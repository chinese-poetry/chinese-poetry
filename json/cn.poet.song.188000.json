[
    {
        "author": "华岳",
        "paragraphs": [
            "神首罗睺欲蚀天，弯弓直造玉皇前。",
            "九重不忍诛林甫，一札翻令囿马迁。",
            "投鼠固知当忌器，得鱼谁敢便忘筌。",
            "吾今一死初无憾，愿把孤忠托孟坚。"
        ],
        "title": "诉董寺丞",
        "id": "a27b638a-43ae-4153-9e4c-b4d0f99abda3"
    },
    {
        "author": "华岳",
        "paragraphs": [
            "十载长沙路二千，归心日夜在长安。",
            "居家有誉眉空白，恋阙无谋心谩丹。",
            "获鴈不闻苏子信，沐猴徒笑楚人冠。",
            "马蹄恐有唐城便，为把功名问二潘。"
        ],
        "title": "寄小王徐子晋",
        "id": "9f1444e3-b39a-4c31-863b-a0d89e101cfc"
    },
    {
        "author": "华岳",
        "paragraphs": [
            "壮士刚肠不受冤，髑髅可断志难干。",
            "越仇未报薪当卧，汉贼犹存铗谩弹。",
            "情款不从囚口责，炙浆难塞吏肠宽。",
            "何当尽沥奸邪血，染作衣裳看孟安。"
        ],
        "title": "狱中作",
        "id": "70cfe38a-6149-418c-bc64-d0f9a0d8ece6"
    },
    {
        "author": "华岳",
        "paragraphs": [
            "春风恰恰破桃李，池馆无人一径深。",
            "鸥刷断翎翻水面，蝶抛残粉出花心。",
            "诗怀搅我丹心破，节物催人白发侵。",
            "流水伯牙今已矣，世间那复有知音。"
        ],
        "title": "池亭即事",
        "id": "54436859-f3e2-4d99-92ee-b449e8a3fc1d"
    },
    {
        "author": "华岳",
        "paragraphs": [
            "欲向津头问镆铘，一潭秋水漫烟霞。",
            "画屏对客景藏景，芳树压溪花照花。",
            "有策廷争惭贾谊，无功庙食笑张华。",
            "夜深霹雳轰双剑，惊起延平十万家。"
        ],
        "title": "南剑水阁",
        "id": "e9ec8684-872c-4bbd-9121-e746cb0e7485"
    },
    {
        "author": "华岳",
        "paragraphs": [
            "阁上阑干紫翠环，阁中身世异尘寰。",
            "长虹吸月印秋水，孤鹜伴霞量晚山。",
            "万里风烟屏帐里，一时人物画图间。",
            "凌烟须是男儿事，却恐功名未放闲。"
        ],
        "title": "丹青阁",
        "id": "13fc7871-fbac-414e-b1de-2735197cbac1"
    },
    {
        "author": "华岳",
        "paragraphs": [
            "墙头罗绮碧云浓，墙外秋千电掣空。",
            "蝴蝶拍开花面粉，鹧鸪吹落杏腮红。",
            "翠裀不卷珠帘月，蜡烛还摇锦袖风。",
            "醉眼不知尘世有，直疑身在广寒宫。"
        ],
        "title": "折桂园友人宴",
        "id": "12846dd7-a6df-43da-b2a5-c301afdc9839"
    },
    {
        "author": "华岳",
        "paragraphs": [
            "半趿芒鞋过水西，楼台灯火未多时。",
            "山羞见我头头转，月怕抛人步步随。",
            "枫叶卷愁秋去早，溪声翻笑夜归迟。",
            "柴门只解关烟雨，不隔离愁些子儿。"
        ],
        "title": "夜步水西",
        "id": "3a6f1935-e9c2-47d2-a303-67cc2ea2dc17"
    },
    {
        "author": "华岳",
        "paragraphs": [
            "西风吹客上阑干，万里无云宇宙宽。",
            "秋水碧连天一色，暮霞红映日三竿。",
            "花摇舞帽枝犹软，酒入诗肠句不寒。",
            "古往今来恨多少，一时收拾付杯盘。"
        ],
        "title": "酒楼秋望",
        "id": "b014fc74-50d7-457a-830d-fb38ef03545e"
    },
    {
        "author": "华岳",
        "paragraphs": [
            "阑干古木琐青葱，阑外檐花灼半空。",
            "万里好山春黛碧，一溪流水暮霞红。",
            "窗疎不碍东西月，帆过始知南北风。",
            "试问支郎一樽酒，好天良夜与谁同。"
        ],
        "title": "临清阁",
        "id": "f591ae1f-ec0d-4e93-87e8-05249b5793da"
    },
    {
        "author": "华岳",
        "paragraphs": [
            "十载无人问益之，谁于欬唾觅珠玑。",
            "两三千里家何在，三十六峰人未归。",
            "将谓抱薪能救燎，果然画餠不充饥。",
            "东川恐遇连荣祖，一笑不须论是非。"
        ],
        "title": "思故人",
        "id": "bf9d3612-d717-418e-b556-b4820f068fb7"
    },
    {
        "author": "华岳",
        "paragraphs": [
            "不郊不国不吾庐，兀兀腾腾十载余。",
            "颈昔已逃三尺剑，腹今犹秘九畴书。",
            "齐牛难爇吴元济，贾鵩何惭董仲舒。",
            "只合三缄且钳口，一蓑归去伴樵渔。"
        ],
        "title": "有激呈江圣与判院",
        "id": "580263ea-d3a6-490a-9710-0cd02ba8e5aa"
    },
    {
        "author": "华岳",
        "paragraphs": [
            "勿谓年来世道艰，都缘彼此不相参。",
            "一生知己有千万，十事从人无二三。",
            "红杏无坛堪拱北，白莲有社结和南。",
            "扁舟若有东归便，断竹枯松寄一担。"
        ],
        "title": "与楞伽老瑛上人",
        "id": "8912cca8-fdd6-430d-9c2d-c89bc31962a1"
    },
    {
        "author": "华岳",
        "paragraphs": [
            "国士还须为国忧，肯同儿女作身谋。",
            "存无补世亡无异，生不惊人死不休。",
            "秦鹿须还屠狗逐，楚猴犹为烂羊羞。",
            "如今若论西都事，却与中唐风马牛。"
        ],
        "title": "呈王子蒙隠者",
        "id": "d8b450a3-9685-4b2a-80bc-57ecfdd456ae"
    },
    {
        "author": "华岳",
        "paragraphs": [
            "楮衾封冷白凝霜，展转无眠夜未央。",
            "风欲送愁先卷帐，雨嫌多梦故敲窗。",
            "自惭鼓瑟投齐好，谩接歌舆效楚狂。",
            "起把离骚读幽闷，楚词还似楚江长。"
        ],
        "title": "夜读离骚",
        "id": "a113db66-d98f-4b9b-9d66-1884c6108bd6"
    },
    {
        "author": "华岳",
        "paragraphs": [
            "闻说先生入建都，一年民乐吏清癯。",
            "四厢夜月封朱户，两院春风锁翠芜。",
            "一旦有书追驷马，万冤无计彻羣乌。",
            "焚香再拜祝公寿，问有清朝赏罚无。"
        ],
        "title": "倪尚书生祠",
        "id": "4b5b5075-6c1a-4324-b1bf-37a3ee718db2"
    },
    {
        "author": "华岳",
        "paragraphs": [
            "一瓮香醪一曲琴，得相寻处且相寻。",
            "杯宽却怪青山小，坐久不知黄叶深。",
            "当路星轺已钳口，异乡风物更关心。",
            "何时系艇秋江上，醉卧芦花雪满襟。"
        ],
        "title": "秋晚述怀呈薛子长",
        "id": "600a627b-d268-491f-ad40-d179fd267d02"
    },
    {
        "author": "华岳",
        "paragraphs": [
            "月姊亲移入庆门，广寒今是并肩人。",
            "分他蟾窟雌雄种，作我萤窗南北邻。",
            "傲窦虽悭三树玉，比诜翻剩一枝春。",
            "主人便好鞭黄鹄，斫取魁梢谢紫宸。"
        ],
        "title": "双桂堂",
        "id": "e2e475ef-af56-4815-9220-65515b5b1622"
    },
    {
        "author": "华岳",
        "paragraphs": [
            "别来三载客东南，始信人生聚首难。",
            "眼底不闻鸿鴈信，鼻头常为鹡鸰酸。",
            "问天不语语徒厉，蓦地上心心类剜。",
            "安得春风吹马首，卧听行列报平安。"
        ],
        "title": "忆弟妹",
        "id": "bac81ae0-d677-4e2b-ba93-7ca10626d657"
    },
    {
        "author": "华岳",
        "paragraphs": [
            "索逋无术谒公门，岂谓公门反怆神。",
            "令尹幸酬三百索，痴儿犹恋一千缗。",
            "如今索手方知错，自此甘心莫怨贫。",
            "不是恩波不旁洽，五穷无奈苦随人。"
        ],
        "title": "责逋  其一",
        "id": "baf4030d-efd8-4285-8e19-1d7a677e81f8"
    },
    {
        "author": "华岳",
        "paragraphs": [
            "刳肠植粟餧官牛，牛骨成尘粟未酬。",
            "何事莲参犹阁笔，反怜花县若虚舟。",
            "季公素重千金诺，胶鬲当贻万世羞。",
            "愿效相如还赵璧，莫教颜色叹床头。"
        ],
        "title": "责逋  其二",
        "id": "0b57c533-99bb-4e00-a94c-ab2dee0e6752"
    },
    {
        "author": "华岳",
        "paragraphs": [
            "梅花飞雪满霜洲，洲上行人去莫留。",
            "蜡炬结花催管钥，鴈声唤客上兰舟。",
            "莫嫌冰炭情难入，自是熏莸味不侔。",
            "执节从教少知遇，勿于世路学沉浮。"
        ],
        "title": "送赵右秋  其一",
        "id": "531b65cb-7f43-4d45-a1e8-ebfcaef1f8ed"
    },
    {
        "author": "华岳",
        "paragraphs": [
            "闽藩齐指右参军，玉骨清无半点尘。",
            "一味恤刑常召祸，十年游宦只忧贫。",
            "圜扉月照金波夜，寒谷花开玉树春。",
            "客子与君虽素昧，一时聊记子张绅。"
        ],
        "title": "送赵右秋  其二",
        "id": "bddb2037-fd90-48bf-bb40-8d1cfc2513dd"
    },
    {
        "author": "华岳",
        "paragraphs": [
            "重城不隔世间尘，个里无花别有春。",
            "冤鬼夜随风雨泣，病囚时作犬羊呻。",
            "雷霆不霹欺君贼，彗孛偏凌为国人。",
            "欲问老天天已老，料应无说为敷陈。"
        ],
        "title": "牢城言怀",
        "id": "1abf268e-4320-439a-950e-388c7a6cd2fd"
    },
    {
        "author": "华岳",
        "paragraphs": [
            "无聊断梗拨寒灰，门掩霜风客自推。",
            "急下火垆叉手接，便将布袋解头开。",
            "拂床展卷呈诗稿，炙盏分茶当酒杯。",
            "别後逢人须问讯，楞伽曾倩寄书来。"
        ],
        "title": "赠楞伽老瑛上人",
        "id": "c4d50929-64b1-4bf9-8eb9-fd6aa785ce67"
    },
    {
        "author": "华岳",
        "paragraphs": [
            "沟壑膏粱总自招，仲尼陈蔡亦嚣嚣。",
            "不逢鲁肃千囷指，空折渊明五斗腰。",
            "孤竹二饥知我意，苍梧一饱为君谣。",
            "从今只手摩挲腹，却向颜门问一瓢。"
        ],
        "title": "谢仵判院惠米",
        "id": "5103c1dd-d708-488f-8ad3-4c912ebad707"
    },
    {
        "author": "华岳",
        "paragraphs": [
            "青帝明朝下玉京，先教滕六掩车尘。",
            "梅花笑我三年腊，椒叶争他一夜春。",
            "乌角触檐鞭堕玉，马蹄印路椀抛银。",
            "何当夜缚吴元济，去作中兴社稷臣。"
        ],
        "title": "除夜大雪丙寅除夜得春，瑞雪大作，时有襄淮之衄，因记夜半入蔡之事，使人振腕不寐。时在建三除夜矣",
        "id": "8e7ca06b-bf3c-4731-86e7-23584143ed24"
    },
    {
        "author": "华岳",
        "paragraphs": [
            "暮宿东溪一草堂，倦和衣屦卧胡床。",
            "梦随鸾去辽天阔，夜到鸡鸣刬地长。",
            "早起不须禽为唤，多忧谁谓草能忘。",
            "清闲却愧毛南仲，醉卧西窗一枕凉。"
        ],
        "title": "呈毛南仲",
        "id": "e1f5a64a-8ef2-4f65-a82f-b7b579f7f78b"
    },
    {
        "author": "华岳",
        "paragraphs": [
            "纔辱东皇造化工，便随飞鹊报帘栊。",
            "人间狴犴知无所，天上蓬莱还有宫。",
            "酒色半澄春後绿，蜡花全折夜来红。",
            "从今泰道能连茹，愿驾苍蟠跃震风。"
        ],
        "title": "除夜  其一",
        "id": "ae470329-663f-4944-8201-8326da348fab"
    },
    {
        "author": "华岳",
        "paragraphs": [
            "吴钩不是怒鲸鲵，夜半刘琨屡舞鸡。",
            "十载载春游太学，二年年夜宿圜扉。",
            "楚盘未必资毛遂，周粟如何饱叔齐。",
            "尘世功名傥来尔，无言桃李自成蹊。"
        ],
        "title": "除夜  其二",
        "id": "f9b8a227-fe51-47fb-9626-383cf1039d4c"
    },
    {
        "author": "华岳",
        "paragraphs": [
            "司农未晓报龙楼，昨夜中天贯索流。",
            "石父不逢齐子相，马迁空作汉家囚。",
            "铜壶滴碎短长梦，铃索拽翻新旧愁。",
            "安得君王赐归骑，一廛投老大江头。"
        ],
        "title": "呈富大卿",
        "id": "359f2c4c-7543-4f30-9a22-eacd55a66893"
    },
    {
        "author": "华岳",
        "paragraphs": [
            "朔风卷水入天渠，剪作飞花散六虚。",
            "竹本无声缘叶密，梅因有影怕花疎。",
            "路从玉鉴上头过，家在冰壶里面居。",
            "欲作一诗撩谢女，不知为况近何如。"
        ],
        "title": "雪中呈刘子冲",
        "id": "858f04b1-9d57-40d8-a18f-229b35bb120a"
    },
    {
        "author": "华岳",
        "paragraphs": [
            "一夜风神揭海神，尽将纯素掩丹青。",
            "四围白壁成千嶂，万里红尘没一星。",
            "搭岸柳条横玉带，压墙梅萼上银屏。",
            "好将今日平淮策，说与当年李愬听。"
        ],
        "title": "雪中有戏",
        "id": "7511f76d-9a6e-416a-a33e-2b6c40b4ba43"
    },
    {
        "author": "华岳",
        "paragraphs": [
            "庙堂无计息干戈，国士衔冤未汨罗。",
            "尺五指天均日月，八千里地旧山河。",
            "人无远虑心徒切，里有新丧巷不歌。",
            "况是十年芹泮客，倚阑尤觉泪滂沱。"
        ],
        "title": "忧世寄清溪友人",
        "id": "c2e35a04-9964-4ab8-9d50-15b9dce5b8cb"
    },
    {
        "author": "华岳",
        "paragraphs": [
            "世态年来日日新，宦途浇薄更惊人。",
            "阙期动彻连三政，选调无疑费百缗。",
            "是吏有囊盛短卷，非财无药疗长贫。",
            "参军也胜陶彭泽，且粜官粮醉几巡。"
        ],
        "title": "嘲曹掾友人",
        "id": "622f2f7e-25ee-4e3e-af01-578d509f0478"
    },
    {
        "author": "华岳",
        "paragraphs": [
            "英雄不遇不忧贫，狱吏从教唤不应。",
            "煮饭只烧沽酒鑵，读书权借守囚灯。",
            "堪嗟世事危如卵，无怪人情冷似冰。",
            "勿谓功名成幸致，志公终不是闲僧。"
        ],
        "title": "囚中记贫",
        "id": "39934ad1-7632-4b10-bf22-acd1dc1dab8a"
    },
    {
        "author": "华岳",
        "paragraphs": [
            "笔麟图凤久无声，何事权舆复见今。",
            "鲁祭不因夫子肉，齐卿难夺孟轲心。",
            "我公去就何为重，吾道兴亡所系深。",
            "安得斯文天未丧，载歌狼跋继遗音。"
        ],
        "title": "送倪尚书归霅川",
        "id": "ffcfcde8-a3fc-4e78-84b3-a229867b7b1e"
    },
    {
        "author": "华岳",
        "paragraphs": [
            "跃马上宣城，千山翠欲颦。",
            "蕙风轻卷舌，樱雨细沾唇。",
            "柳絮难驱腊，榆钱不买春。",
            "何如浇一斗，烂醉石湖滨。"
        ],
        "title": "宣城道中",
        "id": "20ff8318-67ec-4e72-8a57-821201d21933"
    },
    {
        "author": "华岳",
        "paragraphs": [
            "春晴不慷慨，十日九清阴。",
            "蝶宿花留粉，鶑眠柳借金。",
            "边尘方障眼，汉壁尚关心。",
            "醒去愁无奈，杯行满满斟。"
        ],
        "title": "当涂道中",
        "id": "5d4b3f43-9f2f-4348-b890-21b54ee193c7"
    },
    {
        "author": "华岳",
        "paragraphs": [
            "山断疑无路，林开觉有村。",
            "饥牛恋茅垄，吠犬护柴门。",
            "闷去诗千首，愁来酒一尊。",
            "明朝南去路，怀抱与谁论。"
        ],
        "title": "寿昌道中",
        "id": "d59e00c8-0c57-4174-9ed1-e71eb36f6f8a"
    },
    {
        "author": "华岳",
        "paragraphs": [
            "风神恋行客，吹柳缠簪缨。",
            "傍水鸟多白，近山蝉更清。",
            "别肠云阁泪，归路月关情。",
            "告德无多日，清觞聊一倾。"
        ],
        "title": "别王泰之",
        "id": "c34a3fa4-bd29-454e-95be-6c92e9dc316f"
    },
    {
        "author": "华岳",
        "paragraphs": [
            "寺觉重游好，僧期後会赊。",
            "青虫雕病叶，白鸟篆平沙。",
            "水瘦石生齿，山寒梅未花。",
            "功名今有待，且谒惠公茶。"
        ],
        "title": "游溪西寺",
        "id": "57e461f0-a4e3-4d26-89a7-3b381bb314b5"
    },
    {
        "author": "华岳",
        "paragraphs": [
            "疎雨洗空碧，晚晴人倚楼。",
            "稻花千顷浪，枫叶一帘秋。",
            "远岸明残日，孤村认小舟。",
            "溪山如爱我，相见亦回头。"
        ],
        "title": "登楼晚望",
        "id": "28f47a14-aaf9-40b5-a862-2c27121d93b6"
    },
    {
        "author": "华岳",
        "paragraphs": [
            "风雨思君子，烟霞忆旧游。",
            "一区山水国，万里帝王州。",
            "腊瓮香浮玉，春旗雪满瓯。",
            "安贫随处乐，此外复何求。"
        ],
        "title": "安分呈李竹斋",
        "id": "fe8fa83e-b4ad-4fc8-be45-d27ff993e528"
    },
    {
        "author": "华岳",
        "paragraphs": [
            "北苑春将半，星槎欲奏功。",
            "杵鸣千臼雪，鎗卷一旗风。",
            "盝锦鹦毛翠，签罗象眼红。",
            "封成拜玄鹤，飞上紫微宫。"
        ],
        "title": "拜茶",
        "id": "2d01ff86-d900-41d3-9d9c-bcaffdc94d3e"
    },
    {
        "author": "华岳",
        "paragraphs": [
            "陋邸已无味，庖人更不材。",
            "盦炊全做粥，烧鮝半成灰。",
            "添醋酸绵齿，研椒辣木腮。",
            "何时耸堂脔，香雾霭樽罍。"
        ],
        "title": "邸食责庖者",
        "id": "e9b88ac2-7b33-4eab-bd6b-fb7858e062ae"
    },
    {
        "author": "华岳",
        "paragraphs": [
            "木剪空山瘦，西风扫落黄。",
            "荷残簪失盖，菊老餠还香。",
            "诗尽情尤阔，愁多夜更长。",
            "闷怀无处着，随鴈落潇湘。"
        ],
        "title": "秋意",
        "id": "9477e265-c0a2-4224-b49a-786ee0b9d310"
    },
    {
        "author": "华岳",
        "paragraphs": [
            "风叠云成片，沟搓水作层。",
            "湿书移案避，添砚就檐承。",
            "瓦击声疑雹，窗低暗欲灯。",
            "须臾西漏日，晴意慢腾腾。"
        ],
        "title": "书堂遇雨",
        "id": "19e1f13b-2837-4c8f-9482-892d01115b79"
    },
    {
        "author": "华岳",
        "paragraphs": [
            "屋老尘生索，椽低帐不缣。",
            "炙灯烟染栋，见客帽翻檐。",
            "织壁悭三尺，遮门断半帘。",
            "吾身交九四，控制万愁兼。"
        ],
        "title": "矮斋",
        "id": "ab2c3cd7-84ff-4043-9fdb-852c589e012c"
    },
    {
        "author": "华岳",
        "paragraphs": [
            "具体功非远，全躯恨已消。",
            "安禅须促膝，觅句敢成摇。",
            "悔不身齐足，时当事半腰。",
            "行人只蒲伏，何处得逍遥。"
        ],
        "title": "容膝",
        "id": "03551d67-5076-4904-a684-6b60155c0944"
    },
    {
        "author": "华岳",
        "paragraphs": [
            "野景何须买，山花不待培。",
            "幕天分古木，裀地得苍苔。",
            "酒上鶑调曲，肴空鹊堕梅。",
            "一壶随所适，何处问蓬莱。"
        ],
        "title": "野饮呈祝山甫",
        "id": "86f12521-1d16-4f06-b0b3-95dda3b1f113"
    },
    {
        "author": "华岳",
        "paragraphs": [
            "脚债嗟犹欠，心朋喜偶逢。",
            "溪声含客怒，山色为谁浓。",
            "古树晴摇盖，残蝉晚带钟。",
            "莫辞一樽酒，明日是吴侬。"
        ],
        "title": "题练省元壁",
        "id": "16d2fe87-142a-4860-b832-38b31a30e360"
    },
    {
        "author": "华岳",
        "paragraphs": [
            "南浦半月雨，溪流暗没沙。",
            "断桥虹散绮，拍岸雪飞花。",
            "孤馆客无梦，短蓬人未家。",
            "何如拥红日，照我上筠车。"
        ],
        "title": "南浦客邸",
        "id": "a40025a8-386b-469d-bbab-78fd88b3c3c8"
    },
    {
        "author": "华岳",
        "paragraphs": [
            "朱箔钩新月，平阑架落霞。",
            "百钱呼酒炙，四壁听笙笳。",
            "翠映谁家竹，香飘何处花。",
            "功名未归我，且此寄生涯。"
        ],
        "title": "借景楼",
        "id": "42bc8e20-31bb-4249-8ce4-ba875e137fa4"
    },
    {
        "author": "华岳",
        "paragraphs": [
            "萧寺廊庑阔，无人独自行。",
            "吴侬非好僻，楚客为谁清。",
            "花落凭风扫，灯残借月明。",
            "江湖有烟浪，且此寄余生。"
        ],
        "title": "宿水陆寺",
        "id": "58981b24-7782-47ba-83d9-451a729f01b3"
    },
    {
        "author": "华岳",
        "paragraphs": [
            "信断无青鸟，盟寒有白鸥。",
            "闷和诗作首，愁听□□□。",
            "水滴莲花晓，山空桂子秋。",
            "功名有期会，教□□□□。"
        ],
        "title": "呈鲁伯瞻",
        "id": "0a16b73e-26f0-4b90-b571-434eaf02de4b"
    },
    {
        "author": "华岳",
        "paragraphs": [
            "微雨催行旆，西风送客舟。",
            "菊□□□□，□□□□□。",
            "浪激花翻雪，山涵影浸秋。",
            "前滩□□□，□□□□□。"
        ],
        "title": "浦城买舟",
        "id": "c22eccf3-efec-4be4-b7a4-27f322a0bee2"
    },
    {
        "author": "华岳",
        "paragraphs": [
            "鱼鴈音书少，关山梦寐遥。",
            "对花思粉面，遇□□□□。",
            "喜意鹊应报，归心马更骄。",
            "西风绰鞭𩍐，飞□□□□。"
        ],
        "title": "归兴呈吴梦祥",
        "id": "704c3ab4-40e4-457c-aaec-d045a4390717"
    },
    {
        "author": "华岳",
        "paragraphs": [
            "秋宇清如洗，秋宵分外长。",
            "寒鸡鸣午夜，征鴈唤重阳。",
            "枫叶已全赤，菊花纔半黄。",
            "不知秋几许，试与问苏郎。"
        ],
        "title": "秋晚即事",
        "id": "7c9ab6b0-218a-4a6f-b322-9bc039da7422"
    },
    {
        "author": "华岳",
        "paragraphs": [
            "居静心尝乐，愁多鬓不禁。",
            "买舟和月载，把酒对花斟。",
            "白水有深浅，青山无古今。",
            "从兹得真趣，消尽利名心。"
        ],
        "title": "呈李景山",
        "id": "e33f0f86-e726-49a1-9db3-83e7d30337e6"
    },
    {
        "author": "华岳",
        "paragraphs": [
            "舍北有余隙，平禠作小园。",
            "花存四五本，竹种两三根。",
            "风伯倩摇佩，月娥烦佐尊。",
            "谁知方丈里，别有一干坤。"
        ],
        "title": "小圃",
        "id": "cf471c7e-6521-4cec-96ab-e8882c74c097"
    },
    {
        "author": "华岳",
        "paragraphs": [
            "莫怪村居僻，村居亦可嘉。",
            "仆羸腰带艾，婢倩鬓簪花。",
            "歌罢蛙催乐，酒阑蜂报衙。",
            "门前少车马，惭愧五侯家。"
        ],
        "title": "村居",
        "id": "d1420e11-03fd-4943-b3a0-dfe29e3972c1"
    },
    {
        "author": "华岳",
        "paragraphs": [
            "恰到杏花天，转头过禁烟。",
            "燕归纔数日，蚕起又三眠。",
            "少智惭樗里，多材忆孟坚。",
            "功名且随分，无苦自咨煎。"
        ],
        "title": "宣城道中",
        "id": "d94087a7-9549-4ac4-86a4-1c3f0df6e9c5"
    },
    {
        "author": "华岳",
        "paragraphs": [
            "路出横江去，虚堂立道偏。",
            "雨声杨柳外，风色杏花前。",
            "有泪沾诗宿，无歌述酒仙。",
            "采江千古恨，号认向谁传。"
        ],
        "title": "过新丰市怀古",
        "id": "9a7fe68e-970d-4f56-8512-c7285dba5446"
    },
    {
        "author": "华岳",
        "paragraphs": [
            "畏路逢危路，寻舟得小舟。",
            "始云为得计，终乃复添忧。",
            "舱狭难伸足，篷低怎举头。",
            "十围无处着，局促向中流。"
        ],
        "title": "买舟浦城",
        "id": "9e2201fd-73c9-4628-94fd-925eb2ede018"
    },
    {
        "author": "华岳",
        "paragraphs": [
            "萧寺寒山外，崎岖一径幽。",
            "断云迎客入，曲水护堤流。",
            "木石四时古，轩窗五月秋。",
            "午烦聊小憩，拂石为支头。"
        ],
        "title": "憩妙因寺",
        "id": "e709cfc7-3053-4b47-8115-919cffce7035"
    },
    {
        "author": "华岳",
        "paragraphs": [
            "俗尘方倥偬，得得访清幽。",
            "烟练素疑抹，山屏翠欲流。",
            "松筠扫日月，藤蔓悬春秋。",
            "物外有余乐，吾生空白头。"
        ],
        "title": "再继前韵",
        "id": "fea25359-1437-4a46-8e9a-a6adfd40ef77"
    },
    {
        "author": "华岳",
        "paragraphs": [
            "汉将假帝为真帝，齐乞真王作假王。",
            "大抵纪韩皆是信，不知谁短又谁长。"
        ],
        "title": "读汉史",
        "id": "85398c32-fc2b-48d0-ad22-3dad5e1c0c87"
    },
    {
        "author": "华岳",
        "paragraphs": [
            "季叔青天轰霹雳，屈原平地溺波涛。",
            "从教晋楚多戕贼，二子何曾损一毫。"
        ],
        "title": "寄王五四将仕  其一",
        "id": "74637183-b3fc-47b6-8950-8c1abba9b622"
    },
    {
        "author": "华岳",
        "paragraphs": [
            "周田且谓曾占易，商野何尝识梦书。",
            "假使二君无感召，不成终老在樵渔。"
        ],
        "title": "寄王五四将仕  其二",
        "id": "b93020fc-50d4-4bb1-b917-81bd1bd44d94"
    },
    {
        "author": "华岳",
        "paragraphs": [
            "半间屋抵斗来大，一个身同山样高。",
            "侧坐斜眠俱不得，烦君除去一牛毛。"
        ],
        "title": "约叔真  其一",
        "id": "941fa557-755d-497c-9ea3-81c4e95f4d20"
    },
    {
        "author": "华岳",
        "paragraphs": [
            "厄堂有事留司马，凌阁无名问太宗。",
            "我且盘桓君且去，归斯千载约芙蓉。"
        ],
        "title": "约叔真  其二",
        "id": "25cdea6c-943a-46fe-a4be-550e58b0d9e0"
    },
    {
        "author": "华岳",
        "paragraphs": [
            "阳虎不名真盗玉，子张何事便书绅。",
            "圣贤立论有微旨，精义当求妙入神。"
        ],
        "title": "题窗间",
        "id": "18584843-e438-4b63-97d3-0236f44e4f9b"
    },
    {
        "author": "华岳",
        "paragraphs": [
            "路随马足难知数，山叠鱼鳞不记名。",
            "隔岸青帘人不渡，一溪流水暮潮生。"
        ],
        "title": "过西溪",
        "id": "c58a05d6-27a8-496b-8ee3-5babf8b7c462"
    },
    {
        "author": "华岳",
        "paragraphs": [
            "风外落花千万片，水边啼鸟两三声。",
            "无情惊起阳台梦，独倚闲窗看月明。"
        ],
        "title": "题莲华壁间",
        "id": "0450fb36-d9ea-4a2e-808d-5187386ce8d6"
    },
    {
        "author": "华岳",
        "paragraphs": [
            "周末见人歌采芑，楚先闻客赋离骚。",
            "胸中有气不能吐，空使虹蜺万丈高。"
        ],
        "title": "赠吕元玘",
        "id": "b3f31051-34d0-4bb6-b2a4-8b1cbea0077b"
    },
    {
        "author": "华岳",
        "paragraphs": [
            "芳草不随春水绿，连山犹带夕阳明。",
            "人生有酒且行乐，休向河梁问子卿。"
        ],
        "title": "初抵富沙  其一",
        "id": "b6ce20bb-fb5b-4aa2-a82e-4426cdae3c82"
    },
    {
        "author": "华岳",
        "paragraphs": [
            "鞭镫两三千里路，楼台数十万人家。",
            "长虹不吸秋江水，一叶扁舟飞雪花。"
        ],
        "title": "初抵富沙  其二",
        "id": "414f0ed9-6e3a-4579-ada6-f94c7eabae9c"
    },
    {
        "author": "华岳",
        "paragraphs": [
            "一头却过六七岭，两足几乎百十斤。",
            "恰喜故人能下榻，檠窗樽酒细论文。"
        ],
        "title": "呈周及之贡元",
        "id": "a7ab136b-2d19-459b-8261-f770f6da3e18"
    },
    {
        "author": "华岳",
        "paragraphs": [
            "峯回路转六七里，林静鸟啼三四声。",
            "游女不知行旅恨，一茶留我话平生。"
        ],
        "title": "宁川冷渡",
        "id": "c3bc4533-83f9-4721-b567-b7810e3b42ce"
    },
    {
        "author": "华岳",
        "paragraphs": [
            "淡鱼纔煮咸鱼熟，白酒新篘红酒香。",
            "莫讶杯盘成草草，一年忙处是蚕桑。"
        ],
        "title": "宿灌头",
        "id": "3ff01d12-057c-4f34-9412-d2a9032351c3"
    },
    {
        "author": "华岳",
        "paragraphs": [
            "桥横南浦虹千丈，柳护西溪翠一行。",
            "佳丽不知滋味恶，插花临水照红妆。"
        ],
        "title": "南浦水阁",
        "id": "9ceb1b6e-846c-4530-acc1-fbcadbb731ea"
    },
    {
        "author": "华岳",
        "paragraphs": [
            "十分秋色着岩桂，几阵晚凉催井桐。",
            "自恨异乡知遇少，一樽相属与谁同。"
        ],
        "title": "秋晚独步",
        "id": "7640461f-879f-4f8a-925f-42e6de8c7e6d"
    },
    {
        "author": "华岳",
        "paragraphs": [
            "蓬窗夜雨短长梦，啼鸟唤人新旧愁。",
            "万里论文一樽酒，醉和明月上扁舟。"
        ],
        "title": "後溪  其一",
        "id": "807baa11-fa29-4e01-8d5a-358e23f1a21b"
    },
    {
        "author": "华岳",
        "paragraphs": [
            "泉声恰似世情恶，山色不如归兴浓。",
            "自恨十围无处着，何如瘦作束腰蜂。"
        ],
        "title": "後溪  其二",
        "id": "cc54710c-d9fe-4b93-9cf7-b02b647cb7c2"
    },
    {
        "author": "华岳",
        "paragraphs": [
            "一丝不染湖光白，万点能回山色青。",
            "三月金明池上水，与予同是一浮萍。"
        ],
        "title": "杨花",
        "id": "44e0828e-4132-4f3f-92ba-d3ba219bc664"
    },
    {
        "author": "华岳",
        "paragraphs": [
            "残月照愁人病酒，好风吹梦客思家。",
            "欲知亡国恨多少，红尽乱山无限花。"
        ],
        "title": "杜鹃",
        "id": "1efa26a0-7a49-4db2-a171-fb146799b756"
    },
    {
        "author": "华岳",
        "paragraphs": [
            "鴈翎未忍刳丁谓，虎口犹期脱蔡京。",
            "何事奸邪皆幸免，洛阳年少却南征。"
        ],
        "title": "闷述  其一",
        "id": "ca80bbf8-0b03-4a64-9f88-cf7b92ce8906"
    },
    {
        "author": "华岳",
        "paragraphs": [
            "有鼎不烹胡虏肉，无刀可断佞臣头。",
            "男儿此等不平气，空使冲冠射斗牛。"
        ],
        "title": "闷述  其二",
        "id": "a1c2e529-1a3a-4d36-a998-ee9f1e21356f"
    },
    {
        "author": "华岳",
        "paragraphs": [
            "将军爱士民心失，太守忧民士气衰。",
            "大抵军民皆赤子，如何从此便藩篱。"
        ],
        "title": "酒禁",
        "id": "32cddf23-c7d2-4472-85f6-cd6080c95ee2"
    },
    {
        "author": "华岳",
        "paragraphs": [
            "花脸送愁和露泣，鶑声传恨向人娇。",
            "别情远去尤难割，相送不须离画桥。"
        ],
        "title": "赠美人别",
        "id": "43197cdd-6e73-4404-9db8-f505b2d8000b"
    },
    {
        "author": "华岳",
        "paragraphs": [
            "我为扣阍拘狴犴，汝将吟笔换袈裟。",
            "别来犹记松窗外，一掬清泉自点茶。"
        ],
        "title": "寄宗上人",
        "id": "6a2743a6-65ea-4e0d-be11-5e5bc9c05de6"
    },
    {
        "author": "华岳",
        "paragraphs": [
            "欲邀诗社同莲社，为筑将坛并杏坛。",
            "图得有材皆命世，不随风月报平安。"
        ],
        "title": "寄赵及父",
        "id": "66a63e18-9535-439e-9f9b-f67c2c6190bc"
    },
    {
        "author": "华岳",
        "paragraphs": [
            "千囷未必将军喜，五斗难消令尹愁。",
            "若使渊明逢鲁肃，折腰应到脚跟头。"
        ],
        "title": "有感",
        "id": "2e82b579-d860-4309-b0b4-0f50f8c5f9e8"
    },
    {
        "author": "华岳",
        "paragraphs": [
            "红雨随风散落霞，行人几误武陵家。",
            "牧童若向青帘见，应认枝头作杏花。"
        ],
        "title": "桃花",
        "id": "313285f5-276f-4ff9-b0aa-5fdf66dd46d0"
    },
    {
        "author": "华岳",
        "paragraphs": [
            "人间离别最堪怜，天上嫦娥恐亦然。",
            "昨夜广寒分破镜，半奁飞上九重天。"
        ],
        "title": "弦月",
        "id": "9bc6d507-d94b-41bb-95be-b73601045bb3"
    },
    {
        "author": "华岳",
        "paragraphs": [
            "系船白面问溪翁，名不虚传说未通。",
            "祇恐当年溪上女，浣沙时节懒匀红。"
        ],
        "title": "白面渡",
        "id": "903310db-ffed-408b-a5b0-7fbd6337b2a5"
    },
    {
        "author": "华岳",
        "paragraphs": [
            "十幅生绡一墨池，尽收好景入屏帏。",
            "会须少缓丹青笔，更倩牧童横笛归。"
        ],
        "title": "田家十绝  其一",
        "id": "91a46687-787d-48fe-8d2d-0f5eb4a2b427"
    },
    {
        "author": "华岳",
        "paragraphs": [
            "农夫日炙面如煤，丝妇缫成雪一堆。",
            "早早安排了官税，莫教耆长上门催。"
        ],
        "title": "田家十绝  其二",
        "id": "57594391-f2a3-4c45-8f3d-d7f266617f89"
    },
    {
        "author": "华岳",
        "paragraphs": [
            "老农锄水子收禾，老妇攀机女掷梭。",
            "苗绢已成空对喜，纳官还主外无多。"
        ],
        "title": "田家十绝  其三",
        "id": "93fffa9e-9cfb-48dd-83f0-823b9fdac26d"
    },
    {
        "author": "华岳",
        "paragraphs": [
            "鸡唱三声天欲明，安排饭椀与茶瓶。",
            "良人犹怒催耕早，自扯蓬窗看晓星。"
        ],
        "title": "田家十绝  其四",
        "id": "496291d6-9b8a-491a-9e0f-55ce3499f2c7"
    },
    {
        "author": "华岳",
        "paragraphs": [
            "绯袴青衫紫系腰，揽衣随过水平桥。",
            "虽然不识风流事，也向人前学逞娇。"
        ],
        "title": "田家十绝  其五",
        "id": "8b5b685f-51a3-4948-99be-599076a489ec"
    },
    {
        "author": "华岳",
        "paragraphs": [
            "村獒奋迅出篱笆，欲吠还休唤可拏。",
            "不是忘机太驯狎，那回曾宿那人家。"
        ],
        "title": "田家十绝  其六",
        "id": "f3e26c1b-8e34-4620-b318-2a92d80182ee"
    },
    {
        "author": "华岳",
        "paragraphs": [
            "画眉无墨把灯烧，岂识宫妆与翠翘。",
            "堪笑东风也相嚯，暗牵裙带缠人腰。"
        ],
        "title": "田家十绝  其七",
        "id": "8121d5b5-e934-4f60-9f6b-6737eaf73918"
    },
    {
        "author": "华岳",
        "paragraphs": [
            "脔鱼炊糁作荷包，宿饭无汤暖酒浇。",
            "放椀出门行一匝，小溪新涨已平桥。"
        ],
        "title": "田家十绝  其八",
        "id": "5f975703-8947-4399-b4e5-941a883010ba"
    },
    {
        "author": "华岳",
        "paragraphs": [
            "麦饭瓜虀及早催，田夫双眼望侬来。",
            "油盐不倩傍人带，日午痴儿犹未回。"
        ],
        "title": "田家十绝  其九",
        "id": "d97bfe66-f103-4996-9ed0-8e512b50b46b"
    },
    {
        "author": "华岳",
        "paragraphs": [
            "拂晓呼儿去采樵，祝妻早办午炊烧。",
            "日斜枵腹归家看，尚有生枝炙未焦。"
        ],
        "title": "田家十绝  其一○",
        "id": "8bddeb0e-1788-4a3f-9599-77fb31f54cef"
    },
    {
        "author": "华岳",
        "paragraphs": [
            "秕糠粒粒裹真珠，玉杵舂来白有余。",
            "待问姮娥借金鼎，等闲令汝作蟾蜍。"
        ],
        "title": "舂夫",
        "id": "81eefd4c-5a56-4611-923e-e1d94368a5c7"
    },
    {
        "author": "华岳",
        "paragraphs": [
            "云鬟烟鬓缕双鸦，一搦宫腰柳带花。",
            "试问行云何处觅，画桥东畔是奴家。"
        ],
        "title": "新市杂咏  其一",
        "id": "d5e96a56-3c93-4e99-8606-8aaf2cb0085c"
    },
    {
        "author": "华岳",
        "paragraphs": [
            "翠翘佯醉倩人扶，约我文君卖酒垆。",
            "解佩向人陪笑问，一杯容妾佐樽无。"
        ],
        "title": "新市杂咏  其二",
        "id": "335a379e-cc55-4f07-8b9c-29888b1b2215"
    },
    {
        "author": "华岳",
        "paragraphs": [
            "恰把青荷插髻鸦，嗔人偷眼过窗纱。",
            "一盘珠翠俱抛掷，却向枝头摘杏花。"
        ],
        "title": "新市杂咏  其三",
        "id": "4283b03d-1b61-4c5b-8367-4da84a291fa5"
    },
    {
        "author": "华岳",
        "paragraphs": [
            "迟迟莲漏不相催，亭馆无人午夜开。",
            "风欲卷帘花影动，梦魂疑是故人来。"
        ],
        "title": "新市杂咏  其四",
        "id": "4bb2fe49-1922-4775-b78c-dfc9eaa35a28"
    },
    {
        "author": "华岳",
        "paragraphs": [
            "小桥相见便相亲，犹带西湖陌上尘。",
            "欲买一樽聊款曲，归迟还怕小蛮嗔。"
        ],
        "tags": [
            "西湖"
        ],
        "title": "新市杂咏  其五",
        "id": "2cae9f55-6c94-41e0-9b71-ce100dfdbf38"
    },
    {
        "author": "华岳",
        "paragraphs": [
            "不带冠儿不插花，过门佯把扇儿遮。",
            "嗔人贪数天边鴈，失记回头唤吃茶。"
        ],
        "title": "新市杂咏  其六",
        "id": "9186fa6c-c057-4baf-845e-475842540d0a"
    },
    {
        "author": "华岳",
        "paragraphs": [
            "青衫揾泪向人啼，妾本秦楼浪子妻。",
            "流落南州归不得，青楼今在画桥西。"
        ],
        "title": "新市杂咏  其七",
        "id": "ca427baa-ca25-4818-b4a2-0aa45067c677"
    },
    {
        "author": "华岳",
        "paragraphs": [
            "一年不访李红娘，今日过门意已忘。",
            "嘶入画桥东畔路，紫骝犹记旧垂杨。"
        ],
        "title": "新市杂咏  其八",
        "id": "c47d2c9f-af4e-405c-b1f7-3331c2d2f945"
    },
    {
        "author": "华岳",
        "paragraphs": [
            "花笺得得寄瀛洲，约我今宵特地留。",
            "好笑苍头迷去路，绿杨无处认青楼。"
        ],
        "title": "新市杂咏  其九",
        "id": "61eb13b7-b2ca-4a5f-a51f-faecfe831c9e"
    },
    {
        "author": "华岳",
        "paragraphs": [
            "朱门粉壁谪仙家，柳外秋千衬落霞。",
            "一涧碧云流不去，木兰舟系木兰花。"
        ],
        "title": "新市杂咏  其一○",
        "id": "6c81fc90-685f-4ae6-8513-ee427a8d3879"
    },
    {
        "author": "华岳",
        "paragraphs": [
            "问宿花村喜有余，已拚花下倩人扶。",
            "牧童不见枝头杏，空向青帘问有无。"
        ],
        "title": "花村）  其一",
        "id": "630ddc6f-69f2-4844-bb29-91faca756a91"
    },
    {
        "author": "华岳",
        "paragraphs": [
            "夜宿花村不见花，数间茅屋瞰溪沙。",
            "山翁不是通名姓，几误河阳令尹家。"
        ],
        "title": "花村）  其二",
        "id": "ebf5c87e-04f9-4c16-9517-b9a3d5d6f505"
    },
    {
        "author": "华岳",
        "paragraphs": [
            "北风翻雪鼓雷霆，舟子停兰亦断魂。",
            "看我金鳞三十六，为君一跃上龙门。"
        ],
        "title": "过鄱阳湖",
        "id": "d21a8170-7f2e-4547-ab3c-be8d81e7ff21"
    },
    {
        "author": "华岳",
        "paragraphs": [
            "赤帝乘龙驾火车，晴空烧断暮天霞。",
            "流金烁石休相酷，少皞看看催戍瓜。"
        ],
        "title": "嘲热",
        "id": "46ea6ccb-0081-4775-bc07-00fa2cee8550"
    },
    {
        "author": "华岳",
        "paragraphs": [
            "老松疎竹间梅英，三友如何独擅名。",
            "应是枇杷并桧柏，当时无力预同盟。"
        ],
        "title": "三友亭",
        "id": "1b5c1a73-b5a4-45aa-8e6f-1d59aa71428d"
    },
    {
        "author": "华岳",
        "paragraphs": [
            "笛声吹彻玉楼寒，金鸭香消更漏残。",
            "含泪欲挥羞不敢，倩他银烛向人弹。"
        ],
        "title": "青楼赠别",
        "id": "5d201103-a4b9-4667-a0a3-e44ca909d1cb"
    },
    {
        "author": "华岳",
        "paragraphs": [
            "画角梅花吸晓寒，数声清彻碧云端。",
            "谁知有客愁无寐，一掬乡心不奈酸。"
        ],
        "title": "枕上吟",
        "id": "77a6ed98-91dd-4950-87c8-146e4469566c"
    },
    {
        "author": "华岳",
        "paragraphs": [
            "三杯未醒复三杯，醉眼朦胧劈不开。",
            "急办藤床并竹枕，要随蝴蝶到蓬莱。"
        ],
        "title": "午枕",
        "id": "82edb9a3-22d3-465c-bb91-53159c4a1e34"
    },
    {
        "author": "华岳",
        "paragraphs": [
            "轻覆雕盘一击开，星星微火自徘徊。",
            "还同物理人间事，历尽崎岖心始灰。"
        ],
        "title": "香篆",
        "id": "f8e0560f-42bb-45c7-a71c-23b6b29468f8"
    },
    {
        "author": "华岳",
        "paragraphs": [
            "东风吹恨上眉头，两岸桃花瞰碧流。",
            "一片红云飞不起，断霞残照落汀洲。"
        ],
        "title": "矮斋杂咏 落花",
        "id": "ec7417a2-937e-4862-95ec-28e6a3570c42"
    },
    {
        "author": "华岳",
        "paragraphs": [
            "梦回斜月挂林端，酒力初消怯夜寒。",
            "何处客舟犹未泊，一声柔橹过前滩。"
        ],
        "title": "矮斋杂咏 宿溪上",
        "id": "5a9a11f1-66fa-48b0-bab8-1154a3d0d6a2"
    },
    {
        "author": "华岳",
        "paragraphs": [
            "无肉鸬鹚入水频，双童联网立沙滨。",
            "问渠归得鱼多少，纔可为羹了一人。"
        ],
        "title": "矮斋杂咏 渔儿",
        "id": "49662cce-8189-4ce7-b3cd-fcdcf2f58254"
    },
    {
        "author": "华岳",
        "paragraphs": [
            "联翩屐齿破苔痕，醉里觥筹不计陈。",
            "来日不须关太史，五星今返聚瓯闽。"
        ],
        "title": "矮斋杂咏 会五友",
        "id": "5fdf6f55-7893-4d9a-935a-95b4ce3c459c"
    },
    {
        "author": "华岳",
        "paragraphs": [
            "投宿茅亭得夜凉，鹧班摇落奏篔筜。",
            "青簪击破寒窗纸，漏得山花一线香。"
        ],
        "title": "矮斋杂咏 宿茅亭",
        "id": "d65d7694-9c82-4b7a-9fd9-49d1331d10fc"
    },
    {
        "author": "华岳",
        "paragraphs": [
            "晓钟搥动巨鳌䟫，枕上春雷一夜轰。",
            "应是金鳞三十六，化龙头角逞峥嵘。"
        ],
        "title": "矮斋杂咏 江涛",
        "id": "29af9417-a574-4830-b6e7-3e7dc11d6e72"
    },
    {
        "author": "华岳",
        "paragraphs": [
            "一声残角送黄昏，独倚阑干空断魂。",
            "竹影扫阶尘不动，自挨明月闭柴门。"
        ],
        "title": "矮斋杂咏 月夜吟",
        "id": "5afca4c6-e4a7-4acd-902f-4c8949ce339a"
    },
    {
        "author": "华岳",
        "paragraphs": [
            "万事关心两鬓秋，柳灰何用苦文羞。",
            "无情霜雪催年少，闲似青山犹白头。"
        ],
        "title": "矮斋杂咏 嘲染鬓者",
        "id": "30b2e887-aac1-4066-bd40-82d7dfa3684b"
    },
    {
        "author": "华岳",
        "paragraphs": [
            "梅梢弄粉做新晴，积雪残云没一星。",
            "只把眼前春事卜，麦坡已作佛头青。"
        ],
        "title": "矮斋杂咏 早春",
        "id": "9baee545-be18-4786-a3bd-c10b626a36f6"
    },
    {
        "author": "华岳",
        "paragraphs": [
            "十年南国叹徘徊，一片乡心拨不开。",
            "应是西湖花柳问，风流何事未归来。"
        ],
        "tags": [
            "西湖"
        ],
        "title": "矮斋杂咏 忆西湖",
        "id": "63c01045-3274-4ec1-838c-dc7593fd3f1a"
    },
    {
        "author": "华岳",
        "paragraphs": [
            "紫骝回首客思归，万里家山蝶梦迷。",
            "问宿莫来林下邸，夜深生怕杜鹃啼。"
        ],
        "title": "矮斋杂咏 问宿",
        "id": "2f3865f5-b570-441e-87a6-1e5ff5379c56"
    },
    {
        "author": "华岳",
        "paragraphs": [
            "长天万里扫清秋，宿雾朝云寸不留。",
            "向晓残星犹未落，一盘棋子倩谁收。"
        ],
        "title": "矮斋杂咏 晓望",
        "id": "96450ccd-2e17-4a29-87a1-91390dd26df5"
    },
    {
        "author": "华岳",
        "paragraphs": [
            "前回风疾徧身红，布褐因烧艳火烘。",
            "两腿热疮今又发，休将纸被把头蒙。"
        ],
        "title": "矮斋杂咏 患疮",
        "id": "b07b8a57-8d15-49d2-b0ff-e17bbf10f97b"
    },
    {
        "author": "华岳",
        "paragraphs": [
            "一曲渔歌古渡头，几多鸥鹭起汀洲。",
            "西风吹散瑶池雪，点破长天万里秋。"
        ],
        "title": "矮斋杂咏 水禽",
        "id": "9447e8e2-7ae1-4131-b857-30b326dc7c36"
    },
    {
        "author": "华岳",
        "paragraphs": [
            "朔风号木作严霜，锦被重重冻欲僵。",
            "夜半脚跟疑已割，梦魂安得到高堂。"
        ],
        "title": "矮斋杂咏 独宿",
        "id": "a62f32d6-530d-4854-92c5-a7c1ff01e25f"
    },
    {
        "author": "华岳",
        "paragraphs": [
            "独自清闲独自忙，杳无人迹到萧墙。",
            "眠时不用呼童仆，自有清风为拂床。"
        ],
        "title": "矮斋杂咏 幽居",
        "id": "5cfd883a-d651-4650-b538-529522495c2c"
    },
    {
        "author": "华岳",
        "paragraphs": [
            "秋波春水照残霞，恨雨愁云亸髻鸦。",
            "飞上领襟随得去，妾身安得似杨花。"
        ],
        "title": "矮斋杂咏 送行",
        "id": "96c6ef24-ca99-4d00-854e-7bc7e22f5e5d"
    },
    {
        "author": "华岳",
        "paragraphs": [
            "东风吹恨入青楼，满目春容总是愁。",
            "杨柳织成丝万缕，凭谁裁作翠茸裘。"
        ],
        "title": "矮斋杂咏 春思",
        "id": "591deabf-3355-4d0f-bfed-21b0339cca8d"
    },
    {
        "author": "华岳",
        "paragraphs": [
            "闽南十月已春回，无限风光暗里催。",
            "桃李海棠俱斗艳，谁云梅是百花魁。"
        ],
        "title": "矮斋杂咏 小春",
        "id": "e6f11fc6-e298-411f-83c1-667a2466c633"
    },
    {
        "author": "华岳",
        "paragraphs": [
            "桃溪喷火柳拖烟，如豆青梅已半酸。",
            "燕子怯春归未得，一帘风雨杏花寒。"
        ],
        "title": "矮斋杂咏 上巳",
        "id": "d612329a-8896-4de3-b8f4-1d26918c0f31"
    },
    {
        "author": "华岳",
        "paragraphs": [
            "花何太喜谁能赋，叶是良媒解寄诗。",
            "但觉人间传盛事，不知天上集佳期。"
        ],
        "title": "嘲贺将仕  其一",
        "id": "78a7826c-3147-4aac-9a83-4f04e11504bb"
    },
    {
        "author": "华岳",
        "paragraphs": [
            "吾身西圛拘犹少，君腹东床坦已多。",
            "我欲屠牛穷建节，君从欢燕小登科。"
        ],
        "title": "嘲贺将仕  其二",
        "id": "90feab4c-3527-47ff-b610-f4d7dac00f3a"
    },
    {
        "author": "华岳",
        "paragraphs": [
            "腊月南州不类冬，梨花飘粉小桃红。",
            "未曾飞动遥山雪，早有春三二月风。"
        ],
        "title": "冬晴",
        "id": "9a9dd412-d78c-4a0c-8964-7e2740a0910b"
    },
    {
        "author": "华岳",
        "paragraphs": [
            "梦驾白云参谪仙，谪仙留赋白云篇。",
            "醉将只手拏虹笔，便扯青霄作彩笺。"
        ],
        "title": "梦谪仙",
        "id": "9af8e03c-b081-4840-9901-8f704b9dafe7"
    },
    {
        "author": "华岳",
        "paragraphs": [
            "浪拍西风万壑秋，几多香饵落金钩。",
            "无鱼可钓浑闲事，留得丝纶在即休。"
        ],
        "title": "怀九江友人",
        "id": "f2b45834-2674-4ed0-a29b-12ecbec8a1ee"
    },
    {
        "author": "华岳",
        "paragraphs": [
            "江村水落富鱼虾，半属桥边卖酒家。",
            "莫讶鬓边新有雪，夜来沉醉宿芦花。"
        ],
        "title": "渔父",
        "id": "8557ba38-6985-4a98-9760-be9c9eba7a68"
    },
    {
        "author": "华岳",
        "paragraphs": [
            "男儿无路出邯郸，长铗休从暗里弹。",
            "是处有鱼堪下钓，扁舟何独子陵滩。"
        ],
        "title": "寄赵德夫",
        "id": "0ae0191d-d577-43f4-87e1-c168cea75bc7"
    },
    {
        "author": "华岳",
        "paragraphs": [
            "溪馆供庖独有鱼，溪翁日日扣吾庐。",
            "儿童不问无钱买，便拽铃儿唤小厨。"
        ],
        "title": "春闺杂咏 问庖妪 其一",
        "id": "9b39371c-4667-4804-82e2-4bf87734591f"
    },
    {
        "author": "华岳",
        "paragraphs": [
            "诗道风光在水西，水西我意未为奇。",
            "若教南北东溪去，更费诗人无限诗。"
        ],
        "title": "春闺杂咏 问庖妪 其二",
        "id": "d3088120-171a-4f8f-8140-0d6b885d94c0"
    },
    {
        "author": "华岳",
        "paragraphs": [
            "寻春不遇欲空归，竹外横斜拾一枝。",
            "且喜东君有消息，隔香应不怕疎篱。"
        ],
        "title": "春闺杂咏 梅",
        "id": "70224521-9966-4303-a80d-7e69b14f754e"
    },
    {
        "author": "华岳",
        "paragraphs": [
            "一书欲写寄云鬟，更把春衫裹素蛮。",
            "欲识相思谁最切，泪痕令作鹧鸪斑。"
        ],
        "title": "春闺杂咏 寄书",
        "id": "b74570d6-5364-4eae-ace4-cd0c8deeda46"
    },
    {
        "author": "华岳",
        "paragraphs": [
            "苍生千里望云霓，何事英雄去路迷。",
            "见说九重新有梦，济川人在此岩西。"
        ],
        "title": "春闺杂咏 自迷",
        "id": "41b9d5a4-af1b-4b9b-859d-448d3f8bedb3"
    },
    {
        "author": "华岳",
        "paragraphs": [
            "闲亭无日不相随，稍不相随恨别离。",
            "况是一秋无信息，可无人寄问安诗。"
        ],
        "title": "寄仵判院  其一",
        "id": "82fc2aba-9c6e-4bda-8ff4-514d3fb0a469"
    },
    {
        "author": "华岳",
        "paragraphs": [
            "自惭儿女总江湖，鸿鴈不来音讯疎。",
            "且喜北堂珠玉眷，团圞环诵道家书。"
        ],
        "title": "寄仵判院  其二",
        "id": "edadf0a0-5787-46ce-b558-1e8e9da6b76c"
    },
    {
        "author": "华岳",
        "paragraphs": [
            "天音空洞岂虚传，许我琅函诵半千。",
            "何事加持功已倍，日边消息尚茫然。"
        ],
        "title": "寄仵判院  其三",
        "id": "cd54b866-da84-4c26-9856-9fad0fb3f8f8"
    },
    {
        "author": "华岳",
        "paragraphs": [
            "短笺封罢更重题，生怕苍头去路迷。",
            "说与不须多借问，葛庐祇在白云西。"
        ],
        "title": "寄仵判院  其四",
        "id": "7378356a-318b-4826-85a4-56434c46c13c"
    },
    {
        "author": "华岳",
        "paragraphs": [
            "红猊消尽水生花，清夜迢迢玉漏赊。",
            "环佩不知何处去，醉眠应是小卿家。"
        ],
        "title": "寄仵判院  其五",
        "id": "907b37d6-cbe8-47bd-99e9-0ce75392c78a"
    },
    {
        "author": "华岳",
        "paragraphs": [
            "毫端风雨走蛟螭，人物风流冠一时。",
            "要向行云问踪迹，青楼何处没新词。"
        ],
        "title": "寄仵判院  其六",
        "id": "0db1b806-b0f3-443f-938c-150625ea70be"
    },
    {
        "author": "华岳",
        "paragraphs": [
            "此去于门咫尺间，樽罍无计得跻攀。",
            "断魂欲伴行云去，犹恐歌喉误小蛮。"
        ],
        "title": "寄仵判院  其七",
        "id": "b57459d5-e118-4cd8-bd84-1a6b69c5303c"
    },
    {
        "author": "华岳",
        "paragraphs": [
            "锦笺牙轴白云词，君外知音更有谁。",
            "一榻何时对风雨，与君联臂话相思。"
        ],
        "title": "寄仵判院  其八",
        "id": "f53e2098-54b3-4c50-953c-f031e2d4fbb3"
    },
    {
        "author": "华岳",
        "paragraphs": [
            "八行黥墨笑金晖，今亦提兵上海涯。",
            "一介问安虽老畧，感恩犹胜李申之。"
        ],
        "title": "得金正将书",
        "id": "1b07df10-0151-4411-960b-f9b355a20cda"
    },
    {
        "author": "华岳",
        "paragraphs": [
            "无事何须出短篱，一关风月足朱扉。",
            "几回趿起芒鞋去，带得闲愁无限归。"
        ],
        "title": "莫出",
        "id": "9e1f7513-3586-4ffc-8fd7-82cb2b94148e"
    },
    {
        "author": "华岳",
        "paragraphs": [
            "梁间燕子为喃喃，故下珠帘未放还。",
            "料得无声如反舌，不应留落在人间。"
        ],
        "title": "自喻呈赵润夫",
        "id": "be61f4ba-c186-45a2-a063-ce27c78aa7a8"
    },
    {
        "author": "华岳",
        "paragraphs": [
            "祝融嘘火扇骄阳，北陆迎寒酿雪霜。",
            "安得金风专岁令，四时心地有清凉。"
        ],
        "title": "惜秋  其一",
        "id": "7909d98f-ffc0-4dbc-9841-56d8add14ca2"
    },
    {
        "author": "华岳",
        "paragraphs": [
            "诗到林头落叶时，眼前秋事已无几。",
            "何当领取秋容去，收拾诗囊带得归。"
        ],
        "title": "惜秋  其二",
        "id": "e6155332-79d3-4318-b720-d1157449efd8"
    },
    {
        "author": "华岳",
        "paragraphs": [
            "妙年司酿水边州，浪迹曾陪汗漫游。",
            "红粉夜嫌银烛短，醉和明月下西楼。"
        ],
        "title": "上运管张平国  其一",
        "id": "6ea25796-5f63-4e6a-8327-7bf729ad596e"
    },
    {
        "author": "华岳",
        "paragraphs": [
            "大江南畔五松西，潘岳风流梦有诗。",
            "归路经从定留挽，莫教父老见旌旗。"
        ],
        "title": "上运管张平国  其二",
        "id": "64c5779c-a017-40b3-a7bb-2af243fba07a"
    },
    {
        "author": "华岳",
        "paragraphs": [
            "雨洗芙蓉沃眼青，雪潭澄月照人明。",
            "铜民指点向民说，未比当年令尹清。"
        ],
        "title": "上运管张平国  其三",
        "id": "a1169690-836d-4f9c-a5d0-da27abd9478f"
    },
    {
        "author": "华岳",
        "paragraphs": [
            "双峰十月客辞家，廷老相期下九华。",
            "检早不逢陶靖节，唤船同过鲤鱼沙。"
        ],
        "title": "上运管张平国  其四",
        "id": "c1f9ec57-fac9-485d-bda4-35e2e8e8cae0"
    },
    {
        "author": "华岳",
        "paragraphs": [
            "紫枢黄阁总青毡，西掖东华墨尚鲜。",
            "何事□□□□业，独公莲幕恁淹延。"
        ],
        "title": "上运管张平国  其五",
        "id": "ce1fcb65-f44b-46b3-a775-04f9e52b5e76"
    },
    {
        "author": "华岳",
        "paragraphs": [
            "闲将玉斧制罗纨，醉引龙蛇竞笔端。",
            "流落□□□□轴，绿窗俱作画图看。"
        ],
        "title": "上运管张平国  其六",
        "id": "c0c07a7c-7606-44be-b9cc-b6fa52691fb5"
    },
    {
        "author": "华岳",
        "paragraphs": [
            "武城三载促公归，自合班行列禁闱。",
            "计幕暂参知有在，野夫曾此便横飞。"
        ],
        "title": "上运管张平国  其七",
        "id": "fb5caaaa-f6d0-4166-99cc-f0987d4280ae"
    },
    {
        "author": "华岳",
        "paragraphs": [
            "朱颜绿鬓富春秋，家世才华三总优。",
            "不用鹤裘兼映雪，天然标格自风流。"
        ],
        "title": "上运管张平国  其八",
        "id": "b91e017b-42cb-4124-bc19-a65b6b6c998f"
    },
    {
        "author": "华岳",
        "paragraphs": [
            "云衢从此喜通亨，凤阁鸾台信脚行。",
            "愿把恩风散寰宇，盛栽桃李作门生。"
        ],
        "title": "上运管张平国  其九",
        "id": "7e0d1d14-1db2-475b-b646-292e2f78b3db"
    },
    {
        "author": "华岳",
        "paragraphs": [
            "英雄三载谪东南，二月东风始放还。",
            "马瘦尚嫌归路窄，愿求屋上一青山。"
        ],
        "title": "上运管张平国  其一○",
        "id": "40ae694f-8a30-4547-9745-e9da8f01dd89"
    },
    {
        "author": "华岳",
        "paragraphs": [
            "门外梅花拔复栽，回时春去去春回。",
            "儿童拍手应相笑，归去贾生今又来。"
        ],
        "title": "再还建上旧居",
        "id": "88409e4e-4eb3-4dc7-96f9-24125fa84963"
    },
    {
        "author": "华岳",
        "paragraphs": [
            "一声渔笛发中流，惊起平沙万点鸥。",
            "去尽青天回欲集，梨花无数落汀洲。"
        ],
        "title": "羣鸥",
        "id": "ff916838-d873-4ec4-9584-fbea3b49e01e"
    },
    {
        "author": "华岳",
        "paragraphs": [
            "冻雪寒云作冷冬，群花百卉尽羞红。",
            "谁将暖律吹寒谷，一夕春回几信风。"
        ],
        "title": "冬暖  其一",
        "id": "c31fc155-346c-4e22-b587-ab90b72a226d"
    },
    {
        "author": "华岳",
        "paragraphs": [
            "天不雨霜雪，朝曦与暮霞。",
            "江梅呈腊蕊，岩桂又冬花。"
        ],
        "title": "冬暖  其二",
        "id": "2e490c13-a8bb-4dad-bb75-b06dbc912f75"
    },
    {
        "author": "华岳",
        "paragraphs": [
            "随潮鸥鸟往来频，百十为群立水滨。",
            "多怪朝来无一个，高飞想是避渔人。"
        ],
        "title": "鸥",
        "id": "c65dc85d-84f6-433f-a98f-7eefff4bd056"
    },
    {
        "author": "华岳",
        "paragraphs": [
            "堪笑吾邦几秀才，头巾不会自安排。",
            "先因待制推将起，又被同知拽下来。"
        ],
        "title": "头巾",
        "id": "b56dc129-7d22-4867-891f-f907a4f156f3"
    },
    {
        "author": "华岳",
        "paragraphs": [
            "芳酒一樽虽甚□，故人千里奈思何。",
            "柳挼池阁条偏细，花近檐楹香更多。"
        ],
        "title": "思故人",
        "id": "be358074-f764-4fb5-b742-96fe934dc087"
    },
    {
        "author": "华岳",
        "paragraphs": [
            "惆怅长亭叹别离，送君东去望西归。",
            "落花也似知人意，沾定春衫不肯飞。"
        ],
        "title": "赠别  其一",
        "id": "d4ac95ec-36f4-4c0c-994a-818f6910e2ea"
    },
    {
        "author": "华岳",
        "paragraphs": [
            "雕鞍欲上又重留，约我归期九日秋。",
            "别酒不沾襟上泪，双娥无处着离愁。"
        ],
        "title": "赠别  其二",
        "id": "a4749e76-0948-48b8-a3cf-52d9835fc6f6"
    },
    {
        "author": "华岳",
        "paragraphs": [
            "挨定青骢不肯骑，征衫褪领又重提。",
            "柳风吹不断行色，更倩柔条绊马蹄。"
        ],
        "title": "赠别  其三",
        "id": "bc2c7ef4-8894-4aa6-9890-06f8c194de42"
    },
    {
        "author": "华岳",
        "paragraphs": [
            "娇羞犹记别时言，教我春衣克可单。",
            "说与苍头浑忘□，晓来真个作轻寒。"
        ],
        "title": "赠别  其四",
        "id": "eb1627d3-3f80-4841-a522-5a14fd1ef8af"
    },
    {
        "author": "华岳",
        "paragraphs": [
            "万折千蟠去不回，不知处士为谁栽。",
            "钱塘九里空萧瑟，得似天孙送种来。"
        ],
        "title": "巧松  其一",
        "id": "a7782be4-201b-4d09-afee-c4e70f3db7df"
    },
    {
        "author": "华岳",
        "paragraphs": [
            "夏社商舟未说渠，女萝先要施云衢。",
            "若教终始如弦直，肯向秦邦作大夫。"
        ],
        "title": "巧松  其二",
        "id": "65bf5e8f-c5c3-4990-839a-4909a887a593"
    },
    {
        "author": "华岳",
        "paragraphs": [
            "赤子亲曾约子房，阿谁培植到横岗。",
            "向人面面皆奇巧，廊庙如何作栋梁。"
        ],
        "title": "巧松  其三",
        "id": "cdd2c9d5-e9ac-4950-878c-5746c109ff45"
    },
    {
        "author": "华岳",
        "paragraphs": [
            "昔年刘震帅池阳，曾制轻车学运粮。",
            "独辐不堪承重向，至今零落在行廊。"
        ],
        "title": "车制",
        "id": "8acd9d50-6354-41d4-a33a-9b6dfe51135f"
    },
    {
        "author": "华岳",
        "paragraphs": [
            "诗人浪作水仙歌，我欲题诗为止哦。",
            "采石浊流浑彻底，夜涛安得见嫦娥。"
        ],
        "title": "采石",
        "id": "68291ee4-d01d-46a5-8a88-1b830fb7ed70"
    },
    {
        "author": "华岳",
        "paragraphs": [
            "碧簪千丈倚巴江，暮雨朝云总是常。",
            "山势插天宫殿少，不知何处是高堂。"
        ],
        "title": "巫山",
        "id": "91962321-24f3-4de4-bc93-44fb04976f90"
    },
    {
        "author": "华岳",
        "paragraphs": [
            "西风吹起别离愁，满目凄凉不奈秋。",
            "归雁不随残照落，却和柔橹过沧洲。"
        ],
        "title": "暮秋闻雁有怀  其一",
        "id": "cc8981bc-2ceb-40b3-8094-ee5059dcda12"
    },
    {
        "author": "华岳",
        "paragraphs": [
            "菊黄萸紫染成愁，妆点西风两鬓秋。",
            "多少情怀无处托，欲凭归雁问青楼。"
        ],
        "title": "暮秋闻雁有怀  其二",
        "id": "d069d189-04f0-4f7f-b7c4-e4234f418cc3"
    },
    {
        "author": "华岳",
        "paragraphs": [
            "天边新月覆双弯，翠敛云浓特地寒。",
            "我意两山皆土木，诗人浪作有情看。"
        ],
        "title": "蛾眉亭",
        "id": "1c85c8e3-8f6d-46f3-91dc-14f57bbd5ac3"
    },
    {
        "author": "华岳",
        "paragraphs": [
            "阁唤丹青似恐疎，丹青难向阁中模。",
            "诗人醉眼无区别，错认烟霞作画图。"
        ],
        "title": "题丹青阁",
        "id": "55a64d3f-8b0e-418e-ad3f-085f62e90406"
    },
    {
        "author": "华岳",
        "paragraphs": [
            "一万边兵不立功，却令娄敬自和戎。",
            "犬羊不伏称臣妾，甘拜君王作妇翁。"
        ],
        "title": "阅明妃传  其一",
        "id": "aec7f182-9dea-442f-8c3a-cb2116a43f89"
    },
    {
        "author": "华岳",
        "paragraphs": [
            "汉家金帛作山堆，无奈酋奴眼不开。",
            "今日单于恭子婿，方知娄敬是良媒。"
        ],
        "title": "阅明妃传  其二",
        "id": "19e96692-cc89-49cf-8c92-4248af86cf85"
    },
    {
        "author": "华岳",
        "paragraphs": [
            "白旄持节使单于，万里风烟十载余。",
            "柳毅不行沙漠路，却凭归雁为传书。"
        ],
        "title": "读苏武李陵司马迁传  其一",
        "id": "9da09d3d-7d27-471e-96ef-2d4820508d52"
    },
    {
        "author": "华岳",
        "paragraphs": [
            "河梁一别子卿归，删後无诗始有诗。",
            "若把李陵从反汉，马迁膏鼎亦何辞。"
        ],
        "title": "读苏武李陵司马迁传  其二",
        "id": "d27d88ac-398b-4930-aa7a-5e84f176d931"
    },
    {
        "author": "华岳",
        "paragraphs": [
            "英雄欲立异时名，四体难逃五鼎烹。",
            "何事秦车已虀粉，子房和客总全生。"
        ],
        "title": "读张子房传  其一",
        "id": "32d3278d-9628-4d7a-a3c1-f052d366933f"
    },
    {
        "author": "华岳",
        "paragraphs": [
            "铁锤一击忤强秦，赏令千金无处寻。",
            "若使董狐当直笔，又将谁作弒君人。"
        ],
        "title": "读张子房传  其二",
        "id": "5181c28c-e5bf-429c-8c6b-5c0ff115494f"
    },
    {
        "author": "华岳",
        "paragraphs": [
            "暮色千林薄，秋空万里长。",
            "寒蝉鸣晚树，归棹发斜阳。",
            "水远天同碧，风高叶脱黄。",
            "星星老蓬鬓，不觉到潘郎。"
        ],
        "title": "贵池秋晚",
        "id": "75bb5746-a682-4e45-8cfe-2d5bcb8b8b5d"
    },
    {
        "author": "赵及甫",
        "paragraphs": [
            "蓦地波涛怒震霆，整冠危坐肯消魂。",
            "乘风更驾飞帆去，要看夜潮生海门。"
        ],
        "title": "和华岳过鄱阳湖",
        "id": "9d913284-d4bc-45f2-a599-45e4bf739a92"
    },
    {
        "author": "方来",
        "paragraphs": [
            "濂溪窗外草茸茸，生意春融我意同。",
            "为甚此园多翠草，也因曾识紫阳翁。"
        ],
        "title": "交翠亭",
        "id": "67103018-fbac-4fd7-9fb9-85d060d6b12b"
    },
    {
        "author": "方来",
        "paragraphs": [
            "堂堂紫阳翁，棠阴遍南国。",
            "斯文天未丧，眉寿乃公锡。",
            "四书回狂澜，剩得居闲力。",
            "定作主林神，香骨化为碧。"
        ],
        "title": "碧玉千峰  其一",
        "id": "c06c14a9-462c-4642-ab31-106bc06bb7e7"
    },
    {
        "author": "方来",
        "paragraphs": [
            "东溪有人豪，调古谁能续。",
            "我来荐芳馨，黄花清可掬。",
            "想公怜世人，翻覆变凉燠。",
            "至今嫉邪书，字字凛寒玉。"
        ],
        "title": "碧玉千峰  其二",
        "id": "7075f1f1-c58f-4167-825b-afa6cf888754"
    },
    {
        "author": "方来",
        "paragraphs": [
            "结庐得佳景，向无买山钱。",
            "床头数卷书，浩溥弥大千。",
            "丈夫有远志，至学无穷年。",
            "骐骥待北风，鹰隼翔秋天。"
        ],
        "title": "碧玉千峰  其三",
        "id": "919cdd3b-e915-407a-810d-973c976eac6d"
    },
    {
        "author": "方来",
        "paragraphs": [
            "武夷溯伊洛，源自无极翁。",
            "譬彼漳江流，洋洋沧海通。",
            "东莱得家传，南轩从五峰。",
            "勿疑辙迹殊，三贤归趣同。"
        ],
        "title": "碧玉千峰  其四",
        "id": "e40aa5f5-a2d6-4861-82e3-dd13b106773c"
    },
    {
        "author": "方来",
        "paragraphs": [
            "射堂後圃傍东隅，旧日文公画九区。",
            "石上草庐刊易象，至今瞻仰後天图。"
        ],
        "title": "重新九区亭",
        "id": "b9bc76ab-7ec7-49f3-a424-b7201b5233b1"
    },
    {
        "author": "彭大辩",
        "paragraphs": [
            "潦水纔平岸，新篁尽出林。",
            "远山云黛锁，弱草烧痕侵。",
            "覆载干坤大，桑麻雨露深。",
            "干戈犹未已，袖手且常吟。"
        ],
        "title": "大涤洞天留题  其一",
        "id": "e290de39-22ff-45f5-a4c0-41f06711c49b"
    },
    {
        "author": "彭大辩",
        "paragraphs": [
            "松风到晓声幽微，曲江漏尽天河低。",
            "平明游子出门去，家住葛洪丹井西。"
        ],
        "title": "大涤洞天留题  其二",
        "id": "1c2f81a9-64c4-4747-9e64-7f4c9a90622f"
    },
    {
        "author": "章槱",
        "paragraphs": [
            "琼叶半开童女颊，蕨芽初长小儿拳。",
            "山中云雨虽无味，何似山河走暮烟。"
        ],
        "title": "千顷山  其一",
        "id": "baf43709-dd23-47d8-bdc5-245b72eaaf9f"
    },
    {
        "author": "章槱",
        "paragraphs": [
            "一池春水应江潮，中起沙鸥数尺高。",
            "谁谓风云远朝市，乱山深处亦波涛。"
        ],
        "title": "千顷山  其二",
        "id": "30275929-c0ac-4d92-adc4-fedfcf508662"
    },
    {
        "author": "章槱",
        "paragraphs": [
            "欲为龙池游，束装戒蓐食。",
            "鸡鸣天未曙，呼儿重蜡屐。",
            "潆洄遡寒溪，确荦疲乱石。",
            "迢迢万丈岭，宛转苍龙脊。",
            "山高吐朝气，恍不辨咫尺。",
            "俯听雷雨声，仰逐猿猱迹。",
            "委蛇度花坞，绿浄草可席。",
            "喜如出笼槛，身轻飞鸟掷。",
            "不辞双足茧，远探蛟龙窟。",
            "传闻此山巅，旧有沧海色。",
            "迩来三十年，潭湫变枯荻。",
            "至今应江潮，尚浮鸥鹭集。",
            "至理竟未解，对之空太息。",
            "不如西湖游，挥篙泛瑶碧。"
        ],
        "tags": [
            "西湖"
        ],
        "title": "千顷山  其三",
        "id": "82068c2b-8d47-435b-baf8-c07e3b14d717"
    },
    {
        "author": "卓田",
        "paragraphs": [
            "古云锦被无儿息，此语从来太没情。",
            "熊梦方惭徒吉叶，弧门尚冀或成功。",
            "拙躯增累何须庆，寒舍添丁未是荣。",
            "不意谦光如此厚，彩笺一幅瑞华盈。"
        ],
        "title": "谢人贺生子",
        "id": "c25e6bed-1d04-4253-8cc1-14befc0ffca9"
    },
    {
        "author": "卓田",
        "paragraphs": [
            "德积于门庆必延，果然瓜瓞自绵绵。",
            "方钦瑶春膺繁祉，又喜仙娥降九天。",
            "和气欣欣盈三果，祥烟蔼蔼满犀钱。",
            "已知喜事占今日，伫听熊罴好梦传。"
        ],
        "title": "贺人生女",
        "id": "fa058f62-1ff5-444e-b88e-9929bf88fdf0"
    },
    {
        "author": "卓田",
        "paragraphs": [
            "兰荪秀茁谢庭初，善积五教庆有余。",
            "此子异时□跨灶，乃翁今日验充闾。",
            "怀中玉燕梦符说，天上石麟祥应徐。",
            "未得踵门索啼看，先投林甫弄麞书。"
        ],
        "title": "贺人生孙",
        "id": "7d7c46de-29bf-41a1-90cd-18452cab81e7"
    },
    {
        "author": "卓田",
        "paragraphs": [
            "阳公得种自蓝田，种在深山不计年。",
            "雅爱茯神为伴侣，更邀枸杞作比联。",
            "俗名谩自呼山羊，佳品由来号玉延。",
            "啜尽羊羹殊可厌，藉渠风味涤腥膻。"
        ],
        "title": "送山药与友人",
        "id": "0acaf4f9-e44b-4e66-906a-f08c3a3d934d"
    },
    {
        "author": "卓田",
        "paragraphs": [
            "麻姑之山高接天，世言中有麻姑仙。",
            "朱颜玉爪镇长在，不知阅世经几年。",
            "问此仙今在何许，当初果是谁家女。",
            "似因一念到人寰，已作人间夫妇缘。",
            "初说道人亦仙客，帝遣人间司翰墨。",
            "後来生得宁馨儿，意其得此仙为妻。",
            "祗今源源产仙裔，芝兰玉树生庭砌。",
            "翩翩已作鸾凤飞，看看又是麒麟瑞。",
            "麻姑本是神仙妻，祗今又产神仙儿。",
            "阿儿举酒为母寿，问母出世当何时。",
            "母言不记年与代，但知景物依然在。",
            "于时天宇重清霜，更经浃日生新阳。",
            "祥烟蔼蔼瑞气拥，後张宝盖前旌𣄢。",
            "乐声隠隠钧天长，满空鸾鹤交飞翔。",
            "月娥神女更导送，琼琚玉佩声丁当。",
            "明星一点光满室，此是仙妃诞生日。",
            "霜标雪操冰玉姿，生与梅花共时节。",
            "定知不比百卉凡，结子和羹味应别。",
            "君不见君家鼻祖唐兴初，日与房杜为朋徒。",
            "阿母见之惊且呼，亟将馔殽供欢娱。",
            "後来夹辅龙姿主，果作凌烟名宰辅。",
            "至今孙子又复然，史君开府知其贤。",
            "一朝罗致来幕下，鲜鲜绿水同红莲。",
            "我闻吉星聚会民之福，它年事业于今卜。",
            "萱堂戏彩雅意足，日月临长醉醽醁。",
            "更将何物比遐龄，麻姑山色年年青。"
        ],
        "title": "麻姑山七古寿主簿母",
        "id": "5bb03398-98bf-48c6-acaf-3066d17b6509"
    },
    {
        "author": "卓田",
        "paragraphs": [
            "红船鸂鶒已惊飞，何幸今朝得雪衣。",
            "烟雨风标元自贵，云霄气格那须肥。",
            "闲花数亩聊供步，浄水三泓足可依。",
            "莫忆凤凰池上路，个中步步是花机。"
        ],
        "title": "谢惠白鹭",
        "id": "3c6393a6-2aab-4353-ae2c-c647300de65d"
    },
    {
        "author": "卓田",
        "paragraphs": [
            "冰盘飞缕落芳馨，雪色微红糁玉霙。",
            "唤起笭箵十年梦，诗肠手截鹭波清。"
        ],
        "title": "和姚监丞斫鲙  其一",
        "id": "6dfdb086-64ff-409b-8974-315e96b3766c"
    },
    {
        "author": "卓田",
        "paragraphs": [
            "旋捣金虀捣玉葱，半盂膏酒洗冬烘。",
            "吴中风物今犹尔，说与厨人宁舍熊。"
        ],
        "title": "和姚监丞斫鲙  其二",
        "id": "50d43b90-599d-4712-8bb4-2f14abac095b"
    },
    {
        "author": "卓田",
        "paragraphs": [
            "自恨今秋赋不工，功名分付酒杯中。",
            "已知得失关乎数，始把荣枯问此翁。",
            "未必一夫司予夺，由来六画管穷通。",
            "果然许我真端的，从此君行易已东。"
        ],
        "title": "赠易卦者",
        "id": "851d62b5-31be-416c-96fd-9d72c52ae70f"
    },
    {
        "author": "卓田",
        "paragraphs": [
            "聪明要是读书人，占艺名家事事精。",
            "试问五星严叔遇，更无三个蜀君平。",
            "的言尽中尤其中，真术如生不是生。",
            "有伎不须人借重，伎高翻觉我言轻。"
        ],
        "title": "赠星命严叔遇",
        "id": "5886324d-e9de-4b14-ab4c-265fa2de9b40"
    },
    {
        "author": "卓田",
        "paragraphs": [
            "南浦从来管别离，可伤此地判东西。",
            "恨无短羽追鹏翮，一任狂风送马蹄。",
            "明月层楼双旅思，青天万里一云梯。",
            "到头千佛名经上，年弟年兄取次题。"
        ],
        "title": "送人赴上庠解试",
        "id": "5027d764-49c3-4952-9688-4a76e582773d"
    },
    {
        "author": "卓田",
        "paragraphs": [
            "德积千门後必昌，孙枝此日果储祥。",
            "休夸注水生麒骥，自度丹山产凤凰。",
            "蓬矢桑弧今已举，犀钱玉果孰能忘。",
            "寒荄久荷沾濡赐，更藉春风为发扬。"
        ],
        "title": "贺人生孙",
        "id": "f7431e5a-2a08-429a-ab03-8fdbca0c3748"
    },
    {
        "author": "卓田",
        "paragraphs": [
            "古来几段奇功名，不付寻常龌龊人。",
            "将军本是度外事，登坛四顾今人惊。",
            "夹道鶑花三月暮，浊酒离亭送君去。",
            "临歧执手无他言，更向前头加两步。"
        ],
        "title": "送人廷对",
        "id": "ef20b18f-dda5-4771-ba41-1026ca04ae35"
    },
    {
        "author": "梁文奎",
        "paragraphs": [
            "清如增江水，白如白石山。",
            "羡尔清白人，栖迟山水门。",
            "至清不可淆，至白不可淫。",
            "传子复传孙，一心如一辙。",
            "山同今古色，水同今古流。",
            "载阅清白卷，山水两悠悠。"
        ],
        "title": "题增城进士单有明清白传家卷",
        "id": "697ea96d-df18-4ccd-997d-b2db980239ff"
    },
    {
        "author": "梁文奎",
        "paragraphs": [
            "江山诗兴动，宇宙画图开。",
            "风卷软红去，云迎霏翠来。",
            "行藏老身矣，临眺意悠哉。",
            "倚遍栏杆曲，残阳入酒杯。"
        ],
        "title": "迎翠楼自赋",
        "id": "22167e9e-8194-4d70-86e4-2fe538b6ed50"
    },
    {
        "author": "徐逢年",
        "paragraphs": [
            "贤侯作意苏民瘼，常念比邻有馁人。"
        ],
        "title": "句",
        "id": "29dc61ea-00a3-410a-b165-3f7926ed2cd2"
    },
    {
        "author": "左谟",
        "paragraphs": [
            "冲寒踏雪行溪路，对月看梅太瘦生。",
            "莫道亲曾陪杖屦，只今见画也心清。"
        ],
        "title": "跋刘敏叔画杨诚斋先生探梅图",
        "id": "4d11c7fc-85d6-4b79-a875-6d4bc30ca8a8"
    },
    {
        "author": "范应铃",
        "paragraphs": [
            "梦里家山竹里钟，金鸡山下快掀篷。",
            "垂杨不隔池楼月，宿酒吹残杨柳风。"
        ],
        "title": "金鸡城",
        "id": "57cc13f1-b7d0-49b4-8aac-6a3cdc98d59c"
    },
    {
        "author": "范应铃",
        "paragraphs": [
            "环山清浅一溪水，夹径高低十里松。",
            "烟锁石门疑路断，斜阳影里忽闻钟。"
        ],
        "title": "明水寺",
        "id": "771eba07-3f61-41c8-84ce-546c0707cf2b"
    },
    {
        "author": "黄顺之",
        "paragraphs": [
            "悟师手携清风琴，为我再奏招隠吟。",
            "九原灵均不可作，後人遗恨空沈沈，令我听之泪沾襟。",
            "楚山日落秋声起，古猿啼月空山里。",
            "千年愁气上青枫，幽兰无香桂华死，吾道非耶何至此。",
            "曲中历历分明道，苦怨王孙负春草。",
            "岁晚山中难久留，忆君一夕令人老。",
            "王孙王孙知不知，琴心招君胡不归。",
            "下沿湘江之水流，上逐湘山之云飞。",
            "一弹一招一太息，水流云飞朝复夕。"
        ],
        "title": "听悟师弹招隠",
        "id": "86e211b1-6855-4f13-9246-66acc5218ed4"
    },
    {
        "author": "黄顺之",
        "paragraphs": [
            "山高积雪明，岁序冉以逼。",
            "佳人抱书去，西湖失颜色。",
            "清夜独慷慨，诗坛梦生棘。",
            "我有双鲤鱼，对之不敢食。"
        ],
        "tags": [
            "西湖"
        ],
        "title": "送叶靖逸",
        "id": "1f1bf3fa-446a-4b04-8a5b-51e33d0bf601"
    },
    {
        "author": "黄顺之",
        "paragraphs": [
            "锦瑟新添一岁尘，宝鸾空负百年身。",
            "建章万户鶑花好，只有长门更不春。"
        ],
        "title": "长门怨",
        "id": "344fd0d6-2a8b-446c-b297-27eb480fdfa4"
    },
    {
        "author": "黄顺之",
        "paragraphs": [
            "羡君家阙下，不踏九衢尘。",
            "万卷书中坐，一生闲里身。",
            "贪诗疑有债，阅世欲无人。",
            "昨日相思处，桐花烂熳春。"
        ],
        "title": "赠陈宗之",
        "id": "2ab1aac7-df42-4be0-a96f-f93ad0f563ed"
    },
    {
        "author": "黄顺之",
        "paragraphs": [
            "十年泉石梦，及此始依然。",
            "野迥天垂地，身闲日抵年。",
            "稍欣闻见少，渐与土风便。",
            "分得渔樵席，白云相共眠。"
        ],
        "title": "初寓横泾",
        "id": "d4b45277-4668-44b3-9b81-554393a97e86"
    },
    {
        "author": "黄顺之",
        "paragraphs": [
            "岩花得雨新如染，古树悬崖怪欲飞。",
            "日暮溪深人不渡，一双白鸟傍林归。"
        ],
        "title": "题岩礲寺",
        "id": "f9b73dcd-19ef-4605-bcb3-c7d69dfe2057"
    },
    {
        "author": "黄顺之",
        "paragraphs": [
            "曾是霓裳第一人，曲终认得本来身。",
            "多年不作东风梦，闲却蔷薇一架春。"
        ],
        "title": "题九曲尼院",
        "id": "6427fb0d-c14c-4d8a-960a-9a0a5a3ec0d2"
    },
    {
        "author": "黄顺之",
        "paragraphs": [
            "抚剑悲歌壮泪流，海清岳静世无雠。",
            "匣中幸有容身地，莫遣光芒射斗牛。"
        ],
        "title": "剑",
        "id": "f4f0b689-05ed-43a5-9d3d-faa277d9b753"
    },
    {
        "author": "黄顺之",
        "paragraphs": [
            "石家步障久成尘，移作包山一段春。",
            "惆怅日斜原上路，年年红雨打行人。"
        ],
        "title": "观冷水谷桃花",
        "id": "7a624cb8-0e9b-43cf-8ee1-c6547e99bb10"
    },
    {
        "author": "黄顺之",
        "paragraphs": [
            "瘦藤拄到古韬光，分得山僧半榻凉。",
            "幽鸟一声春梦断，湿云漠漠护残香。"
        ],
        "title": "法安院",
        "id": "0c34d2a2-a6c7-432b-a1b8-f1cb3be04138"
    },
    {
        "author": "黄顺之",
        "paragraphs": [
            "乌鹊桥边春日斜，吴王醉上七香车。",
            "西施斗草归来晚，赢得钗头金凤花。"
        ],
        "title": "吴宫曲",
        "id": "09e9b3cb-a9eb-4abe-a411-cd402db2b722"
    },
    {
        "author": "蔡隽",
        "paragraphs": [
            "向来曾醉呼猿洞，乱石崩云拥坐隅。",
            "谁料七闽烟瘴底，半岩风物似西湖。"
        ],
        "tags": [
            "西湖"
        ],
        "title": "和陈轩题汀州苍玉洞",
        "id": "a3ccc185-dde6-4fbd-b75b-c6ec527f7821"
    },
    {
        "author": "赵彦彬",
        "paragraphs": [
            "自爱槛前山有意，谁云堂下水污人。"
        ],
        "title": "句  其一",
        "id": "130a4a2d-70b9-430c-8eb3-3dd3d124307a"
    },
    {
        "author": "赵彦彬",
        "paragraphs": [
            "俸薄俭常足，官卑清自尊。"
        ],
        "title": "句  其二",
        "id": "502357e2-85f5-4237-8962-f0081ca7dc19"
    },
    {
        "author": "赵立夫",
        "paragraphs": [
            "黄红紫绿岩峦上，远近高低松竹间。",
            "山色未应秋後老，灵枫方为驻童颜。"
        ],
        "title": "枫",
        "id": "ff8a5185-3474-4f96-ab9f-7aac91bcae95"
    },
    {
        "author": "赵立夫",
        "paragraphs": [
            "坑灰冷秦久，刀笔起汉旧。",
            "典谟慨已远，赋颂纷相授。",
            "调律起建安，沿流及元佑。",
            "上下二千载，统脉如线溜。",
            "渡江又百年，诸老凋丧後。",
            "灵珠繄谁握，绝唱不可复。",
            "我行东南野，文星忽当昼。",
            "云章发玄秘，天笔括宇宙。",
            "风雷膏泽沛，金玉渊海富。",
            "奋然蛟龙兴，绎若韶濩奏。",
            "亟闻魑魅走，语夺江海秀。",
            "想当落笔时，真宰森左右。",
            "要为後世法，何止鸡林售。",
            "早膺头角起，晚悟轩冕谬。",
            "芳兰委萧艾，嘉植梗稂莠。",
            "造物岂终啬，意者其奬就。",
            "吾衰不能进，砚墨如仇寇。",
            "大钟屹于前，缩手不敢扣。",
            "辕缶何所知，管蠡祗自陋。",
            "犹将策驽蹇，延首冀领袖。",
            "已同南方游，何幸遇子厚。"
        ],
        "title": "谢刘潜夫寄示诗卷",
        "id": "856b2ab4-51ce-48db-9dc5-fd7d38587419"
    },
    {
        "author": "赵立夫",
        "paragraphs": [
            "近日斗侵寅，南天雪不成。",
            "梅梢动生意，禽鸟弄春声。",
            "鬓逐年华换，身资药力轻。",
            "听传吴蜀事，对酒不能倾。"
        ],
        "title": "腊日偶书",
        "id": "2036ebdf-447c-4ccd-be54-a290d209ecdc"
    },
    {
        "author": "吴愈",
        "paragraphs": [
            "庐山之胜，秀出斗旁。",
            "参于衡岳，镇东南方。",
            "民人所瞻，神天攸宅。",
            "赍梦之祥，乃兴自昔。",
            "惟天聪明，矜此下民。",
            "监求其莫，恐有不闻。",
            "惟神司之，云轺风马。",
            "乃诹乃访，周游天下。",
            "不疾不速，不察而明。",
            "天何言哉，民无嚬呻。",
            "是为福庭，列圣祗敬。",
            "锡羡隤祉，有感斯应。",
            "明明我圣，惟一乃心。",
            "不显亦临，敢有弗钦。",
            "宝画金扁，徽称明诏。",
            "日月之揭，山川有耀。",
            "邃殿在後，新阁在前。",
            "如君当御，而臣仰焉。",
            "时节冠佩，会朝帝所。",
            "达民之情，佑我圣主。",
            "民戴我圣，与天无极。",
            "天佑我宋，子孙千亿。",
            "民拜稽首，愿垂表经。",
            "从臣刻辞，永锡休声。"
        ],
        "tags": [
            "庐山"
        ],
        "title": "三清阁",
        "id": "56dad24b-584f-46f0-87b0-8c7f59d5fd00"
    },
    {
        "author": "李仲光",
        "paragraphs": [
            "天人异所禀，事物皆生知。",
            "强名仙学堂，此语将谁欺。",
            "我欲借隙地，虚檐敞茅茨。",
            "琅琅诵玉章，勉力探希夷。"
        ],
        "title": "仙学堂",
        "id": "c1e0038c-ed22-44b8-9125-fad6068a504e"
    },
    {
        "author": "李仲光",
        "paragraphs": [
            "古人制此文楸枰，要下黑白知死生。",
            "闲中借此消永日，未必能取人心争。",
            "後人不识古人意，致使方寸生纵横。",
            "烂柯人去弈秋死，通国善弈谁知名。",
            "东南地胜人最杰，下至百技今咸精。",
            "手谈坐决胜与负，蓝氏之子驰其声。",
            "沈机终日静不语，一子落手四座惊。",
            "肯堂为人百不解，僻性从来要疎快。",
            "推倒棋枰君莫怪，不向眼前论成败。"
        ],
        "title": "赠弈棋蓝氏子",
        "id": "d0fc247c-fb65-4ca7-b573-cfbc78418717"
    },
    {
        "author": "李仲光",
        "paragraphs": [
            "昼夜本循环，天地均此理。",
            "人生出入机，昼夜差可拟。",
            "仙家学蝉蜕，脱然遗腐胔。",
            "白骨尚珍藏，似未忘生死。"
        ],
        "title": "仙蜕",
        "id": "4b7a84f7-e2e9-43dc-b765-88a9d6d58617"
    },
    {
        "author": "罗知古",
        "paragraphs": [
            "骚人胸次几江山，更着危亭山水间。",
            "群鹜齐飞残照落，双鳬自在白云闲。",
            "平芜萦绕青罗带，远岫参差绿髻鬟。",
            "此意何人共幽独，我来终日欲忘还。"
        ],
        "title": "玉笥山邓仙",
        "id": "25f86aa5-cbd2-4bc7-8f5a-c2e10badbdbf"
    },
    {
        "author": "罗知古",
        "paragraphs": [
            "亭下波光亭外山，高低融泄照人寒。",
            "最宜风月虚明夜，不着秋毫眼界宽。"
        ],
        "title": "双秀亭",
        "id": "20bbc7a6-98af-4544-8749-bd1925d55efc"
    },
    {
        "author": "罗知古",
        "paragraphs": [
            "层层碧嶂来无尽，衮衮清江远莫追。"
        ],
        "title": "句",
        "id": "3946ca3c-2b54-4bb9-b801-26e1309d0ca7"
    },
    {
        "author": "刘昌诗",
        "paragraphs": [
            "可堪添客恨。"
        ],
        "title": "句  其一",
        "id": "514a106b-6209-487c-a661-f123c74da18a"
    },
    {
        "author": "刘昌诗",
        "paragraphs": [
            "泉声长带佩声寒。"
        ],
        "title": "句  其二",
        "id": "26d11308-e259-4356-b9b1-3f094162c9ef"
    },
    {
        "author": "刘昌诗",
        "paragraphs": [
            "野径萦回路百盘。"
        ],
        "title": "句  其三",
        "id": "fc17e02b-7aa3-4cfe-85b8-07bea1ac4ab7"
    },
    {
        "author": "彭仲衡",
        "paragraphs": [
            "前峰号龟岂是龟，近岩谓月亦匪月。",
            "世间景幻语未真，说着丫头便痴绝。",
            "苍然顽石自天成，道傍过者皆含情。",
            "我来于此发浩叹，乃知有色能倾城。"
        ],
        "title": "丫头岩",
        "id": "fcbe875a-6545-4ad3-a57f-e02c32201440"
    },
    {
        "author": "赵汝淳",
        "paragraphs": [
            "千古丘明法度书，豕啼蛇斗未为诬。",
            "後来更有无穷事，付与兰台鬼董狐。"
        ],
        "title": "读夷坚志",
        "id": "3ba484c2-f5ab-425d-885a-50c337edcb20"
    },
    {
        "author": "赵汝淳",
        "paragraphs": [
            "古寺疎钟隔断烟，馆娃宫殿草芊芊。",
            "多情却有松萝月，只与当时一样圆。"
        ],
        "title": "灵岩",
        "id": "79dee0df-7a16-473f-b424-cfef16f15228"
    },
    {
        "author": "赵汝淳",
        "paragraphs": [
            "芳草复芳草，有人孤倚楼。",
            "明月复明月，何处照离洲。",
            "相见渺无期，此恨讵相知。",
            "日暮天寒吹属玉，蛮江豆蔻重重绿。"
        ],
        "title": "芳草复芳草",
        "id": "994791d6-e4d0-47c3-874f-10d54e109e1b"
    },
    {
        "author": "赵汝淳",
        "paragraphs": [
            "归帆东泊胥门下，夜半菱歌起白苹。",
            "今日平湖皆小艇，不知谁是唱歌人。"
        ],
        "title": "舟行",
        "id": "96bb0657-e3ca-4037-ace3-72ef099c8abe"
    },
    {
        "author": "赵汝淳",
        "paragraphs": [
            "武陵溪上栽桃花，儿童笑语成生涯。",
            "当初避地不知远，渔郎惊问疑仙家。",
            "年深忘却来时路，流水春风等闲度。",
            "龙翔鹿走自兴亡，不到花开花落处。",
            "江边雨暗蛮蓑湿，父老欲留留不得。",
            "隔林鸡犬渐萧然，啼鸟一声溪水碧。"
        ],
        "title": "桃源行",
        "id": "491d031c-805f-47c9-ac21-09d754287071"
    },
    {
        "author": "赵汝淳",
        "paragraphs": [
            "临春阁下花蒙茸，雕阑玉树沉香风。",
            "君玉酣醉眠未起，满床明月鲛绡红。",
            "罗襦学士文章女，碧叶黄鹂呈好语。",
            "可怜日暮秋雨来，惊散一庭金翠羽。",
            "朱门流水自徘徊，井桐花落无人知。",
            "江南梦断鴈不飞，空城夜夜乌鸦啼。"
        ],
        "title": "玉树谣",
        "id": "2f9b16ab-801a-40c8-8afb-f6ef81c91ec3"
    },
    {
        "author": "赵汝淳",
        "paragraphs": [
            "衔得芹泥入画帘，江南门巷柳花天。",
            "分明社燕催春老，错向东风恨杜鹃。"
        ],
        "title": "燕",
        "id": "2c2339f3-7527-4489-9eac-24396ca1b8b7"
    },
    {
        "author": "赵汝淳",
        "paragraphs": [
            "堂堂楚汉多蛮触，天下今经几秦鹿。",
            "向非孔壁断遗编，安得西湖芳草绿。",
            "子规自失来时路，却唤青春早归去。",
            "山中刬地乱红来，不是东风扶杖处。",
            "浩歌起舞君莫猜，一樽幸遇桃花开。",
            "貂蝉珠履黄金钗，後五百年俱尘埃。",
            "宫袍仙人独不死，日日长江钓江水。",
            "飞乌走兔且莫忙，看我烟云生碧纸。"
        ],
        "tags": [
            "长江",
            "西湖"
        ],
        "title": "浩歌行",
        "id": "f4830188-85a1-4bfb-bc8a-ea8803a6c543"
    },
    {
        "author": "赵汝淳",
        "paragraphs": [
            "问讯山阴老放翁，年来心事与谁同。",
            "疎疎翠竹欹明月，落落黄花立晚风。",
            "鬓雪只缘诗送白，脸霞不是酒留红。",
            "君王莫下蒲轮召，万壑千岩正要公。"
        ],
        "title": "寿放翁  其一",
        "id": "1091d156-6ba9-45f3-85e0-419898c03ced"
    },
    {
        "author": "赵汝淳",
        "paragraphs": [
            "此老胸中几岁寒，天教长伴白云闲。",
            "有时自弄玉如意，无事更添金博山。",
            "越女棹歌清浅处，巴童吹笛翠微间。",
            "何须重问神仙府，鸾鹤随风自往还。"
        ],
        "title": "寿放翁  其二",
        "id": "fb9b8f45-2605-40c2-84fe-2f9d93088a17"
    },
    {
        "author": "朱复之",
        "paragraphs": [
            "停云思何长，伐木梦苦短。",
            "飘摇乘风来，倏霍抟沙散。",
            "匪今我独黯，自昔客屡叹。",
            "之子曷云戾，微阳逼候炭。",
            "囚山对线景，汲井共清盥。",
            "玉露泚金茎，水泉流藻翰。",
            "方竹桂芳袭，未觉枳栖远。",
            "仰天镜其团，一弛弓向半。",
            "书堂渴吾伊，伫立了瑟僴。",
            "子如飞鸿渐，我如禁门键。",
            "天寒柳无枝，指直不得挽。",
            "归来翫题墨，寂寂瞇双眼。"
        ],
        "title": "别汤伯纪",
        "id": "5a7f2fdb-7ba9-4a34-9ba8-3b9c470ca6eb"
    },
    {
        "author": "朱复之",
        "paragraphs": [
            "苦热日已远，杪秋遂凄凉。",
            "邦侯及清暇，小队豫郊岗。",
            "一麾先崭岩，半刺骖翱翔。",
            "卿月动左辖，客星移奉常。",
            "谁欤南冠者，共挹北斗浆。",
            "翠幄穿晨曦，锁金步流光。",
            "穷惚某氏建，架构遡斯堂。",
            "闽红倾泛盎，楚绿饾圆方。",
            "平原磊落人，仙碑勒荒唐。",
            "方平叱石起，来问东海桑。",
            "蔡子狗窦过，蛇蝉蜕冥茫。",
            "麻姑十八九，两髻已成霜。",
            "惟余老杉星，省识邓紫阳。",
            "往事莽如迹，且醉糟书房。",
            "翼亭跻齐云，游目望八荒。",
            "挽河落飞瀑，洒雪芙蓉裳。",
            "夕矣憺将归，一一玉帝旁。",
            "蹇余雅幽寻，嗜此崔嵬藏。",
            "请从浮丘生，学笙翳凤凰。",
            "他年傥相思，矫首空断肠。"
        ],
        "title": "与静使君约游姑山记事古风二十韵",
        "id": "c6decc4f-7745-4747-be16-2bc119ffd3b2"
    },
    {
        "author": "朱复之",
        "paragraphs": [
            "建子初寒月，篝灯对语时。",
            "独醒苏客酒，细咏孟生诗。",
            "蠹老无新卷，乌惊有夜枝。",
            "白云路不远，明日肯重来。"
        ],
        "title": "夜饮罗怀叟三杯属余刚制共读孟郊诗",
        "id": "b1c4caca-8b25-42d2-ab88-ca8cf5f2b219"
    },
    {
        "author": "朱复之",
        "paragraphs": [
            "羁思孤耽僻，蛩音偶出虚。",
            "绿阴分坐久，清话见情初。",
            "春过诗魂怯，年销剑术疏。",
            "相看渐成故，临别欲何如。"
        ],
        "title": "别李商卿",
        "id": "149c1f38-fbd3-4dd7-a99b-41878a2d9ba7"
    },
    {
        "author": "朱复之",
        "paragraphs": [
            "杰甚滕王阁，登临思渺然。",
            "宿云开北牖，秋水尽南天。",
            "帝子今何处，王童记独传。",
            "客怀无住着，浩荡白鸥前。"
        ],
        "tags": [
            "滕王阁"
        ],
        "title": "滕王阁",
        "id": "78f15473-bba2-4f75-871a-f58a52c55ddc"
    },
    {
        "author": "朱复之",
        "paragraphs": [
            "裹将破帽凤山游，凤去台空余古丘。",
            "白发尚能今日客，黄花祇作故园秋。",
            "天浮渭北荒荒杳，江入旴南隠隠流。",
            "我始欲愁君且莫，人生何处是吾州。"
        ],
        "title": "九日偕翁与可江正甫郑景云游凤山",
        "id": "62bd135d-a73e-445f-a43c-a4e821b965c7"
    },
    {
        "author": "朱复之",
        "paragraphs": [
            "高树青圆不见天，小风微动竹梢偏。",
            "衣涵空翠元无雨，庭閟余声独有蝉。",
            "老去此心无所住，向来我见不须先。",
            "狂吟但过寒山子，荐得腾腾一味禅。"
        ],
        "title": "太平寺尘外闲题",
        "id": "5a1d5cb5-210e-439f-95de-5d12b3220189"
    },
    {
        "author": "朱复之",
        "paragraphs": [
            "剑术空疏今罢休，家山何处越中瓯。",
            "欲谈往事浑亡是，喜得新诗替莫愁。"
        ],
        "title": "谢张生见湛卢歌",
        "id": "b6b28348-80ae-401a-bde6-fa6a1a2d65c4"
    },
    {
        "author": "朱复之",
        "paragraphs": [
            "葛翁凿井冽寒泉，浸熟丹砂去作仙。",
            "底事并烦仙子按，却随海水变桑田。"
        ],
        "title": "葛仙井",
        "id": "73dbcc5a-7d56-447d-a2b0-9b4e43eae7e6"
    },
    {
        "author": "朱复之",
        "paragraphs": [
            "客子归期莫有期，地炉松火独吟时。",
            "西山暮雨吹成雪，错拟杨花理钓丝。"
        ],
        "title": "罗怀叟思归一诗留之",
        "id": "844a4ce2-62b8-4c45-a444-75f3f251ca50"
    },
    {
        "author": "朱复之",
        "paragraphs": [
            "他文太白不多奇，一赋姑山世绝希。",
            "生後此公方到此，龟趺不见仆前碑。"
        ],
        "title": "姑山",
        "id": "741c20ee-3da0-4a15-b402-6c76fb9c3fc8"
    },
    {
        "author": "朱复之",
        "paragraphs": [
            "凤山高兮上有枫，青女染叶猩血红。",
            "莫辞老红嫁西风，一夜憔悴成秃翁。"
        ],
        "title": "枫",
        "id": "bfa60f39-c20b-4585-9abf-38f3e9cf77a5"
    },
    {
        "author": "朱复之",
        "paragraphs": [
            "淡抹斜斜三两枝，色香相亚恰相知。",
            "沙寒水浅魂初醒，月落窗空影半欹。",
            "岂是物华甘寂寞，且须岁晚共扶持。",
            "向来淮浦潇湘岸，绝爱萧萧雪打时。"
        ],
        "title": "王补之梅竹",
        "id": "11d627f3-d986-44f1-aff5-5b30430c2676"
    },
    {
        "author": "朱复之",
        "paragraphs": [
            "寂寂云根锁昼扉，绿痕春暖上苔衣。",
            "飞来黄鸟忽相问，看了几年花片飞。"
        ],
        "tags": [
            "太湖"
        ],
        "title": "赋太湖石",
        "id": "8e2b25a4-6fac-46b6-b53c-2e6031ba118d"
    },
    {
        "author": "朱复之",
        "paragraphs": [
            "诗人已化罗浮鹤，想未千年未一归。",
            "属玉不知人世换，双双长占後湖飞。"
        ],
        "title": "过苏养直旧居",
        "id": "2836eaa7-d5b2-4c8c-858c-e8d344ef2ab3"
    },
    {
        "author": "朱复之",
        "paragraphs": [
            "君不见莱公酣歌彻清晓，银蜡成堆烧不了。",
            "又不见齐奴帐下环佳人，平生爨蜡不爨薪。",
            "南园花蜂巧心计，祇为渠侬照珠翠。",
            "生憎诗客太酸寒，略不分光到文字。",
            "欲学凿壁衡，邻火夜不明。",
            "欲学囊萤车，十月霜无萤。",
            "人生穷达真有分，大钧高高不须问。",
            "起来摩挲莲叶真人图，还有青藜老杖照我无。"
        ],
        "title": "冬夜读书无油歌",
        "id": "ec69c7b8-7c07-427f-92b9-12a88a8a2217"
    },
    {
        "author": "朱复之",
        "paragraphs": [
            "寒灰枯木此心形，箕斗今须落姓名。",
            "却爱酒星凭一算，曲生何日放流行。"
        ],
        "title": "赠黄五星",
        "id": "b35071f0-80e1-4317-9085-8be778b77998"
    },
    {
        "author": "朱复之",
        "paragraphs": [
            "可怜扰扰鉴中人，五十枯蓍了此身。",
            "若欲致身须数外，何时日月得停轮。"
        ],
        "title": "赠胡易鉴",
        "id": "ae57cdf5-a158-4fd4-8259-6310bf92b862"
    },
    {
        "author": "朱复之",
        "paragraphs": [
            "削出云岑一片奇，天然玉莹泽如脂。",
            "祇堪棐几旁边看，颇与文房辈行宜。",
            "香篆自萦黄奶卷，飞花不点墨卿池。",
            "粗官马上今无用，付与刘郎写近诗。"
        ],
        "title": "送码碯石屏",
        "id": "5d78804d-a989-4f42-8112-adaad796de9c"
    },
    {
        "author": "朱复之",
        "paragraphs": [
            "忽听夏禽三五弄，新红突过石榴枝。"
        ],
        "title": "句  其一",
        "id": "cb3ae9ff-bfb8-4009-9c0e-f6b5a857edea"
    },
    {
        "author": "朱复之",
        "paragraphs": [
            "红蕖老去羞明镜，推让朱荣上蓼梢。"
        ],
        "title": "句  其二",
        "id": "8482230d-7b3e-478e-b3bd-28f3b9fc8b87"
    },
    {
        "author": "朱复之",
        "paragraphs": [
            "疏竹生孙初上坂，矮松种子欲凌霄。"
        ],
        "title": "句  其三",
        "id": "79d4bd06-705b-4a0d-ab30-bc78cf1f12b6"
    },
    {
        "author": "吴元",
        "paragraphs": [
            "勒马江边问玉京，百花头上占梅英。",
            "云霄万里开鹏路，诗乐三章奏鹿鸣。",
            "拂剑笑谈天下事，担簦慷慨日边行。",
            "吴公兄弟谁先後，此事君王合与评。"
        ],
        "title": "兄弟同登进士",
        "id": "44613df0-32e0-4b59-8e36-b53015033ee9"
    },
    {
        "author": "陈翊",
        "paragraphs": [
            "日暮成孤泊，栖迟得小安。",
            "雪融沙觜露，云拂雁翎寒。",
            "过橹冰痕薄，通村水汊宽。",
            "诗情如废井，剩觉起微澜。"
        ],
        "title": "甲申仲冬侍亲由行在所还毗陵舟泊村渚",
        "id": "b4c77d10-8c46-47b0-88f7-a2c6e1da5638"
    },
    {
        "author": "陈翊",
        "paragraphs": [
            "客梦正无凭，喧呼睡不能。",
            "月移篷背雪，人远岸头灯。",
            "樯影浮寒水，篙声碎断冰。",
            "狸奴浑未觉，余暖恋青绫。"
        ],
        "title": "晓行",
        "id": "4239e664-9d12-4dbc-bc5e-0ee953257de3"
    },
    {
        "author": "陈翊",
        "paragraphs": [
            "小阁暮云远，乱山黄叶稀。",
            "斗低天轴动，霜冷月魂飞。",
            "爱客樽常满，寻诗带减围。",
            "庭乌绕高树，游子亦思归。"
        ],
        "title": "夜坐即事遣兴",
        "id": "adac578c-dc03-4d6f-ab8a-1f4ba14695e9"
    },
    {
        "author": "陈翊",
        "paragraphs": [
            "虚室玲珑别有天，晦明每被物情迁。",
            "几番黄叶送秋色，屡对青灯分夜烟。",
            "隙小风尖鸣淅沥，纸轻雪急响清圆。",
            "更阑人静疑无月，且与梅花借月眠。"
        ],
        "title": "寒窗赋",
        "id": "019191ab-6f5c-4b84-b80f-02cd13d237de"
    },
    {
        "author": "陈翊",
        "paragraphs": [
            "碧树笼秋池，锦帐迎风开。",
            "水光曳倒影，矮菊纷舆台。",
            "春风木芍药，是花岂云来。",
            "淡妆绝脂粉，独秀墙之隈。",
            "彷佛秦与虢，上马犹徘徊。",
            "持以赠美人，斜插乌云堆。"
        ],
        "title": "和元耘轩赋木蕖来字韵",
        "id": "423e37f9-4b25-4046-bba3-222495e6b0d5"
    },
    {
        "author": "陈翊",
        "paragraphs": [
            "水屋入花屿，春山来画图。",
            "片帆齐远树，落日半平芜。",
            "风紧溪声急，桥危岸势孤。",
            "薄游无一事，幽鸟唤提壶。"
        ],
        "title": "短篷",
        "id": "e816eba9-f6ed-4bbc-bece-e2b1bd45046f"
    },
    {
        "author": "陈翊",
        "paragraphs": [
            "短筇穿秋云，杳霭杂雨意。",
            "林梢响脱叶，虹影挟夕霁。",
            "安栖一枝禅，静寄三径地。",
            "青薜蟠弱龙，紫栗缩寒猬。",
            "游息屏百营，偃仰得佳睡。",
            "靖惟天地间，岁月脱如蜕。",
            "三彭伐一真，六凿纷小智。",
            "居然蜗战角，在处牛穿鼻。",
            "驱驰赤白丸，百年等儿戏。",
            "岂知闲中天，意到即超诣。",
            "灯光续佛照，石响清夜气。",
            "愿言住庵人，万事付衲被。",
            "食肉尸陀林，渠自有正味。",
            "但怀不退转，便到佛地位。",
            "请参诗中禅，一语当千倡。"
        ],
        "title": "借榻竹庵",
        "id": "80d26c88-0691-493e-ada3-90393dd655ef"
    },
    {
        "author": "陈垓",
        "paragraphs": [
            "砚干笔秃墨糊涂，半夜敲门送省符。",
            "掷得么么监岳庙，恰如输了选官图。"
        ],
        "title": "绝句",
        "id": "d48e7cac-1dd4-4bdd-9ed9-98509bdf0552"
    },
    {
        "author": "曾治凤",
        "paragraphs": [
            "来访双成宅，溪流遶故山。",
            "玉真归帝所，金鼎落人间。",
            "云气生窗户，松声记佩环。",
            "神仙在何处，且得片时闲。"
        ],
        "title": "妙庭观",
        "id": "4859693f-a090-43a7-855a-50bbef5a461a"
    },
    {
        "author": "林元卿",
        "paragraphs": [
            "万里辞家春复秋，异乡何日梦刀头。",
            "业如献豕从渠笑，艺学屠龙只自羞。",
            "香尽一炉闻夜雨，灯残半壁数更筹。",
            "断肠不柰梧桐上，滴碎乡心点点愁。"
        ],
        "title": "客窗夜雨",
        "id": "de006d50-f926-4db9-87b7-8d58457a1857"
    },
    {
        "author": "留元刚",
        "paragraphs": [
            "一曲初篙上水船，翠峰苍壁挟洄川。",
            "彩幢幔屋今何在，空有丹炉石鼎烟。"
        ],
        "title": "武夷九曲棹歌  其一",
        "id": "0dca45ef-de5c-483d-b852-03383f01ad71"
    },
    {
        "author": "留元刚",
        "paragraphs": [
            "二曲崚嶒三石峰，当时秦女采芙蓉。",
            "至今汤沐临清泚，不作巫阳十二重。"
        ],
        "title": "武夷九曲棹歌  其二",
        "id": "759ddc51-1364-428d-9f09-df1e449e3a33"
    },
    {
        "author": "留元刚",
        "paragraphs": [
            "三曲悬崖插匦船，春秋八百又千年。",
            "不知天地黄心木，控鹤仙人肯汝怜。"
        ],
        "title": "武夷九曲棹歌  其三",
        "id": "a797414f-c5fd-4bbf-8397-655c5407d66e"
    },
    {
        "author": "留元刚",
        "paragraphs": [
            "五曲云崖有许深，石门书屋着修林。",
            "堂堂不泯清风在，一片寒潭印我心。"
        ],
        "title": "武夷九曲棹歌  其四",
        "id": "cd686e15-0b7f-47b9-b3d0-721e3c3c143b"
    },
    {
        "author": "留元刚",
        "paragraphs": [
            "七曲催船快上滩，好山留与漫郎看。",
            "经行雪瀑仙屏下，恍记齐云夜帐寒。"
        ],
        "title": "武夷九曲棹歌  其五",
        "id": "34b38242-19cc-452a-bde6-f0ece27a4deb"
    },
    {
        "author": "留元刚",
        "paragraphs": [
            "八曲山云敛复开，长年倚棹立徘徊。",
            "俄然听得林间语，知道新村贳酒来。"
        ],
        "title": "武夷九曲棹歌  其六",
        "id": "ba5bfb6d-5c08-4e27-bffa-c9eb99a45dc6"
    },
    {
        "author": "留元刚",
        "paragraphs": [
            "九曲遥岑更鬰然，板桥渔市引长川。",
            "唤回白马宾云梦，来看桑麻万里天。"
        ],
        "title": "武夷九曲棹歌  其七",
        "id": "2967ecba-8d74-45bd-a0a7-496ce8e7eee7"
    },
    {
        "author": "许沆",
        "paragraphs": [
            "北岩古名胜，风木盘诘曲。",
            "万象并徙倚，一见无留瞩。",
            "我归访乡旧，世事嗟反覆。",
            "羡君北亩宫，绕窗艺松竹。",
            "吟哦翠微里，缥缈如翔鹄。",
            "浩浩阅沧波，俯仰媚幽独。",
            "传家有令子，何止粲兰玉。",
            "高卧恐未能，鸣驺行入谷。"
        ],
        "title": "题君祥北岩",
        "id": "fde308b2-0564-4663-b33d-e7ec1070515a"
    },
    {
        "author": "王□达",
        "paragraphs": [
            "□□游宦过湘山，道阻□□十里闲。",
            "奎画自今容拂拭，苍崖从昔要跻攀。",
            "扫除妖孽□□□，□录勋庸信□□。",
            "自叹此生那从□，是行应得□□□。"
        ],
        "title": "浯溪",
        "id": "4167bc94-ce1c-4ff1-8156-19e6eb5c04f1"
    },
    {
        "author": "张辑",
        "paragraphs": [
            "一门和气只春知，笑语何殊膝下嬉。",
            "不觉兄弟俱老大，此心犹道是儿时。"
        ],
        "title": "春风堂",
        "id": "ea1ecd4a-df41-4071-96d7-eec571ad574d"
    },
    {
        "author": "张辑",
        "paragraphs": [
            "寒碧朋尊胜酒泉，松声远壑忆留连。",
            "诗于水品进三叠，名与谷帘真两全。",
            "画壁烟霞醒昨梦，茶经日月着新年。",
            "山灵似语汤夫子，恨杀屏风李谪仙。"
        ],
        "title": "次汤制干寄三叠泉韵",
        "id": "8c58539e-e567-47b4-aec1-440e5cf8ec58"
    },
    {
        "author": "洪咨夔",
        "paragraphs": [
            "猗若人兮葛巾，渡柴桑兮水泠泠，稚子髧两髦兮从而後。",
            "东家有酒兮，绿参天其荫柳。",
            "山风凉兮月瞑，枕白石兮未醒。",
            "漭无极兮天游，不知干之为马兮坤之为牛。"
        ],
        "tags": [
            "庐山"
        ],
        "title": "庐山五猗  其一",
        "id": "3bcd305b-ec39-48e6-9467-aefa9076202d"
    },
    {
        "author": "洪咨夔",
        "paragraphs": [
            "猗若人兮锦袍，屏九叠兮紫云高。",
            "骑云气兮超遥，汗漫下上兮昌羊以遨。",
            "左手兮提北斗之杓，右手兮挈东海之鳌。",
            "摩两耳兮酣热，眇八荒兮秋毫。"
        ],
        "tags": [
            "庐山"
        ],
        "title": "庐山五猗  其二",
        "id": "7a937e74-eb5b-4237-904a-0620d5b25130"
    },
    {
        "author": "洪咨夔",
        "paragraphs": [
            "猗若人兮草堂，谷帘夕阴兮香炉朝阳。",
            "表溟涬以为门兮，架虚空以为屋。",
            "四海非无友兮，邀白云而同宿。",
            "风露澹兮我琴，舞玄鹤兮龙吟。",
            "与太古兮同音，尚灵修兮知心。"
        ],
        "tags": [
            "庐山"
        ],
        "title": "庐山五猗  其三",
        "id": "8d73baff-41c2-47a7-b607-dc0af5307544"
    },
    {
        "author": "洪咨夔",
        "paragraphs": [
            "猗若人兮黄犊，春风荡兮瑶草绿。",
            "犊护草兮行复止，隔林呼兮老觳𧥆。",
            "眠犊背兮闲闲，仰看青天兮飞鸟还。",
            "恍梦游兮何所，箕山颍水兮匪巢伊许。"
        ],
        "tags": [
            "庐山"
        ],
        "title": "庐山五猗  其四",
        "id": "4fded044-061a-44e3-b21d-8265dd286d68"
    },
    {
        "author": "洪咨夔",
        "paragraphs": [
            "猗若人兮深衣，万钟不为泰兮一箪而遯肥。",
            "溪之清兮不受淄，月离离兮风披披。",
            "芙蓉兮涉采，欲淡兮心夷。",
            "驾言兮何之，羲文兮与归。"
        ],
        "tags": [
            "庐山"
        ],
        "title": "庐山五猗  其五",
        "id": "84317e8c-9944-4b3b-ab67-8893c43c8a97"
    },
    {
        "author": "洪咨夔",
        "paragraphs": [
            "春落平芜外，舟行白雨边。",
            "鸠譍山尔汝，橹画水之玄。",
            "官冷谁能吏，身闲便是僊。",
            "康庐真个去，信有夙生缘。"
        ],
        "title": "解缆",
        "id": "855cef01-d9e8-4bcd-8929-c80a92da2855"
    },
    {
        "author": "洪咨夔",
        "paragraphs": [
            "子规声里半晴阴，百丈牵行岸草深。",
            "挟雨倒回风有力，避山横转水无心。",
            "人于熟处难为别，酒到离边不柰斟。",
            "渔叟底知如许事，棹歌穿入暮烟林。"
        ],
        "title": "晚晴",
        "id": "488785ea-fc1e-41d8-9382-3d4ed91b3842"
    },
    {
        "author": "洪咨夔",
        "paragraphs": [
            "分席眠鸥渚，庐山梦已通。",
            "蓬声疎密雨，灯影往来风。",
            "我正思吾母，儿应说乃翁。",
            "拥衾天未晓，此味与谁同。"
        ],
        "tags": [
            "庐山"
        ],
        "title": "水宿",
        "id": "493f651d-a0f9-43ba-9600-045c7f7d7951"
    },
    {
        "author": "洪咨夔",
        "paragraphs": [
            "人远鹭孤立，湖平天四垂。",
            "柂移舡解语，帘舞酒求知。",
            "望眼倾三笑，骚吟寄九思。",
            "今宵吾计得，解鳖荐鸱夷。"
        ],
        "title": "过四望山",
        "id": "e9b53f7f-a0e2-4652-acbd-95189b424b8e"
    },
    {
        "author": "洪咨夔",
        "paragraphs": [
            "长红送酒出江城，樯燕喃喃第二程。",
            "风色似知攀卧意，打头未肯放舡行。"
        ],
        "title": "阻风呈赵史君  其一",
        "id": "42ca3e7c-59b3-412e-9a48-7a3f0b85bbce"
    },
    {
        "author": "洪咨夔",
        "paragraphs": [
            "倚风晴缆着烟莎，一抹斜阳白鸟过。",
            "脱手簿书无半点，细翻黄卷课龟罗。"
        ],
        "title": "阻风呈赵史君  其二",
        "id": "7c92ceb3-03eb-4630-8e5d-1e8e01ca892a"
    },
    {
        "author": "洪咨夔",
        "paragraphs": [
            "迟速乘除转晚飙，布帆快意定明朝。",
            "庐山试问高多少，欲望西川万里桥。"
        ],
        "tags": [
            "庐山"
        ],
        "title": "阻风呈赵史君  其三",
        "id": "5aaaa5d7-b007-4d4f-af61-0638706dd52d"
    },
    {
        "author": "洪咨夔",
        "paragraphs": [
            "山为飞沙白，江缘涨潦黄。",
            "古今双去鹜，天地一轻航。",
            "隽永还欹枕，牢愁忍别觞。",
            "晴云横不度，何处是柴桑。"
        ],
        "title": "左蠡",
        "id": "9e1b3bb1-e926-4df7-8bf6-0a628d267aa1"
    },
    {
        "author": "洪咨夔",
        "paragraphs": [
            "春秋陨石于宋五，分作金焦与星渚。",
            "大圆镜里八窗开，面面鱼龙听人语。",
            "瀑垂一线吹不动，山拥万骑明可数。",
            "嗟哉蓄眼无此奇，欲倒银河卷归去。"
        ],
        "title": "落星寺",
        "id": "6e54d843-a011-47ea-89cb-1dab133e9f37"
    },
    {
        "author": "洪咨夔",
        "paragraphs": [
            "箯舆轧幽径，乔松矫疎花。",
            "好鸟媚嘉荫，圆吭咽清笳。",
            "膏畦走秧马，茅檐嘶茧车。",
            "谁知天下乐，尽属山人家。",
            "桥横涧水断，寺古林屋斜。",
            "铭架镇法鼓，诗碑记煎茶。",
            "尊者俨如故，天奎失龙蛇。",
            "划然小窗开，五蕊撑谽谺。",
            "斗酒软两脚，捷步穷烟霞。"
        ],
        "title": "入山",
        "id": "969f541f-7b5b-4f1d-957e-6bd93a5516d8"
    },
    {
        "author": "洪咨夔",
        "paragraphs": [
            "太行擘破黄河出，赑屃翻身沧海立。",
            "老龙抱宝正鼾睡，地底黑风吹霹雳。",
            "挹之以北斗之柄，瀹之以明月之璧。",
            "啜之以太白东坡两谪僊，尚不负乎此山之泉石。"
        ],
        "title": "三峡桥",
        "id": "53f2b29b-f2f8-4543-af53-f44701837bd0"
    },
    {
        "author": "洪咨夔",
        "paragraphs": [
            "苍杉拱立万夫长，破衲素封千户侯。",
            "昨夜金僊失璎珞，寒光满地不曾收。"
        ],
        "title": "万杉寺散珠亭酌观音泉",
        "id": "2ec5385a-b45e-49ad-89b1-a93f5b1f9e04"
    },
    {
        "author": "洪咨夔",
        "paragraphs": [
            "青壁双尖长剑倚，博山突兀晴烟紫。",
            "槐里先生醉欲醒，丫山道人定初起。",
            "摩挲两眼看飞虹，猛悟此身如此水。",
            "昆仑绝顶有真瀑，倒泻生肥玉池里。",
            "淙淙夜半漱白石，十二琼楼浸清泚。",
            "是中有味人不知，白练银河较形似。"
        ],
        "title": "瀑布",
        "id": "bd9679ca-8774-4a04-b235-a059266aa175"
    },
    {
        "author": "洪咨夔",
        "paragraphs": [
            "水绕江南阿李家，满空飞雪响雷车。",
            "流将采石矶头去，坐看浮梁压浪花。"
        ],
        "title": "青玉峡",
        "id": "e9c05321-3acf-4bbd-8cda-fcf6eb7fb1e7"
    },
    {
        "author": "洪咨夔",
        "paragraphs": [
            "汹长江其迅流，岿杰石乎中峙。",
            "送两目兮双帆，有美人兮千里。"
        ],
        "tags": [
            "长江"
        ],
        "title": "大孤山",
        "id": "7506c7e1-711d-4874-af5e-7f9855459602"
    },
    {
        "author": "洪咨夔",
        "paragraphs": [
            "远永两尊宿，未了人我心。",
            "相距纔百武，割据东西林。",
            "渊明游其间，买酒时共斟。",
            "虎溪醉来往，同是庐山阴。",
            "清溜转幽港，断云度巍岑。",
            "等作如是观，炉香对森森。"
        ],
        "tags": [
            "庐山"
        ],
        "title": "东西林",
        "id": "c5328586-fa97-4fb5-92ea-1c02fc2e0b0e"
    },
    {
        "author": "洪咨夔",
        "paragraphs": [
            "山谷人家避李成，谁知劫数莫逃兵。",
            "到今鬼磷青无数，认作文殊佛火明。"
        ],
        "title": "天池灯",
        "id": "4fe75aa7-b27d-4855-b04c-bb5a586d1239"
    },
    {
        "author": "洪咨夔",
        "paragraphs": [
            "湓城陶庾共功名，庙食楼居孰重轻。",
            "衮衮长江流不尽，淮山青处夕阳明。"
        ],
        "tags": [
            "长江"
        ],
        "title": "庾楼",
        "id": "d3fea903-fe3a-413c-8a29-02526771e636"
    },
    {
        "author": "洪咨夔",
        "paragraphs": [
            "山椒飞派落寒空，斗水曾收第一功。",
            "万马铁衣行夜雪，六虬银甲动秋风。",
            "分甘晚到玉川子，知味早输桑苎翁。",
            "手弄潺湲坐盘石，苍凉新月上孤桐。"
        ],
        "title": "谷帘泉",
        "id": "6c8f7619-3e27-4ba5-8ec3-0ba36f63decf"
    },
    {
        "author": "洪咨夔",
        "paragraphs": [
            "雨引莓苔上短垣，流泉无恙自涓涓。",
            "不如归去来兮好，百世闻风只杜鹃。"
        ],
        "title": "楚城靖节祠",
        "id": "bd973e69-b2a1-4613-9548-a9b17f46a9e2"
    },
    {
        "author": "洪咨夔",
        "paragraphs": [
            "水府燃犀处，扶桑浴日时。",
            "能观雷复地，始信坎生离。",
            "浄垢元无着，温凉祇自知。",
            "骊山殷鉴在，莫受阿环缁。"
        ],
        "title": "汤泉",
        "id": "9995aeaa-0a34-4ab2-8cfc-43c676436536"
    },
    {
        "author": "洪咨夔",
        "paragraphs": [
            "龙跳虎跃入昭陵，墨汁空留一段冰。",
            "散作淋漓元气湿，屋头老木挂疎藤。"
        ],
        "title": "归宗墨池",
        "id": "e84cdd35-c2c2-4a68-9ca9-42adc6b70bf9"
    },
    {
        "author": "洪咨夔",
        "paragraphs": [
            "捉月仙人不到处，骑鹄凌风高着步。",
            "巃嵷翠壁插天开，天上飞来素涛怒。",
            "玻瓈琢出莲花漏，激电吸蜍高下注。",
            "布帆危挂八节滩，饱风吹上龙门路。",
            "冰丝细织无幅绡，雪花乱卷有声絮。",
            "蔚然而龙锵然韶，大者如珠小者雾。",
            "解衣盘礴踞虎豹，遥送空蒙湿巾屦。",
            "金铺玉户蔡家姝，拍手招人笑相顾。",
            "麻姑老矣不解事，指点五云推使去。"
        ],
        "title": "三叠泉",
        "id": "57db5c8e-6878-4141-8e68-14945e15f62b"
    },
    {
        "author": "洪咨夔",
        "paragraphs": [
            "缺唇丹井应千尺，秃顶灵杉恰百围。",
            "鹤去不闻人下子，黄蜂无数采花归。"
        ],
        "title": "白鹤观",
        "id": "e419703d-fd88-4d6a-8857-2abadcd32631"
    },
    {
        "author": "洪咨夔",
        "paragraphs": [
            "八万猊床方丈室，九千书卷半边窗。",
            "儋翁句子无人问，流水泠泠度石矼。"
        ],
        "title": "楞伽山房  其一",
        "id": "7baeb1a8-37a2-4cb9-b9b5-9de478673490"
    },
    {
        "author": "洪咨夔",
        "paragraphs": [
            "风标劲似聂政姊，笔力健如曹大家。",
            "此手始能为此竹，对渠枯木老槎牙。"
        ],
        "title": "楞伽山房  其二",
        "id": "0618a882-e592-45b8-ad7d-c9be230e551f"
    },
    {
        "author": "洪咨夔",
        "paragraphs": [
            "岸曲频移柂，巾欹独倚樯。",
            "月分云外影，风进水边凉。",
            "宿鸟树三匝，佳人天一方。",
            "清斯缨可濯，谁为赋沧浪。"
        ],
        "title": "水行",
        "id": "4f638b39-a0f3-43e4-8980-f1b07affd6eb"
    },
    {
        "author": "洪咨夔",
        "paragraphs": [
            "官事何时了，抽身朱墨丛。",
            "未霜乌桕赤，得日紫薇红。",
            "山势西南缺，湖光左右通。",
            "引将丝竹却，洗耳听松风。"
        ],
        "title": "洪园洗心堂饮中偶成",
        "id": "aed65aa4-33a9-4bf4-8235-dd53c9bbe23e"
    },
    {
        "author": "洪咨夔",
        "paragraphs": [
            "巡檐索笑为疎花，便未开花亦自佳。",
            "带月折归香在手，闹观塞破路三丫。"
        ],
        "title": "答仲肃梅",
        "id": "f0e4cae4-0864-4e8f-9387-303d89f28fa4"
    },
    {
        "author": "洪咨夔",
        "paragraphs": [
            "暮雨纔收未炙灯，苍鹥掠破岸阴澄。",
            "须臾认得舡头竹，始信渔人挂起罾。"
        ],
        "title": "鄱江楼晚望",
        "id": "22ec9cf6-b5ac-473b-8a5c-647b367bf9ea"
    },
    {
        "author": "洪咨夔",
        "paragraphs": [
            "一蝗东方来，孕子九十九。",
            "未出婪酣肚，已办馋𩞉口。",
            "漫天自成幕，扫地不用帚。",
            "一朝霜风寒，何处弄百丑。"
        ],
        "title": "有感",
        "id": "6c83b6fb-9e9c-4916-b9a8-7555cc717b66"
    },
    {
        "author": "洪咨夔",
        "paragraphs": [
            "六月冷官还解热，解衣盘礴坐苍苔。",
            "微风只在松梢顶，着意招呼不下来。"
        ],
        "title": "取凉  其一",
        "id": "e3a4d6d1-0306-4b77-a7c3-b5a850a13aff"
    },
    {
        "author": "洪咨夔",
        "paragraphs": [
            "平湖水则减三分，尚欠红蕖一段云。",
            "万斛波光自吞吐，月明亦足张吾军。"
        ],
        "title": "取凉  其二",
        "id": "84923d61-9a1e-4404-953f-c020953a1d49"
    },
    {
        "author": "洪咨夔",
        "paragraphs": [
            "江天云作黑山颓，上到楼头手决开。",
            "水墨枕屏三百里，斜阳属玉一双来。"
        ],
        "title": "敞云楼  其一",
        "id": "b6715e32-259e-4ddd-983d-407827925af2"
    },
    {
        "author": "洪咨夔",
        "paragraphs": [
            "草树成行整复斜，江头白处定芦花。",
            "夜深更着无边月，好个楼居处士家。"
        ],
        "title": "敞云楼  其二",
        "id": "b22ab897-a90d-44a7-be6d-bfb90233138c"
    },
    {
        "author": "洪咨夔",
        "paragraphs": [
            "探得行春第一筹，南梢花事半将休。",
            "断云不碍远山碧，新月自随江水流。",
            "金谷主人真已矣，玉堂老子尚来不。",
            "丁宁留取蒲城酒，更约东风汗漫游。"
        ],
        "title": "正月三日同莫干祝法游东西园",
        "id": "891568c1-d6d2-47fe-9201-9afc24e1976a"
    },
    {
        "author": "洪咨夔",
        "paragraphs": [
            "西北有高楼，长眺起我思。",
            "我思非今人，古人莫见之。",
            "孟轲尊仁义，妾妇秦与仪。",
            "孔明抱礼乐，鬼蜮操及丕。",
            "己物孰重轻，徇道不徇时。",
            "富贵一饷乐，名节百世师。",
            "居今而行古，岂无若人斯。",
            "遡洄从之游，洧盘濯双緌。"
        ],
        "title": "拟古送庄郎中归朝  其一",
        "id": "c800cb62-e48a-484d-a373-e29519659358"
    },
    {
        "author": "洪咨夔",
        "paragraphs": [
            "涉江采芙蓉，露华不盈筐。",
            "杂之兰为佩，申之蕙为纕。",
            "持此孰与赠，美人天一方。",
            "驷虬乘苍鹥，御风朝虚皇。",
            "袖中治安书，琅琅奏明光。",
            "探囊出刀圭，为民起膏肓。",
            "临流不可渡，与世为津梁。",
            "玉池浸鸡舌，熏作青史香。"
        ],
        "title": "拟古送庄郎中归朝  其二",
        "id": "e9559fe1-6b7a-4c1e-b6b7-e291d12661c1"
    },
    {
        "author": "洪咨夔",
        "paragraphs": [
            "河水清兮有县特，东方作矣未解襦。",
            "寄声卿自用卿法，我独举酒留诗臞。"
        ],
        "title": "林同年被檄来体访民租寓僧舍有诗因次韵  其一",
        "id": "a403d364-82c3-4c7d-b9cf-30d28bbc68de"
    },
    {
        "author": "洪咨夔",
        "paragraphs": [
            "我虽不饱尚二簋，人则何辜无一襦。",
            "官侬早下减租笔，天下可肥身宁臞。"
        ],
        "title": "林同年被檄来体访民租寓僧舍有诗因次韵  其二",
        "id": "2fd58aa7-520d-4463-bb94-d902131eed2f"
    },
    {
        "author": "洪咨夔",
        "paragraphs": [
            "泊然无营如子云，挠之不浊如黄宪。",
            "清静勿扰如曹参，躬行不言如石建。",
            "古人与稽今人居，外若不足中有余。",
            "治中别驾寄途耳，用则天下皆华胥。",
            "东风昨夜收雨脚，杨柳亭前小盘礴。",
            "楚江君去定思君，有酒一杯须满酌。"
        ],
        "title": "送陈倅",
        "id": "80e6aeed-00b6-420a-b657-de0ff15c86db"
    },
    {
        "author": "洪咨夔",
        "paragraphs": [
            "劝农冠盖出江干，马上东风觱栗寒。",
            "珍重春衫唾花碧，画眉狼籍道傍看。"
        ],
        "title": "陪郡侯出郊劝农  其一",
        "id": "21e6a279-86c5-4318-ae7b-b9d8281830ce"
    },
    {
        "author": "洪咨夔",
        "paragraphs": [
            "山青未了晓光开，鸠唤鸠譍雨又催。",
            "消得犊车泥滑滑，此行不为杏花来。"
        ],
        "title": "陪郡侯出郊劝农  其二",
        "id": "878e6070-f350-46b8-ae0b-508d6d4f59bb"
    },
    {
        "author": "洪咨夔",
        "paragraphs": [
            "茅屋人家蓐食烟，相呼趁雨好翻田。",
            "去年下麦泥如铁，一寸春膏直几钱。"
        ],
        "title": "陪郡侯出郊劝农  其三",
        "id": "5070ad0e-018b-4dce-8b81-e8009d5abdcc"
    },
    {
        "author": "洪咨夔",
        "paragraphs": [
            "争问官侬子谓谁，看来似不是农师。",
            "向人羞道闲陪涉，说与豳风七月诗。"
        ],
        "title": "陪郡侯出郊劝农  其四",
        "id": "a3ef84d9-75dc-456b-945e-8e87186284af"
    },
    {
        "author": "洪咨夔",
        "paragraphs": [
            "炼丹人去屋萧萧，脚底羣山走翠蛟。",
            "长啸一声空响答，砉然只鹤起松梢。"
        ],
        "title": "陪郡侯出郊劝农  其五",
        "id": "2db186e3-dfda-48d8-a7fc-ad588d988115"
    },
    {
        "author": "洪咨夔",
        "paragraphs": [
            "半落梅花雪透明，不妨把酒当春行。",
            "光风有意相料理，杨柳青边约畧晴。"
        ],
        "title": "陪郡侯出郊劝农  其六",
        "id": "e9e1a2b9-fc11-4a1c-ad6e-d30e1cca9cd7"
    },
    {
        "author": "洪咨夔",
        "paragraphs": [
            "敛卷惊嗟语幻哤，搔头危坐对明缸。",
            "梧桐细语秋传信，络纬长鸣月上窗。",
            "浊酒不多双耳热，妙香无尽寸心降。",
            "家山未得平安报，飞梦东归拜老庞。"
        ],
        "title": "夜读夷坚放卷偶成",
        "id": "28852799-3210-4702-bb46-3d094d4b7726"
    },
    {
        "author": "洪咨夔",
        "paragraphs": [
            "一日一番雨，三更三昧凉。",
            "桐边青弄影，荷底静留香。",
            "俗物刺人眼，世情冰我肠。",
            "关山何处笛，落月照胡床。"
        ],
        "title": "秋夜",
        "id": "f86dcf59-75f2-44eb-802d-4c4df64edc1b"
    },
    {
        "author": "洪咨夔",
        "paragraphs": [
            "萧骚两岸落秋蓬，楚水西流不肯东。",
            "好酒但须知妇有，新凉莫问与谁同。",
            "片心置向嚚尘外，万事留将醉眼中。",
            "喜得建安标格在，何曾诗解使人穷。"
        ],
        "title": "次韵曹提管楚东之作",
        "id": "0724cc72-e968-4bb6-a10e-b764fad9a7fe"
    },
    {
        "author": "洪咨夔",
        "paragraphs": [
            "西风一笑话绸缪，白露横江滴滴秋。",
            "天没遮栏金餠上，水无边际玉绳收。",
            "扶将太白酣方适，唤起冯夷舞未休。",
            "今夕明年应更好，夜潮来处倚危楼。"
        ],
        "title": "中秋楚东对月次曹提管韵",
        "id": "8f6b2cca-eb4f-409a-8d53-41b91c3e617c"
    },
    {
        "author": "洪咨夔",
        "paragraphs": [
            "春风花事数河阳，又见玲珑糁缀黄。",
            "万斛香添秋酝藉，十分凉借月容光。",
            "熏奁拾取留长挹，汤鼎煎来得细尝。",
            "须信小山标致别，从渠涂额学宫妆。"
        ],
        "title": "和黄宰木犀",
        "id": "0a3ae32d-81a2-47f7-bbf8-da70d5269cde"
    },
    {
        "author": "洪咨夔",
        "paragraphs": [
            "宁饮三斗水，不揖褦襶子。",
            "宁食三斗葱，不踏龙断市。",
            "伯夷圣之清，饿死不受滓。",
            "死犹清可为，况乃未必死。",
            "几人浊恶海，鸡鸣为利起。",
            "魏其武安门，洒削胃脯氏。",
            "揶揄首阳山，自伐我计是。",
            "使清能死人，浊者亦死耳。",
            "官居寂寞滨，不堕阛阓里。",
            "嚚尘一关隔，宛在水中沚。",
            "楼居得未有，鉴影时自喜。",
            "天空塔戴角，湖敛沙脱觜。",
            "乌桕生晴阴，芙蕖淡秋蘂。",
            "鹭点横烟稠，鴈掠断云驶。",
            "山缺女墙转，林斜僧屋倚。",
            "江流在何许，危樯出半指。",
            "长堤苔痕平，尽日无步屣。",
            "有人为我来，寒冰照人只。",
            "鸥盟以要之，相对弄清泚。",
            "明月不满掬，一漱霜入齿。",
            "葹菉薋盈室，为君种兰茝。",
            "户服艾盈腰，为君揽荃芷。",
            "吾非好独清，浊亦君所耻。",
            "千丈一寸浑，清恐不如此。",
            "出门歌濯缨，声节中宫征。",
            "西风骑两鹄，碧落绝万里。"
        ],
        "title": "冷廨面挹重湖结楼以收逸放之景扁以清斯诸友移酒落其成分韵得里字",
        "id": "1098ceca-aa38-41bd-b7de-a3b01ce0998f"
    },
    {
        "author": "洪咨夔",
        "paragraphs": [
            "凌寒峭立向庭除，晋宋渊明汉二疎。",
            "面冷不堪相妩媚，心清聊为一轩渠。",
            "月来月去香仍在，春少春多意自如。",
            "皎洁孤芳谁与共，作诗我欲寄东徐。"
        ],
        "title": "次韵曹提管梅",
        "id": "0df08d77-8b00-46c2-a647-91a40e9d89eb"
    },
    {
        "author": "洪咨夔",
        "paragraphs": [
            "胜里春来早，迟君秉烛游。",
            "暖如三月暮，香老百花头。",
            "心事付桑落，风光催栗留。",
            "人生行乐耳，任命不须求。"
        ],
        "title": "次黄宰早春韵",
        "id": "6ef32794-63f8-4bbf-90ba-26a48a17606e"
    },
    {
        "author": "洪咨夔",
        "paragraphs": [
            "草色半有无，梅花间开落。",
            "还家正自好，柰此抱离索。"
        ],
        "title": "分歧四绝呈及甫  其一",
        "id": "11a4d270-a125-44c3-bd01-27d169fa82aa"
    },
    {
        "author": "洪咨夔",
        "paragraphs": [
            "送君一程归，别我数里隔。",
            "定非爱鸡黍，前例无此客。"
        ],
        "title": "分歧四绝呈及甫  其二",
        "id": "1ab910a0-6614-4cef-b54d-f6749993a7cd"
    },
    {
        "author": "洪咨夔",
        "paragraphs": [
            "大儿长如竹，小儿秀如柳。",
            "迎爷拜新年，颔髭白八九。"
        ],
        "title": "分歧四绝呈及甫  其三",
        "id": "b4b18025-3719-45bd-9dbf-7193e3b3bc41"
    },
    {
        "author": "洪咨夔",
        "paragraphs": [
            "客里有底忙，申旦不成梦。",
            "远归胜新昏，还君春睡重。"
        ],
        "title": "分歧四绝呈及甫  其四",
        "id": "c1efaf21-ee90-49b0-9da6-b49229c26e0d"
    },
    {
        "author": "洪咨夔",
        "paragraphs": [
            "万绿团阴町疃场，倚凉弦诵玉琅琅。",
            "溪山涵毓中和气，草木熏蒸正大香。",
            "陋巷颜渊何所乐，舞雩曾点若为狂。",
            "懦夫百世闻风起，此去濂溪更有庄。"
        ],
        "title": "白鹿书院",
        "id": "4055ca11-0207-45f7-b71c-e525edc29521"
    },
    {
        "author": "洪咨夔",
        "paragraphs": [
            "月暗云迷竹外枝，寒香未动便能奇。",
            "面如坡老南归後，骨似温公独乐时。"
        ],
        "title": "和黄几叔墨梅  其一",
        "id": "817a2adc-8733-433a-854e-c23d36906ec0"
    },
    {
        "author": "洪咨夔",
        "paragraphs": [
            "六月夜窗留取看，霜风萧飒堕林端。",
            "问渠底事青青晚，耻上寻常桃李盘。"
        ],
        "title": "和黄几叔墨梅  其二",
        "id": "345c167f-6a6d-4600-a55f-a6c28a251ef2"
    },
    {
        "author": "洪咨夔",
        "paragraphs": [
            "大都春色三分耳，能得眉头几度开。",
            "见说东家酒初熟，不论今雨也须来。"
        ],
        "title": "和黄宰招饮",
        "id": "77e8a05b-956d-433f-a89d-a04198d88b0a"
    },
    {
        "author": "洪咨夔",
        "paragraphs": [
            "似无细雨还应有，欲落余花更复留。",
            "草际水边青未了，可禁杯酒为扶头。"
        ],
        "title": "幕官相约观芳草于法曹之亭黄宰病不至以诗来因次韵",
        "id": "a76599fe-4be5-4e6b-8ef1-5eff0a9618bb"
    },
    {
        "author": "洪咨夔",
        "paragraphs": [
            "突兀谁家楼，风雨岁薄之。",
            "大梁危欲压，小柱亦半欹。",
            "匠斧睨其旁，搏手难独支。",
            "南山有奇材，细鉅不可遗。"
        ],
        "title": "古意谢崔杨州辟  其一",
        "id": "063e63b1-fd88-4cd2-ae17-7863a674605b"
    },
    {
        "author": "洪咨夔",
        "paragraphs": [
            "拒霜着秋红，夸诩颜色好。",
            "五更青女劲，顦顇一何早。",
            "深林兰自芳，寒节耿独抱。",
            "识此知见香，鼻观不草草。"
        ],
        "title": "古意谢崔杨州辟  其二",
        "id": "9ceee9b2-bdf3-4b2b-894a-1192f01b8d54"
    },
    {
        "author": "洪咨夔",
        "paragraphs": [
            "山深閴无人，夜半迷黑月。",
            "魑魅乘其昏，光怪互出没。",
            "独行欲何之，十步八九兀。",
            "隔林炬火明，命向虎口脱。"
        ],
        "title": "古意谢崔杨州辟  其三",
        "id": "81385cfd-7e1e-46dc-b06a-280e5c202626"
    },
    {
        "author": "洪咨夔",
        "paragraphs": [
            "汾阴有古鼎，金景歊浮云。",
            "斡弃不知爱，瓦豆荐苾芬。",
            "提携向中庭，拂拭苍藓纹。",
            "虽非大籀篆，彷佛犹八分。"
        ],
        "title": "古意谢崔杨州辟  其四",
        "id": "f5ae9100-4e74-442b-8bc0-ae3a22abeb90"
    },
    {
        "author": "洪咨夔",
        "paragraphs": [
            "攕攕儿女手，申旦轧机杼。",
            "织成遍地锦，翠凤湿花露。",
            "三年卷箧中，背立泣不遇。",
            "持归付刀尺，昼线金针度。"
        ],
        "title": "古意谢崔杨州辟  其五",
        "id": "70dcabec-a443-4030-a7c6-5a6d68339282"
    },
    {
        "author": "洪咨夔",
        "paragraphs": [
            "江头客子舡，尽日卧沙尾。",
            "维楫非不具，潮弱未能跬。",
            "秋风雪浪高，长年绝叫起。",
            "舡行莫倚柁，难得此汛水。"
        ],
        "title": "古意谢崔杨州辟  其六",
        "id": "06833a11-b951-43fd-8c04-5c50ed057e15"
    },
    {
        "author": "洪咨夔",
        "paragraphs": [
            "梧桐生高冈，上有朝阳枝。",
            "凤从南方来，览辉而下之。",
            "一鸣寒暑平，再鸣风雨时。",
            "啾啾百鸟羣，振翼长追随。"
        ],
        "title": "古意谢崔杨州辟  其七",
        "id": "709ff662-9c03-4b51-bb46-25bb80364c11"
    },
    {
        "author": "洪咨夔",
        "paragraphs": [
            "以君一年长，为我异姓兄。",
            "衡从玄圃玉，出入武库兵。",
            "急手搏苍兕，隽气鞭长鲸。",
            "议论到千古，慷慨吐不平。",
            "汉以初元衰，唐以天宝倾。",
            "附势妾媚妩，避事儿嚘嘤。",
            "颓靡寖成俗，忠良竟吞声。",
            "自谓倚南山，不知坏长城。",
            "君子勇于义，小人罔而生。",
            "傥不饿采薇，远可死结缨。",
            "每闻壮其语，亦尝用吾情。",
            "有余不必尽，尺浑胜丈清。",
            "六经源岷嶓，百家派渭泾。",
            "归求性内学，莫计身外名。",
            "春风两鬓绿，秋月双眼明。",
            "通德拥高髻，勤勤剔寒檠。"
        ],
        "title": "送潜同年调官归",
        "id": "1bae4df0-53c0-48e7-bf41-92090a2a6105"
    },
    {
        "author": "洪咨夔",
        "paragraphs": [
            "江上送行潮汛小，舡头回首夕阳多。",
            "人生有几柳如此，客思不禁花柰何。"
        ],
        "title": "严陵道上杂咏  其一",
        "id": "e9458db1-6874-4d03-959d-571c4fa63a52"
    },
    {
        "author": "洪咨夔",
        "paragraphs": [
            "半江云湿欲成雨，两岸水浑初退潮。",
            "短短竹篱花朵压，深深麦坞雉媒娇。"
        ],
        "title": "严陵道上杂咏  其二",
        "id": "1a18f5a8-8674-4ec4-821b-a5974aa67ab7"
    },
    {
        "author": "洪咨夔",
        "paragraphs": [
            "玄英范老闻风起，俱为羊裘一钓丝。",
            "堂扁三贤非本意，何如只号子陵祠。"
        ],
        "title": "严陵道上杂咏  其三",
        "id": "856ec4cf-82df-4aba-ba4c-5e55ec501a61"
    },
    {
        "author": "洪咨夔",
        "paragraphs": [
            "石坛千尺薜萝古，沙径百盘苔藓香。",
            "不是先生求矫世，懒将日月趁人忙。"
        ],
        "title": "严陵道上杂咏  其四",
        "id": "617d85cc-d99b-444f-8166-7dbc6488d7fc"
    },
    {
        "author": "洪咨夔",
        "paragraphs": [
            "闯巢抟黍待晨饷，投岸舂鉏寻暮栖。",
            "总是心为形所役，搔头独立渡桥西。"
        ],
        "title": "严陵道上杂咏  其五",
        "id": "08292634-1f27-40de-b0da-f537e4a73da3"
    },
    {
        "author": "洪咨夔",
        "paragraphs": [
            "高高下下客行路，整整斜斜人住家。",
            "端的今年蚕较晚，石榴花下响缫车。"
        ],
        "title": "严陵道上杂咏  其六",
        "id": "37d7efff-c274-4285-87c4-8eb1e7f67a24"
    },
    {
        "author": "洪咨夔",
        "paragraphs": [
            "细草护沙连不断，疎风畧雨散还收。",
            "山田麦熟不归去，三百里江都是愁。"
        ],
        "title": "严陵道上杂咏  其七",
        "id": "cb93483d-1e67-4340-89e7-e2b896f8342c"
    },
    {
        "author": "洪咨夔",
        "paragraphs": [
            "云山幸不求吾是，鱼鸟依然笑我顽。",
            "自欲入城持钵去，扣门可煞老僧闲。"
        ],
        "title": "为清隠打化僧说偈",
        "id": "06eecf1f-2994-4fcd-9562-2afa7e9bf7e3"
    },
    {
        "author": "洪咨夔",
        "paragraphs": [
            "渴乌滴尽三更雨，铁凤敲寒六月风。",
            "汤餠困来茶未熟，为师摇梦作丁东。"
        ],
        "title": "丁东泉",
        "id": "d17183d6-5aaa-4a11-a64c-fdd228b3e5e5"
    },
    {
        "author": "洪咨夔",
        "paragraphs": [
            "红嫣翠湿平阳里，轣辘游车汛流水。",
            "苍头拥骑知谓谁，草草人家寄生子。",
            "君王神武重边功，不爱秾华胜桃李。",
            "青鸾扶下五云车，颠倒衣裳冠荐履。",
            "赏功未了说和亲，又堕蛾眉芳梦里。",
            "平章三十六宫春，遣似天骄买驩喜。",
            "朔风吹雪胡马嘶，猎归月淡龙城西。",
            "重旃穹窿压斗帐，泛盎快搅金留犂。",
            "细调弦索为郎鼓，手未推却眉先低。",
            "林深人静孤啄木，春尽树暗双黄鹂。",
            "大居次吹梅花老，小居次舞杨花迷。",
            "屠牙勃窣起为寿，一粲相对酣如泥。",
            "子卿海上亦良苦，牧羝未乳儿先乳。",
            "信道天涯共此情，谁谓姬姜必齐鲁。",
            "妾身不为汉婕妤，下嫁犹获当单于。",
            "从来蕃汉等昆弟，得婿渠不如家奴。",
            "君不见冢象庐山谁比数，青冢名传千万古。"
        ],
        "tags": [
            "庐山"
        ],
        "title": "昭君行",
        "id": "5969609b-e8d5-403d-b5f1-18c3b74f2054"
    },
    {
        "author": "洪咨夔",
        "paragraphs": [
            "一晴一雨柳添碧，半落半开梅着酸。",
            "不被东风相鼓弄，春山只有老苍官。"
        ],
        "title": "春日山行  其一",
        "id": "4934cb03-4b57-4752-9e1d-53a8177fa6f9"
    },
    {
        "author": "洪咨夔",
        "paragraphs": [
            "两点眼光牛背上，一窝春色落花边。",
            "世缘不到山深处，只恐深山起世缘。"
        ],
        "title": "春日山行  其二",
        "id": "5880476f-e3cd-40f0-af1e-b3a676d32aa0"
    },
    {
        "author": "洪咨夔",
        "paragraphs": [
            "器重千钧鼎，胸涵万斛舟。",
            "文章欧六一，政事富青州。",
            "偃月知谁在，灵光独我留。",
            "貂蝉虽未着，不作汗青羞。"
        ],
        "title": "挽中书俞侍郎  其一",
        "id": "02480229-cc15-451f-9dc9-294d6011918d"
    },
    {
        "author": "洪咨夔",
        "paragraphs": [
            "铨省承新渥，词垣访旧阴。",
            "颓波回万折，断岸立千寻。",
            "祇谓人犹己，那思昔异今。",
            "时清犹愤死，天地是知心。"
        ],
        "title": "挽中书俞侍郎  其二",
        "id": "dbcaec22-2dc4-42c2-9b83-8bc0e3ab5287"
    },
    {
        "author": "洪咨夔",
        "paragraphs": [
            "汗漫骑鲸去，西风发半簪。",
            "安心元是药，得趣不妨琴。",
            "人静蛩鸣夜，天寒月出林。",
            "为君重洗耳，别酒不须斟。"
        ],
        "title": "赠希声居士",
        "id": "3a7bc6ad-d0d6-41e0-8b4e-488102beb3d1"
    },
    {
        "author": "洪咨夔",
        "paragraphs": [
            "箕斗光移析木津，踏霜扶醉不惊尘。",
            "夜寒应是梅花觉，半敛愁容婉待春。"
        ],
        "title": "江头寄致远  其一",
        "id": "c6e5e4ce-0186-4d9a-89a8-e6ea7a833734"
    },
    {
        "author": "洪咨夔",
        "paragraphs": [
            "客窗翻遍竹炉香，楼外更声作许长。",
            "解事灯花相报似，拥炉儿女说荒唐。"
        ],
        "title": "江头寄致远  其二",
        "id": "a7a7c372-fe2a-474b-8f5d-8252766f7a87"
    },
    {
        "author": "洪咨夔",
        "paragraphs": [
            "归鸿只影宿汀洲，梦绕芦花不柰愁。",
            "颍谷杯羹无日遗，翳桑橐饭有时酬。",
            "功名旷世来斯受，议论惊人合则留。",
            "此事大关天下望，殷勤为报古杨州。"
        ],
        "title": "寄崔帅卿",
        "id": "e8852007-e771-4ff7-862a-971ab52961e0"
    },
    {
        "author": "洪咨夔",
        "paragraphs": [
            "买田招隠落星湾，采尽诗材始放还。",
            "逆境自安天理顺，闹篮谁识道心闲。",
            "两穷觌面尘埃里，一笑论情醉梦间。",
            "为说斯文有宗主，春风杨柳满平山。"
        ],
        "title": "赠赵同年别",
        "id": "41ae9378-4bf3-4901-abfc-767b97e2c591"
    },
    {
        "author": "洪咨夔",
        "paragraphs": [
            "岭右山川间出贤，开元宰相最居先。",
            "中间不数余安道，恰到于今五百年。"
        ],
        "title": "寿崔帅卿  其一",
        "id": "11746432-f732-4f99-9bf7-9e03f617e53b"
    },
    {
        "author": "洪咨夔",
        "paragraphs": [
            "连蜷雌霓堕晴空，光照书楼卷纸红。",
            "天为斯文开瑞应，海南海北一宗工。"
        ],
        "title": "寿崔帅卿  其二",
        "id": "c31f6e53-a733-4cbf-a6c7-a70ad25a6206"
    },
    {
        "author": "洪咨夔",
        "paragraphs": [
            "塞下人家盎盎春，又推余泽及流民。",
            "庆州小范青州富，合作先生社稷身。"
        ],
        "title": "寿崔帅卿  其三",
        "id": "1fcea8e5-931e-4aae-a3b4-0c2303be8074"
    },
    {
        "author": "洪咨夔",
        "paragraphs": [
            "弄兵澒洞射阳秋，一纸招呼杀气收。",
            "十万苍生惊魄定，活人阴德过宾州。"
        ],
        "title": "寿崔帅卿  其四",
        "id": "c69b72a6-3d86-4830-99d2-db9d765f595f"
    },
    {
        "author": "洪咨夔",
        "paragraphs": [
            "夕烽旁午彻甘泉，独有淮东一臂全。",
            "若使尽从持重计，庙谟底用更忧边。"
        ],
        "title": "寿崔帅卿  其五",
        "id": "68e91566-c038-4c0b-972c-0e0288bb0d3e"
    },
    {
        "author": "洪咨夔",
        "paragraphs": [
            "纷纷传檄方言战，猝猝囊金又说和。",
            "谁信规摹须早定，计然半策不须多。"
        ],
        "title": "寿崔帅卿  其六",
        "id": "5a7711a1-7338-46f0-b2f5-21473e07c4a1"
    },
    {
        "author": "洪咨夔",
        "paragraphs": [
            "垂弧节过便春风，入侍猩袍一点红。",
            "殿上兽樽谁得饮，汉廷诸老定输公。"
        ],
        "title": "寿崔帅卿  其七",
        "id": "9c08d29f-f039-437e-9267-8915b8f3d049"
    },
    {
        "author": "洪咨夔",
        "paragraphs": [
            "太白过午芒角狞，蚩尤亘天钩尾赪。",
            "淮东千里正齁寝，夜半汹涌传边声。",
            "王师北渡衄泗口，胡马南牧摇青平。",
            "拥城败将死蜗缩，护堡羸卒飞猱惊。",
            "诗书元帅戒夙驾，往试百万胸中兵。",
            "几人险语挽衣断，甚至涕泗交纵横。",
            "李晟为国不虚出，裴度与贼难俱生。",
            "两军相持以气胜，督战火急开行营。",
            "长江涨绿冯夷舞，击楫东来亲一鼓。",
            "威灵闪闪动牛斗，精采轩轩起貔虎。",
            "金牌银牌胆为冷，千户万户色如土。",
            "尺兵寸镞不待施，已觉目中无此虏。",
            "四旬颉颃斗困兽，一夕仓皇窜饥鼠。",
            "不闻令狐戛刁斗，但见龟山撑窣堵。",
            "麦畦黄里栗留风，秧甽青边勃姑雨。",
            "老农想见太平年，买酒煮茶相劳苦。",
            "黄旗紫盖祥光开，宫柳飞絮公归来。",
            "平淮勒碑字如斗，铙歌奏曲声如雷。",
            "奉觞再拜白寿母，儿辈破贼边州回。",
            "欢然一笑春满面，婆娑起舞斑衣莱。",
            "还观先正绍兴日，立朝清节高崔嵬。",
            "独于和议植赤帜，坐令火德然寒灰。",
            "家传此意石不转，事业自许图云台。",
            "从今着手快经理，一洗河洛无纤埃。",
            "君不见武侯用西蜀，诛赏大明人自服。",
            "又不见叔子镇襄阳，恩信一孚江汉皆金汤。"
        ],
        "tags": [
            "长江"
        ],
        "title": "续洗兵马上李制置",
        "id": "f2236d4e-8b63-4642-82bd-e8a2426863de"
    },
    {
        "author": "洪咨夔",
        "paragraphs": [
            "泛观天地间，一气如爨鼎。",
            "半鼎沸正急，半岂独尔静。",
            "从旁更益薪，既往漫不省。",
            "畴当起沃之，辘轳转修绠。",
            "长空堕旄头，胡命悬漏顷。",
            "不戢方自焚，余焰燎吾境。",
            "俶从淮汉扰，驯至褒斜警。",
            "势欲合南北，事须得要领。",
            "和固不可为，战亦未易逞。",
            "中兴关人谋，而可倚天幸。",
            "君侯富经纶，颇牧在禁省。",
            "忧国如忧家，申旦抱耿耿。",
            "袖中平戎策，直欲系其颈。",
            "王斧下青冥，上游建巨屏。",
            "秋高马正肥，慨慷泝巴郢。",
            "鏠旗凛太一，福星映参井。",
            "蜀从更化来，旧痛甫苏醒。",
            "风寒不善护，遂与劳复等。",
            "内势既𨂂盭，外兵且赘瘿。",
            "但嗟车辚辚，未见旗整整。",
            "胸中百万兵，气压貔虎猛。",
            "凉飙送先声，鬼蜮已匿影。",
            "自昔树勋业，莫先拔翘颖。",
            "共功非众材，殆类无面餠。",
            "孔明驻汉中，欲翦汉贼梗。",
            "委心任费袆，屈膝拜许靖。",
            "笑谈扼奸雄，老死不得骋。",
            "至今出师表，日月光烱烱。",
            "惜哉会潼关，不从魏延请。",
            "公才几倍亮，谋略济忠鲠。",
            "机会有可乘，临事勿吹冷。",
            "秦陇咳唾定，归衮颛国秉。",
            "颂磨浯水滨，铭勒燕然顶。",
            "诸生笔如椽，须公一笑肯。"
        ],
        "title": "送兴元聂帅",
        "id": "5bcf2342-2f70-4fca-872e-2d1f216b6217"
    },
    {
        "author": "洪咨夔",
        "paragraphs": [
            "天骄运去如隤堤，横决燕涿流青齐。",
            "斩竿揭旗扣并塞，被发左祍称遗黎。",
            "脍肝山前走肉语，碓骨寨里饥魂啼。",
            "尽笼虎兕淮南北，期猎狐兔山东西。",
            "常人喜功首例肯，智士察变眉先低。",
            "危言不顾犯众忌，设难直欲开羣迷。",
            "近嗟唐祸兆回纥，远述晋乱基羌氐。",
            "积薪未然不着手，曲突已验空噬脐。",
            "贼帆方落射湖去，胡骑已闯滁山嘶。",
            "正须筹幄坐月观，却卷郡绂寻黟溪。",
            "带泥烧笋荐晨饷，踏雨剪韭供春虀。",
            "心安便是上池药，眼浄何用黄金篦。",
            "蜀公早尝着野服，君实晚始持桓圭。",
            "方来事业推不去，还踏晓鼓听朝鸡。",
            "穷边杀气贯矛戟，严城酸风吹鼓鼙。",
            "化云相随不可得，矫望玉宇横苍鹥。"
        ],
        "title": "送新婺州汪总领归歙",
        "id": "0f9d90f2-f051-49a9-b678-4cfaebd6783d"
    },
    {
        "author": "洪咨夔",
        "paragraphs": [
            "美官谁不爱，所贵以道得。",
            "道足以得之，有底去尤力。",
            "祥麟快掣锁，玄鹤不受弋。",
            "此意关重轻，当有识者识。"
        ],
        "title": "送崔少蓬南归  其一",
        "id": "ff1ff3a4-52d8-4de5-be79-a4752781fcd5"
    },
    {
        "author": "洪咨夔",
        "paragraphs": [
            "钦永早患失，光禹晚志得。",
            "飘风一鸿毛，何能益人国。",
            "己重物乃轻，此理要深识。",
            "方寸浩然气，天地吾其塞。"
        ],
        "title": "送崔少蓬南归  其二",
        "id": "6b37c3cc-4573-422b-80a3-5691fa391868"
    },
    {
        "author": "洪咨夔",
        "paragraphs": [
            "富贵纷探骊，功名竞骑虎。",
            "眉端万国愁，公意良独苦。",
            "五年安边功，绝口不自语。",
            "仙帆去蓬莱，急浪一砥柱。"
        ],
        "title": "送崔少蓬南归  其三",
        "id": "39821fd4-b0ce-4e64-b156-3a18e6b44472"
    },
    {
        "author": "洪咨夔",
        "paragraphs": [
            "出江梅未花，过岭青着枝。",
            "解装书满床，自课应门儿。",
            "独乐非不好，民瘼将畴医。",
            "诏来不俟驾，世事犹可为。"
        ],
        "title": "送崔少蓬南归  其四",
        "id": "71e107a0-52ec-4d7c-8f62-21f51a31bc18"
    },
    {
        "author": "洪咨夔",
        "paragraphs": [
            "杨州倾城出，作远事追送。",
            "诸生更依依，瘦马踏朝冻。",
            "冥鸿去何许，水落霜宇空。",
            "鬓短心绪长，危樯曳清梦。"
        ],
        "title": "送崔少蓬南归  其五",
        "id": "ab3cefdc-705a-4ade-bda7-12376ee57cf1"
    },
    {
        "author": "洪咨夔",
        "paragraphs": [
            "放脚氛埃表，搔头广莫间。",
            "淮分三代水，江护六朝山。",
            "落日苍烟起，秋风白鸟还。",
            "欧韩呼不起，髀满鬓毛斑。"
        ],
        "title": "平山",
        "id": "1891fa30-99cc-49e8-a0a7-61156df1b08f"
    },
    {
        "author": "洪咨夔",
        "paragraphs": [
            "劭耕好语落西畴，父老逢迎笑点头。",
            "销甲事农官有术，卖薪沽酒我何忧。",
            "黄金深椀频倾倒，白布长衫迭献酬。",
            "飒飒雨华随後乘，安排麦陇十分秋。"
        ],
        "title": "劝农呈丘帅  其一",
        "id": "b7bc7c32-8d20-498d-afe5-8ee0348e654e"
    },
    {
        "author": "洪咨夔",
        "paragraphs": [
            "南楼健目畧江皋，淅蔌风沙响鬓毛。",
            "草色不随壕岸断，柳梢恰与女墙高。",
            "碧幢红旆三边帅，羽扇纶巾一世豪。",
            "坐上捷书来猎猎，官军破贼战方鏖。"
        ],
        "title": "劝农呈丘帅  其二",
        "id": "c1408cf1-1bef-4a0f-9570-6c7d173ee307"
    },
    {
        "author": "洪咨夔",
        "paragraphs": [
            "文妙生花笔，名成映雪书。",
            "处家贫似富，应物密如疎。",
            "荐墨交黄绶，荣光照板舆。",
            "出门车折轴，天理竟何如。"
        ],
        "title": "挽孙谦伯  其一",
        "id": "d79a277d-3d90-4fa5-a498-29e5cdd674d6"
    },
    {
        "author": "洪咨夔",
        "paragraphs": [
            "日月无多子，乡邦失两贤。",
            "直为吾党恸，不作世情怜。",
            "握手春风醉，论心夜雨眠。",
            "耳言犹历历，何忍表君阡。"
        ],
        "title": "挽孙谦伯  其二",
        "id": "ff93240e-5f32-4e83-a95f-4d6e8c581544"
    },
    {
        "author": "洪咨夔",
        "paragraphs": [
            "心绪千丝结，年华一鸟过。",
            "可人元自少，知己不须多。",
            "咄咄君休怪，呜呜我亦歌。",
            "将军浑健在，醉尉莫谁何。"
        ],
        "title": "次缪仲右韵  其一",
        "id": "33fd63b7-7046-4736-b06a-51b016b81c06"
    },
    {
        "author": "洪咨夔",
        "paragraphs": [
            "窗暖杨花扑，庭空燕子过。",
            "年侵欢易减，春恼病宜多。",
            "搅涕论兵事，扶头读凯歌。",
            "日来能饮未，正好醉亡何。"
        ],
        "title": "次缪仲右韵  其二",
        "id": "903d0c7b-b536-456c-98db-aed7a054e74b"
    },
    {
        "author": "洪咨夔",
        "paragraphs": [
            "牢落淮南赋小山，霜风容易老人颜。",
            "扬澜左蠡天垂碧，梦与盟鸥共往还。"
        ],
        "title": "用胡卫道赠姚居士韵",
        "id": "6980b1a7-367f-4267-818c-e9925ea01985"
    },
    {
        "author": "洪咨夔",
        "paragraphs": [
            "玉立金闺客，家人亦许清。",
            "共听秋塞柝，细剔夜窗檠。",
            "娣袂从渠好，儿襦得我平。",
            "西风吹落叶，不尽夕阳明。"
        ],
        "title": "孙推内子挽诗",
        "id": "2b856cb0-1c26-451e-b355-ba9becb2c3da"
    },
    {
        "author": "洪咨夔",
        "paragraphs": [
            "有子何蕃似，悬知母训贤。",
            "市赊留客酒，邻贷买书钱。",
            "苦过莲心後，甜回蔗境边。",
            "一朝风木憾，谁与问苍天。"
        ],
        "title": "李致远母夫人挽诗  其一",
        "id": "92fe7260-7d9b-47f1-b1a2-2afc71809492"
    },
    {
        "author": "洪咨夔",
        "paragraphs": [
            "日与夫人子，相随若弟兄。",
            "羡渠犹有母，使我欲无生。",
            "未病思求药，方餐念遗羹。",
            "此情今已矣，泪雨待同倾。"
        ],
        "title": "李致远母夫人挽诗  其二",
        "id": "b7c433fe-1192-483b-9502-6ab608cb6326"
    },
    {
        "author": "洪咨夔",
        "paragraphs": [
            "鹤唳风声淝水捷，马腾士饱蔡州平。",
            "笑谈定取中兴策，莫道司存只饷兵。"
        ],
        "title": "送商总郎  其一",
        "id": "2a944415-5482-4033-a984-60eb58f8a998"
    },
    {
        "author": "洪咨夔",
        "paragraphs": [
            "霜迟断陇荞花白，水足平田稻子红。",
            "剩把丰年供祖帐，送将玉节过江东。"
        ],
        "title": "送商总郎  其二",
        "id": "cd44d777-f7b4-4791-8342-3d6ad3f4d487"
    },
    {
        "author": "洪咨夔",
        "paragraphs": [
            "百寻浮玉三更月，万里长江一色秋。",
            "照映此心须此水，不妨小泊读书舟。"
        ],
        "tags": [
            "长江"
        ],
        "title": "送商总郎  其三",
        "id": "e49a0668-fc63-438f-a0e5-a160d148d019"
    },
    {
        "author": "洪咨夔",
        "paragraphs": [
            "白发儿随母，苍颜弟对兄。",
            "四休元易足，一笑更何营。",
            "论事丝弦直，存心镜面平。",
            "德人今已矣，谁与嗣乡评。"
        ],
        "title": "挽伯父  其一",
        "id": "68a0740f-491b-4f84-ac6f-e90df61f786f"
    },
    {
        "author": "洪咨夔",
        "paragraphs": [
            "忆作行边别，相期到鹤州。",
            "秋风惊过眼，落日懒回头。",
            "华屋空遗憾，佳城足远谋。",
            "无从扶柩哭，挥泪寄江流。"
        ],
        "title": "挽伯父  其二",
        "id": "5aca9f6e-3236-4246-bc84-45c471548047"
    },
    {
        "author": "洪咨夔",
        "paragraphs": [
            "汴都黍离迷宫堧，金铺兽面秋风寒。",
            "百年大义冷于铁，西湖走马狨丝鞍。",
            "亡秦定必三户楚，况今南北皆王土。",
            "紫髯青鬓祖豫州，威如迅霆惠如雨。",
            "山东井落回生意，收召惊魂高枕睡。",
            "中有虓将来青州，马蹄欲踏狼胥碎。",
            "邦人聚观哄塞涂，和气酿雪苏焦枯。",
            "银城万里轧坤轴，烛龙一色辉天衢。",
            "殷殷好语传田间，雪晴又雨直几钱。",
            "翠麰涨天士宿饱，踊跃一鼓空两甄。",
            "中原宿愁无地愬，欢呼从此归王度。",
            "更烦老笔为草檄，读之会使头风愈。"
        ],
        "tags": [
            "西湖"
        ],
        "title": "次张亚夫喜雨",
        "id": "133c9410-694b-4ebc-adab-0886ccb7bc7d"
    },
    {
        "author": "洪咨夔",
        "paragraphs": [
            "翰墨多推毂，功名早着鞭。",
            "风行青草外，春到白盐边。",
            "老去心犹壮，归来意正便。",
            "如何天不憗，烟雨閟新阡。"
        ],
        "title": "挽李漕  其一",
        "id": "e7cafc0c-3dc6-4c32-b90f-ea0868682a10"
    },
    {
        "author": "洪咨夔",
        "paragraphs": [
            "百折溪山里，佳哉有此翁。",
            "名方随政起，命已坐文穷。",
            "满眼棠阴在，回头橘隠空。",
            "诗髯无复磔，万象自春风。"
        ],
        "title": "挽李漕  其二",
        "id": "610139b6-ae57-44be-a9f1-24d443e05b87"
    },
    {
        "author": "洪咨夔",
        "paragraphs": [
            "塞垣拥雪髑髅寒，多少将军博美官。",
            "莫恨知心今世鲜，须知行道古来难。",
            "时穷地狭何能舞，命好天高亦可钻。",
            "此理乘除应会得，梅边索酒笑相看。"
        ],
        "title": "次洪漕韵  其一",
        "id": "ce75ca82-8002-4d7b-b47d-259d3780e500"
    },
    {
        "author": "洪咨夔",
        "paragraphs": [
            "和月梅花共一寒，兜牟未必尽粗官。",
            "醉来抱膝吟梁父，睡起搔头着说难。",
            "富贵冰山何用倚，功名盘石自须钻。",
            "朔风衰草腥狐兔，猎火归鞭夹市看。"
        ],
        "title": "次洪漕韵  其二",
        "id": "62f6265f-765f-4683-a167-fc3fbf551f2c"
    },
    {
        "author": "洪咨夔",
        "paragraphs": [
            "罨画春树碧，逢迎系行舟。",
            "酒尽可以起，更作须臾留。",
            "我方鹤投笼，君已鹰脱鞴。",
            "相期在岁晏，赠之珊瑚钩。"
        ],
        "title": "寄赵景周抚干  其一",
        "id": "3aceb0d1-1535-4918-bd54-d04f9ec3481c"
    },
    {
        "author": "洪咨夔",
        "paragraphs": [
            "杨柳青已絮，芍药红方葩。",
            "诗随去帆东，春风属谁家。",
            "音疎日月駃，目短天宇赊。",
            "小德最怜渠，丹颊三髻丫。"
        ],
        "title": "寄赵景周抚干  其二",
        "id": "3b4c8772-ab60-437a-a46d-478696e3cee5"
    },
    {
        "author": "洪咨夔",
        "paragraphs": [
            "莫恃青春两颊红，年来我已鬓如蓬。",
            "盘洲野处源流在，早挹文名尉若翁。"
        ],
        "title": "赠洪子需  其一",
        "id": "2208a0e7-fb59-4d30-aca5-8e8ed92a4ea0"
    },
    {
        "author": "洪咨夔",
        "paragraphs": [
            "楼倚晴空月满湖，一尘飞不到庭除。",
            "虞初九百浑高阁，且读人间本分书。"
        ],
        "title": "赠洪子需  其二",
        "id": "84cf4434-c138-4564-a6e7-06bd38b1e63e"
    },
    {
        "author": "洪咨夔",
        "paragraphs": [
            "秋风已飒梧犹碧，宿雨纔收稗亦花。",
            "天着工夫供醉眼，东邻有酒不堪赊。"
        ],
        "title": "口占",
        "id": "c884981c-4a1c-47f8-adf2-f34bc169c901"
    },
    {
        "author": "洪咨夔",
        "paragraphs": [
            "猨臂老不侯，鸢肩腾上速。",
            "娄罗千丈长，不博一寸福。"
        ],
        "title": "赠相者",
        "id": "5ee9f725-a637-4d1f-a3cc-508e5b2a0f87"
    },
    {
        "author": "洪咨夔",
        "paragraphs": [
            "艺祖立鳌极，腹心赵书记。",
            "披图指幽燕，翰死谁可继。",
            "异时拾空城，中国坐自弊。",
            "伊吾纷抵掌，须作根本计。",
            "仁皇柔北夷，富公效表饵。",
            "终身耻言功，力辞枢密使。",
            "况今百年间，未洗新亭泪。",
            "平凉急寻盟，正恐废大义。",
            "中朝两说分，各植汉赵帜。",
            "诏书趣公归，渴欲断羣议。",
            "矫矫鸾凤姿，鼎鼎廊庙器。",
            "持心水镜平，料事蓍蔡智。",
            "天道方好还，上策先自治。",
            "折衷和战间，守乃万全利。",
            "西关碎其有，东垒掇所弃。",
            "证状朝暮殊，守亦岂易事。",
            "医国得和扁，神圣工巧备。",
            "囊中黄昏汤，着手须早试。",
            "外御几边将，中权一阃制。",
            "当思择时髦，不在变局势。",
            "忠贤乃命脉，公道实元气。",
            "精神以此强，可却十万骑。",
            "淮南畏汲黯，奉天倚陆贽。",
            "中兴在公手，一语泽百世。",
            "太山重名节，鸿毛等富贵。",
            "不惟天下望，是亦文定志。",
            "紫枢摩斗极，青藜照中秘。",
            "江风驾樯乌，天阔秋雨霁。",
            "诸生笑牵衣，狂语出半醉。",
            "勿作醉语看，嚼蜡或有味。"
        ],
        "title": "送丘都承",
        "id": "5e4af893-b488-405f-8139-12bf1719c7fd"
    },
    {
        "author": "洪咨夔",
        "paragraphs": [
            "秋风俱白发，万里锦城官。",
            "箭贯双鵰易，琴随一鹤难。",
            "国宽同是福，民病独何安。",
            "前见乖崖老，烦君举似看。"
        ],
        "title": "呈同行诸丈",
        "id": "b2b4ebfc-e533-4ca1-8fb2-cbc48281b9af"
    },
    {
        "author": "洪咨夔",
        "paragraphs": [
            "留滞周南命使然，莫疑上水逆风舡。",
            "乡山故故随人後，客月依依堕我前。",
            "半夜索樽同决计，五更回柂不成眠。",
            "笋舆吹面新凉入，须信封姨正自贤。"
        ],
        "title": "遇风出陆金陵道中次程及甫韵",
        "id": "8d676f28-fea3-4cd2-aa1c-77301cadb8d0"
    },
    {
        "author": "洪咨夔",
        "paragraphs": [
            "塞尘没没马萧萧，世事今朝异昨朝。",
            "为羡白鸥何浩荡，却思斥鴳亦逍遥。",
            "平沙露碛江波敛，远树明堤野雾销。",
            "快着扁舟归教子，胜渠满屋贮胡椒。"
        ],
        "title": "次及甫韵送致远别",
        "id": "ff86121e-ede0-44e9-bdef-73974b2ea83f"
    },
    {
        "author": "洪咨夔",
        "paragraphs": [
            "凉边未放菊花斑，莫作重阳节物看。",
            "就网买鱼风露重，推篷举酒水天宽。",
            "箭头岁月离弦易，局面功名下着难。",
            "惭媿竟陵江上叟，采菰捣黍鬓毛寒。"
        ],
        "title": "九日复口",
        "id": "18b51d08-2f83-4a40-a6d9-f941fe074131"
    },
    {
        "author": "洪咨夔",
        "paragraphs": [
            "客程欠舞彩衣斑，懒把茱萸对酒看。",
            "凉思着人穷脚健，丰年到手老怀宽。",
            "有风不怕江流逆，无媿何忧蜀道难。",
            "但愿浣花花好在，免教杜曲眼长寒。"
        ],
        "title": "答程及甫徐少望",
        "id": "f95a054e-de01-4b92-acea-5d841c85fefd"
    },
    {
        "author": "洪咨夔",
        "paragraphs": [
            "手遮西日望褒斜，百折舟行尚玉沙。",
            "风趁港回帆落柱，草迷路断牵收车。",
            "长烟漠漠非吾土，老树离离似我家。",
            "今夜宿头应更好，月明四面尽芦花。"
        ],
        "title": "宿柁头次及甫入沌韵",
        "id": "b9d6fc84-4d8b-499e-9c2a-fe2a7b1ae55c"
    },
    {
        "author": "洪咨夔",
        "paragraphs": [
            "万里西风鴈影斜，平安书到鲁家沙。",
            "遣愁白堕须行瓮，报喜乌邪又满车。",
            "老屋打头思钓隠，健舻衔尾认诗家。",
            "道旁啁哳儿童说，有脚阳春向浣花。"
        ],
        "title": "又答孙正叔",
        "id": "bae6f2ef-0275-4842-9fef-dd31e8f81662"
    },
    {
        "author": "洪咨夔",
        "paragraphs": [
            "我祖当家始，零丁只影存。",
            "根芽惟大母，枝叶又曾孙。",
            "触少心犹惕，慈多语易温。",
            "德尊年亦称，消得诰花恩。"
        ],
        "title": "祖母哀挽  其一",
        "id": "73f80d53-81fb-4853-a2a8-87a870cb3202"
    },
    {
        "author": "洪咨夔",
        "paragraphs": [
            "叠彩春风里，含饴爱独深。",
            "卷卷行己训，历历读书箴。",
            "长忆违离语，难酬侍养心。",
            "微官稽执绋，东望泪盈襟。"
        ],
        "title": "祖母哀挽  其二",
        "id": "24f1db9d-c5eb-4f8b-93e9-8df230d2bfe6"
    },
    {
        "author": "洪咨夔",
        "paragraphs": [
            "甥馆刘郎舅仲谋，并缘瓜葛借荆州。",
            "人生一藉裙襦力，卒世如何得举头。"
        ],
        "title": "九月十八日夜泊刘郎浦  其一",
        "id": "9bea11db-dff7-4928-8bd6-dd5dc8fade92"
    },
    {
        "author": "洪咨夔",
        "paragraphs": [
            "平生意气压曹瞒，却为夫人鬓作斑。",
            "堂上横刀何足问，五兵只在画屏间。"
        ],
        "title": "九月十八日夜泊刘郎浦  其二",
        "id": "d33a4662-330f-49cc-9ad6-fb3740309766"
    },
    {
        "author": "洪咨夔",
        "paragraphs": [
            "山远江平眼为开，楚楼西畔即阳台。",
            "金钗短笠风声接，蒸裹燋糟节物来。",
            "鸡唤客程三老起，鴈将归梦五更回。",
            "白云飞处西湖近，应买霜螯试泼醅。"
        ],
        "tags": [
            "西湖"
        ],
        "title": "风定舡开夜泊柳子口上到荆州尚三程",
        "id": "4413a615-12b4-4020-8291-7589059d4077"
    },
    {
        "author": "洪咨夔",
        "paragraphs": [
            "谁把银河彻底倾，倒翻星斗着行明。",
            "又疑笼道红栀子，隠隠鸣鞘出五更。"
        ],
        "title": "荆州江浮水灯作佛事",
        "id": "9ebb45be-b47a-4e25-8fce-856b5a735950"
    },
    {
        "author": "洪咨夔",
        "paragraphs": [
            "三海先声壮，重城大势连。",
            "竹为人世界，灯结水因缘。",
            "风物诗囊里，英雄泪眼边。",
            "江平洲露碧，沙市稳开舡。"
        ],
        "title": "江陵",
        "id": "7f17729d-4a69-44ae-8049-a3c3b5556b88"
    },
    {
        "author": "洪咨夔",
        "paragraphs": [
            "孤城铜斗匝，枉渚玉环连。",
            "柳老虫穿蚀，花残蝶扑缘。",
            "功名棋腹角，势利蜜中边。",
            "落日兴亡里，谁同药玉舡。"
        ],
        "title": "渚宫",
        "id": "c8b5241a-7fc7-4815-af4d-79e1f5df0374"
    },
    {
        "author": "洪咨夔",
        "paragraphs": [
            "南楼风物远，西郭市声连。",
            "蝇虎寒窗搏，蜗牛败壁缘。",
            "怀人乔木外，吊古折荷边。",
            "富贵今安在，樵归唤渡舡。"
        ],
        "title": "又次及甫渚宫",
        "id": "d081c30d-14ce-4f56-b388-70dffc3c6d1e"
    },
    {
        "author": "洪咨夔",
        "paragraphs": [
            "地与人相习，天于水欲连。",
            "柂迎斜岸转，笪避断崖缘。",
            "龟殻蹒跚底，羊肠诘曲边。",
            "几年西蜀路，无此鹤琴舡。"
        ],
        "title": "艬舡",
        "id": "46bad5d7-ba1d-4cff-97fc-f230fb7c7900"
    },
    {
        "author": "洪咨夔",
        "paragraphs": [
            "万里西征路，同君汗漫期。",
            "吴歈花里曲，楚些菊边词。",
            "问学千鸡跖，功名五羖皮。",
            "目前姑置此，多办峡江诗。"
        ],
        "title": "次及甫即事",
        "id": "9a423537-67ac-4cb4-8935-d8d8ffce0b1e"
    },
    {
        "author": "洪咨夔",
        "paragraphs": [
            "钟离权约同烧汞，吕洞宾呼共屑琼。",
            "便合身随笙鹤去，底须冠剑葬空茔。"
        ],
        "title": "白羊同行五六登无尽墓入义方传庆寺读钟离公所书两句赠八琼张子高碑及吕公来访事程教有诗次其韵  其一",
        "id": "30a89d47-20db-4925-9b56-8cee4900ec5b"
    },
    {
        "author": "洪咨夔",
        "paragraphs": [
            "墓前苍干直能奇，勾引先生读断碑。",
            "见说嘉禾曾有颂，平生行止不须疑。"
        ],
        "title": "白羊同行五六登无尽墓入义方传庆寺读钟离公所书两句赠八琼张子高碑及吕公来访事程教有诗次其韵  其二",
        "id": "4593b631-ec9a-4160-a98e-ca329916dec2"
    },
    {
        "author": "洪咨夔",
        "paragraphs": [
            "霜勒衾如水，寒于客有期。",
            "不成神女梦，空赋外孙词。",
            "瓮暖宜桑落，冠凉怯竹皮。",
            "悬知鄱水上，冷落扊扅诗。"
        ],
        "title": "次及甫觉寒",
        "id": "4e3b4e7f-2562-46cb-a0ca-aad6264f8dea"
    },
    {
        "author": "洪咨夔",
        "paragraphs": [
            "水赢牵路漫，水缩滩碛多。",
            "涉世正如许，忠信平风波。",
            "寒肩拥榾柮，灰里寻阴何。",
            "举头见南山，白云生薜萝。"
        ],
        "title": "舟中望南山次及甫韵",
        "id": "2ef807ff-c9ef-499a-aa10-f53096243b4a"
    },
    {
        "author": "洪咨夔",
        "paragraphs": [
            "干马坤牛放手骑，纵横上下尽通逵。",
            "杖头挑起东风海，挂向东边若木枝。"
        ],
        "title": "青草梦诗後两句早作足之",
        "id": "1ed03f47-e9a8-4eb6-9938-71e9aaaf9acd"
    },
    {
        "author": "洪咨夔",
        "paragraphs": [
            "山隘留天少，江迂占地多。",
            "风梢猿自挂，露草虎曾过。",
            "坐客犹吴语，行人尽楚歌。",
            "川妃澜浪甚，着语试谁何。"
        ],
        "title": "次及甫入峡杂咏 峡口",
        "id": "879583ff-6f46-4744-89c9-a1feae56bbc3"
    },
    {
        "author": "洪咨夔",
        "paragraphs": [
            "舍车不涉猢狲愁，行舟未过虾蟆培。",
            "咸池乐部十二钟，六丁挈置巫山背。",
            "鳌头赑屃方壶裂，鲸腹膨脝海门碎。",
            "凿开混沌尸者谁，事逐浮云堕茫昧。"
        ],
        "title": "次及甫入峡杂咏 十二培",
        "id": "052f6c57-e1ac-443c-a876-451d703fb2eb"
    },
    {
        "author": "洪咨夔",
        "paragraphs": [
            "水风静处抛舡易，山雨晴时着句难。",
            "便向个中占好谶，一程平善过云安。"
        ],
        "title": "次及甫入峡杂咏 平善坝",
        "id": "acd419f1-0e3e-4dc1-b7de-21bbdf9f15b1"
    },
    {
        "author": "洪咨夔",
        "paragraphs": [
            "巴峡头边第一州，竹枝歌里水东流。",
            "盖亭老柳今如此，六一先生几系舟。"
        ],
        "title": "次及甫入峡杂咏 至喜亭",
        "id": "6d374118-1edf-4b3f-b3b2-7e14c223f9b0"
    },
    {
        "author": "洪咨夔",
        "paragraphs": [
            "寥阳殿古琼关启，祇树园深宝盖张。",
            "长啸一声空响答，只疑惊起橘中商。"
        ],
        "title": "次及甫入峡杂咏 三游洞 其一",
        "id": "66cdcb4c-4acc-485f-ad90-98cd5cafd2f2"
    },
    {
        "author": "洪咨夔",
        "paragraphs": [
            "披苔觅字双明健，倚树商诗两鬓皤。",
            "地划天开今几世，往来人物尽消磨。"
        ],
        "title": "次及甫入峡杂咏 三游洞 其二",
        "id": "84780cd3-5732-41f7-a948-7815f6a09156"
    },
    {
        "author": "洪咨夔",
        "paragraphs": [
            "刀耕火种皆丘甲，背负腰缠尽算缗。",
            "独有石翁鱼得计，至今疑是避秦人。"
        ],
        "title": "次及甫入峡杂咏 钓鱼石翁",
        "id": "6393c02a-e57a-4629-ae22-fd13f1391663"
    },
    {
        "author": "洪咨夔",
        "paragraphs": [
            "丹墀万字中兴策，西蜀人材待细抡。",
            "好把玉蜍留水去，直言莫问近前嗔。"
        ],
        "title": "次及甫入峡杂咏 虾蟆培泉",
        "id": "ecc41020-5a42-4552-af8c-0d034e73dca0"
    },
    {
        "author": "洪咨夔",
        "paragraphs": [
            "蜀在八极间，卦位西南坤。",
            "万里泝天险，三峡为坤门。",
            "巨灵擘太华，飞出黄河源。",
            "余刃落巴山，巉绝雷斧痕。",
            "众崖束长江，水石相吐吞。",
            "轰豗九鳌战，汹涌万马奔。",
            "高低建瓴峻，上下竹节繁。",
            "操舟失毫厘，虀粉千丈浑。",
            "滩名鼎无义，造物疑少恩。",
            "黄牛压其漘，坐睨惊涛翻。",
            "入门两石马，耳缺蹄噭存。",
            "行人纷乞灵，熏燎迷旗旛。",
            "摩挲几丰碑，飒沓箎应埙。",
            "醉翁事巳怪，无尽语不根。",
            "黄能羽渊魄，苍牛离堆魂。",
            "逞奇角异说，终莫探厥原。",
            "或指峡名揭，或取山形蹲。",
            "狼头与鹿角，胡不登脤膰。",
            "五行土胜水，似识丁壬婚。",
            "尔牛何来思，此义欠讨论。",
            "黄裳正坤色，为牛亦坤元。",
            "坤维闯其户，职之庙貌尊。",
            "叱咤遁蛟蜃，麾诃走鼍鼋。",
            "駃湍危就夷，怒石厉即温。",
            "神以顺治险，抑以静制喧。",
            "万命脱谽谺，神手司平反。",
            "长年送迎神，性瘠漓酒酸。",
            "归舡诧灵赐，意气殊轩轩。",
            "心安画鹢稳，目送征鸿骞。",
            "哦诗纪行役，霜风耿黄昏。"
        ],
        "tags": [
            "长江"
        ],
        "title": "圣节日望拜黄牛祠前退读众碑感而有作",
        "id": "ae293314-3b16-4797-ae0b-cf0ca12453ab"
    },
    {
        "author": "洪咨夔",
        "paragraphs": [
            "束发读连山，端倪识干坤。",
            "欲辨南北戒，须窥越胡门。",
            "藏书探禹穴，乘槎穷灵源。",
            "平生蓬矢志，到处屐齿痕。",
            "脚方西湖脱，眼已青丘吞。",
            "长风一苇航，急浪万里奔。",
            "易艬泝月峡，讯程指新繁。",
            "江行大玉篆，星垂小铜浑。",
            "风俗异东吴，气候如南恩。",
            "青壁拔地起，黄流从天翻。",
            "身随五两动，命恃百丈存。",
            "山灵迎我来，林影罗旌旛。",
            "川妃导我去，涛声合钟埙。",
            "蛟龙蛰渊底，虎豹潜崖根。",
            "间逢偓期语，尽辟夔魍魂。",
            "有祠扁汶川，倚山坐平原。",
            "已绝白狗渡，尚望黄牛蹲。",
            "要神楚怀糈，赉福鲁致糈。",
            "力护重险济，兆应匪寇婚。",
            "欧以异梦纪，苏以定分论。",
            "君诗班其间，压倒白与元。",
            "短窗箬叶蓬，浊酒椰子尊。",
            "肯来共吸鲸，有味过解鼋。",
            "磴藓挹晓润，岩葩借春温。",
            "郊丁趁虚集，滩户射利喧。",
            "巢云屋鳞鳞，鉏月坡反反。",
            "椶花荐甘芳，竹枝写辛酸。",
            "是中有佳趣，所在留行轩。",
            "胸次饫壮观，笔端快孤骞。",
            "一朝簿书来，能令目眵昏。"
        ],
        "tags": [
            "西湖"
        ],
        "title": "答及甫和  其一",
        "id": "f8d7fc23-cb9b-44b9-afa4-fbb64289db15"
    },
    {
        "author": "洪咨夔",
        "paragraphs": [
            "云汉应地纪，尾艮首起坤。",
            "直坤导岷江，畧艮赴海门。",
            "我家海之角，我行江之源。",
            "秋月几改弦，落涨频移痕。",
            "金山手可挈，牛渚气欲吞。",
            "追前趣倍道，殿後虞策奔。",
            "主宾会面适，儿女问事繁。",
            "舡灯半悲喜，村醪杂清浑。",
            "王阳正怀亲，石洪未报恩。",
            "飙帆鹏翼饱，浪柂鹰尾翻。",
            "姑熟人物远，秋浦风景存。",
            "彭郎饫牲酒，小姑艳幢幡。",
            "两矶峭植柱，万壑哗吹埙。",
            "浔阳荡波光，赤壁盘云根。",
            "莫追白傅梦，空招老坡魂。",
            "黄鹤矗河汉，南楼俯川原。",
            "刘郎别浦横，孙媛荒台蹲。",
            "雄心漫衷甲，馁魄谁荐膰。",
            "吊古君雅志，怀人儿新婚。",
            "等为身名谋，难以世俗论。",
            "沌口出百盘，水府迷三元。",
            "沙市俗更凋，渚宫名徒尊。",
            "楼舰却长鲸，艬舟进伏鼋。",
            "夷陵晓未霜，秭归冬犹温。",
            "玉虚想奇崛，莲碚辞嚣喧。",
            "楚些风骨变，巴歌舌腭反。",
            "屈平坐落寞，昭君苦悲酸。",
            "悬知凤铩翮，不如鹤乘轩。",
            "巫峰又鬰起，赤甲方横骞。",
            "直登黄牛堡，极目秦关昏。"
        ],
        "title": "答及甫和  其二",
        "id": "3ce6f333-61f4-43a5-8e4c-d737c9b94186"
    },
    {
        "author": "洪咨夔",
        "paragraphs": [
            "巫峡逢初度，平生一段奇。",
            "江山襟抱写，岁月鬓毛知。",
            "神女翻旗下，冯夷叠鼓随。",
            "直须豪举酒，捩柂不妨迟。"
        ],
        "title": "十月晦过巫山  其一",
        "id": "e51b8371-3aa8-44dd-8335-22233a39fc67"
    },
    {
        "author": "洪咨夔",
        "paragraphs": [
            "客里年华老，舡头日色曛。",
            "天寒催雨雪，地远隔飞云。",
            "为吏徒三尺，于民未一分。",
            "重惭豪杰士，度外立奇勋。"
        ],
        "title": "十月晦过巫山  其二",
        "id": "46847314-044f-4b20-8beb-42c7442eaff6"
    },
    {
        "author": "洪咨夔",
        "paragraphs": [
            "清猿遗响落三巴，树老霜迟叶未霞。",
            "大抵近南春易早，梅花开尽又桃花。"
        ],
        "title": "峡中",
        "id": "334f1293-6d96-41bc-bb4e-d05b939e54b0"
    },
    {
        "author": "洪咨夔",
        "paragraphs": [
            "负卦龟藏尾，鸣皋鹤引吭。",
            "纵横中左右，奇正锐圆方。",
            "石挟孤忠在，江输宿恨长。",
            "无人同领会，搔首立斜阳。"
        ],
        "title": "八阵图",
        "id": "05ad5b58-da7c-4e0f-bd15-5247650ccde5"
    },
    {
        "author": "洪咨夔",
        "paragraphs": [
            "浯水欲磨元结颂，聊城未下鲁连书。",
            "静中好与高抬眼，恐有英豪在草庐。"
        ],
        "title": "益昌次费伯矩赠行韵  其一",
        "id": "80120a78-2056-46ef-8a8a-e1800e08cd47"
    },
    {
        "author": "洪咨夔",
        "paragraphs": [
            "掎角中原二百州，熟知彼己是良筹。",
            "时贤所及都能几，清渭黄河祗自流。"
        ],
        "title": "益昌次费伯矩赠行韵  其二",
        "id": "964c991a-69b2-4824-8c5b-1f04e2c27d05"
    },
    {
        "author": "洪咨夔",
        "paragraphs": [
            "朝气风生暮气归，将材零落事功微。",
            "酸风斜谷祁山路，眼底何人插羽飞。"
        ],
        "title": "益昌次费伯矩赠行韵  其三",
        "id": "497d417d-3284-4931-8731-a50f7b363511"
    },
    {
        "author": "洪咨夔",
        "paragraphs": [
            "幕下精神清似水，门前责望重于山。",
            "君家文伟规摹在，事业全归静定间。"
        ],
        "title": "益昌次费伯矩赠行韵  其四",
        "id": "c6475c7b-c97d-41dd-b769-908133ac5ab4"
    },
    {
        "author": "洪咨夔",
        "paragraphs": [
            "快须涤砚入承明，烂熳飞章拂太清。",
            "富贵功名元素定，莫随人後颂升平。"
        ],
        "title": "益昌次费伯矩赠行韵  其五",
        "id": "5e6124ae-b418-4270-9783-1cf4cf68f048"
    },
    {
        "author": "洪咨夔",
        "paragraphs": [
            "风度崔秋浦，声名郑子真。",
            "为便官事少，不厌客来频。",
            "竹里觥筹密，花边屐齿新。",
            "拍栏谁得句，唤起主林神。"
        ],
        "title": "崔绵谷共赋亭次韵",
        "id": "fe47c3b3-3c0b-4b53-8874-3e76a58dca0f"
    },
    {
        "author": "洪咨夔",
        "paragraphs": [
            "驿奴莫问客为谁，但报房湖水石知。",
            "象鼻卷筩和月吸，凤膺横玉倚风吹。",
            "江淮消息愁端压，关洛功名老色欺。",
            "陶写此情须会得，行厨催唤莫教迟。"
        ],
        "title": "诗告至李汉州",
        "id": "8e62f166-0214-48ee-aee9-a2c7ded5877f"
    },
    {
        "author": "洪咨夔",
        "paragraphs": [
            "百工聚一车，百行根一诚。",
            "反身物皆备，动与诚俱行。",
            "勤如毂下转，谨如轼前横。",
            "和缓以将之，辔舞钖鸾鸣。",
            "廉者欲之轸，公者事之衡。",
            "更当主忠信，轴正箱自平。",
            "是理谁独无，旦昼昏其明。",
            "不诚故无物，器窳辙易倾。",
            "公材如大车，致远不计程。",
            "八物攻且良，悉由一诚生。",
            "玉节天西南，三峨轧峥嵘。",
            "志虽屈乎位，身已荣于名。",
            "绍兴博士翁，四十辞簪缨。",
            "庆钟侍御史，勇与雷霆争。",
            "清风激百世，须公亢家声。",
            "挟此八字箴，东归侍延英。"
        ],
        "title": "参政李公以勤谨和缓励後学江宪益以公廉忠信为八箴因赋诗赠别",
        "id": "dc376d03-f812-4e81-8565-6c5f0968fa4a"
    },
    {
        "author": "洪咨夔",
        "paragraphs": [
            "题遍慈恩最上层，青云涂辙几人升。",
            "一经秋雨禾方穟，未到春风海亦冰。",
            "闹里功名多目论，淡中气味独心朋。",
            "苍苔不扫芙蓉老，有客敲门自出譍。"
        ],
        "title": "次同年王火井不遇之韵",
        "id": "883eb6ec-c79f-45e6-91fc-fc32b7766cce"
    },
    {
        "author": "洪咨夔",
        "paragraphs": [
            "遨头不管菊花寒，簇队晨登上将坛。",
            "戏马台前千古事，筹边楼下万人看。",
            "弓声浏亮秋风劲，旗采精明宿雨干。",
            "後部铙歌归较晚，雪西烽火报平安。"
        ],
        "title": "九日阅武预观军容退而纪事",
        "id": "1743d411-384b-48eb-a202-38f2ce201412"
    },
    {
        "author": "洪咨夔",
        "paragraphs": [
            "六花结阵护轻寒，缓带西风夹谷坛。",
            "破竹正期多算胜，把萸何暇半酣看。",
            "声驱黑祲千山卷，气摄黄河一夜干。",
            "识得天津裴度面，人心已作太山安。"
        ],
        "title": "酬吴教程丞",
        "id": "326de773-ad0d-4364-8dd3-354467f3d5b7"
    },
    {
        "author": "洪咨夔",
        "paragraphs": [
            "同社纷纷早上坡，一麾独爱晚婆娑。",
            "矜春桃李好能几，饱雨稻粱收更多。",
            "管摄三才还正大，陶镕万象是中和。",
            "西风未用轻分手，尚欲从君细切磋。"
        ],
        "title": "送高才卿守永康  其一",
        "id": "d240de09-89d4-451c-9116-e63b6a4e0169"
    },
    {
        "author": "洪咨夔",
        "paragraphs": [
            "岷峨凄怆未全苏，急要诸公着力扶。",
            "政似刈葵难放手，民如种树莫搔肤。",
            "雪山西去三边静，沬水东来万井腴。",
            "小队还家聊上冢，天寒早与问无襦。"
        ],
        "title": "送高才卿守永康  其二",
        "id": "1999795b-3f4f-47c6-83d7-b65651e5183b"
    },
    {
        "author": "洪咨夔",
        "paragraphs": [
            "崇兰生深林，澹泊一点芳。",
            "江梅倚修竹，酝藉万斛香。",
            "气骨抱金玉，精神贮冰霜。",
            "若以色见我，照红还海棠。"
        ],
        "title": "赠相士郭少仙",
        "id": "2bad12a1-dbc7-469f-b1f8-ffa7eb141638"
    },
    {
        "author": "洪咨夔",
        "paragraphs": [
            "万卉浄如扫，风霜犹典刑。",
            "睟容闲整整，姱节矫亭亭。",
            "几滑铜熏鼎，窗明石砚屏。",
            "窈深人不到，香触梦魂醒。"
        ],
        "title": "水仙",
        "id": "c2e24def-c620-4763-a3b9-afd1ba8b4a8f"
    },
    {
        "author": "洪咨夔",
        "paragraphs": [
            "判取琅珰醉，赢教糊涂眠。",
            "参横梅下客，月淡菊中仙。",
            "舌在君何患，尻高我自怜。",
            "岷峨如许碧，强欲为人妍。"
        ],
        "title": "镜月酒後戏呈及甫",
        "id": "46d21c37-e9dc-4970-a556-649febb3c6f1"
    },
    {
        "author": "洪咨夔",
        "paragraphs": [
            "有口只饮酒，有眼只看书。",
            "看书知古今，治乱能愁予。",
            "不如一味饮，醉眼昏蘧蘧。"
        ],
        "title": "偶成",
        "id": "aee43189-e3e2-4986-af8d-6edb70757f5e"
    },
    {
        "author": "洪咨夔",
        "paragraphs": [
            "玉佩琼裾萼绿华，铜瓶清浸广寒家。",
            "客怀无着春风处，醉向梢头嚼尽花。"
        ],
        "title": "梅  其一",
        "id": "a83f0772-b2ee-48f0-9e13-896f5d023f49"
    },
    {
        "author": "洪咨夔",
        "paragraphs": [
            "苍枝老去藓痕干，唤起东风点暮寒。",
            "会得生生无尽意，雪花零乱月栏干。"
        ],
        "title": "梅  其二",
        "id": "17123a40-1d94-46d9-8d63-ba6b344f3111"
    },
    {
        "author": "洪咨夔",
        "paragraphs": [
            "刮霜面目澹无华，落落孤山处士家。",
            "若使世间蜂蝶觉，光风纵好不成花。"
        ],
        "title": "答吴叔永叔长  其一",
        "id": "b83729cd-562c-4c6b-852f-074147aabb16"
    },
    {
        "author": "洪咨夔",
        "paragraphs": [
            "瓶笙吹彻砚蜍干，独有梅花伴夜寒。",
            "万境空明香一点，世尘元自不相干。"
        ],
        "title": "答吴叔永叔长  其二",
        "id": "73316bfd-d03b-4a15-a3e2-b6fe47876a74"
    },
    {
        "author": "洪咨夔",
        "paragraphs": [
            "竹光水色近宣华，彷佛江南万里家。",
            "可是老谙春寂寞，夜深无梦到梅花。"
        ],
        "title": "答家朝南  其一",
        "id": "79707cc2-7aad-4ce1-a483-770ff0c63139"
    },
    {
        "author": "洪咨夔",
        "paragraphs": [
            "角声凄惋笛声干，独立黄昏不柰寒。",
            "未省半山梅在否，东风归路忆长干。"
        ],
        "title": "答家朝南  其二",
        "id": "689c4480-4b86-4ca8-ae00-ae74e278d147"
    },
    {
        "author": "洪咨夔",
        "paragraphs": [
            "紫岩护川陕，号令贼胆寒。",
            "客有屏山刘，万甲胸中蟠。",
            "石湖牧参井，遨头黄金鞍。",
            "亦有山阴陆，春风迸诗肝。",
            "主翁西清老，羽扇元戎坛。",
            "莫府若而人，眼底缺未完。",
            "顾予书生耳，外强苦中干。",
            "从军十年事，未有半策干。",
            "征笳芦叶脆，戍角梅花残。",
            "凄凉郾城月，想像李与韩。",
            "独鹤发深省，连鸡激长叹。",
            "中原气犹怆，眉作醉里攒。",
            "君诗远寄似，语出秀可餐。",
            "论事极痛快，得之梦魂安。",
            "御蜀知有法，水曲鸣和鸾。"
        ],
        "title": "度剑有日高永康以诗送行次韵",
        "id": "f5c10b94-a9b0-416c-874e-b2b1be584cad"
    },
    {
        "author": "洪咨夔",
        "paragraphs": [
            "众水东瞿峡，连山北剑门。",
            "地非甘习坎，天欲护全坤。",
            "直上云千尺，中间月一痕。",
            "客怀无柰恶，索酒自招魂。"
        ],
        "title": "重过剑门",
        "id": "eeb5a2fe-f386-4e42-ab1f-bc0f661b10c7"
    },
    {
        "author": "洪咨夔",
        "paragraphs": [
            "一段清冰浸月华，短篱疎竹是谁家。",
            "春光元不分吴蜀，惊见江南半树花。"
        ],
        "title": "答程教见和梅诗  其一",
        "id": "c0930679-39e5-4492-9b2b-6ea78e33eb92"
    },
    {
        "author": "洪咨夔",
        "paragraphs": [
            "春阴欲雪冻云干，索笑疎枝共一寒。",
            "静里闻香祗自觉，怕人饶舌似丰干。"
        ],
        "title": "答程教见和梅诗  其二",
        "id": "fb6a6a70-95f3-4950-bf06-0ea05c1eb86b"
    },
    {
        "author": "洪咨夔",
        "paragraphs": [
            "霜晓沧江路，梅花对此君。",
            "清明涵止水，变灭送浮云。",
            "论事强人意，挥毫张我军。",
            "雍公衣钵在，好策後来勋。"
        ],
        "title": "和虞仲易送行  其一",
        "id": "97f0cc86-db40-4334-ba37-25f5e30554f2"
    },
    {
        "author": "洪咨夔",
        "paragraphs": [
            "岁月双蓬鬓，风沙一老兵。",
            "气惟凭义养，命不与穷争。",
            "鼎正中边沸，舡须左右平。",
            "半筹无可画，空赋洗兵行。"
        ],
        "title": "和虞仲易送行  其二",
        "id": "2527013d-3207-4818-8136-517486007c71"
    },
    {
        "author": "洪咨夔",
        "paragraphs": [
            "顽民迁洛风随改，佞士归唐操立更。",
            "勿怪训狐知气转，铜丸落落便春声。"
        ],
        "title": "次李阆州禀议三首 训狐",
        "id": "2ae5f86b-0cef-4f97-9a8b-130ee891ae9b"
    },
    {
        "author": "洪咨夔",
        "paragraphs": [
            "千骑行春雪未消，早乘羊角问逍遥。",
            "明年好与供春帖，淑景祥飙近九霄。"
        ],
        "title": "次李阆州禀议三首 立春日风",
        "id": "052ce604-7552-4b84-a26b-5f079891c68e"
    },
    {
        "author": "洪咨夔",
        "paragraphs": [
            "长恨诗人挽不来，东风无頼又帆开。",
            "城南城北佳山水，多少甘棠手自栽。"
        ],
        "title": "次李阆州禀议三首 益昌",
        "id": "ed6b2f86-39f7-45bd-88c6-fa5c06401f4f"
    },
    {
        "author": "洪咨夔",
        "paragraphs": [
            "墨云吹雨落霜空，满地珊瑚树树红。",
            "老磨踏烟霏淅蔌，钝铛奏火沸蒙茸。",
            "寒江浪起雪飞外，古嶂风鸣云搅中。",
            "识破太官羊气味，故山好处梦先通。"
        ],
        "title": "梦中得荞粥诗觉而记其景联",
        "id": "1dd460d1-7654-4393-8220-69a08d96c5da"
    },
    {
        "author": "洪咨夔",
        "paragraphs": [
            "晓云三素过天东，早送韶华入万红。",
            "枍诣霜寒迟景转，昆明太液薄澌融。",
            "憨痴官事龟生手，泰定天光漆点瞳。",
            "柏叶更须随酒进，醉乡有地爵无功。"
        ],
        "title": "和程教元日韵",
        "id": "23afa9e8-e1e2-4ace-9f54-8ee785afedce"
    },
    {
        "author": "洪咨夔",
        "paragraphs": [
            "宝峰翠压小房栊，帘映平安候火红。",
            "寒送落梅吹雪外，春随细柳入云中。",
            "人情鬰处多思治，天道还时只愿丰。",
            "剩办从军诗几解，为君管勾杏花风。"
        ],
        "title": "春风堂左偏郑宣抚诗刻犹存程季允次韵亦赋",
        "id": "33232004-c7e6-4f4e-acd9-90379df10c51"
    },
    {
        "author": "洪咨夔",
        "paragraphs": [
            "淡黄巴月护帘栊，随分芙蓉数点红。",
            "茶鼎擅场文武火，酒杯争道圣贤中。",
            "小游退舍三边静，甲子占晴二麦丰。",
            "乐事赏心无过此，不关花信几番风。"
        ],
        "title": "酬黎倅元夕",
        "id": "8b545500-775b-4b04-9df5-40166149573c"
    },
    {
        "author": "洪咨夔",
        "paragraphs": [
            "杨柳黄黄燕子来，梅花落尽已青梅。",
            "一年春事闭门过，万里客怀呼酒开。",
            "西土逖哉鸿鴈断，东方明矣子规催。",
            "海棠多买燕宫本，归去家山手自栽。"
        ],
        "title": "春日即事  其一",
        "id": "17bc9337-54f9-4cdb-8539-9c23b1eff712"
    },
    {
        "author": "洪咨夔",
        "paragraphs": [
            "黄奶扶春梦觉来，禅心已堕老黄梅。",
            "沾沾桃叶相先发，寂寂梨花未肯开。",
            "抱案并无钳纸请，索书时有打门催。",
            "人生消得韶华几，两鬓霜根不待栽。"
        ],
        "title": "春日即事  其二",
        "id": "c3295fa0-23d8-4523-be84-0582ad24775d"
    },
    {
        "author": "洪咨夔",
        "paragraphs": [
            "野荼䕷发牡丹开，蔌蔌杨花堕酒杯。",
            "过尽韶华纔一出，祗应唤作探春来。"
        ],
        "title": "春行",
        "id": "fe9bbd2b-4f16-43e6-8197-516b86258d85"
    },
    {
        "author": "洪咨夔",
        "paragraphs": [
            "汗血嘶风草正青，眼中万马敛春垧。",
            "檄书纵不烦师鲁，荐藁犹当出古灵。",
            "杜若扶疏明远渚，荼䕷猗靡馥中庭。",
            "天梯行遍乌奴去，到手深杯莫暂停。"
        ],
        "title": "次程岳州廷迈春行昨访天梯佛龛今约乌奴",
        "id": "c4301e78-52fb-422e-921d-1849d222a090"
    },
    {
        "author": "洪咨夔",
        "paragraphs": [
            "安西老元戎，再出护全蜀。",
            "盘盘大幕府，宾从如立竹。",
            "狷者多调娱，狂者间枨触。",
            "谁与得中行，有美万里独。",
            "正大一根气，义利两孰复。",
            "信人乐正子，君子蘧伯玉。",
            "春风半萧艾，秋雨几薋菉。",
            "划然心眼明，见此霜晓菊。",
            "何人诵子虚，燕说得举烛。",
            "平沙起孤鸿，太液下黄鹄。",
            "云深阊阖启，天近觚棱矗。",
            "牖明易纳约，井渫终受福。",
            "杨柳细吹絮，海棠艳成屋。",
            "买酒鏖东风，嘉陵江水绿。"
        ],
        "title": "送王万里赴阙",
        "id": "77983969-2cff-4c1f-9a38-6dedf9d54926"
    },
    {
        "author": "洪咨夔",
        "paragraphs": [
            "步障晴丝夹道青，土桥石磴向西垧。",
            "李乌奴宅空怀古，武阿婆祠懒乞灵。",
            "杜宇一声犹客路，白云万里是亲庭。",
            "只应江水知人意，东下何曾半息停。"
        ],
        "title": "再和廷迈",
        "id": "2fab3f8c-a5d5-47be-9e78-7e553c01290d"
    },
    {
        "author": "洪咨夔",
        "paragraphs": [
            "严武能诗甫亦诗，诗名相轧便相疑。",
            "思量世上交游事，大似诗名更可知。"
        ],
        "title": "草堂",
        "id": "2911193d-60e3-48ac-855e-2674b2b4a378"
    },
    {
        "author": "洪咨夔",
        "paragraphs": [
            "风落虚檐燕子声，屋头屋尾菜花明。",
            "炉熏燕坐参消息，理本无亏莫望盈。"
        ],
        "title": "次虞宪日近即事  其一",
        "id": "6702f185-82ea-4ca2-82c3-ac335fa9deeb"
    },
    {
        "author": "洪咨夔",
        "paragraphs": [
            "丙中甲上奇章石，水底山巅杜预碑。",
            "矻矻一生图不朽，光风好处几曾知。"
        ],
        "title": "次虞宪日近即事  其二",
        "id": "137f2efb-f2a7-4e37-8d93-8e79f9867dcc"
    },
    {
        "author": "洪咨夔",
        "paragraphs": [
            "衾寒更着痴儿踏，背痒时令丑妇搔。",
            "骨肉团栾穷亦好，谁能膏火自煎熬。"
        ],
        "title": "次虞宪日近即事  其三",
        "id": "eb92c43d-66ac-4414-a6cb-d11f251bd999"
    },
    {
        "author": "洪咨夔",
        "paragraphs": [
            "急雨萧萧撼瓦沟，梦随潮落浙江头。",
            "倚门白发迟归信，不为莼丝烂熳秋。"
        ],
        "title": "次虞宪日近即事  其四",
        "id": "019772ea-345f-4e31-b861-82d9f2cb9d56"
    },
    {
        "author": "洪咨夔",
        "paragraphs": [
            "梅桃结子绿阴浓，饶与葵榴自在红。",
            "只有道根须猛进，未甘四下二之中。"
        ],
        "title": "次虞宪日近即事  其五",
        "id": "145568b2-24eb-48ca-8835-b59ba30f14c0"
    },
    {
        "author": "洪咨夔",
        "paragraphs": [
            "凤凰知细德，鸥鸟识机心。",
            "物理固如此，世情非特今。",
            "足缨清与浊，厉揭浅和深。",
            "觉破从前梦，长歌月满襟。"
        ],
        "title": "垂去",
        "id": "a01df110-6e03-4bcc-891d-b812995e9968"
    },
    {
        "author": "洪咨夔",
        "paragraphs": [
            "孤松鬰涧底，老柏生石罅。",
            "斗州汉水曲，着此健别驾。",
            "审固外体直，为仁正如射。",
            "万事春冰融，所贵过者化。",
            "雷园阳关酒，葵药纷娅姹。",
            "加餐时寄书，相望无几舍。"
        ],
        "title": "送崔吉甫倅安康分韵得舍字",
        "id": "021f051f-e0e4-422f-b162-d676179cfb29"
    },
    {
        "author": "洪咨夔",
        "paragraphs": [
            "褵褷瘦鹤耻乘轩，踏遍莓苔十亩园。",
            "欲下横塘还决去，涨痕一尺晚来浑。"
        ],
        "title": "次李参政晚春湖上口占十绝  其一",
        "id": "f279be27-fd6a-4adf-a2ac-00445a63ac55"
    },
    {
        "author": "洪咨夔",
        "paragraphs": [
            "藉地残花五色茵，东风来去寂无痕。",
            "余香不肯污尘土，留得蜂房活计温。"
        ],
        "title": "次李参政晚春湖上口占十绝  其二",
        "id": "8a2b1bf8-4fc2-4d47-9319-dcf650fd92a6"
    },
    {
        "author": "洪咨夔",
        "paragraphs": [
            "一帘风雨搅黄昏，归思无边客倚门。",
            "乌贼江鱼潮後市，龙山渔浦渡头村。"
        ],
        "title": "次李参政晚春湖上口占十绝  其三",
        "id": "726a4ff6-6997-4bfb-9065-8f427c5127b2"
    },
    {
        "author": "洪咨夔",
        "paragraphs": [
            "雨过桃花尽处源，庭前新绿长芳荪。",
            "目前点检燕支篆，手汲清泉洗着樽。"
        ],
        "title": "次李参政晚春湖上口占十绝  其四",
        "id": "9e6e166d-2546-4f0f-bad8-55f54b3f5db4"
    },
    {
        "author": "洪咨夔",
        "paragraphs": [
            "屋角春声几样翻，勾牵春梦遶丘樊。",
            "三桃二李成阴早，恨不安仁老灌园。"
        ],
        "title": "次李参政晚春湖上口占十绝  其五",
        "id": "9bcf11bb-ccb6-4af7-8966-ab87fd5e85b2"
    },
    {
        "author": "洪咨夔",
        "paragraphs": [
            "濡需附势几崩奔，独抱离骚细讨论。",
            "万事只凭方寸去，刚风元不隔天关。"
        ],
        "title": "次李参政晚春湖上口占十绝  其六",
        "id": "d4982f4b-fc52-4eeb-a1c6-3fdb0e77a319"
    },
    {
        "author": "洪咨夔",
        "paragraphs": [
            "近山气候易凉温，云为阴晴半吐吞。",
            "草木趋新千万态，芸芸何者是归根。"
        ],
        "title": "次李参政晚春湖上口占十绝  其七",
        "id": "82246856-ed0e-43b9-8118-b4637d5659d7"
    },
    {
        "author": "洪咨夔",
        "paragraphs": [
            "绿阴羃定蔚蓝天，庭户萧然有漏仙。",
            "麦饭熟时蚕百箔，山中啼鸟识丰年。"
        ],
        "title": "次李参政晚春湖上口占十绝  其八",
        "id": "761a9756-f85f-4e27-a9ea-f7ea1a041a39"
    },
    {
        "author": "洪咨夔",
        "paragraphs": [
            "燕子将雏鹿养茸，年华冉冉鬓成翁。",
            "拂开万古瞢腾眼，多少英豪老彀中。"
        ],
        "title": "次李参政晚春湖上口占十绝  其九",
        "id": "37b8fa4a-d57b-468e-9dca-3ab2d53bb2b3"
    },
    {
        "author": "洪咨夔",
        "paragraphs": [
            "潼关杀气渺春阴，渭水泱泱柳色深。",
            "为问草庐人起否，汉家遗老尚讴吟。"
        ],
        "title": "次李参政晚春湖上口占十绝  其一○",
        "id": "fce81dd5-01a8-4eb6-b547-bc54f0e76ba5"
    },
    {
        "author": "洪咨夔",
        "paragraphs": [
            "天上何人修月斧，巧将余刃斲巴山。",
            "玉蜍清浸婆娑影，正在微云点缀间。"
        ],
        "title": "朝南以诗送巴石研屏香几用韵 研屏 其一",
        "id": "19b0510d-c244-447d-8d17-c1ebe9cf16e1"
    },
    {
        "author": "洪咨夔",
        "paragraphs": [
            "首鼠年来困两端，石屏空照鬓丝斑。",
            "归舟莫道全无物，分得蓬婆小雪山。"
        ],
        "title": "朝南以诗送巴石研屏香几用韵 研屏 其二",
        "id": "6c720cbc-d215-4b90-b02f-df30ef06f6ea"
    },
    {
        "author": "洪咨夔",
        "paragraphs": [
            "玉版横陈醉眼边，尚余金鸭水沉烟。",
            "客窗寂寂那消得，祗有南丰一瓣缘。"
        ],
        "title": "朝南以诗送巴石研屏香几用韵 香几 其一",
        "id": "10967db7-0661-48c5-b631-7bbed9c52aab"
    },
    {
        "author": "洪咨夔",
        "paragraphs": [
            "竹风吹酒未全醒，梦入香炉五老云。",
            "好句得君青玉案，起来盥手炷清熏。"
        ],
        "title": "朝南以诗送巴石研屏香几用韵 香几 其二",
        "id": "e226845e-df72-4a3c-9a5d-45d9a28200c5"
    },
    {
        "author": "洪咨夔",
        "paragraphs": [
            "扶持吾党谁为地，保护斯文頼有天。",
            "鼎欲大亨须玉铉，井于冽食定寒泉。"
        ],
        "title": "同孙子直和李参政东园韵  其一",
        "id": "fcc838b0-77fd-475c-b3eb-f764083988b2"
    },
    {
        "author": "洪咨夔",
        "paragraphs": [
            "治国宜将治圃看，垦除容易整齐难。",
            "沼泉莫放源头浊，种竹先教地步宽。"
        ],
        "title": "同孙子直和李参政东园韵  其二",
        "id": "6eac884d-d372-44d3-9ef3-886bba9718f6"
    },
    {
        "author": "洪咨夔",
        "paragraphs": [
            "破舰已风方汹汹，积薪未火又悠悠。",
            "天公解管人间事，甲子占晴稳有秋。"
        ],
        "title": "同孙子直和李参政东园韵  其三",
        "id": "8bc69ad6-2efc-461d-8ea9-d3c6985eba8c"
    },
    {
        "author": "洪咨夔",
        "paragraphs": [
            "狂蝶正便春从臾，好花犹怯冷禁持。",
            "从渠歌彻铁如意，输我兴来金屈巵。"
        ],
        "title": "同孙子直和李参政东园韵  其四",
        "id": "0b29d9f0-c1f2-4c3c-9c82-8af8c732106c"
    },
    {
        "author": "洪咨夔",
        "paragraphs": [
            "办得萧萧水竹居，闭门足了一生娱。",
            "坐忘老子慵开眼，强聒痴儿任挽须。"
        ],
        "title": "同孙子直和李参政东园韵  其五",
        "id": "66328777-ea31-4d8a-8b0d-3b9b4a51290e"
    },
    {
        "author": "洪咨夔",
        "paragraphs": [
            "食肉玉关徒自苦，然脐郿坞太生痴。",
            "人心溪壑元无底，富贵功名十二时。"
        ],
        "title": "同孙子直和李参政东园韵  其六",
        "id": "ee49940b-fbd7-42d7-870c-bdb537d0851d"
    },
    {
        "author": "洪咨夔",
        "paragraphs": [
            "院落深沉燕子归，应时纳祜试春衣。",
            "海棠过雨精神索，杨柳无风力气微。"
        ],
        "title": "同孙子直和李参政东园韵  其七",
        "id": "f7e34fc6-74a4-482b-b5bb-6f4aafca8402"
    },
    {
        "author": "洪咨夔",
        "paragraphs": [
            "大渡画河余玉斧，祁山破贼只纶巾。",
            "圣贤深意谁能会，满径桃梅又着人。"
        ],
        "title": "同孙子直和李参政东园韵  其八",
        "id": "421b9df3-3401-4b48-bb1b-61734ccc0625"
    },
    {
        "author": "洪咨夔",
        "paragraphs": [
            "孔明遯世吟梁甫，范蠡遭时策计然。",
            "钟鼎山林非二物，莫随穷达较蚩妍。"
        ],
        "title": "同孙子直和李参政东园韵  其九",
        "id": "e69f4127-1e21-4b83-9dde-46b23ec0a23e"
    },
    {
        "author": "洪咨夔",
        "paragraphs": [
            "露下三更月满林，鹤眠未警独长吟。",
            "芭蕉身世都来几，天地中间要立心。"
        ],
        "title": "同孙子直和李参政东园韵  其一○",
        "id": "205da62e-b851-41c7-8c56-11894ebc8dd5"
    },
    {
        "author": "洪咨夔",
        "paragraphs": [
            "古人轻国重一士，士皆大吕黄钟器。",
            "道于天运主消长，身为民生管荣悴。",
            "五羊老僊用心古，清不受尘如止水。",
            "一肩直欲荷斯文，两眼从前识英伟。",
            "欢然得士如得金，甚矣爱贤犹爱己。",
            "高山流水甫点头，急电惊雷即烧尾。",
            "天南天西各一握，未见名流早倾意。",
            "声光蔚起摩日月，气类相求如鉴燧。",
            "春风娅姹吹笔端，毛嫱西施无粉腻。",
            "咄哉婢子磨青铜，双颊晞红欠才思。",
            "珊瑚琢钩珠结网，锦署玉堂相望咫。",
            "崔羣美庄居第一，推毂好言良有味。",
            "乐莫乐乎遇合新，忧莫忧乎轇轕始。",
            "拄撑大厦必众木，扶植太平须善类。",
            "君不见黄河以北函关东，无数赤子号悲风。"
        ],
        "title": "程广文季允得崔西清荐诗来用韵",
        "id": "d8706775-bbd5-441f-a1c6-07b9cf19fd56"
    },
    {
        "author": "洪咨夔",
        "paragraphs": [
            "无肠公子醉乡徒，风味元来蜀似吴。",
            "便好挂门驱疟鬼，不须诗咏血模糊。"
        ],
        "title": "高倅送糟蟹破故纸芽口占以谢  其一",
        "id": "6ebee092-1094-4389-b327-831fa4635462"
    },
    {
        "author": "洪咨夔",
        "paragraphs": [
            "蒲筥新芽补骨脂，雨痕照眼碧离离。",
            "功于枸杞庵藦似，不是山人底得知。"
        ],
        "title": "高倅送糟蟹破故纸芽口占以谢  其二",
        "id": "9eb96241-3500-4880-b29b-d473d10124e5"
    },
    {
        "author": "洪咨夔",
        "paragraphs": [
            "烟波只艇着吾徒，莼鲙秋风早忆吴。",
            "左蟹右杯东计决，醉来万事付含糊。"
        ],
        "title": "答高才卿  其一",
        "id": "6da18b13-ef08-4de2-bb36-bd6d30a5ea06"
    },
    {
        "author": "洪咨夔",
        "paragraphs": [
            "脆胜芎苗软胜脂，雅宜碧椀贮流离。",
            "渠渠地主恩何在，骨里黄金祗自知。"
        ],
        "title": "答高才卿  其二",
        "id": "b4db5351-095a-4b2e-9b53-d07acef7ddc5"
    },
    {
        "author": "洪咨夔",
        "paragraphs": [
            "谁家柳系夜郎舟，半月风颠估客愁。",
            "起候五更风脚定，安排篙楫放中流。"
        ],
        "title": "刘後溪和雁湖即事诗十绝见示次韵  其一",
        "id": "00c1b036-ea22-42cc-a013-a1b34bba927b"
    },
    {
        "author": "洪咨夔",
        "paragraphs": [
            "断烟落日护林丘，三数人家屋打头。",
            "见说春来寒更甚，补窗塞户胜防秋。"
        ],
        "title": "刘後溪和雁湖即事诗十绝见示次韵  其二",
        "id": "548c4ce3-7218-4863-847d-2164119d9aa7"
    },
    {
        "author": "洪咨夔",
        "paragraphs": [
            "巴山深处一江流，好着藏书百尺楼。",
            "椳𨵚栌栌浑易得，杏梁桂柱若为求。"
        ],
        "title": "刘後溪和雁湖即事诗十绝见示次韵  其三",
        "id": "e822932c-9d0a-4089-a479-e8982030ad72"
    },
    {
        "author": "洪咨夔",
        "paragraphs": [
            "去年灶妇饱而腴，今岁啼饥眼欲枯。",
            "麦饭熟时犹远在，不多元气急须扶。"
        ],
        "title": "刘後溪和雁湖即事诗十绝见示次韵  其四",
        "id": "6bbc54ee-5482-4d80-a2b9-183417a01119"
    },
    {
        "author": "洪咨夔",
        "paragraphs": [
            "夔人壁栅未曾修，好事痴儿只浪游。",
            "草树低迷风淅沥，于菟又在屋山头。"
        ],
        "title": "刘後溪和雁湖即事诗十绝见示次韵  其五",
        "id": "e7a47701-0de2-4d67-a405-6cf8fee37811"
    },
    {
        "author": "洪咨夔",
        "paragraphs": [
            "金谷人家大谬悠，春江自理送穷舟。",
            "渔人拍手从旁笑，淡饭粗衣过即休。"
        ],
        "title": "刘後溪和雁湖即事诗十绝见示次韵  其六",
        "id": "5e19dfc0-31c8-4ce2-b099-6d19662aece9"
    },
    {
        "author": "洪咨夔",
        "paragraphs": [
            "桔柏津头访昔游，夕阳衰草几番秋。",
            "人心谁向忙中觉，天理须从定处求。"
        ],
        "title": "刘後溪和雁湖即事诗十绝见示次韵  其七",
        "id": "6f53c0e8-e73b-42aa-9c88-3b3223ab0fd5"
    },
    {
        "author": "洪咨夔",
        "paragraphs": [
            "雪花白尽沔山头，咽咽冰澌沔水流。",
            "不见将军阚如虎，行人犹指定功楼。"
        ],
        "title": "刘後溪和雁湖即事诗十绝见示次韵  其八",
        "id": "174feaa9-937e-4892-83ea-f80154e389ec"
    },
    {
        "author": "洪咨夔",
        "paragraphs": [
            "槿花朝发夕而萎，得失兴亡总一机。",
            "古往今来磨不尽，人间公是与公非。"
        ],
        "title": "刘後溪和雁湖即事诗十绝见示次韵  其九",
        "id": "dcd7cdd1-0fbd-4eae-8000-f535eb0fd0a0"
    },
    {
        "author": "洪咨夔",
        "paragraphs": [
            "中原离合数由天，百战关河血满川。",
            "日月赤云占胜气，挂弓何处是祁连。"
        ],
        "title": "刘後溪和雁湖即事诗十绝见示次韵  其一○",
        "id": "fb490a24-3a06-414f-abeb-5b142e907a8f"
    },
    {
        "author": "洪咨夔",
        "paragraphs": [
            "十里迎春水面开，橹声不动柁声催。",
            "春山转处疑江尽，白鸟迎人曲折来。"
        ],
        "title": "四月壬午发利州  其一",
        "id": "0409a8b8-d54e-4de9-9545-2955ca88717e"
    },
    {
        "author": "洪咨夔",
        "paragraphs": [
            "两岸骚骚麦尾黄，茅檐半瓦荫垂杨。",
            "牧儿吹笛随归犊，浅草平沙暝色苍。"
        ],
        "title": "四月壬午发利州  其二",
        "id": "39e4cbf2-e785-4a88-b3ae-4d121c4f7185"
    },
    {
        "author": "洪咨夔",
        "paragraphs": [
            "秃山束纡江，寸土无平田。",
            "麦登粟事起，竟岁相周旋。",
            "扶犂荦确间，并驱从两犍。",
            "两犍力不齐，手胼後者鞭。",
            "日暮鞭更急，轭促肩领穿。",
            "归来茅屋下，抚牛涕泗涟。",
            "一饱弗易得，柰此官租钱。"
        ],
        "title": "漩口",
        "id": "11b0ee1d-62d7-4e03-ab52-7ef8438047b3"
    },
    {
        "author": "洪咨夔",
        "paragraphs": [
            "聚石桩长缆，依沙插短舻。",
            "日昏山虎下，风急水鸧呼。",
            "道岂随时变，人须出力扶。",
            "仲由儿女见，谓欲果乘桴。"
        ],
        "title": "帽子檐水宿",
        "id": "ea395029-a532-4c7f-a2cc-49d197cde9ac"
    },
    {
        "author": "洪咨夔",
        "paragraphs": [
            "锦屏山後十二渡，一渡一回商浅深。",
            "前行戒後谨毋忽，浅处着脚深寒心。"
        ],
        "title": "发阆州  其一",
        "id": "744057aa-c136-4e16-96fc-985ef8b245e4"
    },
    {
        "author": "洪咨夔",
        "paragraphs": [
            "木奴夭矫二十里，大似盘龙趋桂林。",
            "中人薄暑遽如许，觅树依凉无好阴。"
        ],
        "title": "发阆州  其二",
        "id": "e506594f-c15a-4ac3-a8bd-1b4fc2fb63b0"
    },
    {
        "author": "洪咨夔",
        "paragraphs": [
            "环蜀多宜柏，回龙独见松。",
            "似惊前辈落，忽与故人逢。",
            "水石清高骨，风霜老退容。",
            "更须坚晚节，莫洿大夫封。"
        ],
        "title": "回龙寺松",
        "id": "1e8c0027-88b9-48ea-a6a4-fe5df9f7cd1c"
    },
    {
        "author": "洪咨夔",
        "paragraphs": [
            "地仙蜕骨归何许，独有椶花三四树。",
            "鹿头风月夜三更，老厖吠入青云去。"
        ],
        "title": "龟胜寺枸杞大如椽陈日华发其根而枯堂犹以地仙名",
        "id": "b7ce5f99-4638-4419-8240-7aeff2d8458e"
    },
    {
        "author": "洪咨夔",
        "paragraphs": [
            "唤舡绝芙蓉，夹道森古柏。",
            "碧天倚熏笼，烈日发芗泽。",
            "清凉奏水观，热恼脱火宅。",
            "石虬潄潺湲，银竹堕格磔。",
            "林密天早昏，岩拥地少窄。",
            "坐久万想定，虚浸一奁白。",
            "萤行露烱烱，蛩语风策策。",
            "胡床笛三弄，所欠可人客。"
        ],
        "title": "伏中宿富乐山赏泉",
        "id": "78dafe05-e02a-4a61-b668-19aa1cf65541"
    },
    {
        "author": "洪咨夔",
        "paragraphs": [
            "剑外风烟老鬓华，归心更切独孤遐。",
            "明知东郭非吾土，苦认西楼是我家。",
            "万古声名供敝帚，九州意气付浮查。",
            "同来蓬沓于潜女，一笑长歌陌上花。"
        ],
        "title": "还自益昌道得张伯修诗次韵",
        "id": "a9a4aeaf-b926-4c8b-970f-1b852c698627"
    },
    {
        "author": "洪咨夔",
        "paragraphs": [
            "微管仲其左衽矣，舍安石如苍生何。",
            "须君快草三秦檄，尽为先生祛宿痾。"
        ],
        "title": "六月六日宿观音寺次朝南韵  其一",
        "id": "302bd2d3-4eb7-44e0-b50b-957f53ccbdde"
    },
    {
        "author": "洪咨夔",
        "paragraphs": [
            "煮餠无奚徒自苦，护篝有妾未为非。",
            "为言示病维摩室，也解天花散乱飞。"
        ],
        "title": "六月六日宿观音寺次朝南韵  其二",
        "id": "e0dfc738-8080-45d4-8fb3-d57cefb4167f"
    },
    {
        "author": "洪咨夔",
        "paragraphs": [
            "短亭放脚小轩渠，从险趋平本一涂。",
            "掌上烟川三百里，蜀都风物似吴都。"
        ],
        "title": "青渠追和宋金部壁间韵  其一",
        "id": "f13de5a5-d576-4a57-a7d4-8bbed2b4e2ba"
    },
    {
        "author": "洪咨夔",
        "paragraphs": [
            "汗青孰与老黄间，能为君王把蜀山。",
            "懊恼秋风吹客鬓，一年三过剑门关。"
        ],
        "title": "青渠追和宋金部壁间韵  其二",
        "id": "4a5d4807-000e-4d22-82b4-d217c05a8bdf"
    },
    {
        "author": "洪咨夔",
        "paragraphs": [
            "晚风不动稻苗平，叶叶头边沆瀣明。",
            "井养不穷功用在，谁将易象细推评。"
        ],
        "title": "幽芳晚凉倚窗观稼  其一",
        "id": "0f3f3a97-3a95-40e3-96b3-d165494f0296"
    },
    {
        "author": "洪咨夔",
        "paragraphs": [
            "飞明一点上苗端，难作寻常露雨看。",
            "碧眼道人参解得，黄河夜半泝昆仑。"
        ],
        "title": "幽芳晚凉倚窗观稼  其二",
        "id": "a82d7fbc-dfbc-4a84-a904-47b7008996b8"
    },
    {
        "author": "洪咨夔",
        "paragraphs": [
            "浅碛苕花紫，平畦芋梗红。",
            "暝收渔筏雨，凉入酒帘风。",
            "客路三年梦，官身两鬓蓬。",
            "谁知龙尾道，却在鹿头东。"
        ],
        "title": "龙尾",
        "id": "a6195a67-3277-4614-9bf5-0299b07571b0"
    },
    {
        "author": "洪咨夔",
        "paragraphs": [
            "清晨薄采采，风露拍满篝。",
            "汉中信可王，新都亦宜侯。",
            "瓮菹氏诸葛，笼炊字元修。",
            "骈头束翠凤，碎甲屠苍虬。",
            "下筯万钱直，轑釜千户谋。",
            "暑寒久不厌，暮蚤急易求。",
            "相与共甘苦，倾盖成白头。",
            "厚味五兵媒，文字荤膻仇。",
            "移文东郭生，毋作肉食羞。"
        ],
        "title": "食菜",
        "id": "99a478e7-910c-4561-b515-18701bf0456c"
    },
    {
        "author": "洪咨夔",
        "paragraphs": [
            "人人有路证无还，一念纔差隔万山。",
            "识得吾儒无妄卦，筏城长语尽须删。"
        ],
        "title": "读楞严",
        "id": "94ab0e0f-69b3-4764-abde-5245b00e76d2"
    },
    {
        "author": "洪咨夔",
        "paragraphs": [
            "剑栈高寒潦水空，儿心片片趁归鸿。",
            "喜闻禅观如黄蘗，想见仙风过赤松。",
            "利欲无厌骑鹤客，功名有定赋狙翁。",
            "万钟不博斑衣乐，已判身为邴曼容。"
        ],
        "title": "生朝前一日过隆庆十里得老人书中诗因用尊韵  其一",
        "id": "42db89cb-684c-48e1-859a-d200deacbde7"
    },
    {
        "author": "洪咨夔",
        "paragraphs": [
            "灯花太喜酒樽空，客路真成印雪鸿。",
            "出塞曲中迷灞浐，筹边图里认维松。",
            "汗鞮虱胄心犹壮，蓬矢桑弧鬓已翁。",
            "东望只知归计是，轻舠苕霅采夫容。"
        ],
        "title": "生朝前一日过隆庆十里得老人书中诗因用尊韵  其二",
        "id": "2d552742-7d6c-425f-b032-4be2797d626d"
    },
    {
        "author": "洪咨夔",
        "paragraphs": [
            "牛奋箕张小丙申，熟知命驳不能纯。",
            "年来颇怪刀头蜜，老去难供席上珍。",
            "闯霭千章森戟纛，鏖风万壑绎韶钧。",
            "剑山拾得商山橘，醉共仙翁脯白麟。"
        ],
        "title": "次徐隆庆寿诗韵  其一",
        "id": "47ff9c6b-90a8-4ac6-8d50-ed6c59c0b7fa"
    },
    {
        "author": "洪咨夔",
        "paragraphs": [
            "史君笔斡万牛回，脚底春风舌底雷。",
            "一夜剧谈逢野阆，百年高谊见欧梅。",
            "客心衮衮江流去，老色翩翩岁事来。",
            "堕地渠侬天已定，酒边赢得笑颜开。"
        ],
        "title": "次徐隆庆寿诗韵  其二",
        "id": "f4c80a0a-a710-4fef-813a-15ab46307e76"
    },
    {
        "author": "洪咨夔",
        "paragraphs": [
            "武侯王佐材，有胆大如屋。",
            "爱之莫助之，只手挈全蜀。",
            "淋漓出师表，所举良且淑。",
            "孔鸾非不佳，健翮欠鸿鹄。",
            "先生能休休，用众不用独。",
            "何止福蜀人，为作天下福。"
        ],
        "title": "寿崔西清  其一",
        "id": "d2aef440-35e9-42b2-89ed-89499fbd4d32"
    },
    {
        "author": "洪咨夔",
        "paragraphs": [
            "几年生一贤，大任天所授。",
            "三光五岳气，半点无缺漏。",
            "胸中老规摹，超出造化囿。",
            "静为动之机，燕坐运宇宙。",
            "艮居冬春间，初度恰先後。",
            "用心得艮体，所以仁者寿。"
        ],
        "title": "寿崔西清  其二",
        "id": "3a61251d-b9af-4898-827c-417e8ac9837b"
    },
    {
        "author": "洪咨夔",
        "paragraphs": [
            "燕随社去鴈初来，黄蜀葵花隔岸开。",
            "万里江湖秋思动，捣橙和蟹荐新醅。"
        ],
        "title": "试院口占  其一",
        "id": "b4995377-cf76-4a3b-af8b-91378a48c7bc"
    },
    {
        "author": "洪咨夔",
        "paragraphs": [
            "追怀三五少年时，岁月堂堂两鬓丝。",
            "茅屋秋风归未决，障泥能费几熊皮。"
        ],
        "title": "试院口占  其二",
        "id": "46d4be16-b015-4f96-b6a8-3d421c41515e"
    },
    {
        "author": "洪咨夔",
        "paragraphs": [
            "归州多瘿生昭君，郢州多瘿生莫愁。",
            "造物何如等教瘿，尽令尤物不成尤。"
        ],
        "title": "随笔",
        "id": "857272c6-90d2-47da-9619-e823189ff486"
    },
    {
        "author": "洪咨夔",
        "paragraphs": [
            "有铭于鼎未为着，无忝所生方是存。",
            "筱下若人元不死，春风吹雨着寒根。"
        ],
        "title": "林氏着存亭",
        "id": "b84b795d-967c-45f1-bde3-0f3649a5a00a"
    },
    {
        "author": "洪咨夔",
        "paragraphs": [
            "马城去天咫，雨露足芳泽。",
            "万菲主园丁，造物乃其客。",
            "秋能揠而春，红可幻以白。",
            "枝叶随手变，根蔕若为索。",
            "达人一笑粲，胸宽斗杯窄。"
        ],
        "title": "马城诗寄赵耤令",
        "id": "00f8e9d8-28b3-4a22-81f7-954d1674b5cf"
    },
    {
        "author": "洪咨夔",
        "paragraphs": [
            "刚大平生气，诚明问学功。",
            "不为官所饵，宁以道而穷。",
            "论事冯唐力，忧时贾谊忠。",
            "朝阳无此凤，何止哭江东。"
        ],
        "title": "挽李贯之郎中  其一",
        "id": "346dee15-b751-40d8-8b25-e231afeeb99b"
    },
    {
        "author": "洪咨夔",
        "paragraphs": [
            "天定何能待，西风杳去槎。",
            "斯人嗟已矣，吾道信非耶。",
            "石泐名犹在，江空恨更赊。",
            "濂溪应配食，杯水荐寒花。"
        ],
        "title": "挽李贯之郎中  其二",
        "id": "879f4acd-6f19-4112-aca3-a57c74dbb1c7"
    },
    {
        "author": "洪咨夔",
        "paragraphs": [
            "坐断江山现法身，大光明里万波旬。",
            "东风归棹津头过，同是慈航得度人。"
        ],
        "title": "次张义立登九顶三绝 大像",
        "id": "e82f523a-1eb7-4837-807c-e5113690201f"
    },
    {
        "author": "洪咨夔",
        "paragraphs": [
            "沤生沤灭负苓易，云去云来摩诘诗。",
            "莫道赏音今古少，江山新亦受人知。"
        ],
        "title": "次张义立登九顶三绝 清音亭",
        "id": "784b42fc-c2cd-40c4-975b-793de28b9eeb"
    },
    {
        "author": "洪咨夔",
        "paragraphs": [
            "酒壮千林如欲舞，诗豪万景不容骄。",
            "山中肯着如斯客，来听春风婆餠焦。"
        ],
        "title": "次张义立登九顶三绝 乌尤",
        "id": "714d8a2c-0e8e-4b7e-8c9c-303be86f230b"
    },
    {
        "author": "洪咨夔",
        "paragraphs": [
            "扶疎岩桂拒霜开，苍莽鵁鶄属玉来。",
            "想见山阴秋色里，一声欵乃暮潮回。"
        ],
        "title": "万景楼次韵  其一",
        "id": "400da440-f5c0-407e-9510-1fb6bb4e2e68"
    },
    {
        "author": "洪咨夔",
        "paragraphs": [
            "金谷白头谁石友，香山青眼几殷兄。",
            "三峨九顶知人意，长与江楼酒面平。"
        ],
        "title": "万景楼次韵  其二",
        "id": "db6394f3-ce4c-4c66-8462-cccfcdf101c0"
    },
    {
        "author": "洪咨夔",
        "paragraphs": [
            "秋入徐熙水墨山，荻花吹雪渺江干。",
            "楼头未用催行酒，待到三更月上看。"
        ],
        "title": "万景楼次韵  其三",
        "id": "8e4d811a-9295-429c-b029-effac998f967"
    },
    {
        "author": "洪咨夔",
        "paragraphs": [
            "木落川空亦大奇，坐中亡酒客须追。",
            "非渠江汉孟东野，孤我南山韩退之。"
        ],
        "title": "万景楼次韵  其四",
        "id": "37b53e23-2820-41ea-ac2e-a27c4e6b27c3"
    },
    {
        "author": "洪咨夔",
        "paragraphs": [
            "霜碛萧萧落涨痕，西风吹日堕金盆。",
            "冯高送目河湟外，万里戎情属柳浑。"
        ],
        "title": "万景楼次韵  其五",
        "id": "8d9fd7a5-66a0-48a3-9fa5-8f242822c609"
    },
    {
        "author": "洪咨夔",
        "paragraphs": [
            "过鴈声中岁月侵，东流江水识归心。",
            "峨眉天目高相似，多买青山尚及今。"
        ],
        "title": "万景楼次韵  其六",
        "id": "f56d78bf-cc9d-4e04-bd93-3563fd767d4e"
    },
    {
        "author": "洪咨夔",
        "paragraphs": [
            "鹤鴈旌旗导紫軿，方瞳秋水照人明。",
            "泰山可碎胆常定，沧海自浑心转清。",
            "万事至公如正献，片言不妄即元城。",
            "擎天正要坚牢柱，长与皇家植太平。"
        ],
        "tags": [
            "泰山"
        ],
        "title": "寿邹茶使  其一",
        "id": "9054633e-2ea9-4785-bd4c-294ff2022a7b"
    },
    {
        "author": "洪咨夔",
        "paragraphs": [
            "手挈蓬弧挂井参，筹边楼下瑞云深。",
            "传将绝学圣贤脉，会得初阳天地心。",
            "议论文章胸万甲，功名富贵腹三壬。",
            "春风禁柳东华路，扈驾催行荔子金。"
        ],
        "title": "寿邹茶使  其二",
        "id": "ff4dfa46-830a-4d8d-866a-3583c1be8539"
    },
    {
        "author": "洪咨夔",
        "paragraphs": [
            "窈深青城路，逢僊不知名。",
            "悠然拾瑶草，天风飐双缨。",
            "进予语之道，诚者非思诚。",
            "谷神以虚应，万物同一灵。",
            "是谓众妙门，古今未尝扃。"
        ],
        "title": "辛巳夏四月行西山欲赋未能也得曹泸南壬午冬留题上清诗因次韵  其一",
        "id": "76f4460d-6655-4dab-b824-5158875002cf"
    },
    {
        "author": "洪咨夔",
        "paragraphs": [
            "僊人爱楼居，梯空衒灵赫。",
            "下有炼丹井，光怪不容羃。",
            "凌晨酌井花，御风谢尘迹。",
            "飘摇芙蓉旆，三十六峰碧。",
            "欲扣读易翁，苍苔洞门閴。"
        ],
        "title": "辛巳夏四月行西山欲赋未能也得曹泸南壬午冬留题上清诗因次韵  其二",
        "id": "de3913c4-b6ff-448b-9f9f-b40befb07dfa"
    },
    {
        "author": "洪咨夔",
        "paragraphs": [
            "朝阳生危岑，委光皂江壖。",
            "江妃舞倒景，老木奔惊猿。",
            "羣僊亦戏剧，挹袂来联翩。",
            "笑倒天地间，谁亏复谁全。",
            "手携昭文琴，一曲三千年。"
        ],
        "title": "辛巳夏四月行西山欲赋未能也得曹泸南壬午冬留题上清诗因次韵  其三",
        "id": "3c21a9ee-87bc-4b99-8dab-c32624024b2c"
    },
    {
        "author": "洪咨夔",
        "paragraphs": [
            "春风拍天梯，夕舂堕寒浦。",
            "潭潭水晶宫，滟滟赤金柱。",
            "汞炉煮丹砂，酿作九霞醑。",
            "阳侯醉而狂，唤起烛龙舞。",
            "湿红照白发，客子有酒所。",
            "举鞭问同来，扶桑在何许。",
            "同来狂更甚，摇手作虏语。",
            "上流屠鲸鲵，流血一川雨。"
        ],
        "title": "大云寺同王翚父晚归",
        "id": "5bcf23e4-de1e-4f2f-8c40-f0b6b625dd2f"
    },
    {
        "author": "洪咨夔",
        "paragraphs": [
            "从来图易必思艰，运甓工夫莫放闲。",
            "万里功名终竟在，百年元气早须还。",
            "安危着眼棋枰外，中否留心弩括间。",
            "寄似匆匆无几语，华阳东去是潼关。"
        ],
        "title": "用伯修韵迓虞提刑",
        "id": "46d12d7c-bee8-40eb-bdf9-92d6b05cdc20"
    },
    {
        "author": "洪咨夔",
        "paragraphs": [
            "柳色黄黄草色微，一川新渌两红衣。",
            "老天也信还家好，淡日柔风送客归。"
        ],
        "title": "嘉陵江舟中  其一",
        "id": "97bec083-2c04-4c01-bf8b-20d465fc37d2"
    },
    {
        "author": "洪咨夔",
        "paragraphs": [
            "辛夷零落水生漪，睡暖沙鳬荫酒旗。",
            "不是归帆相料理，春光如许底能知。"
        ],
        "title": "嘉陵江舟中  其二",
        "id": "5db9199f-5482-4f99-a3b8-e401fa93fb77"
    },
    {
        "author": "洪咨夔",
        "paragraphs": [
            "东风吹老地棠花，燕子归来认得家。",
            "茅屋石田浑好在，白头何苦尚天涯。"
        ],
        "title": "嘉陵江舟中  其三",
        "id": "fc47fe7c-6864-40f3-8588-12381d8f3c3c"
    },
    {
        "author": "洪咨夔",
        "paragraphs": [
            "杨柳天机浅，樱桃世态深。",
            "空山鸠问答，肥水鹜浮沉。",
            "格物知穷理，观时会省心。",
            "最怜谁氏女，沙里日淘金。"
        ],
        "title": "落枣",
        "id": "0f145589-03a4-4bca-be3a-5073f1d94632"
    },
    {
        "author": "洪咨夔",
        "paragraphs": [
            "少年血气暗消磨，盎盎阳春保大和。",
            "已放杏花风味短，未酸梅子典刑多。",
            "一官满去鱼无饵，万里归来燕有窠。",
            "但愿时平蚕麦好，免教人问蜀如何。"
        ],
        "title": "岸行",
        "id": "fcaaef38-8ca8-4615-ba37-42c85536f40e"
    },
    {
        "author": "洪咨夔",
        "paragraphs": [
            "饮涧思浮白，行山当踏青。",
            "柏边桤叶长，麦里豆花零。",
            "清咔愁肠泮，疎香倦眼醒。",
            "牛头应不远，三舍即盐亭。"
        ],
        "title": "新井道间",
        "id": "a4961f78-9907-4314-96e6-b49835871d2b"
    },
    {
        "author": "洪咨夔",
        "paragraphs": [
            "不是官身是客身，下车随意踏芳尘。",
            "空蒙山色雨非雨，冷淡花梢春自春。",
            "裘弊黑貂犹耐老，褐移紫凤未全贫。",
            "青帘垂脚游丝外，到处东风似故人。"
        ],
        "title": "安泰",
        "id": "887f4a65-cd32-4437-b555-b26168bba1a3"
    },
    {
        "author": "洪咨夔",
        "paragraphs": [
            "徒然万里行，所得惟一庄。",
            "庄中果何有，荞赤䕷菽黄。",
            "丰岁谁可口，凶年或充肠。",
            "旦旦勤栉耨，谨勿令庄荒。"
        ],
        "title": "徒然万里行所得惟一庄王翚父泥溪别时语也戏足成四十字以寄",
        "id": "5460c24e-1291-4a37-8849-eb70732e7ac9"
    },
    {
        "author": "洪咨夔",
        "paragraphs": [
            "朱弦无繁声，大羹有至味。",
            "人惟不苟同，终亦不苟异。",
            "咸戒咸其腓，贲取贲其趾。",
            "出处进退间，当思古人齿。",
            "嗟予何为者，涉世聊复尔。",
            "来从吴尽头，直到蜀筑底。",
            "赫日青石裂，凄风黄叶委。",
            "道旁几揶揄，得已犹不已。",
            "君如细柳军，坚壁阅儿戏。",
            "又如渥洼马，超轶不受絷。",
            "客窗日相从，肝胆莹彼己。",
            "偏校纷已侯，怜我尚猿臂。",
            "胸藏数万甲，智绝三十里。",
            "清谈对夜分，常恨世少治。",
            "酒酣或怒骂，天下无真是。",
            "佞夫戴髑髅，请剑淬越砥。",
            "长亭杨柳黄，妙语鲍谢体。",
            "不作儿女别，相期青云器。",
            "深沉老元戎，梦寐古舆地。",
            "视师薄郾城，受甲高熊耳。",
            "相与善筹之，塞草春无际。"
        ],
        "title": "和黎德升赠别",
        "id": "cb458b76-ddd5-4382-a9e0-97ced8e296f4"
    },
    {
        "author": "洪咨夔",
        "paragraphs": [
            "万绿梢头眼，双江合处城。",
            "山如人有立，水与市俱横。",
            "啼鸟春风暖，飞花晚照明。",
            "笙歌推使去，缓屧当车行。"
        ],
        "title": "应提刑招饮北山",
        "id": "e967448a-e0fd-42ec-80a1-9cf27451d8d1"
    },
    {
        "author": "洪咨夔",
        "paragraphs": [
            "两翼城包险，三分寺占奇。",
            "市嚣芳草隔，古意落花知。",
            "岁熟人情乐，时清物态熙。",
            "江山输眼底，尽是太平诗。"
        ],
        "title": "伯矩同登牛头",
        "id": "ac996275-5ecd-481b-94da-a934115934f9"
    },
    {
        "author": "洪咨夔",
        "paragraphs": [
            "造物工夫拙剪裁，羣芳各自得春开。",
            "梨花嫁与东风去，随後荼䕷作媵来。"
        ],
        "title": "过三鹤山  其一",
        "id": "0f325ceb-7630-4152-914f-75e1326d2063"
    },
    {
        "author": "洪咨夔",
        "paragraphs": [
            "客路浪成千里缴，老怀虚过一春遨。",
            "落红刚被风扶起，恰与连云石栈高。"
        ],
        "title": "过三鹤山  其二",
        "id": "4cd7977b-045b-4388-8641-8bc95ca6ebe2"
    },
    {
        "author": "洪咨夔",
        "paragraphs": [
            "严城槌皷暝阴催，剑栈归来第几回。",
            "喘汗老兵迎马报，燕王宫里海棠开。"
        ],
        "title": "入少城",
        "id": "0e7d5ae4-2c96-4e8e-b79a-3b5d64242a55"
    },
    {
        "author": "洪咨夔",
        "paragraphs": [
            "秦关老月几亏盈，长照诗人白发明。",
            "一死一生沤起灭，未应于此见交情。"
        ],
        "title": "题李参政范殿撰大散关诗後",
        "id": "5ec680d6-4e2a-458c-b061-180bb22846df"
    },
    {
        "author": "洪咨夔",
        "paragraphs": [
            "梨花深寂杨花闲，雨鸠晴鸠两关关。",
            "越王楼下春事繁，有美一人心独丹。",
            "欲往从之厚我颜，无绣段兮为君欢。",
            "子规夜嘷斗阑干，江草碧色江波漫。",
            "芙蓉城头芳露干，有美一人拥朝寒。",
            "欲往从之髀肉酸，无桂棹兮扬君澜。",
            "牛头拨云寻懒残，牛背落日人空还。",
            "短筇尚点湘妃斑，好春未必天能悭。",
            "东风到处如家山，白发相对毋永叹。",
            "荼䕷结架三百间，为君醉倒骄旁观。"
        ],
        "title": "次李公谨美人行见寄",
        "id": "b51b2c74-01e1-4dd7-850d-2bab0086dc62"
    },
    {
        "author": "洪咨夔",
        "paragraphs": [
            "玉佩华裾翠，霜髯睟颊红。",
            "四朝天下老，百世後溪翁。",
            "绿竹猗重较，黄裳美在中。",
            "平生涵养力，于道有全功。"
        ],
        "title": "後溪挽诗  其一",
        "id": "c06205a5-c4cf-4387-abc8-d6072fdcc15f"
    },
    {
        "author": "洪咨夔",
        "paragraphs": [
            "气象融三极，规摹隘九州。",
            "天津朝发轫，野渡晚横舟。",
            "卫道身何爱，忧时死未休。",
            "落花春寂寂，万古蜀江流。"
        ],
        "title": "後溪挽诗  其二",
        "id": "f7301c94-2569-4fd6-97e6-b503857ce39d"
    },
    {
        "author": "洪咨夔",
        "paragraphs": [
            "造化勿忘还勿助，精神非色亦非空。",
            "残云初雪雍容甚，高下东风点乱红。"
        ],
        "title": "柳絮  其一",
        "id": "71dda20d-bf13-4101-9159-ad97a0adabc8"
    },
    {
        "author": "洪咨夔",
        "paragraphs": [
            "风标清白难谐俗，气候中和易得朋。",
            "招不肯来麾不去，若无才思渠应能。"
        ],
        "title": "柳絮  其二",
        "id": "b57f7aba-0636-4c8e-9809-6ca04a78fcfc"
    },
    {
        "author": "洪咨夔",
        "paragraphs": [
            "肧腪造化妙天家，趁得辛夷未着花。",
            "浊水淤泥还絮白，枯株朽树亦芳华。",
            "长空光眩鸣皋鹤，厚地寒侵入宇蛇。",
            "鉅竹南墙清绝甚，一编孟子一瓯茶。"
        ],
        "title": "追和及甫雪",
        "id": "2149ea88-44d8-4ff6-9234-7fb71e757d15"
    },
    {
        "author": "洪咨夔",
        "paragraphs": [
            "周天日月何曾住，大地山河祗自磨。",
            "不死者存人独耳，会令斧亦烂如柯。"
        ],
        "title": "三月十四日送焘东下至龙爪滩过虞开国坟庵见壁间虞仲易观棋诗有天上人间元一气如何顷刻烂樵柯之句雁湖甚赏之因用韵反骚",
        "id": "cd996035-3156-4b05-a172-294f5fb46386"
    },
    {
        "author": "洪咨夔",
        "paragraphs": [
            "阿翁莹彻八窗冰，独爱春郊画有声。",
            "正鮆鱼肥桃涨暖，欲河鲀上荻芽生。",
            "惊雷破柱眠逾稳，明月中庭酌屡更。",
            "应待儿归相从臾，万红堆里槊齐横。"
        ],
        "title": "拜和老人见寄韵",
        "id": "611d914e-37d6-46c1-99a8-a183a543173b"
    },
    {
        "author": "洪咨夔",
        "paragraphs": [
            "房公堂是盖公堂，漏下无声日正长。",
            "应念常山蛇阵处，有人搔首立斜阳。"
        ],
        "title": "弥牟观土八阵寄程嘉定",
        "id": "aca30a3b-49ce-4878-9b4e-d0d2369b9c8a"
    },
    {
        "author": "洪咨夔",
        "paragraphs": [
            "西楼伴食老西堂，拆袜浑无半线长。",
            "推向万山深处去，沉犀桥北望龙阳。"
        ],
        "title": "杨汉州见和答之  其一",
        "id": "9e197d7e-9327-4478-825c-bf1c53040f0f"
    },
    {
        "author": "洪咨夔",
        "paragraphs": [
            "春随落絮去堂堂，白发相看作许长。",
            "人物如公犹未节，诸生何敢薄淮阳。"
        ],
        "title": "杨汉州见和答之  其二",
        "id": "10571d23-bb24-44bf-aa08-1325e99dd626"
    },
    {
        "author": "洪咨夔",
        "paragraphs": [
            "练袂蒿簪不下堂，肯随时世画眉长。",
            "旁人莫解东风意，只道花梢合向阳。"
        ],
        "title": "答程嘉定  其一",
        "id": "720a65be-6ffa-497f-9c68-d138cb193cb1"
    },
    {
        "author": "洪咨夔",
        "paragraphs": [
            "铃索闲闲静冶堂，槐阴匼匝柳丝长。",
            "东君五日如京兆，早及残红醉艳阳。"
        ],
        "title": "答程嘉定  其二",
        "id": "cb40f206-03cb-4e40-800d-e7dbd922d121"
    },
    {
        "author": "洪咨夔",
        "paragraphs": [
            "蜀踞国上流，蜀固天下固。",
            "欲为天下谋，护蜀风寒处。",
            "极边植藩篱，黄牛白环戍。",
            "中间屹垣墉，武休河池路。",
            "近里古剑关，峭绝鸟莫度。",
            "屏蔽益梓夔，堂奥有门户。",
            "天险以德强，地险以势阻。",
            "王公设人险，颇牧与羊杜。",
            "前茅元戎崔，当道卧老虎。",
            "後距付君侯，万卷作干橹。",
            "坤维巩金汤，国势重鼎吕。",
            "予曰有疏附，予曰有御侮。",
            "我闻大剑旁，小剑可驰骛。",
            "双轨来苏坡，半苇白水渡。",
            "彻桑徧绸缪，迨此未阴雨。",
            "毋谓天下壮，而恃一夫怒。",
            "高堂挹横山，云木叫杜宇。",
            "樽酒逢故人，重圆梦中语。"
        ],
        "title": "隆庆徐守作堂名蜀固一夕梦与余赋诗堂上有何时首归涂樽酒逢故人之句未几过其堂为赋之",
        "id": "6c7fa5a5-7525-4488-9204-c5491558fad9"
    },
    {
        "author": "洪咨夔",
        "paragraphs": [
            "白苎笼轻暑，红榴照别樽。",
            "两帆先後去，一水古今存。",
            "玉札须多蓄，金瓯莫点痕。",
            "相期黄卷里，培植太平根。"
        ],
        "title": "送王崇庆得樽字",
        "id": "12dbab1c-d9a7-47a5-83ab-096611c8aa67"
    },
    {
        "author": "洪咨夔",
        "paragraphs": [
            "梅子收霖雨，榆花断瘴烟。",
            "浓云明白鸟，深草暗乌犍。",
            "岁月滩声里，家山客枕边。",
            "老来圭角尽，戒得是韦弦。"
        ],
        "title": "昭化",
        "id": "b6457453-ec40-420a-a7e8-b44c197afc14"
    },
    {
        "author": "洪咨夔",
        "paragraphs": [
            "兴州乳臭腥红袍，万马夹拥横磨刀。",
            "奴颜婢舌竞劝进，罗拜狗彘护优猱。",
            "汉家衣冠余两豪，却立渠肯污腥臊。",
            "传呼趣拜声色厉，一已俛首昂其尻。",
            "独君此膝竟不屈，男儿等死轻鸿毛。",
            "群憸相顾重太息，我辈天地焉能逃。",
            "安西楼碑字如斗，勋名烂熳官称高。",
            "若为龙州易万州，双鬓如雪风骚骚。",
            "君不见义不帝秦鲁仲连，何曾黄金横带後部鼓吹前骍旄。"
        ],
        "title": "送交代王公辅",
        "id": "65e6c94e-a4be-409c-8c14-a22978febf21"
    },
    {
        "author": "洪咨夔",
        "paragraphs": [
            "栈险涎鱼蛤，梯危啸虎貙。",
            "室人交谪我，客子倍愁予。",
            "後殿推腰上，前行掉臂呼。",
            "龙眠如得见，写作赴州图。"
        ],
        "title": "行三盘蟆颐栈道  其一",
        "id": "3caa2c1a-6780-4a22-99c4-f504294a9938"
    },
    {
        "author": "洪咨夔",
        "paragraphs": [
            "息女頩相问，危途骨欲摧。",
            "儿知缘底去，耶自为官来。",
            "野圃榴多子，山田芋有魁。",
            "乞归吾计决，一粲且传杯。"
        ],
        "title": "行三盘蟆颐栈道  其二",
        "id": "58b45127-1d80-4463-9b1d-8ba40df2bafd"
    },
    {
        "author": "洪咨夔",
        "paragraphs": [
            "虎爪滩头棹，蟆颐阁上车。",
            "危机知略似，薄命听何如。",
            "鸬筏陵飞景，鸠巢架太虚。",
            "干坤真一穽，着眼莫踌躇。"
        ],
        "title": "行三盘蟆颐栈道  其三",
        "id": "2bdc6181-656b-474a-95f3-5e54050e657b"
    },
    {
        "author": "洪咨夔",
        "paragraphs": [
            "老箐深藏洞，嵌崖峭夹溪。",
            "双扉巫峡似，半壁窦圌低。",
            "落日人烟绝，孤云客路迷。",
            "红旗穿石去，青兕隔林啼。"
        ],
        "title": "赤崖",
        "id": "7e00cdc1-4cf0-4314-9bb9-e740eb973a0a"
    },
    {
        "author": "洪咨夔",
        "paragraphs": [
            "泗水飞沉周宝鼎，霸城遏住汉铜人。",
            "人心不似无情物，多少英豪入魏秦。"
        ],
        "title": "读史  其一",
        "id": "2740e769-2d8f-4648-9eb1-75251243e767"
    },
    {
        "author": "洪咨夔",
        "paragraphs": [
            "晋将屈乘饵来虞，越送西施买断吴。",
            "马齿虽高人未老，五湖风月䄠陶朱。"
        ],
        "title": "读史  其二",
        "id": "ffa638a0-939c-43c3-9f57-bb1e03094a37"
    },
    {
        "author": "洪咨夔",
        "paragraphs": [
            "黄门常侍祷明堂，窦武陈蕃横被殃。",
            "料得天公方睡着，不应受嘱变官方。"
        ],
        "title": "读史  其三",
        "id": "fdce89e0-ff0e-497c-8da8-fea75532c599"
    },
    {
        "author": "洪咨夔",
        "paragraphs": [
            "兵家如弈棋，局局势不同。",
            "汉王引兵故道出袭雍，武侯率师祁山摇关中。",
            "何曾踏陈迹，乃欲收新功。",
            "中兴用蜀九十秋，咄哉求剑空刻舟。",
            "今年出秦州，明年出巩州，了无一镞飞到商虢州。",
            "但诿险绝不可度，岂识奇道须奇谋。",
            "汉水阴，洵水阳，左房襄，右梁洋。",
            "中间诗书礼乐帅，手提招摇麾天狼。",
            "以人材为武库，以人心为金汤。",
            "于斯二者有足恃，出奇度险如康庄。",
            "君不见绍兴间，虏从鹘岭窥蜀山。",
            "彼既能来我能往，疾驱风雨过潼关。"
        ],
        "title": "用蜀行送徐隆庆守金州",
        "id": "a42ae80d-1372-4963-8eee-dc524c7de5ba"
    },
    {
        "author": "洪咨夔",
        "paragraphs": [
            "蜀庸无与守，魏吃浪成名。",
            "血已洿砧机，魂犹饕酒牲。",
            "柏溪融雪泻，玉案倚云横。",
            "潴薙莫留迹，山川方气平。"
        ],
        "title": "毁邓艾庙",
        "id": "cbad1f4f-daab-4125-9d57-56d84395fc53"
    },
    {
        "author": "洪咨夔",
        "paragraphs": [
            "溪影山光浸晓寒，空庭人马报平安。",
            "梦回非想天中界，身是无怀国里官。",
            "桑葚青红鸠澒洞，麦花开落雉蹒跚。",
            "好班嘉定中兴诏，尽与蓬婆滴博看。"
        ],
        "title": "西龙道院",
        "id": "e32132bf-85ab-48ad-aa6b-f97e704a2ecc"
    },
    {
        "author": "洪咨夔",
        "paragraphs": [
            "乳到零陵竭，珠辞合浦行。",
            "地非悭所产，人自晦于征。",
            "砂粒层层长，金麸点点明。",
            "盛衰非自尔，利莫与民争。"
        ],
        "title": "龙州麸金丹砂到官後民告所得倍于他时喜为赋诗",
        "id": "5a0ce1c0-d2eb-4da6-8401-fc4aa998ee82"
    },
    {
        "author": "洪咨夔",
        "paragraphs": [
            "黄姑织女万古心，脉脉欲渡银河深。",
            "有齐季女起拜月，绿发一缕蒙金针。",
            "眼明志针如志鹄，针发相投如破镞。",
            "回身拍手笑乃翁，字大行疎烧矮烛。"
        ],
        "title": "七夕",
        "id": "293e2144-759e-4a37-901d-4d428628ba2a"
    },
    {
        "author": "洪咨夔",
        "paragraphs": [
            "公退不妨饮，夜凉犹未眠。",
            "瓦檠鸣落烬，镴鼎湿霏烟。",
            "露叶悄相煦，候虫讙自煎。",
            "白头行万里，转眼过三年。"
        ],
        "title": "夜坐",
        "id": "8b4f1e3b-54a7-43a3-bed8-48fedd2158b5"
    },
    {
        "author": "洪咨夔",
        "paragraphs": [
            "伙颐秋後雨，暝些晚来凉。",
            "夹市崩崖赤，环城涨潦黄。",
            "随宜梨栗熟，满意黍荞香。",
            "白鹭追红鹤，归飞作个忙。"
        ],
        "title": "雨",
        "id": "65ca731e-cf40-498e-b1b4-096d392d6c71"
    },
    {
        "author": "洪咨夔",
        "paragraphs": [
            "西来一鹤山泽臞，春风六辔闲且都。",
            "公余镜月昼阴寂，睡起手校羣芳图。",
            "海棠酣透燕王邸，豹血深染重氍毹。",
            "昌南别派更奇绝，丰容靓饰香生肤。",
            "牡丹鼎盛汉川谱，行辈近许天彭俱。",
            "翠微㔩叶光照路，马上秦虢须人扶。",
            "凤州杨柳足佳思，苒苒百尺青流苏。",
            "黎州菊华抱劲节，濯濯一丈黄襜褕。",
            "老成典刑识菌桂，晚出姓字闻珊瑚。",
            "石蝉风味更清烈，比屋梓益梁夔巫。",
            "丰年乐事与民共，浣花寻胜时骑馿。",
            "珍葩异卉价如玉，烂买西产归东吴。",
            "云坡手种五色锦，徧地步障金谷无。",
            "花光深处澹容与，碧瞳如水霜髯须。",
            "公家鸱夷老僊伯，功成始去浮江湖。",
            "中原赤子未奠枕，而忍独乐盟鸥鳬。",
            "湘江之西勒浯石，瀚海之北封狼胥。",
            "归来岸帻坐想雪，太白万里峨眉孤。",
            "气平德全纪渻子，宇定光发南荣趎。",
            "不随造物共流转，玉立堂下松千株。"
        ],
        "title": "范漕季克云坡",
        "id": "49f56707-e72d-4a2a-84a6-f36d6a847c80"
    },
    {
        "author": "洪咨夔",
        "paragraphs": [
            "山如天目高，水如天目急。",
            "明月如乡人，不速推户入。",
            "问月从何来，天梯几何级。",
            "辛勤度参井，万里远相及。",
            "碧透银河干，清浸玉宇湿。",
            "穆金无限波，潋滟手可汲。",
            "萤驾风叶迁，蛩枕露梗泣。",
            "边秋徂年悲，匣古铜华涩。",
            "稻畦抱瓮灌，茅屋索绹葺。",
            "月兮随我归，买酒共君吸。"
        ],
        "title": "官舍见月  其一",
        "id": "e27cae8f-6c5c-4536-b8ee-414e947eb516"
    },
    {
        "author": "洪咨夔",
        "paragraphs": [
            "丛山拆一罅，碧天大如瓯。",
            "更迟蹇予月，凉速老我秋。",
            "常娥八月去，岁往应白头。",
            "纵得大年药，能禁古今愁。",
            "广寒正愁绝，更照雪外州。",
            "些招肯来否，赤酒和糟篘。",
            "庭下双梧桐，露重风飕飗。",
            "采实当剥芡，蠙珠丽琼舟。",
            "颓然径奏床，不问月去留。",
            "梦中识归路，戏彩儿伊优。"
        ],
        "title": "官舍见月  其二",
        "id": "fbaa20db-b8e5-4f09-8d87-72c87910b371"
    },
    {
        "author": "洪咨夔",
        "paragraphs": [
            "月行鬰罗天，终古同此轮。",
            "死魄复生魄，一点存者神。",
            "我来万山底，举眼无似人。",
            "惟月独知我，寂历常相亲。",
            "而我亦知月，爱其日日新。",
            "今夕自今夕，不踏昨夜陈。",
            "凉边蔗境佳，静里大羹真。",
            "却书对月坐，扫空翳根尘。",
            "络纬无寸丝，轧轧夜向晨。",
            "路晞胡不归，貂裘弊苏秦。"
        ],
        "title": "官舍见月  其三",
        "id": "46d2f03d-f79b-4ee2-84cc-2da6cfee0de8"
    },
    {
        "author": "洪咨夔",
        "paragraphs": [
            "诗礼椎徐徐，律令符急急。",
            "翛然世纷远，爱此山斗入。",
            "政无劝课条，功蔑捕虏级。",
            "尺清盖丈浑，过眼秋已及。",
            "浊暑怯中干，积潦窘下湿。",
            "脱云得佳月，如渴快新汲。",
            "湓浦琵琶语，赤壁洞箫泣。",
            "斯人不可见，庭空漏声涩。",
            "我榻久欲下，我堂日已葺。",
            "傥有谪仙来，涪江和月吸。"
        ],
        "title": "酬程嘉定杨汉州见和  其一",
        "id": "2db58a95-f012-4e9c-a8ae-0a40e6654be0"
    },
    {
        "author": "洪咨夔",
        "paragraphs": [
            "六州铁铸错，四海金为瓯。",
            "兴亡几变灭，明月长清秋。",
            "忆从党祸起，中原堕旄头。",
            "月行九霄上，安知下民愁。",
            "年来月食昴，坐复山东州。",
            "洗眼看太平，典衣办芳篘。",
            "流光湿沆瀣，散影凉飕飗。",
            "老子兴不浅，倒尽药玉舟。",
            "为言汉太史，甘心周南留。",
            "不愿皋朔间，蓄之类俳优。"
        ],
        "title": "酬程嘉定杨汉州见和  其二",
        "id": "3bb68ddf-84c5-42bc-b882-aba3e7a816c4"
    },
    {
        "author": "洪咨夔",
        "paragraphs": [
            "杨侯坐方丈，手转大法轮。",
            "程侯客西堂，机锋圆而神。",
            "两峰峙寒玉，出语惊天人。",
            "如彼水中月，可望不可亲。",
            "春从鴈桥别，几见半破新。",
            "魁磊孰与吐，欲就重华陈。",
            "揽茝贯薜荔，初服修吾真。",
            "木兰饮朝露，洗尽胸中尘。",
            "诵君明月诗，逸气凌玉晨。",
            "可能坐天禄，辛苦着剧秦。"
        ],
        "title": "酬程嘉定杨汉州见和  其三",
        "id": "eda6ab1b-a2f8-4598-9d56-b564a734182e"
    },
    {
        "author": "洪咨夔",
        "paragraphs": [
            "鼎戒少汁熬，琴忌大弦急。",
            "人惟广斯胖，道亦巽者入。",
            "身行栈百折，目送塔九级。",
            "今是觉昨非，与过宁不及。",
            "我池鱼洋洋，我牧牛湿湿。",
            "何能苗助长，但勿井多汲。",
            "砚蜍清晓冰，瓶笙永宵泣。",
            "炊晏儿讙呶，酿恶婢羞涩。",
            "家山薄言归，田舍随意葺。",
            "君看十八侯，谁数达与吸。"
        ],
        "title": "又次程嘉定  其一",
        "id": "4ff52a84-540f-42cd-b045-0fb700014526"
    },
    {
        "author": "洪咨夔",
        "paragraphs": [
            "车骑空朔庭，楼船下东瓯。",
            "风雪闹鹅鹜，壮士得志秋。",
            "青萍玉櫑具，白马金络头。",
            "赋君古战场，鬼哭磷火愁。",
            "元戎得君来，如得范庆州。",
            "厨酒不待熟，夜半呼兵篘。",
            "君言蜀赤子，风雨寒飕飗。",
            "愿为大芘屋，莫作偏重舟。",
            "元戎一笑领，君更三日留。",
            "吾闻喜不寐，好善天下优。"
        ],
        "title": "又次程嘉定  其二",
        "id": "477604d3-8880-4279-83a3-b526dfd008f3"
    },
    {
        "author": "洪咨夔",
        "paragraphs": [
            "弈秋善为弈，轮扁工斲轮。",
            "技惟进乎道，志乃疑于神。",
            "渺渺谁之思，彼美西方人。",
            "襟度倾盖旧，风味千里亲。",
            "世熟血气老，年移鬓髭新。",
            "谓我尚可教，语言去其陈。",
            "云开岩石面，月写梅花真。",
            "竚立望弗及，僊凡几何尘。",
            "相从鸡黍约，尚及桃李晨。",
            "我舟亦欲东，赠行为歌秦。"
        ],
        "title": "又次程嘉定  其三",
        "id": "a2a15b64-f48b-4454-ab91-a83ea9406679"
    },
    {
        "author": "洪咨夔",
        "paragraphs": [
            "文采晁无咎，襟期李伯时。",
            "昔为钩直钓，今是劫忙棋。",
            "弩谷深无路，盘堤薄有基。",
            "广文如我冷，两地四愁诗。"
        ],
        "title": "次及甫见寄  其一",
        "id": "c98f0fb3-e2c5-4be6-be2c-4d5190ce83dd"
    },
    {
        "author": "洪咨夔",
        "paragraphs": [
            "燕颔非无相，鸢肩会有时。",
            "三熏珍敝帚，一笑玩征棋。",
            "松菊吾家物，衡茅厥父基。",
            "青峰帘独卷，细和式微诗。"
        ],
        "title": "次及甫见寄  其二",
        "id": "12b81709-ce29-4849-9e00-b4d22f496b28"
    },
    {
        "author": "洪咨夔",
        "paragraphs": [
            "合着丝絇侍建章，却随靴袴踏苍凉。",
            "灯前针线为谁好，镜里黛铅如许忙。",
            "野水无心鸥等伍，秋风有味菊颜行。",
            "到头灵运终成佛，妙境须闻戒定香。"
        ],
        "title": "次费伯矩护印道中韵",
        "id": "ec0dddc3-a715-4e70-9b7e-a38847ab26d3"
    },
    {
        "author": "洪咨夔",
        "paragraphs": [
            "霜露刚氐道，侵寻五十翁。",
            "相逢多郢瘿，自笑亦龙聋。",
            "黍瓮新醅绿，丹炉宿火红。",
            "斗杓明建子，芸荔又春风。"
        ],
        "title": "生日口占",
        "id": "d969ece4-51c8-4fd5-9d9e-9a4b01b61339"
    },
    {
        "author": "洪咨夔",
        "paragraphs": [
            "自期东里先生似，恰与西龙道院宜。",
            "槲叶萧骚秋入画，梅花的皪月供诗。",
            "盟鸥谁是知机早，叹鹤吾犹决计迟。",
            "归去来兮松菊在，故山毋用费文移。"
        ],
        "title": "王火井见过先以诗寄用韵  其一",
        "id": "e197f9a0-9b0f-48f3-b950-9e8be8b40483"
    },
    {
        "author": "洪咨夔",
        "paragraphs": [
            "故人寒踏龙门路，来听深山唱竹枝。",
            "半世向人长落落，几回于我独奇奇。",
            "淡交似水有余味，薄俗如云无定姿。",
            "一点青灯俱白发，相看不语只心知。"
        ],
        "title": "王火井见过先以诗寄用韵  其二",
        "id": "3efb913e-055b-4440-ae2c-cc99f46fe0e7"
    },
    {
        "author": "洪咨夔",
        "paragraphs": [
            "闻之善治水，不与水争势。",
            "顺流导汉漾，徐当过三澨。",
            "又闻善登山，不与山争力。",
            "缓步出朝阳，晚亦到崧极。",
            "展也曹泸南，所学见所履。",
            "致身以登山，应物以治水。",
            "几年蚕丛州，归问长安道。",
            "巴船五百料，太半外省草。",
            "白驹在彼谷，桑扈鶑其领。",
            "人物方眇然，惜此尺璧景。",
            "疎梅耿绝碕，飞梦随去桨。",
            "索蓍为占之，圣功得蒙养。"
        ],
        "title": "送曹泸南赴阙",
        "id": "c45980c3-29ad-41a5-ba93-bf5ab2b27ba7"
    },
    {
        "author": "洪咨夔",
        "paragraphs": [
            "嫩斸苔边绿，甘包雪里春。",
            "萧家汤是祖，束叟餠为邻。",
            "混沌函三极，冲和贮一真。",
            "日斜摩腹睡，自谓葛天民。"
        ],
        "title": "荠馄饨",
        "id": "fc4c9a5c-0060-46c4-a5e5-b94f70e145a3"
    },
    {
        "author": "洪咨夔",
        "paragraphs": [
            "罗浮高哉四百四十有二峰，三峰最高拔起金芙蓉。",
            "耀真洞天锁溟蒙，鳌背咫尺蓬莱通。",
            "璇房瑶室深玲珑，霞袿霓袽纷丰茸。",
            "中有老僊扰白龙，藕花冠巾九节筇。",
            "招邀茅盈挟赤松，麾诃列缺鞭丰隆。",
            "天鸡未叫万籁空，夜半唤出扶桑红。",
            "下照万象方屯蒙，起踏斗柄呼东风。",
            "扶胥云气低葱茏，海若吐蜃天投虹。",
            "前旌招摇导祝融，从以五色骑羊翁。",
            "苍舒梼戭伯虎熊，风后力牧常先鸿。",
            "日用大学心中庸，暗室屋漏十目同。",
            "夏璜荐缫旅大弓，太蔟为角谐函钟。",
            "日星宗彝映华虫，江河健帆转蒙冲。",
            "庆历元佑诸儒宗，立朝直声摩穹窿。",
            "真卿长孺谁为容，白头万里行蚕丛。",
            "清献清节乖崖忠，太平盛时适其逢。",
            "事有至难莫如公，表里坏证阻且讧。",
            "参苓温平匪砭攻，潜瘳膏肓夷疽痈。",
            "三边按堵九扈丰，祥飙甘雨天为功。",
            "趯趯和乐跃阜螽，沾沾啁哳瘖寒蛩。",
            "雪山不隔黈纩聪，衮衣绣裳遄归东。",
            "天津疋马两玉童，袖疏入奏明光宫。",
            "中兴规模旧提封，直北燕蓟西崆峒。",
            "功成跨鹤追葛洪，神光烱烱方双瞳。",
            "金丹宝诀传枕中，负薪汲水长相从。"
        ],
        "title": "罗浮高寿崔制置",
        "id": "84758a74-c2de-47b7-a893-6c9c24a89faa"
    },
    {
        "author": "洪咨夔",
        "paragraphs": [
            "公家老博望，手斲扶桑根。",
            "骑之泛溟渤，飘然泝昆仑。",
            "直到析木津，细问黄河源。",
            "玉绳澹碧落，机杼闲天孙。",
            "北斗可用挹，槎腹漥为樽。",
            "独携天一水，从干纳诸坤。",
            "梧桐九秋影，苔藓千年痕。",
            "媪神发深閟，泉冽槎犹存。",
            "尔泉以亨字，是亨本于元。",
            "世人重通塞，祗就利处论。",
            "习坎维心亨，中有真肧腪。",
            "木上有水井，何尝以亨言。",
            "泉于性中汲，画向象外吞。",
            "安得跨黄鹄，往款君平门。"
        ],
        "title": "张太博亨泉",
        "id": "b73d0a5f-7a71-4a9f-89d4-84ab790ce30c"
    },
    {
        "author": "洪咨夔",
        "paragraphs": [
            "雪锦楼高眼易寒，春风朵朵似长安。",
            "终年避事宁为客，到处寻诗胜觅官。",
            "金凿落边檛蹀躞，玉参差里舞𨃟跚。",
            "华灯变尽归来晚，回首西涪可忍看。"
        ],
        "title": "廷迈留少城和初入西龙道院诗来用韵答之",
        "id": "cb509cf1-fd6f-44cd-aeac-7f1a80d64362"
    },
    {
        "author": "洪咨夔",
        "paragraphs": [
            "太平宰相范尧夫，曾驾西州使者车。",
            "雅操清规公更胜，委蛇退食一编书。"
        ],
        "title": "送范漕赴召  其一",
        "id": "6b0d2f83-70cf-4b05-8622-86aece8d53b6"
    },
    {
        "author": "洪咨夔",
        "paragraphs": [
            "淮头蜀口几虺隤，百战山川入眼来。",
            "行伍姓名浑历历，定知水镜不遗材。"
        ],
        "title": "送范漕赴召  其二",
        "id": "ceb56ce9-b501-4d71-8c30-1548b0985f7d"
    },
    {
        "author": "洪咨夔",
        "paragraphs": [
            "急符唤出雅州丁，刀染红巾血雨腥。",
            "定蜀论功谁第一，茗山合着後溪铭。"
        ],
        "title": "送范漕赴召  其三",
        "id": "d6906e07-4a7d-49f1-94b1-1126240b4dbd"
    },
    {
        "author": "洪咨夔",
        "paragraphs": [
            "走卒儿童口是碑，百年几见好监司。",
            "浣花镜月经行处，草木江山亦去思。"
        ],
        "title": "送范漕赴召  其四",
        "id": "60cadc29-4e84-4491-9acf-5a050dd48598"
    },
    {
        "author": "洪咨夔",
        "paragraphs": [
            "嘉州过尽又涪州，到处须判十日留。",
            "汲媪畬翁遮道拜，东风未定莫行舟。"
        ],
        "title": "送范漕赴召  其五",
        "id": "a3501eb9-2b05-4ca1-bc26-a52abc796f3b"
    },
    {
        "author": "洪咨夔",
        "paragraphs": [
            "匹马西征岁月多，苍头引鹤共婆娑。",
            "传闻虚伫如清献，益漕归来径上坡。"
        ],
        "title": "送范漕赴召  其六",
        "id": "917ae36d-4c2d-4270-86f5-ed6481a768f1"
    },
    {
        "author": "洪咨夔",
        "paragraphs": [
            "天道频年说好还，到今胡𡏖没天山。",
            "延英为奏平戎策，只在人心国势间。"
        ],
        "title": "送范漕赴召  其七",
        "id": "cdd18394-78c7-4a5e-951a-c6fd6de3e974"
    },
    {
        "author": "洪咨夔",
        "paragraphs": [
            "红丝步障海棠开，底似西湖半树梅。",
            "要试平生调鼎手，安排青子待公来。"
        ],
        "tags": [
            "西湖"
        ],
        "title": "送范漕赴召  其八",
        "id": "a6f1e6f3-7492-46e1-bfb9-9e7594245ae1"
    },
    {
        "author": "洪咨夔",
        "paragraphs": [
            "引却东风觱栗声，竹舆如斗作春行。",
            "山中祗怪天能窄，栈外方知地本平。",
            "黔袂炼𦺥斜屋小，黄缨淘矿乱砂明。",
            "终年一饱难如许，愧尔炉熏管送迎。"
        ],
        "title": "被檄出城",
        "id": "13628720-31b9-42a3-8ecb-2c13c2e52bdb"
    },
    {
        "author": "洪咨夔",
        "paragraphs": [
            "燕寝深凝自在香，苍髯扶病玩流光。",
            "桃符历日又新岁，粔籹燋糟非故乡。",
            "灯影参差棋溅雹，酒行杂沓剑横霜。",
            "武侯遗憾谁当洗，夜半衔枚入凤翔。"
        ],
        "title": "次李绵州和丁兴元韵  其一",
        "id": "1eecdd53-e3f5-42d8-aba0-a9ae1532a7d8"
    },
    {
        "author": "洪咨夔",
        "paragraphs": [
            "梅花已是隔年香，投老何能面复光。",
            "求则得之青籸饭，归斯受矣白云乡。",
            "果柑微似温生乳，阆柿多于处着霜。",
            "扶起东南风物梦，举觞目送去鸿翔。"
        ],
        "title": "次李绵州和丁兴元韵  其二",
        "id": "966e6b3c-ccd4-445b-b72e-7c71039cf393"
    },
    {
        "author": "洪咨夔",
        "paragraphs": [
            "苦甚淮南驮，嗟哉蜀口𩦺。",
            "护身椶结䪌，防口竹编笼。",
            "远近关梁接，高低阁栈通。",
            "琅珰鸣铎里，谁识木牛功。"
        ],
        "title": "剑外馿",
        "id": "24d6fc2c-fab8-417d-b22e-53f7506bfa78"
    },
    {
        "author": "洪咨夔",
        "paragraphs": [
            "倚天翠壁夹黄流，伛偻呕哑挽上舟。",
            "今古英雄愁绝处，夕阳筹笔驿东头。"
        ],
        "title": "潭毒关",
        "id": "ee50af28-c1e9-4665-bf1c-72cbb31c24e1"
    },
    {
        "author": "洪咨夔",
        "paragraphs": [
            "嘉定甲戌冬，扫门古杨州。",
            "一见握手叹，飞黄厄盐辀。",
            "士忧不闻道，勿以穷故忧。",
            "为圣为贤人，所贵天爵修。",
            "万卷我有庄，子肯从我游。",
            "良农不辍耕，嘉谷终有秋。",
            "动心得曾益，雪案三年留。",
            "一朝推使出，西风着兜牟。",
            "莽苍淮月冷，低迷汴云愁。",
            "正抱虎兕寝，孰脱鹰隼鞴。",
            "越在岁执徐，公来殿西头。",
            "廷臣择自从，唤起骖玉虬。",
            "暑发采石矶，寒登筹边楼。",
            "孤灯语中夕，民瘼何当瘳。",
            "明年护全蜀，後车旅枚邹。",
            "熟聆老规模，剑须铸知收。",
            "中间畀一麾，牢关控西涪。",
            "相望几何驿，时许闻成谋。",
            "积诚泮羣疑，实践激众偷。",
            "风涛澎湃中，竟济师德舟。",
            "主人永终誉，客亦无穷休。",
            "见谓汾阳门，走卒皆王侯。",
            "骑火明桃林，诏催告辰犹。",
            "仍挈旧司马，入詹翠云裘。",
            "里江水齐稳，一叶随沙鸥。",
            "道重富贵轻，目光送罗浮。",
            "竿头要猛进，壶尾毋浪投。",
            "此意造物知，筮得素履幽。",
            "十年甘苦客，从我宜如由。",
            "可归犹未归，魂断杨花洲。",
            "六经孔孟学，其用为伊周。",
            "天方昌斯文，敢告司鼎篝。"
        ],
        "title": "送崔先生东归",
        "id": "ae8869fd-a717-4cc3-8a55-44d47df39d65"
    },
    {
        "author": "洪咨夔",
        "paragraphs": [
            "坡颍风流几许年，依然夜雨落花边。",
            "白头故媪釜忘轑，红颊诸孙衣解牵。",
            "聚鴈沙平江百折，养鹅水暖柳三眠。",
            "行厨洗玉更为寿，父老来看许近前。"
        ],
        "title": "次仲禹迓叔禹西归韵  其一",
        "id": "0dfaa8da-7818-4dbd-b635-c71c8146612c"
    },
    {
        "author": "洪咨夔",
        "paragraphs": [
            "万里春风一札书，锦幢绣旆二难俱。",
            "殷红荔子武侯渡，深碧藕花房相湖。",
            "家庆盛于羣玉府，身名荣过执金吾。",
            "人生信是团栾好，我亦归谋种芋区。"
        ],
        "title": "次仲禹迓叔禹西归韵  其二",
        "id": "b72b754b-e9b7-4d72-b646-77de5c69dc56"
    },
    {
        "author": "洪咨夔",
        "paragraphs": [
            "昆丘侍郎南霍僊，身骑于菟雪毛鞯。",
            "芙蓉结旌紫云导，望舒参乘丰隆鞭。",
            "晨朝东华天帝所，班在玉斧茅盈前。",
            "帝矜下土沸蚁垤，往哉为洗中原膻。",
            "扶桑五色枝拂日，蔚蓝一碧壶藏天。",
            "祥飙吹衣被发下，轮囷旁薄烟非烟。",
            "泰山乔岳气矗矗，长江大河胸渊渊。",
            "五三六经济世学，尽得庆历诸公传。",
            "丝絇倦踏龙尾道，玉辔直上羊肠巅。",
            "印方趣视已走敌，担未及弛先行边。",
            "黄牛皂郊撤戍堡，左洋右沔闲屯田。",
            "规摹了了入眼底，奠而後发矢脱弦。",
            "长安可到只十日，祁山不出今几年。",
            "甲申有谶为公设，席卷关洛趋幽燕。",
            "命珪相印明骑火，碧瞳黑鬓宜貂蝉。",
            "槐龙不动昼阴永，瑶草无际春风妍。",
            "苍生元气秋叶薄，善类命脉游丝悬。",
            "保兹天子属山甫，愿献大雅烝民篇。"
        ],
        "tags": [
            "泰山",
            "长江"
        ],
        "title": "寿郑制置",
        "id": "be68a272-1d3c-461b-94f3-007432b6ae73"
    },
    {
        "author": "洪咨夔",
        "paragraphs": [
            "流水青山一榻深，铜柯石干半窗阴。",
            "公余点校七分易，老去服行三字箴。",
            "消长乘除观物理，存亡操舍验人心。",
            "日长大得官闲力，乳燕鸣鸠尽好音。"
        ],
        "title": "读书楼  其一",
        "id": "51ff5729-8fe6-41bd-b954-67dfd5236457"
    },
    {
        "author": "洪咨夔",
        "paragraphs": [
            "引却蜂衙一事无，求师尚友圣贤俱。",
            "激昂意气中兴颂，收敛身心太极图。",
            "畬火明边饥虎过，渡船声外老鸧呼。",
            "江南云水宽多少，万里深山着此臞。"
        ],
        "title": "读书楼  其二",
        "id": "191b14a7-a208-4427-a7f1-1cecd9a29cfe"
    },
    {
        "author": "洪咨夔",
        "paragraphs": [
            "涪山信有灵，送客六月雨。",
            "晓行如深秋，午憇无点暑。"
        ],
        "title": "发龙州",
        "id": "61b2508e-098f-428c-ac81-a5194eab65f7"
    },
    {
        "author": "洪咨夔",
        "paragraphs": [
            "沙路缘江曲，斜阳塞轿明。",
            "晚花酣晕浅，平水笑窝轻。",
            "喜荫时休驾，疑昏屡问程。",
            "谁家刚齐餠，味过八珍烹。"
        ],
        "title": "泥溪  其一",
        "id": "899c60ba-bbf1-4a6f-9ca7-f8e639ae2b33"
    },
    {
        "author": "洪咨夔",
        "paragraphs": [
            "左计来行险，强名为爱奇。",
            "一家川䖃苴，三顿豆离萁。",
            "压架龙门石，撑囊剑阁诗。",
            "扁舟归计足，不问鹤和龟。"
        ],
        "title": "泥溪  其二",
        "id": "a10ecf42-abd1-467a-8c93-97234a635f97"
    },
    {
        "author": "洪咨夔",
        "paragraphs": [
            "唤晴山鸟滑，辟暑水花明。",
            "蜀隶绵犹重，吴侬葛自轻。",
            "交情潘接魏，师法尹从程。",
            "鹅鸭堪供客，多烦拗项烹。"
        ],
        "title": "答及甫见和  其一",
        "id": "3f73392a-cdbd-4c7f-bd6b-1fb84fb3cf22"
    },
    {
        "author": "洪咨夔",
        "paragraphs": [
            "我爱湖南客，从横正复奇。",
            "短裳甘制芰，破釜懒燃萁。",
            "愤世惟堪饮，忧边不到诗。",
            "最怜孤寂甚，欲为唤罗龟。"
        ],
        "title": "答及甫见和  其二",
        "id": "7b05ac13-cee3-46a8-a1b6-13f6b78c45dd"
    },
    {
        "author": "洪咨夔",
        "paragraphs": [
            "阿姉云鬒融翠翘，主翁缟发明金貂。",
            "军功告身博一粲，嬖奴铜绶华臀腰。",
            "有民有社桔柏渚，腥风怪电腾炎熛。",
            "望青采木起生庙，奴主分席城狐骄。",
            "延年国钊怙女宠，无此土木丹青妖。",
            "居人侧目路人指，把炬睥睨桓宫焦。",
            "维唐益昌有循吏，身代挽繂宽科徭。",
            "婆娑棠芾满江浒，不与霜後菰蒲凋。",
            "邦人扣县合词请，撤彼祔此安羣嚣。",
            "青袍角带俨如在，云车风马手可招。",
            "前荣後寝曼且硕，庭容百骑鸣箎箫。",
            "龟蛇琢铺閟烟燎，卫卒拔剑垂彤弨。",
            "去思香火几百祀，丛庐风雨寒萧萧。",
            "眼前突兀忽见此，天实假手金屋娇。",
            "吁嗟势来不足恃，秋云变灭春冰消。",
            "桐乡烝尝麟阁画，未省随手遭人祧。",
            "君不见江原清献楠，新繁卫公柏，苍干合抱干云霄。",
            "万牛拽倒斫庙柱，售谀荐佞喘猲獢。",
            "只今还有楮钱肯向荒庭烧。"
        ],
        "title": "唐何循吏庙",
        "id": "70c1954c-f424-40cc-bf9e-6e904e7f7164"
    },
    {
        "author": "洪咨夔",
        "paragraphs": [
            "短棹横秋桔柏矶，青山无尽白云飞。",
            "官三年矣母安在，天一方兮儿欲归。",
            "拱木阴阴闲墓隧，背萱寂寂老庭闱。",
            "呼儿扫驿陈遗像，杯酒炉香泪满衣。"
        ],
        "title": "先妣忌日发昭化",
        "id": "fb440609-ee25-4bf5-ba6d-bb59f414a7b2"
    },
    {
        "author": "洪咨夔",
        "paragraphs": [
            "危栈摩千仞，牢关护一窝。",
            "山巅闲地少，溪面白云多。",
            "昼永琴书乐，年丰鼓角和。",
            "官清谁得似，祗欠客经过。"
        ],
        "title": "答赠刘交代  其一",
        "id": "ad20210b-4eff-4b62-9805-55e848e6235f"
    },
    {
        "author": "洪咨夔",
        "paragraphs": [
            "番上松扶塞，逢迎桔柏碕。",
            "高风挹元佑，遗事说开禧。",
            "丹凤岗头咮，苍龙洞口漦。",
            "秋光无限好，管勾费新诗。"
        ],
        "title": "答赠刘交代  其二",
        "id": "c2a187e1-3863-40f7-ab08-0d6d66e4ccda"
    },
    {
        "author": "洪咨夔",
        "paragraphs": [
            "孤塔山光寂，危楼岸影斜。",
            "秋声来木末，客思满天涯。",
            "离列高低树，沧茫隠见沙。",
            "夜凉人被酒，乘月快浮家。"
        ],
        "title": "仙鹤楼避暑",
        "id": "0790c3dc-1765-48c5-a5bf-7989c36c7140"
    },
    {
        "author": "洪咨夔",
        "paragraphs": [
            "着破征衫欠再逢，三峨九顶梦游从。",
            "也知造物函深意，未放西南易道东。"
        ],
        "title": "次韵张提刑送行  其一",
        "id": "571afbc0-b6f2-464c-9d57-72bfdf9fd6a9"
    },
    {
        "author": "洪咨夔",
        "paragraphs": [
            "伊川去後几多年，道在离堆沫水边。",
            "身任兹文须着力，莫将人事属之天。"
        ],
        "title": "次韵张提刑送行  其二",
        "id": "f8a5c3d7-2f0b-4cf1-b8e2-4f609046c4f5"
    },
    {
        "author": "洪咨夔",
        "paragraphs": [
            "扁舟触热下涪忠，肩耸无人肯拍洪。",
            "诗送凉风天外至，鱼龙起舞浪花中。"
        ],
        "title": "次韵张提刑送行  其三",
        "id": "d6bebf5f-3cea-4b01-a294-bee132cde20a"
    },
    {
        "author": "洪咨夔",
        "paragraphs": [
            "太白尝嗟蜀道囏，少陵欲铲剑门山。",
            "何如推起蓬窗看，万里江天碧鸟还。"
        ],
        "title": "次韵张提刑送行  其四",
        "id": "2f60270c-6533-443b-bbfd-f9de93053f4a"
    },
    {
        "author": "洪咨夔",
        "paragraphs": [
            "了无薏苡可囊珠，解事家人气甚都。",
            "日试西川煎茗法，半投白垩半鸡苏。"
        ],
        "title": "次韵张提刑送行  其五",
        "id": "4e04a6b7-6e0a-4cb6-bd5a-5f1c86898672"
    },
    {
        "author": "洪咨夔",
        "paragraphs": [
            "云边江树作离声，回首秋光满渭城。",
            "蜀水吴山无间断，只应明月识人情。"
        ],
        "title": "次韵张提刑送行  其六",
        "id": "8dbc3890-0920-4695-860e-6127bfb611a6"
    },
    {
        "author": "洪咨夔",
        "paragraphs": [
            "水稳风凉快长年，归帆东指白云边。",
            "落花款段儿能御，荐草乌犍手自牵。",
            "蜀口戍兵谁饱饭，淮头编户几安眠。",
            "野人只愿羣贤进，辐凑良筹到上前。"
        ],
        "title": "次杨泸南以前区字韵送行  其一",
        "id": "f590f822-11cf-4100-b56c-2bfb445b928c"
    },
    {
        "author": "洪咨夔",
        "paragraphs": [
            "万里来鸿未有书，社前归燕与人俱。",
            "涨痕落後杭巫峡，风力高时畧太湖。",
            "深愧平生嗟靖节，一匡天下望夷吾。",
            "延英入定中兴业，早震天声到鬼区。"
        ],
        "tags": [
            "太湖"
        ],
        "title": "次杨泸南以前区字韵送行  其二",
        "id": "9d561b68-38b6-4e7e-beec-e8070e5ef6ab"
    },
    {
        "author": "洪咨夔",
        "paragraphs": [
            "洞从开辟有，翁独擅真清。",
            "磴古苍苔涩，岩空细溜明。",
            "谁刊新即事，尽剔旧题名。",
            "太息今犹古，江山不世情。"
        ],
        "title": "岑公洞",
        "id": "9f5787cd-069f-4cad-92c9-766405609274"
    },
    {
        "author": "洪咨夔",
        "paragraphs": [
            "鱼复平沙涨夕阴，红旗影底老蛟吟。",
            "穷今亘古三分恨，托地撑天一寸心。",
            "过雨断云闲绝壁，凉风归鸟急平林。",
            "江山难着醒时眼，有酒如渑放手斟。"
        ],
        "title": "开济堂",
        "id": "7a140483-9849-4c9c-af3c-2778713cd29c"
    },
    {
        "author": "洪咨夔",
        "paragraphs": [
            "荦确嵚岑转百盘，峡天深处得平宽。",
            "秋风策策䕷花老，暮雨萧萧稻子寒。",
            "仁者乐山心本静，硕人在涧体俱胖。",
            "农家不解诗翁趣，只道丰年了纳官。"
        ],
        "title": "东屯",
        "id": "451caf61-9b92-4fc0-b8fe-b7dc6e707872"
    },
    {
        "author": "洪咨夔",
        "paragraphs": [
            "江浒行厨转，关头细路过。",
            "手摩如象石，目送卧龙坡。",
            "骯脏云端柏，鬅鬙雨後莎。",
            "晚来晴更好，舟发乱山阿。"
        ],
        "title": "高斋",
        "id": "daadf1ed-1727-430f-92ec-1066f5c9c027"
    },
    {
        "author": "洪咨夔",
        "paragraphs": [
            "出蜀趋吴第一州，夕凉随意系扁舟。",
            "十分人鲊瓮头月，一片水晶宫里秋。",
            "夜气长存号老鹤，天机自动舞潜虬。",
            "得归到处皆佳思，不问西风解白头。"
        ],
        "title": "中秋秭归岸下",
        "id": "ad56154c-8e5d-4e70-9963-f5c0c6d2b6f9"
    },
    {
        "author": "洪咨夔",
        "paragraphs": [
            "撇濆梢涡稳下舟，狼牙鹿角又黄牛。",
            "儿曹脱险讙呶甚，数到家山十二州。"
        ],
        "title": "怀程及甫  其一",
        "id": "c9b09e02-2f3c-414c-8ce2-20d0dd2668cb"
    },
    {
        "author": "洪咨夔",
        "paragraphs": [
            "石马门前万里回，向人似亦笑颜开。",
            "独寻旧日题诗处，却恨骚翁不共来。"
        ],
        "title": "怀程及甫  其二",
        "id": "f85a8301-77ae-4bef-b1b6-0dd0a927d572"
    },
    {
        "author": "洪咨夔",
        "paragraphs": [
            "今来古往江山老，地尽天穷草木愁。",
            "为问大夫能饮否，芙蓉落尽菊花秋。"
        ],
        "title": "独醒亭",
        "id": "cf3a8b90-b3da-405b-80eb-bff0f88def3c"
    },
    {
        "author": "洪咨夔",
        "paragraphs": [
            "老火欺人客路长，舣舟取次浴温汤。",
            "犬鸣三峡夜逾静，月上四更天始凉。"
        ],
        "title": "温泉院  其一",
        "id": "7f3ecd1e-c448-4f81-b506-332187eb5e78"
    },
    {
        "author": "洪咨夔",
        "paragraphs": [
            "神虎护泉寒翠壁，灵虬吐沫暖冰壶。",
            "玉环不碎征尘里，更引三郎到古渝。"
        ],
        "title": "温泉院  其二",
        "id": "2068f0af-92e8-4498-89c9-71ca8ea016dd"
    },
    {
        "author": "洪咨夔",
        "paragraphs": [
            "动地千牛力，行天万马声。",
            "溟蒙迷太极，浩荡送平生。",
            "梦与屏帏兀，心随簋缶倾。",
            "黄头多着缆，作止候三更。"
        ],
        "title": "刘家江阻风  其一",
        "id": "ce1c4b3a-6e82-429e-9569-0c4b4043efd3"
    },
    {
        "author": "洪咨夔",
        "paragraphs": [
            "岁月孤槎转，风波断梗随。",
            "谢三元自惯，巽二莫相欺。",
            "沙岸往来拍，芦林开阖吹。",
            "欠伸呼斗酒，一笑酹冯夷。"
        ],
        "title": "刘家江阻风  其二",
        "id": "5c742353-db73-475d-94c1-417ab7abd76f"
    },
    {
        "author": "洪咨夔",
        "paragraphs": [
            "方雨江流红，未霜芦花紫。",
            "寂寂远帆来，拍拍晴鸥起。"
        ],
        "title": "千竿夹",
        "id": "9cca2843-ab94-4084-979c-a8d12092db34"
    },
    {
        "author": "洪咨夔",
        "paragraphs": [
            "䉲百丈几牵掣断，铁三脚已撼摇浮。",
            "阳侯戏剧何须尔，身世从来等一沤。"
        ],
        "title": "包港风涛  其一",
        "id": "db35bb45-6977-4109-8d30-0d006c164caa"
    },
    {
        "author": "洪咨夔",
        "paragraphs": [
            "颠风立海雷轰柁，骇浪翻天雪压篷。",
            "夜半乖龙酣战退，一奁冰鉴本来空。"
        ],
        "title": "包港风涛  其二",
        "id": "42c3ce6a-0f7d-4b66-978c-923c8cbdfc16"
    },
    {
        "author": "洪咨夔",
        "paragraphs": [
            "虚己尧黄屋，清心汉弋绨。",
            "干符开太一，坤轸拓全齐。",
            "镇国天球在，宾空宝仗迷。",
            "历年施泽久，四海哭遗黎。"
        ],
        "title": "宁宗皇帝挽诗  其一",
        "id": "34b01245-065a-4c7c-b40b-cc7307694be8"
    },
    {
        "author": "洪咨夔",
        "paragraphs": [
            "德粹三灵接，功成万国雍。",
            "方培丰水芑，忽跨鼎湖龙。",
            "庙号追文考，陵名冠世宗。",
            "微臣趋觐晚，洒涕续车攻。"
        ],
        "title": "宁宗皇帝挽诗  其二",
        "id": "b15e690f-9642-41de-83d7-487f1dc81bff"
    },
    {
        "author": "洪咨夔",
        "paragraphs": [
            "天阔孔鸾起，江晴荃若春。",
            "亲荣知有子，主胜信宜宾。",
            "岳麓盛古学，衡山多秀民。",
            "平生金玉质，更看濯磨新。"
        ],
        "tags": [
            "衡山"
        ],
        "title": "送章君范之湖南幕",
        "id": "03d7236a-8883-4ad8-9026-54224a98f867"
    },
    {
        "author": "洪咨夔",
        "paragraphs": [
            "清霜戒晓日将出，急雨报晴云乍开。",
            "庭下簿书浑引却，独揩双眼上楼来。"
        ],
        "title": "寄题成都张宰压云楼  其一",
        "id": "1341bb52-9339-42d7-a23b-8d98469efa58"
    },
    {
        "author": "洪咨夔",
        "paragraphs": [
            "气如轲也生于义，道似参乎任以仁。",
            "干盖坤舆犹塞破，何难压倒玉嶙峋。"
        ],
        "title": "寄题成都张宰压云楼  其二",
        "id": "961d539b-e3b0-4e47-af07-7c23c17cf2dd"
    },
    {
        "author": "洪咨夔",
        "paragraphs": [
            "访落方勤止，而翁苦掉头。",
            "立几遗世独，行盍为王留。",
            "日月驰双毂，干坤寄一舟。",
            "勿缘归计得，忘却纬边忧。"
        ],
        "title": "送杜阳安奉亲还蜀  其一",
        "id": "10785aee-ad95-488b-983e-53a0785897d8"
    },
    {
        "author": "洪咨夔",
        "paragraphs": [
            "买我归吴棹，扬君泝蜀旃。",
            "虽为万里别，端有一家缘。",
            "腊雪添新涨，春风减旧绵。",
            "江山随处好，横槊小留连。"
        ],
        "title": "送杜阳安奉亲还蜀  其二",
        "id": "fa06a2c7-0312-498f-a73f-d0953797b802"
    },
    {
        "author": "洪咨夔",
        "paragraphs": [
            "升平见一斑，未腊得三雪。",
            "天开银色界，人立水晶阙。",
            "小团醉後煮，清梦梅边说。",
            "莫道石渠春，不似山阴月。"
        ],
        "title": "和高续古省中雪",
        "id": "23ab9d32-01ad-4d04-ad05-b2c15e92bb5b"
    },
    {
        "author": "洪咨夔",
        "paragraphs": [
            "东风婉娩燕来双，禁漏无声万绿香。",
            "宝鸭炷云朝太紫，玉蜍挹露校铅黄。",
            "圣贤不断千年脉，宇宙长存一点光。",
            "老鹤也知虚静好，夜深踏月上修廊。"
        ],
        "title": "省中和何子温见寄",
        "id": "829fe757-2a62-40ad-bd85-7e05b6f0ecf7"
    },
    {
        "author": "洪咨夔",
        "paragraphs": [
            "人从万里蜀天归，御柳藏鸦絮又飞。",
            "风细炉熏摇穗直，日长漏箭出花稀。",
            "九重旰食图无逸，四塞宵征赋采薇。",
            "爱国书生心更苦，夜占列象候璇玑。"
        ],
        "title": "和何特夫见寄",
        "id": "467d50e8-4000-4f02-8ae8-2c8df3868867"
    },
    {
        "author": "洪咨夔",
        "paragraphs": [
            "岷峨人物古，淮海姓名香。",
            "识面岁华晚，论心春昼长。",
            "有怀胡去国，无媿好还乡。",
            "呼酒犒三老，柁楼天正凉。"
        ],
        "title": "送秦秘监还蜀  其一",
        "id": "cd270c8e-40fa-42e4-a5f5-8da6ed4b68a1"
    },
    {
        "author": "洪咨夔",
        "paragraphs": [
            "蜀产班行几，分符又去之。",
            "气完吞落日，心定发凉飔。",
            "蝇虎攫何壮，蜗牛升更痴。",
            "见几能许早，别思渺江蓠。"
        ],
        "title": "送秦秘监还蜀  其二",
        "id": "7206b2f1-19e5-45e2-a630-4893bea305c5"
    },
    {
        "author": "洪咨夔",
        "paragraphs": [
            "觉是圣贤脉，复为天地根。",
            "典刑诸老尽，文献几家存。",
            "露下鹤先警，风高鸿独骞。",
            "一时京洛价，知有魏公孙。"
        ],
        "title": "送张行父守赣  其一",
        "id": "8496fc95-105a-4c8a-aec4-d184ceeb451a"
    },
    {
        "author": "洪咨夔",
        "paragraphs": [
            "南斗一帆外，西风千骑头。",
            "莫嗟中落落，须感上休休。",
            "贾谊词林晓，陈蕃墓草秋。",
            "经行拚斗酒，为浣古今愁。"
        ],
        "title": "送张行父守赣  其二",
        "id": "9ca89022-6bb9-459d-948c-1e0c6bbb1e91"
    },
    {
        "author": "洪咨夔",
        "paragraphs": [
            "风雨寂历芦荻秋，梧桐落尽斜阳收。",
            "孤鸿影断苍莽外，愁绝送客涛江头。",
            "客心恰似涛江水，夹岸拥沙潮不起。",
            "海门一线拱觚棱，无声夜到龙山尾。",
            "重云压江秋阴阴，千古送客非斯今。",
            "有酒可别不敢斟，天乎天乎知客心。",
            "天乎天乎知客心。"
        ],
        "title": "送客一首送真侍郎",
        "id": "18a3aafa-61a2-454c-adc8-ffe75a71a1ad"
    },
    {
        "author": "洪咨夔",
        "paragraphs": [
            "参桂齐名骨自香，百花酿醑助甘凉。",
            "含金咀玉风标别，消得肩吾为发扬。"
        ],
        "title": "和续古蜜朮",
        "id": "cb64581f-7aae-439c-83d9-fc5500faee05"
    },
    {
        "author": "洪咨夔",
        "paragraphs": [
            "忍饥觅句孟东野，守寂草玄杨子云。",
            "囊有遗书无与读，两家恨不早逢君。"
        ],
        "title": "赠小儿医",
        "id": "a73da94d-4a8d-4b21-b7ba-6c7c16639fde"
    },
    {
        "author": "洪咨夔",
        "paragraphs": [
            "黑月黳云脱太清，海风吹上笔头轻。",
            "琐窗冷透芙蕖碧，定有新铭到九成。"
        ],
        "title": "和续古谢送墨",
        "id": "6f4ac08d-f571-44d7-a2f7-27194e806b3a"
    },
    {
        "author": "洪咨夔",
        "paragraphs": [
            "宝栏十二午阴移，思入云霄落子迟。",
            "当局早知提醒着，危机应不堕蛾眉。"
        ],
        "title": "题钟春伯所示周昉明皇对弈图",
        "id": "89cfc787-4abd-4283-98ea-62a76065aa6b"
    },
    {
        "author": "洪咨夔",
        "paragraphs": [
            "黑风吹雨出长安，破帽骚骚怯暮寒。",
            "不得之乎成一事，却因而已失三官。",
            "人心天理推详易，世路交情点检难。",
            "白发老人经事惯，教儿只作博投看。"
        ],
        "title": "乙酉六月十九日应诏言事九月一日去国一首",
        "id": "d6b7e51f-a98d-4cdb-a6c1-43613d0b5380"
    },
    {
        "author": "洪咨夔",
        "paragraphs": [
            "朝谒千秋节，攀援万岁藤。",
            "山明松戴雪，涧涩石怀冰。",
            "清壮髯还戟，酸癯面亦棱。",
            "暖寒能破戒，珍重虎溪僧。"
        ],
        "title": "丙戌天基节自至道宫趋宝福院寒甚",
        "id": "08ac4f8d-bb20-4809-8245-aa6e6b95412f"
    },
    {
        "author": "洪咨夔",
        "paragraphs": [
            "静里栽梨枣，闲边话葛藤。",
            "缘尘还我雪，世态任渠冰。",
            "宿卉芽浑脱，新禽语模棱。",
            "年华催镊白，自笑秃于僧。"
        ],
        "title": "大人用韵再一首",
        "id": "3c67de70-571d-4127-a771-9cd1f234c304"
    },
    {
        "author": "洪咨夔",
        "paragraphs": [
            "罢参归趁日高眠，随意翻书不计编。",
            "岁事从教催白发，春风元只在丹田。"
        ],
        "title": "乙酉岁暮有感  其一",
        "id": "6a8f77e0-d996-40b6-abff-804554ef1c72"
    },
    {
        "author": "洪咨夔",
        "paragraphs": [
            "精神收召入腔来，水色山光面目开。",
            "可惜行窝新失伴，雪晴未忍说寻梅。"
        ],
        "title": "乙酉岁暮有感  其二",
        "id": "2848e5f9-a4e8-4c36-8d40-1d67d3ebbc40"
    },
    {
        "author": "洪咨夔",
        "paragraphs": [
            "樽酒团栾里社情，眼中忽不见公荣。",
            "祗应天体如鸡子，地下人间共月明。"
        ],
        "title": "乙酉岁暮有感  其三",
        "id": "78076db7-bea2-4d4a-9a3c-b334ecfdb6b7"
    },
    {
        "author": "洪咨夔",
        "paragraphs": [
            "井渫得泉终必食，睽弧遇雨更奚疑。",
            "毋庸伊尹要三聘，且学颜渊克四非。",
            "势去铁鞋无处觅，志亨金印有时累。",
            "梅花结子桃花发，烂熳春风醉典衣。"
        ],
        "title": "敬和大人新年韵",
        "id": "2f35737e-58b2-4449-9618-a7b542b75c91"
    },
    {
        "author": "洪咨夔",
        "paragraphs": [
            "寒瓶虚插一枝斜，留待春风放霁华。",
            "已信不冰方着水，可怜欲槁更开花。"
        ],
        "title": "梅  其一",
        "id": "e03af2ae-347c-41bf-a033-539175501c00"
    },
    {
        "author": "洪咨夔",
        "paragraphs": [
            "繁芳玉立夹胡床，勾引春韶午梦长。",
            "有眼尽迷空里色，无心方识定中香。"
        ],
        "title": "梅  其二",
        "id": "8411f38b-d3bf-46d5-839e-c17ebe8089e7"
    },
    {
        "author": "洪咨夔",
        "paragraphs": [
            "竹屋茅檐一树斜，冰霜意气盖韶华。",
            "有余不尽如知道，半已青青半尚花。"
        ],
        "title": "梅  其三",
        "id": "da278b72-406e-419e-8858-a453672169bf"
    },
    {
        "author": "洪咨夔",
        "paragraphs": [
            "桃花红艳照银床，黄入金明柳线长。",
            "欲与晚梅相辈行，同时到底不同香。"
        ],
        "title": "梅  其四",
        "id": "96470b9f-5cc6-4d58-89ff-308b08c1df11"
    },
    {
        "author": "洪咨夔",
        "paragraphs": [
            "盘屈虹蜺气，空山老白云。",
            "酒因陶令买，芋为邺侯分。",
            "甘露门知味，毗耶藏着勋。",
            "南轩无复见，岩卉自清芬。"
        ],
        "title": "挽礼上人",
        "id": "4d16ff59-7c98-472d-a461-cb95c778743f"
    },
    {
        "author": "洪咨夔",
        "paragraphs": [
            "久要来新燕，檐花泫晓霏。",
            "治聋憨舅醉，废读惰孙归。",
            "鹘突输赢局，醒松脱着衣。",
            "一帘春寂寂，谁解识吾机。"
        ],
        "title": "和开之社日",
        "id": "e3442d87-a0b4-41ff-a806-84b3f1dca321"
    },
    {
        "author": "洪咨夔",
        "paragraphs": [
            "莫为春愁两鬓翁，管愁元不属春风。",
            "深黄杨柳夕阳外，淡白杏花明月中。",
            "大自在身天地并，妙光明性圣愚同。",
            "鸣鸠乳燕相料理，融得从前万虑空。"
        ],
        "title": "春事",
        "id": "4838207d-e9bc-4873-948a-00a728dcf8ec"
    },
    {
        "author": "洪咨夔",
        "paragraphs": [
            "社後归来燕两三，门前细柳绿掺掺。",
            "乞将蝴蝶蜻蜓扇，与试鹅黄水碧衫。"
        ],
        "title": "寒暄不齐  其一",
        "id": "10c4b260-c8a7-4be8-8868-a5120daeb467"
    },
    {
        "author": "洪咨夔",
        "paragraphs": [
            "次第新烟欲试茶，铮铮飞霰响檐牙。",
            "惜春苦欲春长在，且得轻寒约住花。"
        ],
        "title": "寒暄不齐  其二",
        "id": "473b32d1-ab05-47e8-a7e5-4cfb52deacc1"
    },
    {
        "author": "洪咨夔",
        "paragraphs": [
            "韶华九十恰平分，过化中存一点神。",
            "草脱烧痕非故色，梅收花事又新人。",
            "正襟危坐三灵会，拥鼻长谣万象宾。",
            "酬答风光惟办此，可能春梦到天津。"
        ],
        "title": "敬次老人即事",
        "id": "5d045d41-29a4-46b7-8096-d6285a65782b"
    },
    {
        "author": "洪咨夔",
        "paragraphs": [
            "梨花匼匝不见叶，柳穟玲珑初欲绵。",
            "寒食清明等闲过，日长翻覆压书眠。"
        ],
        "title": "清明  其一",
        "id": "4dd2f9c7-68d1-4282-af17-96e4745b46a4"
    },
    {
        "author": "洪咨夔",
        "paragraphs": [
            "风将好梦到兰亭，惊觉虚檐九子铃。",
            "老眼醒来无着处，倚楼检校树头青。"
        ],
        "title": "清明  其二",
        "id": "e0f29e4a-2813-4552-9a40-a8baa8d7358f"
    },
    {
        "author": "洪咨夔",
        "paragraphs": [
            "芳蹊几曲重行行，坞里曾阴坞外晴。",
            "秧马鬅鬙和雨种，箨龙菌蠢带烟烹。",
            "黑风动地前程暗，白日行天内景明。",
            "却爱道民无别解，一杯春茗雪花轻。"
        ],
        "title": "次韵西坞道庵",
        "id": "a4242d4f-c086-45a6-b2b2-27deda968077"
    },
    {
        "author": "洪咨夔",
        "paragraphs": [
            "唐时三月十八雪，况复今年多一旬。",
            "万紫千红浑过尽，荼䕷满架与争春。"
        ],
        "title": "雪叹  其一",
        "id": "1ed87580-13e2-4c48-87ba-1cf11ae39276"
    },
    {
        "author": "洪咨夔",
        "paragraphs": [
            "桑颖骚骚麦又萎，雪花如椀雨如丝。",
            "老天只解苦黔首，快活贵人那得知。"
        ],
        "title": "雪叹  其二",
        "id": "0352235e-4f8a-47b5-84ce-29a940429bc5"
    },
    {
        "author": "洪咨夔",
        "paragraphs": [
            "一树青青桂子荣，广寒宫殿玉为楹。",
            "不知天上何年堕，故使人间有种生。",
            "风影碎摇签帙爽，露华倒洗笔头清。",
            "寸田更与加培埴，收取天香染姓名。"
        ],
        "title": "桂子次韵赠阮甥",
        "id": "caaa0070-833d-4e11-9cca-4425c8944d1e"
    },
    {
        "author": "洪咨夔",
        "paragraphs": [
            "物理无枯底有荣，一双玉树倚修楹。",
            "长如拱璧天球在，元共交梨火枣生。",
            "卜筑地连盘谷胜，赋归人占小山清。",
            "昼阴最喜添新绿，时有佳禽自荐名。"
        ],
        "title": "次韵双桂",
        "id": "67666949-65d0-42d1-9dca-7d5a3dbb02b6"
    },
    {
        "author": "洪咨夔",
        "paragraphs": [
            "暑设青綀幕，晴更皂葛巾。",
            "家贫犹气象，人老亦精神。",
            "蜂闹花生计，蛾翾茧化身。",
            "静中观物变，同是一天真。"
        ],
        "title": "闲居",
        "id": "49f03a1c-6d06-487b-b733-290031bddcb2"
    },
    {
        "author": "洪咨夔",
        "paragraphs": [
            "两峰高峙玉，五亩秀含滋。",
            "细柳未眠种，修篁方醉移。",
            "雨将云出谷，水引月归池。",
            "动静天机密，何人共一巵。"
        ],
        "title": "钟惠叔转示赵临安两山堂诸公诗刻随喜二首  其一",
        "id": "88b6ff49-39b2-4e83-a0da-6060fe94b4f6"
    },
    {
        "author": "洪咨夔",
        "paragraphs": [
            "朵颐常逐逐，观复自休休。",
            "静昼青竹笋，深春黄栗留。",
            "觉圆熏穟直，梦破茗华浮。",
            "为问连山易，床头好在不。"
        ],
        "title": "钟惠叔转示赵临安两山堂诸公诗刻随喜二首  其二",
        "id": "35916d96-e44d-42f9-b1c6-182137f503a5"
    },
    {
        "author": "洪咨夔",
        "paragraphs": [
            "华堂横架晴虹壮，来凤结巢长一丈。",
            "中间赑屃谯楼势，两旁坡陀翼城样。",
            "相攸尔居莫此乐，得意鸣声相下上。",
            "同时啐啄三四雏，尽日往来千百饷。",
            "欲飞未飞翅羞涩，似定不定跂摇漾。",
            "施施引趁女墙行，戢戢教升危堞望。",
            "黄金铸印分里有，何用芹泥呈瑞象。",
            "主人长健燕长归，但愿春风不相放。"
        ],
        "title": "燕巢",
        "id": "87908c92-0159-4806-8edf-223e24c115eb"
    },
    {
        "author": "洪咨夔",
        "paragraphs": [
            "野水岗头屋，春风竹里厨。",
            "所安仁者静，其乐道之腴。",
            "遗逸盍征诏，耆英空画图。",
            "诗书根气远，丛桂蔚相扶。"
        ],
        "title": "浮溪周居士挽诗",
        "id": "584e93a0-97c2-4052-8e08-1f0fc6c87e7f"
    },
    {
        "author": "洪咨夔",
        "paragraphs": [
            "富儿种巵敌封君，贫翁结柳呼奴星。",
            "物理亏盈蛇夔蚿，惟有读书可以逃天刑。",
            "守玄老死天禄阁，巧宦三入承明庭。",
            "人生得失雉枭卢，惟有知道可以垂芳馨。",
            "嗟予钝甚炉底矿，陶写淬濯谁为硎。",
            "买书充屋手点勘，杞菊门巷槐花零。",
            "九流七略宗六经，大川小浍趋东溟。",
            "骚人墨客几汗青，秦姬赵女争娉婷。",
            "圣贤气脉眇如线，义理门户元无扃。",
            "圆冠方屦弗见道，金貂玉櫑空图形。",
            "君年正壮眼如漆，一过万字披不停。",
            "借书一瓻走赤脚，灯前急雨鸣高瓴。",
            "扶舆磅礴天两目，渟蓄云气藏风霆。",
            "钩深造极猛着力，会插八翼抟青冥。"
        ],
        "title": "次韵子有赋着图书所",
        "id": "300a3324-471e-4bda-84df-7e446614b1de"
    },
    {
        "author": "洪咨夔",
        "paragraphs": [
            "老无擘画笑柴桑，两眼惺惺菊自黄。",
            "渠更笑人无菊把，拒霜相对过重阳。"
        ],
        "title": "九日",
        "id": "b23ef07f-0662-4225-a733-b2cc40f643b7"
    },
    {
        "author": "洪咨夔",
        "paragraphs": [
            "裹饭无人过子桑，拒霜一径雨昏黄。",
            "花根记缚西湖缆，红浅红深醉夕阳。"
        ],
        "tags": [
            "西湖"
        ],
        "title": "答子有",
        "id": "4b70778b-44ce-4de5-b825-6e54222f3de2"
    },
    {
        "author": "洪咨夔",
        "paragraphs": [
            "向背有深态，纤秾无定姿。",
            "最怜花脱後，全似蕊包时。"
        ],
        "title": "夫容",
        "id": "27eea668-bc40-4cd1-bb1c-74b30233120d"
    },
    {
        "author": "洪咨夔",
        "paragraphs": [
            "君臣一德盛熙宁，厌故趋新用六经。",
            "但怪画图来郑侠，何期奏议出唐垧。",
            "掌中大地山河舞，舌底中原草木腥。",
            "养就祸胎身始去，依然钟阜向人青。"
        ],
        "title": "荆公",
        "id": "9d83f694-a09f-4191-8857-0f45110c93e6"
    },
    {
        "author": "洪咨夔",
        "paragraphs": [
            "三月廿八雪，十月十九雷。",
            "日官起历失气朔，深春为腊冬为梅。",
            "衣巾暄淑糁白醭，研席昏湿凝青埃。",
            "阶头蠢䏰上未已，阵阵送雨千峰来。",
            "水乡种早场已筑，山乡种晚鎌方催。",
            "漏天未信解晴否，低田芽茁高田摧。",
            "老农一饱不自保，愁面百折何当开。",
            "君不见太史局申十月雷，麦成堆。"
        ],
        "title": "冬雷行",
        "id": "ee052564-746b-4ead-b03a-6957492ac302"
    },
    {
        "author": "洪咨夔",
        "paragraphs": [
            "江北江南雪意催，半酣椎鼓起征桅。",
            "锐从猿鹤归休去，刚被功名引调来。",
            "破虏檄传淝水定，屯田疏上皖陂开。",
            "笔端矍铄精神在，莫只清吟伴老槐。"
        ],
        "title": "送郎丞之桐城",
        "id": "a693bcc9-b1e6-406b-8dcd-f6a459e97dce"
    },
    {
        "author": "洪咨夔",
        "paragraphs": [
            "理学不远复，躬行毋自欺。",
            "志虽千万往，材仅二三施。",
            "花竹觥筹密，云山步屐迟。",
            "眇然人物里，公竟止于斯。"
        ],
        "title": "奚左藏挽诗二首  其一",
        "id": "2b94dcf7-0778-48be-ad9d-7477ce2940ad"
    },
    {
        "author": "洪咨夔",
        "paragraphs": [
            "诸老定交早，羣儿惊见稀。",
            "功名身韫椟，翰墨世传衣。",
            "龟寿前占梦，鸥盟晚息机。",
            "吴头耆旧尽，搔首送斜晖。"
        ],
        "title": "奚左藏挽诗二首  其二",
        "id": "d5d21e8a-0fa8-4bfb-9c31-5776057519f9"
    },
    {
        "author": "洪咨夔",
        "paragraphs": [
            "点雪非耶果是耶，紫千红万未曾芽。",
            "苍苔有晕龙钟树，幽谷无人自在花。",
            "地暖孤鸿来索伴，天空双鹭下通家。",
            "诗翁快整春风脚，山路霜泥踏马牙。"
        ],
        "title": "次韵可庵梅",
        "id": "9a114588-a161-4122-83fd-80ed9381429f"
    },
    {
        "author": "洪咨夔",
        "paragraphs": [
            "槎使携归饷老人，高棱疎节屈中伸。",
            "拨开豺虎凭陵气，摄取蛟龙变化身。",
            "访洗头盆还喜健，伴行脚笠未嫌贫。",
            "一般仙骨清如鹤，倚看沧溟解起尘。"
        ],
        "title": "邛杖次韵",
        "id": "b375d180-bd0b-4922-9d84-726586d4a10c"
    },
    {
        "author": "洪咨夔",
        "paragraphs": [
            "南渡几年里，深山谁力书。",
            "独君酣百战，许我丐三余。",
            "参斗明灯烬，湖江渴砚蜍。",
            "斯人犹不第，天理竟何如。"
        ],
        "title": "畴甫叔挽诗  其一",
        "id": "1f10768d-fbb5-42c2-b053-ad8e51e30153"
    },
    {
        "author": "洪咨夔",
        "paragraphs": [
            "撰屦西山路，寻春得重陪。",
            "那知分手去，不作转头来。",
            "寂寂双溪雪，依依半树梅。",
            "经行陈迹在，横涕湿苍苔。"
        ],
        "title": "畴甫叔挽诗  其二",
        "id": "2dc0785f-be3c-4181-bdcd-1586a120d29d"
    },
    {
        "author": "洪咨夔",
        "paragraphs": [
            "溪路槎牙木叶干，角声吹动五更寒。",
            "疎疎梅蘂疎疎雪，一段生绡不用矾。"
        ],
        "title": "梦中和人梅诗山矾韵  其一",
        "id": "d2f0cf8c-5e9d-4d86-b6a8-99e7dd46984d"
    },
    {
        "author": "洪咨夔",
        "paragraphs": [
            "竹外横梢半欲干，透香肌骨不胜寒。",
            "定知天上梅花脑，不比人间柳絮矾。"
        ],
        "title": "梦中和人梅诗山矾韵  其二",
        "id": "3ee3ef8f-4629-48d8-8693-b3dfe657ed44"
    },
    {
        "author": "洪咨夔",
        "paragraphs": [
            "洮湟私牍旧开边，淮楚依然样子传。",
            "抱虎寝蛟心不保，护疽讳蛊祸相挻。",
            "河流三舍尽人血，城阖四门无灶烟。",
            "昨夜洗兵盈尺雪，华夷齐贺太平年。"
        ],
        "title": "闻山阳夏全之变",
        "id": "81820843-1811-47e5-a511-b26ce81c7de5"
    },
    {
        "author": "洪咨夔",
        "paragraphs": [
            "鸡唤璇杓一夜东，长天绀碧静无风。",
            "年华老子欢娱里，春事儿曹翰墨中。",
            "脱雪荠芽盘饤绿，晞阳椒蕾酒行红。",
            "赭袍亲上慈明册，正想千官会汉宫。"
        ],
        "title": "丁亥岁朝把笔",
        "id": "7596a57f-c23f-4bc9-9b61-1b13e038eb82"
    },
    {
        "author": "洪咨夔",
        "paragraphs": [
            "云淡风柔霁色轻，泷冈阡上气和明。",
            "莫思旧日遨头出，且试新年便面行。",
            "饱饭即为君子泰，浊醪不失圣人清。",
            "一翁二季春无尽，更愿诸孙向老成。"
        ],
        "title": "三日兄弟侍老人展墓归和尊韵",
        "id": "c8d89631-dc04-4929-b08c-51fdcbd75a81"
    },
    {
        "author": "洪咨夔",
        "paragraphs": [
            "白玉堂前绝世容，水晶帘薄透重重。",
            "非僊非鬼树明灭，似梦似真花淡浓。",
            "袜照晴波添缥缈，佩摇寒月欠𤤮珑。",
            "一番青子成阴後，却笑痴儿认旧踪。"
        ],
        "title": "次韵梅影",
        "id": "975b3b35-4c2f-43f2-9604-b83e4e3414eb"
    },
    {
        "author": "洪咨夔",
        "paragraphs": [
            "甲子干飞雨，元宵湿陨星。",
            "风柔行阵阵，月淡下亭亭。",
            "木笔侵凌碧，来牟掩映青。",
            "东皇收拾急，暖涨赴沧溟。"
        ],
        "title": "春雪",
        "id": "a48dfbea-a542-4b1d-8811-38baf0edb938"
    },
    {
        "author": "洪咨夔",
        "paragraphs": [
            "云气敛兮天目之颠，涛江线横兮海门溅溅。",
            "扶桑子半兮阳乌翩，可俯而掬兮咽以天井无声之泉。",
            "子其隠乎，吾与子兮拾荃。"
        ],
        "title": "招隠三章赠李洋  其一",
        "id": "51a08b2c-00c9-472a-8804-621b8d06ddd8"
    },
    {
        "author": "洪咨夔",
        "paragraphs": [
            "云氯冒兮天目之趾，叠湫喷薄兮洞石齿齿。",
            "列缺正昼兮睡蛟起，可仰而扰兮浴以天河倒流之水。",
            "子其隠乎，吾与子兮采芷。"
        ],
        "title": "招隠三章赠李洋  其二",
        "id": "43891af3-2e83-4822-81f1-0962ab2b46ce"
    },
    {
        "author": "洪咨夔",
        "paragraphs": [
            "云气吐吞兮天目之腹，乳潭沉沉兮鸭潭煜煜。",
            "徐伍朝往而暮来兮双碧鹿，可挽而舞兮侑以天风步虚之曲。",
            "子其隠乎，吾与子兮莳菊。"
        ],
        "title": "招隠三章赠李洋  其三",
        "id": "c576820a-66af-4faa-974c-ab3e39c8eb56"
    },
    {
        "author": "洪咨夔",
        "paragraphs": [
            "若木扶桑莫苦攀，芙蓉薜荔不妨闲。",
            "封三万户烟云里，化百千身水石间。"
        ],
        "title": "次韵游龙门十绝  其一",
        "id": "ce3fd6df-10f3-48ea-aeb9-a2cc7b03da44"
    },
    {
        "author": "洪咨夔",
        "paragraphs": [
            "欲访天池水发源，倒骑北斗挟飞僊。",
            "高低八节滩头路，俛仰三生石上缘。"
        ],
        "title": "次韵游龙门十绝  其二",
        "id": "4025a634-53d3-4034-b217-9f3fcd5fbd56"
    },
    {
        "author": "洪咨夔",
        "paragraphs": [
            "拍手东风唤白猿，划开元盖洞天门。",
            "可能路指虚无去，两脚须留点地跟。"
        ],
        "title": "次韵游龙门十绝  其三",
        "id": "f2a5e00e-013e-4d3d-b41b-93e2286f9272"
    },
    {
        "author": "洪咨夔",
        "paragraphs": [
            "苍崖斗立两扉开，行雨龙归尚殷雷。",
            "袅袅天风瑶草碧，神清依旧锁楼台。"
        ],
        "title": "次韵游龙门十绝  其四",
        "id": "cbfb048d-786a-4833-86e5-ca0558166b1e"
    },
    {
        "author": "洪咨夔",
        "paragraphs": [
            "武陵溪上迷津处，衡岳峰头失道时。",
            "珍重牧儿相指似，隔林招手不吾欺。"
        ],
        "title": "次韵游龙门十绝  其五",
        "id": "3d3bccff-c12d-47ff-a093-60ccd056d57b"
    },
    {
        "author": "洪咨夔",
        "paragraphs": [
            "飞泉溅雪林华湿，盘石生云古藓干。",
            "早着些词招隠去，泰山有贼脍人肝。"
        ],
        "tags": [
            "泰山"
        ],
        "title": "次韵游龙门十绝  其六",
        "id": "22118e05-2588-45f3-a627-8d5023ad9510"
    },
    {
        "author": "洪咨夔",
        "paragraphs": [
            "稻花秋晚蟹洗手，荠菜春初饧胶牙。",
            "筑底空山谁办此，留君只有石边茶。"
        ],
        "title": "次韵游龙门十绝  其七",
        "id": "60ddada3-548a-4b4a-8af8-f68bfced0b84"
    },
    {
        "author": "洪咨夔",
        "paragraphs": [
            "不提长剑斩江蛟，便揭修竿钓海鳌。",
            "纵老无成犹自许，一溪流水两山桃。"
        ],
        "title": "次韵游龙门十绝  其八",
        "id": "adf1bfc3-08d0-4877-a0a2-4970f63fa7e2"
    },
    {
        "author": "洪咨夔",
        "paragraphs": [
            "不知我者谓何哉，布袜青鞋日日催。",
            "长啸一声啼鸟外，朵颐有象着山雷。"
        ],
        "title": "次韵游龙门十绝  其九",
        "id": "412ff6cc-f54c-4f6a-bc28-fc908bd101ab"
    },
    {
        "author": "洪咨夔",
        "paragraphs": [
            "平明出去日斜回，小立岩花涧草隈。",
            "光景留连非我事，此心曾点漆雕开。"
        ],
        "title": "次韵游龙门十绝  其一○",
        "id": "42fc1c6d-cad8-4cb1-88c9-85f0746d9e05"
    },
    {
        "author": "洪咨夔",
        "paragraphs": [
            "穷达皆归命，亏成不挂心。",
            "醉余便腹睡，棋罢掉头吟。",
            "孔雀门阑旧，骊驹院落深。",
            "可堪重剥啄，寂寂杏花阴。"
        ],
        "title": "挽阮开之",
        "id": "7e773ecf-b43b-44c7-8883-4d363320077a"
    },
    {
        "author": "洪咨夔",
        "paragraphs": [
            "天机日与物华新，妩绿柔黄触拨人。",
            "精采只消些子雨，腰肢无着许多春。",
            "兴亡萤苑迷楼梦，荣辱孤山曲院尘。",
            "醒眼年来浑看破，万缘分定不须颦。"
        ],
        "title": "柳",
        "id": "d8d3a1c1-cbf1-4e3f-b029-588b5223e57e"
    },
    {
        "author": "洪咨夔",
        "paragraphs": [
            "万山筑底作春妍，一树繁红直几钱。",
            "深院日长来燕後，平池水暖浴鹅天。",
            "弦歌礼乐诗书地，榜帖功名富贵天。",
            "儿辈对花须自勉，莫教空恼少陵颠。"
        ],
        "title": "杏",
        "id": "06df1ec0-963d-44a5-8771-267ffdbcf977"
    },
    {
        "author": "洪咨夔",
        "paragraphs": [
            "菀彼烟丝一样新，依然面目我陈人。",
            "只疑大造元无物，岂料深山亦有春。",
            "尽日三眠浑得意，随风万舞不惊尘。",
            "长长短短亭前路，肯与渠侬管笑颦。"
        ],
        "title": "柳用前韵",
        "id": "3fca581a-e31a-402c-a8f7-8443a326c4fc"
    },
    {
        "author": "洪咨夔",
        "paragraphs": [
            "隔水梨花豪放尽，安排鼠耳到庭槐。",
            "十分春事杜门过，百色老怀中酒来。",
            "闻丽人行头辄掉，见兰亭帖眼还开。",
            "碧衫玉唾酴醿晚，更倩诗翁着句催。"
        ],
        "title": "上巳呈子有",
        "id": "6ece32ec-8887-4bb3-870d-7dac5d958d50"
    },
    {
        "author": "洪咨夔",
        "paragraphs": [
            "过尽风波滟滪堆，一闲无梦到宫槐。",
            "迎头寒食清明近，入手樱桃芍药来。",
            "率尔成诗聊意达，快然自足亦颜开。",
            "期君曲水芳林序，花里传宣火急催。"
        ],
        "title": "颜延年三月三日率尔成诗前诗重韵太率可笑",
        "id": "f48f5d8f-90aa-4c79-94ec-1bb623c1e7bf"
    },
    {
        "author": "洪咨夔",
        "paragraphs": [
            "飞上三足乌，唤起百舌鸟。",
            "鼓弄林杪春，澜翻屋头晓。",
            "气吞黄栗留，势挟秦吉了。",
            "向人售嘈杂，司物窘煎妙。",
            "转头芳意歇，噤喙青阴悄。"
        ],
        "title": "百舌",
        "id": "827d1525-0f3e-4854-819a-7bf595798f1b"
    },
    {
        "author": "洪咨夔",
        "paragraphs": [
            "从来此腹负将军，淡饭投虀现报身。",
            "三月不曾知笋蕨，梦魂敢到水晶鳞。"
        ],
        "title": "晚食",
        "id": "7a103f6d-d4a6-4adb-a9ad-bfe786d45b79"
    },
    {
        "author": "洪咨夔",
        "paragraphs": [
            "璎珞垂垂萼绿华，光明淡竚自成家。",
            "枕帏酝藉风流足，甘放朝来被底衙。"
        ],
        "title": "次韵荼䕷  其一",
        "id": "40dc8e23-7e7c-462e-aaac-fe55277e3044"
    },
    {
        "author": "洪咨夔",
        "paragraphs": [
            "爱春留得琼英在，添竹扶将翠蔓高。",
            "更着金沙相间种，主人四壁锦周遭。"
        ],
        "title": "次韵荼䕷  其二",
        "id": "39755d0f-0323-4f2b-9186-8c4a9f45de41"
    },
    {
        "author": "洪咨夔",
        "paragraphs": [
            "深山风雨几百秋，直干云汉大蔽牛。",
            "轮囷离奇中尺度，一旦出应天家搜。",
            "山摧浪压斧斤下，横亘十亩眠苍虬。",
            "白头地主坐叹息，物囿于数吾何尤。",
            "为言此殆有天幸，如拔莘渭归商周。",
            "栋梁未央坐万乘，柱石明堂朝诸侯。",
            "老翁闻语冁然起致祝，切莫去作昭阳梳洗楼。"
        ],
        "title": "官采木",
        "id": "bee6229f-473c-4f5f-9992-bb74e936cca0"
    },
    {
        "author": "洪咨夔",
        "paragraphs": [
            "旧雨人无半迹来，惺惺独坐眼慵开。",
            "却嫌飞絮犹多事，点破门前一径苔。"
        ],
        "title": "杨花",
        "id": "2eb868dd-1ca1-4c74-8c0d-4ebbdde7a656"
    },
    {
        "author": "洪咨夔",
        "paragraphs": [
            "仓庚仓庚，集谷之苕。",
            "谓汝也幽，而岂其乔。",
            "勃鸠勃鸠，有安斯巢。",
            "矜妇之功，不念鹊劳。",
            "决决杜鹃，念归何悲。",
            "岂知汝归，不如未归。",
            "翩翩玄鸟，羣雏相依。",
            "羽毛浃矣，同乳异飞。",
            "负阴抱阳，均此一气。",
            "孰使然哉，凄其永忾。"
        ],
        "title": "春禽杂言",
        "id": "2dbaee01-9aca-431b-825e-3feb9bbe98b8"
    },
    {
        "author": "洪咨夔",
        "paragraphs": [
            "经始西风八月秋，桃花春涨已无忧。",
            "横飞阁道虚空度，直放银河自在流。",
            "倚岸斜看疑是洞，循坡稳上认为楼。",
            "遍行吴蜀今纔识，却笑浮桥谩造舟。"
        ],
        "title": "次徐云叟赋桃源无脚桥",
        "id": "b42c1733-fba0-4801-9e4d-8e9760df8ba5"
    },
    {
        "author": "洪咨夔",
        "paragraphs": [
            "燧人钻榆出新烟，烟光湿雨山苍然。",
            "黄鹂怯寒噤未语，有喙三尺惟啼鹃。",
            "血流染花不知数，赤霞烂熳横丹天。",
            "前山後山列锦障，上涧下涧敷金莲。",
            "海棠无香许流亚，石榴有艳疑姻连。",
            "目光远送空翠表，胜处正在繁芳边。",
            "七香宝车果安在，东风老去空华颠。"
        ],
        "title": "次韵映山红",
        "id": "a20b3e88-95d7-4478-bbff-a1b4e559ad79"
    },
    {
        "author": "洪咨夔",
        "paragraphs": [
            "去年为君来，明廷峙鸾鹄。",
            "今年为亲归，蚕市苦思蜀。",
            "扶舆出修门，万里宛在目。",
            "大江六月寒，风饱帆数幅。",
            "金山如幽人，杜蘅缭荷屋。",
            "采石如壮士，铁骑明鋈续。",
            "五老烟光开，九华云气矗。",
            "如王公大人，冠冕而佩玉。",
            "大孤狷介甚，赤壁清旷足。",
            "黄鹤侠者流，隽放不容束。",
            "英雄古荆州，霜月耿乔木。",
            "寂寞三闾亭，风露落秋菊。",
            "阳台峰十二，森拱峡江曲。",
            "高标耸赤松，绝槩凛孤竹。",
            "或如汉汲黯，抗直敢掁触。",
            "又如唐真卿，峻絜不受辱。",
            "瞿唐滟滪堆，一柱轧坤轴。",
            "溃城睢阳孤，钩党林宗独。",
            "水石明边酌，苹蓼佳处宿。",
            "宽作几月程，迎面峨眉绿。",
            "世道淡有味，人生平为福。",
            "江山无愧容，草木有余馥。",
            "试剑信雄拔，易简更清沃。",
            "虎蛇方横道，有此廉平牧。",
            "相如驷马贵，长孺一翁秃。",
            "明河隔黄姑，碧落杳飞鹜。",
            "独复即无妄，多识乃大畜。",
            "岁晏以为期，仁亦在乎熟。",
            "木末老芙蓉，阑干深苜蓿。",
            "邮签莫厌娄，瑟僴尉淇奥。"
        ],
        "tags": [
            "送别",
            "思亲"
        ],
        "title": "送监丞家同年守简池三十韵",
        "id": "777f7f54-e0ec-4e85-82f3-578615fe09c1"
    },
    {
        "author": "洪咨夔",
        "paragraphs": [
            "老蟾亭午潭澄阴，雄虬怒吼雌虬吟。",
            "空岩纳息耳应心，写之以神寓之音。",
            "大音激越风振林，细音窈眇云起岑。",
            "天机不动天和深，非亏非成非古今。",
            "博山一点蓬莱沉。"
        ],
        "title": "浮玉道士琴",
        "id": "9c6a1cdf-9f3e-4eb6-afd0-718fb0c6f5dc"
    },
    {
        "author": "洪咨夔",
        "paragraphs": [
            "蘂珠闲居兮作七言，琴心三叠兮舞胎僊。",
            "呼吸日月下上云烟兮，回紫抱黄入丹田。",
            "一面宗泥丸，六府主丹元。",
            "七蕤应两扉，九微彻三关。",
            "明堂閟虎章，玄阙森龙幡。",
            "素衣翠重里朱带，绿华裙上有黄裳。",
            "子丹兮常在两眉端。",
            "欲求泥丸满，直须丹元存。",
            "灵台贮清明，太极涵肧腪。",
            "升坎降离凝正一而融三五兮，付之灵坚童子玉池太和官。",
            "重楼十二环兮兰玕，朱鸟白石源兮潺湲。",
            "专闭御景而握固兮，嗽咽金液溉灵根。",
            "胎津溢而琅英饱兮，积精累气而成真。",
            "高研恬淡兮道之园，物物不干兮泰而平。",
            "身披凤衣衔虎符兮，控驾三素蹑飞霞而升广寒。",
            "东西两目兮倚天，木阴阴兮泉涓涓。",
            "一唱三叹兮玄鹤下其蹁跹，八景二十四真兮吾亦不知其然而然。"
        ],
        "title": "山中吟",
        "id": "424248a4-07cf-4098-92e3-6d59d52e6869"
    },
    {
        "author": "洪咨夔",
        "paragraphs": [
            "河鲀行水底，志在全其生。",
            "缒绠激使怒，拍浮拾彭亨。",
            "触来不自制，天君失和平。",
            "惩忿当如山，一静弭百争。"
        ],
        "title": "损戒  其一",
        "id": "25c513c8-adea-47e6-b8b7-50f55ff87341"
    },
    {
        "author": "洪咨夔",
        "paragraphs": [
            "野虞雉为媒，谷谷雌召雄。",
            "阴机发翳绿，碎迸锦缬红。",
            "耳目诱于物，颠倒不有躬。",
            "窒欲当如泽，涵渟清镜空。"
        ],
        "title": "损戒  其二",
        "id": "5abd44dc-bb5c-4b11-b8e6-f534ce0fb340"
    },
    {
        "author": "洪咨夔",
        "paragraphs": [
            "水白深还黑，山黄远自青。",
            "纷然无定色，何者是真形。",
            "不坏只太极，长存惟六经。",
            "莫疑晨镜里，黳漆换星星。"
        ],
        "title": "引镜",
        "id": "8b9dde51-8e41-4c74-bc91-a892b5608627"
    },
    {
        "author": "洪咨夔",
        "paragraphs": [
            "临轩解褐赐汤沐，一节两节水苍玉。",
            "气严惯尝志士胆，格高厌食太官肉。",
            "此君可人如西湖，荷边冰簟三更铺。",
            "心知爽快不宜过，柰此风月人间无。"
        ],
        "tags": [
            "西湖"
        ],
        "title": "苦笋",
        "id": "61715c26-70ae-4dcf-86d3-cd4c7c0f2873"
    },
    {
        "author": "洪咨夔",
        "paragraphs": [
            "鹤相专朝巧万般，中书位子太山安。",
            "沂公冷眼旁边看，机会来时只脚翻。"
        ],
        "title": "丁谓  其一",
        "id": "cd8146b8-986c-45be-b1da-c682818d7011"
    },
    {
        "author": "洪咨夔",
        "paragraphs": [
            "钦若奬丁丁陷若，谓之厚演演挤丁。",
            "势交利合皆如此，说与金陵老子听。"
        ],
        "title": "丁谓  其二",
        "id": "2d63c889-46b9-4655-8393-7253698fe5c3"
    },
    {
        "author": "洪咨夔",
        "paragraphs": [
            "龙州石秫七斗醪，百钱半升官价高。",
            "村民无分酒到吻，清晨荷薪争博糟。",
            "得糟还家喜欲舞，远汲淡煮燃松毛。",
            "𦺥飺麦餠涩难下，藉此咽送如荤臊。",
            "我时作守辄自愧，每饭釜有羹堪轑。",
            "罢官两夏肉入务，食糟却如住百牢。",
            "纷纶玉缕芼葱渫，晃漾珠滴沾麻膏。",
            "多从未破甑头馏，间入半折铛中爊。",
            "王瓜未甲蒿苣老，芬美独擅盘飱豪。",
            "馋奴停匕朵予馂，一餔七八讥何饕。",
            "太平无事称意饱，竹床大鼾枕离骚。",
            "客来闯户口尚臭，错疑被酒醺陶陶。",
            "我亦为言，恰梦金丝帐底斟羊羔。"
        ],
        "title": "食糟行",
        "id": "aebc5365-5a63-4032-9ac4-9e9023e72c65"
    },
    {
        "author": "洪咨夔",
        "paragraphs": [
            "伸缩一双手，去来三世身。",
            "新丰惊昨梦，斗酒满怀春。"
        ],
        "title": "五月庚申梦人相指为马周且诵诗两句觉而足之",
        "id": "6f41c371-630d-4a5c-a353-db03b70c5299"
    },
    {
        "author": "洪咨夔",
        "paragraphs": [
            "林谷迎梅新雨沐，和绷熟煮琅玕玉。",
            "箨龙别种富风味，椶鱼同科少肌肉。",
            "吾庐两山介宣湖，绿阴门径杨花铺。",
            "攻苦食淡父子俱，笑看两孙指之无。"
        ],
        "title": "苦笋用前韵",
        "id": "daa55747-6a3e-45e5-985b-113796eef7fb"
    },
    {
        "author": "洪咨夔",
        "paragraphs": [
            "白气一抹蚩尤旗，南斗北斗天两垂。",
            "西方荧惑耀芒角，初月吐魄来食之。",
            "去年天象已可骇，今年天象更可疑。",
            "春王正月暨三月，黑气几度摩晨曦。",
            "铜盘亭亭惨且淡，铁钹拍拍合复离。",
            "沙盆贮水静照影，眼乱两日讙童儿。",
            "移时妖氛渐引却，赤光如血铺庭墀。",
            "家无占书矒休咎，但效嫠妇颦双眉。",
            "昨朝忽见邸状报，诏答丞相辞公师。",
            "首言金乌效祥瑞，变我愁蹙成愉怡。",
            "玉堂学士天下选，王治有象非吾欺。",
            "东淮西蜀狗鼠贼，看折尺棰从头笞。"
        ],
        "title": "天象",
        "id": "0109f1e8-d2e3-4c15-987d-4a4f687cf36b"
    },
    {
        "author": "洪咨夔",
        "paragraphs": [
            "有美人兮古锦官，落花芳草几凭栏。",
            "纷纷世故肱三折，忽忽年华指一弹。",
            "诗到考盘须熟讲，易于未济莫轻看。",
            "门前尺雪青灯夜，尚欲从公扣两端。"
        ],
        "title": "用虞提刑见寄诗韵答之  其一",
        "id": "c87b7620-9133-4942-b5ca-dd494b05be7b"
    },
    {
        "author": "洪咨夔",
        "paragraphs": [
            "鸡鸣而起一般时，舜跖殊途觉与迷。",
            "此理天无分厚薄，乃心人自眩东西。",
            "柴门风雨榴花老，草巷烟霏燕子低。",
            "玉汝有书来万里，圣贤不泰不栖栖。"
        ],
        "title": "用虞提刑见寄诗韵答之  其二",
        "id": "a21e6e9b-939f-4543-aeab-698ce18f9c79"
    },
    {
        "author": "洪咨夔",
        "paragraphs": [
            "乍晴云更黑，顿冷日如青。",
            "饱饭真成蠹，幽居又见萤。",
            "灯光翻露柱，琴叠舞黄庭。",
            "猛作逃儒去，沉酣几个醒。"
        ],
        "title": "次韵夏日",
        "id": "8dca5d02-4602-4455-bf61-534ebdbfd0ab"
    },
    {
        "author": "洪咨夔",
        "paragraphs": [
            "白龙飞出翠云堆，不见源头只见来。",
            "势有盛衰惟视雨，声无高下尽成雷。",
            "谁教河鼓翻将落，我欲阳侯挽取回。",
            "东陌西阡分港去，丰年入眼稻花开。"
        ],
        "title": "瀑布",
        "id": "64a8e051-861d-4f70-9b7a-ee4898cd6f52"
    },
    {
        "author": "洪咨夔",
        "paragraphs": [
            "狐鼠擅一窟，虎蛇行九逵。",
            "不论天有眼，但管地无皮。",
            "吏鹜肥如瓠，民鱼烂欲糜。",
            "交征谁敢问，空想素丝诗。"
        ],
        "title": "狐鼠",
        "id": "85aa1cb4-d9a0-420a-a442-e8a39d47a903"
    },
    {
        "author": "洪咨夔",
        "paragraphs": [
            "隰荭照眼似舡窗，只欠沙头野鸭双。",
            "花引穟垂丹作佩，叶扶节起翠为幢。",
            "妇收滋味归羹鼎，儿挹馨香赴酒缸。",
            "老我为渠牵午梦，白苹风冷钓烟江。"
        ],
        "title": "次韵高蓼",
        "id": "b44b7659-ea54-49f3-b2cb-2270c765a42c"
    },
    {
        "author": "洪咨夔",
        "paragraphs": [
            "徂徕古君子，泾渭何太明。",
            "一奸众稷契，诗作奇祸萌。",
            "奸人挤之死，既死气未平。",
            "锐欲剖其棺，谓北走犹生。",
            "妻子坐冻馁，不断啼号声。",
            "富韩各分俸，买田活其婴。",
            "吾疏视彼诗，历数羣公卿。",
            "触怒非一竦，举朝眼瞠瞠。",
            "所頼天子圣，不死五鼎烹。",
            "斥归天目下，石田力躬耕。",
            "田少食指多，读书饥鸢鸣。",
            "此身不足忧，忧我身後惸。",
            "富韩不常有，勉哉自玉成。",
            "忍贫知好修，道在困亦亨。"
        ],
        "title": "示诸儿",
        "id": "75ba7072-6cb3-4fbd-a38b-e60d4f8b194a"
    },
    {
        "author": "洪咨夔",
        "paragraphs": [
            "造化有真机，寒暑不停轴。",
            "秋风促络纬，春雨鸣播谷。",
            "一气臂屈伸，万事手翻覆。",
            "得牛或贻灾，失马讵非福。",
            "七侯梁冀诛，三妹国忠族。",
            "鼎贵正酣豢，旁窥已鱼肉。",
            "自古圣贤徒，不耻贫贱辱。",
            "忠信以为宝，岂弟而干禄。",
            "但信命行藏，不计得迟速。",
            "泰极必有否，剥烂乃为复。",
            "一理无间断，九卦要精熟。",
            "梦起独忘言，窗前数丛菊。"
        ],
        "title": "续梦",
        "id": "110fd964-75a1-44e3-9e7a-34da93f631c8"
    },
    {
        "author": "洪咨夔",
        "paragraphs": [
            "山下有雷颐，山下出泉蒙。",
            "主静山之体，养正静之功。",
            "闲闲六窗明，寂寂万籁空。",
            "坐观鼻端白，岩花自春风。"
        ],
        "title": "浄梵僧颐蒙堂",
        "id": "521779c6-1574-463e-b5e7-da9fc7670fbf"
    },
    {
        "author": "洪咨夔",
        "paragraphs": [
            "汉衰元帝为优游，成帝荒淫更可忧。",
            "论说金华风过耳，山河大柄醉中休。"
        ],
        "title": "读汉书",
        "id": "6753d49c-ec5a-42ef-aad1-efe069465a9a"
    },
    {
        "author": "洪咨夔",
        "paragraphs": [
            "决决岩下泉，翛翛竹间路。",
            "破寂孤蜩吟，送暝疎钟度。",
            "个里欲求心，应生无所住。"
        ],
        "title": "六月二十八日入朱陀山寺",
        "id": "1a441794-3c29-4175-9d8c-e13905ecf8cc"
    },
    {
        "author": "洪咨夔",
        "paragraphs": [
            "一点光分草际萤，缲车未了纬车鸣。",
            "催科知要先期办，风露饥肠织到明。"
        ],
        "title": "促织  其一",
        "id": "bd2aa5b0-1795-494f-9cbd-b4c0c0a524d6"
    },
    {
        "author": "洪咨夔",
        "paragraphs": [
            "水碧衫裙透骨鲜，飘摇机杼夜凉边。",
            "隔林恐有人闻得，报县来拘土产钱。"
        ],
        "title": "促织  其二",
        "id": "314c0342-2660-4a9a-8a8a-c048e040127f"
    },
    {
        "author": "洪咨夔",
        "paragraphs": [
            "高吟梁甫卧隆中，眼底驽骀不足空。",
            "清白自将千古月，温凉不定六时风。",
            "交梨火枣根苗长，翠竹黄花信息通。",
            "楼外秋鶑强饶舌，笑人迟却黑头公。"
        ],
        "title": "答子有",
        "id": "f2c3a5f0-8b02-4d39-a5b5-49b7243108ba"
    },
    {
        "author": "洪咨夔",
        "paragraphs": [
            "道在皇王帝霸间，古今同是一人寰。",
            "不愁垂白三千丈，独喜飞黄十二闲。",
            "晚桂荐花熏鼎古，寒松堕子茗瓯斑。",
            "山中风味无人会，頼得新诗起老顽。"
        ],
        "title": "用韵答游司直见寄",
        "id": "9cc52d10-34a0-4fb9-8ab1-d3877eb18ab0"
    },
    {
        "author": "洪咨夔",
        "paragraphs": [
            "龙徙三湫宅，山飞百道洪。",
            "云车风马去，福地洞天空。",
            "苍莽浑沙积，崎岖没径通。",
            "等闲陵谷变，惊倒白头翁。"
        ],
        "title": "龙池沙涨",
        "id": "99d7d417-76fa-424a-8193-dcfbfde4e224"
    },
    {
        "author": "洪咨夔",
        "paragraphs": [
            "木叶青黄几栗留，尽情啼破两山幽。",
            "怕人冷落生秋思，故作春声为遣愁。"
        ],
        "title": "秋半闻鶑",
        "id": "6be3f234-8136-4fd3-b452-5335198890b2"
    },
    {
        "author": "洪咨夔",
        "paragraphs": [
            "百丈岗头路，沧凉步夕阳。",
            "石芒轻放屦，草荚紧牵裳。",
            "深紫猴樝熟，疎红马蓼荒。",
            "牧儿良得意，吹笛下牛羊。"
        ],
        "title": "夕阳",
        "id": "3daad2a9-b312-464d-a011-83c11fec9dda"
    },
    {
        "author": "洪咨夔",
        "paragraphs": [
            "扁为孜禅作，侵寻二十年。",
            "屈伸聊复尔，俛仰故依然。",
            "直榻无余地，横窗不欠天。",
            "焚香长诵罢，风雨响山川。"
        ],
        "title": "读书蠖室",
        "id": "cf771e62-403a-4665-9ff6-5e589e908444"
    },
    {
        "author": "洪咨夔",
        "paragraphs": [
            "避俗鹿挺走，依僧龟深藏。",
            "淡中般若味，定後摩尼光。",
            "坏垣被杂卉，烂熳野媪装。",
            "丛薄鸣幽禽，凄抑怨女吭。",
            "桂谢红不坠，菊繁青已香。",
            "瘖蝉怯露叶，忙蜂急寒芳。",
            "魁芋鹜护乳，拳栗猬脱芒。",
            "菘莳虀瓮绿，粟登酿篘黄。",
            "田父时泥饮，樵夫间谈王。",
            "意适两竖屏，神王三仇攘。",
            "龙耶老聃化，凤兮接舆狂。",
            "翠壁千仞表，西风吹我裳。"
        ],
        "title": "秋山即事",
        "id": "481bb72b-d916-41b8-8a53-eb1b7f545554"
    },
    {
        "author": "洪咨夔",
        "paragraphs": [
            "一忍来百顺，寸私生万殊。",
            "能思根共出，自爱鄂相扶。",
            "夜雨平生约，春风尽日娱。",
            "几家燃豆泣，知愧脊令无。"
        ],
        "title": "方氏棣华桂丛亭各一首  其一",
        "id": "0383ebeb-759b-4832-ad98-bb86a5408cb2"
    },
    {
        "author": "洪咨夔",
        "paragraphs": [
            "天上广寒种，人间方寸栽。",
            "田三和气溢，窦十庆源开。",
            "色阅风霜在，香包月露来。",
            "八窗秋竞爽，堪覆掌中杯。"
        ],
        "title": "方氏棣华桂丛亭各一首  其二",
        "id": "92e3818c-6f3c-4670-8cb5-a71b5468bfd0"
    },
    {
        "author": "洪咨夔",
        "paragraphs": [
            "霜隼健毛骨，冥鸿高羽翰。",
            "来迟怀去速，退易挽留难。",
            "文物声明郡，中和孝友官。",
            "大冯棠荫在，多放一分宽。"
        ],
        "title": "送黎德升出守眉州  其一",
        "id": "7aec6a03-f2d7-44d2-b8bc-0ff9732ba75a"
    },
    {
        "author": "洪咨夔",
        "paragraphs": [
            "同是郾城客，对床如弟兄。",
            "秋风双鬓改，落日寸心明。",
            "终古方书在，随时局面更。",
            "公余经济学，讲贯不嫌精。"
        ],
        "title": "送黎德升出守眉州  其二",
        "id": "41328e3c-9c52-4bfb-96bf-82ba09b648da"
    },
    {
        "author": "洪咨夔",
        "paragraphs": [
            "入夜风收雨，迟明暖酿霜。",
            "人穷髭易白，地瘦叶先黄。",
            "绣眼语丛竹，画眉啼断岗。",
            "炊烟犹未动，吾亦起歌商。"
        ],
        "title": "晨起",
        "id": "9781b4aa-dd31-449b-bf92-e2d71ee9e048"
    },
    {
        "author": "洪咨夔",
        "paragraphs": [
            "湍险中回棹，宽平处整骖。",
            "云峰环六六，禅板占三三。",
            "地冷梅枝北，天空鴈影南。",
            "真观观自性，危坐读书龛。"
        ],
        "title": "敬和老人秋日山行",
        "id": "a6e60657-96b7-4b35-a304-cd0790f10b00"
    },
    {
        "author": "洪咨夔",
        "paragraphs": [
            "畏涂险如峡中州，蝮蛇倒退猢孙愁。",
            "熟将义理自陶写，粗衣淡饭过即休。",
            "迩来阳侯横造业，两涘莫辨马与牛。",
            "高原低隰半为壑，下潦上雾昏人眸。",
            "西风滞穗可能几，尚作饘粥余冬谋。",
            "如麻雨脚未肯断，便有饿死儒冠忧。",
            "惟穷益坚老益壮，更式相好无相犹。",
            "纵为沟瘠亦何憾，多少华屋皆山丘。",
            "环堵短褐陶靖节，款段下泽马少游。",
            "平生耻作稻粱计，好还渠不桑榆收。",
            "东家夫子共此约，一醉断送黄花秋。"
        ],
        "title": "和子有雨中述怀",
        "id": "e6bb951a-b0ab-4971-b1c1-1f7243aae759"
    },
    {
        "author": "洪咨夔",
        "paragraphs": [
            "摇落园林一再霜，梅梢叶剩两三黄。",
            "蕾红包裹春犹密，隔垄枇杷得擅香。"
        ],
        "title": "寻梅",
        "id": "2e5b221d-12e6-4eaf-96c3-01b8386251d0"
    },
    {
        "author": "洪咨夔",
        "paragraphs": [
            "不是非心佛，还疑有漏仙。",
            "朝闻驰鼓起，夜候定钟眠。",
            "浴少衣偏垢，游多袜易穿。",
            "祗将毋不敬，推倒野狐禅。"
        ],
        "title": "会心",
        "id": "1dcc62c2-4552-4f8e-b2ff-3e230f7ddbbb"
    },
    {
        "author": "洪咨夔",
        "paragraphs": [
            "石涧寒泉霜晓，竹岗霁月凉秋。",
            "一炷铜炉柏子，老禅破衲蒙头。"
        ],
        "title": "清虚堂六言为浄梵僧作",
        "id": "b256381f-7baf-4b27-91a2-434638754fa8"
    },
    {
        "author": "洪咨夔",
        "paragraphs": [
            "种德谏议窦，处心承事黄。",
            "池园花竹老，庭户简编香。",
            "四世环叠彩，百年酣累觞。",
            "紫微身不到，丹墨付诸郎。"
        ],
        "title": "挽万登仕",
        "id": "c2bad29b-eefa-498c-a96d-de7fae4b3e48"
    },
    {
        "author": "洪咨夔",
        "paragraphs": [
            "四特递盈阙，八还齐闇明。",
            "须从心观觅，莫认指摽生。",
            "地僻人声远，山空夜气清。",
            "何时煨芋火，相与听瓶笙。"
        ],
        "title": "寄题真相寺遥月堂仍简礼上人",
        "id": "08f78949-5d42-4fce-9c23-924a7451bd69"
    },
    {
        "author": "洪咨夔",
        "paragraphs": [
            "未出为远志，出则为小草。",
            "请看耆阇窟，几年黄面老。"
        ],
        "title": "乌息隠山堂觅诗",
        "id": "59017707-41f1-4e19-9522-7c6c18589c6d"
    },
    {
        "author": "洪咨夔",
        "paragraphs": [
            "潜山尽头，孤峰嶭嵲。",
            "布宝鬘云，雨玉珂雪。",
            "中有医禅，碧眼电掣。",
            "人以病求，一岁几𨵚。",
            "开方便门，出广长舌。",
            "病从心起，当从心灭。",
            "方起于心，汹汹烈烈。",
            "不冰而寒，不火而热。",
            "寒热交战，内外症结。",
            "瘰疬疽瘤，痀瘘蹩躠。",
            "汤熨针砭，色察脉切。",
            "不如治心，心和气悦。",
            "如凝斯泮，如壅斯决。",
            "勿药有喜，匪涣其血。",
            "凡浊恶海，万病一辙。",
            "大摩尼珠，一照万彻。",
            "是珠在裓，无有差别。",
            "名九转丹，字千金诀。",
            "为安心竟，寒水秋月。",
            "维摩无病，文殊无说。"
        ],
        "title": "米积外科僧照源堂",
        "id": "830287ab-ad28-4ea1-a122-05eb28ef16ed"
    },
    {
        "author": "洪咨夔",
        "paragraphs": [
            "圣主亲郊肸蠁通，风恬日霁作春容。",
            "好从辇路听清跸，却向深山把瘦筇。",
            "樵子径随萝薜上，道人屋借竹茅封。",
            "一杯旋煮山泉荡，浣尽平生磊砢胸。"
        ],
        "title": "至节前一日游汪茫田",
        "id": "1a72d81d-b3a8-46a7-b513-c75a92534dff"
    },
    {
        "author": "洪咨夔",
        "paragraphs": [
            "太平宝庆第三年，万乘初郊大报天。",
            "恰应汉家辛巳日，八觚泰畤立甘泉。"
        ],
        "title": "至日欢喜口号  其一",
        "id": "f3f2c3dc-a888-483e-97f7-244ef20d0fe8"
    },
    {
        "author": "洪咨夔",
        "paragraphs": [
            "青城矗矗紫坛深，碧宇无风挂斗参。",
            "亿万苍生齐合爪，圣明天子得天心。"
        ],
        "title": "至日欢喜口号  其二",
        "id": "353644c8-200a-40af-8b4d-dacfbffdec6c"
    },
    {
        "author": "洪咨夔",
        "paragraphs": [
            "两窗明月一庭霜，佛屋风铃语夜长。",
            "孤酌不多人易醒，九回肠付篆盘香。"
        ],
        "title": "独夜",
        "id": "724691e4-6481-4679-b12f-09cdeb8315f2"
    },
    {
        "author": "洪咨夔",
        "paragraphs": [
            "一色凝云合大和，定知宜瑞不宜多。",
            "饥餐乌昧世皆是，饱进羊羔人几何。",
            "抢地折腰纷岸筱，撑天强项独庭柯。",
            "留君待放晴光出，同步春风十二窝。"
        ],
        "title": "雪留董景扬",
        "id": "7438d09c-6fc7-4a17-882c-ba82bf24556a"
    },
    {
        "author": "洪咨夔",
        "paragraphs": [
            "立雪穷兰若，侵寒破骕骦。",
            "云迷山糊涂，冰压树琅珰。",
            "瓮底茅柴熟，炉头榾柮香。",
            "乐天随分足，吾欲老田庄。"
        ],
        "title": "立雪",
        "id": "d5f299c1-6c9f-459d-bf9b-f95072b4c9bb"
    },
    {
        "author": "洪咨夔",
        "paragraphs": [
            "种德黄芽鼎，陶心碧玉壶。",
            "多交天下士，几唤竹间厨。",
            "秋雨凉催读，春风醉索扶。",
            "忽成观化去，冷落辋川图。"
        ],
        "title": "高壶隠挽诗",
        "id": "1d3dd0d4-bbc4-4e96-923d-d7c18a1c6c88"
    },
    {
        "author": "洪咨夔",
        "paragraphs": [
            "门巷萧然雀可罗，藏山万卷自研磨。",
            "懒寻玉女登西岳，甘伴金僊坐补陀。",
            "书带草长尘虑少，钵昙花放道缘多。",
            "酒肴问字如相过，引道松间不用呵。"
        ],
        "title": "山房藏书万三千卷子有赋诗用韵",
        "id": "41e3be54-27c2-4141-af9c-c28f676323e5"
    },
    {
        "author": "洪咨夔",
        "paragraphs": [
            "朝家久设礼为罗，小寄禅窗共讲磨。",
            "红锦障泥飞騕褭，黄金宝校琢盘陀。",
            "冰虀荐饭乡风古，雪汁烹茶雅道多。",
            "领取单传心法去，会将佛祖一时呵。"
        ],
        "title": "又答景扬",
        "id": "7d0695da-03cf-4a96-8a09-696dd93b99f3"
    },
    {
        "author": "洪咨夔",
        "paragraphs": [
            "卷却青云靶，书来意转平。",
            "于斯观所养，知不失其亨。",
            "梧竹自师友，梅矾皆弟兄。",
            "悲风吹梦远，不朽是乡评。"
        ],
        "title": "挽章冠叟",
        "id": "17c28eb8-3934-419e-9983-68f75560f898"
    },
    {
        "author": "洪咨夔",
        "paragraphs": [
            "烟霏深处万山罗，闲里工夫岁月磨。",
            "上采纬书干凿度，下搜杂志薛延陀。",
            "手披不厌熏沉水，心悟何妨涉贝多。",
            "若问尊经阁中事，南丰作记也须呵。"
        ],
        "title": "再用陀字韵",
        "id": "314d9baf-72d2-4526-b9d4-598f4f0fd213"
    },
    {
        "author": "洪咨夔",
        "paragraphs": [
            "晨鸡未号霜塞涂，前村後村递招呼。",
            "长镵短篝采葛去，冰满髯鬓风无襦。",
            "频年米贱置不问，高藤稠叶青扶疎。",
            "但闻酒渴欲吞海，一片两片甘于酥。",
            "山深土厚雨露足，造物巧为凶年储。",
            "纸钱挂树跪致祝，地媪发閟何其都。",
            "初疑大泽龙蛇蛰，又疑京观鲸鲵屠。",
            "防风氏骨硕且大，母陀罗臂修而腴。",
            "赪肩下山日未晡，候门迎路讙妻孥。",
            "松明燃火砖地炉，且削且捣投冰壶。",
            "细如桄榔滑如菰，白如人面柔如肤。",
            "和以粉米随所须，餠饵其精饭其粗。",
            "潦田不收野草枯，饥虎藉此犹能驱。",
            "蕨萁札耳皆可糈，征自葛始功莫逾。",
            "小儿媚灶愁眉舒，大儿捧盎还嗟吁。",
            "青青之麦何时须，长葛尽矣吾谁餔。",
            "呜呼富青州，黄承事，古人有，今人无。",
            "醉摩便腹视饿夫，以腹揣腹心安乎。"
        ],
        "title": "斸葛行",
        "id": "7f504567-80b9-4acd-907e-d5a293ca0beb"
    },
    {
        "author": "洪咨夔",
        "paragraphs": [
            "山云披披日翳翳，涧冰衷甲风拥篲。",
            "纸窗透明竹扉闭，蒲团坐稳柏烟细。",
            "于羊去智鱼得计，优哉游哉聊卒岁。"
        ],
        "title": "卒岁",
        "id": "77b65ec7-2175-4a39-b076-2317c6e135b3"
    },
    {
        "author": "洪咨夔",
        "paragraphs": [
            "疥痒悲志鬰，发凉慨年徂。",
            "人特自苦耳，天竟可恃夫。",
            "忘忧草良妩，蠲忿花更姝。",
            "多渠有酒醑，宽我无钱沽。",
            "阿芝亦解事，低眉荐吴歈。"
        ],
        "title": "疥痒",
        "id": "f5e9f9ac-c64a-45d8-b40f-9ea6ba08fdea"
    },
    {
        "author": "洪咨夔",
        "paragraphs": [
            "肃容盛气下璇霄，不作投壶玉女娇。",
            "坡老堂前微扑面，伊川门外骤齐腰。",
            "得风还解掀天起，带雨纔能控地飘。",
            "无限陈根生意动，早看绿长後园蕉。"
        ],
        "title": "和雪",
        "id": "dd8d0200-2043-4207-9c27-65214e65b199"
    },
    {
        "author": "洪咨夔",
        "paragraphs": [
            "钟山好住苦弗住，驮岭难居真欲居。",
            "出地入天须任我，来今去古不关渠。",
            "万由旬上起肤寸，一剎那间弥太虚。",
            "识得鬘华云体段，妙高高处坐如如。"
        ],
        "title": "宝云庵戒师",
        "id": "3fe1e38a-882a-40bf-83b0-7c14079dc162"
    },
    {
        "author": "洪咨夔",
        "paragraphs": [
            "松鹤昂昂省见稀，独游汗漫友佺期。",
            "光风霁日安排好，秀水佳山斗饤奇。",
            "嘉庆图中身最贵，耆英会上爵犹卑。",
            "纵心境界天和聚，一笑花开蝶满枝。"
        ],
        "title": "戊子新元老人七十有诗自述敬和",
        "id": "efe69e38-9713-45eb-97e8-3006472d86aa"
    },
    {
        "author": "洪咨夔",
        "paragraphs": [
            "旧雨来人眼底稀，春风独许共襟期。",
            "斜川追古年年早，曲水从今事事奇。",
            "烂熳和诗齐少长，淋漓被酒略崇卑。",
            "惊回蜀道芳时梦，花亚银钗舞竹枝。"
        ],
        "title": "用韵答子有",
        "id": "9748f7c5-e138-4bf3-9bb4-0100c373a7f4"
    },
    {
        "author": "洪咨夔",
        "paragraphs": [
            "山居岁事似羌村，注瓦倾瓷酒半浑。",
            "微麝和饧溲粔籹，芳鳬夹荠斫餫饨。",
            "阮生朱老情怀密，张丈殷兄笑语温。",
            "帘外东风花信早，更烦吹绿鬓毛根。"
        ],
        "title": "岁事",
        "id": "950c98e2-5ae1-48b8-91ba-72dbc5bcb71b"
    },
    {
        "author": "洪咨夔",
        "paragraphs": [
            "老僊方寸长黄芽，百顺熏蒸到物华。",
            "移得广寒宫里种，开将后土庙中花。",
            "诗书根蔕圣贤脉，忠孝馨香今古牙。",
            "富贵傥来余事耳，化工深意属君家。"
        ],
        "title": "罗察院父瑞桂堂",
        "id": "8cc19b90-f17a-4515-bb55-b3643a4a22e0"
    },
    {
        "author": "洪咨夔",
        "paragraphs": [
            "普门以眼听，观音以耳观。",
            "谓得观听真，竟被耳眼瞒。",
            "瞎却观音耳，聋却普门眼。",
            "万法本来空，蒙头都不管。",
            "君不见大藏五千四十八卷，第一句如是我闻无着处。"
        ],
        "title": "治平寺清音堂",
        "id": "897f08a5-7faa-4d4f-a309-15aefef77983"
    },
    {
        "author": "洪咨夔",
        "paragraphs": [
            "百舌梢头一半春，日长无处着闲心。",
            "推枰竞欲投机早，结眊谁知用意深。",
            "梅子胚胎盐里味，桐花摆布蜜边阴。",
            "东皋西崦行几遍，软脚踉蹡索酒斟。"
        ],
        "title": "春行",
        "id": "8718df5b-78ec-4c0a-9f06-ddfc3d98d41a"
    },
    {
        "author": "洪咨夔",
        "paragraphs": [
            "葛根已尽麦方青，延颈东来米价平。",
            "怕听三更三点雨，要占二月二朝晴。"
        ],
        "title": "田家以二月二日晴雨占谷价枕上口占",
        "id": "fcfd6baf-9b97-43da-9140-8657e03936bb"
    },
    {
        "author": "洪咨夔",
        "paragraphs": [
            "雪水迎风细作鳞，青青又是故园春。",
            "只知和鼎非凡子，岂料升盘有苦人。",
            "还我核来机转熟，寄渠花去意犹新。",
            "侧生底事摇车颊，空作渔阳一点颦。"
        ],
        "title": "敬和老人青梅",
        "id": "27ff64cd-6d80-4d7c-8f06-c6338431c30e"
    },
    {
        "author": "洪咨夔",
        "paragraphs": [
            "不论塌扱与娄罗，判却风光屐齿磨。",
            "老柳强颜翻拓跋，新禽满意奏娑陀。",
            "山如欲雨何妨住，僧不能禅亦足多。",
            "须信斯文天未丧，龙蛇虎豹底烦呵。"
        ],
        "title": "社前一日点检山房用呵字韵",
        "id": "b09de342-af74-4e6b-9991-d43d0d4bb345"
    },
    {
        "author": "洪咨夔",
        "paragraphs": [
            "梦破巫峰十二鬟，家山逸驾尚容攀。",
            "桃花见面东风里，应笑陈人老上颜。"
        ],
        "title": "同日次韵可庵",
        "id": "b04bde02-31ff-48d9-a9af-d20d3fc72093"
    },
    {
        "author": "洪咨夔",
        "paragraphs": [
            "呼吸东风养姹婴，翰林非主墨非卿。",
            "吾身元与三才并，此性须存一点明。",
            "盘谷钓鲜深复窈，羌村倾榼浊还清。",
            "久要谁似长宁守，尚记慈恩恶姓名。"
        ],
        "title": "长宁高守见寄用韵奉酬",
        "id": "4964ad8b-680a-4e6d-b30d-be54348b482e"
    },
    {
        "author": "洪咨夔",
        "paragraphs": [
            "娑竭宝藏移，列缺云气从。",
            "平地决为壑，歼人锐于锋。",
            "丰年变菜色，乐土生愁容。",
            "须烦霹雳手，左耳劙乖龙。"
        ],
        "title": "陈尉括水伤冒雨下朱陀出示两诗次韵  其一",
        "id": "61670cb5-2b47-4e6b-87db-b0301bc13213"
    },
    {
        "author": "洪咨夔",
        "paragraphs": [
            "陈编贮山房，故事追康庐。",
            "欲共天下士，读尽人间书。",
            "多君弓刀来，发我金璧储。",
            "山灵似不分，震雨翻河鱼。"
        ],
        "title": "陈尉括水伤冒雨下朱陀出示两诗次韵  其二",
        "id": "a84eda58-44af-4f0f-a4fc-266bfab44f0b"
    },
    {
        "author": "洪咨夔",
        "paragraphs": [
            "血气危频复，头颅老数奇。",
            "家如缘角鼠，身是脱筒龟。",
            "草树春离列，云山晚蔽亏。",
            "意行随所到，不必问何之。"
        ],
        "title": "中春中澣後一日老人挈累下西市寓舍越三日某行感而赋诗呈友人  其一",
        "id": "a0036f66-4194-41ce-8158-80ec5e0a249f"
    },
    {
        "author": "洪咨夔",
        "paragraphs": [
            "吐气韶华里，关心晓咔边。",
            "鹧鸪天性在，杜宇世情然。",
            "怒笋和泥煮，殷花蘸乳煎。",
            "须君来共此，已办杖头钱。"
        ],
        "title": "中春中澣後一日老人挈累下西市寓舍越三日某行感而赋诗呈友人  其二",
        "id": "4027a98b-4bea-4ed5-9866-87b05b4c255f"
    },
    {
        "author": "洪咨夔",
        "paragraphs": [
            "乃翁抱璞售无媒，去作修文地下魁。",
            "换骨法从青子得，返魂香自绿阴来。",
            "诗书根气春无尽，清白源流庆有开。",
            "十二循环花瓣异，信知天理有时回。"
        ],
        "title": "族叔畴甫老死于场屋人共惜之其子得瑞梅于园实三而花一花十二瓣碧色其遗文发祥欤老人为赋诗敬用韵",
        "id": "33dfd2e7-69f0-4c52-a212-9322c5910bc3"
    },
    {
        "author": "洪咨夔",
        "paragraphs": [
            "护额锦裁帕，扶腰珠络衣。",
            "几回呼使进，尽日醉言归。",
            "径古梅成荫，堂深桂合围。",
            "重来无复拜，春色黯斜晖。"
        ],
        "title": "钟太君挽诗",
        "id": "d493b339-a074-4c4c-85c9-7a87a7f821ee"
    },
    {
        "author": "洪咨夔",
        "paragraphs": [
            "秋隼风神耸，春云笔势奇。",
            "人情方共属，天理竟难窥。",
            "哭子零丁母，啼耶娅姹儿。",
            "落花飞絮急，行道亦伤悲。"
        ],
        "title": "钟云叔挽诗",
        "id": "a25d9da6-e244-4006-8109-fc666c39eaa6"
    },
    {
        "author": "洪咨夔",
        "paragraphs": [
            "三世不异爨，一门皆力书。",
            "此风今所少，他行特其余。",
            "藻锜明疏牖，萱窝护碧除。",
            "春光元自在，遗梦杳安舆。"
        ],
        "title": "罗解元母胡氏挽诗",
        "id": "ff4905c0-8103-4618-9e65-97851559740d"
    },
    {
        "author": "洪咨夔",
        "paragraphs": [
            "魏紫潜绯真正红，天公不管老东风。",
            "紫袍玉带双鱼挂，犹把阑珊造化功。"
        ],
        "title": "水牡丹",
        "id": "c20f0694-ed14-4315-b665-dbed1d6a5631"
    },
    {
        "author": "洪咨夔",
        "paragraphs": [
            "相轮高插碧霄寒，好是如如不动山。",
            "弄影翻光颠倒转，微权只在隙窗间。"
        ],
        "title": "东山塔影",
        "id": "964bf705-0be9-429e-a32c-95d53a0f4080"
    },
    {
        "author": "洪咨夔",
        "paragraphs": [
            "西山许迈无人问，只说东山有谢安。",
            "富贵光明贫贱晦，世情从古两般看。"
        ],
        "title": "东西山  其一",
        "id": "0db994c0-cf2b-47e9-90f4-e6a101839f0f"
    },
    {
        "author": "洪咨夔",
        "paragraphs": [
            "折屐碁边情易矫，捋须筝畔泪难禁。",
            "何如拍手招元放，玉室金堂深更深。"
        ],
        "title": "东西山  其二",
        "id": "b7992f2c-0779-462f-bed6-9dfbf6f81aa5"
    },
    {
        "author": "洪咨夔",
        "paragraphs": [
            "邹不辞三徙，滕何爱一廛。",
            "典衣宽酒债，乞米续炊烟。",
            "胜败供飞雹，亏成付响泉。",
            "东山时撰屦，花底弄潺湲。"
        ],
        "title": "敬和老人寓舍",
        "id": "1a7aa2a3-f342-4628-beb0-7dc607fd2486"
    },
    {
        "author": "洪咨夔",
        "paragraphs": [
            "故人书断故山离，义重惟穷到处随。",
            "无米胸中元自杵，不蚕鬓底却能丝。",
            "消梅乞与嘲盐贵，苦笋烹来怪醤迟。",
            "亡可柰何安若命，午窗赢得睡便宜。"
        ],
        "title": "午困",
        "id": "70575866-a734-44d9-8c12-9d6a818eeb21"
    },
    {
        "author": "洪咨夔",
        "paragraphs": [
            "谁为风光管合离，绿阴芳草日相随。",
            "此身百丈牵三峡，吾道千钧系一丝。",
            "力戒荡舟君子适，志期学圃小人迟。",
            "平生客气消磨尽，醉固佳哉醒亦宜。"
        ],
        "title": "再赋  其一",
        "id": "57193e3f-4763-4ca0-8f42-d353c526f7ae"
    },
    {
        "author": "洪咨夔",
        "paragraphs": [
            "一出俄经震巽离，盈虚消息取诸随。",
            "盆栽菡萏何时藕，檐挂蜘蛛尽日丝。",
            "左墄右平魂梦远，东岗西崦杖藜迟。",
            "棱棱瘦骨萧萧发，恰与黄冠野服宜。"
        ],
        "title": "再赋  其二",
        "id": "1b78019a-e49b-41f7-9559-4fdcb93f416a"
    },
    {
        "author": "洪咨夔",
        "paragraphs": [
            "金銮天子如天大，九万里鹏容几个。",
            "寻常沟渎虾蟆过，红锦宫袍空着破。",
            "故书收拾归去来，倚杖斜阳唱谁和。"
        ],
        "title": "题李杜苏黄像 太白",
        "id": "5c8438f5-1680-4616-ba40-c17b5afa509f"
    },
    {
        "author": "洪咨夔",
        "paragraphs": [
            "风云惨淡豺貙吼，日忧无饭仍无酒。",
            "秋来东屯熟八九，举家欢呼拍铜斗。",
            "老夫欲酿儿欲炊，老夫怕醒儿怕饥。",
            "商量不下捻断髭，归与汝母折衷之。"
        ],
        "title": "题李杜苏黄像 少陵",
        "id": "1c0c5c4a-a634-476b-a21f-10503fd05a69"
    },
    {
        "author": "洪咨夔",
        "paragraphs": [
            "黑风撼海晨乌青，海怪出没云涛腥。",
            "矫首独立天冥冥，保一以静吾清宁。",
            "椰冠野服双鬓星，抱书自随妙娉婷，眼寒海南蜑家丁。"
        ],
        "title": "题李杜苏黄像 东坡",
        "id": "74495015-a8ee-4daa-9523-16cf1a8fe658"
    },
    {
        "author": "洪咨夔",
        "paragraphs": [
            "神为骖騑气为车，秋云扶疎春风腴。",
            "汤餠睡起茗椀须，意往独与奚奴俱。",
            "奴低头笑公，放懒不着书。"
        ],
        "title": "题李杜苏黄像 山谷",
        "id": "ee6b25ab-f546-4d4f-9861-646e7f068c03"
    },
    {
        "author": "洪咨夔",
        "paragraphs": [
            "岩芳敛空华，谷响答虚牝。",
            "坐看白云生，会得无生忍。"
        ],
        "title": "普照僧生云轩云闲阁  其一",
        "id": "bfdf5b14-da97-47b2-8a75-b5c9fb618661"
    },
    {
        "author": "洪咨夔",
        "paragraphs": [
            "雨来山出云，雨过云归海。",
            "悠然天地间，得此大自在。"
        ],
        "title": "普照僧生云轩云闲阁  其二",
        "id": "05fd16b3-9ebe-4d0c-bbc5-08b33ac5be0a"
    },
    {
        "author": "洪咨夔",
        "paragraphs": [
            "插遍秧畴雨恰晴，牧儿顶踵是升平。",
            "秃穿犊鼻迎风去，横坐牛腰趁草行。"
        ],
        "title": "夏至过东市  其一",
        "id": "28877f14-fd8b-45be-adfe-c37ea7e3dd56"
    },
    {
        "author": "洪咨夔",
        "paragraphs": [
            "涨落平溪水见沙，绿阴两岸市人家。",
            "晚风来去吹香远，蔌蔌冬青几树花。"
        ],
        "title": "夏至过东市  其二",
        "id": "8a1776c2-2933-4a2b-80ad-64904c3c7699"
    },
    {
        "author": "洪咨夔",
        "paragraphs": [
            "流转风光不暂违，等无地角与天涯。",
            "故人书到几青李，生面客来时紫芝。",
            "穷里埋头倾哑酒，凉边趁手应盲棋。",
            "寂寥简短君应笑，郎罢吟诗囝和诗。"
        ],
        "title": "和黄伯渊见寄  其一",
        "id": "f48027c5-222a-44ce-9734-5e95991f61c2"
    },
    {
        "author": "洪咨夔",
        "paragraphs": [
            "锦野西头始识君，便期垩鼻着风斤。",
            "余甘到底有遗味，薝卜本来无异芬。",
            "忽忽又弦凉榭月，亭亭还合暮山云。",
            "玉泉道士穷于我，也买新鹅约右军。"
        ],
        "title": "和黄伯渊见寄  其二",
        "id": "d358b692-c567-4952-a37e-fe8a2f738c57"
    },
    {
        "author": "洪咨夔",
        "paragraphs": [
            "西谷柴车手自巾，风吹不到庾郎尘。",
            "回光返照千江月，复命归根一点春。",
            "永昼同窗陶处士，凉宵专席竹夫人。",
            "徐公好丑浑休问，认取青铜镜里真。"
        ],
        "title": "敬和老人览镜",
        "id": "83fbf331-d145-4472-90a5-c003182164b4"
    },
    {
        "author": "洪咨夔",
        "paragraphs": [
            "耐翁流庆徧仍来，随处烝尝荐笋苔。",
            "但认白云飞一点，便胜黄犊走千回。",
            "屋山早露柤梨熟，墓道秋风菊桂开。",
            "父子相从归展省，岂无野水为添杯。"
        ],
        "title": "又和忆可庵",
        "id": "c8ae8f86-6f33-4f29-9b5d-3b10c1bd7e6a"
    },
    {
        "author": "洪咨夔",
        "paragraphs": [
            "秧青水白四郊同，召雨无烦访守宫。",
            "槐叶煮𩛽随市俗，莲花捣曲称家风。",
            "过从久谢三千客，嬉戏长娱七十翁。",
            "已是太平农圃老，更揩两眼看升中。"
        ],
        "title": "次韵夏日",
        "id": "adb8bb4f-f19d-403c-a212-a244ae8587f4"
    },
    {
        "author": "洪咨夔",
        "paragraphs": [
            "红红白白两般栽，浅浅深深一气催。",
            "但爱透从清水出，不辞脱自淤泥来。",
            "随花着盖相依立，聚菂为房忍擘开。",
            "妙洁色香无间断，床头更拨洗儿醅。"
        ],
        "title": "敬和老人荷花",
        "id": "3fa2f601-5eff-4fb3-9e4c-e0750bed55b5"
    },
    {
        "author": "洪咨夔",
        "paragraphs": [
            "气佳哉兮鬰葱，文五色兮虎龙。",
            "江胥杵沙为驰道兮，海若敛潮其下风。",
            "前羲舒而後翳霳兮，轸猎来自东。",
            "孕泰和兮诸冯，煽炎晖兮沛丰。",
            "于乎秦望，禹会其宇内之镇兮讵伊越之雄。",
            "堂兮堂兮，宜其眇翠阆而羞丹蓬。"
        ],
        "title": "镇越堂辞",
        "id": "5be8e7ab-1140-43f3-8c82-876e67c2822c"
    },
    {
        "author": "洪咨夔",
        "paragraphs": [
            "荷披菰折似秋严，茀草丛中菊露尖。",
            "只有木犀荒不得，媻跚勃窣上亭檐。"
        ],
        "title": "西庵晚步",
        "id": "74f1399b-2b57-4a82-afdb-f538daef5652"
    },
    {
        "author": "洪咨夔",
        "paragraphs": [
            "弄巧拙逾甚，合欢愁转多。",
            "擘金盟似海，搔玉泪成河。",
            "天运真旋磨，人生特掷梭。",
            "身闲凉月好，且与醉无何。"
        ],
        "title": "次韵七夕",
        "id": "16867bc2-0e1d-42f2-a289-f0ea6a691d5c"
    },
    {
        "author": "洪咨夔",
        "paragraphs": [
            "已迫斜阳欲坠时，谋身只怕脚行迟。",
            "纵横笼罩大为网，首尾经纶浑是丝。",
            "腹饱飞虫肥似瓠，喙工毒螫利于锥。",
            "朝来猛被儿童扫，不放檐牙一点遗。"
        ],
        "title": "蜘蛛",
        "id": "1eac58b6-7190-4341-9854-bb7e89b8d357"
    },
    {
        "author": "洪咨夔",
        "paragraphs": [
            "促织声来竹里，凌霄花上松梢。",
            "清泉白石心领，野鹤孤云手招。"
        ],
        "title": "晚径",
        "id": "78a337a9-276a-4730-b942-c8d3a7dc394b"
    },
    {
        "author": "洪咨夔",
        "paragraphs": [
            "要看中秋月，须交夜半时。",
            "当中明朗朗，直下浄离离。",
            "地只余风露，天何有斗箕。",
            "虚灵昭彻性，开眼几人知。"
        ],
        "title": "中秋",
        "id": "f863dcec-6e0f-4fe5-a238-f9e23d495748"
    },
    {
        "author": "洪咨夔",
        "paragraphs": [
            "西风摆脱络头丝，荪壁为家不问蓍。",
            "分得九华烟雨壑，种将五老水云芝。",
            "戟髯洒洒精神健，剑脊棱棱气骨奇。",
            "窗外几多凡草木，为谁张王为谁衰。"
        ],
        "title": "敬和老人石菖蒲",
        "id": "278c4858-e4e9-4c65-9aa2-9c630dbc9bfa"
    },
    {
        "author": "洪咨夔",
        "paragraphs": [
            "溪山鱼鸟识车尘，风日温明试小春。",
            "黄帽青鞋安乐法，芋魁豆荚太平人。",
            "接篱倒着情怀放，蓬沓逢迎气味真。",
            "儿亦梦牵潭上菊，和香细嚼胜猩唇。"
        ],
        "title": "又敬和还家自喜",
        "id": "aed8733d-d0c1-4891-9b24-130c88c01897"
    },
    {
        "author": "洪咨夔",
        "paragraphs": [
            "丧家知似狗，生子望如狼。",
            "过尽灯花影，空余汗竹香。",
            "菊肥人自瘦，发短虑何长。",
            "霜蟹新篘酒，由来苦易忘。"
        ],
        "title": "又敬和还家",
        "id": "afa81f02-5447-4e96-a28b-423da10cbf6c"
    },
    {
        "author": "洪咨夔",
        "paragraphs": [
            "燧农以前疑传疑，理耶乱耶难尽知。",
            "唐虞三代号极治，说着已是令人悲。",
            "古来神器付有德，人心天命何容私。",
            "使朱与均不豚犬，亦家天下如启时。",
            "干尊坤卑大分定，孰阳为耦阴为奇。",
            "南巢牧野可自诿，为民嘘寒濯其痍。",
            "後来龙虎战刘李，大氐鹯獭驱秦隋。",
            "杯羹分我弗暇顾，肯与儿女同车驰。",
            "晋阳宫监计可劫，机穽不管为天窥。",
            "橘中老翁虬髯客，冷看世变从旁嗤。",
            "当涂典午夜负耳，南北五代昼攫之。",
            "螳螂黄雀递相视，谁肯帖耳甘伏雌。",
            "日月出矣爝火熄，此殆天意非人为。",
            "所嗟患失长乐老，东家淅米西家炊。",
            "荣华富贵风雨过，但见金椎控人颐。",
            "君侯读书眼如月，坐阅两岸随舟移。",
            "诗成索酒浇磊磈，通德裙带红榴垂。"
        ],
        "title": "次韵临安赵丞读绍运图",
        "id": "e0f06394-bdc7-414e-8d30-ac03b79a0808"
    },
    {
        "author": "洪咨夔",
        "paragraphs": [
            "自洗洮州绿，闲题柿叶红。",
            "一尘空水月，百念老霜风。",
            "钝菊凄犹蕾，颠桃艳已丛。",
            "斡流千万变，谁实主鸿蒙。"
        ],
        "title": "洗研",
        "id": "33c1d174-b641-49de-9ce8-7039099ac06e"
    },
    {
        "author": "洪咨夔",
        "paragraphs": [
            "古屋无过客，新凉得可人。",
            "为回黄觳𧥆，同饭紫轮囷。",
            "社雨初华稻，秋风未老苹。",
            "扁舟苕霅去，诗料正横陈。"
        ],
        "title": "赠俞次孟",
        "id": "c9120145-1737-4c18-a3cc-f4756e82514d"
    },
    {
        "author": "洪咨夔",
        "paragraphs": [
            "几度椒花颂岁朝，今年心事最萧条。",
            "官虽有路犹穷辙，住岂无家却寄巢。",
            "金尽床头颜易改，樽空座上客难招。",
            "一般独得便宜处，病里逢人免折腰。"
        ],
        "title": "己丑新年",
        "id": "274681c5-d98e-4b64-b307-708b8b34d232"
    },
    {
        "author": "洪咨夔",
        "paragraphs": [
            "病将春到眼慵开，只为梅花猛一来。",
            "何处琵琶推却手，举头啄木起林隈。"
        ],
        "title": "病起独步",
        "id": "6da41f0e-66a0-42d8-8631-49a5e696259f"
    },
    {
        "author": "洪咨夔",
        "paragraphs": [
            "腊雪如席麦苗肥，春雨如膏菜薹贱。",
            "宁令前壁打後壁，不将热面塌冷面。"
        ],
        "title": "答请事简",
        "id": "de7ccc3e-b886-4b3e-85d5-d1d157ac1422"
    },
    {
        "author": "洪咨夔",
        "paragraphs": [
            "饱鹜避弓横渚，惊鳞透网平波。",
            "一段春光摇曳，几双静眼摩挲。"
        ],
        "title": "寓事",
        "id": "6edf1e94-2594-4a31-bdc9-ff77698a49ce"
    },
    {
        "author": "洪咨夔",
        "paragraphs": [
            "山深莫道得春迟，云漏晴光已大奇。",
            "夹径幽香吹艾纳，隔林绝艳点燕支。",
            "一川远近迷渔屋，两市东西认酒旗。",
            "锦野着亭坡老後，曾来可惜独无诗。"
        ],
        "title": "次韵西山",
        "id": "e56090da-0f99-4bd6-ae3d-6e8a62fc8dd9"
    },
    {
        "author": "洪咨夔",
        "paragraphs": [
            "不用忧春雨，时来百草芳。",
            "猫头肥可臿，雀舌嫩堪囊。",
            "旧酒闻香烈，新诗索味长。",
            "樱桃空落去，吾老白云乡。"
        ],
        "title": "次韵遣怀",
        "id": "4518a41f-f3ad-4151-bd5b-20a2da652d98"
    },
    {
        "author": "洪咨夔",
        "paragraphs": [
            "盘隠早具眼，栗斋仍点头。",
            "丰碑俱好在，烂醉更何求。",
            "院静桃开落，林深鹤去留。",
            "翛然风露表，无处觅青牛。"
        ],
        "title": "挽元寂王道士",
        "id": "ac0f4c1b-7236-4f48-843f-187015ea2f51"
    },
    {
        "author": "洪咨夔",
        "paragraphs": [
            "条风从东来，习习振枯槁。",
            "美人倚窗闺，别思忽已早。",
            "昔为连理枝，今为断肠草。",
            "鸡号天五更，发白不待老。"
        ],
        "title": "古意",
        "id": "92172a58-8b7c-4943-a7fa-7350f2ecaac5"
    },
    {
        "author": "洪咨夔",
        "paragraphs": [
            "出郭暄欲暑，涉林清自秋。",
            "步随目力高，身与山气浮。",
            "飞来辛夷花，拾得莲叶舟。",
            "一声提壶卢，四顾丛薄幽。",
            "诘屈九曲屏，突兀十二楼。",
            "泉流涧级峻，云起峰阴稠。",
            "左摩紫髯兕，右拂苍鳞虬。",
            "牵衣憇更好，拥策登三休。",
            "上呼笙箫侣，下瞰锦绣州。",
            "豁落不平事，消融无涯忧。",
            "太极浩初判，此山鬰相缪。",
            "几人记曾来，老苔蚀琱锼。",
            "玲珑听我歌，歌彻玲珑愁。",
            "有酒且湑我，羲娥雪人头。"
        ],
        "title": "中春望後一日登玲珑",
        "id": "bca1ed2e-a0bb-489a-92fc-2fb98d9d7f41"
    },
    {
        "author": "洪咨夔",
        "paragraphs": [
            "麈尾御犊辕，竹枝招羊车。",
            "意足各人眼，心合无天涯。",
            "宝扇闲草虫，碧衫凉暗花。",
            "荼䕷金沙底，清歌按红牙。",
            "醒疑不是梦，梦到故自佳。"
        ],
        "title": "梦语",
        "id": "5f431d6e-11b3-4279-a0d1-53fa17b6dcad"
    },
    {
        "author": "洪咨夔",
        "paragraphs": [
            "摩耶树老无多子，天女花妍有许般。",
            "莫把东边枝便斫，堂堂留与碧霄干。"
        ],
        "title": "次韵娑罗花",
        "id": "d126f650-5b1c-4a51-a07a-b4476d89766f"
    },
    {
        "author": "洪咨夔",
        "paragraphs": [
            "病禹逢沈骜，酣参事懦盈。",
            "阴阳眠燮理，天地醉财成。",
            "河岳瞢腾立，羲娥蹩躠行。",
            "无人能唤醒，作意造升平。"
        ],
        "title": "读汉事",
        "id": "45d57560-f014-43b4-b5be-27f7d09645c0"
    },
    {
        "author": "洪咨夔",
        "paragraphs": [
            "昨朝邻家饭，叠俎肉暨鱼。",
            "今晨自家粥，单簋笋与蒲。",
            "不为昨而腯，不为今而臞。",
            "面前有丰杀，此腹只自如。",
            "所以颜氏子，箪瓢靡求余。"
        ],
        "title": "粥罢",
        "id": "783e4d1d-ecf2-41bc-b10c-12cde4237caa"
    },
    {
        "author": "洪咨夔",
        "paragraphs": [
            "识字不用多，识多反为累。",
            "结交何用深，交深或中弃。",
            "紫微有君房，郎将得宾王。",
            "胸无半点墨，七襄亦成章。",
            "票姚新宾客，文园旧妇翁。",
            "虽非平生驩，冰雪生春容。",
            "劝君五车不须读，瞑坐蒲团养双目。",
            "作云作雨手翻覆，有时乌好丈人屋。"
        ],
        "title": "识字行",
        "id": "0f7d1642-8efa-4d9b-aaa5-016f35436bb4"
    },
    {
        "author": "洪咨夔",
        "paragraphs": [
            "窈窕薜荔径，勃窣薝卜林。",
            "六出无他香，御此众绿阴。",
            "低头拾摽梅，齿老酸不禁。",
            "仰看栗鼠度，危梢与云侵。",
            "百舌巧滕颊，时过声自沉。",
            "抟黍晚得意，睍睆流好音。",
            "水旁两三家，煮茧矮屋深。",
            "午忙不暇馌，荷鉏归藁砧。",
            "夹桥女萝密，趋坞孙竹森。",
            "仙人左元放，拍手东西岑。",
            "一气地依天，万事古犹今。",
            "溪山岂不好，感槩霜满簪。",
            "前乎千百年，有人获我心。",
            "後乎千百年，知谁同此襟。"
        ],
        "title": "散策",
        "id": "97455de5-2cb4-4323-8ca2-883c9715a271"
    },
    {
        "author": "洪咨夔",
        "paragraphs": [
            "雪氄吾家虥，知亲翰墨妍。",
            "渴来趋研饮，饱去枕书眠。",
            "弄影窥清镜，收声听素弦。",
            "最能持大体，鼠辈任便儇。"
        ],
        "title": "花狮",
        "id": "ee3e7782-4372-42ad-8d01-aac157223636"
    },
    {
        "author": "洪咨夔",
        "paragraphs": [
            "鹊经心诀在，鸿宝肘方全。",
            "为问春痟首，何如夏胁肩。",
            "楼居高进月，园涉细疏泉。",
            "学得种芝法，疑君今稚川。"
        ],
        "title": "老人赋郑医芝隠楼敬次韵",
        "id": "cbbcc88f-9a3d-434f-891b-2504b1bc1a97"
    },
    {
        "author": "洪咨夔",
        "paragraphs": [
            "借得卢仝屋数间，不为太窄不为宽。",
            "胸中鹏背三千里，膜外羊肠百八盘。",
            "薜荔水中摽本远，菖蒲石上见花难。",
            "粗茶粝饭随缘过，等作须弥芥子看。"
        ],
        "title": "又敬和寓舍",
        "id": "00623b68-2197-4d02-b314-da945d9b8042"
    },
    {
        "author": "洪咨夔",
        "paragraphs": [
            "酒泉能醉么，饭颗免饥不。",
            "万事得如愿，一生应莫愁。",
            "凉风高放鹤，落日倒骑牛。",
            "诸妄冰消尽，吾师马少游。"
        ],
        "title": "除妄",
        "id": "43fb7b5f-1349-4031-8212-60b2f6094741"
    },
    {
        "author": "洪咨夔",
        "paragraphs": [
            "樛枝阴合翠熏笼，曲曲斜斜石径通。",
            "窈眇蝉声缲独茧，为渠立尽晚来风。"
        ],
        "title": "晚凉",
        "id": "f80bff19-a1ed-4bb2-bfdd-5fb869f52bf6"
    },
    {
        "author": "洪咨夔",
        "paragraphs": [
            "热不能堪又便秋，天公底暇与人谋。",
            "形容如许马非马，气力几何牛戴牛。",
            "勃勃松梢云片起，琤琤藕叶雨声留。",
            "新凉收拾归歌板，钿合金钗万古愁。"
        ],
        "title": "迎秋",
        "id": "2c8c99b6-3d8e-4429-be0b-878e8e6bdcdb"
    },
    {
        "author": "洪咨夔",
        "paragraphs": [
            "埋盆作沼野人家，数斛山泉拍两涯。",
            "人立晚风凉似水，荷浮香气胜于花。",
            "蛙声恰恰宜飞雨，鹜影依依欠落霞。",
            "齐物逍遥无大小，不须烦恼发生丫。"
        ],
        "title": "敬和老人盆池",
        "id": "d8a12d02-3cff-4857-8ea5-4fb1a27a7373"
    },
    {
        "author": "洪咨夔",
        "paragraphs": [
            "龙公有眼识英材，好雨随声唤得来。",
            "酒面添如田水满，眉头放与稻花开。"
        ],
        "title": "喜雨一绝简赵丞",
        "id": "cd03b186-753a-4ca2-82c5-9b02f38361bd"
    },
    {
        "author": "洪咨夔",
        "paragraphs": [
            "黄金络头五花马，槲叶无风雪蜚野。",
            "仰看飞鸟命中之，好兮儇兮谁似者。",
            "上蔡门，望夷宫。",
            "往事了不省，引白春满容。",
            "啸笙坎鼓踏雪归，马蹄不记来时踪。"
        ],
        "title": "古乐府用礼禅灭翁韵四 公子游猎",
        "id": "cdc710a3-1bb7-4517-a67b-dfa31f4bc519"
    },
    {
        "author": "洪咨夔",
        "paragraphs": [
            "河水汤汤，公毋渡为。",
            "妾言嗟未力，公渡竟不疑。",
            "云昏风雨寒，波深蛟鳄饥。",
            "二十三弦悲复悲，黄鹄不双鸾独飞。"
        ],
        "title": "古乐府用礼禅灭翁韵四 公毋渡河",
        "id": "8712e1d4-8444-45cb-b08e-30dd30bdc18a"
    },
    {
        "author": "洪咨夔",
        "paragraphs": [
            "桐春华，竹秋霏，苍梧云深人未归。",
            "乌八九子恣飞啄，夜半饱啼山月落。",
            "鸑鷟引孤雏，肠空羽毛薄。",
            "为言增击勿作遥，吹参差兮共飘飘。"
        ],
        "title": "古乐府用礼禅灭翁韵四 凤引雏",
        "id": "d83222d6-f677-49cb-adef-c5f84e265db4"
    },
    {
        "author": "洪咨夔",
        "paragraphs": [
            "羽肃肃，鸣雝雝，江南江北秋思同。",
            "秋思中人无避处，风酸月冷江流去。",
            "鴈奴亦良苦，群鴈不我冯。",
            "夜深炬火灭复明，举网揜尽芦花翎。"
        ],
        "title": "古乐府用礼禅灭翁韵四 鸿鴈行",
        "id": "05892df7-cc59-45f2-bdf6-af4332883bb7"
    },
    {
        "author": "洪咨夔",
        "paragraphs": [
            "露径风篱取次芳，朝荣暮悴付流光。",
            "一秋朵朵红相续，比着人情大段长。"
        ],
        "title": "槿花",
        "id": "709c69af-d4c1-43ff-97f6-bf429255ae01"
    },
    {
        "author": "洪咨夔",
        "paragraphs": [
            "亨衢方四十，满谓乃翁如。",
            "为底澼洸药，依然城旦书。",
            "光尘风物里，消息事情初。",
            "束起东西玉，功名富贵余。"
        ],
        "title": "用王司理韵送别  其一",
        "id": "5cda7243-aa3d-467c-9976-e7dae36a15c0"
    },
    {
        "author": "洪咨夔",
        "paragraphs": [
            "芦花秋摵摵，征思旆悠悠。",
            "歌吹莫愁国，鼓铙熊绎州。",
            "胸奇空盾鼻，胆隽落旄头。",
            "傥有西风鴈，频书老故侯。"
        ],
        "title": "用王司理韵送别  其二",
        "id": "ae3c48b3-675d-4127-a32c-70c4feb446c4"
    },
    {
        "author": "洪咨夔",
        "paragraphs": [
            "夫没姑嫜老，年芳鉴珥新。",
            "孤峰晴後雪，硕果剥中春。",
            "命义生无媿，言容死未陈。",
            "西风吹拱木，双剑合龙津。"
        ],
        "title": "挽钟孺人",
        "id": "5a9e5a1b-6a83-4a0f-aedb-65b687ec1960"
    },
    {
        "author": "洪咨夔",
        "paragraphs": [
            "夜气精神饱，春风笑语酣。",
            "修篁森道北，丛桂郁城南。",
            "雨露荣三釜，烟云老一龛。",
            "泷冈阡上路，秋思薄晴岚。"
        ],
        "title": "挽阮宣义",
        "id": "3e6234a2-29e7-4c55-b377-51f4879735d7"
    }
]