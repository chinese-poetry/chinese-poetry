[
    {
        "author": "張鎡",
        "paragraphs": [
            "陽烏翅焦雲崔嵬，避熱馬轉南山隈。",
            "邊湖興熟厭頻往，幽討林落穿莓苔。",
            "澗聲引步陟層嶺，亭矗路側雙扉開。",
            "泓泉湛碧透坤軸，合有龍卧專風雷。",
            "撫欄立瞰眩奇閟，潄挹未敢持深盃。",
            "瘦筇趨寺更幽寂，苴補不到簷楹摧。",
            "老僧肅揖選凉坐，借床過夜容裴回。",
            "神靈變異亦喜客，跂脈現狀潛鱗鰓。",
            "從容瞻敬忽無靚，應憫墮世餘氛埃。",
            "堂中遺像成三老，英爽長在遊天垓。",
            "認題掃壁說前輩，今昔玩視俱悠哉。",
            "出門因愛月正午，桂子秋到須重來。"
        ],
        "title": "夜宿龍井廣福寺分韻得來字",
        "id": "ca4b4dd7-0971-4ada-876f-484917bad04f"
    },
    {
        "author": "張鎡",
        "paragraphs": [
            "我生好奇難比論，流水古木期終身。",
            "卜居城隅易得趣，窗戶日與青山親。",
            "出門陂湖舊湮涸，連歲乃爾成奫淪。",
            "結亭據要雖屢賞，物景尚厭非清真。",
            "商飈入序才兩夕，猛雨盡洗炎歊塵。",
            "今晨已復暑不奈，揮汗幾欲捐衣巾。",
            "晚風引履到雲鏡，蕭爽意象生無垠。",
            "須臾從地出偉觀，光潔萬丈推冰輪。",
            "波明上下互發越，彌望但怪鎔黄銀。",
            "烟蘆窣颯雜蟲響，漁艇隠約收絲緡。",
            "人生何用計俗眼，强起口笑勝眉顰。",
            "急傾巨醆叫李白，今古不問交精神。",
            "相隨擬造廣寒闕，共醉更住三千春。"
        ],
        "title": "七月望煙波觀對月",
        "id": "e1bd8008-fa4e-4f91-82d1-b1cedad53a64"
    },
    {
        "author": "張鎡",
        "paragraphs": [
            "甫里先生窮到老，剩有詩文記林草。",
            "杞苗菊葉果何佳，自喜春風顔色好。",
            "現菴主人同吾張，故家文獻出大梁。",
            "相過肯對桂隠榻，握手書社傾肝腸。",
            "頃年客處東瀕海，灌畦不仰園官菜。",
            "小窗寒綠獨專名，實與天隨同所愛。",
            "所愛既同人亦同，豈較早晏時遭逢。",
            "極知趣尚寓小物，過眼斥鷃高飛鴻。",
            "閒關館舍人稀到，簷前席地聊從好。",
            "維杞與菊復移栽，擷可烹茶羹可芼。",
            "曉煙夕露清無邊，盡掃萬古紅紫緣。",
            "對之飲水骨亦仙，屠沽兒家休擊鮮。"
        ],
        "title": "題寒綠軒",
        "id": "f1d62499-931f-4540-adf3-e818f6e24577"
    },
    {
        "author": "張鎡",
        "paragraphs": [
            "二月二十八，花開滿林鶑恰恰。",
            "春光誰遣插翅飛，雪色情知添鬢髮。",
            "暄風隨我登古城，遠樹如簇山如縈。",
            "一川渺瀰青鏡平，雲翳不定天疑行。",
            "去船住船縱復橫，日輝迸射光晶晶。",
            "逆聽萬古蒼蠅聲，眼穿故國喚不應。",
            "鼎湖龍升朝帝廷，還領舊物蘇函靈。",
            "維先忠烈爲列星，侍堯受命行專征。",
            "今上移軍復四京，實遵天時協羣情。",
            "不戰自可屈人兵，版圖悉更郡縣名。",
            "蛇荒鳥夷頒朔正，禮樂制度重修明。",
            "漏泉沛澤江海傾，小臣筆力鴻毛輕。",
            "願書詔命奔驛程，滌洗罪眚哀孤惸。",
            "霜露所墜皆驩盈，此意一笑從誰評。",
            "舊遊安期丹想成，未須遣鶴來相迎。",
            "我方居園學長生，後五百歲歸蓬瀛。"
        ],
        "title": "登城歌",
        "id": "db28cc5e-9259-4b98-9f04-b3990e34a64c"
    },
    {
        "author": "張鎡",
        "paragraphs": [
            "丈夫出處無兩岐，彊自分別兒童癡。",
            "鹿門龐老不願仕，名與諸葛爭驅馳。",
            "天子從臣豈易得，履聲已到黄金墀。",
            "堂堂文譽動宸極，奕世長策歸論思。",
            "攀轅卧轍昔人事，前日作州重見之。",
            "萬口祝公猶在耳，拜後爵土同封蘄。",
            "緒餘間發有如此，功業盛著庸何疑。",
            "仙風却與松喬期，泛苕涉霅尋幽奇。",
            "洞天白石人未省，翦茅植樹親指麾。",
            "山靈地嫗許時秘，恰與八座供娛嬉。",
            "人間臺榭難頓著，臨勝向背真天施。",
            "霞晨霧夕更護耀，鷗朋鷺導欣逶迤。",
            "鄉來韓必今復來，飛雲入步長相隨。",
            "上章乞身世亦有，髮落齒撼將何爲。",
            "公未五十方朱顔，勇退奚俟謀耆龜。",
            "九重嘉賞寵殊職，百辟動色欽清規。",
            "鎡也塵鞅方羈縻，先德未報鬢已絲。",
            "高節凜凜端可師，扣門糧休千里齎，一舸叫月從鴟夷。"
        ],
        "title": "韓子師尚書致仕",
        "id": "30247c99-8bec-4832-b5e1-05463ac99002"
    },
    {
        "author": "張鎡",
        "paragraphs": [
            "嘗聞魏伯陽，鑄丹會稽山。",
            "功成試其徒，未欲汎與餐。",
            "紿言丹入口，命盡不可還。",
            "一人篤信道，快餌肯作難。",
            "翁復起諸死，携手升雲鸞。",
            "臨行作奇戲，留使後世看。",
            "聊將一粒變萬顆，擲向青林化珍果。",
            "彷彿芙蓉箭鏃形，澀如鶴頂紅如火。",
            "只隨翁字姑號陽，姓楊乃是訛偏旁。",
            "迄今年深少人識，地嫗山君應記得。",
            "木生曲直味宜酸，此獨甘香勝蜜團。",
            "吾宗望郎忽馳送，色映筠籃光欲動。",
            "想因見此列宿躔，曾遣冰壺纖指弄。",
            "我方水際呼清風，葛巾高掛千丈松。",
            "爲公摘荷盛薦酒，此樂城中那更有。"
        ],
        "title": "張戶部惠山楊梅",
        "id": "9f09848a-26fa-4879-b6e1-6d35151ac8c7"
    },
    {
        "author": "張鎡",
        "paragraphs": [
            "遐陬編戶居海濱，不但生涯仰蝦蟹。",
            "煮鹽成雪雪成堆，清曝羣魚趨市賣。",
            "其間石首最得名，隨潮百萬鼙鼓聲。",
            "長艫巨艑鬭截取，急逐風便來王城。",
            "頭中有物從何得，精衛含冤口拋石。",
            "此魚腹小不容舟，只把石吞那患迮。",
            "錯將轉上泥丸宮，又疑當年潄石翁。",
            "臨流快嚥透入腦，化作鱗鬣金巃嵷。",
            "子孫詵詵仍亹亹，曰春曰梅俱可喜。",
            "醉鄉貪衒風味高，失身盤膾杯羹裏。",
            "先生趁晴携酒觴，柳色正似鵝兒黄。",
            "與渠豈暇考族譜，便結保社南湖傍。",
            "軟炊玉飯乘燕艇，撐對柴門亂花徑。",
            "併呼三子伴漁童，食肉諸公自時政。"
        ],
        "title": "石首春魚梅魚三物形狀如一而大小不同爾因賦長篇",
        "id": "1d7bc55b-0a4b-4546-93f8-11b2b0e25c54"
    },
    {
        "author": "張鎡",
        "paragraphs": [
            "宿雲蔽空溪溟濛，我船曉繫紅蓼叢。",
            "宿雨滑道樹瀝漉，我車早轉青泥衝。",
            "破程約涉一舍外，遠目未快千山供。",
            "岸傍小店換馬去，氈裘障冷披蒙茸。",
            "須臾巾蓋不容展，莽莽暗霧逢逢風。",
            "偕行客輿屢掀簸，適值官騎來憧憧。",
            "刀弓負带競硉矹，驙駟𩧄驖騅騟驄。",
            "爭前迭進步殊窘，迫暮始望橋垂虹。",
            "石塘百丈捍駭浪，間有灘磧紛魚筒。",
            "鴉羣黑白混鷗起，帆影亂點遥波中。",
            "筆床茶竈住此地，得句未必慙龜蒙。",
            "浮圖屋老且投宿，解擔正聽黄昏鐘。",
            "紗籠炙燈照佛古，展席布榻便吾慵。",
            "酒邊紙盡莫翻寫，睡覺紅日生於東。"
        ],
        "title": "宿吳江華嚴院",
        "id": "0ea78532-262e-43ee-9f44-396f44a98857"
    },
    {
        "author": "張鎡",
        "paragraphs": [
            "莓苔牆下斑斕長，烟霏谷口依稀上。",
            "晨輝逕奔鳥聲來，夕影屢逢蟾魄晁。",
            "杖拖瘦路鳴敲鏗，天台廬阜著脚行。",
            "中林穩置盤陀石，並坐不與孤雲爭。",
            "疎紅疊翠如先有，霜藤蔓緣驚蛇走。",
            "枝枝葉葉巧相攙，歲寒俱是論心友。",
            "菴前臺上晴最嘉，數杯薄酒聊隨茶。",
            "客來勸主主勸客，醉倒冠履從欹斜。",
            "且道如今誇甚處，見成不是虛排句。",
            "堂前新展假山詩，約齋老子堂中住。"
        ],
        "title": "山堂紀實",
        "id": "5c6b6b59-cc6b-40df-90fe-2c538c5285c0"
    },
    {
        "author": "張鎡",
        "paragraphs": [
            "今年植菊良寡謀，叢萎滿望如田疇。",
            "黄深白淺欠旌別，未表勁浄專高秋。",
            "初移風雨連朝惡，纔到暄晴驟開却。",
            "鋪氈未暇坐觀嬉，携筇粗放行吟樂。",
            "遊蜂冶蝶撥不開，粉趐雲動鳴輕雷。",
            "霜前姿性本介潔，肯受浼辱寧摧頹。",
            "道人猶揀鮮鮮蕊，銅缾換浸重添水。",
            "一聲清磬曉窗深，香邊坐斷三千偈。",
            "歌緣酒分從束輕，正色已定十種名。",
            "來年自種先獻佛，不應直爲杯中物。"
        ],
        "title": "種菊",
        "id": "a6b7a615-f183-4a46-a96e-8afa17bae2a0"
    },
    {
        "author": "張鎡",
        "paragraphs": [
            "人心懷感初因喜，感到極時還墮淚。",
            "亦猶雕琢用功深，自發詩中平淡意。",
            "更須絕處悟一回，方知迷夢喚醒采。",
            "今誰得此微妙法，誠齋四集新板開。",
            "我嘗讀之未盈卷，萬彙紛綸空裏轉。",
            "君不見嚴陵使君斂眉頭，清虛山水吟兩秋。",
            "又不見國學先生離文句，變現佛魔麾總去。",
            "相逢三翁同肺腸，江西吳蜀如一鄉。",
            "只憐我似臭革囊，任翁薰染終難香。"
        ],
        "title": "楊秘監爲余言初不識譚德稱國正因陸務觀書方知爲西蜀名士繼得秘監與國正唱和詩因次韻呈教",
        "id": "89921977-6ed0-4d76-991a-7727a35cac71"
    },
    {
        "author": "張鎡",
        "paragraphs": [
            "高標無過張戶部，督賦文移多似雨。",
            "侵晨徑造夢蝶床，冷坐譚詩捐俗語。",
            "博聞無過尤少卿，議禮辨析紛如爭。",
            "破午遠到煨芋室，抵掌談事非今情。",
            "夢蝶床前何所有，一盞朮湯聊代酒。",
            "煨芋室中殊可憐，半椀草茶不直錢。",
            "登車出門尚回盼，隣媼巷童驚走看。",
            "雪寒水際正蕭條，安得騶呼連改觀。",
            "世上塵勞忙若鑽，想欲跳身脫羈絆。",
            "只堪告訴向梅花，我是梅花千樹伴。",
            "春風不覺園中換，刺字交馳煩則亂。",
            "狂歌愈見野人真，巨筆掀空合有神。"
        ],
        "title": "張郎中尤少卿相繼過訪未果往謝先成古詩寄呈",
        "id": "78b58334-f4f0-4696-a32a-d51941a49078"
    },
    {
        "author": "張鎡",
        "paragraphs": [
            "秋風本自佳，豈直令人悲。",
            "連宵天上送好月，我病偶失登樓時。",
            "長安城中少人詠，風月似厭空相隨。",
            "凌晨吹雲滿虛際，却向山頭移雨至。",
            "老夫識破不生愁，黄葉階前從委地。",
            "人生三萬六千日，何苦區區論得失。",
            "定將印綬棄擲歸南湖，秋風與我還相娛。"
        ],
        "title": "秋風",
        "id": "5d813a0c-078b-4083-80e8-ba2c4c05410d"
    },
    {
        "author": "張鎡",
        "paragraphs": [
            "天將奇觀留東南，波織翡翠山堆藍。",
            "仙廬佛剎互入望，漁篷游舫遥相銜。",
            "清愁閉戶孤晴色，試逐薰風領佳客。",
            "平生行處後杯盤，枯淡自甘先筆墨。",
            "放船何處芙蓉開，綠幢翠葆從天來。",
            "凌波生塵想遺珮，撫檻徙倚心悠哉。",
            "秦關將種身九尺，鬚繞茶烟閒虎戟。",
            "潘君高隠百不知，酒酣慷慨乾坤窄。",
            "空濛暮氣收斜陽，柳色轉岸參差香。",
            "南漪杜鵑易檜海，公子愛客邀舉觴。",
            "畢逋棲烏噭城上，登車攬轡歸相望。",
            "乘閒結伴須數來，與往不煩拘定向。"
        ],
        "title": "同魏茂先潘茂洪泛湖終日",
        "id": "c6e0b7b8-0497-45a4-827f-a0121c9c4818"
    },
    {
        "author": "張鎡",
        "paragraphs": [
            "披嵐長嘯和巖洞，衣汗未冷毛髮知。",
            "貪奇甘戀足欲駐，擁鼻將返心還疑。",
            "清音來賢祇過目，亭下樹邊俱欠詩。",
            "歸輿漸受雨沾灑，客蓋轉適風傾欹。",
            "出門倚澗得雄觀，放泉出匱供遊嬉。",
            "勉賡新句未爲報，他年共隠非公誰。"
        ],
        "title": "次茂洪韻",
        "id": "f60ffab9-80d2-4178-b81f-cee0de5087e2"
    },
    {
        "author": "張鎡",
        "paragraphs": [
            "楊侯相逢復見寒梅開，鬢色不带濃霜來。",
            "君居山縣適近我先壟，夜半應望靈氣勃鬰纏崔嵬。",
            "去年竹寺傾樽罍，官來急救老眼饑。",
            "西樞相公喜人物，搜材剔抉英雄窟。",
            "蒼松腴硬久陰崖，此亦鶡冠寧肯忽。",
            "近聞一飯蒙異恩，快劄好闕休馳奔，我詩安得達相門。",
            "春風後日自東起，太歲無緣只桃李。"
        ],
        "title": "戲贈楊伯時",
        "id": "022c0c4b-f643-4c7f-964d-20ac7c11408a"
    },
    {
        "author": "張鎡",
        "paragraphs": [
            "人間盛衰理甚明，勢去有如湯沃冰。",
            "聽言一事足歎惋，恐君亦復傷中情。",
            "行都赫奕名王第，列屋珠璣多秀慧。",
            "主翁五十二本兵，寵冠諸家當盛世。",
            "其間屬意字以端，姿品高妍兼妙藝。",
            "燕開雲幄萃親友，艷陣香藂嘗竊睨。",
            "轉眼陳迹俱已休，西風葉飛東水流。",
            "相逢應怪我鬢改，貪情省認俄驚羞。",
            "波明藏淚尚剪月，山淺带恨猶橫秋。",
            "失身何心養兒女，啁啾耳厭山蠻語。",
            "困居村店少人沽，飣餖腥鹹污盤俎。",
            "無言脈脈話最深，爲君寫作溪婦吟。",
            "人生榮悴由分定，有夫不必萌他心。"
        ],
        "title": "以道學諭鳳口有感詩寫物記事備極詞情不容繼和矣既辱珍示可無奉酬輒抒鄙懷次韻且名以溪婦吟末章反正不忘風人之義也",
        "id": "7b3e34e1-b3b0-4bf2-bc93-7b1062c58f9f"
    },
    {
        "author": "張鎡",
        "paragraphs": [
            "道人生長清淮西，地荒戰血孤鬼啼。",
            "飽知濁世一朝菌，擺落羈馽全天倪。",
            "穿霞踏月半區宇，山水名勝隨攀躋。",
            "我來欣逢大條左，握手便許論刀圭。",
            "蕊珠七言素探討，敷析秘奧開羣迷。",
            "綿綿玄牝斡兩曜，夜半虛室騰虹霓。",
            "同居蜀客話清簡，物理返笑莊生齊。",
            "坳堂燭暗坐頃刻，石頭路浄緣高低。",
            "傾壺隨意薦巖果，不假沆瀣求交梨。",
            "他年相就養靈液，肯復自棄淪塵泥。",
            "蓬洲閬苑恣遊宴，有句更繼肩吾題。"
        ],
        "title": "贈道士張易",
        "id": "9d67b8df-1c1d-4439-a310-65fddc092e33"
    },
    {
        "author": "張鎡",
        "paragraphs": [
            "一日不炷香，已若神不清。",
            "一日不覓句，更覺身不輕。",
            "是身天地間，假物舒其情。",
            "君看屐與鍛，自可了一生。",
            "世上紛紛蠻與觸，兩眼看渠憐不足。",
            "爐煙未斷詩已成，更肯愁吟頭白曲。"
        ],
        "title": "一日",
        "id": "bacfb9df-1220-4055-85ee-61bd66e3a149"
    },
    {
        "author": "張鎡",
        "paragraphs": [
            "人材掄選何時停，高者棟負卑薪蒸。",
            "我家忠烈定社稷，任大豈但懲與膺。",
            "不毛夏渡瀘濰水，裂面夜踏滹沱冰。",
            "强敵坐致九頓首，和議姑隨三折肱。",
            "至今耆舊話曩昔，白髮相對搔鬅鬙。",
            "堂堂傳業翁克紹，中宸委寄恩重仍。",
            "禁林延閣望隆積，邊瑣輔鎮才優勝。",
            "知閒未數持燭照，神專端與承蜩凝。",
            "會堂風雲趣健步，人則父子功儕朋。",
            "從容中的仰文翰，仁者如射弓須弸。",
            "爲山簷外六月冷，興到不忍無詩登。",
            "袖歸鎡得正法眼，此事肯許參禪僧。"
        ],
        "title": "次叔祖閣學暑中過清寒堂韻",
        "id": "c311e8b6-bac2-4977-b41e-a7e0407bfb77"
    },
    {
        "author": "張鎡",
        "paragraphs": [
            "既望月輪遲未上，更深闊港喧輕浪。",
            "舟人慣夜自牽撐，却嫌炬火光摇晃。",
            "長橋千柱過頃刻，良久陰輝弄雲黑。",
            "漁家裹鮓縛蟹來，波繫松鱸取艱得。",
            "堤平步散情初適，此去垂虹纔咫尺。",
            "登輿風力透衣綿，俯檻波聲卷沙磧。",
            "商船魚貫昏煙隔，天水難分但空碧。",
            "三賢遠矣英爽存，來往頻年定相識。",
            "興亡慨嘆終何益，愚智俱爲百年客。",
            "劃然長嘯起蛟龍，共向吟牋飛霹靂。"
        ],
        "title": "宿吳江縣",
        "id": "be93ed2a-8a60-4740-82da-427fd1e1e816"
    },
    {
        "author": "張鎡",
        "paragraphs": [
            "虛皇清晏仙班朝，寶花隨現非根苗。",
            "璆林瑶樹振靈響，飛彩燦蒨輝蒼霄。",
            "下憐人宇厭凡卉，特許福地生芳條。",
            "細看纖潔謝丹粉，仿像翠鬢森珠翹。",
            "移來泉石助蕭爽，暗麝不必絺衣飄。",
            "玉簪失素萱讓葉，倚牆豈獨麾芭蕉。"
        ],
        "title": "玉霄花",
        "id": "c781a467-7493-4cfe-b54d-bc4c5e33182f"
    },
    {
        "author": "張鎡",
        "paragraphs": [
            "頃年疊石規制陿，大類堆沙戲成塔。",
            "一株蟠桂兩穉松，便愛清陰蔓藤匝。",
            "階前指作嵩華樣，引賓紀詠紛酬答。",
            "遷巢城北倏兩期，慣有真山坐延納。",
            "人生最怕眼見廣，到處卑凡意難合。",
            "每還舊舍覺荒陋，草樹雖添漫稠雜。",
            "林塘移植勢定增，未成已想風煙颯。",
            "朝晴夕晦各異狀，倚杖閒看更鋪榻。",
            "園中勝賞亦甚富，此獨宜茶兼酒榼。",
            "載來非敢傚奇章，甲乙題朱旋塗蠟。"
        ],
        "title": "撤移舊居小假山過桂隠",
        "id": "758c4fcf-17f8-43e3-9547-cca47bb2453b"
    },
    {
        "author": "張鎡",
        "paragraphs": [
            "橫塘暮煙吹雨來，白鵝叫風雙毰毸。",
            "鵝兒力小立未定，偎母戀哺忘驚猜。",
            "炎歊生欲逃天垓，虛堂有此新圖開。",
            "蘆梢荷葉亦動蕩，茹句未吐愁難裁。"
        ],
        "title": "崔慤畫雙鵝引雛",
        "id": "180dc2da-f2aa-424b-b3de-5c60191139cb"
    },
    {
        "author": "張鎡",
        "paragraphs": [
            "市梢茅廠三兩間，旁有數鵝行復還。",
            "適從何來令威老，矯首便覺高情閒。",
            "群鵝不度風姿少，罷亞相隨過汀草。",
            "令威流盼略無言，寄與誰知自瀛島。",
            "少焉戛然鳴一聲，豈暇更顧兒童驚。",
            "直上青天三萬丈，鵝在人間誇字樣。"
        ],
        "title": "震澤戲書鵝鶴",
        "id": "7796c18e-8d5a-46db-9ba5-a8a377abb76d"
    },
    {
        "author": "張鎡",
        "paragraphs": [
            "我家城中煙雲鄉，秋風晴日千桂香。",
            "交遊半是漁樵郎，門前水深通潮江。",
            "和詩到此推硯牘，必不能教鬼神哭。",
            "何如且向桂花中，快瀉鵝黄入杯玉。",
            "去年試君當夏初，知君直氣非狂夫。",
            "平生批龍編虎鬚，千言萬言長短書。",
            "誠齋許人以文字，須待其人有餘味。",
            "君今莫問且速來，不醉明朝花滿地。"
        ],
        "title": "程堯仲以楊秘監所贈詩見示因走筆次韻約觀園中桂花",
        "id": "835d5ca8-9dc2-4911-ba90-6894ad105491"
    },
    {
        "author": "張鎡",
        "paragraphs": [
            "冒寒畦菜青黄色，意到春風纔一息。",
            "踏雪山僧折簡來，不學渡江携履隻。",
            "我方開樽酒如泉，浩然得味無中邊。",
            "何須隨喜楞伽講，始似閒行白樂天。"
        ],
        "title": "真珠園和浄慈僧韻",
        "id": "8dc12729-eb9a-485d-a0a4-443511a0243a"
    },
    {
        "author": "張鎡",
        "paragraphs": [
            "黄埃簸空吹赫日，白鳥不度瘖蟬聲。",
            "先生出門數有礙，陋巷糞壤愁逢迎。",
            "家山望斷圍修竹，常說携書伴鳴犢。",
            "心無揀擇自清凉，臭腐神奇總超俗。"
        ],
        "title": "浮菴潔疾戲呈",
        "id": "375306a4-95b3-4e3d-9644-933fb4baeb15"
    },
    {
        "author": "張鎡",
        "paragraphs": [
            "夜虹照飯光如玉，春甌飣菜肥於肉。",
            "周郎赤米太寒酸，潘令紫薑徒記錄。",
            "饑創塞罷忘貪欲，氣定徐行手摩腹。",
            "更能運任著衣裳，聽爾計高三十六。"
        ],
        "title": "蔬飯",
        "id": "cdc7eea5-acd0-4ac7-8a4a-a74468730563"
    },
    {
        "author": "張鎡",
        "paragraphs": [
            "南湖地勝無凡木，只說寒梅誇不足。",
            "四般風韻兩般高，黄如蜂蠟白如玉。",
            "餘品緗紅亦總嘉，早開最喜黄白花。",
            "去年樹下看不厭，吟興被壓空長嗟。",
            "今冬一病恰半月，未暇尋梅踏殘雪。",
            "數枝蠟蕊忽先來，吹香大慰經年別。",
            "道人不作羣兒癡，三嗅喚醒勝良醫。",
            "黄絹幼婦語難辨，一默自有無窮詩。",
            "此機亦似維摩老，何曾真難文殊倒。",
            "從茲不病是談禪，命花却爲金色仙。"
        ],
        "title": "病起見缾中蠟梅偶書",
        "id": "46f93f20-af28-4bf5-b6cb-2a3ecd87d431"
    },
    {
        "author": "張鎡",
        "paragraphs": [
            "頗訝蓬萊主，相忘不寄詩。",
            "荆溪雖有集，桂隠未容窺。",
            "地勝人難老，春回律自移。",
            "梅花如有語，莫似去年時。"
        ],
        "title": "春前一日賦呈誠齋覓荆溪詩編且邀看玉照堂花",
        "id": "d4bcadf7-ac11-436a-a190-81f115c02b51"
    },
    {
        "author": "張鎡",
        "paragraphs": [
            "藉使音書少，何妨好尚通。",
            "看花雖各自，覓句却相同。",
            "嚼蕊晨煙裏，搴枝夜月中。",
            "亦曾湖上坐，香底水精宮。"
        ],
        "title": "次韻答潘茂洪桂花見懷",
        "id": "00c69322-3304-4b61-af93-a86f7ebce36a"
    },
    {
        "author": "張鎡",
        "paragraphs": [
            "坐厭增冰地，遥思勝熱城。",
            "忘名全道用，遠俗養詩情。",
            "枕病憐幽獨，心交阻合并。",
            "晴春開徑在，自斷學淵明。"
        ],
        "title": "次韻酬喻工部雪中見懷",
        "id": "8fa2c505-bb28-4682-89ac-e02d786f2d69"
    },
    {
        "author": "張鎡",
        "paragraphs": [
            "山負紅銅日，雲披綠玉天。",
            "一晴聊餞臘，三白已迎年。",
            "貴氣樓臺滿，春聲松竹先。",
            "詩成緣底事，鳥跡印篷船。"
        ],
        "title": "雪霽",
        "id": "a50aa13b-e44d-4e90-a5d3-496560121963"
    },
    {
        "author": "張鎡",
        "paragraphs": [
            "詩本無心作，君看蝕本蟲。",
            "旁人無鼻孔，我輩豈神通。",
            "風雅難齊駕，心胸未發蒙。",
            "吾雖知此理，恐墮見聞中。"
        ],
        "title": "詩本",
        "id": "72a48a2d-6d6b-4c00-b1a7-e0c82a576134"
    },
    {
        "author": "張鎡",
        "paragraphs": [
            "讀到香山老，方無斧鑿痕。",
            "目前能轉物，筆下盡逢源。",
            "學博才兼裕，心平氣自溫。",
            "隨人稱白俗，真是小兒言。"
        ],
        "title": "讀樂天詩",
        "id": "4d12e457-3698-4294-89af-c8c7133675de"
    },
    {
        "author": "張鎡",
        "paragraphs": [
            "見說詩并賦，嚴陵已盡刊。",
            "未能親去覓，猶喜借來看。",
            "紙上春雲湧，燈前夜雨闌。",
            "莫先朝路送，政好遺閒官。"
        ],
        "title": "覓放翁劍南詩集",
        "id": "0bf62767-1f5c-46f8-8ae6-c6a6ad3e335a"
    },
    {
        "author": "張鎡",
        "paragraphs": [
            "自作詩中祖，翁難子更難。",
            "波瀾千偈闊，光焰九霄寒。",
            "覓著由來遠，成時自好看。",
            "頭頭見成字，誰道要吟安。"
        ],
        "title": "楊伯子見訪惠示兩詩因次韻併呈誠齋  其一",
        "id": "0bd07115-2769-47d6-950c-e19b4e377e05"
    },
    {
        "author": "張鎡",
        "paragraphs": [
            "別去常關夢，書來意已强。",
            "那看多竹地，相對兩繩床。",
            "壯志霜空鶻，禪心古廟香。",
            "糠爐熟黄獨，待子數分嘗。"
        ],
        "title": "楊伯子見訪惠示兩詩因次韻併呈誠齋  其二",
        "id": "6f81a760-fc4c-4b7e-ab38-db7ed46e20c1"
    },
    {
        "author": "張鎡",
        "paragraphs": [
            "世態從渠變，前山只麽新。",
            "關門便嬾退，遇事少躬親。",
            "和我詩何益，知公道不貧。",
            "兩旬纔識面，枉是自由身。"
        ],
        "title": "次韻羅端規二首  其一",
        "id": "4f0700dd-7375-40a0-8cd1-ff961809ae08"
    },
    {
        "author": "張鎡",
        "paragraphs": [
            "雪窗吾畏友，稱譽滿中邊。",
            "往矣非喬木，生乎仗老天。",
            "肯來丹桂裏，須醉白鷗前。",
            "百計安流好，紛紛急水船。"
        ],
        "title": "次韻羅端規二首  其二",
        "id": "468f7356-aac6-4d07-a5cf-42a766979cb1"
    },
    {
        "author": "張鎡",
        "paragraphs": [
            "宇內張夫子，詩如孟浩然。",
            "安心從太末，借屋近平泉。",
            "眼裏彈冠手，生來種芋田。",
            "相投忽離席，佳月戀𦨻船。"
        ],
        "title": "次武子韻",
        "id": "c8b61f81-b83f-4ff0-bc3a-36073590f55e"
    },
    {
        "author": "張鎡",
        "paragraphs": [
            "領取無多話，頻年頓不疎。",
            "幽尋塵土外，高韻笑談餘。",
            "既悟蕉中鹿，寧求木上魚。",
            "論詩能避暑，此意復誰如。"
        ],
        "title": "暑中楊伯虎見訪翌日有詩來因走筆次韻",
        "id": "43bb6260-d263-4d43-a0a5-a166a69dfc08"
    },
    {
        "author": "張鎡",
        "paragraphs": [
            "豈是幽人眼，從來可慣山。",
            "有時纔得見，覓句不曾閒。",
            "野日光尤暖，溪梅信尚慳。",
            "飯餘行便去，休待暮雲還。"
        ],
        "title": "早飯菴中次張以道韻",
        "id": "74605a3e-1867-4b7c-a148-c446c064c206"
    },
    {
        "author": "張鎡",
        "paragraphs": [
            "願得誠齋句，銘心祗舊嘗。",
            "一朝三昧手，五字百般香。",
            "絃絕今何苦，衣傳擬自强。",
            "草玄非近效，舉世漫匆忙。"
        ],
        "title": "次韻楊廷秀左司見贈",
        "id": "19425aaa-8940-4b82-9ed9-6c41857a0bfb"
    },
    {
        "author": "張鎡",
        "paragraphs": [
            "昔逢欣把袂，三歎說吳鈎。",
            "共醉虛堂晚，還興故國愁。",
            "花黄思靖節，鬢綠傲浮丘。",
            "世濟王門業，洪流萬斛舟。"
        ],
        "title": "即席次吳季行韻",
        "id": "6442b68f-e573-4a39-8777-1ee69843f7e6"
    },
    {
        "author": "張鎡",
        "paragraphs": [
            "鵲凍聽無語，鷗饑望不飛。",
            "從饒居士愛，亦自到園稀。",
            "入幕燈生暈，飄池水長肥。",
            "何能巧模寫，吟思欠幽微。"
        ],
        "title": "連日雪未能多曾無逸見惠二首遵歐蘇律禁體物語及用故事走筆次韻  其一",
        "id": "d50ba10b-8ff2-4d59-b550-9c241aeca9d8"
    },
    {
        "author": "張鎡",
        "paragraphs": [
            "待伴猶虛夜，羞明或遇朝。",
            "但依歌袖舞，休向鬢絲飄。",
            "有句清堪比，令人意自消。",
            "暖寒林下具，相就可須招。"
        ],
        "title": "連日雪未能多曾無逸見惠二首遵歐蘇律禁體物語及用故事走筆次韻  其二",
        "id": "66944c68-6d34-4d54-8314-ce6d5825c8e4"
    },
    {
        "author": "張鎡",
        "paragraphs": [
            "自到南湖日，鄰翁識長方。",
            "一官甘寂寞，萬事絕思量。",
            "疎見祇緣嬾，頻來政不妨。",
            "松林渾似舊，相伴踞胡床。"
        ],
        "title": "簡陳監倉二首  其一",
        "id": "b16ec2b5-3765-47cf-a549-e83e73e3e89f"
    },
    {
        "author": "張鎡",
        "paragraphs": [
            "因病詩全少，春中忽夏深。",
            "清幽百畝地，安靜六時心。",
            "樹茂晴方好，荷新雨未禁。",
            "泥乾容後日，閒步酒隨斟。"
        ],
        "title": "簡陳監倉二首  其二",
        "id": "e1fd973d-b6d0-458b-a6ea-84657af58eb3"
    },
    {
        "author": "張鎡",
        "paragraphs": [
            "塵土真堪畏，君髯美亦衰。",
            "登樓纔會面，促坐便論詩。",
            "社日休持酒，秋香待滿枝。",
            "客塗書旋習，猶似向來癡。"
        ],
        "title": "簡周晞稷",
        "id": "73be723c-98db-44e9-80d7-e93b592bcd69"
    },
    {
        "author": "張鎡",
        "paragraphs": [
            "出郭涼輿穩，山晨氣自濃。",
            "寺園逢水斷，塔路過烟重。",
            "啄木聲穿竹，凌霄色映松。",
            "世歡吾儻泥，那遂此從容。"
        ],
        "title": "北山早興",
        "id": "49b8b8e7-7281-40e8-b292-f90f069d28fb"
    },
    {
        "author": "張鎡",
        "paragraphs": [
            "烟重山彌遠，林高日倍鮮。",
            "抱雞趨野店，𣂏水入冰田。",
            "未有三冬雪，渾如二月天。",
            "梅花應早慧，著眼竹籬前。"
        ],
        "title": "冬至後五日約客晨往極樂精舍因尋梅湖山作詩紀事  其一",
        "id": "f9e727d5-72e3-4ae7-91e0-102a81052ef3"
    },
    {
        "author": "張鎡",
        "paragraphs": [
            "未苦撩清興，騎馿故遶山。",
            "松篁高下處，雲日往來間。",
            "要是從今後，休教枉却閒。",
            "烏巾風弄影，畫出我詩孱。"
        ],
        "title": "冬至後五日約客晨往極樂精舍因尋梅湖山作詩紀事  其二",
        "id": "f6e021a9-fd43-41a5-adaa-4d4684989b9d"
    },
    {
        "author": "張鎡",
        "paragraphs": [
            "卧疾睽人事，逾旬只掩扉。",
            "野情添懶惰，宗伯極瞻依。",
            "籬落尋黄獨，簷楹接翠微。",
            "健來方數日，詩又不教肥。"
        ],
        "title": "寄呈尤侍郎二首  其一",
        "id": "2a81a211-6e65-4ac4-808e-0d25e657174d"
    },
    {
        "author": "張鎡",
        "paragraphs": [
            "珍重尤夫子，逢人問死生。",
            "掃門那憚遠，出戶真須晴。",
            "爲國鬢先白，因官名更清。",
            "何時容卜夜，燈畔聽文衡。"
        ],
        "title": "寄呈尤侍郎二首  其二",
        "id": "9c91be10-48d6-47b4-8964-9b2d9d83a81c"
    },
    {
        "author": "張鎡",
        "paragraphs": [
            "治平前代寺，幽勝占唐昌。",
            "我始生彌月，師初踞上方。",
            "百年雖未半，三紀獨偏忙。",
            "一事尤堪哂，相隨兩鬢蒼。"
        ],
        "title": "宿治平院長老善忍自紹興癸酉四月住持余是年三月生",
        "id": "b76be50c-0994-4814-95ff-0ba99929c2f4"
    },
    {
        "author": "張鎡",
        "paragraphs": [
            "歲歲閒爲福，今朝命最通。",
            "看蒲逢紫燕，弄柳得青蟲。",
            "但願詩妥帖，何心技拙工。",
            "山林過軒紱，誰謂只相同。"
        ],
        "title": "野芳亭偶書",
        "id": "395ac47f-8caf-46db-98a5-322b8c9896c0"
    },
    {
        "author": "張鎡",
        "paragraphs": [
            "湖遠慵呼艇，春歸只閉門。",
            "樹高應翠合，竹靜自黄昏。",
            "軒冕情終薄，詩書好益尊。",
            "人間難辦事，夜氣要長存。"
        ],
        "title": "春晚",
        "id": "6df6fee8-3839-43df-a81a-7c467604bbcb"
    },
    {
        "author": "張鎡",
        "paragraphs": [
            "嵩華平生夢，騎馿未得遊。",
            "橐中分雅惠，掌上起新秋。",
            "報國何能早，需時莫漫憂。",
            "祗應長近眼，過夏亦慵收。"
        ],
        "title": "潘茂洪出疆回以汴都畫山水扇見遺報之五言",
        "id": "ab6787fd-6e12-4917-afd7-d4c9cae1537a"
    },
    {
        "author": "張鎡",
        "paragraphs": [
            "僧舍匆匆別，飛花雨過春。",
            "水村居自樂，城市嬾尤真。",
            "載酒青油舫，傳書白錦鱗。",
            "訪君須及早，非是久閒人。"
        ],
        "title": "代書回寄楊伯虎",
        "id": "4408f808-b9f1-4e22-ab55-e24de01ad930"
    },
    {
        "author": "張鎡",
        "paragraphs": [
            "四面圍疎竹，中間著小臺。",
            "有時將客到，隨意看花開。",
            "拂拭莓苔石，招携碼碯杯。",
            "昏鴉歸欲盡，數箇入詩來。"
        ],
        "title": "過楊伯虎即席書事",
        "id": "e738a79d-0033-4987-ac22-90320e611585"
    },
    {
        "author": "張鎡",
        "paragraphs": [
            "春在將回暑，晴開尚带陰。",
            "佳時從易過，閒日儘能禁。",
            "卧室宜重立，浮魚樂又沉。",
            "有詩無亦好，爭似有時心。"
        ],
        "title": "春在",
        "id": "0d1084ec-1346-4649-a60c-c56bd0b2e9a6"
    },
    {
        "author": "張鎡",
        "paragraphs": [
            "突兀前朝寺，維舟又一來。",
            "殿空金像暗，徑斷石幢摧。",
            "物相依成壞，塵緣漫樂哀。",
            "僧殘無悟語，猶幸結宗雷。"
        ],
        "title": "遊大中乾元寺",
        "id": "d812b0a6-9089-4d84-9788-1bba0d9113e7"
    },
    {
        "author": "張鎡",
        "paragraphs": [
            "春來慵把酒，間日伴僧齋。",
            "風雨梅花夢，谿山老子懷。",
            "有人非吏俗，同好任天涯。",
            "歸上青雲日，幽期孰與偕。"
        ],
        "title": "次韻酬張仲思高郵見寄二首  其一",
        "id": "02908011-b44d-422f-8513-b00394a617d8"
    },
    {
        "author": "張鎡",
        "paragraphs": [
            "便欲相尋去，山光看水光。",
            "野航因挾策，春韭自炊粱。",
            "踽踽吾才短，翩翩子意長。",
            "文翁他日譽，不但勸農桑。"
        ],
        "title": "次韻酬張仲思高郵見寄二首  其二",
        "id": "a0f1409d-f64b-40d9-962d-a1f126083446"
    },
    {
        "author": "張鎡",
        "paragraphs": [
            "我固有詩癖，憐君尤苦心。",
            "自聞非爲俗，異處却同音。",
            "病後閒方乞，湖邊秋漸深。",
            "排門聽車騎，相與話幽襟。"
        ],
        "title": "次韻酬楊伯子兼呈誠齋  其一",
        "id": "7483f97f-01ce-40a8-920b-10e6943ecc76"
    },
    {
        "author": "張鎡",
        "paragraphs": [
            "見說聰明早，童年便與玄。",
            "細看今日句，宛似乃翁篇。",
            "家譜無他姓，文星聚此邊。",
            "何須待千首，一首已堪傳。"
        ],
        "title": "次韻酬楊伯子兼呈誠齋  其二",
        "id": "be74b282-bba1-4e13-ac42-92e712338dad"
    },
    {
        "author": "張鎡",
        "paragraphs": [
            "去市無多地，重遊浄客心。",
            "何人偏種柳，今日屢鳴禽。",
            "浩興生孤槳，歸情戀遠岑。",
            "梁間滿題詠，寧欠我窺臨。"
        ],
        "title": "清暉閣在柳洲寺舊址二首  其一",
        "id": "520f85ec-1c12-4cbe-a4a7-c6aab0967c9d"
    },
    {
        "author": "張鎡",
        "paragraphs": [
            "幽寺知何處，風鐘送遠撞。",
            "孤花明几席，陰樹惜軒窗。",
            "喚渡輕舟競，窺人白鳥雙。",
            "寸心方自適，肯易利榮降。"
        ],
        "title": "清暉閣在柳洲寺舊址二首  其二",
        "id": "5ffb44ab-6efe-433a-8c73-6cc16ad2b167"
    },
    {
        "author": "張鎡",
        "paragraphs": [
            "自笑從來癖，詩書滿屋藏。",
            "不充饑鼠喙，即飽蠹魚腸。",
            "插架牙籤整，開編竹簡香。",
            "他年林下去，誰與記山房。"
        ],
        "title": "買書",
        "id": "7e428cae-e763-47c8-b202-e7c3f1039d5d"
    },
    {
        "author": "張鎡",
        "paragraphs": [
            "地僻人稀到，簷虛燕未過。",
            "清愁詩酒少，寒食雨風多。",
            "名字因農具，襟懷屬釣蓑。",
            "莫驚時節換，安分看如何。"
        ],
        "tags": [
            "寒食节"
        ],
        "title": "寒食",
        "id": "312c01c5-b460-452a-bf2a-480784dc28c5"
    },
    {
        "author": "張鎡",
        "paragraphs": [
            "翠翼高攢葉，朱纓澹拂花。",
            "來從山塹側，開稱畫簷牙。",
            "影薄誰停繡，香清似煮茶。",
            "幾多輕斂態，月動夾窗紗。"
        ],
        "title": "山茶花",
        "id": "56bc06ce-0172-4aec-980f-e9c880357bf5"
    },
    {
        "author": "張鎡",
        "paragraphs": [
            "晴色今朝好，春光恰半頭。",
            "波情如釣渭，圃事勝封留。",
            "瘦覺中黄合，閒宜大白浮。",
            "無端同志侶，相過結詩愁。"
        ],
        "title": "楊伯子過訪翌日以兩詩見貽因次韻答  其一",
        "id": "8407a51a-8415-47a9-8e03-293b56820aae"
    },
    {
        "author": "張鎡",
        "paragraphs": [
            "句業誠淵海，愚方一葦航。",
            "空成由也瑟，難應女媧簧。",
            "擬易乾坤別，傳家父子香。",
            "整翰從此去，拭眥望朝陽。"
        ],
        "title": "楊伯子過訪翌日以兩詩見貽因次韻答  其二",
        "id": "b006d179-935a-4247-9c77-b960f767e784"
    },
    {
        "author": "張鎡",
        "paragraphs": [
            "頻年雖並住，今日偶能來。",
            "水檻因蓮設，風窗爲客開。",
            "詩凡慙鮑謝，社近憶宗雷。",
            "莫問通衢隔，輕舟自往回。"
        ],
        "title": "過翔鸞院留題僧房",
        "id": "7c408a16-31e1-4e4c-9200-966457b7f72b"
    },
    {
        "author": "張鎡",
        "paragraphs": [
            "將謂無佳月，貪程過上湖。",
            "纔來八尺住，却見一輪孤。",
            "带露寒於水，和烟白似酥。",
            "江天空想望，高下兩明珠。"
        ],
        "title": "宿八尺月色陡明",
        "id": "5b922f32-eaf8-40fe-a16f-e66d235a42c9"
    },
    {
        "author": "張鎡",
        "paragraphs": [
            "不應楊秘監，無暇問南湖。",
            "桂樹又花發，蓮池和葉枯。",
            "雨聲秋最好，尊酒客非無。",
            "寄去撩詩眼，深慙句法粗。"
        ],
        "title": "送酒誠齋將以五字",
        "id": "08d42975-fc68-4cd1-aa21-30352bfcf218"
    },
    {
        "author": "張鎡",
        "paragraphs": [
            "山色棱層出，荷花浪漫開。",
            "只如平日看，自喜此時來。",
            "楊柳侵船影，蜻蜓傍酒杯。",
            "僧廬須過夜，城禁莫催回。"
        ],
        "title": "過湖至郭氏菴",
        "id": "3eba4cd9-5206-43bd-9ae1-ba99ac5bcd7c"
    },
    {
        "author": "張鎡",
        "paragraphs": [
            "邂逅如相約，新交會舊知。",
            "軒窗渾未暑，賓主總能詩。",
            "小草浮冰楮，初篁映錦葵。",
            "星郎風韻殺，我輩盍幽期。"
        ],
        "title": "因過張郎中識孫才翁教授時徐衡仲亦在坐成四韻送呈",
        "id": "79387ce3-3513-4b1e-a855-598fc6ea7963"
    },
    {
        "author": "張鎡",
        "paragraphs": [
            "從此無因見，南園老叔翁。",
            "朝廷世臣少，文獻我家窮。",
            "達宦誰無分，全材不易逢。",
            "先王勳第一，號慟仰天公。"
        ],
        "title": "挽叔祖戶部侍郎詩四首  其一",
        "id": "e4c345e7-1d05-40a3-89a2-3fbe9c82f855"
    },
    {
        "author": "張鎡",
        "paragraphs": [
            "八郡恢成績，江山入壯圖。",
            "風流羊叔子，才術管夷吾。",
            "絕筆詩猶在，酬君志不渝。",
            "經綸如有位，肯墮淺規摹。"
        ],
        "title": "挽叔祖戶部侍郎詩四首  其二",
        "id": "c4d46560-7c11-4913-ae54-90ecd3cc214f"
    },
    {
        "author": "張鎡",
        "paragraphs": [
            "小小爲知己，常常說向人。",
            "論情宗族異，問事見聞新。",
            "囊錦將誰管，湖園看未真。",
            "傷心嘯菴路，不復送親賓。"
        ],
        "title": "挽叔祖戶部侍郎詩四首  其三",
        "id": "0afe8efa-9a43-4258-8e7a-71559cd4a412"
    },
    {
        "author": "張鎡",
        "paragraphs": [
            "內典存心久，家居戒行僧。",
            "同塵聊且爾，著相亦何曾。",
            "脫却當來袴，傳將不盡燈。",
            "欲知歸甚處，一月萬波澄。"
        ],
        "title": "挽叔祖戶部侍郎詩四首  其四",
        "id": "3ceda65a-68ed-4d93-a415-bc833df10719"
    },
    {
        "author": "張鎡",
        "paragraphs": [
            "妙墨真連草，清辭角應商。",
            "襟期容汗漫，興致入蒼茫。",
            "派自王摩詰，才分馬子長。",
            "宦途休嘆滯，眉宇見新黄。"
        ],
        "title": "次韻王耘之秋興二首  其一",
        "id": "549f6449-115b-4e1e-a8f8-32d2d77893bb"
    },
    {
        "author": "張鎡",
        "paragraphs": [
            "多士寧王室，中宸夢傅巖。",
            "如何兩京客，猶挂五湖帆。",
            "落落雲松節，飄飄霜葉杉。",
            "深藏草檄手，端欲取殽函。"
        ],
        "title": "次韻王耘之秋興二首  其二",
        "id": "7df71cd6-529d-442c-95c9-a295421f805f"
    },
    {
        "author": "張鎡",
        "paragraphs": [
            "欲薄交難古，心親話許深。",
            "更長銀燭夜，院靜石雲陰。",
            "冷夢多孱骨，修程費老襟。",
            "松壺梅並插，投醉且高吟。"
        ],
        "title": "夜飲呈葉司戶  其一",
        "id": "5010ce43-d945-4f52-8950-57665308d9c1"
    },
    {
        "author": "張鎡",
        "paragraphs": [
            "僂指摳衣日，于今歲六移。",
            "步趨徒願學，憂患亦何爲。",
            "窗曉鴉同起，天寒鴈引悲。",
            "依仁方再幸，小耐了康時。"
        ],
        "title": "夜飲呈葉司戶  其二",
        "id": "32c7649d-b0b3-4bc2-8d8d-af3e8cf43c84"
    },
    {
        "author": "張鎡",
        "paragraphs": [
            "幾欲疏方沼，泓澄豢小魚。",
            "畫屏先我意，覓句爲君書。",
            "扇舉萍疑動，紗明水一如。",
            "林塘能早就，肯但植芙蕖。"
        ],
        "title": "題畫二首  其一",
        "id": "d38682c1-a664-4124-b50f-c9a27a5d5483"
    },
    {
        "author": "張鎡",
        "paragraphs": [
            "草樹秋聲合，乾坤夜氣生。",
            "念閒無復夢，坐久屢閒更。",
            "未試從長劍，相親幸短檠。",
            "欠伸聊覓枕，誰會此時情。"
        ],
        "title": "題畫二首  其二",
        "id": "027cdc1c-c0aa-4912-a946-340fa783960d"
    },
    {
        "author": "張鎡",
        "paragraphs": [
            "自識閒中趣，常嫌閙處行。",
            "湖山真富貴，花鳥小聲名。",
            "有客金蘭好，貽詩徵角鳴。",
            "相期耐霜露，斯事豈凡情。"
        ],
        "title": "次韻酬曾無逸宗教  其一",
        "id": "19fec821-5191-47c3-84a3-f23c17af7050"
    },
    {
        "author": "張鎡",
        "paragraphs": [
            "地秀溪通邑，山高寺矗雲。",
            "望殊驚乍見，景勝厭前聞。",
            "鷄犬人家樂，風煙釣艇紛。",
            "奔程船徑過，雖雨未西曛。"
        ],
        "title": "次韻酬曾無逸宗教  其二",
        "id": "769985dc-e996-4518-896a-ea4393840712"
    },
    {
        "author": "張鎡",
        "paragraphs": [
            "徇俗非能事，便幽定宿緣。",
            "躍泉新作雨，裝樹巧留煙。",
            "雀喜頻頻下，蜂知小小穿。",
            "疎風奏簷珮，無夢到鈞天。"
        ],
        "title": "徇俗",
        "id": "c8fc9c4b-55e5-46a2-97ac-6100fea6e69b"
    },
    {
        "author": "張鎡",
        "paragraphs": [
            "湖隠門連草，宗盟肯屢尋。",
            "長才明主眷，直道古人心。",
            "又引皇華去，誰憐白髮侵。",
            "官居兼靜樂，賢帥復朋吟。"
        ],
        "title": "奉寄淮西總領張少卿并呈建康留守章侍郎二首  其一",
        "id": "3b11875b-153f-4e06-ad07-f9a4a8deaeb0"
    },
    {
        "author": "張鎡",
        "paragraphs": [
            "別來秋易過，幽桂兩番開。",
            "去歲人同賞，今宵夢自回。",
            "飛雲遥楚岫，斜照直秦淮。",
            "地念曾遊處，春行或許陪。"
        ],
        "title": "奉寄淮西總領張少卿并呈建康留守章侍郎二首  其二",
        "id": "54929174-f53f-4664-bc6c-571bc1698468"
    },
    {
        "author": "張鎡",
        "paragraphs": [
            "未曉雨先驟，過朝風更鮮。",
            "誰知初伏日，全是早秋天。",
            "洗盞嘗新酒，臨池摘嫩蓮。",
            "平生丘壑意，不受暑寒遷。"
        ],
        "title": "伏日",
        "id": "5d448e71-54da-49bc-ba42-fafbd636a04f"
    },
    {
        "author": "張鎡",
        "paragraphs": [
            "稍負園亭約，新篁带可圍。",
            "看山真耐久，臨水易忘機。",
            "野角呼蛇出，輕舟趁鶩歸。",
            "還家欣未晚，池藻弄晴暉。"
        ],
        "title": "稍負",
        "id": "9364364d-4a4f-491e-ba3f-69e07b922d9b"
    },
    {
        "author": "張鎡",
        "paragraphs": [
            "桂隠無期報，朝賢去却知。",
            "累年艱特薦，一事必憂時。",
            "盛世未應爾，重來猶可爲。",
            "相過非爲數，公論合勤思。"
        ],
        "title": "送葉正則秘郎參議湖北帥幕",
        "id": "c6877e20-8548-4b16-830d-392e89e1fef1"
    },
    {
        "author": "張鎡",
        "paragraphs": [
            "鶴也來多日，今朝認筍輿。",
            "繖斜聊引避，路轉亦前驅。",
            "俗遠眼寧白，年初頂漸朱。",
            "古囊能背否，勝用小奚奴。"
        ],
        "title": "問鶴",
        "id": "a983b997-a322-4be6-9964-d81bebb970e8"
    },
    {
        "author": "張鎡",
        "paragraphs": [
            "三見中朝入，徐行每後人。",
            "功庸身較晚，名譽衆常新。",
            "有句須同詠，今離似所親。",
            "政成應必報，山郡易回春。"
        ],
        "title": "送喻叔奇工部知括蒼二首  其一",
        "id": "5a018d91-af5a-4852-bc67-39cb195761d8"
    },
    {
        "author": "張鎡",
        "paragraphs": [
            "自復林湖隠，相從却恨稀。",
            "梅花年後白，江水去邊肥。",
            "世態紛紛改，交心特特違。",
            "暖晴當送別，敢望款柴扉。"
        ],
        "title": "送喻叔奇工部知括蒼二首  其二",
        "id": "622393f2-614e-4b3a-bf01-b0a3dc7ff8e7"
    },
    {
        "author": "張鎡",
        "paragraphs": [
            "未到楓林寺，常吟半夜鐘。",
            "乍來衝路雨，少坐怯廊風。",
            "潄齒村茶苦，看碑大字工。",
            "出門山慣見，何事意無窮。"
        ],
        "title": "山寺漫興",
        "id": "52eb597a-e9a8-478b-9e6d-be3c75824257"
    },
    {
        "author": "張鎡",
        "paragraphs": [
            "老監過陳實，賢郎似竇羣。",
            "共將奇句了，不許外人分。",
            "訪我三竿日，縈簾一炷雲。",
            "當家相見處，那此世情欣。"
        ],
        "title": "楊仲子携詩見過次韻酬贈并呈誠齋二首  其一",
        "id": "2f8e47d5-b666-483f-a649-171502ee4ab8"
    },
    {
        "author": "張鎡",
        "paragraphs": [
            "愛水移居宅，行藏豈但迂。",
            "若非風月管，枉伴竹松臞。",
            "野服常寬带，芒鞋亦斷絇。",
            "請君看此老，堪作貴人無。"
        ],
        "title": "楊仲子携詩見過次韻酬贈并呈誠齋二首  其二",
        "id": "f9a5d4f1-acdf-496f-abc8-469487bd003f"
    },
    {
        "author": "張鎡",
        "paragraphs": [
            "屋負山陲晚，籬侵水濼秋。",
            "農桑能自力，鵝鴨豈它求。",
            "逆數曾來日，遮留更覺稠。",
            "夜歌聽欵乃，催興滿滄洲。"
        ],
        "title": "重過鳳山高氏",
        "id": "5761b656-665e-4425-bd20-283a57a1d6f7"
    },
    {
        "author": "張鎡",
        "paragraphs": [
            "便靜非形色，相逢子獨知。",
            "功名槐蟻話，文字壁魚癡。",
            "剩取朝賢譽，何須隠者詩。",
            "南湖鷗正狎，休誤鳳凰池。"
        ],
        "title": "永嘉張仲思相士過訪坐間索詩",
        "id": "c7345472-1883-49a7-8d6d-3d9c07bc45aa"
    },
    {
        "author": "張鎡",
        "paragraphs": [
            "故故論年賞，新看惜未多。",
            "一香參衆樹，千月下纖娥。",
            "今雨胡能阻，秋蟲亦復歌。",
            "有情毋恡醉，斯世合婆娑。"
        ],
        "title": "園桂初發邀同社小飲",
        "id": "cc2a6395-e247-4276-8022-5e34f10a4dcb"
    },
    {
        "author": "張鎡",
        "paragraphs": [
            "芳桂年年種，今秋兩倍開。",
            "略無蜂敢傍，爲是月中來。",
            "幸自晴多日，須拚醉幾回。",
            "便教香殺了，猶勝別人獃。"
        ],
        "title": "桂樹下作",
        "id": "20493eb5-2193-4e62-8865-9996180ee0d8"
    },
    {
        "author": "張鎡",
        "paragraphs": [
            "未喜亭陰坐，先貪樹畔行。",
            "谿渾因雨瀑，巖近得風清。",
            "一飯幽人福，三杯太古情。",
            "尚須冰月挂，來放雪濤傾。"
        ],
        "title": "過冷泉",
        "id": "f1d9669b-f877-4545-939f-74ff6c6b2b4e"
    },
    {
        "author": "張鎡",
        "paragraphs": [
            "園翁能好客，折贈小春桃。",
            "却爲開花少，翻成占格高。",
            "來年紅爛漫，繞澗碧周遭。",
            "莫忘閶門外，曾將進濁醪。"
        ],
        "title": "桃花",
        "id": "03db4b8d-c5be-44bb-8b3e-4a6ade27fb28"
    },
    {
        "author": "張鎡",
        "paragraphs": [
            "止是尋常月，今宵不愛明。",
            "江邊有歸客，都下減詩情。",
            "上自憐公直，人知暫此行。",
            "賢郎先返舍，應喜候門迎。"
        ],
        "title": "楊秘監補外贈送",
        "id": "579f14b0-438c-4cd8-a420-5bee9e22977d"
    },
    {
        "author": "張鎡",
        "paragraphs": [
            "酒熟將何字，白鷗波正如。",
            "一瓢誰合飲，高士觀中居。",
            "汗漫涵無象，鴻濛洽太初。",
            "醒來松戶曉，應念臭於帤。"
        ],
        "title": "名新釀曰白鷗波以一尊送佑聖觀劉高士",
        "id": "5ecc8ce4-ab48-4f15-ad29-d4a16746063c"
    },
    {
        "author": "張鎡",
        "paragraphs": [
            "坐上君但笑，人間我最愚。",
            "百年休較命，今日且航湖。",
            "地曠山霏薄，風薰水葉粗。",
            "寸陰方解惜，總是己工夫。"
        ],
        "title": "湖南舟中贈日者",
        "id": "c240e900-9d6a-473f-bce9-712de2d6a283"
    },
    {
        "author": "張鎡",
        "paragraphs": [
            "鶴骨何能爾，龍姿或果然。",
            "鋒稜四面峻，節操一生堅。",
            "界紙書堪使，敲針釣最便。",
            "從教方有礙，終不效規圓。"
        ],
        "title": "題方竹杖松根枕二首  其一",
        "id": "df1b1050-c503-4f0f-9735-a8cb1ba047e5"
    },
    {
        "author": "張鎡",
        "paragraphs": [
            "鬰鬰凌寒色，來宜此地蟠。",
            "解衣輕盾日，假蓋得秦官。",
            "香宿風微墮，青留雨未乾。",
            "通宵巖側夢，根竅手藏丹。"
        ],
        "title": "題方竹杖松根枕二首  其二",
        "id": "30b39699-8aaa-4361-b600-19cb4c0e12fa"
    },
    {
        "author": "張鎡",
        "paragraphs": [
            "夢覺西窗曉，聽風過曲廊。",
            "好詩非易辨，閒坐盡無妨。",
            "人靜鳥烏喜，雨來花草香。",
            "寸心經患難，况復近秋涼。"
        ],
        "title": "夢覺  其一",
        "id": "b68c0a10-3b19-4b17-8269-bea318213011"
    },
    {
        "author": "張鎡",
        "paragraphs": [
            "二十年前事，渾如夢覺時。",
            "漫行荒路逕，難認舊亭基。",
            "尚記因逃暑，曾來學賦詩。",
            "如今無可好，植杖欲耘籽。"
        ],
        "title": "夢覺  其二",
        "id": "6dcc5499-7dea-42a6-b905-9d830e7eee55"
    },
    {
        "author": "張鎡",
        "paragraphs": [
            "濁熱不成睡，起看宵過中。",
            "繁星珠結網，片月玉爲弓。",
            "賦鵲情何有，驅蚊計頗窮。",
            "猶欣湯浴後，膚受綠蘋風。"
        ],
        "title": "夜半浴",
        "id": "d95de3bb-121c-4390-a97e-5ef73998b4af"
    },
    {
        "author": "張鎡",
        "paragraphs": [
            "精神由日就，格律忌雷同。",
            "我匪從它入，君應自此工。",
            "多岐憐世路，力學振家風。",
            "莫易朱絃絕，千年論最公。"
        ],
        "title": "次韻答曾司法",
        "id": "4a8e2ee2-73db-422a-bbc8-acc7c3f30bb9"
    },
    {
        "author": "張鎡",
        "paragraphs": [
            "雙鹿林泉友，新居後我成。",
            "角低方長旺，斑嫩未分明。",
            "濯濯菰塘晚，呦呦草逕晴。",
            "仙疇吾種玉，汝輩耦而耕。"
        ],
        "title": "命鹿",
        "id": "b5f8e06f-5a60-4524-b348-080d99ef7abf"
    },
    {
        "author": "張鎡",
        "paragraphs": [
            "超曠欣便靜，紛譁厭處濃。",
            "客親非外約，地勝適新逢。",
            "詩興驂黄鶴，仙情寄赤松。",
            "烟平千萬戶，此處認歌鐘。"
        ],
        "title": "正月三日同諸親從叔祖閣學登寧壽觀東西山尋至鄰園次叔祖韻",
        "id": "24397218-eba1-479a-a376-7190a394c73e"
    },
    {
        "author": "張鎡",
        "paragraphs": [
            "振俗還風雅，乾坤覓句中。",
            "夔臯渠合遇，郊島我甘同。",
            "浩蕩投鷗水，清和翻燕風。",
            "相投兩無語，聲遠莫摩空。"
        ],
        "title": "次韻寄齋贈竹居",
        "id": "abd23516-5a40-4ad1-8006-fcf620596b56"
    },
    {
        "author": "張鎡",
        "paragraphs": [
            "脩竹有風處，道人無事時。",
            "諸公難入眼，不用總如眉。",
            "得價婆娑重，投閒懶散宜。",
            "三年何足道，堅判百年期。"
        ],
        "title": "安樂泉亭上午憇",
        "id": "19f345eb-f921-4f7f-93db-2fe17838818e"
    },
    {
        "author": "張鎡",
        "paragraphs": [
            "暮色雲端合，晴光天際慳。",
            "鳥羣科斗字，山態倦螺鬟。",
            "寂寂功名會，紛紛車馬間。",
            "拍欄情倍極，烟老罩魚灣。"
        ],
        "title": "暮色",
        "id": "98e0fb92-9a79-4070-b4d4-ac262a07e7b4"
    },
    {
        "author": "張鎡",
        "paragraphs": [
            "身世長歌裏，于今得好朋。",
            "露階秋到竹，風屋夜吹燈。",
            "菱芡供饞口，圖書伴曲肱。",
            "頭顱知自揣，顧影笑鬅鬙。"
        ],
        "title": "夜坐示客",
        "id": "7f8c2f8b-26da-499e-94ef-b74484a99f8c"
    },
    {
        "author": "張鎡",
        "paragraphs": [
            "王祖扶天日，同聲外氏翁。",
            "功勳俱卓越，門戶合穹隆。",
            "諸舅今何在，唯兄命亦窮。",
            "賢郎須力學，一綫續家風。"
        ],
        "title": "表兄劉東玉提幹挽詩二首  其一",
        "id": "7317242c-b496-4343-af33-c3cc94b594be"
    },
    {
        "author": "張鎡",
        "paragraphs": [
            "襁褓予多疾，三年託渭陽。",
            "未能看擊罋，常是戲登床。",
            "轉首塵埃裏，驚心歲月長。",
            "挽兄賫志去，傾淚入詩章。"
        ],
        "title": "表兄劉東玉提幹挽詩二首  其二",
        "id": "125f2456-a162-437c-8339-70e80b755410"
    },
    {
        "author": "張鎡",
        "paragraphs": [
            "握手四年別，滿心千偈禪。",
            "清燈纔軟語，新雪尚幽眠。",
            "了了翻身訣，寥寥斷臂緣。",
            "我懷吾自會，惡句莫多傳。"
        ],
        "title": "老筆贈銛上人二首  其一",
        "id": "bcf6c8e1-f2d6-4350-a640-f95db38db208"
    },
    {
        "author": "張鎡",
        "paragraphs": [
            "已事殷然急，江湖第一流。",
            "才高樓五鳳，伎進刃全牛。",
            "可惜梅花節，忙回竹葉舟。",
            "老師應賞棒，碑巨壓東州。"
        ],
        "title": "老筆贈銛上人二首  其二",
        "id": "b9db33d8-84dd-40bb-865c-b097e1643ae6"
    },
    {
        "author": "張鎡",
        "paragraphs": [
            "事業新來別，賢愚久自知。",
            "作文時似呪，寫字忽如錐。",
            "賣屋因爲宅，謀官本近醫。",
            "有來評世務，好好只相隨。"
        ],
        "title": "自詠",
        "id": "c51273eb-a36c-49ac-9053-a2c9136f5a27"
    },
    {
        "author": "張鎡",
        "paragraphs": [
            "約客探名勝，停輈得所欣。",
            "山寒多作雨，洞古不收雲。",
            "夜宿聽鳴鹿，晨齋飣野芹。",
            "黄冠尤喜事，添注石爐熏。"
        ],
        "title": "道院書壁",
        "id": "7d59b810-f6d1-438b-a415-3c03ba591b47"
    },
    {
        "author": "張鎡",
        "paragraphs": [
            "橋迥有牛過，村深無馬嘶。",
            "哨風驚客袂，膏雨慰耕犁。",
            "遊目花通野，吟情絮著泥。",
            "幽坊愜虛眺，况復見新題。"
        ],
        "title": "次韻叔祖閣學題逸村亭壁",
        "id": "7cbd0aaa-b1aa-460d-8628-4bd84902743d"
    },
    {
        "author": "張鎡",
        "paragraphs": [
            "山向林間出，船從草外撐。",
            "行來風數刻，坐待月三更。",
            "政自安閒散，誰能管愛憎。",
            "新功喜今夏，陰滿蒲萄棚。"
        ],
        "title": "野芳亭書壁",
        "id": "130e49a8-50e6-4735-9d4d-d9991e7da09f"
    },
    {
        "author": "張鎡",
        "paragraphs": [
            "屋漏燈垂粟，牆欹螾唱叢。",
            "斷編非徑捷，隅座且丞聾。",
            "歌聽魚蠻子，盟寒水勃公。",
            "明知今夜夢，清殺葦間篷。"
        ],
        "title": "客舍夜聞吳謳有懷南湖",
        "id": "6b80f75a-9f7a-4cdf-9d6d-7ee2b2c23ccb"
    },
    {
        "author": "張鎡",
        "paragraphs": [
            "分數論春物，都應讓牡丹。",
            "幾枝單葉紫，滿擔夕香寒。",
            "除我知心切，從人得句難。",
            "肯辭回櫂日，多瓣剪來看。"
        ],
        "title": "牡丹",
        "id": "a292827e-4a0b-483d-a7bb-aaef88f3a5a8"
    },
    {
        "author": "張鎡",
        "paragraphs": [
            "夜月雖愆約，秋雲却薦凉。",
            "橋明緣水浄，樹近覺風香。",
            "衆論輕閒適，幽懷貴老狂。",
            "從今無復病，處處養生方。"
        ],
        "title": "湖邊夜興",
        "id": "ee895eb4-946b-4825-954e-0af6ad31443b"
    },
    {
        "author": "張鎡",
        "paragraphs": [
            "客去情宜獨，宵長睡未忺。",
            "露多應冒砌，香重欲蒸簾。",
            "較利真誰得，耽書肯自嫌。",
            "爐存金粟火，煨蕷不須添。"
        ],
        "title": "夜述",
        "id": "66bbb883-877e-4825-aa97-38c7713bfb8c"
    },
    {
        "author": "張鎡",
        "paragraphs": [
            "昔爲金闕相，曾是玉皇師。",
            "近即維垣拜，還從彭祖期。",
            "傳聞風景勝，多賦洞天詩。",
            "肯示漁樵否，林間要勒碑。"
        ],
        "title": "寄呈史太師二首  其一",
        "id": "530c5446-1360-4d07-989f-364204dfd2b2"
    },
    {
        "author": "張鎡",
        "paragraphs": [
            "自憐冰氏子，父祖已登門。",
            "屏跡千官外，馳書一品尊。",
            "華戎心處活，經傳語前論。",
            "欲理西風棹，因瞻祇樹園。"
        ],
        "title": "寄呈史太師二首  其二",
        "id": "6f336056-6c54-47c4-b513-068b5f0a1735"
    },
    {
        "author": "張鎡",
        "paragraphs": [
            "誰謂閒無事，閒中事日生。",
            "和香雕印脫，記石假雲名。",
            "水取從龍井，花移自馬城。",
            "若將朝市比，忙處却多爭。"
        ],
        "title": "誰謂",
        "id": "e4824367-569b-4106-81b7-a29923509b66"
    },
    {
        "author": "張鎡",
        "paragraphs": [
            "蠟梅吾甚愛，園種未能多。",
            "旋去東南竹，新添二十窠。",
            "離家俄半月，放蕾想盈柯。",
            "前日丁寧句，花神記得麽。"
        ],
        "title": "問訊家林蠟梅",
        "id": "e9611812-0a39-48af-9a0c-45a23a529947"
    },
    {
        "author": "張鎡",
        "paragraphs": [
            "震澤匆匆過，胥塘漸漸來。",
            "風高多罨岸，船側屢翻盃。",
            "積草攤漁網，疎林聚客桅。",
            "景逢宜急寫，句過恐難裁。"
        ],
        "title": "行次鶑脰湖",
        "id": "36041e07-8bdb-4102-83ab-572688778a01"
    },
    {
        "author": "張鎡",
        "paragraphs": [
            "慶協丁年應，祥開甲觀雄。",
            "九霞光絢爛，重日彩曈矓。",
            "根本千齡固，元良萬口同。",
            "文孫覿堯法，聖子奉虞聰。",
            "視膳長遵度，怡顔但飭躬。",
            "形容歌玉粹，瞻仰見淵沖。",
            "象輅陳儀肅，鸞旌定制崇。",
            "承祧雖位震，寶儉只扉銅。",
            "典學勤無斁，談經異必攻。",
            "性天元啟闢，講席更磨礱。",
            "以貴釐京兆，維禋禮昊穹。",
            "理繁情畢見，陪祝敬彌隆。",
            "善政邦人洽，純誠帝賚通。",
            "澄源基廣大，主鬯福延洪。",
            "綺甪從遊盛，應劉藻思工。",
            "德尊謀不用，唱古和無功。",
            "八法誰云易，前朝論亦公。",
            "規模傳聖上，意韻出胸中。",
            "草軸方翔鳳，真題復起鴻。",
            "聯翩來殿戟，焜燿到門蓬。",
            "雨足湖山秀，秋成黍稷豐。",
            "菊香金錯豔，橙嫩玉垂叢。",
            "五學懽聲合，三宮喜氣充。",
            "駢蕃恩莫紀，洋溢譽無窮。",
            "得數多椿柏，齊年指華嵩。",
            "前星高拱北，少海正儲東。",
            "拜手羣僚集，裁詩瑞錦蒙。",
            "何嘗慚魯頌，自是邁豳風。",
            "拊迹希隨驥，馳心屬夢熊。",
            "三熏申善禱，小伎媿鳴蟲。"
        ],
        "title": "皇太子生辰詩",
        "id": "d16a6d56-a7e7-474c-a92e-272629185b2d"
    },
    {
        "author": "張鎡",
        "paragraphs": [
            "漫記今年雪，先慳半月晴。",
            "乍飄偏有熊，猛下却無聲。",
            "水繞長春圃，人居不夜城。",
            "弄寒羣犬戲，驚曉獨鷄鳴。",
            "橋凍泥添滑，窗虛紙借明。",
            "冷妨梅早慧，高妬柳輕生。",
            "瀹茗嘗深鼎，臨書厭短檠。",
            "鵝邊鷳失素，鷗混鷺爭盟。",
            "日壑銀烹出，龍沙粉築成。",
            "歌鹽唐按譜，聚米漢談兵。",
            "曳履需公詔，吞氈感使旌。",
            "初平羊變石，白起甲填坑。",
            "賈舶停珠浦，朝驂萃玉京。",
            "駝銅誇北錄，馬瑞遇東瀛。",
            "雲凝情俱淡，風旋力驟獰。",
            "藕邊侵緯宿，酥畔比螺蟶。",
            "敞坐詩牋接，歡筵舞袖迎。",
            "緣甍方盼轉，入幌忽縈盈。",
            "煙滿空翔鶴，潮翻海縱鯨。",
            "藍田難愛寶，月窟助蜚英。",
            "甕罩杯誰覆，盆冰鏡不傾。",
            "瑶隨王粲珮，璣綴李彪纓。",
            "豹舄宜分色，麻衣浪擬清。",
            "齊腰休更舉，巴曲試煩賡。"
        ],
        "title": "對雪",
        "id": "436e7494-c00a-45ca-b5d1-07e3f9f2bef5"
    },
    {
        "author": "張鎡",
        "paragraphs": [
            "聽說小巾車，形模似竹輿。",
            "雙輪氈裹去，三壁帽開舒。",
            "僮矮行携硯，鬟嬌坐奉書。",
            "岢峩回徑處，轣{車录}度橋初。",
            "鶴引青莎軟，鶑看翠柳疎。",
            "袖爐香正噴，背榼酒多儲。",
            "過愛凉軒敞，停因燕館虛。",
            "直須教畫看，全似出塵居。",
            "緩駕終調鹿，忙牽莫命馿。",
            "只緣心蕩蕩，自到境如如。",
            "剩有真堪寫，時無憤可攄。",
            "尚慙銷粟帛，何事免繰鋤。",
            "命駟邀朋客，籠鵝謝里閭。",
            "屏星前日夢，不枉賦歸歟。"
        ],
        "title": "巾車",
        "id": "1cbf380a-aed6-45f4-890b-6b172d1531cc"
    },
    {
        "author": "張鎡",
        "paragraphs": [
            "農家正旦喜占晴，老圃觀風趁早春。",
            "兩事欲尋强健日，一生常作太平民。",
            "紹熙初歲新開曆，典冊崇儀極奉親。",
            "詞拙固難傳樂府，水邊閒示釣魚人。"
        ],
        "title": "庚戌歲旦次張以道韻",
        "id": "e3f1f633-a21c-4150-a0d5-8c4cd399490c"
    },
    {
        "author": "張鎡",
        "paragraphs": [
            "下馬東風恰到來，午煙沙際日烘開。",
            "長松寂歷寒聲少，遠柳葱蘢綠意回。",
            "零落歡遊逢故地，寅緣幽勝逐深杯。",
            "湖邊不使儂先詠，枉却今年處士梅。"
        ],
        "title": "立春日訪梅裴氏園",
        "id": "44634215-689b-4df9-a6c3-d1af177d1971"
    },
    {
        "author": "張鎡",
        "paragraphs": [
            "未春天氣已佳晴，病起光風滿意明。",
            "竹色舞簾金翠活，鳥聲穿戶角宮成。",
            "黄麻天上登周召，濁酒林間慕綺榮。",
            "從此尋芳繞阡陌，野翁相遇詫時平。"
        ],
        "title": "正月八日喜霽",
        "id": "9f0bb217-be51-44bf-b8b9-77965557871d"
    },
    {
        "author": "張鎡",
        "paragraphs": [
            "插花呼酒少年場，爛賞花燈十里香。",
            "璧月當天星緯少，珠簾排戶樂聲長。",
            "非緣風景今殊昔，自是情懷老不狂。",
            "贏得安禪心似水，碧琉璃照佛龕旁。"
        ],
        "title": "燈夕",
        "id": "7940af45-33b7-4c13-8aba-1e27af2f3fcd"
    },
    {
        "author": "張鎡",
        "paragraphs": [
            "東風漸放柳遮門，隔水人家聚似村。",
            "漁艇遠來誇甫里，僧隣閒過講慈恩。",
            "花繁慣識蜂情性，晝靜初聞燕語言。",
            "病起適逢春正好，莫教詩思却塵昏。"
        ],
        "title": "次韻潘茂洪春日書懷",
        "id": "934aecd7-17ca-47e7-9162-7aaa40a05370"
    },
    {
        "author": "張鎡",
        "paragraphs": [
            "䰐鬖綠柳拂垣衣，課蜜蜂忙踏蕊歸。",
            "須趁一春隨意適，極知萬事轉頭非。",
            "添罏麝餠遮殘火，擁案塵編絕故韋。",
            "便當清歡忘肉味，况安淡泊少甘肥。"
        ],
        "title": "春晴獨坐次叔祖閣學韻",
        "id": "ad0a14ae-d78e-4668-a974-5e9e46846cf7"
    },
    {
        "author": "張鎡",
        "paragraphs": [
            "期會紛然不到詩，拙哉前計只心知。",
            "縱當吏散庭空後，爭似山行水泛時。",
            "柳影半籠明處路，葦聲輕窣暗邊籬。",
            "波神擅此三更月，定訝今宵欠笛吹。"
        ],
        "title": "三月十四夜觀月思南湖",
        "id": "0e7b13e5-3fd5-4378-99b5-f4d24fa06af6"
    },
    {
        "author": "張鎡",
        "paragraphs": [
            "南湖寒食又今年，宿雨連朝洗舊烟。",
            "竹葉酒邊閒鑿落，杏梢牆畔出秋千。",
            "游歡殆類前生事，老態惟思白晝眠。",
            "明日水邊晴更好，只愁歸思渺秦川。"
        ],
        "title": "寒食不出遨",
        "id": "f42468f3-e8a5-4485-8d22-f5f041548daf"
    },
    {
        "author": "張鎡",
        "paragraphs": [
            "閒中滋味諳來慣，懶費心情爲節辰。",
            "丹篆但期詩祟去，紅泥俄見酒壺新。",
            "移船遣送隨魚信，洗盞開嘗對鶴賓。",
            "絕勝淵明過重九，東籬空伴白衣人。"
        ],
        "title": "五日滎陽郡王餉酒",
        "id": "bc7dff1f-03da-4479-8b0f-e36bfd17323d"
    },
    {
        "author": "張鎡",
        "paragraphs": [
            "林墅光陰日日新，不因時節强隨人。",
            "青紅雨砌戎葵柳，金玉風池荇菜蘋。",
            "千載是非均似夢，一朝醒醉肯沈身。",
            "綵絲昌歜喧兒女，誰信清吟興獨真。"
        ],
        "title": "重五日不飲偶成長句",
        "id": "d9a62f93-2a49-4ff8-830f-83172a5895e2"
    },
    {
        "author": "張鎡",
        "paragraphs": [
            "良宵觀月豈無人，未必能看到四更。",
            "山載塔燈金筆立，水摇亭檻玉簾橫。",
            "歌從菡萏香中起，酒向玻瓈盞內明。",
            "誰信南湖當暑夜，葛衣風透覺寒生。"
        ],
        "title": "五月十六日夜南湖觀月",
        "id": "d776ff68-7608-4f6a-ad4e-48e34e2c3d4b"
    },
    {
        "author": "張鎡",
        "paragraphs": [
            "景奇天遣助詩豪，意快慚無鍊句勞。",
            "一夜月暉金碗出，萬波風擺玉鱗高。",
            "衣冠城裏多新貴，酒脯船中自老饕。",
            "未著叢書追笠澤，此行扶路且遊遨。"
        ],
        "title": "對月",
        "id": "e910bc05-95ff-4a00-9478-fac443b73611"
    },
    {
        "author": "張鎡",
        "paragraphs": [
            "半年殊少夜間來，湖上今宵絕點埃。",
            "人老縱教過百歲，月圓難保看千回。",
            "舒眉酒飲休辭滿，衝口詩成不待催。",
            "自有一般堪樂處，却言山水近亭臺。"
        ],
        "title": "煙波觀觀月示客",
        "id": "af0187c9-eb97-4978-a9f3-c8b7d961c8cc"
    },
    {
        "author": "張鎡",
        "paragraphs": [
            "矯首千尋古杏簷，遠林空處月鈎纖。",
            "龍蛇藪澤秋聲起，牛女虛空夜氣添。",
            "滿蕩荷開從北看，危欄塔立向西瞻。",
            "綠牋封事精忱達，髴鬰天香羽袖沾。"
        ],
        "title": "七夕前一夜翠樾堂設醮",
        "id": "54e84ad1-67b6-4dc9-9d41-0e0beb5f9392"
    },
    {
        "author": "張鎡",
        "paragraphs": [
            "秋近疏飈未轉凉，綵盤珠閣已傳觴。",
            "佳期天上頻逢節，却老人間未有方。",
            "蟾魄嫩明情繾綣，鵲河斜界色滄浪。",
            "瓜盤華錦空兒劇，禱旱于今仰聖皇。"
        ],
        "title": "七夕",
        "id": "eee3a8f7-ddb3-47f8-9b9b-4d787a19cadb"
    },
    {
        "author": "張鎡",
        "paragraphs": [
            "秋暖渾如水上春，意行幽徑散衣巾。",
            "海棠突過色尤好，荷葉打空芽更新。",
            "焉得便遭田父飲，不須真現宰官身。",
            "今朝涉趣初懸榜，爭覩何妨走四隣。"
        ],
        "title": "秋暖",
        "id": "e8ea6eeb-b2b8-46ce-9ade-59df40d2e09a"
    },
    {
        "author": "張鎡",
        "paragraphs": [
            "疎星歷歷間銀河，天澹渾疑瀉素波。",
            "牆角影低遮月少，樹頭聲壯著風多。",
            "平生但念長閒好，萬事從教若夢過。",
            "要足一詩添故藁，小山池畔更婆娑。"
        ],
        "title": "秋夜",
        "id": "98885684-fea0-478e-8243-06bbcbbac37c"
    },
    {
        "author": "張鎡",
        "paragraphs": [
            "倚欄看月興難平，載酒還須入澗行。",
            "竹頂有時翻鵲翅，草根隨處閙蟲聲。",
            "城中豈是無人賞，船裏何曾卧地撐。",
            "遊遍一池心未足，亂荷叢底聽三更。"
        ],
        "title": "次夜月色復佳遊霞川錦池二首  其一",
        "id": "9b102884-85f5-474c-9dd7-543b4beddcb6"
    },
    {
        "author": "張鎡",
        "paragraphs": [
            "畫橋烟重柳垂垂，露濕衣裳透始知。",
            "丹桂花香牆畔起，水葓枝影席間移。",
            "思量究竟都如夢，戀著休閒煞不癡。",
            "夜半江潮聲正熟，歸來纔是欲眠時。"
        ],
        "title": "次夜月色復佳遊霞川錦池二首  其二",
        "id": "6a529f0c-b3ff-4b87-9755-7e36411088af"
    },
    {
        "author": "張鎡",
        "paragraphs": [
            "林居多解識秋聲，豈是松篁耳慣經。",
            "桐雜蟬鳴愁易起，蕉和蛩響夢頻醒。",
            "琅琅急雨喧荷港，戛戛清風戰葦亭。",
            "一事古人猶可恨，不言楊柳最堪聽。"
        ],
        "title": "秋聲",
        "id": "0a6ad4ea-77ef-45a4-ab63-75998479464c"
    },
    {
        "author": "張鎡",
        "paragraphs": [
            "策策驚飈戰素秋，夢回衾幔亦颼飀。",
            "不傳鴻雁秦關信，可柰蘋蘅楚客愁。",
            "作賦未須悲落木，掛帆方喜助歸舟。",
            "何須更借摶扶便，自是層霄九萬遊。"
        ],
        "title": "秋風",
        "id": "94b6d436-ac8f-4611-a85c-df84bf027aac"
    },
    {
        "author": "張鎡",
        "paragraphs": [
            "我自江鄉有姓名，相逢契合義相親。",
            "連行幾宿來棲草，戢翼常時想避人。",
            "石岸風高難到縣，今宵船住定爲鄰。",
            "南湖若肯尋幽隠，却把衷腸自縷陳。"
        ],
        "title": "贈鴈",
        "id": "4f827e94-9794-4151-bf4d-0f59cbaa9284"
    },
    {
        "author": "張鎡",
        "paragraphs": [
            "未倒花前鑿落金，登携那怕嫩寒侵。",
            "歸牛下隴爭浮水，宿鳥隨山不過林。",
            "衰鬢預吹明日帽，放歌時带故園音。",
            "菊烟桂露雖情物，須索高蟾管夜深。"
        ],
        "title": "重九前一日領客登城即席次張以道韻",
        "id": "7645896f-c707-4089-83cb-ff7666b749a2"
    },
    {
        "author": "張鎡",
        "paragraphs": [
            "半空飛雨整還斜，翳日遊雲散復遮。",
            "七字吟情書柿葉，一年心事約梅花。",
            "關門人識陶潛室，靜坐自疑龐藴家。",
            "紙帳蒲龕方用事，更須何物作生涯。"
        ],
        "title": "冬日",
        "id": "dc5e249a-0454-4e34-b794-a6d925d99ea2"
    },
    {
        "author": "張鎡",
        "paragraphs": [
            "幽芳何事獨開遲，寂寞寒金照短籬。",
            "老子樽罍方欠此，春風景物最相宜。",
            "要隨得暖南枝發，肯趁登高九日悲。",
            "翻笑陶家門外柳，夜深零落舞腰肢。"
        ],
        "title": "十月菊",
        "id": "b7733eb0-c3e2-46d7-aa5c-676c6b6d08db"
    },
    {
        "author": "張鎡",
        "paragraphs": [
            "居士歸來百事嘉，木樨雪裏也開花。",
            "麩金一掬枝頭小，藥玉千溝屋上斜。",
            "境界許奇非浪得，色香俱靜更何加。",
            "高寒似我休拈出，微笑從來少作家。"
        ],
        "title": "冬至日曉雪庭桂一枝著花戲成長句",
        "id": "10b4116d-120d-401f-8103-90b9292accae"
    },
    {
        "author": "張鎡",
        "paragraphs": [
            "呃喔花冠夢易呼，凍天應遍色模糊。",
            "旋聽索索敲松瓦，便擬翩翩傍酒觚。",
            "一白要從高砌看，雙清先喜小山俱。",
            "晚簷坐斷違消息，待問林深寺有無。"
        ],
        "title": "侵晨飛霰薄暮雪未成",
        "id": "71160274-a7b2-4779-ab5f-241db8007d32"
    },
    {
        "author": "張鎡",
        "paragraphs": [
            "春到林梅得重權，首冬疎萼已爭先。",
            "移栽尚記陪深斝，靜看因思覓近篇。",
            "佐世勳庸金鼎味，貪閒懷抱竹籬烟。",
            "臨風欲寄橫斜去，夢繞江城暮角邊。"
        ],
        "title": "園中梅有開者寄呈當塗叔祖",
        "id": "f59f4302-fa96-4315-a2d1-b13abc140d41"
    },
    {
        "author": "張鎡",
        "paragraphs": [
            "小園春事果如何，分數梅花最占多。",
            "貪看滿梢初的皪，病妨連日繞婆娑。",
            "鳩聲喚雨風還至，鶴骨棲愁夢獨過。",
            "豔陣香天翻霽色，明早拚取醉顔酡。"
        ],
        "title": "昨探梅冒寒伏枕病起聞花已開尚苦雨阻因成長句",
        "id": "2fe52ed0-d11b-4825-9703-cff9cda799ca"
    },
    {
        "author": "張鎡",
        "paragraphs": [
            "陰霏非是妬春華，薄命詩人带累花。",
            "烟逼艷低侵竹冷，風攔香橫逐溪斜。",
            "開時數日曾邀客，別後連旬阻到家。",
            "簷溜可堪聲徹曉，夢中餘恨亦無涯。"
        ],
        "title": "寓舍聽雨憶園中梅花",
        "id": "338dfddb-6770-45fb-b97d-db4c239a8fab"
    },
    {
        "author": "張鎡",
        "paragraphs": [
            "天雞催日界窗橫，躡屐看花興便成。",
            "正爾飛霞舒綵珮，儘渠宿雨結珠纓。",
            "飄零未带溪邊笛，縹緲如臨海上城。",
            "身世長吟誰會得，華祠梅市總逃名。"
        ],
        "title": "曉探晴觀梅",
        "id": "ea739232-2103-4dd0-9c78-a1c7a33976cb"
    },
    {
        "author": "張鎡",
        "paragraphs": [
            "沙頭晴了便回春，已覺青蘋媚暖津。",
            "但課澆畦園內叟，何心說劍里中人。",
            "超情耐久寧拘遠，合處無多頗復伸。",
            "待得梅開醉香海，健呼重看老精神。"
        ],
        "title": "次韻周昭禮見寄兼約觀園梅",
        "id": "1dc39e1d-0643-4d2a-8841-6b447a7d50f7"
    },
    {
        "author": "張鎡",
        "paragraphs": [
            "經年規畫種酴醿，柳際春將一再歸。",
            "蔓草藩牆纔放遠，海棠桃杏得成圍。",
            "連宵冷月知予樂，數日條風挾鳥飛。",
            "盡寫前人題品句，誦聲時撼綠窗扉。"
        ],
        "title": "約齋西窗先有垂柳臘後四日闢地增植花數十輩",
        "id": "c62f136e-3b6a-4716-88f0-1c946dec7ab7"
    },
    {
        "author": "張鎡",
        "paragraphs": [
            "闔夜驚飈落樹巢，平明溝瓦漸迷坳。",
            "鍪函靜聽來千騎，珪璧遥知委四郊。",
            "再白呈祥矜大稔，積陰噓氣遏方苞。",
            "池邊廢沼邀閒立，乍合冰澌怯杖敲。"
        ],
        "title": "雪",
        "id": "db96e965-505c-4b82-b4f8-16ee2c15c0c8"
    },
    {
        "author": "張鎡",
        "paragraphs": [
            "凍枿歸禽易辨巢，燭龍分燿入堂坳。",
            "長須喜戒鋤荒圃，小隊閒思獵近郊。",
            "坐許剛筠全直節，行看弱柳發新苞。",
            "僧爐遥想煨松柮，犬逐應門認客敲。"
        ],
        "title": "雪晴希稷次韻再賦爲答",
        "id": "44d0cfa5-4dba-49f4-9ccd-9c0a7efdc881"
    },
    {
        "author": "張鎡",
        "paragraphs": [
            "曉愛晴暉萬瓦融，近山春意便葱蘢。",
            "敲冰踏雪三旬裏，送臘迎年此夜中。",
            "仁政果能銷運厄，閒家何幸樂時豐。",
            "明朝掃徑看桃柳，要識天公兩樣風。"
        ],
        "title": "丙午十二月晦日雪霽",
        "id": "1152b7f0-ce62-431c-97e7-bf15fa22a3c0"
    },
    {
        "author": "張鎡",
        "paragraphs": [
            "寒缸孤照聽更遲，情緒斟量睡却宜。",
            "春向歲前三日到，老緣頭上二毛知。",
            "朱泥逐疫燒靈藥，桃板書符換舊詩。",
            "但願明年更閒散，無災無難復何疑。"
        ],
        "title": "守歲",
        "id": "0b882e62-4beb-4301-a8bf-53b193e9a87e"
    },
    {
        "author": "張鎡",
        "paragraphs": [
            "霜雪連朝作勁威，暮來吹散景偏宜。",
            "未開璧月千秋鏡，已建金雲十丈旗。",
            "脫帽漸看山峍屼，襲裘須判酒淋漓。",
            "乘閒書紙休嫌數，簿領叢中怕說詩。"
        ],
        "title": "夕霽",
        "id": "d88d4cfc-673f-4b85-82f7-3036d3bb3fc3"
    },
    {
        "author": "張鎡",
        "paragraphs": [
            "永日柴扉手自關，不驚時序若循環。",
            "鍊成黄土爲真藥，守得青苔遍假山。",
            "戊己燕知隨鳥歷，西南櫻喜趁花斑。",
            "春光莫恨中分過，能使時長始是閒。"
        ],
        "title": "春分後一日山堂述事  其一",
        "id": "f858c3f2-8485-400e-87ae-3240d766f907"
    },
    {
        "author": "張鎡",
        "paragraphs": [
            "每到山堂懶作詩，今朝詩興覺偏宜。",
            "層林颯還陰填戶，亂石巃嵷翠繞池。",
            "猛欲近前聞紫燕，忽聽高處囀黄鸝。",
            "風鈴不必簷間語，境界非凡我熟知。"
        ],
        "title": "春分後一日山堂述事  其二",
        "id": "6304709b-649a-4a13-b844-d4b5f6d4396e"
    },
    {
        "author": "張鎡",
        "paragraphs": [
            "老圃工夫愈可嘉，種藤縈樹盡開花。",
            "人間似我能閒少，石上看雲到日斜。",
            "樵徑有苔休埽葉，茅菴無客亦煎茶。",
            "兩邊最喜添新竹，夕照斜時漸可遮。"
        ],
        "title": "春分後一日山堂述事  其三",
        "id": "f4164007-1e5f-4ddb-b0ed-ed129ac6b330"
    },
    {
        "author": "張鎡",
        "paragraphs": [
            "巖通道院碧桃妍，別號琅華小洞天。",
            "香火微官方稱職，軒裳閒夢自無緣。",
            "星壇夜禮魁罡列，丹室朝存震兌全。",
            "絕粒飛昇休漫語，不求人已是神仙。"
        ],
        "title": "春分後一日山堂述事  其四",
        "id": "e18fee2d-129a-4d36-9581-9af382cfdff5"
    },
    {
        "author": "張鎡",
        "paragraphs": [
            "居閒投課熟爲優，似此工夫盡不愁。",
            "量澗打船輕似盞，轉牆開逕曲如鈎。",
            "已令山圃收黄犢，又蓋湖亭記白鷗。",
            "春水畫橋桃四百，新年那羨武陵遊。"
        ],
        "title": "閒課",
        "id": "734716c5-9b51-4b9b-a585-e3aa3826f3e5"
    },
    {
        "author": "張鎡",
        "paragraphs": [
            "南湖老子太汗漫，第一生來懶做官。",
            "錢物用多常是解，權門路便不曾鑽。",
            "紅裙遣去如僧榻，白髮梳來稱道冠。",
            "若沒祖財教飯飽，定應餓作壁魚乾。"
        ],
        "title": "自詠",
        "id": "e4b7a874-f7e6-474f-95ad-3c3d1dfa3767"
    },
    {
        "author": "張鎡",
        "paragraphs": [
            "居士年來更覺癡，竹梢雲過望移時。",
            "曉窗倦櫛猶思夢，夜榻忘眠尚改詩。",
            "匹馬未能隨李廣，一丘端欲效元規。",
            "客談休訝無心對，貪看蜘蛛結網絲。"
        ],
        "title": "自嘆",
        "id": "8f885523-6a98-400f-b1ff-33f6b6d1a755"
    },
    {
        "author": "張鎡",
        "paragraphs": [
            "小堂清占景無譁，不向階前種俗花。",
            "過雨家茶脫黄玉，近霜天竹綴丹沙。",
            "靜眠寧羨蟻來夢，孤坐屢諳蜂報衛。",
            "萬事一身安分定，關河休用發長嗟。"
        ],
        "title": "山堂晚興",
        "id": "d0474221-23d2-40b0-ae6d-2ed21b17aeeb"
    },
    {
        "author": "張鎡",
        "paragraphs": [
            "滿襟斜日澹如秋，烟竹湘花結暮愁。",
            "幾樹蟬清新抱葉，一灣魚樂舊忘鈎。",
            "蔬盤飽去山家飯，楚調吹來水園謳。",
            "此事不教千載識，苦諧時輩祗貽羞。"
        ],
        "title": "園中晚興",
        "id": "49a357cb-14f2-443e-bd3c-98893eceec39"
    },
    {
        "author": "張鎡",
        "paragraphs": [
            "柴門風捲却吹開，陿徑初成竹旋栽。",
            "梢影細從茶椀入，葉聲輕逐篆烟來。",
            "暑天倦卧星穿透，冬晝閒吟雪壓摧。",
            "預想此時應更好，莫移牆下一株梅。"
        ],
        "title": "竹軒詩興",
        "id": "4cc0840e-bb44-49d3-9c45-5e2ddb55ea9c"
    },
    {
        "author": "張鎡",
        "paragraphs": [
            "移居桂隠詩全少，半爲支離半爲慵。",
            "今日一盃纔引興，便成七字不求工。",
            "鶴來池畔閒尋水，蟬在松梢快語風。",
            "門外車塵紅似火，喚渠不應囁嚅翁。"
        ],
        "title": "偶書  其一",
        "id": "cbc997cd-749f-44db-a99a-9723f7586c87"
    },
    {
        "author": "張鎡",
        "paragraphs": [
            "花柳無情浪占春，浴鵝波暖草方熏。",
            "催畊野曠鳴黄犢，瞰客籬疎立茜裙。",
            "拚睡工夫便日永，得閒滋味苦愁分。",
            "行行快趁風煙閣，蓴鱠詩壇要策勳。"
        ],
        "title": "偶書  其二",
        "id": "882029f9-f6fb-4204-9c78-dd4ac24efa3b"
    },
    {
        "author": "張鎡",
        "paragraphs": [
            "清曉啁啾響衆禽，共忻暄色上穹林。",
            "已如料峭春初景，不作蕭條歲暮心。",
            "堆徑尚看桐葉在，遶籬那顧菊叢深。",
            "秦正嘉月將何祝，長壽新芽當酒斟。"
        ],
        "title": "偶書  其三",
        "id": "cc236b1a-a3c4-43ca-a777-f63e2373efbd"
    },
    {
        "author": "張鎡",
        "paragraphs": [
            "野水因晴自少文，淡雲當晝不容昏。",
            "夾泥船小纔通港，洗菜人歸定入村。",
            "布穀飛鳴隨燕去，舂鋤俛啄得魚吞。",
            "春風有得詩如許，妙處從來復細論。"
        ],
        "title": "偶書  其四",
        "id": "46fc8679-797c-4acb-8122-4b0c847a56a6"
    },
    {
        "author": "張鎡",
        "paragraphs": [
            "半紀移居野水旁，年年嘗爲木樨忙。",
            "若非老樹從頭發，安得西風徹骨香。",
            "數朶折來猶甚愛，滿林開後得無狂。",
            "今番莫把尋常比，一段清香兩主張。"
        ],
        "title": "客有折秋香來桂隠者喜成七言呈以道",
        "id": "b4879a1b-7ded-4bac-aba1-1af6220fad73"
    },
    {
        "author": "張鎡",
        "paragraphs": [
            "雨深愁入樹花飄，盡際翻晴現帝霄。",
            "目力壯時蒼岫長，心情閒處戲魚跳。",
            "秋雲總是詩家物，夜市今連里陌橋。",
            "船子不來同載我，却驚翡翠出蘭苕。"
        ],
        "title": "南湖書齋",
        "id": "e6e16f59-8704-46c8-a2c3-6e277cbd63d7"
    },
    {
        "author": "張鎡",
        "paragraphs": [
            "作者無如八老詩，古今模軌更求誰。",
            "淵明次及寒山子，太白還同杜拾遺。",
            "白傅東坡俱可法，涪翁無己總堪師。",
            "胸中活底仍須悟，若泥陳言却是癡。"
        ],
        "title": "題尚友軒",
        "id": "31638326-b612-4511-89d3-c4ea98172768"
    },
    {
        "author": "張鎡",
        "paragraphs": [
            "歲序推流感世浮，樂閒宜早向農疇。",
            "修梧綠減俄過夏，短髮絲添剝得秋。",
            "千古是非歸嘯傲，一門酬唱勝交遊。",
            "祗因名句多難數，常笑區區趙倚樓。"
        ],
        "title": "次韻叔祖閣學秋興",
        "id": "10357002-2104-40cc-a00b-185d60de0727"
    },
    {
        "author": "張鎡",
        "paragraphs": [
            "未說香高衆卉林，清名先已入人深。",
            "衣青萼綠不見珮，屋貯阿嬌純用金。",
            "久恨酒腸慳似琖，更輸詩字響如砧。",
            "公能爲辦歸休計，肯向花前嘆陸沉。"
        ],
        "title": "桂隠花正開得誠齋木樨七言次韻奉酬",
        "id": "bc97d30c-7ca5-4879-934e-855bbea5c6e0"
    },
    {
        "author": "張鎡",
        "paragraphs": [
            "要趁清霜未染林，小山同賞桂叢深。",
            "已拚醉後纏頭錦，莫待風前布地金。",
            "蘭槳遡流歌客櫂，麝材勻搗付香砧。",
            "戈揮就借如椽筆，不信湖邊日易沉。"
        ],
        "title": "誠齋再韵見遺走筆復和并邀尤檢正京右司觀花",
        "id": "4b35206a-32a8-4190-b017-ce9f8b303686"
    },
    {
        "author": "張鎡",
        "paragraphs": [
            "不比先賢傲竹林，鳴騶許過徑蓬深。",
            "瑰詞走送驚聯璧，鈍思追酬漫注金。",
            "巖底幽人矜社甕，閨中幼婦感秋砧。",
            "何如醉袖淋漓墨，一笑人間百慮沉。"
        ],
        "title": "誠齋三用韻因更和呈以堅顧臨之約",
        "id": "dcd13a18-1ff6-49db-bb53-7670ac4ca0ec"
    },
    {
        "author": "張鎡",
        "paragraphs": [
            "江南從識桂花林，歲歲逢秋屬意深。",
            "夜氣未添承露掌，曉光先上辟寒金。",
            "玉笙殿迥應留月，鐵杵巖高不用砧。",
            "爭似吾家種流水，擁香亭榭綠沉沉。"
        ],
        "title": "尤丈京丈和篇沓至四用前韻爲謝",
        "id": "0143dbf5-f33b-4d66-90d4-b68fcd838302"
    },
    {
        "author": "張鎡",
        "paragraphs": [
            "遍看韶淑萬花林，誰似秋風巧力深。",
            "點注紅泥千日酒，剪裁紫磨十分金。",
            "色迷仙令疑勾漏，香醉姮娥忘藁砧。",
            "莫把釣竿烟外去，珊瑚休道海中沉。"
        ],
        "title": "五用前韻詠丹桂花",
        "id": "dda75366-9d32-429d-b047-9c850ae89544"
    },
    {
        "author": "張鎡",
        "paragraphs": [
            "心期經歲只秋芳，况有溪山近好凉。",
            "天宇蕩開暄濁意，巖花催就泬寥香。",
            "招尋擬把深枝折，愛護休令背蕊傷。",
            "三五冰輪行散影，仙凡同異要平章。"
        ],
        "title": "安溪山間尋桂得之",
        "id": "5731e88e-ab7c-4f7e-a642-8113a5e911e2"
    },
    {
        "author": "張鎡",
        "paragraphs": [
            "藤杖徐穿竹徑凉，地寬那更水雲鄉。",
            "山明屋背髻鬟聳，蟬奏樹頭絲吹長。",
            "蓑笠釣船家自有，軒裳朝路夢俱忘。",
            "英雄本志今朝得，十畝香荷著醉狂。"
        ],
        "title": "晚步池上",
        "id": "355e003e-dcc9-4d69-a54c-0c6319687a31"
    },
    {
        "author": "張鎡",
        "paragraphs": [
            "積潦斜陽忽射階，夜深穿樹雨還來。",
            "披襟徑放清凉入，倚扇微教嬾困催。",
            "出草亂螢時自照，叫空孤鳥暗飛回。",
            "貪吟四鼓猶妨寢，除此人間念總灰。"
        ],
        "title": "納凉至夜深",
        "id": "a9795533-e61f-4da7-8555-058e1813ff81"
    },
    {
        "author": "張鎡",
        "paragraphs": [
            "幾年飛夢越來城，試扣柴荆恰快晴。",
            "松菊正酬閒客意，烟波真似主人情。",
            "黑頭據要方行志，綠野當年浪得名。",
            "我亦鄰鄉植桑柘，訪公非爲憶蓴羹。"
        ],
        "title": "遊石湖",
        "id": "02bb2d61-85f1-4024-a11b-a32cdd1a0bb6"
    },
    {
        "author": "張鎡",
        "paragraphs": [
            "駮雲飛去見晴嵐，疊巘平湖影共涵。",
            "景與新詩爭上下，天將真賞冠東南。",
            "頻來但覺如初到，得侶何妨縱劇談。",
            "歸路一彎明月好，閙花風裏躍華驂。"
        ],
        "title": "泛湖",
        "id": "a0161b68-76cb-4f97-85c2-a07c274eac0b"
    },
    {
        "author": "張鎡",
        "paragraphs": [
            "曲廊桐樹綠陰陰，簷珮風來奏玉琴。",
            "但有疎簾知獨立，更無塵事惱閒心。",
            "雪霜鬢畔誰能免，城府胸中枉自深。",
            "二六時辰真快樂，坐禪纔罷即行吟。"
        ],
        "title": "曲廊",
        "id": "324945a7-2d30-45f8-b782-417f8f4bd44c"
    },
    {
        "author": "張鎡",
        "paragraphs": [
            "杖藜如向碧空行，路轉松杉面面聲。",
            "遺廟香殘人少到，古臺仙去草閒生。",
            "都緣世念多時絕，不但塵襟逐境清。",
            "却上小輿歸寓舍，晚峰明暗紫烟橫。"
        ],
        "title": "自橫山歸偶成",
        "id": "d808d7d8-941c-433e-af6e-60b7ac48dce9"
    },
    {
        "author": "張鎡",
        "paragraphs": [
            "地荒無處可追遊，頼有茲山景頗幽。",
            "遠水一隅橫雪練，喬松千丈舞雲虬。",
            "飄颻霞想生來僻，膠擾塵心老更休。",
            "不向是中觀月去，城中那可度中秋。"
        ],
        "title": "秋日登集仙臺",
        "id": "5b20b81f-207e-4738-88ef-128f852378a4"
    },
    {
        "author": "張鎡",
        "paragraphs": [
            "重到虛亭意豁然，望高容易覺秋天。",
            "山邊曠野全無水，樹雜輕煙間有田。",
            "極目幾時忘去路，西風何日送歸船。",
            "殘蟬更喚斜陽好，襯出金剛翠篠邊。"
        ],
        "title": "聖井亭",
        "id": "20a17412-df8e-400a-8d4d-4caaf40f27c2"
    },
    {
        "author": "張鎡",
        "paragraphs": [
            "雨後溪流爾許深，枕堤樓閣靜沉沉。",
            "暫來殊鬰登臨恨，欲別難禁去住心。",
            "倚檻乍離橋百尺，繫船猶戀柳千尋。",
            "黄昏最喜林端月，影掠波寒徹底金。"
        ],
        "title": "離城中",
        "id": "8a1eaad1-c141-4315-911d-133bd9e33aac"
    },
    {
        "author": "張鎡",
        "paragraphs": [
            "晚雨凄微葉未斑，小亭非但揖西山。",
            "船行半出青蒲末，塔立參排雜樹間。",
            "了事兒癡妨劇醉，澹陰天氣合清閒。",
            "幽居不與紅塵隔，退食何能一往還。"
        ],
        "title": "野芳亭寫望",
        "id": "318c5e49-3086-409f-ab64-7eec57b83380"
    },
    {
        "author": "張鎡",
        "paragraphs": [
            "夕風輕颺一池香，遥爲荷花泛短航。",
            "俗子幾曾貪韻勝，閒人贏得放清狂。",
            "幽棲野鶴林松黑，亂撲流螢水葉凉。",
            "會取渭川當日意，不將終老俟周王。"
        ],
        "title": "汎錦池霞川呈張以道二首  其一",
        "id": "89ffe852-de03-4633-ad17-9af6075ddc8a"
    },
    {
        "author": "張鎡",
        "paragraphs": [
            "戲選嬋娟結伴來，畫橋低處側鸞釵。",
            "媧簧靜試醒鬆響，魯酒聊傾曠蕩懷。",
            "萬事亦須從使便，百年無過任天排。",
            "憐君近許同心友，分取湖光到竹齋。"
        ],
        "title": "汎錦池霞川呈張以道二首  其二",
        "id": "2ab789bb-2d00-4444-906e-668930e95e1f"
    },
    {
        "author": "張鎡",
        "paragraphs": [
            "秋林何翅一般香，楚思無窮屬野航。",
            "不必再參龐老語，要須先會接輿狂。",
            "青燈漸向韋編熟，白露初添玉井凉。",
            "久矣蕩除人我相，莫疑高尚鄙侯王。"
        ],
        "title": "以道次韻因再和二首  其一",
        "id": "fdf54d60-62cf-49a0-82f0-7d5b09de9c51"
    },
    {
        "author": "張鎡",
        "paragraphs": [
            "頃年尋地喜初來，牆下松飄滿逕釵。",
            "屈指五經寒暑候，教人一掃利榮懷。",
            "南湖又共詩翁住，東寺須連單位排。",
            "觸景未嘗瞞昧得，肯從顔氏學心齋。"
        ],
        "title": "以道次韻因再和二首  其二",
        "id": "57b9f88d-4684-453b-accc-ed2342942a9e"
    },
    {
        "author": "張鎡",
        "paragraphs": [
            "紛華嘗遍氣豪粗，未到衰年一點無。",
            "行幛不施機上錦，坐龕祇葺水中蒲。",
            "斜斜策杖隨椶屨，寂寂聞香對瓦鑪。",
            "若昧那伽常在定，結跏徒費鈍工夫。"
        ],
        "title": "蒲龕",
        "id": "eec63325-6337-4d16-8831-9211219d15a6"
    },
    {
        "author": "張鎡",
        "paragraphs": [
            "寄語堂前萬玉枝，未須開盡等人歸。",
            "行雲佩雜衣從濕，濺水裙輕步自微。",
            "關塞垂楊橫槊賦，禁津芳草掞毫揮。",
            "爲君豈復仍關念，看到清陰碧實肥。"
        ],
        "title": "雨中約梅再賦",
        "id": "eb379972-31fe-414a-a8d3-9c4c9b6ed4c5"
    },
    {
        "author": "張鎡",
        "paragraphs": [
            "堂成初喜豢髯龍，肯夢當年十八公。",
            "寶樹未穿煙際雪，鈞天先聽日邊風。",
            "成丹得所從春首，棲鵠無聲過夜中。",
            "誰遣牆陰接芝徑，月晴應是費拖筇。"
        ],
        "title": "寒堂夢松",
        "id": "bd7ed80f-a2f5-48b9-bdb6-199ae536568e"
    },
    {
        "author": "張鎡",
        "paragraphs": [
            "短橋斜路入松林，何止能銷利欲心。",
            "眼悟一真清浄色，耳通千古泰和音。",
            "尺量梢影邀僧記，竹護根莖恐鶴侵。",
            "莫訝塼爐多宿火，春晴猶似處雲深。"
        ],
        "title": "蒼寒堂",
        "id": "e6f291fd-49eb-4349-baac-8ad27ee46eed"
    },
    {
        "author": "張鎡",
        "paragraphs": [
            "句法參同李翰林，風流依約謝宣城。",
            "放懷應喜醉三日，聽曲知無誤一聲。",
            "箬葉露方高石室，桂枝香譜度銀笙。",
            "西清東觀遲歸去，相就盤跚勃窣行。"
        ],
        "title": "約周希稷遊湖上園",
        "id": "36a53802-886f-45c7-851d-b68daef11c0c"
    },
    {
        "author": "張鎡",
        "paragraphs": [
            "夕靄生凉竹徑迂，快風吹馬出通衢。",
            "疎星落落連城闕，擊鼓闐闐雜笑呼。",
            "竟日浪追河朔飲，幾時真在輞川圖。",
            "歸來小憩松棚下，繞燭飛蟲索扇驅。"
        ],
        "title": "夜自叔祖北園歸",
        "id": "bf0a9c13-35e2-4305-99af-47f29f3b1542"
    },
    {
        "author": "張鎡",
        "paragraphs": [
            "茅屋雞聲過日中，熱雲蒸雨轉無風。",
            "形勞自背當年說，句快全誇近日工。",
            "破院未成投宿計，枯田猶覬入秋豐。",
            "情知必沒揚雄宅，看竹何妨揖主翁。"
        ],
        "title": "出寂照行至書館",
        "id": "092e671b-8ee4-4fd3-9f23-dc1407759ca6"
    },
    {
        "author": "張鎡",
        "paragraphs": [
            "去歲臨池未蓋堂，暑天來看已多凉。",
            "穿花鷺立青爲繖，放櫂人眠錦作床。",
            "今夏好風簾影動，良宵閒坐月華香。",
            "低頭笑向闌干說，有汝詩中味更長。"
        ],
        "title": "清夏堂",
        "id": "72c426ee-b0e2-4a99-99ca-a609eded1664"
    },
    {
        "author": "張鎡",
        "paragraphs": [
            "非關鄙性泥林泉，境熟由來意自便。",
            "童子靜看煎藥竈，鷺鷥閒上釣魚船。",
            "隈叢野石雲蒸黑，带雨堤花錦壓偏。",
            "辦取一生無別事，饑時喫飯困時眠。"
        ],
        "title": "碧宇書興",
        "id": "8b8e4fbf-c53e-4ac0-98e6-4e066174090d"
    },
    {
        "author": "張鎡",
        "paragraphs": [
            "春恨都緣少得晴，雨聲渾是落梅聲。",
            "新愁多病易投隙，薄命壯懷難抗衡。",
            "人世只宜常放逸，杏花多愛逼清明。",
            "青袍白紵紛然夢，自笑生來入念輕。"
        ],
        "title": "卧疾連日殊無聊頼客有送二省闈試題者因成四韻",
        "id": "2a43502f-b845-4cb5-9421-bc2e6681f24c"
    },
    {
        "author": "張鎡",
        "paragraphs": [
            "履聲幾月到園稀，雪後煙香特地宜。",
            "已見新晴巢喜鵲，更添垂柳客黄鸝。",
            "人來有話亦大好，酒不酬春奚以爲。",
            "今日正晴休怕冷，笑中天地角巾欹。"
        ],
        "title": "述興",
        "id": "e1cf2e2c-406d-4128-9257-dbf5fb18fd18"
    },
    {
        "author": "張鎡",
        "paragraphs": [
            "功用今年百倍加，圃中添就好生涯。",
            "大於榿樹夜合樹，肥似桃花巴欖花。",
            "煮酒未嘗先問日，裌衣初製漸裁紗。",
            "起來不是貪眠在，齋後僧憐未瀹茶。"
        ],
        "title": "睡起述興",
        "id": "a21b6204-2d17-4d90-8c53-33d240eb3fc2"
    },
    {
        "author": "張鎡",
        "paragraphs": [
            "自料躬耕體力微，他年爲圃雅相宜。",
            "植茶要是依桑蔭，種芋先須納豆萁。",
            "藥愛金櫻長林薄，花因木槿作藩籬。",
            "祗應分絕陶朱富，不願魚繁六畝池。"
        ],
        "title": "自料",
        "id": "0fa87824-492a-4a5b-a7ba-c77d7dfa938f"
    },
    {
        "author": "張鎡",
        "paragraphs": [
            "笛簟疎明壓砌窗，重陰經日閉脩廊。",
            "黄梅未長先愁雨，翠樹將成擬納凉。",
            "藏袖好書多便看，伏瓶生酒漸堪嘗。",
            "誰能自縛無涯事，早辦風漪百畝塘。"
        ],
        "title": "遣興",
        "id": "c9f66dd3-552b-41e0-aa9b-d5bc1614aea4"
    },
    {
        "author": "張鎡",
        "paragraphs": [
            "歲晏常多白晝陰，軟簾氈帳禦寒侵。",
            "觀書偶要得天隠，作傳定難題醉吟。",
            "犬吠遠聞風綽散，葉凋誰顧雨堆深。",
            "湖邊莫道春回未，紫草依稀動絕岑。"
        ],
        "title": "晝寒一杯輒欲酩酊因靜坐道室",
        "id": "affa0bac-5021-4b3d-87b0-efa8704244d2"
    },
    {
        "author": "張鎡",
        "paragraphs": [
            "人間一事最幽奇，病醉皆非半睡時。",
            "經紙屏低心正愜，木綿衾暖足慵移。",
            "蘧蘧蝶夢縈孤枕，呃呃雞聲過短籬。",
            "無奈衝寒早朝客，不知疎拙是便宜。"
        ],
        "title": "曉寢喜成",
        "id": "41bff0a7-16da-4bef-ae7b-52c078a1b5d9"
    },
    {
        "author": "張鎡",
        "paragraphs": [
            "人前一語撞翻牆，直氣西秦本故鄉。",
            "雪野射麋輕隊馬，杏園移象矮交床。",
            "詩忙渴硯酒磨墨，睡足趄廊花奪香。",
            "矯揉盡歸官樣去，有時閒笑錯商量。"
        ],
        "title": "戲題",
        "id": "af24bd02-fca7-4e0c-b4e6-4e2a6e85dee9"
    },
    {
        "author": "張鎡",
        "paragraphs": [
            "不作新詩只改詩，當家功用亦幾希。",
            "全牛迎刃未能解，六鶂遇風先退飛。",
            "欲脫規模還似舊，枉教軀幹不曾肥。",
            "何如盡付紅爐火，免使羣公說是非。"
        ],
        "title": "改舊詩戲成",
        "id": "becc9579-3852-40a2-9624-03f2b59d3f0f"
    },
    {
        "author": "張鎡",
        "paragraphs": [
            "邇來衰鬢漸當箝，杖策投繻感壯年。",
            "得失暮三朝必四，才能人百己難千。",
            "顧形真是臞仙薄，琢句何堪大手聯。",
            "紈袴紛紛能索我，勞君眼力世情邊。"
        ],
        "title": "次韻張唐卿",
        "id": "1422e393-8b7a-4c08-be51-e6a0653f2479"
    },
    {
        "author": "張鎡",
        "paragraphs": [
            "菊邊莎處坦平居，危逕吾知勉覆車。",
            "爭似即時三盞酒，何曾得力半行書。",
            "魚鄉坐占真清矣，蜂戶行看亦宴如。",
            "過我不疎君始信，向來猶恐壓荒墟。"
        ],
        "title": "次韻酬唐老見贈",
        "id": "bd2d1b3b-e992-4742-aa54-1447889199db"
    },
    {
        "author": "張鎡",
        "paragraphs": [
            "端的公宜語箇中，對山縈碧照清冬。",
            "鶴毛雨漬苔錢古，蟻穴風堆橡斗重。",
            "已乏尖新陪世話，斷無闊匾拆書封。",
            "一軒煨芋方題榜，時過松扉慰我慵。"
        ],
        "title": "次韻譚德春見寄",
        "id": "161bc7e2-2415-4fc6-9ae8-f29065935da8"
    },
    {
        "author": "張鎡",
        "paragraphs": [
            "會閒須是莫論年，直把浮生付且然。",
            "桂隠欲爲山宰相，漆園曾是地神仙。",
            "看抄妙句行催酒，更向清流卧泛船。",
            "但喜相從得真樂，何心玩世學前賢。"
        ],
        "title": "即席次韻器之相贈",
        "id": "30cf9e64-90e3-4f93-89d7-6971b6bc69f6"
    },
    {
        "author": "張鎡",
        "paragraphs": [
            "無愁便是樂無涯，看破紛紛眼裏花。",
            "旋洗杯盂將酒試，重糊窗戶把風遮。",
            "丹房火鼎頻添水，衣柜香爐就焙茶。",
            "判却一生閒理會，共君難數第三家。"
        ],
        "title": "次張以道韻",
        "id": "0453b002-3a56-452f-a0cd-e97b34326abd"
    },
    {
        "author": "張鎡",
        "paragraphs": [
            "謀身堪笑若舂鋤，甓社棲寒水滿湖。",
            "近寺偶成蓮社似，爲園非效輞川圖。",
            "清樽酒好詩中聖，古塚珠存念大儒。",
            "久矣自求無所用，喜君能好柏楸株。"
        ],
        "title": "次韻奉酬張野夫見贈",
        "id": "c5c6e5b2-27aa-45dc-b7a6-e7d2d2d7f23c"
    },
    {
        "author": "張鎡",
        "paragraphs": [
            "規模渾是野人居，剪結蒼松蔭屋除。",
            "閒把欹眠酬懶架，靜便徐步當安輿。",
            "青精飯好終延老，紫石潭空總付渠。",
            "玩世從來畏人覺，他年方信此心初。"
        ],
        "title": "次韻陳秀才",
        "id": "82efe1fb-cf2d-4ab3-8175-4ac196a7a916"
    },
    {
        "author": "張鎡",
        "paragraphs": [
            "絕憐一見一番新，短直長斜意總真。",
            "繞屋便能雲態度，問春誰更雪精神。",
            "栽花十畝猶嫌少，與我多生定是親。",
            "爲惜生香怕閒却，折歸聊當散花人。"
        ],
        "title": "玉照堂觀梅二首  其一",
        "id": "f3502484-9e8e-4b63-ba54-9a724293549e"
    },
    {
        "author": "張鎡",
        "paragraphs": [
            "未辦當春句法工，坐來花下泥春風。",
            "山高水遠須人領，玉潔珠光喜日烘。",
            "越女信知天下白，屈平那是澤邊窮。",
            "明朝風雨從教有，老眼今年已不空。"
        ],
        "title": "玉照堂觀梅二首  其二",
        "id": "bee0c4e3-e736-4986-a3ea-abdbe12b843f"
    },
    {
        "author": "張鎡",
        "paragraphs": [
            "事因前定漫驅馳，諳盡人間合似癡。",
            "萬卷經綸大儒業，一生忠憤上天知。",
            "長安又見垂楊老，淮甸將興故國悲。",
            "雞彘竹籬歸夢否，會閒方稱是男兒。"
        ],
        "title": "送陳同父",
        "id": "98005ac5-c3ac-4c20-bfcb-4b6057764578"
    },
    {
        "author": "張鎡",
        "paragraphs": [
            "凍禽先自起多時，暖戀衾重曉不知。",
            "栩栩夢回思樹繞，綿綿息動離床支。",
            "十行猶用午年曆，數首初編丁藁詩。",
            "臘雪已多春定好，願求名名檄南枝。"
        ],
        "title": "立春日園梅未花書呈尤檢正",
        "id": "9ac2fb87-5f93-45cb-b389-e427e3516da9"
    },
    {
        "author": "張鎡",
        "paragraphs": [
            "澡灌新宜白氎巾，睡餘臞面滌昏塵。",
            "三薰衣潤乘沉麝，一沃湯柔和芷辛。",
            "衰髮任從清鏡脫，壯心不逐故書陳。",
            "消平孤悶將何事，燕坐移時定谷神。"
        ],
        "title": "靧櫛",
        "id": "49c65a32-04f6-4e27-9672-1e8aa0958c07"
    },
    {
        "author": "張鎡",
        "paragraphs": [
            "入門黄葉擁危橋，竹裏山茶刺亂梢。",
            "釣雪亭修人未坐，浮天閣廢鷺應巢。",
            "百年勞役終奚爲，一段風流忍獨拋。",
            "寄語王家早營葺，他時相對我衡茅。"
        ],
        "title": "遊臞庵",
        "id": "713400f0-ce66-4402-af2b-5de5a436d2c7"
    },
    {
        "author": "張鎡",
        "paragraphs": [
            "謁客衝泥路有聲，筍輿風裏轉高城。",
            "秋山正要一意看，曉日倍添雙目明。",
            "淺濼鴟盤思腐啄，孤汀鶴立念遐征。",
            "世間似我詩多有，莫漫逢人道姓名。"
        ],
        "title": "湖上呈虞仲房",
        "id": "772c4654-3d36-46f1-9ff8-66af5ee2e244"
    },
    {
        "author": "張鎡",
        "paragraphs": [
            "江浙聞人馬少伊，識公因誦雪窗詩。",
            "交馳刺字休嫌阻，一見人生自有期。",
            "城郭村翁誰問我，親王嬌客罕如斯。",
            "雞聲風雨相望處，情致先多會面時。"
        ],
        "title": "簡馬架閣",
        "id": "11159b24-f123-4336-8d5c-dc68453294ae"
    },
    {
        "author": "張鎡",
        "paragraphs": [
            "無射吹銅恰四萱，紫微深處粲前星。",
            "木行襲慶聯三合，火德流光共一丁。",
            "玩鶴怡神資葆毓，聞雞爲善想儀刑。",
            "豐年在在歌華黍，鴻鵠高飛萬宇寧。"
        ],
        "title": "皇太子生辰二首  其一",
        "id": "4361b9ae-9444-41d0-b5b1-61800cea8811"
    },
    {
        "author": "張鎡",
        "paragraphs": [
            "歡聲叶氣藹乾坤，榮觀于今貳極尊。",
            "天予聰明屬文子，人推勇智實湯孫。",
            "百寮銀筆松椿祝，三殿瑶觴雨露恩。",
            "久託重暉無以報，蕪音常是愧雷門。"
        ],
        "title": "皇太子生辰二首  其二",
        "id": "7b795479-2ad4-4623-ba7c-1fd16db64c42"
    },
    {
        "author": "張鎡",
        "paragraphs": [
            "我恨填胸三斗塵，略無警句可留春。",
            "煙雲空外吹成鶴，梅杏枝頭長就人。",
            "但解時中心獨廢，自然隨處樂常新。",
            "諸公要識居園法，第一先教懶是真。"
        ],
        "title": "即席次潘茂洪韻",
        "id": "41b204b4-0928-484b-99c7-7d7d38eaea7a"
    },
    {
        "author": "張鎡",
        "paragraphs": [
            "灣洄綠處得雞聲，俯檻山宜柳外明。",
            "京洛漲塵衣半黑，邯鄲炊黍夢曾驚。",
            "榴皮就爲翁題好，竹葉能邀我興成。",
            "辦此一廛歸老計，弄孫相對說春耕。"
        ],
        "title": "過鳳山高氏以榴實薦酒",
        "id": "ff87ace0-e048-43f7-8e6a-7ac7555e5efa"
    },
    {
        "author": "張鎡",
        "paragraphs": [
            "橘色渾如柿色黄，誠齋有句合分嘗。",
            "豈爲都市頗難得，要是洞庭親寄將。",
            "雨露山中今有味，星辰天上舊無香。",
            "遥知老監開奩處，爲釂椒花雨一觴。"
        ],
        "tags": [
            "洞庭湖"
        ],
        "title": "以洞庭橘寄楊祕監",
        "id": "35dbc905-d246-45f1-b156-c3f92b15d80e"
    },
    {
        "author": "張鎡",
        "paragraphs": [
            "挺挺風規軼輩流，肯因官譽揜清脩。",
            "南宮妙畫多時見，北固新篇去歲收。",
            "每念小人同話此，曾知閒客到門不。",
            "平生自笑迂疎甚，趨造纔頻更覺愁。"
        ],
        "title": "呈吳居甫待制",
        "id": "56d7a21f-b703-4fcb-a56b-40fc5c39d23f"
    },
    {
        "author": "張鎡",
        "paragraphs": [
            "兩門情義一鄉中，祖業還同社稷功。",
            "賃舍偶隣逢事少，訪余時幸慰詩窮。",
            "割符忽爲榮親去，橫槊多因得地雄。",
            "强飯肯隨官職禱，故家當勉報文風。"
        ],
        "title": "送吳季行監丞知簡州",
        "id": "bfc021f2-6968-4041-8646-ab1884697122"
    },
    {
        "author": "張鎡",
        "paragraphs": [
            "銅爐熟火暖無烟，一盞清燈紙帳邊。",
            "遲睡頗如除夜景，新陽方幸好晴天。",
            "詩成水閣梅堪折，信斷山城鴈不傳。",
            "莫待扁舟敘暌隔，歸來身作紫微仙。"
        ],
        "title": "長至前夕書寄陸嚴州",
        "id": "6e38a123-6979-49c3-b087-a6bd232ce724"
    },
    {
        "author": "張鎡",
        "paragraphs": [
            "同寅心契每難忘，林野投閒話最長。",
            "自是文華兼政術，非徒神秀出天潢。",
            "臨岐暫送魚符客，指日歸來畫省郎。",
            "詩社不應常寂寞，頼君搜奬出江鄉。"
        ],
        "title": "送趙季言知撫州",
        "id": "b56bee7f-12c9-4321-84e5-aa2a8fac5160"
    },
    {
        "author": "張鎡",
        "paragraphs": [
            "遵渚霜鴻散漫飛，江天分序益凄悲。",
            "孤生只合羣居樂，半歲那禁兩別離。",
            "發軔固知期遠到，望船猶怕獨歸時。",
            "書來豈是寒暄語，盡寫衷情慰渴饑。"
        ],
        "title": "余家兄弟未嘗久別今夏送平父之官山口冬仲朔又送深父爲四明船官因成長句",
        "id": "1dd77077-c471-423a-ba0e-d976a06512a8"
    },
    {
        "author": "張鎡",
        "paragraphs": [
            "春到深時味更長，草晴勝似雜花香。",
            "清陰漸次迷天綠，白髮依稀照領光。",
            "逐婦牆鳩知雨近，生兒梁燕補巢忙。",
            "擘牋謾記今朝景，朝路歸時肯易忘。"
        ],
        "title": "呈毛崇夫司直",
        "id": "9c59f3b4-5486-41e8-b93a-9597effe94e2"
    },
    {
        "author": "張鎡",
        "paragraphs": [
            "紛紛金珮與瑶環，骨相如吾敢妄攀。",
            "居處何曾離城郭，襟期終不負湖山。",
            "杉旁試履拖雲濕，石上敲鈎破蘚斑。",
            "衝曉樵童便來往，思量誰是我投閒。"
        ],
        "title": "次韻酬新九江使君趙明達二詩仍送自製香餠白鷗波酒  其一",
        "id": "027d2f82-505d-4965-a7c2-da0f479e0455"
    },
    {
        "author": "張鎡",
        "paragraphs": [
            "歲晏懷人水一湄，歸鴻去鴈各參差。",
            "寒風不解頻吹夢，疾置何妨數寄詩。",
            "釀酒改名聊濟勝，和香因譜更求奇。",
            "路遥不暇多缾送，一炷同參日漸遲。"
        ],
        "title": "次韻酬新九江使君趙明達二詩仍送自製香餠白鷗波酒  其二",
        "id": "13a689e7-1b3d-4602-b499-072eaffcdbbe"
    },
    {
        "author": "張鎡",
        "paragraphs": [
            "論文嘗到愛山前，屢費金猊冰麝煙。",
            "舉世無人憐易絕，今年有子得詩傳。",
            "慵隨肥馬輕裘俗，要結高山流水緣。",
            "淺拙固難酬妙寄，漫撩春夢草池邊。"
        ],
        "title": "酬張子立投贈",
        "id": "33167d05-f72b-46bc-9a74-8cc5af4d29be"
    },
    {
        "author": "張鎡",
        "paragraphs": [
            "懷人非特爲能詩，襟抱如君坦復怡。",
            "三徑許時無地覓，一生高處只天知。",
            "江湖老夢疎篷慣，燈火凉秋細字宜。",
            "此興未嘗殊往歲，水邊唯欠詠黄葵。"
        ],
        "title": "次韻酬潘茂洪見寄",
        "id": "98ad4469-caa6-4e03-abf4-6513ea97998b"
    },
    {
        "author": "張鎡",
        "paragraphs": [
            "貪閒常怕拆人書，今日開緘病已無。",
            "數紙雲情動金石，一篇天籟集笙竽。",
            "心交物類相感志，願在衣冠盛事圖。",
            "稍稍斯文振吾黨，快來青鬢躐華途。"
        ],
        "title": "酬曾無逸架閣見寄",
        "id": "16cecf0f-5c20-42d6-ada8-52c8d0d15dc1"
    },
    {
        "author": "張鎡",
        "paragraphs": [
            "黄葉歸根靜不風，迴塘雪後正浟溶。",
            "山林有分吾當去，簪紱方興子未慷。",
            "點檢寒榮梅又動，思量暖事李將穠。",
            "橋南水北來還往，露布詩篇不必封。"
        ],
        "title": "次韻酬鄭唐老見寄",
        "id": "20abbc67-5e55-4c9f-a42d-335f1c68d651"
    },
    {
        "author": "張鎡",
        "paragraphs": [
            "白汗翻漿九市人，清風誰似此論心。",
            "壯遊淮上官聲起，重會都城句法深。",
            "久矣求才膠柱瑟，老來逢事不徽琴。",
            "漫湖又見香荷發，煮餠須同近寺林。"
        ],
        "title": "次韻王耘之",
        "id": "249c7956-1b8f-438f-91ec-a2f83784dbf8"
    },
    {
        "author": "張鎡",
        "paragraphs": [
            "樓寒鶴骨舊竛竮，別後溪山夢不扃。",
            "世事益知推去好，鬢毛渾減向來青。",
            "詩篇又見聲諧律，才興何疑刃照硎。",
            "愁裏不妨同茗酌，古梅園種百龍形。"
        ],
        "title": "次韻酬杜材卿",
        "id": "9d4281dc-17eb-480d-a81d-2ccc9fdb3526"
    },
    {
        "author": "張鎡",
        "paragraphs": [
            "持節江湘公去久，浙西風月我孤吟。",
            "相逢未敘三年話，此事先拋一寸心。",
            "風調不因通宦汩，世塗尤見故情深。",
            "隨人一錯終能復，林墅應勞得得尋。"
        ],
        "title": "呈張左曹郎中",
        "id": "189790e9-2a55-47d1-8ce2-bb094e5ae0df"
    },
    {
        "author": "張鎡",
        "paragraphs": [
            "吳中佳地舊長洲，來往空回信宿留。",
            "泰伯廟存那暇問，麗娃鄉近未曾遊。",
            "詩翁燕坐迎香閣，閒客歸乘釣月舟。",
            "想見名章已成集，韋郎何得擅蘇州。"
        ],
        "title": "離蘇州回寄太守袁起岩郎中",
        "id": "cfcf37c1-0a36-4c50-9720-61f4e738e5a7"
    },
    {
        "author": "張鎡",
        "paragraphs": [
            "湖上初晴擅曉凉，一緘俄墜讀書床。",
            "月卿星使年年憶，雪白蘭薰字字香。",
            "聞道江邊勤叱馭，也知鷗外靜鳴榔。",
            "新君未識詩人在，早覲楓宸荷紫囊。"
        ],
        "title": "伴書回寄建康張總卿",
        "id": "b5a13d9c-83b9-498c-b3bb-a6d46261bc1c"
    },
    {
        "author": "張鎡",
        "paragraphs": [
            "出得荆扉喜欲顛，園夫撐到蠟梅船。",
            "包封山土根微脫，束縛溪藤葉尚鮮。",
            "搬處側從新逕裏，種時圍向舊臺邊。",
            "叮嚀等待吾歸看，切莫開花小至前。"
        ],
        "title": "種蠟梅喜成時欲暫往梁溪",
        "id": "ceabeef3-d457-4ea9-b502-b8a2bced71c5"
    },
    {
        "author": "張鎡",
        "paragraphs": [
            "多幸因愚得養恬，林扃風變陡寒天。",
            "杯傳蕉葉溫成酒，襖織梅花軟入綿。",
            "經室爐添羊脛炭，道床屏護鷓斑烟。",
            "遥思病叟頭如雪，冒冷遐征想自憐。"
        ],
        "title": "時賢有爵高名重而不自由者再念閒居之可樂爲賦長句",
        "id": "1d0070cd-4cbb-4ef2-842c-a7320855e91f"
    },
    {
        "author": "張鎡",
        "paragraphs": [
            "來時雪羽带緇塵，養得摧殘病離身。",
            "曉浴池寬薝蔔遶，夜棲籠闊海棠隣。",
            "吟詩屢聽狂居士，入夢應思舊主人。",
            "且喜載隨千騎去，不妨乘勢長精神。"
        ],
        "title": "送鶴還建康章德茂侍郎因成兩詩  其一",
        "id": "1d282fab-6bee-453a-99e5-238fc1f911ad"
    },
    {
        "author": "張鎡",
        "paragraphs": [
            "風儀不稱汩泥塵，清向亨衢快舉身。",
            "魚鑰麟符行作伴，鷺洲燕巷得爲隣。",
            "華亭清唳如前日，蜀道高風過昔人。",
            "他日侍郎登鳳沼，却來湖畔靜怡神。"
        ],
        "title": "送鶴還建康章德茂侍郎因成兩詩  其二",
        "id": "2011c164-91e0-4c8d-abbe-97e165507905"
    },
    {
        "author": "張鎡",
        "paragraphs": [
            "解事昂藏兩令威，叫晴隔水要人知。",
            "喜渠飛舞開籠日，值我行歌出戶時。",
            "梅院共期清月上，芝田休費碧雪思。",
            "長閒便是延年法，鶴不同謀更與誰。"
        ],
        "title": "入園聞鶴唳",
        "id": "97e18c06-1e29-4e2f-876f-43f629f14433"
    },
    {
        "author": "張鎡",
        "paragraphs": [
            "三年林曲喜談叢，交薦俄聞得數公。",
            "竟覓一官蓮幕下，漫添千詠錦囊中。",
            "時乖豈但馮唐老，性癖甘如叔夜慵。",
            "應是黄花過江路，笑垂雙袖立西風。"
        ],
        "title": "送徐衡仲歸侍次福建帥屬二首  其一",
        "id": "0618e115-fec6-48df-8e03-83d4691a8a79"
    },
    {
        "author": "張鎡",
        "paragraphs": [
            "和篇猶未忽成行，無奈離情雜愧情。",
            "風雨連朝難遠送，湖山何日再尋盟。",
            "飽參屢見從頭舉，識破懸知到處輕。",
            "疎懶祗愁書問少，望君因便却傳聲。"
        ],
        "title": "送徐衡仲歸侍次福建帥屬二首  其二",
        "id": "5a530621-c05e-4e04-820b-f39769dfa3d7"
    },
    {
        "author": "張鎡",
        "paragraphs": [
            "常日居園不自奇，今朝勝處上橋知。",
            "平湖百畝橫當戶，茂樹千章翠繞籬。",
            "隣寺鐘魚初歷歷，里閭雞犬亦熙熙。",
            "隔城更有青山在，朝揖吾家出好詩。"
        ],
        "title": "登梅橋望桂隠",
        "id": "d754008b-bf13-46c2-952e-2b642035c464"
    },
    {
        "author": "張鎡",
        "paragraphs": [
            "病中何事却懽欣，聞召高安老使君。",
            "碧落豈容留綺夏，紫微端要著卿雲。",
            "朝天續集開新詠，解易玄談記古文。",
            "應笑清臞約齋子，湖邊猶戀白鷗羣。"
        ],
        "title": "喜楊誠齋赴召",
        "id": "80e8d2b8-ee12-4ca6-bfaa-0fb2ae6c84a3"
    },
    {
        "author": "張鎡",
        "paragraphs": [
            "筆端有口古來稀，妙悟奚煩用力追。",
            "南紀山川題欲遍，中朝文物寫無遺。",
            "後山格律非窮苦，白傅風流造坦夷。",
            "霜鬢未聞登翰苑，緩公高步或因詩。"
        ],
        "title": "誠齋以南海朝天兩集詩見惠因書卷末",
        "id": "b4aa7aa3-46d7-4ffb-bd0c-abab8cdf5ee1"
    },
    {
        "author": "張鎡",
        "paragraphs": [
            "停驂曾送柳邊舟，忽忽今冬病故秋。",
            "望遠溪山常入夢，寫殘書信只成愁。",
            "明心坐斷三千佛，謁帝行歸十二樓。",
            "臨水憶君誰復信，亂烟凄暮白蘆洲。"
        ],
        "title": "南湖有懷遂初尤公侍郎寄贈七言",
        "id": "2ab60463-6507-4a6f-95bd-041d58e7a125"
    },
    {
        "author": "張鎡",
        "paragraphs": [
            "公道欣從禁路開，世家今有偉人來。",
            "共推掌學文清手，突過談兵杜牧才。",
            "老眼知人明月鏡，時情薦士冷稭灰。",
            "詩章活法從公了，要使諸方聽若雷。"
        ],
        "title": "呈曾仲躬侍郎",
        "id": "4f549a20-16db-4ceb-b4a4-f0dd013bc274"
    },
    {
        "author": "張鎡",
        "paragraphs": [
            "疆塞聲威昔據鞍，築亭聊此水雲看。",
            "地連牛斗東南勝，心體鳶魚上下觀。",
            "一節愛君通表裏，百年耽句置炎寒。",
            "莫疵緣岸規模淺，幽潔從來極怕寬。"
        ],
        "title": "次韻叔祖題詠澤亭",
        "id": "a25265af-38a9-4aa3-9fdd-2591d530fd53"
    },
    {
        "author": "張鎡",
        "paragraphs": [
            "石湖仙伯住吳門，事業文章兩足尊。",
            "南北東西曾遍歷，焉哉乎也敢輕論。",
            "桂園柳色金絲織，笠澤桃花錦浪翻。",
            "小大風烟俱自適，鷦巢終莫擬雲鯤。"
        ],
        "title": "有懷參政范公因書桂隠近事奉寄二首  其一",
        "id": "c363bcef-99f2-4e78-8b27-f9c86bebf9b9"
    },
    {
        "author": "張鎡",
        "paragraphs": [
            "迂疎那可作治中，閒事歸來却不慵。",
            "曉炷佛香聊作觀，晚投社飲亦稱儂。",
            "荷花製就身宜著，菰米收成手自舂。",
            "最是今春多偉績，萬叢蘭四百株松。"
        ],
        "title": "有懷參政范公因書桂隠近事奉寄二首  其二",
        "id": "dff68ab6-39ca-4431-80f9-4e858a12d422"
    },
    {
        "author": "張鎡",
        "paragraphs": [
            "江左風流燕子家，有人襟度渺雲涯。",
            "謳歌馮翊今分竹，詞藻西垣舊判花。",
            "相望每居形迹外，投閒常動別離嗟。",
            "因行一見還成阻，誰謂人遐自室遐。"
        ],
        "title": "行近湖州不果入城寄王成之使君",
        "id": "30ea3ca9-7b58-4325-84a9-c124d1fc570e"
    },
    {
        "author": "張鎡",
        "paragraphs": [
            "竦踴峰環碧玉城，亂蟬爭送夕陽明。",
            "飛橋預快登山足，壞塔遥增弔古情。",
            "陳迹幾年驚夢幻，清文隨處振英莖。",
            "胡床等到三更看，閒過桐鄉或駕鯨。"
        ],
        "title": "過臨安海會寺東長橋有懷蘇文忠公",
        "id": "cd3efcb2-bd38-4895-98a8-23f2028e1c8e"
    },
    {
        "author": "張鎡",
        "paragraphs": [
            "崢嶸飛藻妙無前，廓廓披懷萬丈淵。",
            "久矣願交嗟跡異，茲焉覿面實心先。",
            "雪窗政握持盃手，風溆驚排轉柁船。",
            "名宦祝君誠長語，安心西去試鳴弦。"
        ],
        "title": "許深甫宰分宜",
        "id": "5fef6394-82ff-46f0-af58-2e8f216a2f15"
    },
    {
        "author": "張鎡",
        "paragraphs": [
            "京廛輿馬競揚埃，何礙騷人獨往回。",
            "我住水邊奚自識，詩如雲外寄將來。",
            "一從風袖携歸看，屢向松亭靜展開。",
            "應是冰清逢玉潤，只因佳句不因媒。"
        ],
        "title": "因過田倅坐間得姜堯章所贈詩卷以七字爲報",
        "id": "1233d597-5581-473a-8783-26f17a7c24f5"
    },
    {
        "author": "張鎡",
        "paragraphs": [
            "向來投謁未嘗頻，今日尤宜後衆賓。",
            "先世年家登政府，時情禮數到閒人。",
            "只將忠實酬明主，果見推遷作大臣。",
            "何用撫孤多軫念，園花開勝去年春。"
        ],
        "title": "賀蕭參政",
        "id": "f86635e8-1aed-45fa-a3f0-1073d5cbeac2"
    },
    {
        "author": "張鎡",
        "paragraphs": [
            "出門何許會初心，家有師儒是學林。",
            "畫古更因金印偉，書叢方稱錦堂深。",
            "朱橙薦酒隨冬蟹，翠蔓披牆引暮禽。",
            "每幸酸鹹得同嗜，可令傾耳闕韶音。"
        ],
        "title": "叔祖閣學座間請觀詩編因賦",
        "id": "7ec3f21c-482d-4e36-b895-16bd051118e9"
    },
    {
        "author": "張鎡",
        "paragraphs": [
            "去程遥指石頭城，秋與鍾山老氣清。",
            "紬繹蓬巒曾正字，參陪蓮幕試論兵。",
            "時平得計甘微祿，學古無心急近榮。",
            "君豈江淮久遊客，歸來矍鑠上承明。"
        ],
        "title": "送鄭剛中赴江東參議",
        "id": "b6f8e337-01a8-4074-b6a6-b90ac6301cc0"
    },
    {
        "author": "張鎡",
        "paragraphs": [
            "宿雨驚眠變早涼，喜成風便放歸航。",
            "山雲野樹水墨暗，蘆葉荷花文繡香。",
            "藉枕冰藤醒倦思，打簾珠浪發清狂。",
            "天圍平浦方宜眼，便腹飛帆莫太忙。"
        ],
        "title": "回渡荷葉浦",
        "id": "230690d4-8d3b-47c3-aece-6e787b042e3f"
    },
    {
        "author": "張鎡",
        "paragraphs": [
            "向來曾愛葉田田，落日荷花擁櫂前。",
            "霜冷不移魚世界，葦殘聊作鴈家緣。",
            "詩狂頃刻成三首，懶病中間接四邊。",
            "除此今朝無別事，與君相就樂𦨻船。"
        ],
        "title": "次以道荷葉浦",
        "id": "0624c277-9c0e-40e9-9c51-77d477052607"
    },
    {
        "author": "張鎡",
        "paragraphs": [
            "天假南湖一段奇，賓朋胥會只論詩。",
            "人生未老肯閒日，春色無邊方盛時。",
            "林外好山看獨慣，塵中新事問寧知。",
            "從來邂逅宜真率，花下杯傳却莫遲。"
        ],
        "title": "又呈坐客",
        "id": "15302b2d-3574-4d82-be0d-770ed66e2ad6"
    },
    {
        "author": "張鎡",
        "paragraphs": [
            "麝萱沿徑緣抽牙，文杏飄蹊白覆沙。",
            "過半春光須愛惜，沓來人事費攔遮。",
            "妨尋蟻徑看排陣，阻向蜂筒聽報衛。",
            "癖性杜門猶憚此，刺頭塵土可堪嗟。"
        ],
        "title": "客至",
        "id": "7535ba49-cc96-47ce-b144-441772d9ad1a"
    },
    {
        "author": "張鎡",
        "paragraphs": [
            "小築才成賜也牆，傳家那是釣徒張。",
            "非求世上人看好，但要閒中句律昌。",
            "成陣遊鯈波上暖，打團飛蝶菊初荒。",
            "隣翁莫厭頻相遇，會見橫翔入未央。"
        ],
        "title": "次韻酬陳伯冶監倉",
        "id": "a21145df-5a1a-4e31-84c3-7e1ec3246ed6"
    },
    {
        "author": "張鎡",
        "paragraphs": [
            "千古風高仰釣臺，朱輪新擁得通才。",
            "政聲易報長安近，家學知從霅水來。",
            "半載依仁方恨別，雙魚傳信肯慵開。",
            "分携强飯休頻祝，鋒召需賢定挽回。"
        ],
        "title": "送葉景良知嚴陵",
        "id": "92b3cec7-ea9e-4139-a656-f69f18016bb7"
    },
    {
        "author": "張鎡",
        "paragraphs": [
            "向來朝列雖知己，臺省山林職事殊。",
            "勇退近聞辭北闕，醉遊唯欠到南湖。",
            "心傳古學高當代，力把忠言壯晚途。",
            "競說歸舟賣金带，囊空想見一錢無。"
        ],
        "title": "送謝艮齋得閒西歸",
        "id": "be81c8a3-3e32-44ad-8fa1-64c233354186"
    },
    {
        "author": "張鎡",
        "paragraphs": [
            "疊破當年御賜袍，飽看人釣六靈鼇。",
            "行藏雖似少中節，識趣不妨依舊高。",
            "入夢傅巖初豈意，上書曼倩本徒勞。",
            "浮生萬事天都了，愛惜君才祝善刀。"
        ],
        "title": "戲呈鄭去華縣丞",
        "id": "d76a4e60-93fb-4701-bfba-ddec5a3922c7"
    },
    {
        "author": "張鎡",
        "paragraphs": [
            "澄湖樓畔梵王宮，門外陂塘盡日風。",
            "來訪故人嗟未值，絕憐秋色與誰同。",
            "不遑將母君應嘆，始可言詩我未工。",
            "須信夢多因境熟，夜深猶在寺門東。"
        ],
        "title": "謁客不值夜夢見之",
        "id": "3cb8b1bf-1e1c-454b-a900-95dc3033c240"
    },
    {
        "author": "張鎡",
        "paragraphs": [
            "林野相望不隔關，夢魂徑到豈爲難。",
            "恍如天上飛升客，忘却人間走俗官。",
            "巖桂直通籠鶴檻，水葓斜倚釣魚竿。",
            "覺來不忍輕開眼，窗外芭蕉戰曉寒。"
        ],
        "title": "官舍夢歸南湖",
        "id": "c638e00a-dc4e-453d-b4c7-aed4fd30bc10"
    },
    {
        "author": "張鎡",
        "paragraphs": [
            "君才霽月破陰分，因物還將比似君。",
            "水上風雲真解悟，目前意到便成文。",
            "輕濤浡突羊頭起，急溜爬髿虎爪分。",
            "珍重南豐橫別派，洗空浮濁幾人羣。"
        ],
        "title": "曾無逸餉風瀾十團扇報以七言",
        "id": "fa5de6f6-728c-4af8-844c-25d474547bd3"
    },
    {
        "author": "張鎡",
        "paragraphs": [
            "短牋欣見小龍蛇，諫省初頒越嶺茶。",
            "甆缶祕香蒙翠箬，蠟封承印濕丹砂。",
            "清風灑落曾誰比，正味森嚴更可嘉。",
            "堪笑雲臺方忍睡，强行松徑嚼新芽。"
        ],
        "title": "許深父送日鑄茶",
        "id": "3a67b20e-dcea-4084-9705-9fe7008879f6"
    },
    {
        "author": "張鎡",
        "paragraphs": [
            "入門疑是洞中天，有此人間事兩全。",
            "深窈高明俱要景，安閒榮盛未衰年。",
            "軒窗處鶴千層竹，風雨催詩十畝蓮。",
            "聞道從今畢婚嫁，陰功專爲子孫傳。"
        ],
        "title": "遊叔祖次對宅南新園詩",
        "id": "e015d29d-008f-4dad-825a-14d5e9dc8fa6"
    },
    {
        "author": "張鎡",
        "paragraphs": [
            "路轉蒼灣靜者家，抱牆脩竹舞簷斜。",
            "佛燈鏡照無盡像，書館池栽成行花。",
            "粗有田園真可樂，不維車服更何加。",
            "晚來清致因閒取，非故邀君一煮茶。"
        ],
        "title": "五林方沈氏居",
        "id": "f317d159-3e2c-4fe6-bb85-bedb2620ce12"
    },
    {
        "author": "張鎡",
        "paragraphs": [
            "欲知家住畫圖中，靜向波心漾短篷。",
            "粉墨暈開天水色，碧朱堆上柳花叢。",
            "雲邊鷗影來還去，籬畔雞聲西復東。",
            "別浦夷猶豈無謂，細看蘋末受清風。"
        ],
        "title": "南湖夕泛",
        "id": "c365921a-436d-4ddf-9f20-e3bd6c3d5b97"
    },
    {
        "author": "張鎡",
        "paragraphs": [
            "步屧沾泥得望新，霽光飛上雜花明。",
            "漁篷就向池旁入，山翠盡從窗外橫。",
            "因想主人持酒興，直須居士詠詩聲。",
            "浮生果解隨緣足，適意真强爵與名。"
        ],
        "title": "游新市趙侍郎園",
        "id": "bbbcf223-5287-4c46-9af3-f00ee0cf13c6"
    },
    {
        "author": "張鎡",
        "paragraphs": [
            "風日催荷作老香，便將新句責胡床。",
            "重山抱屋臨幽爽，四月邊湖納晚涼。",
            "扇景不驚蛙黽坐，槃飧還愛筍蔬長。",
            "佳賓壯論能投俗，歸路誰憐鬢雪光。"
        ],
        "title": "遊韓氏園有客先歸",
        "id": "c4410108-d97d-46cc-a6a4-a10086c4300d"
    },
    {
        "author": "張鎡",
        "paragraphs": [
            "身即林園不世功，喜驚今乃有人同。",
            "規模內相雄文裏，景物時賢雜詠中。",
            "前輩風流何敢似，後來評論想能公。",
            "誰曾寤寐聲形隔，真樂從茲觸處通。"
        ],
        "title": "寄題任子嚴漕使盤園",
        "id": "db849ad5-3ff1-4364-b39f-fa4df2e18c4d"
    },
    {
        "author": "張鎡",
        "paragraphs": [
            "出山猶自雨隨車，到得溪橋一點無。",
            "冷月半明雲未去，垂楊成行葉全枯。",
            "竹添東墅方清蔭，人在南湖已白鬚。",
            "應是田翁喜儂至，旋吹燈火競歡呼。"
        ],
        "title": "離無錫夜入溪莊港口",
        "id": "128929d6-285d-434e-bd83-815bcf82b131"
    },
    {
        "author": "張鎡",
        "paragraphs": [
            "天意今年不惜涼，雨聲秋後恣淋浪。",
            "單衣已覺生絺薄，細字初便短燭光。",
            "畫餠功名孤塞路，守株身世老江鄉。",
            "吾儕政要無人識，黄葉深林氣味長。"
        ],
        "title": "雨中憶曇少雲奉寄",
        "id": "d35a3a70-ee4c-4b6a-9ec2-64bb8ff4c386"
    },
    {
        "author": "張鎡",
        "paragraphs": [
            "百丈慵參老野狐，一雙俄得小於菟。",
            "眈眈肯聽豺聲怯，索索當令鼠輩無。",
            "既與道人常並坐，何妨童子戲編鬚。",
            "硬黄新染香如蠟，從此書堂不閉厨。"
        ],
        "title": "虎斑貓",
        "id": "cf7f21ff-288f-4eb0-875e-6ed199c0ab06"
    },
    {
        "author": "張鎡",
        "paragraphs": [
            "槐葉鶑聲兩度春，笑言常恨獨參辰。",
            "相過便說幽居好，別後應多秀句新。",
            "賀監湖邊山作伴，若耶溪上月爲隣。",
            "凉秋定扣松扉去，一舸從君理釣緡。"
        ],
        "title": "錦池汎舟贈莊器之二首  其一",
        "id": "fdffefd9-2865-4eb7-8daa-992e1c2ed758"
    },
    {
        "author": "張鎡",
        "paragraphs": [
            "翠舫迎涼避日行，只隨風去不須撐。",
            "雲移茂樹添層影，魚喜新荷觸嫩莖。",
            "客有何人從遠至，天憐吾輩太清生。",
            "功名世上雖爲急，弄水搴芳未可輕。"
        ],
        "title": "錦池汎舟贈莊器之二首  其二",
        "id": "c01b6d2b-a12a-4f76-a31b-859008539375"
    },
    {
        "author": "張鎡",
        "paragraphs": [
            "青山穩處衲僧家，得趣應難向客誇。",
            "春砌浪生金鳳草，夏窗低映木龍花。",
            "安禪舊日參臨濟，照影新遊愛水涯。",
            "酩酊詎論歸路晚，壁間貪縱墨翻鴉。"
        ],
        "title": "遊俞氏庵次叔祖韻",
        "id": "2a32fc91-7f5c-4d13-9a48-83c5b0d692c3"
    },
    {
        "author": "張鎡",
        "paragraphs": [
            "種花千樹滿家林，詩思朝昏惱不禁。",
            "擔上青紅要逐定，車中摇兀也教吟。",
            "雖無蜂過曾偷採，猶恐塵飛數見侵。",
            "應是花枝亦相望，恨無人似我知音。"
        ],
        "title": "賣花",
        "id": "710e649d-554f-4244-ac6f-910fcabb893d"
    },
    {
        "author": "張鎡",
        "paragraphs": [
            "風雨因何犯曉來，不教閒却好詩材。",
            "直須船內幽人起，始放天邊暖日開。",
            "傑閣豈容關一面，長橋渾欲走千回。",
            "歸時相見逢佳月，忙殺同行鸚鵡杯。"
        ],
        "title": "泊吳江塔院喜霽",
        "id": "106822a5-783a-4d6d-8617-635990b7fb29"
    },
    {
        "author": "張鎡",
        "paragraphs": [
            "經夕舟行路未賒，不須寒夢早還家。",
            "雲運岡勢通平野，雨溢灘聲走亂沙。",
            "蘋蓼靜憐魚世界，菰蒲遥想鴈生涯。",
            "玄真便合苕溪隠，莫待摧頹兩鬢華。"
        ],
        "title": "舟行",
        "id": "c017ba58-406b-4851-9eb1-d15eee448118"
    },
    {
        "author": "張鎡",
        "paragraphs": [
            "天公有意作詩顛，入得苕溪未見蓮。",
            "先放水葓圍半里，更將蘆葉界平川。",
            "明金扇日停蒼渚，碧玉環山吐白煙。",
            "非是老夫來領略，此中那有地行仙。"
        ],
        "title": "出德清縣",
        "id": "a09e8c98-df6a-4a3c-b772-9eeecdb58334"
    },
    {
        "author": "張鎡",
        "paragraphs": [
            "暑劇中宵枕屢移，夙興猶得趁涼時。",
            "平衝露氣籃輿穩，遥雜星芒篠炬隨。",
            "觸景有詩聊記述，爲人無術漫驅馳。",
            "須臾假寐誰驚覺，隔岸清風叫子規。"
        ],
        "title": "出餘杭縣",
        "id": "eb496a4b-c3d7-453f-8d7b-6ba0ebdd5e5e"
    },
    {
        "author": "張鎡",
        "paragraphs": [
            "坎止流行總付天，好閒初志獨茫然。",
            "巢成不去憐林鳥，門外空維念釣船。",
            "老矣春容聊索漠，薰兮風序向清妍。",
            "雨聲未易催愁得，投暇歸來意最便。"
        ],
        "title": "之官離桂隠",
        "id": "10ddafe8-3a37-4ed2-8365-2e255021d11d"
    },
    {
        "author": "張鎡",
        "paragraphs": [
            "奔流檻外薄谿鳴，曾入坡仙拄杖聲。",
            "天目遠連山勢曲，路頭爭說縣官清。",
            "林重鳥愛衝煙沒，橋毀人看涉水行。",
            "忙裏能偷此閒樂，抗塵寧復嘆勞生。"
        ],
        "title": "題昌化縣雙溪館",
        "id": "70794952-678b-435e-bd72-9ebc15df18e0"
    },
    {
        "author": "張鎡",
        "paragraphs": [
            "拔宅清都去不還，尚留仙事警其頑。",
            "靈茅歲久香猶發，丹井功成水自閒。",
            "日轉空庭松影瘦，雨餘幽徑蘚痕斑。",
            "雲軿鶴駕何曾遠，滿耳天風吹珮環。"
        ],
        "title": "題臨川道中玉虛觀",
        "id": "a3207e79-45a9-4973-9cd1-b5d4e237555a"
    },
    {
        "author": "張鎡",
        "paragraphs": [
            "青惜高杉覓望寬，仙廬幽占路紆盤。",
            "邊花製古裝門榜，老桂枝拳倚醮壇。",
            "顔色不同輕紫綬，精神常在慕黄冠。",
            "蜂巢蟻垤非吾樂，終買雲扃種朮餐。"
        ],
        "title": "閒步遊紫極觀",
        "id": "0bd6ab7e-24a0-4df5-93e5-950fa516fa2d"
    },
    {
        "author": "張鎡",
        "paragraphs": [
            "羽帔褊褼下赤城，燒松禿兔氣尤清。",
            "書成胝手憐心苦，神護頳肩覺擔輕。",
            "萬笈雲籤來北闕，一朝寶翰得東明。",
            "明年我欲仙遊去，要聽巖扃曉誦聲。"
        ],
        "title": "題天台凝真宮陳道士緣化藏經既成求詩還山",
        "id": "70c22006-b230-47ad-8192-5100edaf5ad0"
    },
    {
        "author": "張鎡",
        "paragraphs": [
            "鯉魚程闊海茫茫，照眼瓊標十二行。",
            "礬弟梅兄同舊隠，風姨月姊特新粧。",
            "湘濱人遠難聞瑟，洛浦才高最斷腸。",
            "何似香嚴真實處，鼻端無竅著猜量。"
        ],
        "title": "水仙花",
        "id": "885dd2cf-a7ad-4769-a332-b3137b11de03"
    },
    {
        "author": "張鎡",
        "paragraphs": [
            "持也眈眈老比邱，吾如松澗瀑春流。",
            "經年欲見渾無便，連日相逢若舊遊。",
            "柏子軒窗翻梵夾，荷香亭上款茶甌。",
            "真成此外無餘事，莫說機關向上頭。"
        ],
        "title": "贈嗣持上人",
        "id": "3543187f-03bf-49dc-a2b6-d7624f18fcfd"
    },
    {
        "author": "張鎡",
        "paragraphs": [
            "飛騎原頭快著鞭，暮溪呼艇訪幽禪。",
            "霜輕正屬收橙月，雨霽真成種麥天。",
            "問答因緣隨處是，推敲事業此生專。",
            "無塵幸有西偏竹，浴罷從師借枕眠。"
        ],
        "title": "贈崇先寺長老",
        "id": "786e0a87-f5a4-4a5a-a974-1ad11e5de9ed"
    },
    {
        "author": "張鎡",
        "paragraphs": [
            "舊過吳淞屢買魚，未曾專詠四腮鱸。",
            "鱗鋪雪片銀光細，腹點星文墨暈粗。",
            "西塞鱖肥空入畫，漢江鯿美阻供厨。",
            "季鷹莫道休官去，只解思渠絕世無。"
        ],
        "title": "吳江鮓戶獻鱸",
        "id": "02c1fe0d-472f-4069-af48-c56245e8b9ca"
    },
    {
        "author": "張鎡",
        "paragraphs": [
            "路轉斜橋似夢醒，擁衾摇兀亦身輕。",
            "知期岸鵲如相語，匿笑隣翁欲鬭迎。",
            "見處青山還委麽，遮回居士太獃生。",
            "矮籬半路寒毬樹，新種渾如舊種成。"
        ],
        "title": "歸南湖喜成",
        "id": "cbd4c62c-2e75-412d-8e0f-b1a898a68fa4"
    },
    {
        "author": "張鎡",
        "paragraphs": [
            "十丈亭橋穩踔溪，斜陽紅灧入船低。",
            "枯筇徑過荒街北，靜院深尋破廟西。",
            "遊伴苦無成獨笑，物情諳遍任難齊。",
            "歸時早是星煩出，影漾波痕上下迷。"
        ],
        "title": "安溪晚泊因到無浄院",
        "id": "7f174cb5-fcbc-4c06-9b6e-6e7f807c6de0"
    },
    {
        "author": "張鎡",
        "paragraphs": [
            "入港晴蕪遠際山，鷺羣翻處綠迴環。",
            "林隈隠寺僧慵出，橋底通船客正閒。",
            "乍喜身心俱寂靜，足憐名相惑愚頑。",
            "興闌猶約寒梅發，月下來觀側近灣。"
        ],
        "title": "遊南山普寧院院中止有數僧別立堂處村僕幾百人號帥翁道友分執薪水負戴掃除苴補之役暇即乞米贍衆溪南二里許名石口聞冬時梅花甚多",
        "id": "068cb06b-83a0-451a-8a3a-4ada08c4c75d"
    },
    {
        "author": "張鎡",
        "paragraphs": [
            "路轉溪山果大奇，茂林門徑古苔滋。",
            "坐餘沿石閒聽水，茶罷巡簷遍讀碑。",
            "飛白灑然前輩字，養魚浴却向來池。",
            "菖蒲葺葺仙人髮，隨我歸來與靜宜。"
        ],
        "title": "宿西菩山明智寺詩",
        "id": "b69941c0-b789-4f76-b105-af5c6afae2de"
    },
    {
        "author": "張鎡",
        "paragraphs": [
            "湖濱初試暮春衣，緣逕鐘殘到寺遲。",
            "二月梅花還傍竹，一時遊客總能詩。",
            "橫欄著硯爭濡墨，斷石緣蒲靜看池。",
            "莫問隣亭是誰築，山園持酒本幽期。"
        ],
        "title": "楊伯時李子永潘茂洪同遊安福寺詩",
        "id": "040e0c86-53e7-4a74-9f78-300d93fbbc30"
    },
    {
        "author": "張鎡",
        "paragraphs": [
            "此客南湖不易逢，幾年塵外願相從。",
            "風流前輩親曾識，興寄高情老未慵。",
            "行柳映門宜著舫，青燈同坐到聞鐘。",
            "稻畦蓮渚臨平境，何幸同師覓舊蹤。"
        ],
        "title": "蘆山長老慧舉見訪約遊其臨平庵居自號雲邱草堂因贈四韻",
        "id": "7e17ae66-6cbb-4c09-96b9-f4d3c71e5b2d"
    },
    {
        "author": "張鎡",
        "paragraphs": [
            "闊港旁邊狹港橫，大橋側畔小橋平。",
            "吠人黄耳穿籬走，喚子青裾出戶迎。",
            "寒日樹枯山得勢，順風檣穩浪無聲。",
            "自知吟寫紅城景，不讓丹青筆作城。"
        ],
        "title": "過紅城子",
        "id": "1eee4789-1b11-45c4-8456-4d866763a722"
    },
    {
        "author": "張鎡",
        "paragraphs": [
            "數聲初聽放船鉦，小雨衝涼晚出城。",
            "遥見人家層蔭合，便無風袖一塵生。",
            "園林豈乏清閒樂，鷗鷺須尋浩蕩盟。",
            "秋色此行方到手，快來詩內發精明。"
        ],
        "title": "暫往吳興出城",
        "id": "b0714164-1f7e-489f-b9e2-7265ebd84116"
    },
    {
        "author": "張鎡",
        "paragraphs": [
            "桃杏空爲澗上霞，移根爭似覺王家。",
            "衆香不復推沉水，六出分明是雪花。",
            "柳岸風連荷葉上，葛巾人坐竹陰斜。",
            "題評更得吾詩後，醒睡從今合勝茶。"
        ],
        "title": "薝蔔花盛開因賦四韻",
        "id": "937dd7e3-3765-4d0e-9907-4cc45d942324"
    },
    {
        "author": "張鎡",
        "paragraphs": [
            "姑惡聲催雨不來，暑雲空際只崔嵬。",
            "投鞭得地古佛剎，看竹滿窗風葉堆。",
            "百歲可堪輕日月，一官纔得便塵埃。",
            "清泉酌罷猶貪戀，更瀹松黄當茗杯。"
        ],
        "title": "靈源精舍小憩舊名龍泉有古井極甘洌",
        "id": "5bc3cce4-553c-4304-b361-9f6cae22e056"
    },
    {
        "author": "張鎡",
        "paragraphs": [
            "趨寺松杉夾徑栽，解鞍流憩得莓苔。",
            "塵昏金篆牌猶掛，燈暗紗籠殿不開。",
            "老鶴就涼臨古井，幽禽尋食下生臺。",
            "詩成漫記簷間柱，去矣何時復此來。"
        ],
        "title": "山寺小憩",
        "id": "78a9b28b-8a2d-4ac2-b3c1-5109fb25e200"
    },
    {
        "author": "張鎡",
        "paragraphs": [
            "招提徐步已身輕，禮懺僧忙不出迎。",
            "側殿掛燈窺塑像，小廊流水愛經聲。",
            "心安久矣空塵想，夢異當年記宿生。",
            "目送繞門山更好，肯閒何處不堪行。"
        ],
        "title": "遊昭慶寺",
        "id": "9b077641-f30e-4cd8-ac56-6f5ee89e0d4b"
    },
    {
        "author": "張鎡",
        "paragraphs": [
            "蒼檜陰陰未掩門，閒來吹鬢一飛蚊。",
            "香騰廣殿遊雲合，燈繞長廊列宿分。",
            "般若心華方照耀，毗耶寶雨自繽紛。",
            "世緣即是棲禪境，居士何嘗別見聞。"
        ],
        "title": "夜宿華藏寺",
        "id": "06a84ff5-5245-493c-ada5-aabfd5fe6b44"
    },
    {
        "author": "張鎡",
        "paragraphs": [
            "出門殘月带晨鴉，飛蓋相從縱五花。",
            "風綽敗蘆依岸老，水分洲渚抱山斜。",
            "櫜鞬未遂書生志，鐘磬聊尋衲子家。",
            "何物最能舒望眼，曉雲吹霽不成霞。"
        ],
        "title": "與諸弟遊天竺",
        "id": "7df4cad6-e321-4946-9c61-506699230604"
    },
    {
        "author": "張鎡",
        "paragraphs": [
            "昔年宮殿雨苔荒，花徑無人採舊香。",
            "宰嚭若能容國士，西施那解誤君王。",
            "輕寒客子垂雙袖，落日啼烏下女牆。",
            "成壞不將供一笑，爭如烟外{罒/囨}漁郎。"
        ],
        "title": "姑蘇懷古",
        "id": "ebe909e3-4ac7-4fe6-8bec-c5702ca5d437"
    },
    {
        "author": "張鎡",
        "paragraphs": [
            "平望陂湖一望平，當年地羣豈虛名。",
            "微茫遠樹山同出，破碎層雲日鬭明。",
            "更著百千寒鴈叫，偏宜三四旅帆征。",
            "疎簾揭起從風入，要洗頻年鬰滯情。"
        ],
        "title": "平望遇風",
        "id": "2bc4e4d1-d752-459e-999e-b30c41faef22"
    },
    {
        "author": "張鎡",
        "paragraphs": [
            "喧喧人語俶行裝，廣殿燈寒暗古廊。",
            "橋截漫灘收夜色，路經層岫吐朝陽。",
            "鱗差白石中流見，櫛比蒼筠夾塢香。",
            "爽氣正濃詩興薄，歸途應愧挈空囊。"
        ],
        "title": "曉出海會過新溪渡",
        "id": "d3762421-c6d1-4ba7-afdb-53b435d2c385"
    },
    {
        "author": "張鎡",
        "paragraphs": [
            "路轉溪隅草色蒼，煙霏雲屋带漁鄉。",
            "鷄頭葉老陂塘暗，狗脊花繁籬落香。",
            "景物向人須品藻，太平無地不耕桑。",
            "何時秋入豐年社，持蟹來聽壓酒牀。"
        ],
        "title": "寫村舍壁",
        "id": "c910c929-f853-4d3e-8bdc-b84cbee94e01"
    },
    {
        "author": "張鎡",
        "paragraphs": [
            "風晴舒望綠吹林，艤櫂蒿田曲逕深。",
            "淳朴山川追古俗，蕭閒林谷許幽尋。",
            "籝金不必多留子，種德先須善用心。",
            "動我耕耘平日興，濁醪歸緩肯辭斟。"
        ],
        "title": "書東遷褚氏壁",
        "id": "c9031b8c-37ea-4e35-84ab-1a1dfe68eed1"
    },
    {
        "author": "張鎡",
        "paragraphs": [
            "氣蓋兩峰蚤食牛，堂堂聲譽冠諸劉。",
            "直言不愧上方劍，妙句常輕萬戶侯。",
            "仙藥了無金鼎效，夢魂空繞玉關秋。",
            "當時若假三千騎，豈但區區活泰州。"
        ],
        "title": "劉子履少卿挽辭二首  其一",
        "id": "dc6934fa-a8d0-4853-84b0-864c7200db84"
    },
    {
        "author": "張鎡",
        "paragraphs": [
            "釋和書上已經年，敵騎南來果犯邊。",
            "太息龜靈成底事，漫聞鴻寶得家傳。",
            "平生喜踏天山雪，晚歲愁看瘴浦烟。",
            "務實褒稱曾未泯，不須凝恨入重泉。"
        ],
        "title": "劉子履少卿挽辭二首  其二",
        "id": "c9f475b5-1c97-4258-ad3c-cdd042fac4e8"
    },
    {
        "author": "張鎡",
        "paragraphs": [
            "望處陰雲縱復橫，落梅那更兩關情。",
            "清愁入夢時飛蝶，遠樹和煙欲囀鶑。",
            "多病半春詩債滿，經旬無客酒緣輕。",
            "湖亭記取初成日，正是菖蒲斫水生。"
        ],
        "title": "南湖二亭落成各書長句一首  其一",
        "id": "6c0343f0-435f-418b-a8cf-d7c150055f87"
    },
    {
        "author": "張鎡",
        "paragraphs": [
            "不負從今浦浦風，柳陰方稱繫疎篷。",
            "窗前細雨攤魚網，壁上斜陽曬釣筒。",
            "肯厭隣僧頻見過，有來巢燕亦相容。",
            "甘心到老無人采，莫比當年渭水翁。"
        ],
        "title": "南湖二亭落成各書長句一首  其二",
        "id": "dfa7dfe1-3ce8-42a1-92c5-a9d9ede2a83b"
    },
    {
        "author": "張鎡",
        "paragraphs": [
            "仙翁眼力信非凡，到處偏工鑒別山。",
            "消得好烏巢屋上，旋移空翠入窗間。",
            "平生萬卷端能合，從此三杯不等閒。",
            "莫訝倏來猶屬意，野人日用實相關。"
        ],
        "title": "題王恭父校書新闢書軒",
        "id": "7c982a15-217a-4bee-9d31-7b643c77743e"
    },
    {
        "author": "張鎡",
        "paragraphs": [
            "剩喜居園野趣成，今春添得四橋橫。",
            "猿猴漸解擎書策，鸚鵡新能喚佛名。",
            "酒旆靜垂牆杏雨，茶鐺閒試砌莎晴。",
            "連年固自窮幽討，新試頻伽一兩聲。"
        ],
        "title": "書事",
        "id": "9b644f18-7426-4ae9-976c-136c1c19d0c9"
    },
    {
        "author": "張鎡",
        "paragraphs": [
            "垂髫便衣綠荷衣，兩見龍飛聖主時。",
            "舉世恩榮俱合換，唯吾憂患只該披。",
            "收藏儘好隨腰带，提掇應堪傲鬢絲。",
            "試使著來門外立，精神猶勝似鍾馗。"
        ],
        "title": "戲題故袍",
        "id": "49e69b27-171b-43a2-b20a-87a5d11025ea"
    },
    {
        "author": "張鎡",
        "paragraphs": [
            "賢如文正及文忠，迂叟東坡盡學公。",
            "自願人才雖太遠，仰希閒樂或相同。",
            "墅邱寺觀遊須遍，臺榭舟橋樂未窮。",
            "酩酊酒拚猶欠量，平夷詩效竟無功。",
            "子遲髮白如先約，官達名高定不逢。",
            "頼有香山類東剎，西方內院各心空。"
        ],
        "title": "榜書軒曰景白以爐香事樂天像因題律詩六韻其上",
        "id": "2b06f057-2ad6-4d13-89ef-8f04c43c5c4a"
    },
    {
        "author": "張鎡",
        "paragraphs": [
            "未說花開好，團看葉自奇。",
            "明朝非願避，愛樹恐相離。"
        ],
        "title": "桂隠紀詠 桂隠",
        "id": "b86196c2-51be-4b5b-b662-23e4f2de6beb"
    },
    {
        "author": "張鎡",
        "paragraphs": [
            "數舉營巢債，纔成作佛廬。",
            "隨堂展單鉢，均是道人居。"
        ],
        "title": "桂隠紀詠 東寺",
        "id": "469177c7-a8a6-4441-aed6-b8e696382d80"
    },
    {
        "author": "張鎡",
        "paragraphs": [
            "地勢本居中，因湖別南北。",
            "三十六計中，吾今計爲得。"
        ],
        "title": "桂隠紀詠 北園",
        "id": "93a83130-2e78-407c-8bf7-3728f455579b"
    },
    {
        "author": "張鎡",
        "paragraphs": [
            "誰無數椽屋，蓋成多是俗。",
            "如此亂山中，非關松石竹。"
        ],
        "title": "桂隠紀詠 山堂",
        "id": "3e957bcf-9cb3-46fb-8770-abb48df7d27c"
    },
    {
        "author": "張鎡",
        "paragraphs": [
            "下瞰東鄰寺，鐘聲殷兩山。",
            "貪吟嘗忍冷，薄夜不知還。"
        ],
        "title": "桂隠紀詠 高寒堂",
        "id": "062d4031-7b28-4434-a0de-7aaedf11b0e0"
    },
    {
        "author": "張鎡",
        "paragraphs": [
            "不作風波民，已鑄赫胥印。",
            "同好豈無人，望崖行少進。"
        ],
        "title": "桂隠紀詠 安閒堂",
        "id": "80c3f788-11e6-4f96-822e-c2b124f69d28"
    },
    {
        "author": "張鎡",
        "paragraphs": [
            "寶畫光騰處，喬林更碧巒。",
            "權衡主人福，壓盡世間官。"
        ],
        "title": "桂隠紀詠 翠樾堂",
        "id": "c95225f1-5dcb-4606-9134-f2fb62c9d227"
    },
    {
        "author": "張鎡",
        "paragraphs": [
            "夜月三杯色，晴荷十畝香。",
            "若教興世念，不甚覺風凉。"
        ],
        "title": "桂隠紀詠 清夏堂",
        "id": "cfe99b50-f2c4-4b3e-b8da-093dde3efdee"
    },
    {
        "author": "張鎡",
        "paragraphs": [
            "相別音書斷，相逢語話稀。",
            "平生膠漆處，正要世情疑。"
        ],
        "title": "桂隠紀詠 尚友軒",
        "id": "d21f5539-1ce9-4602-a138-a680227b7874"
    },
    {
        "author": "張鎡",
        "paragraphs": [
            "煖坐無寒涕，窗油雪讓明。",
            "地爐糠火熟，飽聽亂松聲。"
        ],
        "title": "桂隠紀詠 煨芋軒",
        "id": "2d379a2b-b84e-4f86-9294-faf3ea4cbb18"
    },
    {
        "author": "張鎡",
        "paragraphs": [
            "杜老詩中佛，能言竹有香。",
            "欲知殊勝處，說著早清凉。"
        ],
        "title": "桂隠紀詠 殊勝軒",
        "id": "f71923f8-0f7e-4f96-8259-562a440016c0"
    },
    {
        "author": "張鎡",
        "paragraphs": [
            "香炷對清晨，微言得問津。",
            "所師非傳癖，手澤仰如新。"
        ],
        "title": "桂隠紀詠 傳經軒",
        "id": "19a549fb-896c-4434-9ec6-010b5709ddc3"
    },
    {
        "author": "張鎡",
        "paragraphs": [
            "大易緣何有，難逃此問中。",
            "不從橫畫會，爻象總能通。"
        ],
        "title": "桂隠紀詠 讀易軒",
        "id": "4b5b334a-33f2-43c6-8fa1-1683a14979e0"
    },
    {
        "author": "張鎡",
        "paragraphs": [
            "因看上下經，便無煩惱事。",
            "慈儉不爲先，躬行五箇字。"
        ],
        "title": "桂隠紀詠 詠老軒",
        "id": "1aeee363-b90a-4c91-a0b0-356487069620"
    },
    {
        "author": "張鎡",
        "paragraphs": [
            "翠竹是真如，目前須薦取。",
            "恁麽做禪和，被人鞔似鼓。"
        ],
        "title": "桂隠紀詠 真如軒",
        "id": "cc69989e-be35-4d2f-bbf5-76831b50ecce"
    },
    {
        "author": "張鎡",
        "paragraphs": [
            "世界無非我，心懷即是天。",
            "玉堂并草舍，何地不安然。"
        ],
        "title": "桂隠紀詠 易容軒",
        "id": "41577cce-1aff-49fd-b2dc-c218f3a3be5f"
    },
    {
        "author": "張鎡",
        "paragraphs": [
            "觸處天光發，何嘗離定中。",
            "問云誰散亂，又道主人公。"
        ],
        "title": "桂隠紀詠 泰定軒",
        "id": "f62d2dc2-0a0c-4cfb-aaba-f19bb1f1cc54"
    },
    {
        "author": "張鎡",
        "paragraphs": [
            "陰洞親尋遍，燈驚蝙蝠飛。",
            "堅明敲紫玉，一似采時肥。"
        ],
        "title": "桂隠紀詠 玩芝軒",
        "id": "480597e9-ff4b-4042-8756-c6dc264885c5"
    },
    {
        "author": "張鎡",
        "paragraphs": [
            "濯濯何年有，先公手種成。",
            "至今揩痒虎，來認讀書聲。"
        ],
        "title": "桂隠紀詠 石林軒",
        "id": "9cd41f3a-d56a-4891-9e54-59723faad8b3"
    },
    {
        "author": "張鎡",
        "paragraphs": [
            "化國舒長日，林隈分外知。",
            "年年庭蔭匝，數遍鵲尋兒。"
        ],
        "title": "桂隠紀詠 俯巢軒",
        "id": "705d5f6d-b075-41e3-a4d6-8d5075b6e5dc"
    },
    {
        "author": "張鎡",
        "paragraphs": [
            "拋絮輕於柳，棲禽不待凰。",
            "題詩非勝紙，留詠托枝凉。"
        ],
        "title": "桂隠紀詠 書葉軒",
        "id": "cd905602-b51f-4e12-a2ab-a397f75c602f"
    },
    {
        "author": "張鎡",
        "paragraphs": [
            "皂隷百輕肥，金朱彈丸篋。",
            "君方踞胡床，風掀緗冊葉。"
        ],
        "title": "桂隠紀詠 靜賞亭",
        "id": "bd543b20-5e91-4dec-b746-ff078cb84cf8"
    },
    {
        "author": "張鎡",
        "paragraphs": [
            "揜抱復回環，亭居紫翠間。",
            "思量天下物，誰更好如山。"
        ],
        "title": "桂隠紀詠 擁山亭",
        "id": "998da26f-a500-45af-87aa-73b0f8569a94"
    },
    {
        "author": "張鎡",
        "paragraphs": [
            "立縞芳桂陰，置汝固已當。",
            "他年莫姓丁，止厠子姪行。"
        ],
        "title": "桂隠紀詠 撫鶴亭",
        "id": "eece7f5c-1520-4ed2-81f1-7f5207bcdd1c"
    },
    {
        "author": "張鎡",
        "paragraphs": [
            "喚作大圓鏡，波文從此生。",
            "何妨雲影雜，榜樣自天成。"
        ],
        "title": "桂隠紀詠 俯鏡亭",
        "id": "5a867a30-902f-43dc-bb55-b15787c92b35"
    },
    {
        "author": "張鎡",
        "paragraphs": [
            "月出煙暝時，水調誰家唱。",
            "短櫂欲相尋，先經此亭上。"
        ],
        "title": "桂隠紀詠 依綠亭",
        "id": "89c2c84f-0f3a-431a-b539-4cc003065ba8"
    },
    {
        "author": "張鎡",
        "paragraphs": [
            "芒屨方疑濕，天晴逕又乾。",
            "由來雲在下，木杪是欄干。"
        ],
        "title": "桂隠紀詠 雲外亭",
        "id": "93c065ef-632b-4e21-8bd8-8a27e83e1d30"
    },
    {
        "author": "張鎡",
        "paragraphs": [
            "小檝輕撶去，無人伴此翁。",
            "午煙青一點，魚虎出深叢。"
        ],
        "title": "桂隠紀詠 沙際亭",
        "id": "b143957b-5c96-47d7-912a-18511e7931ca"
    },
    {
        "author": "張鎡",
        "paragraphs": [
            "溪叟挈笭箵，曾來候此亭。",
            "未知余不殺，剛要著魚經。"
        ],
        "title": "桂隠紀詠 鱸鄉亭",
        "id": "049b1fe5-2a43-483e-a08e-332ccfa400f8"
    },
    {
        "author": "張鎡",
        "paragraphs": [
            "一片吹來錦，人言是杏花。",
            "倚欄堪把玩，勝似日邊霞。"
        ],
        "title": "桂隠紀詠 摘霞亭",
        "id": "57e9ec65-f6ba-4654-aa53-b4c98f228347"
    },
    {
        "author": "張鎡",
        "paragraphs": [
            "莫羨海棠色，聽言著子時。",
            "驪珠千萬顆，撒向嫩桑枝。"
        ],
        "title": "桂隠紀詠 瓊莩亭",
        "id": "2f86f83f-3ede-4041-841d-db47c93aece0"
    },
    {
        "author": "張鎡",
        "paragraphs": [
            "柘彈黄金子，誰將滿樹裝。",
            "珍禽來往慣，風落不驚忙。"
        ],
        "title": "桂隠紀詠 粲金亭",
        "id": "5c7db32e-2a74-423b-af24-09567d84337d"
    },
    {
        "author": "張鎡",
        "paragraphs": [
            "疑駕洞庭帆，纍纍看繞山。",
            "花時芳氣潔，伯仲素馨間。"
        ],
        "tags": [
            "洞庭湖"
        ],
        "title": "桂隠紀詠 滿霜亭",
        "id": "d0080534-848e-440a-a84c-19bc37faad53"
    },
    {
        "author": "張鎡",
        "paragraphs": [
            "不向他園去，能來共竹林。",
            "故鄉知我念，特地奏秦音。"
        ],
        "title": "桂隠紀詠 聽鶑亭",
        "id": "422ac071-3a94-4001-9b59-4981db51897a"
    },
    {
        "author": "張鎡",
        "paragraphs": [
            "欲向松間去，梅西竹塢穿。",
            "莫言吟興在，風雪灞橋邊。"
        ],
        "title": "桂隠紀詠 松橋",
        "id": "92911884-4f14-407a-a317-09192451f2bb"
    },
    {
        "author": "張鎡",
        "paragraphs": [
            "新篁故蒙叢，惡草剛薈翳。",
            "刪薙似少恩，成渠玉無際。"
        ],
        "title": "桂隠紀詠 竹橋",
        "id": "4626052d-7d5c-44dd-877d-3a334c735e46"
    },
    {
        "author": "張鎡",
        "paragraphs": [
            "初因橋種柳，却用柳名橋。",
            "桂隠從茲入，春風莫浪招。"
        ],
        "title": "桂隠紀詠 柳橋",
        "id": "25d89d10-9ea2-4652-9095-a0e07c35a494"
    },
    {
        "author": "張鎡",
        "paragraphs": [
            "橋向平邊度，風從闊處來。",
            "泠然旬五日，無去亦無回。"
        ],
        "title": "桂隠紀詠 平橋",
        "id": "9059a579-a973-4559-9725-ddb0e9a31fb2"
    },
    {
        "author": "張鎡",
        "paragraphs": [
            "窈窕或崎嶇，不是邯鄲步。",
            "因來此凭欄，又送孤鴻去。"
        ],
        "title": "桂隠紀詠 興遠橋",
        "id": "8ad71f2a-2f4c-4bb7-806e-14844426486d"
    },
    {
        "author": "張鎡",
        "paragraphs": [
            "半歲吏塵役，天書教放歸。",
            "思量難報稱，安穩飯和衣。"
        ],
        "title": "桂隠紀詠 歸喜橋",
        "id": "11cc6f49-3ceb-4069-83d1-a6efd5337be7"
    },
    {
        "author": "張鎡",
        "paragraphs": [
            "城市非無地，如何此結廬。",
            "一家耽靜樂，兩個水邊居。"
        ],
        "title": "桂隠紀詠 靜樂廬",
        "id": "6c205faa-03fe-4797-a20e-2d5e413f698a"
    },
    {
        "author": "張鎡",
        "paragraphs": [
            "聞道華胥國，依稀似醉鄉。",
            "近來參得透，睡穩不因床。"
        ],
        "title": "桂隠紀詠 心足寮",
        "id": "1e0fca5b-a9ed-4bd7-b9f1-2b2970156d0e"
    },
    {
        "author": "張鎡",
        "paragraphs": [
            "風日清美時，月露澄爽際。",
            "能來此徜徉，掃除聞見翳。"
        ],
        "title": "桂隠紀詠 茂光臺",
        "id": "9a2124a3-6923-467c-90d1-025097aa91bb"
    },
    {
        "author": "張鎡",
        "paragraphs": [
            "潛通大壑水，一杯千慮散。",
            "只因都放下，如熟病得汗。"
        ],
        "title": "桂隠紀詠 安樂泉",
        "id": "08400ec1-30e2-4dfd-8756-578529bcf239"
    },
    {
        "author": "張鎡",
        "paragraphs": [
            "鵲飲樹底泉，人立石邊路。",
            "相親不相疑，所性平等故。"
        ],
        "title": "桂隠紀詠 鵲泉",
        "id": "836b5c05-c51b-4f3e-8f97-584f5ebdea19"
    },
    {
        "author": "張鎡",
        "paragraphs": [
            "路入前山處，蒼苔裹石稜。",
            "不逢負薪叟，時見隔林僧。"
        ],
        "title": "桂隠紀詠 樵逕",
        "id": "46d2487f-7230-4c54-811b-22eb937d4b4a"
    },
    {
        "author": "張鎡",
        "paragraphs": [
            "方舟卧看化，丹霞二三里。",
            "窮眼謝玄暉，休言餘散綺。"
        ],
        "title": "桂隠紀詠 霞川",
        "id": "cb24c44e-9290-4e4f-94fd-d6076342b8e8"
    },
    {
        "author": "張鎡",
        "paragraphs": [
            "玉立蜻蜓小，香欺漫港秋。",
            "百年清絕意，孤棹抵封侯。"
        ],
        "title": "桂隠紀詠 檥蘋舟",
        "id": "a4a9085f-a47e-46ff-ab16-9bb600b010c3"
    },
    {
        "author": "張鎡",
        "paragraphs": [
            "桂隠芙蓉盛，柴門日日開。",
            "若無詩與酒，不請看花來。"
        ],
        "title": "戲答客問",
        "id": "5bfa77b3-a764-4112-8205-b0a920945586"
    },
    {
        "author": "張鎡",
        "paragraphs": [
            "不見蟄根時，唯喜蒼陰覆。",
            "借汝葉間聲，當我風信句。"
        ],
        "title": "題松身",
        "id": "37d46552-c397-4eea-a6f8-babca3a3cae7"
    },
    {
        "author": "張鎡",
        "paragraphs": [
            "盛世適親逢，樓臺得地雄。",
            "無形兼有象，俱在太和中。"
        ],
        "title": "前後植木犀樓上有月臺盡見諸山",
        "id": "70326238-90f2-4ddf-a285-9c1f1c80c1ce"
    },
    {
        "author": "張鎡",
        "paragraphs": [
            "花柳燄通津，幽居日日春。",
            "門前往來者，同是華封人。"
        ],
        "title": "登春陌",
        "id": "2d357f63-c667-44f4-9712-92cc4239cc16"
    },
    {
        "author": "張鎡",
        "paragraphs": [
            "髣髴是荼䕷，金沙著白衣。",
            "香於佛見笑，大似野薔薇。"
        ],
        "title": "香玉花",
        "id": "9bbe7e1b-8069-43a3-846e-fddb0597d0e8"
    },
    {
        "author": "張鎡",
        "paragraphs": [
            "翠袖擎金盞，香風動寶車。",
            "几間莫輕覷，故故薄雲遮。"
        ],
        "title": "題水墨畫水仙木犀  其一",
        "id": "add27351-786b-44f8-8214-7a52b72d80c2"
    },
    {
        "author": "張鎡",
        "paragraphs": [
            "昔年風露鄉，裙破鬰金黄。",
            "別來參祖意，壞色染衣裳。"
        ],
        "title": "題水墨畫水仙木犀  其二",
        "id": "aafbe64e-5fd9-41ec-b54d-f0d1198433d8"
    },
    {
        "author": "張鎡",
        "paragraphs": [
            "夢裏誰曾見，香篝紫繡蒙。",
            "枝間兩飛蝶，我共漆園翁。"
        ],
        "title": "題瑞香花扇",
        "id": "3ea2a34e-4d86-4f15-ae2f-0aa07dcc14a9"
    },
    {
        "author": "張鎡",
        "paragraphs": [
            "鼻祖尋河源，織女喜停機。",
            "我不願上天，湖中亦忘歸。"
        ],
        "title": "汎星槎",
        "id": "b44f8d75-be43-4f95-a93f-f562d111e7e9"
    },
    {
        "author": "張鎡",
        "paragraphs": [
            "兩字雖差遠，花繁好作名。",
            "假饒千萬偈，難狀爾多情。"
        ],
        "title": "題平甫弟梁溪莊園",
        "id": "259b98c9-08a6-42ea-b664-e7128a91e996"
    },
    {
        "author": "張鎡",
        "paragraphs": [
            "自携折脚鐺，煮芽仍带葉。",
            "客至請渠嘗，俗塵消曠劫。"
        ],
        "title": "茶谷閒步",
        "id": "5dd99fd5-5c70-484d-9c4b-83befa58d490"
    },
    {
        "author": "張鎡",
        "paragraphs": [
            "曲曲通航小，蘭橈手自移。",
            "映叢憐白鷺，特地過灣遲。"
        ],
        "title": "澗西閒汎",
        "id": "80dd0d16-00d5-49ac-bad7-a4e938e31135"
    },
    {
        "author": "張鎡",
        "paragraphs": [
            "何處起香雲，清談我與君。",
            "雨來臨水坐，魚躍隔窗聞。"
        ],
        "title": "同王夢得夜坐",
        "id": "2cb57ded-78c3-4eee-9225-05cfe24adbe9"
    },
    {
        "author": "張鎡",
        "paragraphs": [
            "江漢舊名侯，飄蕭髮未秋。",
            "時榮那似此，天地入詩遊。"
        ],
        "title": "晚興",
        "id": "260e3195-c36e-4fe5-95cc-f352ba339d4a"
    },
    {
        "author": "張鎡",
        "paragraphs": [
            "蘆深可藏人，下有扁舟泊。",
            "正似洞庭風，日暮孤帆落。"
        ],
        "tags": [
            "洞庭湖"
        ],
        "title": "道經寒蘆港",
        "id": "f9767e93-a940-4224-be51-930305dd9d55"
    },
    {
        "author": "張鎡",
        "paragraphs": [
            "怕見人言老，梳頭夜二更。",
            "誰知燈燭夜，漏逗愈分明。"
        ],
        "title": "戲成白髮二首  其一",
        "id": "3092a4c4-32ae-405d-9081-7c3ea41a3694"
    },
    {
        "author": "張鎡",
        "paragraphs": [
            "朝朝摘白髮，新生亦非黑。",
            "縱使白不生，禿翁還諱得。"
        ],
        "title": "戲成白髮二首  其二",
        "id": "d865f821-5db4-4250-a52f-a2bac71d92b0"
    },
    {
        "author": "張鎡",
        "paragraphs": [
            "人間睡正濃，月到修髯底。",
            "三伏凜如秋，蒙頭思衲被。"
        ],
        "title": "秋夜",
        "id": "a7ca2337-a795-47b7-a64d-ae579cc4e9d8"
    },
    {
        "author": "張鎡",
        "paragraphs": [
            "博學非能事，詳言道轉乖。",
            "只因省氣力，處處是吾齋。"
        ],
        "title": "約齋",
        "id": "ea853c34-8ff9-42ac-8fba-949ddbab4235"
    },
    {
        "author": "張鎡",
        "paragraphs": [
            "虎向深淵繞，龍歸猛火蟠。",
            "崑崙飛日月，奚但鼎中安。"
        ],
        "title": "贈道士",
        "id": "9d1280f2-f28d-47be-b8a2-c9d3158cb52c"
    },
    {
        "author": "張鎡",
        "paragraphs": [
            "曉霧濛鴻合，山藏岸絕痕。",
            "浩波吞日去，金晃玉乾坤。"
        ],
        "title": "再過鶑脰湖",
        "id": "a90e293a-a483-42dd-a6f4-fc746e6b6356"
    },
    {
        "author": "張鎡",
        "paragraphs": [
            "李棗栗銀杏，橙梨柿木瓜。",
            "楊梅與金橘，不讓滿園花。"
        ],
        "title": "珍林",
        "id": "7d452356-a389-4df4-972d-d98bc9132dad"
    },
    {
        "author": "張鎡",
        "paragraphs": [
            "稍叢暮氣升，還爲露珠滴。",
            "暗響出林隈，鏘鏘小金石。"
        ],
        "title": "并閭嶺",
        "id": "b3c98748-7a58-4db4-8f3a-13a7febfb635"
    },
    {
        "author": "張鎡",
        "paragraphs": [
            "野藥隨宜種，芎苗嚼最香。",
            "屐痕休厭數，榿樹逐溪長。"
        ],
        "title": "藥溪",
        "id": "c495a027-f39c-44e3-b9b2-6bcf48b68d8c"
    },
    {
        "author": "張鎡",
        "paragraphs": [
            "胸中詩本慳，天教專一壑。",
            "萬景休坌來，老夫重然諾。"
        ],
        "title": "南湖",
        "id": "c72d312f-b00c-4f8b-a3f9-9bb60f507847"
    },
    {
        "author": "張鎡",
        "paragraphs": [
            "風雨溪山數宿，歸來盡有佳晴。",
            "小疾何妨隠几，隔窗嬌聽鶑聲。"
        ],
        "title": "小疾",
        "id": "e61fc4d9-d5a7-4aaf-b33c-7bb254303d95"
    },
    {
        "author": "張鎡",
        "paragraphs": [
            "居士賣屋爲宅，蓋成捨與瞿曇。",
            "尚自無錢結裹，何能轉施南山。"
        ],
        "title": "浄相蘭若僧師雅持塑佛疏緣化贈山偈二首  其一",
        "id": "a28b0c55-14ae-4afb-be74-36ca5f94ceb9"
    },
    {
        "author": "張鎡",
        "paragraphs": [
            "一語雅師聽取，插草已自完成。",
            "况是三間殿了，如何却欠全身。"
        ],
        "title": "浄相蘭若僧師雅持塑佛疏緣化贈山偈二首  其二",
        "id": "3b261803-7947-4b62-817a-d31f69a24987"
    },
    {
        "author": "張鎡",
        "paragraphs": [
            "今歲春從底處回，非關緹室動葭灰。",
            "幽人昨夜池塘夢，已見新春草際來。"
        ],
        "title": "丁未立春",
        "id": "eeebbc44-5bd6-4073-b17f-baf8420903e0"
    },
    {
        "author": "張鎡",
        "paragraphs": [
            "天心歷數本相同，何事偏窺造化功。",
            "蒼震欲承乾健力，歲端春肇一時中。"
        ],
        "title": "歲旦立春  其一",
        "id": "c47d6f40-1904-4dc9-8b05-c576891a7a4c"
    },
    {
        "author": "張鎡",
        "paragraphs": [
            "授受須知道一同，機緘默運仰神功。",
            "重輪赫日當天照，萬國陽和淑氣中。"
        ],
        "title": "歲旦立春  其二",
        "id": "aeee652e-2d3d-45c1-9233-142e20991423"
    },
    {
        "author": "張鎡",
        "paragraphs": [
            "贊美平時萬口同，聳觀造化協天功。",
            "聖朝家法皆仁德，寬大應符帝詔中。"
        ],
        "title": "歲旦立春  其三",
        "id": "bfe3154f-e5a4-4bfd-bb76-8aa59f1d80e9"
    },
    {
        "author": "張鎡",
        "paragraphs": [
            "從此車書看混同，王春丕建四時功。",
            "八千豈但莊椿比，宸極光符萬歲中。"
        ],
        "title": "歲旦立春  其四",
        "id": "50d24060-1bd5-46f3-af3f-ed88fa45a228"
    },
    {
        "author": "張鎡",
        "paragraphs": [
            "寶翰鍾王妙與同，虎龍騰躍更新功。",
            "詩成秦觀如佳兆，適契青宮得意中。"
        ],
        "title": "歲旦立春  其五",
        "id": "84183b35-afa2-41a6-8a61-8bf759a10d22"
    },
    {
        "author": "張鎡",
        "paragraphs": [
            "結宇城隅野老同，只將歌詠紀元功。",
            "枯荄亦喜春回早，爲在條風振拂中。"
        ],
        "title": "歲旦立春  其六",
        "id": "ee697185-3f69-4f0e-96aa-922befc80179"
    },
    {
        "author": "張鎡",
        "paragraphs": [
            "春風日日過東牆，睡起人閒蝶自忙。",
            "吹盡玫瑰能底惜，只緣銷去一年香。"
        ],
        "title": "春風",
        "id": "ef1b9b74-e5f2-4d3f-9813-12f0f82c376e"
    },
    {
        "author": "張鎡",
        "paragraphs": [
            "曉色葱蘢麗建章，今辰天地不尋常。",
            "中宵若沒陰雲蔽，應見前星日樣光。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其一",
        "id": "0a83a6e8-ed62-40b1-b0cf-d7d1688ec348"
    },
    {
        "author": "張鎡",
        "paragraphs": [
            "只似閒時朝殿來，華駒徐步轉東街。",
            "銅門已見飛騰象，先下渾銀兩字牌。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其二",
        "id": "84528497-1c2a-4019-a681-c2023403c806"
    },
    {
        "author": "張鎡",
        "paragraphs": [
            "深嚴黼座瑞光中，彷彿遥瞻穆穆容。",
            "特衣赭袍緣底事，御天嗣聖欲乘龍。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其三",
        "id": "8b815105-70b2-499b-bf4a-68ecd3a5075d"
    },
    {
        "author": "張鎡",
        "paragraphs": [
            "宣召班排過隔廊，聳聞神器授儲皇。",
            "只將揖遜爲家法，我宋真宜萬代昌。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其四",
        "id": "e371a9fa-5fdb-4188-94d8-d34aa4f920eb"
    },
    {
        "author": "張鎡",
        "paragraphs": [
            "百僚重入賀新君，億載從今仰大昕。",
            "文德豈惟循舜道，武功行見訪堯勳。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其五",
        "id": "38afcd4e-0b63-4315-bcd8-75ffe018646f"
    },
    {
        "author": "張鎡",
        "paragraphs": [
            "聰哲從來簡帝心，萬方臣子合君臨。",
            "東常議事猶經歲，仰體慈皇屬意深。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其六",
        "id": "9816c6d8-dfc0-42d6-88c8-476c7e29e605"
    },
    {
        "author": "張鎡",
        "paragraphs": [
            "和風淑氣夾鍾初，壽域重開際八區。",
            "不戰自令邊徼服，喜看風動媲唐虞。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其七",
        "id": "7cede370-4155-48e2-b384-35b62ca19b19"
    },
    {
        "author": "張鎡",
        "paragraphs": [
            "聖父移居太母傍，鑾輿躬侍襲龍香。",
            "乍從黄繖窺天表，愈覺英資似壽皇。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其八",
        "id": "399a88c6-bc4e-4ccd-bea2-3566fc711b38"
    },
    {
        "author": "張鎡",
        "paragraphs": [
            "黎庶曾何帝力知，七旬三入乂寧時。",
            "春寒誰怕妨花柳，一日東風萬國吹。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其九",
        "id": "1f584f06-4267-4675-a909-0f1360b4fa2c"
    },
    {
        "author": "張鎡",
        "paragraphs": [
            "小臣奕世沐深恩，寓直蓬山三十春。",
            "空抱一編無所用，也叨拜望屬車塵。"
        ],
        "title": "淳熙己酉二月二日皇帝登寶位鎡獲厠廷紳輒成驩喜口號十首  其一○",
        "id": "d68a3a23-0afe-4e16-b7db-aad682e4753d"
    },
    {
        "author": "張鎡",
        "paragraphs": [
            "空林飛彩逐絲輕，瑞日重光特易晴。",
            "歲歲都人望行樂，六旂遥映百花明。"
        ],
        "title": "敬和東宮春日泛湖韵",
        "id": "c45b3cd8-28eb-44c3-8e9d-4b991f290020"
    },
    {
        "author": "張鎡",
        "paragraphs": [
            "月質風裳不受塵，獨從天上巧呈新。",
            "情知壓倒橫斜語，青震專回萬木春。"
        ],
        "title": "敬和東宮早梅二首  其一",
        "id": "fd37fa57-3c13-43cf-bbf6-e1c058688b21"
    },
    {
        "author": "張鎡",
        "paragraphs": [
            "乾坤連夜玉爲塵，照映冰容面面新。",
            "句妙莫疑難屬和，真成白雪對陽春。"
        ],
        "title": "敬和東宮早梅二首  其二",
        "id": "cbbc46d5-b11a-43b3-85a0-e23f5c8d1b11"
    },
    {
        "author": "張鎡",
        "paragraphs": [
            "鼇抃鈞天沸廣場，渡江何翅紀鏗鏘。",
            "頻年遏密無悰緒，樂叟閒來說泰皇。"
        ],
        "title": "正月初四日聽新樂成絕句  其一",
        "id": "fd648a77-ee86-4e29-afa8-1e8653da6608"
    },
    {
        "author": "張鎡",
        "paragraphs": [
            "治音安樂紹熙初，試聽咸韶可並驅。",
            "鼗武磬襄奚足數，作成從此不愁無。"
        ],
        "title": "正月初四日聽新樂成絕句  其二",
        "id": "498968a8-4df6-4ad9-932e-68d5472b2e49"
    },
    {
        "author": "張鎡",
        "paragraphs": [
            "嗚嗚胡笛鷓鴣聲，三疊鳴鼉舞袖輕。",
            "燈市花村舊歡醉，如今自厭邈無情。"
        ],
        "title": "正月初四日聽新樂成絕句  其三",
        "id": "5610a42f-0cd8-41dd-8fc2-c208bdadd166"
    },
    {
        "author": "張鎡",
        "paragraphs": [
            "經旬寒雨正霖霪，纔轉東風便肯晴。",
            "我自西疇心念熟，不須學稼始歸耕。"
        ],
        "title": "壬寅立春  其一",
        "id": "2624a220-99c7-4cca-a9de-afbbd915d36d"
    },
    {
        "author": "張鎡",
        "paragraphs": [
            "蓼醯蔬餠媚晨羞，一飽寧知老到頭。",
            "但聽兒童語聲喜，黑頭青角看泥牛。"
        ],
        "title": "壬寅立春  其二",
        "id": "428b2a0e-4f88-4f35-88d9-e05c4d1dd4e8"
    },
    {
        "author": "張鎡",
        "paragraphs": [
            "路轉修林特地殊，九光霞氣羃仙廬。",
            "蒼瑶不刻飛天篆，盡是三清玉帝書。"
        ],
        "title": "堂中安奉高宗壽皇今上御書碑",
        "id": "d6581c51-f2b3-43f6-80d5-dfd512e48322"
    },
    {
        "author": "張鎡",
        "paragraphs": [
            "早放天扉一刻開，更聲初斷雨聲催。",
            "不因變化魚龍日，焉有風雲轉首來。"
        ],
        "title": "集英殿立侍觀進士唱名六首  其一",
        "id": "71b22ea8-215a-4906-b673-b5799116c627"
    },
    {
        "author": "張鎡",
        "paragraphs": [
            "山繞彤城瑞霧凝，催班曉色漸分明。",
            "龍門肅立章身別，得著銀袍却最榮。"
        ],
        "title": "集英殿立侍觀進士唱名六首  其二",
        "id": "f830433e-b7b7-458a-b4a1-0b559afa3f52"
    },
    {
        "author": "張鎡",
        "paragraphs": [
            "君王策士幾臨軒，好學隆儒古莫肩。",
            "忠鯁盡將裨治道，不令鼂董譽空傳。"
        ],
        "title": "集英殿立侍觀進士唱名六首  其三",
        "id": "67389441-e1bd-49c6-a2cd-de5afac2172f"
    },
    {
        "author": "張鎡",
        "paragraphs": [
            "青衫如草照春塘，爭傍龍墀捧敕黄。",
            "功業便從今日去，莫教人道只文章。"
        ],
        "title": "集英殿立侍觀進士唱名六首  其四",
        "id": "ab289eaf-c4b1-48b7-a4a2-67fa8d767a4d"
    },
    {
        "author": "張鎡",
        "paragraphs": [
            "先世親題鴈塔名，宦途漂泊最關情。",
            "難將此語逢人舉，歸問寒齋舊短檠。"
        ],
        "title": "集英殿立侍觀進士唱名六首  其五",
        "id": "cdfebfe0-90d8-4d45-b2bd-05f75079ad0d"
    },
    {
        "author": "張鎡",
        "paragraphs": [
            "科目從來本自寬，才疎祇合作麤官。",
            "雕蟲半世將何用，可惜南湖負釣竿。"
        ],
        "title": "集英殿立侍觀進士唱名六首  其六",
        "id": "75a06060-922d-4625-a696-129c468a5b46"
    },
    {
        "author": "張鎡",
        "paragraphs": [
            "諫鼓招言事蔑聞，昧時自鬻更紛紛。",
            "胸中著許隄防策，不救危身肯濟君。"
        ],
        "title": "讀韓非傳",
        "id": "1f0796fe-1cb7-4b24-befc-464b278bd89b"
    },
    {
        "author": "張鎡",
        "paragraphs": [
            "當年許與有誰知，人忽邱陵我獨悲。",
            "遜國曩時猶易耳，不應留劍使心欺。"
        ],
        "title": "題掛劍圖",
        "id": "3c11f831-bcc4-43b2-866e-0a6e9549a798"
    },
    {
        "author": "張鎡",
        "paragraphs": [
            "狗盜雞鳴却遇知，可憐真士不逢時。",
            "詩書若作空言看，鳳至鸞游孰致之。"
        ],
        "title": "孟嘗君",
        "id": "9b9b255b-a6f7-4f2d-aea0-ae9457b5d01c"
    },
    {
        "author": "張鎡",
        "paragraphs": [
            "破烟飛鷺不排行，林外青山閟曉光。",
            "村犬吠人循岸走，見成詩句省思量。"
        ],
        "title": "題趙祖文畫",
        "id": "1c8ac8cf-c494-4794-ab01-c3128a826c79"
    },
    {
        "author": "張鎡",
        "paragraphs": [
            "柳營謀客自楓宸，去去尖風雁字勻。",
            "莫把吟詩替橫槊，新亭北望正愁人。"
        ],
        "title": "送馬舍人赴建康軍幕",
        "id": "f4516e31-5528-4fc5-8969-86332364a476"
    },
    {
        "author": "張鎡",
        "paragraphs": [
            "精舍欣聞已解驂，風檣不易到江干。",
            "一緘試讀幽人語，莫作時情賀禮看。"
        ],
        "title": "陸嚴州赴召喜成三詩  其一",
        "id": "060ee3ec-79f5-4820-9849-6853e481897c"
    },
    {
        "author": "張鎡",
        "paragraphs": [
            "榮辱心中總不疑，因公環召獨成詩。",
            "祇愁相見無多話，不似尋常夢裏時。"
        ],
        "title": "陸嚴州赴召喜成三詩  其二",
        "id": "27d0b58a-c2d3-4f3e-b196-de32807bee37"
    },
    {
        "author": "張鎡",
        "paragraphs": [
            "知己從來自有天，除書寧復待人傳。",
            "青雲直上非逾分，占上聲名五十年。"
        ],
        "title": "陸嚴州赴召喜成三詩  其三",
        "id": "18506dd6-e7ab-44d2-b0b1-2d3cb5bba4f1"
    },
    {
        "author": "張鎡",
        "paragraphs": [
            "別駕今晨檢驛亭，道迎羸卒破銅鉦。",
            "當年錯做書窗夢，蔽日旌旗出塞兵。"
        ],
        "title": "點視馬驛因成兩絕  其一",
        "id": "48f19593-e40c-474e-bbab-0490add0c3b6"
    },
    {
        "author": "張鎡",
        "paragraphs": [
            "萬里關山過險巇，風廊聊此憇權奇。",
            "天開徑上從茲始，想見長鳴振鬣時。"
        ],
        "title": "點視馬驛因成兩絕  其二",
        "id": "1e56ce69-49aa-4d94-830f-51d7d9b6570e"
    },
    {
        "author": "張鎡",
        "paragraphs": [
            "看湖初過月陰陰，同望燈廛話夜深。",
            "帆向西興人便遠，再來華近莫相尋。"
        ],
        "title": "武子得監左帑歸甬東待次",
        "id": "52bfcbfd-7ef1-42b1-bbe9-277c8611bb0f"
    },
    {
        "author": "張鎡",
        "paragraphs": [
            "才名曾道相君知，少忍黄粱數日炊。",
            "堪笑南湖愈疎拙，相逢無話說多時。"
        ],
        "title": "簡馬莊父",
        "id": "c4d65e99-dfd8-45db-9d79-077eb27a5b17"
    },
    {
        "author": "張鎡",
        "paragraphs": [
            "誰云學宦不同源，人鏡風流百世存。",
            "想見當年臨案牘，必無書限誤成根。"
        ],
        "title": "何氏書堂",
        "id": "db3ce0c5-ec94-48fc-925f-66207bd648e9"
    },
    {
        "author": "張鎡",
        "paragraphs": [
            "松處築亭何日見，霜時開徑去年行。",
            "速排忙事成幽事，已覺貪山浪得聲。"
        ],
        "title": "憶夏墟山園",
        "id": "0c861f4f-152c-4109-be5b-965f2ea56e79"
    },
    {
        "author": "張鎡",
        "paragraphs": [
            "從來憨態最難宜，只把紅綃映雪肌。",
            "自是一枝香杏了，莫嫌都不带花枝。"
        ],
        "title": "題郭水堅畫美人二首  其一",
        "id": "016a4fd5-256e-4414-89af-89d40fdcff0d"
    },
    {
        "author": "張鎡",
        "paragraphs": [
            "雪嚲釵梁倚鬢鴉，玉溫冰潔謝鉛華。",
            "欲知占斷人間韵，便是春風最後花。"
        ],
        "title": "題郭水堅畫美人二首  其二",
        "id": "e0e522dd-bdb8-443d-8feb-f3756cee41f8"
    },
    {
        "author": "張鎡",
        "paragraphs": [
            "欲識清狂自在身，關門湖上獨經春。",
            "今朝正接黄梅雨，却出衝泥訪故人。"
        ],
        "title": "謁陸禮部歸偶成二絕句  其一",
        "id": "8f32a51d-6de6-45bd-85c4-3966cc3b7fe1"
    },
    {
        "author": "張鎡",
        "paragraphs": [
            "有口寧論黠與癡，相投無過只談詩。",
            "要知此客非忙客，欲去遲回尚讀碑。"
        ],
        "title": "謁陸禮部歸偶成二絕句  其二",
        "id": "6ecbed52-65ed-4e86-a13f-f37cc2f9301f"
    },
    {
        "author": "張鎡",
        "paragraphs": [
            "老子生來鐵面皮，要渠嬉笑莫過詩。",
            "可憐百巧卿雲手，拙直今年一奏詞。"
        ],
        "title": "有懷新筠州楊祕監寄贈八絕兼桂隠茶  其一",
        "id": "301674e3-4599-4ede-8c27-221859f97af2"
    },
    {
        "author": "張鎡",
        "paragraphs": [
            "送公蕭寺意徘徊，客衆登車不忍歸。",
            "明日尚將詩寄我，要令鶴骨轉難肥。"
        ],
        "title": "有懷新筠州楊祕監寄贈八絕兼桂隠茶  其二",
        "id": "aa7c1a99-a682-43c9-8bc5-d99266498dc8"
    },
    {
        "author": "張鎡",
        "paragraphs": [
            "聞道匆匆不住程，如今應已到鄉城。",
            "亦通朝路音書不，朝外可能空舊情。"
        ],
        "title": "有懷新筠州楊祕監寄贈八絕兼桂隠茶  其三",
        "id": "f14dc64b-90dc-4a1e-a666-e8926aa3d2e6"
    },
    {
        "author": "張鎡",
        "paragraphs": [
            "初時華節漕江東，臺閣爭留省閣中。",
            "換得一州如斗大，便無人挽信詩窮。"
        ],
        "title": "有懷新筠州楊祕監寄贈八絕兼桂隠茶  其四",
        "id": "ffc82063-a340-4804-b01b-7ae3092fa660"
    },
    {
        "author": "張鎡",
        "paragraphs": [
            "少有羊曾踏菜園，更教清苦嚼筠根。",
            "何如添得如椽筆，就向西江一口吞。"
        ],
        "title": "有懷新筠州楊祕監寄贈八絕兼桂隠茶  其五",
        "id": "9ef7a0e9-5020-40c7-8990-515b405c6978"
    },
    {
        "author": "張鎡",
        "paragraphs": [
            "螿寒蚓叫亦何心，老賊奚堪領活深。",
            "非是交遊無遠別，幾回因此慘離襟。"
        ],
        "title": "有懷新筠州楊祕監寄贈八絕兼桂隠茶  其六",
        "id": "8d388b4f-829c-4dc9-9af0-29b244a8464d"
    },
    {
        "author": "張鎡",
        "paragraphs": [
            "諸子分鑣不待鞭，愈憐肥犬滿人前。",
            "何須妙處趨庭說，心學乘閒盡底傳。"
        ],
        "title": "有懷新筠州楊祕監寄贈八絕兼桂隠茶  其七",
        "id": "2a404878-1b6c-4283-95a6-0ab56e77e171"
    },
    {
        "author": "張鎡",
        "paragraphs": [
            "茗芽封去且隨書，林下多慚好物無。",
            "鼻孔撩天猶得在，却須持贈竹香爐。"
        ],
        "title": "有懷新筠州楊祕監寄贈八絕兼桂隠茶  其八",
        "id": "87f99843-b502-49be-a19f-94266fa25e46"
    },
    {
        "author": "張鎡",
        "paragraphs": [
            "飛雪年年似故人，相逢真味一番新。",
            "別來莫問塵寰事，鬢色幾如雪色勻。"
        ],
        "title": "新詩  其一",
        "id": "cb8ba23a-09a4-477f-86b2-aff9782d216e"
    },
    {
        "author": "張鎡",
        "paragraphs": [
            "一酌橋亭即便回，雪粘桃樹學疎梅。",
            "若教湖上鷗來了，此日真須三百杯。"
        ],
        "title": "新詩  其二",
        "id": "5b5261f0-91e5-47bf-b3be-9556a11e7fcd"
    },
    {
        "author": "張鎡",
        "paragraphs": [
            "乾鵲飛鳴遶路隅，長須迎望果持書。",
            "雞豚本自無煩餉，七日山行慣食蔬。"
        ],
        "title": "回至泰陽村得家信二首  其一",
        "id": "d31daf8d-75c6-4e31-848d-44f76e4e3fd8"
    },
    {
        "author": "張鎡",
        "paragraphs": [
            "桂隠聞知得雨來，榴花應對竹光開。",
            "歸家早見南湖月，飲水猶勝舉酒杯。"
        ],
        "title": "回至泰陽村得家信二首  其二",
        "id": "17908c7d-a4d1-48ae-a0b2-acdbb02ff794"
    },
    {
        "author": "張鎡",
        "paragraphs": [
            "破艇爭剗忽罷喧，野童村女闖籬邊。",
            "令人說著蘇隄路，花滿清明畫鼓船。"
        ],
        "title": "崇德道中  其一",
        "id": "e2b3d1ee-e8f5-470a-8e79-5517c3753629"
    },
    {
        "author": "張鎡",
        "paragraphs": [
            "羊蹄根老漫溪潯，灰蝶閒飛興亦深。",
            "春色醉人勝似酒，覓詩天氣要微陰。"
        ],
        "title": "崇德道中  其二",
        "id": "23d2e886-ef31-4308-8d06-145efa9addc1"
    },
    {
        "author": "張鎡",
        "paragraphs": [
            "疎籬遮竹竹難遮，卧向溪流一桁斜。",
            "綠底睡鳬應自愛，起來摇翅各成花。"
        ],
        "title": "崇德道中  其三",
        "id": "3b63fded-2645-4436-a0f0-98296da8b8c1"
    },
    {
        "author": "張鎡",
        "paragraphs": [
            "枸橘花繁雪有香，風吹成陣入船艙。",
            "若教知我園中路，不肯芳菲驛舍傍。"
        ],
        "title": "崇德道中  其四",
        "id": "4b84fdf3-2cb7-40bd-83ea-7077d0b7e695"
    },
    {
        "author": "張鎡",
        "paragraphs": [
            "日欲西時暮靄凝，何嘗落向遠山層。",
            "分明萬丈青羅幕，遮却銷金罩裏燈。"
        ],
        "title": "曹村觀落日",
        "id": "7da8e388-d2f8-459f-bf57-3d352098af28"
    },
    {
        "author": "張鎡",
        "paragraphs": [
            "放鴨成羣趁暖暉，村童遮護只狂飛。",
            "多多益辦真難事，半里撐船趕不歸。"
        ],
        "title": "五家林四首  其一",
        "id": "b01675c9-2795-4628-bc0b-41f474bfc9ca"
    },
    {
        "author": "張鎡",
        "paragraphs": [
            "岸轉欣逢撆撆兒，蹙成千步響琉璃。",
            "沒波豈但尋魚喫，水不能濡只我知。"
        ],
        "title": "五家林四首  其二",
        "id": "85aa80cd-2abc-49ab-a534-e90ce2ee350a"
    },
    {
        "author": "張鎡",
        "paragraphs": [
            "草木敷榮怕入秋，霜天却自不窮愁。",
            "彈丸都把黄金鑄，亂掛枯疎凍樹頭。"
        ],
        "title": "五家林四首  其三",
        "id": "e93d46f2-137f-48dc-b61a-339756154a6f"
    },
    {
        "author": "張鎡",
        "paragraphs": [
            "散亂飛鴻掠快晴，嗈嗈那復苦寒聲。",
            "定知已入新詩了，纔過余舟便不鳴。"
        ],
        "title": "五家林四首  其四",
        "id": "f72bfa46-47a6-467a-8713-af8ba30e82d0"
    },
    {
        "author": "張鎡",
        "paragraphs": [
            "澗水流如活水晶，道傍一語喚人醒。",
            "山林未必渠能說，說著山林便可聽。"
        ],
        "title": "車中聞人說谿澗如水晶色口占一絕",
        "id": "69dee16e-108b-4ab5-8d99-21af94e68b4b"
    },
    {
        "author": "張鎡",
        "paragraphs": [
            "從來大智特閑閑，手足胼胝意不艱。",
            "千古夏王崇廟祀，濬川功用只隨山。"
        ],
        "title": "題禹廟二首  其一",
        "id": "58d9e62a-dc3a-4ddf-8abd-0aff7bdce103"
    },
    {
        "author": "張鎡",
        "paragraphs": [
            "爲人心切屢忘家，力量方知有等差。",
            "莫信空山葬冠劍，且吟古屋畫龍蛇。"
        ],
        "title": "題禹廟二首  其二",
        "id": "7fc090e3-0d95-4662-a33f-de5de3fe042c"
    },
    {
        "author": "張鎡",
        "paragraphs": [
            "牆上夭桃竹頂齊，矮橋橫水屋橫陂。",
            "主翁受用三竿日，門外催租總不知。"
        ],
        "title": "自錫山歸舟中三首  其一",
        "id": "25f7b5e7-2706-49fb-a171-0865a51663d0"
    },
    {
        "author": "張鎡",
        "paragraphs": [
            "破驛遥臨放馬場，兩鴉飛下更蒼凉。",
            "東風莫起雕鞍興，白髮欺人念故鄉。"
        ],
        "title": "自錫山歸舟中三首  其二",
        "id": "ee82f4b2-b486-4749-ae56-44449a20acd0"
    },
    {
        "author": "張鎡",
        "paragraphs": [
            "帆腰風便得歸程，天末層雲暗又明。",
            "淺色雞兒深色草，知誰教汝喚詩成。"
        ],
        "title": "自錫山歸舟中三首  其三",
        "id": "fdb63443-8b3e-44c1-ba81-1d3c4d100a8a"
    },
    {
        "author": "張鎡",
        "paragraphs": [
            "落日烘蒙紫翠間，舟人遥指洞庭山。",
            "雲情水態明朝看，且伴新蟾宿柳灣。"
        ],
        "tags": [
            "洞庭湖"
        ],
        "title": "宿上湖",
        "id": "488a788c-a6c0-4fff-928d-7662bd23950f"
    },
    {
        "author": "張鎡",
        "paragraphs": [
            "新月何曾展畫幃，便教星斗避寒輝。",
            "思量自在天公最，昨日峰頭有雪飛。"
        ],
        "title": "望亭夜泊",
        "id": "b135972c-21db-4fe2-a9e8-8a4c311c45de"
    },
    {
        "author": "張鎡",
        "paragraphs": [
            "近村非少茂林枝，十二烏巢一樹棲。",
            "應恐此間難覓句，預先留作我詩題。"
        ],
        "title": "石門小泊",
        "id": "26e6e4f2-784b-4de0-a3da-037081590f00"
    },
    {
        "author": "張鎡",
        "paragraphs": [
            "竹栽方訝不成陰，寸地城中果寸金。",
            "莫使無家輕發嘆，北山園裏翠烟深。"
        ],
        "title": "潘茂洪借屋地主催起僕以山園暫假寓泊書兩詩送之  其一",
        "id": "28d3e5b3-4f9c-4df8-b69f-ce6400081da6"
    },
    {
        "author": "張鎡",
        "paragraphs": [
            "種藝吾方屋數間，圖書雞犬稱君閒。",
            "徑携桃葉航湖去，別有新居却載還。"
        ],
        "title": "潘茂洪借屋地主催起僕以山園暫假寓泊書兩詩送之  其二",
        "id": "12072780-122e-40e9-80e1-0c412d566ea0"
    },
    {
        "author": "張鎡",
        "paragraphs": [
            "波鳴船板喚晨興，倦睫揩摩得夢醒。",
            "到縣陰晴休更問，野禽聲已喜人聽。"
        ],
        "title": "行次德清  其一",
        "id": "d0c79dbb-196b-4253-a74c-9aff68998586"
    },
    {
        "author": "張鎡",
        "paragraphs": [
            "浮圖立處覺天低，迎我船行十里時。",
            "不是前山明復暗，那知頭上白雲移。"
        ],
        "title": "行次德清  其二",
        "id": "4f3bf171-7928-4533-ab96-219041ab33dd"
    },
    {
        "author": "張鎡",
        "paragraphs": [
            "漸凉山水倍清華，不說漁樵亦自嘉。",
            "好是趁人全省力，龜溪纔過又荷花。"
        ],
        "title": "行次德清  其三",
        "id": "fa0b1a9f-a0be-4753-a493-3d1d965062cd"
    },
    {
        "author": "張鎡",
        "paragraphs": [
            "今日何曾獨自來，船中相伴有誠齋。",
            "須知不局詩編裏，妙用方能處處皆。"
        ],
        "title": "携楊祕監詩一編登舟因成二絕  其一",
        "id": "fa1c2f68-59cb-449d-89b0-4989c7669d69"
    },
    {
        "author": "張鎡",
        "paragraphs": [
            "造化精神無盡期，跳騰踔厲即時追。",
            "目前言句知多少，罕有先生活法詩。"
        ],
        "title": "携楊祕監詩一編登舟因成二絕  其二",
        "id": "d93f03bf-fd00-49dc-ad24-f6f4ec44f86b"
    },
    {
        "author": "張鎡",
        "paragraphs": [
            "眼力知君已絕倫，奉傳一法更通神。",
            "看渠天爵高人爵，方是人間富貴人。"
        ],
        "title": "相士陳邦彥覓詩",
        "id": "3963dea7-50fd-4ae9-8d3e-936332e8c052"
    },
    {
        "author": "張鎡",
        "paragraphs": [
            "綿延蒼岫補林空，菱荇通船萬鏡中。",
            "黄白花明如繡出，蜻蜓猶愛蓼成叢。"
        ],
        "title": "行次下渚湖二首  其一",
        "id": "361a0e1d-e0ec-432e-90ac-1178265a45c9"
    },
    {
        "author": "張鎡",
        "paragraphs": [
            "野童綠草牧鵝羣，詩料今朝得幾分。",
            "俯仰縱橫皆合律，雲如層樹樹如雲。"
        ],
        "title": "行次下渚湖二首  其二",
        "id": "18fb820a-ce81-4c6b-b825-d65696ce76ff"
    },
    {
        "author": "張鎡",
        "paragraphs": [
            "迢遥秦隴舊家山，百萬貔貅擁節還。",
            "讀盡一編時自許，西風吹夢玉門關。"
        ],
        "title": "雜興  其一",
        "id": "60957426-cca1-4426-ad4c-7a064037dd49"
    },
    {
        "author": "張鎡",
        "paragraphs": [
            "小圃秋光不世情，蠹枝枯枿忽重青。",
            "凌晨自灌銀床水，居士新看種樹經。"
        ],
        "title": "雜興  其二",
        "id": "54ce9498-5a0b-4c1b-8d69-3350cacbc26f"
    },
    {
        "author": "張鎡",
        "paragraphs": [
            "細讀南山扣角歌，機鋒投處幾曾多。",
            "道人不踏門前路，敝帚其如自愛何。"
        ],
        "title": "雜興  其三",
        "id": "1fa767f3-bd9f-40d2-bada-581a4b7b3621"
    },
    {
        "author": "張鎡",
        "paragraphs": [
            "懽意千年孰與齊，恰如穉子候門時。",
            "八旬半載爭多少，匹似淵明已較遲。"
        ],
        "title": "園步雜興  其一",
        "id": "dc06a0f4-b0a1-4eb4-9335-89db50f0ecf7"
    },
    {
        "author": "張鎡",
        "paragraphs": [
            "豆籬黄葉被蔬田，靜極情懷似黯然。",
            "居舍又從東壁看，柳梢濃處起厨烟。"
        ],
        "title": "園步雜興  其二",
        "id": "d7bf93a3-7358-404e-8b94-ca607708b08f"
    },
    {
        "author": "張鎡",
        "paragraphs": [
            "無風寒色自凄迷，晚日低籠一徑微。",
            "竹裏鳩藏初未覺，小車行過忽橫飛。"
        ],
        "title": "園步雜興  其三",
        "id": "6c5a25e9-3760-4dd8-8382-0d9030339854"
    },
    {
        "author": "張鎡",
        "paragraphs": [
            "池心誰放葉舟橫，蓮蘤還如入夏生。",
            "病起一天雲意好，淺坡閒讓鹿先行。"
        ],
        "title": "園步雜興  其四",
        "id": "99ef9785-4c4b-4813-816c-827d6c9f3081"
    },
    {
        "author": "張鎡",
        "paragraphs": [
            "園中荒穢漸平治，老子何妨鬢有絲。",
            "從此五行無晦氣，一閒成就萬篇詩。"
        ],
        "title": "園步雜興  其五",
        "id": "c016c5e7-b2bf-4364-b227-fb36a15251a9"
    },
    {
        "author": "張鎡",
        "paragraphs": [
            "漁舟閒上揭疎篷，倚徧苕華岸岸紅。",
            "兩日新秋凉便覺，費人詩句是西風。"
        ],
        "title": "立秋後一日池上雜興  其一",
        "id": "d8441e20-1ef8-41f7-ab14-873f1d37593d"
    },
    {
        "author": "張鎡",
        "paragraphs": [
            "船舷何事若輕雷，盪葉衝蓮一道開。",
            "莫待歸時方命酒，徑從花上遞金杯。"
        ],
        "title": "立秋後一日池上雜興  其二",
        "id": "37ac57cc-3252-4819-8f81-6e7b312ef163"
    },
    {
        "author": "張鎡",
        "paragraphs": [
            "小娃猶記喜歸時，故唱前年自賦詞。",
            "但得池邊鷗鷺聽，更須門外野人知。"
        ],
        "title": "立秋後一日池上雜興  其三",
        "id": "1aa50769-2107-4448-a219-e7d0a8583ded"
    },
    {
        "author": "張鎡",
        "paragraphs": [
            "冰輪艷艷湧東牆，魚觸波紋破碎光。",
            "十萬人家眠正熟，誰知凉滿一胡床。"
        ],
        "title": "立秋後一日池上雜興  其四",
        "id": "52c9bebd-c89d-45ae-a878-d1e672d9ded9"
    },
    {
        "author": "張鎡",
        "paragraphs": [
            "里俗崇祠想報功，袍鞾包裹雪髯翁。",
            "休嗟事始無人識，縱有豐碑亦是空。"
        ],
        "title": "道傍叢祠榜云老人廟",
        "id": "50196ad6-df8b-448c-b08d-61ea1de9f48e"
    },
    {
        "author": "張鎡",
        "paragraphs": [
            "欲訴中心話許長，尺書恨不寄千張。",
            "新篇喜逐東風好，亦盡人間草木荒。"
        ],
        "title": "次韵京口叔祖見寄四首  其一",
        "id": "18305ee0-0abd-47c2-8d16-a4e8dedb4ac4"
    },
    {
        "author": "張鎡",
        "paragraphs": [
            "山堂初展稱婆娑，曲逕移栽雜樹多。",
            "應是我翁歸舍後，便登繁要亦來過。"
        ],
        "title": "次韵京口叔祖見寄四首  其二",
        "id": "d0126d3c-06af-4fe6-b23c-9436f329013e"
    },
    {
        "author": "張鎡",
        "paragraphs": [
            "病起逢春自獻酬，醉狂詩體類俳優。",
            "追攀雄傑誠堪笑，寄去稽遲更合羞。"
        ],
        "title": "次韵京口叔祖見寄四首  其三",
        "id": "bf64aa66-686d-4ab8-af9f-b2860406c17b"
    },
    {
        "author": "張鎡",
        "paragraphs": [
            "汲古無初不讀書，屠蘇新製帖僧廬。",
            "癡禪晝夜蒲團上，貪睡猶勝學宰予。"
        ],
        "title": "次韵京口叔祖見寄四首  其四",
        "id": "36a4b331-858a-4e61-ba0e-3a09eeff7add"
    },
    {
        "author": "張鎡",
        "paragraphs": [
            "相逢未問有詩新，識得全然少得人。",
            "莫怪世間多不愛，翰林憔悴少陵貧。"
        ],
        "title": "次韵酬王之孟見贈",
        "id": "ad319528-033f-4f99-a58a-7dd121fd700c"
    },
    {
        "author": "張鎡",
        "paragraphs": [
            "飽看朝霞與暮雲，一丘一壑大無塵。",
            "關門果是倦迎客，倒屣還因有句人。"
        ],
        "title": "次韵姜邦傑見訪留贈三詩  其一",
        "id": "5717719c-f9a0-424d-a999-e372fbb9a541"
    },
    {
        "author": "張鎡",
        "paragraphs": [
            "繞林遊遍便沿陂，薄暑車行不下帷。",
            "最喜竹君相伴久，見渠生子子生兒。"
        ],
        "title": "次韵姜邦傑見訪留贈三詩  其二",
        "id": "fe256675-cfc1-4135-91be-37a1b55dc35b"
    },
    {
        "author": "張鎡",
        "paragraphs": [
            "何曾一事擾中扃，醉便投床夢亦清。",
            "書卷猶嫌舊時習，未能熟處放教生。"
        ],
        "title": "次韵姜邦傑見訪留贈三詩  其三",
        "id": "57015426-5809-400e-9a31-f52884af8608"
    },
    {
        "author": "張鎡",
        "paragraphs": [
            "小築茅堂亦有廳，規摹林野自然清。",
            "仙風道骨真人後，過我應除喝道聲。"
        ],
        "title": "次韵呂浩然四首  其一",
        "id": "8ce2ba6b-1de6-4b12-b5ed-fdea620997ad"
    },
    {
        "author": "張鎡",
        "paragraphs": [
            "作詩誰道有梯階，當下由人肯放開。",
            "字字不爲聲病縛，知君得處自天來。"
        ],
        "title": "次韵呂浩然四首  其二",
        "id": "6c2fa8ce-4906-46b8-917f-d653c870d740"
    },
    {
        "author": "張鎡",
        "paragraphs": [
            "秋水清來不釣魚，有時遮眼强尋書。",
            "過從閑客猶全少，况是朝官更合疎。"
        ],
        "title": "次韵呂浩然四首  其三",
        "id": "ef202a5d-2e84-4559-9aaa-4ec1985d1088"
    },
    {
        "author": "張鎡",
        "paragraphs": [
            "天然風景異人爲，門外南湖不姓西。",
            "指日芙蓉盛行發，何須出郭看蘇堤。"
        ],
        "title": "次韵呂浩然四首  其四",
        "id": "9100f5b8-5b82-490c-9d85-bf477b6c590f"
    },
    {
        "author": "張鎡",
        "paragraphs": [
            "古縣依山愜乍遊，欲行因路始窮幽。",
            "攙空石壁樛林合，更做行程急也留。"
        ],
        "title": "過野翁亭因登岝崿山憩崇壽院僧軒共成四絕句  其一",
        "id": "45e2a854-38c9-4ed0-b216-a02637abd77e"
    },
    {
        "author": "張鎡",
        "paragraphs": [
            "溪流逢旱息潺淙，野彴橫趨亂石中。",
            "晨恨鐵冠人已去，我來權合號山翁。"
        ],
        "title": "過野翁亭因登岝崿山憩崇壽院僧軒共成四絕句  其二",
        "id": "83e2c463-2625-4d5a-a41b-f8edc194297e"
    },
    {
        "author": "張鎡",
        "paragraphs": [
            "甲子峰高正屬連，白雲騰涌似爐煙。",
            "羣仙若訝歸來晚，只躡雲根上碧天。"
        ],
        "title": "過野翁亭因登岝崿山憩崇壽院僧軒共成四絕句  其三",
        "id": "0373c5be-d915-4e80-9009-15d254a68dd6"
    },
    {
        "author": "張鎡",
        "paragraphs": [
            "巖隈蕭寺得躋攀，數翠邀嵐不復難。",
            "已向城中專一壑，更須隨處款青山。"
        ],
        "title": "過野翁亭因登岝崿山憩崇壽院僧軒共成四絕句  其四",
        "id": "0c512e51-b4c9-4ec1-b322-ef3988235421"
    },
    {
        "author": "張鎡",
        "paragraphs": [
            "船出修門未有詩，直須鳳口汎晴溪。",
            "緣何觸景方吟得，拙句頻年不立題。"
        ],
        "title": "舟過良渚",
        "id": "412ecfcc-8c3a-435c-bb3e-066becbde3f9"
    },
    {
        "author": "張鎡",
        "paragraphs": [
            "居士園門甚處開，傍城猶未著樓臺。",
            "門前湖水三千尺，引得沙鷗亦肯來。"
        ],
        "title": "南湖有鷗成羣里閭間云數十年未嘗見也實塵中奇事因築亭洲上榜曰鷗渚仍放言六絕  其一",
        "id": "2c685ffa-0fe4-47c4-a3f9-687c3fe016c1"
    },
    {
        "author": "張鎡",
        "paragraphs": [
            "旋開斜港放船出，更著小亭臨水看。",
            "軟紅塵裏江山景，便著丹青畫亦難。"
        ],
        "title": "南湖有鷗成羣里閭間云數十年未嘗見也實塵中奇事因築亭洲上榜曰鷗渚仍放言六絕  其二",
        "id": "8d066979-af29-4b94-af79-ce7135fcd4d9"
    },
    {
        "author": "張鎡",
        "paragraphs": [
            "東家西家翁媼說，白洋湖自有多年。",
            "何曾識見江鷗至，消得主人詩興顛。"
        ],
        "title": "南湖有鷗成羣里閭間云數十年未嘗見也實塵中奇事因築亭洲上榜曰鷗渚仍放言六絕  其三",
        "id": "c9f7da26-3f84-45c2-a17e-a5b98bd39d7d"
    },
    {
        "author": "張鎡",
        "paragraphs": [
            "朝陽鳴鳳國之祥，瑞事吾家鷗鷺行。",
            "最愛幾聲煙外響，和他漁艇獨敲榔。"
        ],
        "title": "南湖有鷗成羣里閭間云數十年未嘗見也實塵中奇事因築亭洲上榜曰鷗渚仍放言六絕  其四",
        "id": "3a5f68c6-da84-4ccf-911e-004321fed59b"
    },
    {
        "author": "張鎡",
        "paragraphs": [
            "十五年前過揚子，爾輩出沒波濤中。",
            "爭知今日得共住，急喚酒來澆晚風。"
        ],
        "title": "南湖有鷗成羣里閭間云數十年未嘗見也實塵中奇事因築亭洲上榜曰鷗渚仍放言六絕  其五",
        "id": "a18e3489-ed48-489a-8deb-bac879b58abb"
    },
    {
        "author": "張鎡",
        "paragraphs": [
            "不因他處食無魚，來慰先生索寞居。",
            "走筆贈詩君莫笑，從遊此是最相於。"
        ],
        "title": "南湖有鷗成羣里閭間云數十年未嘗見也實塵中奇事因築亭洲上榜曰鷗渚仍放言六絕  其六",
        "id": "e145bcdf-c72d-49a1-b00c-1280eb176ae2"
    },
    {
        "author": "張鎡",
        "paragraphs": [
            "只道南湖沒樣奇，出關又有許多詩。",
            "便須抄取天然句，纔下工夫走却伊。"
        ],
        "title": "出城二首  其一",
        "id": "23d4f1a0-4fab-4c50-8500-10b36588bcff"
    },
    {
        "author": "張鎡",
        "paragraphs": [
            "扁舟初上一聲雷，兩岸濃雲亂欲堆。",
            "堪笑此時晴太早，篷遮未定雨先來。"
        ],
        "title": "出城二首  其二",
        "id": "cfd3f031-c171-4934-adbe-18e8123d38ce"
    },
    {
        "author": "張鎡",
        "paragraphs": [
            "聞道君家琥珀霞，杭州那更說梨花。",
            "櫻桃顆顆堪持比，換取一尊來水涯。"
        ],
        "title": "以桂隠櫻桃從益之博紅酒詩",
        "id": "1497cc94-563e-403b-b258-e6e0b3862485"
    },
    {
        "author": "張鎡",
        "paragraphs": [
            "野晴天碧共溪長，畫樣飛來白鳥雙。",
            "舟小不禁風罨岸，菰蒲無數入篷窗。"
        ],
        "title": "新市道中",
        "id": "ea74897c-ace8-430c-9ec2-10b847ea4b56"
    },
    {
        "author": "張鎡",
        "paragraphs": [
            "非竹非絲響裂空，高歌三唱出漁篷。",
            "清谿激越猶如許，想見湘波欵乃中。"
        ],
        "title": "夜聞漁歌",
        "id": "d3d5f8f0-ec3a-4c9c-93fb-c72bcf9c944e"
    },
    {
        "author": "張鎡",
        "paragraphs": [
            "蒼苔徑入舊栽竹，樹裏橋橫新鑿池。",
            "丈室穩居清絕地，豈容支遁不能詩。"
        ],
        "title": "訪安福寺叶上人",
        "id": "d2852665-fd44-49c3-b338-0fffbf6d10dc"
    },
    {
        "author": "張鎡",
        "paragraphs": [
            "草聲真似過田間，唧唧蟲催興未闌。",
            "珍重小輿能從我，夜深穿遍竹陰寒。"
        ],
        "title": "西莊夜歸",
        "id": "2fb67869-5a48-4c4b-b445-fd163c2f2ace"
    },
    {
        "author": "張鎡",
        "paragraphs": [
            "繞架蒲萄葉尚稀，瓦爐閒炷柏煙微。",
            "年年綠暗軒窗意，却恨春風不早歸。"
        ],
        "title": "題本覺寺  其一",
        "id": "67be9ee2-6424-4b6a-8218-940dc05b2217"
    },
    {
        "author": "張鎡",
        "paragraphs": [
            "一徑橫穿蘚翠封，滿空聲動玉琤淙。",
            "林居豈是無修竹，未有清陰似此濃。"
        ],
        "title": "題本覺寺  其二",
        "id": "60a5c513-8e02-459a-a1e7-31f082c3fc75"
    },
    {
        "author": "張鎡",
        "paragraphs": [
            "籜龍來向石根蟠，幻出摩尼躍翠盤。",
            "今日山中晴亦雨，可無風過發清寒。"
        ],
        "title": "題圓覺寺跳珠軒",
        "id": "127148db-8aab-4696-8782-df7839094ee5"
    },
    {
        "author": "張鎡",
        "paragraphs": [
            "春情緣雨復緣晴，晴即閒行雨即吟。",
            "花好滿園看未過，出牆鄰樹又關心。"
        ],
        "title": "清明日書亦菴壁二首  其一",
        "id": "4e34a0b8-cc39-446d-9b5f-07021ce20332"
    },
    {
        "author": "張鎡",
        "paragraphs": [
            "光陰高柳欲飄綿，拂著薔薇錦壁連。",
            "莫道行人總無識，定因羅爵愛門前。"
        ],
        "title": "清明日書亦菴壁二首  其二",
        "id": "8515a0b7-e889-4f7f-8e0e-25216ac89592"
    },
    {
        "author": "張鎡",
        "paragraphs": [
            "紅蘤牆頭蜂過葉，翠藤池面蟻行枝。",
            "蹔來數刻有餘興，若住此軒何限詩。"
        ],
        "title": "題南山劉家寺松雲軒",
        "id": "a4f5ba25-7e6c-4da1-b9fa-abbf7be6782a"
    },
    {
        "author": "張鎡",
        "paragraphs": [
            "折枝登几已孤妍，况值風林水石邊。",
            "犖确路斜飛蓋歇，丁寧茅店畧停烟。"
        ],
        "title": "尋桂南山至崇壽院因往靈石三首  其一",
        "id": "8453f464-2374-4674-864a-69b67d2cccc1"
    },
    {
        "author": "張鎡",
        "paragraphs": [
            "迎客山僧未下廊，好風吹鼻便生狂。",
            "莫疑佛宇清芬烈，薝蔔曼殊共借香。"
        ],
        "title": "尋桂南山至崇壽院因往靈石三首  其二",
        "id": "efa48a11-33c3-484f-b714-1a77fbb20ac4"
    },
    {
        "author": "張鎡",
        "paragraphs": [
            "山頭籐斷空垂子，亭下泉荒不滿池。",
            "老衲坐來知敬客，南音猶記鬼仙詩。"
        ],
        "title": "尋桂南山至崇壽院因往靈石三首  其三",
        "id": "0b48704b-f876-4883-9ed4-c33eaa2956b5"
    },
    {
        "author": "張鎡",
        "paragraphs": [
            "孤榜前春冰雪清，山祠閒步意無營。",
            "曾耽幽槩穿廊曲，猶記筠冠問客生。"
        ],
        "title": "閒步遊紫極觀",
        "id": "3e05a7c1-54e7-43c3-ab03-b8dfefb7f504"
    },
    {
        "author": "張鎡",
        "paragraphs": [
            "僧舍生涯只且然，養他行者不須錢。",
            "龍潭莫問僧參得，吹滅燈時各自眠。"
        ],
        "title": "鐵行者",
        "id": "01b2a4e1-1476-4886-a3a0-fb8aaa07f105"
    },
    {
        "author": "張鎡",
        "paragraphs": [
            "白鷺橫來正作羣，忽從區稻綠間分。",
            "問渠曾過城中否，應識南湖水際雲。"
        ],
        "title": "彭祖嶺道中",
        "id": "0f4d8dcc-5e3e-4570-af74-6e314f845a33"
    },
    {
        "author": "張鎡",
        "paragraphs": [
            "寒窗不住閲清文，煉石真爲五色雲。",
            "拄杖橫擔東魯教，長安今次欲誰聞。"
        ],
        "title": "曾幼度許過訪兩詩問訊  其一",
        "id": "429bf705-90f9-41db-b399-cacb4d80f16a"
    },
    {
        "author": "張鎡",
        "paragraphs": [
            "詩不能工張約齋，有人曾說訪渠來。",
            "病餘百拙慵開口，願聽晴空起怒雷。"
        ],
        "title": "曾幼度許過訪兩詩問訊  其二",
        "id": "80fb74ee-7d3a-48fc-9f87-32328af4da16"
    },
    {
        "author": "張鎡",
        "paragraphs": [
            "誰敲白石生熱烟，舉頭見嶺思回鞭。",
            "修竹林間有寒甃，莫打渴烏教近前。"
        ],
        "title": "暑行",
        "id": "18503f1d-b298-4ae5-aaa6-e61cf6be37e0"
    },
    {
        "author": "張鎡",
        "paragraphs": [
            "翠藤縈樹夕花明，無數圓荷貼亂萍。",
            "酒力半銷來照影，晚風輕澹鶴梳翎。"
        ],
        "title": "水邊",
        "id": "54db0d6c-0436-456f-9bd7-a751efbfe56f"
    },
    {
        "author": "張鎡",
        "paragraphs": [
            "小閣梯檐竹作籬，晴陰登眺百盤宜。",
            "懸知皓月升雲海，不賦如鈎似鏡詩。"
        ],
        "title": "晚眺",
        "id": "2c414e12-4d0a-4424-b605-c011efd8feee"
    },
    {
        "author": "張鎡",
        "paragraphs": [
            "吹落天河入水中，分明金鍍晚來風。",
            "若非日脚流成汁，平楚青還染得紅。"
        ],
        "title": "觀水上斜照",
        "id": "7de01328-e775-475d-b1e9-a33e74237c54"
    },
    {
        "author": "張鎡",
        "paragraphs": [
            "相國歸來未肯閒，自將日月煉成丹。",
            "思量漫把黄金鑄，一段精神畫亦難。"
        ],
        "title": "題山長庵",
        "id": "1c3885bf-c00f-455d-a00e-a0b810db9cc3"
    },
    {
        "author": "張鎡",
        "paragraphs": [
            "畦丁相引繞園行，指說亭基不記名。",
            "因想後湖題柱處，樹林曾見作詩成。"
        ],
        "title": "臞庵書事四首  其一",
        "id": "a69eb014-2075-4cb6-9b98-0b4599985dde"
    },
    {
        "author": "張鎡",
        "paragraphs": [
            "老藤橫路幾星霜，骨相清堅壽自長。",
            "敢憚側巾方可過，折枝爲子也何妨。"
        ],
        "title": "臞庵書事四首  其二",
        "id": "c25416fb-718b-4a01-8a67-379305cac96c"
    },
    {
        "author": "張鎡",
        "paragraphs": [
            "曲澗斜穿竹最奇，豈容長夏有炎曦。",
            "林深縱怯湖風猛，更爲支筇立少時。"
        ],
        "title": "臞庵書事四首  其三",
        "id": "9ed338f6-80a0-472f-ba30-190ad099e38a"
    },
    {
        "author": "張鎡",
        "paragraphs": [
            "人生富貴盡浮雲，何必須因不義分。",
            "若有一丘能作主，更慙寇鄧立功勳。"
        ],
        "title": "臞庵書事四首  其四",
        "id": "58d0db19-7bc1-4097-8023-399b18036110"
    },
    {
        "author": "張鎡",
        "paragraphs": [
            "故殿簷陰石匯泉，針魚苔凈樂回旋。",
            "持盃挹取雖無暇，照影心腸更洒然。"
        ],
        "title": "送客至無相蘭若歸過慈雲嶺小憩崇壽寺書所見十首  其一",
        "id": "03394757-cae8-420b-999a-429e3736d16a"
    },
    {
        "author": "張鎡",
        "paragraphs": [
            "野香別是一般風，驀直平岡好翠松。",
            "更許虛空畫山水，細鋪霞浪襯雲峰。"
        ],
        "title": "送客至無相蘭若歸過慈雲嶺小憩崇壽寺書所見十首  其二",
        "id": "7a1f2063-7da5-42bd-90be-b5253c39a5b6"
    },
    {
        "author": "張鎡",
        "paragraphs": [
            "山腰路轉湧蒼蛇，山下修筠媚白沙。",
            "正要澄江舒倦眼，莫教緣岸有人家。"
        ],
        "title": "送客至無相蘭若歸過慈雲嶺小憩崇壽寺書所見十首  其三",
        "id": "c3cec474-621c-4da1-8a9a-9eabb81972dc"
    },
    {
        "author": "張鎡",
        "paragraphs": [
            "嶺度慈雲境累凉，前看湖面後看江。",
            "詩魔半餉難調伏，除是休來却易降。"
        ],
        "title": "送客至無相蘭若歸過慈雲嶺小憩崇壽寺書所見十首  其四",
        "id": "d5f3e678-a1cf-4a5e-8f2f-87c79794f148"
    },
    {
        "author": "張鎡",
        "paragraphs": [
            "南山好處劉家寺，門裏松篁一逕衝。",
            "自有禽聲喜迎客，不須知事更鳴鐘。"
        ],
        "title": "送客至無相蘭若歸過慈雲嶺小憩崇壽寺書所見十首  其五",
        "id": "ab7b571a-e2c9-4122-97ff-9ab369491dea"
    },
    {
        "author": "張鎡",
        "paragraphs": [
            "老僧分袂倏三年，猶訪芳池躍翠泉。",
            "新疊兩山都未識，北堂引看更東偏。"
        ],
        "title": "送客至無相蘭若歸過慈雲嶺小憩崇壽寺書所見十首  其六",
        "id": "d4b5c052-3700-4632-85d6-3b604948ecb3"
    },
    {
        "author": "張鎡",
        "paragraphs": [
            "支徑坡陀竹最多，籜龍纔起更成窠。",
            "穿嵐觸翠坳塘出，一片香來得嫩荷。"
        ],
        "title": "送客至無相蘭若歸過慈雲嶺小憩崇壽寺書所見十首  其七",
        "id": "0d325ef6-cf4d-4441-ba1b-a1c86313022b"
    },
    {
        "author": "張鎡",
        "paragraphs": [
            "井分泉脈透巉巖，誰道飛流是假山。",
            "水鳥樹林皆作供，可憐居士只偷閒。"
        ],
        "title": "送客至無相蘭若歸過慈雲嶺小憩崇壽寺書所見十首  其八",
        "id": "50fe144c-931c-4ed3-922d-b396f7ec8205"
    },
    {
        "author": "張鎡",
        "paragraphs": [
            "亭橋兩面看芙蕖，靜數波間小隊魚。",
            "碧幛彎環遮去路，凈天終待此同居。"
        ],
        "title": "送客至無相蘭若歸過慈雲嶺小憩崇壽寺書所見十首  其九",
        "id": "cb5f58a6-b778-4956-bdd2-b791997dabe0"
    },
    {
        "author": "張鎡",
        "paragraphs": [
            "欲歸停馭重徘徊，破費林間雪一杯。",
            "留取半山看未了，火雲時節約重來。"
        ],
        "title": "送客至無相蘭若歸過慈雲嶺小憩崇壽寺書所見十首  其一○",
        "id": "a9fafdc6-4fcb-4bd2-b76c-9a474cf192b9"
    },
    {
        "author": "張鎡",
        "paragraphs": [
            "妙絕吾宗有舊題，趁晴逕過敢留詩。",
            "只消記取今朝景，不是烏啼月落時。"
        ],
        "title": "過楓橋寺",
        "id": "1a5d3d89-4b76-40be-9998-0cb02eea4a81"
    },
    {
        "author": "張鎡",
        "paragraphs": [
            "四絃么鳳雜雛鶑，不作商船塞路聲。",
            "花影透簾清晝夜，細將攏撚說多情。"
        ],
        "title": "聽琵琶",
        "id": "4eb9c873-e918-4e05-9cea-623abc0dc624"
    },
    {
        "author": "張鎡",
        "paragraphs": [
            "半生繁會想梨園，醒耳秋風鳳語絃。",
            "我亦秦關歸未暇，故都休說汴河邊。"
        ],
        "title": "紹興間國工胡偉琵琶擅稱一時其徒豪興得胡心傳之妙今年七十二清健伎益精從容話故都事使人感歎因書小詩與之",
        "id": "877bea20-ce51-42a7-82ef-9c95a4237905"
    },
    {
        "author": "張鎡",
        "paragraphs": [
            "凉蟬亂叫朝暮雨，獨鶴不迷前後山。",
            "芎葉煮湯勝茗椀，栗花然火稱松關。"
        ],
        "title": "許道士房",
        "id": "6463b2ba-3d1b-4b39-bad3-187ddd698d45"
    },
    {
        "author": "張鎡",
        "paragraphs": [
            "北堂萱獨雁行疎，旅夢通宵只敝廬。",
            "未暇拆封忙喚僕，先將安否問何如。"
        ],
        "title": "得家書  其一",
        "id": "c813fddf-48a6-4a0a-9d32-e76945fc0342"
    },
    {
        "author": "張鎡",
        "paragraphs": [
            "玉塞金河阻去程，醉中嘗夢賦西征。",
            "天時不與人心合，獨守寒窗數鴈聲。"
        ],
        "title": "得家書  其二",
        "id": "46fcee06-9a3f-40bb-81f3-6f9b3f3ba8b3"
    },
    {
        "author": "張鎡",
        "paragraphs": [
            "風沙來往稻粱謀，江北江南一歲遒。",
            "非爲紅樓斷消息，待梅暗候自清愁。"
        ],
        "title": "得家書  其三",
        "id": "807d7ff0-e406-4379-991e-390b06abcd51"
    },
    {
        "author": "張鎡",
        "paragraphs": [
            "小雨終朝濕翠霏，渚蒲汀樹白瀰瀰。",
            "若嫌鳴雁無厭足，回到潮州又索詩。"
        ],
        "title": "雨中聞雁",
        "id": "9c08ddd6-8118-4de2-8325-bb0048fe8f14"
    },
    {
        "author": "張鎡",
        "paragraphs": [
            "曉晴羣鴈欲何之，正是青天似紙時。",
            "橫斜數行有聲字，服殺虛空解作詩。"
        ],
        "title": "看鴈",
        "id": "ddb552fe-95e5-4755-882d-7d5757220b7c"
    },
    {
        "author": "張鎡",
        "paragraphs": [
            "梨柿魚鹽來海上，殷勤持送與閒官。",
            "緣何似得千金贈，明日重親語笑歡。"
        ],
        "title": "張以道歸自甬東先餉土物兩詩爲謝  其一",
        "id": "3b765f2f-acc9-485e-b034-c532f0dc157f"
    },
    {
        "author": "張鎡",
        "paragraphs": [
            "紅滿芙蓉菊滿黄，連朝衰病負秋光。",
            "乘除自此無憂惱，醉賞家園一萬場。"
        ],
        "title": "張以道歸自甬東先餉土物兩詩爲謝  其二",
        "id": "aa0e828a-b219-46d4-9e9a-b1546151bc86"
    },
    {
        "author": "張鎡",
        "paragraphs": [
            "挑盡燈花夜未眠，清寒渾忘是春天。",
            "霜侵綠鬢張居士，空坐書幃三十年。"
        ],
        "title": "夜坐因觀楊伯虎和春字韵詩偶成五絕再寄  其一",
        "id": "c98f7ca6-459b-4b29-9de3-66d81c4b8806"
    },
    {
        "author": "張鎡",
        "paragraphs": [
            "案上因翻簡鐵堆，親朋何日和詩回。",
            "高懷剩得清閒力，滿紙溪山秀色開。"
        ],
        "title": "夜坐因觀楊伯虎和春字韵詩偶成五絕再寄  其二",
        "id": "58373bc8-aefd-4c37-8a0d-a72f9e2418ab"
    },
    {
        "author": "張鎡",
        "paragraphs": [
            "往事追思重慘傷，相從常醉德勳堂。",
            "每登屺岵數鴻鴈，老淚風前必數行。"
        ],
        "title": "夜坐因觀楊伯虎和春字韵詩偶成五絕再寄  其三",
        "id": "20e56db3-6d15-4afa-b804-89a1db2bceaa"
    },
    {
        "author": "張鎡",
        "paragraphs": [
            "宦情儂自本來無，君亦琳宮暫逸居。",
            "西華武夷俱絕勝，可教詩卷此時疎。"
        ],
        "title": "夜坐因觀楊伯虎和春字韵詩偶成五絕再寄  其四",
        "id": "4d22e84e-9216-46dc-8ed5-3cde313ec59c"
    },
    {
        "author": "張鎡",
        "paragraphs": [
            "苕霅從來著志和，子雲寧久占煙波。",
            "速歸逕上清班好，時過南湖伴浩歌。"
        ],
        "title": "夜坐因觀楊伯虎和春字韵詩偶成五絕再寄  其五",
        "id": "c8466c7e-13dc-456b-882e-08650539f604"
    },
    {
        "author": "張鎡",
        "paragraphs": [
            "銀葉煎香細雨聲，竹陰行處藥花明。",
            "麥光小楷臨唐帖，更有人間第一清。"
        ],
        "title": "春日",
        "id": "dbc8f2c1-89a0-4594-b805-2fbcfdc43630"
    },
    {
        "author": "張鎡",
        "paragraphs": [
            "艷紅香白徧遊人，花柳酣歌識太平。",
            "野客獨諳閒意趣，草煙空愛一川明。"
        ],
        "tags": [
            "西湖"
        ],
        "title": "寒食前一日西湖閒泛三首  其一",
        "id": "cdb3c163-41d7-4f8b-9f3a-622a659803d7"
    },
    {
        "author": "張鎡",
        "paragraphs": [
            "驟暖懸知雨信濃，半陰臺榭碧烘濛。",
            "何心更敢携壺去，孤槳微吟尚未工。"
        ],
        "tags": [
            "西湖"
        ],
        "title": "寒食前一日西湖閒泛三首  其二",
        "id": "27af918d-8622-4fae-ba80-afe9d40bb126"
    },
    {
        "author": "張鎡",
        "paragraphs": [
            "衰鬢爭如竹際苔，秋千猶記玉驄回。",
            "短籬數尺花成簇，一日春悰不往來。"
        ],
        "tags": [
            "西湖"
        ],
        "title": "寒食前一日西湖閒泛三首  其三",
        "id": "660964ae-925a-48ec-8406-aa986ccc7215"
    },
    {
        "author": "張鎡",
        "paragraphs": [
            "松邊寒彩過前山，松下鋪氈坐不還。",
            "澤物爲霖休自苦，且來相伴約齋閒。"
        ],
        "title": "春雲",
        "id": "dfca1f10-0a50-4565-9f92-5ad704eb5a9c"
    },
    {
        "author": "張鎡",
        "paragraphs": [
            "自得城隅水北居，西湖幽討句全疎。",
            "今朝掩簿抽身出，更向誰邊不一書。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其一",
        "id": "42d731f8-d1d4-45fc-a6a0-b878ac40ae8e"
    },
    {
        "author": "張鎡",
        "paragraphs": [
            "清曉溟濛雨氣濃，出關晴色便葱蘢。",
            "層雲特爲詩人喜，添起山頭四五峰。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其二",
        "id": "c727a56b-9e85-455d-b434-fea5f955a907"
    },
    {
        "author": "張鎡",
        "paragraphs": [
            "賣龜船小漾漪漣，折得蘋花亦當錢。",
            "我自滄洲隔三載，此花風調只依然。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其三",
        "id": "15830c1c-dc2c-4b06-ab34-c1173568cf4a"
    },
    {
        "author": "張鎡",
        "paragraphs": [
            "飯餘飛蓋北山來，上苑虛堂柳際開。",
            "繫馬林間寧復散，却容拄杖卓青苔。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其四",
        "id": "d1312004-ed36-4348-bb1e-cd66ddcda0dd"
    },
    {
        "author": "張鎡",
        "paragraphs": [
            "賜沐山行策最長，遊人此日却相妨。",
            "洞天只得東邊賞，開過燈花斷殺腸。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其五",
        "id": "80c0634a-55e4-43d4-9234-798c21c901e7"
    },
    {
        "author": "張鎡",
        "paragraphs": [
            "夾堤全少露桃紅，獨許垂楊翠拂空。",
            "千古蘇仙幾曾死，騎鯨時或下亭中。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其六",
        "id": "4fa2b6ea-43e2-4737-868e-b85921e81443"
    },
    {
        "author": "張鎡",
        "paragraphs": [
            "茭葑茸茸展翠氈，六橋分舞燕翎纖。",
            "撐船捷出蒼灣去，要看山圍玉鏡奩。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其七",
        "id": "5f099341-73fc-427c-a8ec-e88d4c41e532"
    },
    {
        "author": "張鎡",
        "paragraphs": [
            "喜逐芻蕘禁苑東，舜絃調處剩薰風。",
            "戎葵學得宮衣纈，不作人間錦樣紅。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其八",
        "id": "cc95e35e-f0e5-4a38-8ec1-1784f69d8aab"
    },
    {
        "author": "張鎡",
        "paragraphs": [
            "寮寀招邀勝引多，曠懷真語當絃歌。",
            "聯翩逸駕知難及，乞我扁舟著釣蓑。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其九",
        "id": "1e27a03b-70d9-4b8d-914a-0a4d5d2eb56b"
    },
    {
        "author": "張鎡",
        "paragraphs": [
            "豐樂樓前未夕暉，可堪魚鑰限城扉。",
            "詩成快向歸時寫，丹墨明朝與興違。"
        ],
        "tags": [
            "西湖"
        ],
        "title": "四月上澣日同寮約遊西湖十絕  其一○",
        "id": "057881d8-7559-408a-afcc-4f9cc0add95e"
    },
    {
        "author": "張鎡",
        "paragraphs": [
            "出城猶記四年前，朝看西湖到暮煙。",
            "自有南湖相暖熱，可曾頻過六橋邊。"
        ],
        "tags": [
            "西湖"
        ],
        "title": "鷗渚亭次韵茂洪西湖三詩  其一",
        "id": "95aec620-b6e7-4ebe-bd6c-4c2aaf91a14c"
    },
    {
        "author": "張鎡",
        "paragraphs": [
            "老子看山今益工，只憐雲氣不憐峰。",
            "擡頭半餉無人說，自向波心汎短篷。"
        ],
        "tags": [
            "西湖"
        ],
        "title": "鷗渚亭次韵茂洪西湖三詩  其二",
        "id": "66d21c19-b390-4704-aca2-5935156e9bee"
    },
    {
        "author": "張鎡",
        "paragraphs": [
            "塵土奔忙舉世人，無過白白鬢毛新。",
            "一般要撰眼前樂，泉石由來樂較真。"
        ],
        "tags": [
            "西湖"
        ],
        "title": "鷗渚亭次韵茂洪西湖三詩  其三",
        "id": "db3fd6fd-fa81-4ada-a25c-0259f958a848"
    },
    {
        "author": "張鎡",
        "paragraphs": [
            "清明纔過雨連風，著色湖山便面中。",
            "草上踏青人自出，艤船無地不飛紅。"
        ],
        "tags": [
            "西湖"
        ],
        "title": "三月望日微雨汎舟西湖四首  其一",
        "id": "7069dc31-c837-4d92-8f7e-bc68bdf7afe4"
    },
    {
        "author": "張鎡",
        "paragraphs": [
            "非是天慳一日晴，晦明多態屬詩人。",
            "雲翻畫樣烘濛墨，波捲紋頭起突銀。"
        ],
        "tags": [
            "西湖"
        ],
        "title": "三月望日微雨汎舟西湖四首  其二",
        "id": "eee055f9-5fa5-4065-9aba-d7bd2e1fd9db"
    },
    {
        "author": "張鎡",
        "paragraphs": [
            "倭纈簾垂柳外樓，覩粧微露玉搔頭。",
            "承平氣象應如此，憶殺金明水殿遊。"
        ],
        "tags": [
            "西湖"
        ],
        "title": "三月望日微雨汎舟西湖四首  其三",
        "id": "4541e60a-e013-4973-a9b0-ae9d2d91dc6b"
    },
    {
        "author": "張鎡",
        "paragraphs": [
            "隄樹枝條老更成，豈容他處夏陰清。",
            "東風不惜吹芳草，綠滿鵝兒燕子情。"
        ],
        "tags": [
            "西湖"
        ],
        "title": "三月望日微雨汎舟西湖四首  其四",
        "id": "7f6664b1-0339-4c92-99e4-e7f214a48f8a"
    },
    {
        "author": "張鎡",
        "paragraphs": [
            "簾外青山隠樹林，霎時來看便沉吟。",
            "騎聲蓋色都除盡，唯恨詩情染最深。"
        ],
        "title": "湖南午坐雨作歸山堂共成四絕句  其一",
        "id": "956cc4ad-9a78-4c8a-9cf2-58d14e201425"
    },
    {
        "author": "張鎡",
        "paragraphs": [
            "或擬香山或擬陶，有時無句只蟲號。",
            "作詩䖃苴猶之可，字寫不成方是高。"
        ],
        "title": "湖南午坐雨作歸山堂共成四絕句  其二",
        "id": "1044fea7-72b2-46c8-ac02-64de24b5659b"
    },
    {
        "author": "張鎡",
        "paragraphs": [
            "西山俄起一聲雷，不覺如拳雨點來。",
            "滴遍池中萬荷葉，又催薝蔔海榴開。"
        ],
        "title": "湖南午坐雨作歸山堂共成四絕句  其三",
        "id": "b6501c80-3b03-4ffc-9f4f-7d049b908fa7"
    },
    {
        "author": "張鎡",
        "paragraphs": [
            "平時吾亦愛吾廬，今雨巢禽亦引雛。",
            "好是階前四高檜，枝枝葉葉綴明珠。"
        ],
        "title": "湖南午坐雨作歸山堂共成四絕句  其四",
        "id": "b7419508-271e-4dbd-9599-94d5c15826f4"
    },
    {
        "author": "張鎡",
        "paragraphs": [
            "誰將絳蠟千枝淚，鎔作驪龍百斛珠。",
            "酪碗冰盤非我稱，敢煩西子薦陶朱。"
        ],
        "title": "送櫻桃與范尚書二首  其一",
        "id": "5baf011a-8658-43fe-88ab-0f9f3af98a42"
    },
    {
        "author": "張鎡",
        "paragraphs": [
            "滿架酴醿雪未乾，滴階紅顆照春殘。",
            "知公有意參金鼎，馳送朝霞九轉丹。"
        ],
        "title": "送櫻桃與范尚書二首  其二",
        "id": "67472d57-769e-4e84-bd75-f896a53817f3"
    },
    {
        "author": "張鎡",
        "paragraphs": [
            "爲愛江湖細雨聲，短篷欹聽買隨行。",
            "那堪老去便輕軟，肯羨珊瑚與夜明。"
        ],
        "title": "籐枕詩",
        "id": "2fa63790-fc8e-47a4-87a1-eca639f737c3"
    },
    {
        "author": "張鎡",
        "paragraphs": [
            "清苦任渠詩作祟，黑甜安爾睡爲魔。",
            "七言賦就賞音少，一枕覺來佳興多。"
        ],
        "title": "詠清苦",
        "id": "76ed8939-525d-4ad2-947a-ccd134bcd942"
    },
    {
        "author": "張鎡",
        "paragraphs": [
            "世間功業任差殊，心地明時自有餘。",
            "若道必從勤學得，當年稷卨讀何書。"
        ],
        "title": "寫扇",
        "id": "ddd87e52-3fda-4c00-a5a6-2f1ff35788fe"
    },
    {
        "author": "張鎡",
        "paragraphs": [
            "初來作舍少人行，橋外如今滿市聲。",
            "繞岸種成桃間柳，一家和氣萬家生。"
        ],
        "title": "南湖書事五首  其一",
        "id": "42ac8d84-26e0-438a-a07b-bb1abd6b76e9"
    },
    {
        "author": "張鎡",
        "paragraphs": [
            "過午人家起竈煙，被風輕引向晴川。",
            "須臾却與雲陰雜，不礙玻璃鏡自圓。"
        ],
        "title": "南湖書事五首  其二",
        "id": "013b65e7-e38d-437c-8fdc-ff307653496d"
    },
    {
        "author": "張鎡",
        "paragraphs": [
            "科樹梯斜倚暮暉，犬聲如蛤透疎籬。",
            "謝天排出江村景，副我憑欄一望時。"
        ],
        "title": "南湖書事五首  其三",
        "id": "7635e53a-0df0-4bac-8fdf-ddd7b300f75c"
    },
    {
        "author": "張鎡",
        "paragraphs": [
            "水鳥鴻儔已可聽，湱然分練蹙波聲。",
            "成羣爭似沙鷗少，別有高閒物外情。"
        ],
        "title": "南湖書事五首  其四",
        "id": "6fab6fee-f490-4815-aac5-13eb55a72cae"
    },
    {
        "author": "張鎡",
        "paragraphs": [
            "恍看灧灧紫金幢，日脚橫瀾萬褶光。",
            "吹到檻邊爭蕩激，直疑身似水仙王。"
        ],
        "title": "南湖書事五首  其五",
        "id": "bf85c339-e310-4ca3-8f44-7dc22198b444"
    },
    {
        "author": "張鎡",
        "paragraphs": [
            "淡日輕陰曬麥天，水邊閒喚木蘭船。",
            "不遊東港西陂熟，爭得人知是散仙。"
        ],
        "title": "夏日南湖汎舟因過瓊華園六首  其一",
        "id": "26d863b0-7971-4d70-92dd-351b3520ef6f"
    },
    {
        "author": "張鎡",
        "paragraphs": [
            "草生荒徑沒靴深，寂寂危亭蘚暈侵。",
            "翠輦不來知幾夏，野禽啼暝古松林。"
        ],
        "title": "夏日南湖汎舟因過瓊華園六首  其二",
        "id": "81704e6e-8968-4adc-91d3-f343758fb20d"
    },
    {
        "author": "張鎡",
        "paragraphs": [
            "兩岸人家水映門，誰知城裏有深村。",
            "照畦罌粟紅燈密，繞舍戎葵紫纈繁。"
        ],
        "title": "夏日南湖汎舟因過瓊華園六首  其三",
        "id": "5ee8cc49-df20-41c3-a367-9fa13751dbf4"
    },
    {
        "author": "張鎡",
        "paragraphs": [
            "頭上雲忙雨欲來，箬篷還轉碧蘆隈。",
            "中流數點沾衣濕，便放西山夕照開。"
        ],
        "title": "夏日南湖汎舟因過瓊華園六首  其四",
        "id": "f36058b0-1c97-4fce-af63-284ae1a33166"
    },
    {
        "author": "張鎡",
        "paragraphs": [
            "詩思渾如昌歜苦，宦名那似朮羹香。",
            "朝來但聽霏微雨，自種叢榴怪石傍。"
        ],
        "title": "夏日南湖汎舟因過瓊華園六首  其五",
        "id": "035f3a8c-4686-4a03-86b3-3c0a9f672134"
    },
    {
        "author": "張鎡",
        "paragraphs": [
            "滑泥寧復問懷沙，且醉杯中琥珀霞。",
            "觸事背時還獨笑，安排明日取蝦蟆。"
        ],
        "title": "夏日南湖汎舟因過瓊華園六首  其六",
        "id": "95dd1563-91e6-4793-8ec1-81b2d960a83e"
    },
    {
        "author": "張鎡",
        "paragraphs": [
            "池通幽澗碧如油，試水新鵝小拍浮。",
            "行過板橋花片落，被風邀上採菱舟。"
        ],
        "title": "即事  其一",
        "id": "0ca41735-ad48-47aa-bd48-430c5e383f89"
    },
    {
        "author": "張鎡",
        "paragraphs": [
            "旋買花栽得野香，浴蘭天氣日偏長。",
            "槐龍或躍無人見，浄掃風塵置竹床。"
        ],
        "title": "即事  其二",
        "id": "b21266f3-faea-4c83-85d0-7aa8885bb813"
    },
    {
        "author": "張鎡",
        "paragraphs": [
            "竹院橋廊未放晴，一凉生處綠交橫。",
            "隔林休厭荷池小，風葉時傳潑雨聲。"
        ],
        "title": "即事  其三",
        "id": "6e5aca91-51c0-486d-ba71-e64fa1789559"
    },
    {
        "author": "張鎡",
        "paragraphs": [
            "當處心安即洞天，黄連一炷勝龍涎。",
            "閒房幸自無人到，誰放白雲來枕前。"
        ],
        "title": "書葉軒  其一",
        "id": "c8c3372a-8367-47e3-8308-2b63e184348f"
    },
    {
        "author": "張鎡",
        "paragraphs": [
            "正是桐陰雨乍晴，隔籠黄鳥女兒聲。",
            "筆牀經笥閒家具，物物皆從我太平。"
        ],
        "title": "書葉軒  其二",
        "id": "502e959e-4878-4afd-b8d1-01fcbbb19982"
    },
    {
        "author": "張鎡",
        "paragraphs": [
            "盤屈迴廊面面同，頂門開竅更神通。",
            "非關意匠玲瓏巧，示現圓融轉物功。"
        ],
        "title": "圍繡亭",
        "id": "d088ab0d-69af-411e-b50d-ceda1b9d8b6c"
    },
    {
        "author": "張鎡",
        "paragraphs": [
            "日炙芹泥積漸融，一灣新漲小橋通。",
            "不因野鴨飛來喜，忘却生涯書卷中。"
        ],
        "title": "晨步西澗",
        "id": "b9c33ab4-be86-4365-bb13-4115f86555dd"
    },
    {
        "author": "張鎡",
        "paragraphs": [
            "牆頭正對南湖柳，湖柳迎風翠掃空。",
            "最喜音聲爲佛事，亂蟬賡唱夕陽中。"
        ],
        "title": "聽鶑亭",
        "id": "30b3c3de-dd65-4556-9e74-50ddc1ce7847"
    },
    {
        "author": "張鎡",
        "paragraphs": [
            "人皆束縛卯申時，我獨園居不必歸。",
            "最是蒼寒堂下好，亂松梢上看雲飛。"
        ],
        "title": "晚步松下",
        "id": "1f59d9dd-d09b-455b-b951-c13d0b3e3898"
    },
    {
        "author": "張鎡",
        "paragraphs": [
            "城裏今年熱異常，出城蕭寺未全凉。",
            "髮毛吹盡人間暑，除是芙蕖十里香。"
        ],
        "title": "靈芝寺避暑因携茶具汎湖共成十絕  其一",
        "id": "37732269-a053-4966-9a9d-30a690192121"
    },
    {
        "author": "張鎡",
        "paragraphs": [
            "佳處湖山昔縱遊，繁華常恨過清幽。",
            "今朝莫入名園去，只向風蘋蕩小舟。"
        ],
        "title": "靈芝寺避暑因携茶具汎湖共成十絕  其二",
        "id": "71927f79-f2d9-4a3a-837a-8d08d94d2a97"
    },
    {
        "author": "張鎡",
        "paragraphs": [
            "松竹孤山處士居，高風落落有誰如。",
            "南湖放鶴能迎客，景行先賢或未疎。"
        ],
        "title": "靈芝寺避暑因携茶具汎湖共成十絕  其三",
        "id": "6e6358a7-ce48-477a-9c92-a53ebfad3420"
    },
    {
        "author": "張鎡",
        "paragraphs": [
            "西陵橋下最陰多，花外山明湧黛螺。",
            "開遍酒樓人未上，幾聲煙斷採菱歌。"
        ],
        "title": "靈芝寺避暑因携茶具汎湖共成十絕  其四",
        "id": "6a33df50-4bbd-49d6-9b50-2081a3a29890"
    },
    {
        "author": "張鎡",
        "paragraphs": [
            "臨津臺殿似蓬萊，柳色荒凉鎖翠苔。",
            "萍港不知人事改，通船如望帝堯來。"
        ],
        "title": "靈芝寺避暑因携茶具汎湖共成十絕  其五",
        "id": "d1fa78ac-2729-4ec3-968f-35a27c929a29"
    },
    {
        "author": "張鎡",
        "paragraphs": [
            "白髮催愁酒量慳，軟塵盈袂飲尤難。",
            "小童正對茶鐺立，堪伴先生入畫看。"
        ],
        "title": "靈芝寺避暑因携茶具汎湖共成十絕  其六",
        "id": "7efcb7a8-c7d7-42b8-b7ee-2ec6b67dea6b"
    },
    {
        "author": "張鎡",
        "paragraphs": [
            "一色琉璃碧簟橫，更無觴豆引飛蠅。",
            "從渠日氣如湯烈，不礙盆中數尺冰。"
        ],
        "title": "靈芝寺避暑因携茶具汎湖共成十絕  其七",
        "id": "9553c5d3-d08d-4dcc-8e0f-f5ddffb9f2bf"
    },
    {
        "author": "張鎡",
        "paragraphs": [
            "撐傍羹魚宋媼家，綠荷裹飯薦匏瓜。",
            "玄真受用非隨俗，尚欠風前雨笠斜。"
        ],
        "title": "靈芝寺避暑因携茶具汎湖共成十絕  其八",
        "id": "b1f811d7-0835-43a3-887e-bb025488fd3a"
    },
    {
        "author": "張鎡",
        "paragraphs": [
            "高峰南北兩浮圖，桂隠相看四載餘。",
            "休怪出關猶從我，有詩處處是儂居。"
        ],
        "title": "靈芝寺避暑因携茶具汎湖共成十絕  其九",
        "id": "e0f66592-a6eb-47cb-958f-7c5623eb7c7c"
    },
    {
        "author": "張鎡",
        "paragraphs": [
            "別浦歸時捲釣緡，蕉裳蘭佩凈無塵。",
            "水葓秋晚重來賞，只約舂鋤不要人。"
        ],
        "title": "靈芝寺避暑因携茶具汎湖共成十絕  其一○",
        "id": "8f5e64d6-7abe-4506-9402-1a042cc97735"
    },
    {
        "author": "張鎡",
        "paragraphs": [
            "因病經旬不賦詩，無詩病思轉難支。",
            "今朝詩句未成了，已覺全無病可醫。"
        ],
        "title": "園中雜書四首  其一",
        "id": "3f4e9ac4-a509-475a-8073-ec3e886e0128"
    },
    {
        "author": "張鎡",
        "paragraphs": [
            "大田非但仰梅霖，百畝園中受賜深。",
            "著子榴梢珠迸火，放花梔樹玉抽金。"
        ],
        "title": "園中雜書四首  其二",
        "id": "f0f48261-7a76-48b9-b9e9-fc5f765ff249"
    },
    {
        "author": "張鎡",
        "paragraphs": [
            "木芙蓉遶岸傍栽，水芙蓉滿池內開。",
            "池畔忽生尋丈葉，引花穿岸入叢來。"
        ],
        "title": "園中雜書四首  其三",
        "id": "96d03141-891d-459e-8e39-ce9bbeece370"
    },
    {
        "author": "張鎡",
        "paragraphs": [
            "黄昏橋上據胡床，青靄濛籠總是香。",
            "未說居閒南面樂，且乘北面十分凉。"
        ],
        "title": "園中雜書四首  其四",
        "id": "a4d7572b-c810-43c6-86ad-30a54ad84f36"
    },
    {
        "author": "張鎡",
        "paragraphs": [
            "春雲天上白成行，春草人間綠自香。",
            "罨岸桃花三百樹，碧溪休問短和長。"
        ],
        "title": "園中雜書四首  其一",
        "id": "756c716f-f250-4005-aef4-60149252b7bb"
    },
    {
        "author": "張鎡",
        "paragraphs": [
            "爲要看花旋築臺，海棠猶未一分開。",
            "從今莫道晴時節，不是晴時也合來。"
        ],
        "title": "園中雜書四首  其二",
        "id": "e8e977bf-4dfd-40cb-a9ca-d2b9b1c08ef7"
    },
    {
        "author": "張鎡",
        "paragraphs": [
            "芍藥抽紅葉未齊，畦丁籠鶴避花時。",
            "始知有喙長三尺，輸與藏頭曳尾龜。"
        ],
        "title": "園中雜書四首  其三",
        "id": "ec71a66c-1b2e-489c-b4f8-6cd6454f5350"
    },
    {
        "author": "張鎡",
        "paragraphs": [
            "初生科斗聚如拳，鼓吹駸駸聒夜眠。",
            "料得魚蠻生妄想，麴車那解口流涎。"
        ],
        "title": "園中雜書四首  其四",
        "id": "776a2244-05b9-47d7-9cdd-53631ee58838"
    },
    {
        "author": "張鎡",
        "paragraphs": [
            "荇带荷錢漸滿池，吹香隔岸盡荼䕷。",
            "潜魚忽擲金梭起，補足今朝未了詩。"
        ],
        "title": "園中口占二首  其一",
        "id": "be731108-b3db-4167-9277-79fa0a931ff6"
    },
    {
        "author": "張鎡",
        "paragraphs": [
            "石楠花似碎瓊花，只就香中便點茶。",
            "欲識此堂奇絕處，山林朝暮不離家。"
        ],
        "title": "園中口占二首  其二",
        "id": "039153e7-24ae-4782-90c9-0d3a2ff28cbb"
    },
    {
        "author": "張鎡",
        "paragraphs": [
            "綠卷晴荷插滿池，珍禽來慣帖船飛。",
            "看雲只似尋常立，何獨今朝忘却歸。"
        ],
        "title": "池上  其一",
        "id": "7b41b6db-f9a5-47a7-aa58-118c68a61c77"
    },
    {
        "author": "張鎡",
        "paragraphs": [
            "波紋迴處恰雙魚，小草花紅點綠蒲。",
            "不是幽人相管領，枉教造化著工夫。"
        ],
        "title": "池上  其二",
        "id": "bec1d7a2-e2d8-4b98-99d5-698c7e75d160"
    },
    {
        "author": "張鎡",
        "paragraphs": [
            "海榴如火發高藂，空鬭炎炎烈日紅。",
            "爭似梔花渾是雪，浄香薰透一池風。"
        ],
        "title": "池上  其三",
        "id": "74c73c27-2be5-47e7-9676-60c821d4701f"
    },
    {
        "author": "張鎡",
        "paragraphs": [
            "暝天雲重碧成陰，留得山頭一桁晴。",
            "荷柄枯斜開鏡面，照人欹坐聽魚鳴。"
        ],
        "title": "池上  其四",
        "id": "1327444a-d9d2-414c-b963-13f73414910b"
    },
    {
        "author": "張鎡",
        "paragraphs": [
            "屢欲池邊看曉煙，曉煙多是獨貪眠。",
            "紅蕖似怪人來晚，不肯回頭却粲然。"
        ],
        "title": "池邊二絕  其一",
        "id": "2a8a92af-ab95-4bfa-b8b6-e2b670d28f5c"
    },
    {
        "author": "張鎡",
        "paragraphs": [
            "淺側荷盤綠尚新，一蛙危坐壓荷脣。",
            "定知不發窮愁嘆，背縷丹金踏水銀。"
        ],
        "title": "池邊二絕  其二",
        "id": "59a51426-558b-4205-814e-de98b60df6c3"
    },
    {
        "author": "張鎡",
        "paragraphs": [
            "水禽花底靜藏頭，識我青蘋欲暮愁。",
            "三十六陂焉用許，一航衝岸柳絲桑。"
        ],
        "title": "池上次潘茂洪韻",
        "id": "a458c4d3-ba8a-4b7f-a773-af5eea836f99"
    },
    {
        "author": "張鎡",
        "paragraphs": [
            "老檜分行直瓦亭，激泉巖罅骨毛醒。",
            "從來廬阜太行眼，對此須教一樣青。"
        ],
        "title": "題蒼雲亭",
        "id": "43c8ea22-f326-416e-b7f7-748a52ae10c4"
    },
    {
        "author": "張鎡",
        "paragraphs": [
            "杏花楊柳傍清明，淡沲風光畫不成。",
            "春到此時須急賞，繞堤今夜有蛙聲。"
        ],
        "title": "初聞南湖蛙聲成三詩  其一",
        "id": "7f62d6cb-8b15-4d31-ad04-35f86b644133"
    },
    {
        "author": "張鎡",
        "paragraphs": [
            "競喜蒿蓬月到時，莫嫌喧噪沒新奇。",
            "憑誰試問波神看，定誦南湖近日詩。"
        ],
        "title": "初聞南湖蛙聲成三詩  其二",
        "id": "69846ef9-c242-40d8-bd47-808822dd5612"
    },
    {
        "author": "張鎡",
        "paragraphs": [
            "皇恩汪濊及蟲魚，爾得安心大澤居。",
            "科斗未生休縱樂，吳儂傾聽且防渠。"
        ],
        "title": "初聞南湖蛙聲成三詩  其三",
        "id": "9b4c6d39-1540-4b23-998f-e91f506025eb"
    },
    {
        "author": "張鎡",
        "paragraphs": [
            "按圖得此已欣然，勝趣何嘗有變遷。",
            "一把香茅千箇玉，不妨邂逅揖蘇仙。"
        ],
        "title": "綠筠軒舊在於潜寂照寺今移立縣治之東竹間鑿小池植蓮爲賦兩絕  其一",
        "id": "a69b7d73-52f5-4d82-a945-b456fb19f4f8"
    },
    {
        "author": "張鎡",
        "paragraphs": [
            "氣韵非關竹有魚，莫嫌清蔭雜芙蕖。",
            "官居不俗從何得，窗下風翻末盡書。"
        ],
        "title": "綠筠軒舊在於潜寂照寺今移立縣治之東竹間鑿小池植蓮爲賦兩絕  其二",
        "id": "46dd4c39-6100-40c4-a3b3-ad6a19134969"
    },
    {
        "author": "張鎡",
        "paragraphs": [
            "穴處曾經起怒雷，斷藤枯蘚半離披。",
            "根莖託土何妨遠，會見春風長活枝。"
        ],
        "title": "分題得古木",
        "id": "5dcb72fb-eb78-4c8e-aae4-30bb38013d53"
    },
    {
        "author": "張鎡",
        "paragraphs": [
            "種玉栽瓊樹樹勻，主人心地况長春。",
            "便教不假雲間路，亦有芳菲日日新。"
        ],
        "title": "雲露堂",
        "id": "84d917e6-8af8-46b5-ab70-a63ca01b6181"
    },
    {
        "author": "張鎡",
        "paragraphs": [
            "風掠浮萍水面來，翠綃成段接還開。",
            "無情却似多情物，不到詩中不肯回。"
        ],
        "title": "南湖上觀萍",
        "id": "50430723-baf6-4d28-a171-7c49281c8807"
    },
    {
        "author": "張鎡",
        "paragraphs": [
            "芙蓉世界水爲宮，宴處鏗轟沸鼓鐘。",
            "後乘舞妃香十里，月寒誰見曉騎龍。"
        ],
        "title": "題荷花畫屏",
        "id": "980f82cb-cb18-48d1-8f9e-3aab502ed516"
    },
    {
        "author": "張鎡",
        "paragraphs": [
            "連朝溪雨溢荷塘，流水傾銀萬葉香。",
            "不是風吹亂花側，那知處處著鴛鴦。"
        ],
        "title": "連朝",
        "id": "f90b55d7-144e-44b1-bd80-ed55504c1f92"
    },
    {
        "author": "張鎡",
        "paragraphs": [
            "一萼香紅未破塵，綠波驚眼自摇春。",
            "晴新策蹇湖邊去，供作他年畫裏人。"
        ],
        "tags": [
            "西湖"
        ],
        "title": "次韵酬王夢得西湖上見寄",
        "id": "f18bc623-1a1f-4ef0-95dd-49b1ae516771"
    },
    {
        "author": "張鎡",
        "paragraphs": [
            "每將幽事當功名，唯欠能詩竹裏僧。",
            "逕寫此篇爲疏引，菴成來往豈無憑。"
        ],
        "title": "甲辰仲冬八日元衡携兩詩過訪及歸次韵酬送後篇兼寄張武子  其一",
        "id": "1cc812cd-0a94-498d-9499-777589dcc4e8"
    },
    {
        "author": "張鎡",
        "paragraphs": [
            "合處疇能證不疑，吾宗神秀歲寒姿。",
            "無書寄便今猶懶，說似應須倩老師。"
        ],
        "title": "甲辰仲冬八日元衡携兩詩過訪及歸次韵酬送後篇兼寄張武子  其二",
        "id": "30826c96-baa5-4e93-a85e-153b0ea72172"
    },
    {
        "author": "張鎡",
        "paragraphs": [
            "带日零風色未乾，肯隨槃俎鬭斕斑。",
            "客爐爆處從氈破，女手批時忌蜜慳。"
        ],
        "title": "張似之送栗子木瓜",
        "id": "3b0c3982-f2ff-40cf-b9b5-ff8de85a0fbc"
    },
    {
        "author": "張鎡",
        "paragraphs": [
            "能言元緒已失計，潛來公子尤多機。",
            "藏頭殻裏勿自暴，曳尾泥中胡不歸。"
        ],
        "title": "題崔慤畫白鷺伺龜",
        "id": "2719d3b0-9087-4df5-b41a-421d8b196bb9"
    },
    {
        "author": "張鎡",
        "paragraphs": [
            "幽雲心性阿師同，懶復隨春泥白紅。",
            "指日茶香申舊好，蔓陰窗戶葡萄風。"
        ],
        "title": "持上人別久矣一日來訪舉似近作且言遷寓新房因次韵贈之",
        "id": "773874eb-0ab9-44f4-be33-14565e75edbc"
    },
    {
        "author": "張鎡",
        "paragraphs": [
            "曉邊花面雨濛鬆，鶑避金丸翠竹叢。",
            "春半風光自招。"
        ],
        "title": "曉邊",
        "id": "bc7dddcb-677c-4e3a-95c9-b3919cd76f1b"
    },
    {
        "author": "張鎡",
        "paragraphs": [
            "籠叢舊愛谿邊樹，路轉清風盡日陰。",
            "窗下不生分別相，石盆秋水養蕉林。"
        ],
        "title": "水蕉",
        "id": "ed28048c-146f-43ea-a594-21f5d50bfda2"
    },
    {
        "author": "張鎡",
        "paragraphs": [
            "春去論年卒未回，溪頭傳信却先來。",
            "綠牋展盡全無字，此語何堪諭俗埃。"
        ],
        "title": "次韵酬張郎中賦水蕉四首  其一",
        "id": "98d65032-798e-42fd-9c84-799c5c335b5a"
    },
    {
        "author": "張鎡",
        "paragraphs": [
            "火雲空際正巑岏，漫瞰平湖百畝寬。",
            "葉葉是風根是雪，一窗因爾忽生寒。"
        ],
        "title": "次韵酬張郎中賦水蕉四首  其二",
        "id": "3d8cb2a3-d78b-43a1-bc5a-29c49f76e82c"
    },
    {
        "author": "張鎡",
        "paragraphs": [
            "詩卷尋常要往回，今朝却怕此詩來。",
            "只緣快讀清凉語，返覺林居有世埃。"
        ],
        "title": "次韵酬張郎中賦水蕉四首  其三",
        "id": "1447d40d-2a8a-43ff-9c25-cea084e51f93"
    },
    {
        "author": "張鎡",
        "paragraphs": [
            "往年植處倚蒼岏，曾蔽秋苔兩席寬。",
            "別後不因貪水宿，兒孫那得許蕭寒。"
        ],
        "title": "次韵酬張郎中賦水蕉四首  其四",
        "id": "579bc7f9-a15f-40fe-b33f-a99870919838"
    },
    {
        "author": "張鎡",
        "paragraphs": [
            "池港開門就作橋，朱欄相望壓鯨腰。",
            "風摇慢摺游溶綠，波底何妨著霽霄。"
        ],
        "title": "騎鯨橋",
        "id": "9b42cf45-e3fe-49ea-aaf6-aa665d4002c2"
    },
    {
        "author": "張鎡",
        "paragraphs": [
            "晝陰無意到湖亭，引客悠然試一行。",
            "便有同盟數公在，冒煙揮袂喜相迎。"
        ],
        "title": "鷗渚偶成二首  其一",
        "id": "bce28757-3185-482a-bf64-f081cf6a14af"
    },
    {
        "author": "張鎡",
        "paragraphs": [
            "去去西南綠篠灣，折旋遵渚又飛還。",
            "輕拳擊水纖鱗起，滴瀝波明一带間。"
        ],
        "title": "鷗渚偶成二首  其二",
        "id": "438e5955-85d2-4676-87e6-fdf01c3651b9"
    },
    {
        "author": "張鎡",
        "paragraphs": [
            "寒馿休愛鴿毛青，指日驊騮輦路行。",
            "聽水聽松方屬我，灞橋風雪可寒盟。"
        ],
        "title": "從張子立覓馿二絕  其一",
        "id": "67039f73-1f67-475f-96c5-6b40dc48ac54"
    },
    {
        "author": "張鎡",
        "paragraphs": [
            "幾回曾許借儂騎，興到牽來已早遲。",
            "乞與南湖了幽事，白裘烏帽要相宜。"
        ],
        "title": "從張子立覓馿二絕  其二",
        "id": "89b52f0d-8a3d-4184-aeb9-21ce49404586"
    },
    {
        "author": "張鎡",
        "paragraphs": [
            "甕面水明紅菡萏，草頭風戰黑蜻蜓。",
            "平生最愛遊俠傳，燕坐且讀離騷經。"
        ],
        "title": "燕坐  其一",
        "id": "50fde93a-089c-4db2-9ad6-ba80259bbd2b"
    },
    {
        "author": "張鎡",
        "paragraphs": [
            "爲君刻意五七字，甫壯知心一兩人。",
            "百計縱疎終辦此，直疑賈孟是前身。"
        ],
        "title": "燕坐  其二",
        "id": "36830379-1bc0-4871-b46b-b5ea5ba997f1"
    },
    {
        "author": "張鎡",
        "paragraphs": [
            "月黑林間亦自奇，蓮花兩朵白如衣。",
            "初疑野鷺池中立，試拍欄干嚇不飛。"
        ],
        "title": "夜賦",
        "id": "6ab3c069-5cc6-42ca-8c47-6cdd2ce2518b"
    },
    {
        "author": "張鎡",
        "paragraphs": [
            "誰將琢月揮雲筆，偃仰江山尺素中。",
            "眼界未舒君莫厭，出門三丈軟塵紅。"
        ],
        "title": "題畫扇",
        "id": "cacf3ffc-697f-461a-890c-bc4a73a72064"
    },
    {
        "author": "張鎡",
        "paragraphs": [
            "遠近高低錦樹明，直疑春教蝶多情。",
            "人間萬事思量盡，只好園居過此生。"
        ],
        "title": "春日汎舟南湖因遍遊近港坐間書客所携四扇  其一",
        "id": "5d1b7415-1f76-4a40-a995-501d7f8e9d1f"
    },
    {
        "author": "張鎡",
        "paragraphs": [
            "絲簧同上木蘭船，細草熏熏柳色天。",
            "要是有詩方稱此，不然枉作地行仙。"
        ],
        "title": "春日汎舟南湖因遍遊近港坐間書客所携四扇  其二",
        "id": "4b429e42-2b4c-47d4-9b63-2a94d7ef5b9e"
    },
    {
        "author": "張鎡",
        "paragraphs": [
            "先須放櫂繞湖遊，倒看行雲水底浮。",
            "客去莫歸朝市說，引渠無意作公侯。"
        ],
        "title": "春日汎舟南湖因遍遊近港坐間書客所携四扇  其三",
        "id": "b9191b20-f6d4-4f8f-a428-be9f4fe0217e"
    },
    {
        "author": "張鎡",
        "paragraphs": [
            "賞玩歸來日未斜，門前春水綠楊遮。",
            "園亭西畔晴尤好，一色牆頭見杏花。"
        ],
        "title": "春日汎舟南湖因遍遊近港坐間書客所携四扇  其四",
        "id": "0f7918fe-94cc-4e95-b838-a57a881dd8b4"
    },
    {
        "author": "張鎡",
        "paragraphs": [
            "梧竹風來玉枕凉，月高偏愛占華堂。",
            "休言境界親曾有，畫出如聞夜氣香。"
        ],
        "title": "題扇",
        "id": "a2d3a3ac-a279-4021-b7bc-c74bdaa477a9"
    },
    {
        "author": "張鎡",
        "paragraphs": [
            "漫浪功名付直鈎，誰能鏖戰學焚舟。",
            "隨人不但羹魚美，解道江{揺扌=虫}似鹿頭。"
        ],
        "title": "次韵徐衡仲餉淮白魚",
        "id": "e65390de-3b79-4ecc-8772-4c02f93987d4"
    },
    {
        "author": "張鎡",
        "paragraphs": [
            "意懶風前側帽簷，落梅紅在麥修纖。",
            "歸家說盡單行處，可奈溫香翡翠奩。"
        ],
        "title": "戲倣韓致光體",
        "id": "6eb94f8d-cbfc-458d-8b0d-fdd65b88f918"
    },
    {
        "author": "張鎡",
        "paragraphs": [
            "全似蒼崖湧月輪，暗林橫貫一溪明。",
            "家中幻出山中景，圮上追凉恰二更。"
        ],
        "title": "橋亭觀月",
        "id": "75c4f364-db68-4399-ab62-27e48c97d2d0"
    },
    {
        "author": "張鎡",
        "paragraphs": [
            "春在壺中晚更長，衆仙相命醉霓觴。",
            "戲將龍腦真珠網，搭上周迴碧玉廊。"
        ],
        "title": "方壺",
        "id": "c3aaf2f3-93c5-48f0-b05d-8959817b708c"
    },
    {
        "author": "張鎡",
        "paragraphs": [
            "檜叢叢囀愜新晴，巧好春林百鳥聲。",
            "羽輩誤教推皓首，細聽多是少年情。"
        ],
        "title": "白頭翁鳥",
        "id": "6c228723-38e3-42c7-9d7a-d2c4b1aa0964"
    },
    {
        "author": "張鎡",
        "paragraphs": [
            "側望山來起復平，橫衝波去碧還明。",
            "誰言身在筍輿上，自是乘風空裏行。"
        ],
        "title": "暫往嘉興離桂隠過渡",
        "id": "9accc96e-53eb-462a-a71e-88fe91cab073"
    },
    {
        "author": "張鎡",
        "paragraphs": [
            "風院簾垂颭翠旌，茂陰疎轉表新晴。",
            "清和自是常年景，有底今番觸撥人。"
        ],
        "title": "暫歸桂隠雜書四首  其一",
        "id": "2e74999f-e626-4c53-9cc3-6e4c8c052d8a"
    },
    {
        "author": "張鎡",
        "paragraphs": [
            "作雙鸂鶒住方池，樂此荷錢近釣磯。",
            "應笑主翁塵袂黑，故從清泚浣紅衣。"
        ],
        "title": "暫歸桂隠雜書四首  其二",
        "id": "13893fc5-9d7f-426f-9ec9-e6f4acde6692"
    },
    {
        "author": "張鎡",
        "paragraphs": [
            "詩料無窮滿目前，只須拈出見成篇。",
            "騎兵莫道隨官俗，也解爭奴曲澗船。"
        ],
        "title": "暫歸桂隠雜書四首  其三",
        "id": "60a548b6-19ce-42bd-82db-193ca1feb431"
    },
    {
        "author": "張鎡",
        "paragraphs": [
            "茅屋烟升正早炊，覆牆高柳漲新枝。",
            "飛綿莫便沾泥去，舊愛疎籬雪下時。"
        ],
        "title": "暫歸桂隠雜書四首  其四",
        "id": "9797abb6-d74b-4f96-8b4e-842365a37850"
    },
    {
        "author": "張鎡",
        "paragraphs": [
            "柳外飛飛蛺蝶兒，惠風心性彩雲姿。",
            "終朝守定牆頭舞，不得鄰家一句詩。"
        ],
        "title": "嘲蝶",
        "id": "55c52098-e660-4c1d-9878-8656477c8384"
    },
    {
        "author": "張鎡",
        "paragraphs": [
            "切莫撞鐘領衆迎，作家相見要情真。",
            "亦庵自是優婆塞，知事當人定不瞑。"
        ],
        "title": "至華藏寺先呈璉長老",
        "id": "1342c618-cbf8-4f69-ab6e-fc0f9935e38a"
    },
    {
        "author": "張鎡",
        "paragraphs": [
            "薺花繁處蝶爭飛，忽憶前年三月時。",
            "流水流杯人共醉，晚來疎雨又新詩。"
        ],
        "title": "薺花",
        "id": "65673da4-4c24-4f54-aed5-9346d48f48ef"
    },
    {
        "author": "張鎡",
        "paragraphs": [
            "物我何曾有異同，莫言龜印偶相逢。",
            "水中放去爐中得，心法須知一鏡空。"
        ],
        "title": "題左顧亭",
        "id": "bade01be-7c14-488d-96d8-ebdbdead3be5"
    },
    {
        "author": "張鎡",
        "paragraphs": [
            "染晴波色重於藍，烟塢人家屋兩三。",
            "明月在山天在水，後回休睡泊溪南。"
        ],
        "title": "安溪道中",
        "id": "29a57fca-a79a-466b-aa5f-9c4a9f93504a"
    },
    {
        "author": "張鎡",
        "paragraphs": [
            "凉生金井未飄桐，月戶星樓記古風。",
            "乞巧頻年但成拙，懶將祈請效兒童。"
        ],
        "title": "七夕口占",
        "id": "01314d8e-8838-4e23-a9ef-f7decd6f6a09"
    },
    {
        "author": "張鎡",
        "paragraphs": [
            "居士乘閒養就癡，爭如靈鵲自知時。",
            "不從樓上求新巧，却向船中賦拙詩。"
        ],
        "title": "七夕池上泛舟四首  其一",
        "id": "1f4436f2-443b-45d5-b5fb-97d60fc30df1"
    },
    {
        "author": "張鎡",
        "paragraphs": [
            "秋入馮夷碧殿凉，仙遊十萬不分行。",
            "錦蜺香滿烟蒙繖，翠鳳光浮露滌裳。"
        ],
        "title": "七夕池上泛舟四首  其二",
        "id": "439aea52-a8df-4ac7-8564-1ec0f32a1567"
    },
    {
        "author": "張鎡",
        "paragraphs": [
            "柳繫荃橈句未成，撥船微動碧香迎。",
            "琉璃自愛無瑕翳，不放池西一葉生。"
        ],
        "title": "七夕池上泛舟四首  其三",
        "id": "6873d590-b483-4c4d-a470-86f3167a124b"
    },
    {
        "author": "張鎡",
        "paragraphs": [
            "夜雨連明旋出奇，漲平荷蓋失參差。",
            "更教紅莟肩齊水，要學湘妃曉浴時。"
        ],
        "title": "七夕池上泛舟四首  其四",
        "id": "70efa01c-2a24-4e1e-ab65-0ccc252010e2"
    },
    {
        "author": "張鎡",
        "paragraphs": [
            "陽明古罅閟靈宮，禱雨傳聞見活龍。",
            "可是高人不留我，却從歸路數杉松。"
        ],
        "title": "龍瑞宮",
        "id": "edcaea8c-dc34-477e-9bd8-4570c6765fea"
    },
    {
        "author": "張鎡",
        "paragraphs": [
            "更闌何事識秋清，歷歷江湖興致新。",
            "犬吠數聲風外艣，隔城同是未眠人。"
        ],
        "title": "秋清",
        "id": "b1a43f99-8eca-482a-85cc-bb957fe34ca9"
    },
    {
        "author": "張鎡",
        "paragraphs": [
            "夜半沾衣露氣濃，茂林迥岸月髼鬆。",
            "無人不道長安住，却似亂山烟翠中。"
        ],
        "title": "橋廊上作  其一",
        "id": "2cdeabe0-19ba-45f9-902d-6a7fed2405ea"
    },
    {
        "author": "張鎡",
        "paragraphs": [
            "千載清風笠澤仙，提携曾置筆床邊。",
            "吾行不汲長橋水，要煮青山陸羽泉。"
        ],
        "title": "橋廊上作  其二",
        "id": "1f501ed8-56f4-49e5-a6e5-ecefb29e4e07"
    },
    {
        "author": "張鎡",
        "paragraphs": [
            "水西幽寺風光足，山上行雲雪色明。",
            "不放精英入閒草，夜鐺嘉話得松聲。"
        ],
        "title": "煎白雲茶二首  其一",
        "id": "9c7d5589-4f1f-4481-80e6-f3b1c9c0e129"
    },
    {
        "author": "張鎡",
        "paragraphs": [
            "嫩芽初見綠蒙茸，已破人間睡思濃。",
            "玉食會當陪上苑，貴名高冠密雲籠。"
        ],
        "title": "煎白雲茶二首  其二",
        "id": "2b725560-8ca1-4c61-9351-4d10b4c49117"
    },
    {
        "author": "張鎡",
        "paragraphs": [
            "貓頭名字出長沙，別號犀株豈過誇。",
            "好對竹尊招二子，藕如船大棗如瓜。"
        ],
        "title": "得巨筍三尺圍送王叔興",
        "id": "b7d907c6-1978-4ffd-98d3-122cd11773d5"
    },
    {
        "author": "張鎡",
        "paragraphs": [
            "桃花流水正關渠，雨後俄收紫鱠魚。",
            "豈是齋厨真欠此，小詩聊當腹中書。"
        ],
        "title": "得巨魚送叔祖",
        "id": "c23f1c62-0f88-44ba-92d7-b51478e65490"
    },
    {
        "author": "張鎡",
        "paragraphs": [
            "一痕如掐夕天涯，望轉青林出沒時。",
            "不是山高愛藏月，月光猶嫩怯人窺。"
        ],
        "title": "舟行觀新月",
        "id": "77b8c4d5-1e02-4b89-8906-ec6574bbd1f9"
    },
    {
        "author": "張鎡",
        "paragraphs": [
            "來訪秋花本爲詩，酒杯徵逐負幽期。",
            "山中聖出明書記，還了清遊一段奇。"
        ],
        "title": "蘇隄觀木芙蓉因見浄慈明上人翌日惠詩酬贈二絕  其一",
        "id": "7e88bbab-bdf8-4e68-9af5-e92e61d9d104"
    },
    {
        "author": "張鎡",
        "paragraphs": [
            "口邊白醭公家事，坐上清狂我輩真。",
            "會乞一閒歸故隠，定因能賦結高人。"
        ],
        "title": "蘇隄觀木芙蓉因見浄慈明上人翌日惠詩酬贈二絕  其二",
        "id": "380d8568-765d-4a9b-8ff9-f4ba8f5789e2"
    },
    {
        "author": "張鎡",
        "paragraphs": [
            "芙蓉環望壓波明，燕尾舟從綠處撐。",
            "待得花成紅沓墮，老夫天地錦縱橫。"
        ],
        "title": "池上木芙蓉欲開述興二首  其一",
        "id": "413af394-1886-431b-bc49-7e655495ed87"
    },
    {
        "author": "張鎡",
        "paragraphs": [
            "岸巾三酌便酣眠，墮地鸞牋寫未全。",
            "明月滿城人定說，若無詩累是神仙。"
        ],
        "title": "池上木芙蓉欲開述興二首  其二",
        "id": "1a7b0e47-6904-46b6-acab-8d40e6589404"
    },
    {
        "author": "張鎡",
        "paragraphs": [
            "慵粧酣酒夕陽濃，洗盡霜根看綺叢。",
            "綠地團花紅錦障，不知庭院有西風。"
        ],
        "title": "題羔羊齋外木芙蓉",
        "id": "cc6c7cd6-4086-4280-9207-05ae5aa76220"
    },
    {
        "author": "張鎡",
        "paragraphs": [
            "辛苦孤花破小寒，花心應似客心酸。",
            "更憑青女留連得，未作愁紅怨綠看。"
        ],
        "title": "窗前木芙蓉",
        "id": "449ba87c-3e80-46d6-b379-cb672566841a"
    },
    {
        "author": "張鎡",
        "paragraphs": [
            "芒鞋疎到筍籬東，慣得蒼苔把徑封。",
            "已愧君詩足真味，尚將雞肋較駝峰。"
        ],
        "title": "山堂",
        "id": "2b75663b-fea3-45b8-a51b-de6ce272197a"
    },
    {
        "author": "張鎡",
        "paragraphs": [
            "晚香烟冷萬金籬，林下何曾必課詩。",
            "如許簿書花一到，便成瓊報碧雲詞。"
        ],
        "title": "王倅德遠有詩謝送菊因酬二絕  其一",
        "id": "617c91f7-fbb1-44ee-82f4-73f4c94c66b1"
    },
    {
        "author": "張鎡",
        "paragraphs": [
            "愛竹君家有子猷，黄花君復向人求。",
            "不妨官事兼幽事，應笑儂歸兩過秋。"
        ],
        "title": "王倅德遠有詩謝送菊因酬二絕  其二",
        "id": "785b901e-98af-4240-8197-5ae252c3438f"
    },
    {
        "author": "張鎡",
        "paragraphs": [
            "重陽冷菊青黄蕊，半醉幽人黑白頭。",
            "今歲有番堪恨處，病無詩句過中秋。"
        ],
        "title": "九日",
        "id": "4e9800e4-a23c-4c87-808d-d40d95902510"
    },
    {
        "author": "張鎡",
        "paragraphs": [
            "疎翠巧裝丹鳳尾，素綃輕紐玉蟲鬚。",
            "春花莫把秋叢薄，若比嬌妍總合輸。"
        ],
        "title": "麗秋花",
        "id": "8d5371ed-9582-4dd0-b02e-67b89aba6f61"
    },
    {
        "author": "張鎡",
        "paragraphs": [
            "彩鳳連翩小作羣，蕭條門巷獨留春。",
            "莫因繁冶生輕鄙，歲歲花開見主人。"
        ],
        "title": "金鳳花",
        "id": "7997210d-e213-4ab7-922c-4c0c93f67dc9"
    },
    {
        "author": "張鎡",
        "paragraphs": [
            "樂天閒適文章累，陶令歸來兒子憂。",
            "兩事吾今渾放下，看山臨水更何愁。"
        ],
        "title": "漫興  其一",
        "id": "4a9ac1de-8eda-421c-b6d9-a98bb39517b5"
    },
    {
        "author": "張鎡",
        "paragraphs": [
            "茆舍絲瓜弱蔓堆，漫陂鵯鴨去仍回。",
            "開簾正恨詩情少，風捲野香迎面來。"
        ],
        "title": "漫興  其二",
        "id": "cd3b5d5b-9aa9-421c-b7ea-e816c095fc45"
    },
    {
        "author": "張鎡",
        "paragraphs": [
            "覓句先須莫苦心，從來瓦注勝如金。",
            "見成若不拈來使，箭已離弦作麽尋。"
        ],
        "title": "覓句",
        "id": "3b00254d-243a-44a9-980c-24b4732b8808"
    },
    {
        "author": "張鎡",
        "paragraphs": [
            "暖雲臺觀繞歌絃，花底吹香翠鬢船。",
            "閙處如今渾懶去，可能心緒數年前。"
        ],
        "title": "憶南湖",
        "id": "43336f7c-1ad5-4dd2-9ac6-43b9ab01f6c0"
    },
    {
        "author": "張鎡",
        "paragraphs": [
            "西塞山前得杖藜，波晴不見鷺羣飛。",
            "何曾千載同心處，只在斜風細雨時。"
        ],
        "title": "漁父詞  其一",
        "id": "50bba36b-c30a-40e5-bbc0-446c3eda78bf"
    },
    {
        "author": "張鎡",
        "paragraphs": [
            "勝槩居常畫裏求，鱖魚清夢落滄洲。",
            "今朝親見桃花樹，重振家聲是此秋。"
        ],
        "title": "漁父詞  其二",
        "id": "fc95f935-9265-4595-886e-7917649883d0"
    },
    {
        "author": "張鎡",
        "paragraphs": [
            "新種枇杷花便稠，被香勾引過溪頭。",
            "黄蜂紫蝶都來了，先賞輸渠第一籌。"
        ],
        "title": "新種",
        "id": "3d0aab45-d100-4bb8-9dec-8bf08da97ff3"
    },
    {
        "author": "張鎡",
        "paragraphs": [
            "鳥飛不過人行處，山好直連天盡頭。",
            "下馬忽逢難畫景，市聲欄檻亦銷憂。"
        ],
        "title": "山行",
        "id": "3facbf59-86d1-4ece-af2e-675578cb7ce7"
    },
    {
        "author": "張鎡",
        "paragraphs": [
            "韵勝初聞不記年，偶逢俄在軟紅邊。",
            "山礬不遇南昌老，爭得嘉名亞水仙。"
        ],
        "title": "謝人送白山茶花二首  其一",
        "id": "cb658cf1-6457-4f0f-8a7f-006353937c4f"
    },
    {
        "author": "張鎡",
        "paragraphs": [
            "屋角春聲喜報晴，青裳玉面曉粧明。",
            "爲君自斷天休問，依倚清香樂此生。"
        ],
        "title": "謝人送白山茶花二首  其二",
        "id": "bd750113-bd26-487d-94db-4c5e13b370b4"
    },
    {
        "author": "張鎡",
        "paragraphs": [
            "偶然看樹過平橋，老盡牆邊杞朮苗。",
            "不分蛛絲與蝸殻，也隨殘照集芳條。"
        ],
        "title": "即目",
        "id": "bb166edb-3835-4346-b5d6-ad87a9959418"
    },
    {
        "author": "張鎡",
        "paragraphs": [
            "芳菲成夢雨廉纖，慰眼嬌紅敢浪嫌。",
            "不但瞿曇當發笑，老夫初看亦掀髯。"
        ],
        "title": "紅佛見笑花",
        "id": "81ab6703-5788-4b97-852d-31fc6ee1e8a8"
    },
    {
        "author": "張鎡",
        "paragraphs": [
            "自古風流芍藥花，花嬌袍紫葉翻鴉。",
            "詩成舉向東風道，不願旁人定等差。"
        ],
        "title": "芍藥花二首  其一",
        "id": "b09f3fe2-f7ce-4ef3-8afc-a762a3c41bd7"
    },
    {
        "author": "張鎡",
        "paragraphs": [
            "吟牋欠向此花題，未信翻階句絕奇。",
            "三嗅蒼髯惹黄粉，又成空對剪來枝。"
        ],
        "title": "芍藥花二首  其二",
        "id": "041073e9-b932-4d2e-9612-b43c236e5d26"
    },
    {
        "author": "張鎡",
        "paragraphs": [
            "興高團雪綴珍叢，彈火燒林一洗空。",
            "驛騎不供妃子笑，冰姿猶勝荔枝紅。"
        ],
        "title": "白楊梅",
        "id": "a95ca546-6be5-413a-a254-1b4a261173b6"
    },
    {
        "author": "張鎡",
        "paragraphs": [
            "重陽過後雨垂垂，病怯新寒獨立時。",
            "菊有萬株歸未得，一窗來此看花枝。"
        ],
        "title": "書北廳後簷壁",
        "id": "28b52102-0ee7-441c-8119-328dd3eb9e84"
    },
    {
        "author": "張鎡",
        "paragraphs": [
            "春皇遊騎玉垂鞭，珠捲揚州十里簾。",
            "一笑詩成休浪舉，花如西子句無鹽。"
        ],
        "title": "分韵賦散水花得鹽字  其一",
        "id": "ade5878a-73ae-438d-876a-90fd6df50064"
    },
    {
        "author": "張鎡",
        "paragraphs": [
            "盈枝點綴雪花鮮，環映清流分外妍。",
            "應是東君歸騎速，不如墜下玉絲鞭。"
        ],
        "title": "分韵賦散水花得鹽字  其二",
        "id": "304e85ca-0a40-4a3c-b375-db1253e5ea24"
    },
    {
        "author": "張鎡",
        "paragraphs": [
            "苔徑斜通砌竹鞭，素光交映入湘簾。",
            "若教謝女庭前種，不道空中雪似鹽。"
        ],
        "title": "分韵賦散水花得鹽字  其三",
        "id": "18c79a36-1ac9-4228-8354-30a4b2aa4371"
    },
    {
        "author": "張鎡",
        "paragraphs": [
            "懶向江頭置木奴，瓦盆聊玩綠垂珠。",
            "何煩二老輸贏决，始悟商山樂不殊。"
        ],
        "title": "盆橘",
        "id": "416a8b9e-e3e6-4a22-85d3-424f1887f5ed"
    },
    {
        "author": "張鎡",
        "paragraphs": [
            "半霜黄綠尚斕斑，笑指清芬數日間。",
            "會得此中堪樂意，洞庭端合傲商山。"
        ],
        "tags": [
            "洞庭湖"
        ],
        "title": "霜橘",
        "id": "f59e8596-457e-42e7-88b6-ac095a833c56"
    },
    {
        "author": "張鎡",
        "paragraphs": [
            "寂歷疎條葉未空，忽驚冰靨照霜風。",
            "秋來心事誰能領，不向籬邊數菊叢。"
        ],
        "title": "九月梅花",
        "id": "1066a7e3-895b-4aac-8ca0-aadc0b9080ea"
    },
    {
        "author": "張鎡",
        "paragraphs": [
            "雜樹花香少似君，雨餘風曉或斜曛。",
            "行人不著清新句，亦合移時駐屐聞。"
        ],
        "title": "南湖賦冬青花四首  其一",
        "id": "0dbbf5f8-f3d2-4bc8-9dd4-901484c883b6"
    },
    {
        "author": "張鎡",
        "paragraphs": [
            "上林名字萬年枝，高映宮牆側映池。",
            "不是移根閒地種，歲寒情性有誰知。"
        ],
        "title": "南湖賦冬青花四首  其二",
        "id": "5543f3ad-85e2-4b48-b045-2152eea00938"
    },
    {
        "author": "張鎡",
        "paragraphs": [
            "酷烈深憐格外香，樹邊苔氣與蒼凉。",
            "莫教糝徑渾如雪，快向青陰置竹床。"
        ],
        "title": "南湖賦冬青花四首  其三",
        "id": "596fff5d-652e-47c2-b056-bad244b0a944"
    },
    {
        "author": "張鎡",
        "paragraphs": [
            "桂子休誇碧滿園，小蒲萄實待霜繁。",
            "他年隠處尋西宅，先認冬青擁寺門。"
        ],
        "title": "南湖賦冬青花四首  其四",
        "id": "1bb44e8c-8f15-4386-81d6-7b1593d96cbd"
    },
    {
        "author": "張鎡",
        "paragraphs": [
            "隔竹紅梅酷似桃，政宜修澗綠周遭。",
            "武陵風景何時別，不絕人來意更高。"
        ],
        "title": "書蒼寒堂壁二首  其一",
        "id": "247c1477-0675-41a9-b14a-d9915d8ba443"
    },
    {
        "author": "張鎡",
        "paragraphs": [
            "一燈清坐欲三更，月到疎欞朧鬆明。",
            "除了當欄松上鵲，無人聽得讀書聲。"
        ],
        "title": "書蒼寒堂壁二首  其二",
        "id": "8a736492-ac71-4b8a-a600-2a92e344dd70"
    },
    {
        "author": "張鎡",
        "paragraphs": [
            "風冽前村有墮巢，何心寒苦自爲高。",
            "堪憐讓殺閒桃李，只得虛堂兩字褒。"
        ],
        "title": "霜節堂",
        "id": "e67088af-0c91-4203-b3b9-76df8329ade1"
    },
    {
        "author": "張鎡",
        "paragraphs": [
            "簫鼓喧闐樂夜堂，寶燈初試雜花光。",
            "欲知富貴天然處，盡把園林腦子裝。"
        ],
        "title": "園中雪夜二首  其一",
        "id": "6c1461f7-afeb-4f8d-868a-32b09447647f"
    },
    {
        "author": "張鎡",
        "paragraphs": [
            "急傍欄干喚酒杯，却嫌紅燭炫高臺。",
            "新圖水墨兼凝粉，展向冰溪鏡面開。"
        ],
        "title": "園中雪夜二首  其二",
        "id": "725938b0-8237-4169-a9c3-f16d72faaa79"
    },
    {
        "author": "張鎡",
        "paragraphs": [
            "清曉疎籬尚露根，飯餘俄復擁柴門。",
            "南湖水色君知否，萬斛鵝黄貯玉盆。"
        ],
        "title": "記雪三首  其一",
        "id": "37298f0e-3a95-406f-b65a-d9e52ccd2a0c"
    },
    {
        "author": "張鎡",
        "paragraphs": [
            "直教日色避寒光，世界移來玉海藏。",
            "何事連年無此景，老天遊戲不循常。"
        ],
        "title": "記雪三首  其二",
        "id": "fc0e48b3-c086-404d-9634-f001e05cefa5"
    },
    {
        "author": "張鎡",
        "paragraphs": [
            "無月無燈夜自明，糢糊何啻瓦溝平。",
            "不拖藜杖高橋去，那得金龍背上行。"
        ],
        "title": "記雪三首  其三",
        "id": "5c340f1f-797f-4727-b3e1-31340ce7b337"
    },
    {
        "author": "張鎡",
        "paragraphs": [
            "拳石泓泉媚淺沙，孤根蟠窟養清華。",
            "細看六出瑶英小，薝蔔分明是雪花。"
        ],
        "title": "水梔  其一",
        "id": "0521cd7a-cd0a-44f7-ba88-e6db3e1fd057"
    },
    {
        "author": "張鎡",
        "paragraphs": [
            "汲水埋盆便當池，水梔花旺雪盈枝。",
            "江湖萬里何曾遠，祗在先生託興時。"
        ],
        "title": "水梔  其二",
        "id": "64bd4c47-8e3a-4a0d-936a-80cd371f8732"
    },
    {
        "author": "張鎡",
        "paragraphs": [
            "霜池微带月痕斜，風竹聲如撒細沙。",
            "坐到曉窗尤可愛，只愁烘損蠟梅花。"
        ],
        "title": "夙興",
        "id": "b0daf78f-28b2-4121-807e-d28a95048af9"
    },
    {
        "author": "張鎡",
        "paragraphs": [
            "金谷園中夜罷炊，照花滴蠟上林枝。",
            "清芬更比寒梅耐，不是蜂房供蜜脾。"
        ],
        "title": "蠟梅二首  其一",
        "id": "4274746b-567e-4924-a272-3aa86728d366"
    },
    {
        "author": "張鎡",
        "paragraphs": [
            "家世凌風却月旁，別來衣變鬰金光。",
            "神仙定遇容成子，教服三黄遍體香。"
        ],
        "title": "蠟梅二首  其二",
        "id": "d63a291a-f427-4c9d-922e-25a902d38466"
    },
    {
        "author": "張鎡",
        "paragraphs": [
            "風落松釵滿磵橋，野蜂移蜜上枯條。",
            "道人參得山中語，不是塗黄一樣嬌。"
        ],
        "title": "龍井山主送蠟梅",
        "id": "e879e782-3f10-4680-93f4-cb788a72a392"
    },
    {
        "author": "張鎡",
        "paragraphs": [
            "世路𡼭崟費折枝，退耕非我更其誰。",
            "真花似假無心詠，只誦涪翁舊日詩。"
        ],
        "title": "次韵茂洪覓蠟梅",
        "id": "af3609c6-ab22-46cb-bf9d-e3276fd3f134"
    },
    {
        "author": "張鎡",
        "paragraphs": [
            "道旁方訝撲人香，金蓓花開滿擔裝。",
            "尚有松釵掛枝杪，買歸偏稱插山堂。"
        ],
        "title": "種蠟梅喜成  其一",
        "id": "65c58a82-7b89-4eef-bc42-d28221680f12"
    },
    {
        "author": "張鎡",
        "paragraphs": [
            "僧廬草劍石崖根，慣見西湖不喜論。",
            "安得便如居士意，移爲官舍讀書軒。"
        ],
        "tags": [
            "西湖"
        ],
        "title": "種蠟梅喜成  其二",
        "id": "954e9594-ea33-459e-b49b-4fffb4a6a580"
    },
    {
        "author": "張鎡",
        "paragraphs": [
            "纔晴便是看花時，記事君曾有四詩。",
            "及至花開風日好，不聞拄杖扣疎籬。"
        ],
        "title": "走筆和曾無逸掌故約觀玉照堂梅詩六首  其一",
        "id": "971956f4-a8f9-4102-8aca-dcba85009445"
    },
    {
        "author": "張鎡",
        "paragraphs": [
            "纔晴便是看花時，天上陰晴豈預知。",
            "前日路乾居士病，偶妨招客酒樽隨。"
        ],
        "title": "走筆和曾無逸掌故約觀玉照堂梅詩六首  其二",
        "id": "9679bde8-f9af-46b9-80b2-a09c9dbe9143"
    },
    {
        "author": "張鎡",
        "paragraphs": [
            "纔晴便是看花時，不覺飄香已滿枝。",
            "小道山翁如具眼，綠陰初試更相宜。"
        ],
        "title": "走筆和曾無逸掌故約觀玉照堂梅詩六首  其三",
        "id": "b87956c2-6369-4844-8d2a-9f3930dfd82a"
    },
    {
        "author": "張鎡",
        "paragraphs": [
            "纔晴便是看花時，自看何如與客期。",
            "亦有數篇花下句，苦無風味怕人知。"
        ],
        "title": "走筆和曾無逸掌故約觀玉照堂梅詩六首  其四",
        "id": "c66ac3bb-8d42-4e3a-8c6d-b4c1454db000"
    },
    {
        "author": "張鎡",
        "paragraphs": [
            "纔晴便是看花時，休問花名是阿誰。",
            "藉使無梅桃杏在，但能來賞莫嫌遲。"
        ],
        "title": "走筆和曾無逸掌故約觀玉照堂梅詩六首  其五",
        "id": "aabc10e7-4c3a-4409-9ed0-2957a8244f98"
    },
    {
        "author": "張鎡",
        "paragraphs": [
            "纔晴便是看花時，夜雨何堪带雪吹。",
            "春色更拚過數日，三分餘一尚堪追。"
        ],
        "title": "走筆和曾無逸掌故約觀玉照堂梅詩六首  其六",
        "id": "4a2d2016-96c2-410e-b8fe-d8963c068640"
    },
    {
        "author": "張鎡",
        "paragraphs": [
            "天教萼綠伴羊權，羞對塵顔粉黛妍。",
            "不必修真事靈訣，與花端合共長年。"
        ],
        "title": "玉照堂次韵茂洪古梅",
        "id": "deb50129-ccf7-446d-85f2-7ebb70d7c68f"
    },
    {
        "author": "張鎡",
        "paragraphs": [
            "陣陣翻空回旋飛，綴巾沾袖却橫吹。",
            "東風祕授看花訣，不在開時在落時。"
        ],
        "title": "玉照堂梅花飄落如雪",
        "id": "cc301dbd-53b9-401e-8995-32a10866390d"
    },
    {
        "author": "張鎡",
        "paragraphs": [
            "羣玉山頭昨夢歸，占祥獲應必無疑。",
            "今朝暫歇抄書課，急爲寒梅辦早詩。"
        ],
        "title": "梅  其一",
        "id": "a770eae8-ace3-4c7e-81ca-37d062774a54"
    },
    {
        "author": "張鎡",
        "paragraphs": [
            "驅鶴松門去却回，似知草際有香來。",
            "青條紅眼纔窺煖，拄杖先拚費綠苔。"
        ],
        "title": "梅  其二",
        "id": "2b2521dd-a3d1-474f-808d-2183bda55504"
    },
    {
        "author": "張鎡",
        "paragraphs": [
            "冒寒崗路透溪橋，馿僕翩翩葉亂飄。",
            "還是去年初見處，青旗茅店恰相招。"
        ],
        "title": "梅  其三",
        "id": "0bf59f53-be68-43ea-a543-190063d05727"
    },
    {
        "author": "張鎡",
        "paragraphs": [
            "紺碧烘晴水照天，斷槎荒葑牧羝田。",
            "數旬不踏蘇堤路，專爲梅花跨曉韉。"
        ],
        "title": "尋梅三首  其一",
        "id": "322b7b61-4fac-4fb7-a4c8-6863d9f41171"
    },
    {
        "author": "張鎡",
        "paragraphs": [
            "柴界牆頭蜂未窺，草烟沙逕亦空枝。",
            "要知愁結吹香晚，鐵石心腸欠我詩。"
        ],
        "title": "尋梅三首  其二",
        "id": "98537375-2b00-4588-afaf-f72e78027802"
    },
    {
        "author": "張鎡",
        "paragraphs": [
            "韓園邂逅一來尋，還憶朱欄小院深。",
            "相對兩亭無四壁，定參陶令不絃琴。"
        ],
        "title": "尋梅三首  其三",
        "id": "3aca35e9-3c0b-4e34-bb6e-7cdbff612706"
    },
    {
        "author": "張鎡",
        "paragraphs": [
            "弄珠縈珮白衣仙，遊戲塵寰占歲前。",
            "却被天公撒龍腦，擁教無地著雲軿。"
        ],
        "title": "春雪阻觀梅花兩詩嘲之  其一",
        "id": "7c61733d-6932-445d-afbf-25c48e125e52"
    },
    {
        "author": "張鎡",
        "paragraphs": [
            "雨聲俄混雪聲乾，泥濘林堂一到難。",
            "藉使玉肌無凍粟，可能獨自過春寒。"
        ],
        "title": "春雪阻觀梅花兩詩嘲之  其二",
        "id": "22865440-9a94-4cc2-ad86-345a0aa16b06"
    },
    {
        "author": "張鎡",
        "paragraphs": [
            "一笑林間說向春，宿緣三世豈無因。",
            "半生憂患摧殘損，却與梅花作主人。"
        ],
        "title": "玉照堂觀梅二十首  其一",
        "id": "c3c02c58-2f42-411f-92ae-8c15dbf77b19"
    },
    {
        "author": "張鎡",
        "paragraphs": [
            "映竹依松望最宜，如無似有乍開時。",
            "思量切比幽人語，不著工夫格自奇。"
        ],
        "title": "玉照堂觀梅二十首  其二",
        "id": "8cc765e0-d423-42e1-9e7a-71fa9dc2eefb"
    },
    {
        "author": "張鎡",
        "paragraphs": [
            "生怕高花易過春，隔年先早著精神。",
            "冰綃旋買連三幅，剩與溪山併寫真。"
        ],
        "title": "玉照堂觀梅二十首  其三",
        "id": "23fb7b1e-7279-4695-a01b-f72297c70efc"
    },
    {
        "author": "張鎡",
        "paragraphs": [
            "縱橫遥襯碧雲端，林下鋪氈坐卧看。",
            "不但歸家因桂好，爲梅亦合早休官。"
        ],
        "title": "玉照堂觀梅二十首  其四",
        "id": "0ebc4fd8-4206-49ea-aef4-879dbb405041"
    },
    {
        "author": "張鎡",
        "paragraphs": [
            "羣芳非是乏新寄，或在繁時或嫩時。",
            "唯有南枝香共色，從初到底絕瑕疵。"
        ],
        "title": "玉照堂觀梅二十首  其五",
        "id": "d53332c8-1e16-4af4-bb2b-f604ce82fa54"
    },
    {
        "author": "張鎡",
        "paragraphs": [
            "六日新春一再來，直須登樹賞花開。",
            "攀翻徑上枝梢外，不負東風是此杯。"
        ],
        "title": "玉照堂觀梅二十首  其六",
        "id": "ecb22fb9-63e3-4a09-9739-231bdbb11b60"
    },
    {
        "author": "張鎡",
        "paragraphs": [
            "從來嫌用和羹字，纔到詩中俗殺人。",
            "一片彩雲溪上暖，不隨芳草夕陽新。"
        ],
        "title": "玉照堂觀梅二十首  其七",
        "id": "4bd641b7-a50e-4072-881a-cbe3a5e1090b"
    },
    {
        "author": "張鎡",
        "paragraphs": [
            "醉上輕舟泛淥漪，細穿橋柱獨行遲。",
            "風前撫掌催花發，驚起羣飛五色兒。"
        ],
        "title": "玉照堂觀梅二十首  其八",
        "id": "cfd20b77-d62e-4bb5-987c-df2a99a2d0ed"
    },
    {
        "author": "張鎡",
        "paragraphs": [
            "山際樓臺水際村，見梅常是動吟魂。",
            "全身此日清芬裏，籬落疎斜不喜論。"
        ],
        "title": "玉照堂觀梅二十首  其九",
        "id": "76b2d6bf-9212-49f5-aa80-3da4f52211da"
    },
    {
        "author": "張鎡",
        "paragraphs": [
            "別開庭院近蓮塘，油榭欄干小扇窗。",
            "更取梅花瓶內插，放教清夢月橫江。"
        ],
        "title": "玉照堂觀梅二十首  其一○",
        "id": "94f49cb7-e0cb-4b17-a099-f93da511ae26"
    },
    {
        "author": "張鎡",
        "paragraphs": [
            "蕭然日月岸綸巾，春滿幽園肯倦行。",
            "一事尚須煩造物，看松微雨看梅晴。"
        ],
        "title": "玉照堂觀梅二十首  其一一",
        "id": "4ae9ad8a-6428-413f-b3de-debc6af99fc6"
    },
    {
        "author": "張鎡",
        "paragraphs": [
            "正煖休嫌夜雨來，恐花乘煖一齊開。",
            "不然何事東風意，容易吹香與碧苔。"
        ],
        "title": "玉照堂觀梅二十首  其一二",
        "id": "39d86ebd-ccd4-4503-823d-e605b2dc7d7d"
    },
    {
        "author": "張鎡",
        "paragraphs": [
            "鵯鵊呼人曉夢回，霽光催賞百株梅。",
            "輕車不管沾泥滑，童子從來自慣推。"
        ],
        "title": "玉照堂觀梅二十首  其一三",
        "id": "789a5b54-7ffd-42cd-97f8-50ae2d72e983"
    },
    {
        "author": "張鎡",
        "paragraphs": [
            "蒼帝妃嬪總素裝，勝遊常是遍江鄉。",
            "玉樓謫墮遲歸去，冷淡工夫笑我忙。"
        ],
        "title": "玉照堂觀梅二十首  其一四",
        "id": "181e34b9-a96f-491c-8c01-fbcef6278335"
    },
    {
        "author": "張鎡",
        "paragraphs": [
            "九節筇枝休化龍，佳時朝暮且相從。",
            "枯條豈但敲令盡，鳥雀衝花定不忪。"
        ],
        "title": "玉照堂觀梅二十首  其一五",
        "id": "f526b51d-6c0f-4f1d-a34c-909930a2bc96"
    },
    {
        "author": "張鎡",
        "paragraphs": [
            "今夕懸知月未圓，照梅已自不勝妍。",
            "冰姿玉色誰堪比，除是姮娥敢並肩。"
        ],
        "title": "玉照堂觀梅二十首  其一六",
        "id": "173a66b7-b138-4749-9b69-009a9bb45e98"
    },
    {
        "author": "張鎡",
        "paragraphs": [
            "喜客能揮白玉琴，此花端解古時音。",
            "只防老鶴來偷聽，引起翻雲萬里心。"
        ],
        "title": "玉照堂觀梅二十首  其一七",
        "id": "5da00dd0-36b3-40bb-bee2-7142070e93d1"
    },
    {
        "author": "張鎡",
        "paragraphs": [
            "杯行纔到莫留殘，要向梅邊露肺肝。",
            "今日正晴還有雪，謂予不信試遥看。"
        ],
        "title": "玉照堂觀梅二十首  其一八",
        "id": "ab72dd54-89bd-4140-93fc-801eab4dffdc"
    },
    {
        "author": "張鎡",
        "paragraphs": [
            "風調花常逐歲新，苦慚詩思只陳陳。",
            "吟成不敢分明舉，生怕渠知鄙薄人。"
        ],
        "title": "玉照堂觀梅二十首  其一九",
        "id": "ac11912a-3faf-43db-af11-153a683c3cf1"
    },
    {
        "author": "張鎡",
        "paragraphs": [
            "高窠依約百年餘，蠹枿重重艾衲鋪。",
            "親見主人來買地，遮番添得白髭鬚。"
        ],
        "title": "玉照堂觀梅二十首  其二○",
        "id": "bc35e1a6-d488-4603-ae0e-65d5d0191c7e"
    },
    {
        "author": "張鎡",
        "paragraphs": [
            "巧留芳艷待春回，不受霜飈苦折摧。",
            "應對羣葩羞冷淡，數花併作一花開。"
        ],
        "title": "詠千葉緗梅  其一",
        "id": "1fe9c886-30fc-4584-8ac0-cbbefb1fa0e0"
    },
    {
        "author": "張鎡",
        "paragraphs": [
            "忍凍拖筇月下看，烟籠繁影共汗漫。",
            "緗裘不是多重數，爭奈清宵爾許寒。"
        ],
        "title": "詠千葉緗梅  其二",
        "id": "5c7be5f8-d739-4c9f-93a9-a91651db0d8e"
    },
    {
        "author": "張鎡",
        "paragraphs": [
            "一枝深雪綻前村，冷落猶能役夢魂。",
            "况有堆林春萬疊，傳餐甘此度朝昏。"
        ],
        "title": "詠千葉緗梅  其三",
        "id": "02805cbe-e4ca-461c-a2ad-bf0ccf28526e"
    },
    {
        "author": "張鎡",
        "paragraphs": [
            "光摇層蘂望晴花，誰把鵝黄染練紗。",
            "已是被香清到骨，不須呼酒但烹茶。"
        ],
        "title": "詠千葉緗梅  其四",
        "id": "6fed9f73-27d4-48e7-b2e1-ee3a87fcd73e"
    },
    {
        "author": "張鎡",
        "paragraphs": [
            "玉砌珠攢萼翠中，開時應是費東風。",
            "臨摹不著詩人手，剪綵徒勞蠹女工。"
        ],
        "title": "詠千葉緗梅  其五",
        "id": "9f2ea4ee-2ed5-46df-aa68-eed5d32daf0b"
    },
    {
        "author": "張鎡",
        "paragraphs": [
            "昔遊嘗到海中光，我與諸公各醉狂。",
            "同向塵中三十載，朱顔應笑鬢絲長。"
        ],
        "title": "玉照東西兩軒有紅梅及千葉緗梅未經題詠倒用前韵各賦五首  其一",
        "id": "d5a053e1-9b4c-4713-b685-7568fd3bf96c"
    },
    {
        "author": "張鎡",
        "paragraphs": [
            "雖嫌綠葉與青枝，入格依前自欠詩。",
            "幾向斜陽溪畔見，猶將桃杏誤猜疑。"
        ],
        "title": "玉照東西兩軒有紅梅及千葉緗梅未經題詠倒用前韵各賦五首  其二",
        "id": "ce9e9e40-76cd-4474-b812-d3d986b30c6e"
    },
    {
        "author": "張鎡",
        "paragraphs": [
            "一粒丹砂換骨來，移根聞自浙東栽。",
            "市門古矣留遺跡，問訊仙翁定姓梅。"
        ],
        "title": "玉照東西兩軒有紅梅及千葉緗梅未經題詠倒用前韵各賦五首  其三",
        "id": "678ca394-44c4-4d4d-a438-324a9d39a0a4"
    },
    {
        "author": "張鎡",
        "paragraphs": [
            "海棠曾把比朝眠，妃子粧慵玉鏡前。",
            "若似此花顔色好，定教天寶畫師傳。"
        ],
        "title": "玉照東西兩軒有紅梅及千葉緗梅未經題詠倒用前韵各賦五首  其四",
        "id": "47c26009-67d1-4172-a56d-7f385676af10"
    },
    {
        "author": "張鎡",
        "paragraphs": [
            "方諸臺聳日邊雲，望拜青童上相君。",
            "侍女百千皆絳服，恰如簷外樹紛紛。"
        ],
        "title": "玉照東西兩軒有紅梅及千葉緗梅未經題詠倒用前韵各賦五首  其五",
        "id": "d559621e-7e4d-4802-b910-4b8a205f4158"
    },
    {
        "author": "張鎡",
        "paragraphs": [
            "只將單萼綴層花，弱骨豐肌自一家。",
            "載朵折來誰可稱，寶釵雙燕綠雲斜。"
        ],
        "title": "戲題重臺梅",
        "id": "e7dd64a1-56e8-4074-b8e0-6bd5f099c33c"
    },
    {
        "author": "張鎡",
        "paragraphs": [
            "因花不作等閒來，屐印苔紋酒便回。",
            "明日窗前追昨夢，似逢姑射不逢梅。"
        ],
        "title": "任道源轉示玉豔亭探梅詩卷未暇屬和閏月十一日偶自北山塔院過亭下枝間已花因次元韵三首  其一",
        "id": "8b931d41-5600-47c8-a23d-f24feb399f2b"
    },
    {
        "author": "張鎡",
        "paragraphs": [
            "細看孤標迎臘瘦，爭如繁豔遇春酣。",
            "古來節士功名薄，剩欲裁詩問水南。"
        ],
        "title": "任道源轉示玉豔亭探梅詩卷未暇屬和閏月十一日偶自北山塔院過亭下枝間已花因次元韵三首  其二",
        "id": "cde033ed-2445-4881-9b38-6b077ce2fd0f"
    },
    {
        "author": "張鎡",
        "paragraphs": [
            "占斷林家一種春，隔湖茅舍羨漁人。",
            "折枝弄蕊年年手，生怕長安揖馬塵。"
        ],
        "title": "任道源轉示玉豔亭探梅詩卷未暇屬和閏月十一日偶自北山塔院過亭下枝間已花因次元韵三首  其三",
        "id": "a0da4c89-2364-4a09-91c8-f877509eb479"
    },
    {
        "author": "張鎡",
        "paragraphs": [
            "雨絲吹冷透窗紗，忽忽東風管鬢華。",
            "豈爲梅殘便無恨，草生時節勝看花。"
        ],
        "title": "殘梅",
        "id": "2800fa82-b651-45ba-9f36-31996cefb0f2"
    },
    {
        "author": "張鎡",
        "paragraphs": [
            "水閣開窗景不偏，斷橋堤柳盡橫前。",
            "平生到處居人後，已有貂璫泊畫船。"
        ],
        "title": "水閣即事二首  其一",
        "id": "ba66119f-da7c-4611-bf44-9302e7c60c5b"
    },
    {
        "author": "張鎡",
        "paragraphs": [
            "今歲春來我亦來，折花猶未見花開。",
            "新春况有四十日，莫怪幽人空手回。"
        ],
        "title": "水閣即事二首  其二",
        "id": "e4843511-53df-47a4-89ad-f80feef96d2b"
    },
    {
        "author": "張鎡",
        "paragraphs": [
            "春風欲去難留住，措置無如信野人。",
            "但解有詩隨手和，自然日日是青春。"
        ],
        "title": "余以雪牡丹歌呈誠齋回柬云只得籍沒是兵家不傳之妙謂不和答也又嘗以來日立夏問誠齋所謂風月庫中當作何措置蒙絕句示報因次韵致謝併破前說云",
        "id": "96799883-b819-4296-aefa-4985d958cbe3"
    },
    {
        "author": "張鎡",
        "paragraphs": [
            "燈暈紗籠靜者居，夜凉携扇繞階除。",
            "松間有句松間說，不向空中咄咄書。"
        ],
        "title": "夏夜二首  其一",
        "id": "13ac7a53-8247-4ee8-ad30-48ca99460cc4"
    },
    {
        "author": "張鎡",
        "paragraphs": [
            "天上星辰金玉棋，輸贏何日是分時。",
            "多應却笑張居士，綺語妄言無了期。"
        ],
        "title": "夏夜二首  其二",
        "id": "172a37c6-3feb-4394-8e39-8f292d88ddaf"
    },
    {
        "author": "張鎡",
        "paragraphs": [
            "鹽作棲巢涕作脂，樽前風味不勝低。",
            "縱教一衲被雲水，無奈胸中著淤泥。"
        ],
        "title": "戲詠鹹蛤",
        "id": "82e109bf-bb58-4af5-af02-edcd529e6ec8"
    },
    {
        "author": "張鎡",
        "paragraphs": [
            "落魄青樓倒接䍦，醉花爭插亂紅欹。",
            "如今雨墊綸巾角，汝帽尖新却自宜。"
        ],
        "title": "尖簷帽",
        "id": "426f1920-0f09-4155-b872-5af7062d55cb"
    },
    {
        "author": "張鎡",
        "paragraphs": [
            "岷峨山中千歲松，枝虯幹直摩青空。",
            "雪霜剝落中不槁，膏液下與靈泉通。",
            "龜跧鳬伏自磊砢，全堅玉潔仍豐融。",
            "篝明夜取喜得雋，煮鼎朝聽如吟風。",
            "杵成坐上香飛雪，更和乳酪收全功。",
            "當知至味本無味，子若服之壽無窮。",
            "巽巖脊梁硬如鐵，冠峨切雲佩明月。",
            "百好都隨春夢空，大藥獨傳欣寶訣。",
            "中宵咀嚼不摇頭，玉瀋生肥咽不徹。",
            "憐我百慮形早衰，裹贈扶持意何切。",
            "丹砂著眼謾爾傳，脂澤釀黍計已拙。",
            "由來妙道初不煩，此法莫從兒輩說。",
            "徑思舉袂揖浮丘，下視塵世真一吷。",
            "朱顔留得亦何爲，追逐同堅歲寒節。"
        ],
        "title": "謝李仁父茯苓",
        "id": "758d9385-ff24-4ede-b8c0-4cce74ccf242"
    },
    {
        "author": "張鎡",
        "paragraphs": [
            "九鎖非凡境，烟雲路不分。",
            "山寒長带雨，洞古不收雲。",
            "夜宿聽林鶴，晨炊摘野芹。",
            "黄冠皆好事，添注石爐熏。"
        ],
        "title": "游九鎖山  其一",
        "id": "a7e38d2a-9e5f-4819-bd4d-75d6cb5dee9b"
    },
    {
        "author": "張鎡",
        "paragraphs": [
            "凉蟬亂叫朝暮雨，獨鶴不迷前後山。",
            "芎葉煮湯勝茗椀，栗花然火照松關。"
        ],
        "title": "游九鎖山  其二",
        "id": "d4d71dbc-458d-414a-aacc-a0e05412fce7"
    },
    {
        "author": "張鎡",
        "paragraphs": [
            "曉日晴崗路未分，昔年鐘磬隔林聞。",
            "龍歸古洞千巖雨，人卧空山半榻雲。",
            "異草靈苗交晚翠，野蘭芳芷雜秋芬。",
            "何時得似山中鶴，脫却雞群友鹿群。"
        ],
        "title": "再游  其一",
        "id": "eb60945e-35ac-4622-b627-2c48a698e161"
    },
    {
        "author": "張鎡",
        "paragraphs": [
            "天風吹我落人間，暫入青山又促還。",
            "待得霜林收柿栗，却來重扣白雲關。"
        ],
        "title": "再游  其二",
        "id": "2d18b063-6668-4a04-8498-6b24a15b6dab"
    },
    {
        "author": "張鎡",
        "paragraphs": [
            "作者于今星樣稀，凄其望古駟難追。",
            "空桑枯竹陶元亮，玉佩瓊璩杜拾遺。",
            "自笑吟秋如懶婦，可能擊鼓和馮夷。",
            "報章不作南金直，慚愧君家丙稿詩。"
        ],
        "title": "題楊誠齋南海朝天二集",
        "id": "3d2445be-55a0-4529-9c42-6a669407fb0c"
    },
    {
        "author": "張鎡",
        "paragraphs": [
            "一日吟成九首詩，旁人都愛少瑕疵。",
            "直須作到無人愛，始是我詩長進時。"
        ],
        "title": "吟詩",
        "id": "c7e57a68-f1d0-4294-a2de-66f7bc011c90"
    },
    {
        "author": "張鎡",
        "paragraphs": [
            "轉柁初投獨樹村，杖藜因叩小蓬門。",
            "殷勤翁媼吹茅火，飣餖雞豚薦瓦樽。",
            "剩喜平時無暴客，祇愁連雨沒禾根。",
            "招邀縱簡真淳在，欲去猶嗔稚子喧。"
        ],
        "title": "夜飲楊村",
        "id": "1556e0db-c574-4a2a-8842-9ac5f76cd7e2"
    },
    {
        "author": "張鎡",
        "paragraphs": [
            "籠叢灌木繞低田，一雨催鳴爾許蟬。",
            "平日詩懷何處吐，今年秋色此行先。"
        ],
        "title": "暫住新市行次謝村二首  其一",
        "id": "f33021e5-9fcb-4a84-8ba2-86b36ab7fa7d"
    },
    {
        "author": "張鎡",
        "paragraphs": [
            "推窗面面得凉多，陂濼風翻渴水荷。",
            "人語忽驚群鶩起，隔蘆知是小船遇。"
        ],
        "title": "暫住新市行次謝村二首  其二",
        "id": "de3dee10-7b74-4793-9eab-18d96083ead2"
    },
    {
        "author": "張鎡",
        "paragraphs": [
            "破衣鳴蓬雨，迎晨捩柁風。",
            "擘茭溪飯白，鍛鐵店爐紅。",
            "于役多無定，於心少所同。",
            "船人探蟹室，持壽覓詩翁。"
        ],
        "title": "行次季村",
        "id": "714dab87-2c8e-4b4f-8603-14e364a9b5d9"
    },
    {
        "author": "張鎡",
        "paragraphs": [
            "山腰摘菜穿雲裏，山嘴吹煙接雲起。",
            "響邊樵唱路幽幽，白處鵝群波瀰瀰。",
            "臨堤野毛槽盛水，破璧方簾自撩紙。",
            "相應不望褭蹄金，落得清閑養妻子。"
        ],
        "title": "過下黄村",
        "id": "90d8270e-2891-4229-aad1-6bb10263c234"
    },
    {
        "author": "張鎡",
        "paragraphs": [
            "再宿離城邑，全無世俗氣。",
            "僧包輕濺水，漁竈冷炊雲。",
            "酒好休教盡，詩慳却自欣。",
            "晝閑貪睡穩，獨被不須重。"
        ],
        "title": "過竹村",
        "id": "9bbcad9f-5dd0-4cc4-9494-d9ce207e0a44"
    },
    {
        "author": "張鎡",
        "paragraphs": [
            "萬事醉如泥，昔賢有名言。",
            "閉門五十載，真須石爲罇。"
        ],
        "title": "石汙尊",
        "id": "a56bcc4e-a378-454f-a656-87f0c9b6df88"
    },
    {
        "author": "張鎡",
        "paragraphs": [
            "巷居南北喜相依，不患逢秋得句稀。",
            "采擷正當黄菊早，登臨寧嘆白雲飛。",
            "奉觴壽主歡宜洽，剪髮邀賓志莫違。",
            "從此維摩方丈室，散花香滿老萊衣。"
        ],
        "title": "茂洪奉親携妾遷新館戲贈",
        "id": "66aa2644-3f25-4f4d-ba38-11a518f158ed"
    },
    {
        "author": "張鎡",
        "paragraphs": [
            "鸞鶴紛來下，天風駕月明。",
            "語言難道斷，不墮世間聲。"
        ],
        "title": "天聲館",
        "id": "26aa5c31-37b5-4f09-a17b-e3598db1cde3"
    },
    {
        "author": "張鎡",
        "paragraphs": [
            "山頭鴟叫棕林雨，山下鷗移芰花著。",
            "開亭騁望豈固難，心迹雙閑罕儔侶。",
            "人生才智非謀己，太息塵勞誰縛汝。",
            "圖回田畝役宵夢，近對烟霏可無語。",
            "耦耕植杖千古賢，我欲從之胡不然。",
            "坐到月來休返舍，旁寺有牀書并借。"
        ],
        "title": "蘋風館",
        "id": "d6d03ff7-cc36-4396-b854-fdefb8aba665"
    },
    {
        "author": "張鎡",
        "paragraphs": [
            "奉真祠宇并丹房，露下層壇夜未央。",
            "玉繡球明依砌樹，翠鬘雲轉罨爐香。",
            "何心輕舉氛塵外，但願閑居歲月長。",
            "却上竹輿歸去路，約齋燈認隔林光。"
        ],
        "title": "謁叢霄館  其一",
        "id": "3d670b23-45c1-4a37-b820-8c6035f2b07e"
    },
    {
        "author": "張鎡",
        "paragraphs": [
            "飆御繽來下，儲休答意虔。",
            "雖無名宦達，林墅保長年。"
        ],
        "title": "謁叢霄館  其二",
        "id": "6c43ec58-cb97-4fd1-abf7-1d1f929b2d9e"
    },
    {
        "author": "張鎡",
        "paragraphs": [
            "烟火心腸詠不真，風流嬌貴却無塵。",
            "何須更問花仙姓，便是扁舟共載人。"
        ],
        "title": "花仙館",
        "id": "ade87825-031d-4be3-b69a-f06a57f1e9e7"
    },
    {
        "author": "張鎡",
        "paragraphs": [
            "琪樹已無塵，山幽地更靈。",
            "羽流來往熟，仙飯設青精。"
        ],
        "title": "琅華洞天",
        "id": "7bcaa66a-50d6-4a3d-977b-ebf76c9c17f1"
    },
    {
        "author": "張鎡",
        "paragraphs": [
            "林下忘官品，聞公近最榮。",
            "軍民制全蜀，名住列西清。",
            "器自海嶽重，文兼全玉聲。",
            "早來登政府，活法了寰瀛。"
        ],
        "title": "送京仲遠次對制帥四川  其一",
        "id": "0d8233e6-ac55-4629-a6fd-8ba7bfdf927c"
    },
    {
        "author": "張鎡",
        "paragraphs": [
            "使北人爭說，今回國勢尊。",
            "屬聲堅執禮，黠虜殆忘魂。",
            "鉅業此猶細，故强行復存。",
            "鄉閭正關外，因夢逐西轅。"
        ],
        "title": "送京仲遠次對制帥四川  其二",
        "id": "b150a770-2d22-494d-a50c-14eec567fbdc"
    },
    {
        "author": "張鎡",
        "paragraphs": [
            "賤子夫誰問，鳴騶屢水湄。",
            "自因閑肯顧，不是佞求知。",
            "山檻清持茗，花蹊笑說詩。",
            "雨風今送別，悽斷濕旌旗。"
        ],
        "title": "送京仲遠次對制帥四川  其三",
        "id": "d3719fd1-ac84-47f2-93c2-4ee616cdffb4"
    },
    {
        "author": "張鎡",
        "paragraphs": [
            "年前約園梅，梅開主人病。",
            "初英僅一窺，旋遭風雨橫。",
            "瑰奇耻浪設，收卷歸盡浄。",
            "追攀夢中事，詎復形嘯詠。",
            "連朝得暄晴，疾勢頓除摒。",
            "池西杏盈坡，芬菲想繁競。",
            "巾車試移轍，遠睇已輝映。",
            "披莊尺許足，領意豈煩更。",
            "亭亭喜余顧，笑粲若相迎。",
            "瑞錦圍坐幛，晹晶滿空鏡。",
            "疇知自心法，本匪生化柄。",
            "實虛總一體，曾何有衰盛。",
            "斯言忌輕拈，或能惹譏諍。",
            "尪孱阻劇賞，得句漫枯硬。",
            "非無戀勝交，倉卒費延請。",
            "浮生只堪樂，疎慵矧天性。",
            "能消屐幾䩫，盍早謀究竟。",
            "當年莘野叟，偶爾應三聘。",
            "後人循自售，例投俗眼輕。",
            "嗟予亦蒙愧，行矣關郡政。",
            "零丁門戶責，姑塞先世命。",
            "隨群畫紙末，觸目但癡𥋇。",
            "事功畧何禆，趍進徒伺偵。",
            "樸愚頼堅守，齪齪矜細行。",
            "南湖水清兮，魚鳥爭戲泳。",
            "相親兩逾載，情分猶季孟。",
            "邇來似嫌浼，引退如避穽。",
            "花邊主林神，料亦捐愛敬。",
            "偷閑兩旬慳，酬應就忙併。",
            "速拚醉眠休，人扶那用倩。"
        ],
        "title": "衰疾幾半月梅事已空杏花亦爛熳矣忽往一觀成古詩三十韵",
        "id": "fb9001f8-13ff-4650-a6b4-f672efe83240"
    },
    {
        "author": "張鎡",
        "paragraphs": [
            "我生百無能，唯工說山水。",
            "洞霄天一柱，真仙昔居止。",
            "蒼崖入九鎖，修澗清徹底。",
            "層林仰首看，冷霧隨步起。",
            "饒君俗到骨，至此換却髓。",
            "一亭巧當門，乃是壓澗尾。",
            "便教寶玉做，思之未爲侈。",
            "道人喜客來，先引玩清泚。",
            "源頭放泉出，猛噴深壑裏。",
            "頃刻百萬丈，寧論尺與咫。",
            "冰濤卷雷鼓，滂湃力未已。",
            "天然句滿眼，潤色謝東里。",
            "擬議及思惟，望風當披靡。",
            "回觀翠蛟語，舞字最不死。",
            "兩詩故自妙，似覺泉在凡。",
            "正須吾三人，作意共整理。",
            "要令石點頭，滔滔那解此。"
        ],
        "title": "大滌洞留題",
        "id": "854290a8-574e-4370-b53b-fb619030e6d3"
    },
    {
        "author": "張鎡",
        "paragraphs": [
            "鐘一擊，耳根塞，赤肉團邊去個賊。",
            "有人問我解何宗，瞬若多神面門黑。"
        ],
        "title": "偈",
        "id": "f5305451-6d1b-46ae-b400-46f4eb105c21"
    },
    {
        "author": "張鎡",
        "paragraphs": [
            "絳衣騎日扶桑上，三精九縣開靈貺。",
            "趙梁雍代跡俱空，馮吳寇鄧勳相望。",
            "客星何處潛光芒，雙臺疊巘摩穹蒼。",
            "釣絲千丈捲烟雨，誰瞰一碧玻璃江。",
            "羊裘坐穩無心動，蒲輪纁幣知何用。",
            "故人聊爲小周旋，君房謬欲相推送。",
            "寥寥歲月今幾秋，山寒松吹多颼飀。",
            "春來日暖花氣發，極浦浪轉魚龍遊。",
            "先生有臺人共高，虛庭忍見生蓬蒿。",
            "斷碑敗壁蠹荒蘚，灌木野鳥捐枯巢。",
            "一朝鐘梵交雲際，簷楹改觀輝杉桂。",
            "非關好事取時名，此中恥但稱能吏。",
            "却經祠下羅清樽，試歌此詩當招魂。",
            "先生出兮佩蘭蓀，明璣耀旂駕瑶璠，黄麟道前翠虯奔。",
            "先生去兮山雲屯，玉妃金童從繽紛。",
            "吹簫鼓瑟聲冥冥，目斷暮靄棲遥林。"
        ],
        "title": "釣臺",
        "id": "fc66209d-f126-45ed-9fab-2c1e10ff4edb"
    },
    {
        "author": "張鎡",
        "paragraphs": [
            "一棹徑穿花十里，滿城無此好風光。"
        ],
        "title": "句  其一",
        "id": "d888f0a3-758a-4984-91e0-8df74cf1b2cc"
    },
    {
        "author": "張鎡",
        "paragraphs": [
            "斷橋斜取路，古寺未關門。"
        ],
        "title": "句  其二",
        "id": "8bf19fde-6871-44ab-b765-5d3b47a5cc5e"
    },
    {
        "author": "張鎡",
        "paragraphs": [
            "梨花風骨杏花妝。"
        ],
        "title": "句  其三",
        "id": "e69a6f88-16a2-4f92-8eca-13a51326234c"
    },
    {
        "author": "張鎡",
        "paragraphs": [
            "已從槐借葉，更染菊爲裳。"
        ],
        "title": "句  其四",
        "id": "0a656985-3fdc-4814-a0df-27bbb4097959"
    },
    {
        "author": "張鎡",
        "paragraphs": [
            "何時重來桂隠軒，爲我醉倒春風前。",
            "看人喚作詩中仙，看人喚作飲中仙。"
        ],
        "title": "句  其五",
        "id": "f947a4b0-b699-46b5-bd05-39cf1353bf66"
    },
    {
        "author": "張鎡",
        "paragraphs": [
            "吹殺梅花影裏燈。"
        ],
        "title": "句  其六",
        "id": "3c80400b-7eba-4abd-9b90-a143c047d59d"
    },
    {
        "author": "張鎡",
        "paragraphs": [
            "古剎藏幽勝。"
        ],
        "title": "句  其七",
        "id": "96bfc81e-cb40-482a-8c0a-02eba7d24e61"
    },
    {
        "author": "張鎡",
        "paragraphs": [
            "開鏡影相歡。"
        ],
        "title": "句  其八",
        "id": "9bbc071a-20ad-4b55-9cb2-700a199c01fd"
    },
    {
        "author": "張鎡",
        "paragraphs": [
            "自笑從來癖。"
        ],
        "title": "句  其九",
        "id": "8ddafce9-1715-48ad-af1a-187661bfb0a0"
    },
    {
        "author": "張鎡",
        "paragraphs": [
            "清興寄毫端。"
        ],
        "title": "句  其一○",
        "id": "4c624259-5d3e-4efe-bd0e-1afe3f8094da"
    },
    {
        "author": "張鎡",
        "paragraphs": [
            "日烘花氣暖。"
        ],
        "title": "句  其一一",
        "id": "d93f953f-7041-4ce9-817c-8a611c3daaeb"
    },
    {
        "author": "張鎡",
        "paragraphs": [
            "空對爛銀盤。"
        ],
        "title": "句  其一二",
        "id": "545537a8-73cc-473d-8803-5a5d209a5da0"
    },
    {
        "author": "張鎡",
        "paragraphs": [
            "芙蓉憔悴菊垂叢。"
        ],
        "title": "句  其一三",
        "id": "6ebfcf99-1ebf-48e4-b48e-bd344f0f0b2f"
    },
    {
        "author": "張鎡",
        "paragraphs": [
            "己信此心安此命。"
        ],
        "title": "句  其一四",
        "id": "a7218188-ce3b-4e35-b217-1480d02ff86e"
    },
    {
        "author": "張鎡",
        "paragraphs": [
            "燕子初歸已識面，牡丹未放已知名。"
        ],
        "title": "句  其一五",
        "id": "e9673775-5c73-4fe0-9512-7d63f18441b1"
    },
    {
        "author": "宋甡",
        "paragraphs": [
            "欲求平易多成拙，稍涉新奇却未工。",
            "得句直須參造化，此身何必計窮通。"
        ],
        "title": "次陸務觀韵",
        "id": "640540aa-5593-4bdd-af73-9e916b49ff43"
    },
    {
        "author": "俞烈",
        "paragraphs": [
            "文會得吾黨，浄居清晝長。",
            "平生愛山僻，暇日聊徜徉。",
            "風流謝康樂，肥遯計亦良。",
            "鍾鼎成淹留，江湖晚相望。",
            "山色青未改，山名久愈彰。",
            "松風度晚曲，巖花弄晨妝。",
            "尚疑縹緲人，髻鬟下鳴璫。",
            "淒涼懷古恨，野水涵方塘。",
            "功名不作難，出處何可忘。",
            "人自草木腐，看渠日爭光。",
            "香消酒力微，緣陰聽圓吭。",
            "悠然發遐想，莞爾還成章。",
            "歸途有清泚，濯纓詠滄浪。"
        ],
        "title": "題東山",
        "id": "c44e1021-fcb1-4256-9b48-a68e59bea811"
    },
    {
        "author": "俞烈",
        "paragraphs": [
            "天清蠶麥餘，綠結桃李實。",
            "老僧詩銜袖，過我語言質。",
            "懷山意先行，如病夢芝朮。",
            "去□才一舍，鞭策不終日。",
            "堂筵新結束，空洞無長物。",
            "風來舞翠杉，土暖榮病橘。",
            "欲行意先清，舌評驥不及。",
            "何由解鞍卧，夜枕雨瀟瑟。",
            "泉清韵磬遠，林樾琅玕密。",
            "杯寒續飛斟，煙繼香遶室。",
            "談玄契參同，酒旨妙真一。",
            "懷新辜雅趣，意懶□健筆。",
            "亦如罷參僧，野禪縛枯律。"
        ],
        "title": "題凈梵院清虛堂",
        "id": "bf80a3e9-008e-482c-83ef-ab2821e41bb5"
    },
    {
        "author": "李誠之",
        "paragraphs": [
            "半依巖岫倚雲端，獨立亭亭耐歲寒。",
            "一事頗爲清節累，秦時曾作大夫官。"
        ],
        "title": "詠松",
        "id": "167948be-220e-4393-a85f-3219d15c1e6f"
    },
    {
        "author": "程卓",
        "paragraphs": [
            "揚子長江天際來，中流有山何壯哉。",
            "深根盤礴千萬丈，寸土不受雙崔嵬。",
            "金山屹據上流險，四面佛屋相環回。",
            "來帆去槳別艫舳，住僧過客煩追陪。",
            "排空傑閣揖滄海，海山亂點浮纖埃。",
            "龍潭別聳石峰巧，時立野鶴慵毰毸。",
            "堂頭回首指遺像，坡公印老留青煤。",
            "其人已去詩尚在，唱酬風月相徘徊。",
            "再三瞻敬下山去，縹緲又入雲濤堆。",
            "焦山一望祇十里，舟師駕櫓如奔雷。",
            "行行滉蕩呼吸頃，繫纜犖确登山隈。",
            "山中僧少竹木古，瘦根迸石穿莓苔。",
            "幽姿野態隨步出，勝處往往多樓臺。",
            "洪崖路轉尋瘞鶴，幾年浪打風雨摧。",
            "遺銘破碎石剝落，摩挲細讀心眸開。",
            "同行韵遠興未盡，飛仙亭上傾樽罍。",
            "酒酣我爲發奇絕，底須方外求蓬萊。"
        ],
        "tags": [
            "长江"
        ],
        "title": "遊金焦二山",
        "id": "95ef2022-f920-4518-a5f1-180aa5635bfb"
    },
    {
        "author": "程卓",
        "paragraphs": [
            "石門一望路迢迢，五老峰高聳碧霄。",
            "泉挂珠簾當洞口，烟拖練带束山腰。",
            "香爐捧出仙人掌，輦輅行過織女橋。",
            "午夜月明天似水，鶴歸松頂聽吹簫。"
        ],
        "title": "雲巖",
        "id": "43d8842f-6896-4f44-9b6c-d9277e5b466c"
    },
    {
        "author": "釋亮",
        "paragraphs": [
            "一葉落，天下秋，幾人於此辨來由。",
            "衲僧冷地呵呵笑，南嶽天台拄杖頭。"
        ],
        "tags": [
            "衡山"
        ],
        "title": "偈頌七首  其一",
        "id": "e1f85393-3837-4af8-840a-608517910e03"
    },
    {
        "author": "釋亮",
        "paragraphs": [
            "兩箇屎橛，合作一團。",
            "熏天炙地誰能嗅，千古叢林作話端。"
        ],
        "title": "偈頌七首  其二",
        "id": "3f3ef1ab-6589-4272-aeeb-56daa5adeef8"
    },
    {
        "author": "釋亮",
        "paragraphs": [
            "今朝十一月十五，光陰似箭歲將莫。",
            "參禪學道如何，切忌守株而待兔。",
            "若是金毛師子兒，翻身一擲無回互。",
            "無回互，驚殺南山白額虎。"
        ],
        "title": "偈頌七首  其三",
        "id": "6c2724a6-310c-4039-92c9-a126f6449576"
    },
    {
        "author": "釋亮",
        "paragraphs": [
            "今朝三月半，百花開爛熳。",
            "祖意甚分明，何妨著眼看。",
            "看看，忽然花謝樹頭空，又被風吹別調中。"
        ],
        "title": "偈頌七首  其四",
        "id": "503176b4-c55e-432d-b41d-5d2eb1431f4e"
    },
    {
        "author": "釋亮",
        "paragraphs": [
            "者僧問處絕誵訛，就便拈來付與它。",
            "嫩綠枝頭紅一點，動人春色不消多。"
        ],
        "title": "偈頌七首  其五",
        "id": "b7d8274b-518d-4695-b787-14da52788350"
    },
    {
        "author": "釋亮",
        "paragraphs": [
            "九旬禁足今朝滿，漆桶掀翻快活人。",
            "莫怪點胸夸獨步，只緣過夏在清真。"
        ],
        "title": "偈頌七首  其六",
        "id": "bdfbffaf-989e-4808-ac71-f07d2526e044"
    },
    {
        "author": "釋亮",
        "paragraphs": [
            "說參禪，彌天過，緣是見成行貨。",
            "可憐背覺合塵，飯籮邊忍饑餓。"
        ],
        "title": "偈頌七首  其七",
        "id": "e9011030-b4b6-4efa-91fa-c4763c8f040e"
    },
    {
        "author": "釋亮",
        "paragraphs": [
            "蹋斷千差路，潑天門戶開。",
            "擡頭空蕩蕩，脚下起風雷。"
        ],
        "title": "指三門",
        "id": "e9dff7b6-342a-4687-8bc5-89da4d845f6c"
    },
    {
        "author": "釋亮",
        "paragraphs": [
            "八十老婆心已灰，强顔抹粉與涂蚽。",
            "自知潦倒無羞耻，遇興何妨舞一回。"
        ],
        "title": "偈頌五首  其一",
        "id": "1740843e-bfa5-4cf3-9dbe-c63b2bb13fdd"
    },
    {
        "author": "釋亮",
        "paragraphs": [
            "柳緣花紅春鳥啼，明明祖意報君知。",
            "箇中直下知端的，已落吾家第二機。"
        ],
        "title": "偈頌五首  其二",
        "id": "8e6ed107-a959-4ed4-80d1-1231335a250e"
    },
    {
        "author": "釋亮",
        "paragraphs": [
            "參學事，絕商量，急著眼，快承當，處處無非安樂鄉。",
            "阿呵呵，好快活，萬兩黄金也消得。"
        ],
        "title": "偈頌五首  其三",
        "id": "2fae70d4-92a7-4869-a5d7-20f3536f4519"
    },
    {
        "author": "釋亮",
        "paragraphs": [
            "狂風暴雨轟霹壢，滿庭撼動花狼籍。",
            "紅紅白白已周遮，何勞飯袋重拈出。"
        ],
        "title": "偈頌五首  其四",
        "id": "bfb880f0-0f65-45dd-ad5d-ba8b670d89ec"
    },
    {
        "author": "釋亮",
        "paragraphs": [
            "金風起，樹葉落，體露堂堂活鱍鱍。",
            "報君知，快領略。",
            "回頭轉腦擬思量，錯認笊籬作木杓。"
        ],
        "title": "偈頌五首  其五",
        "id": "359ff16c-e02a-4b32-8495-47d845553686"
    },
    {
        "author": "釋亮",
        "paragraphs": [
            "你有主丈與主丈，你無主丈奪主丈。",
            "撥亂乾坤幾箇知，鶑啼不在花枝上。"
        ],
        "title": "頌古四首  其一",
        "id": "1ce5a6bc-0c31-4833-affe-d30188889e02"
    },
    {
        "author": "釋亮",
        "paragraphs": [
            "幾年湖海不知羞，一見桃花自點頭。",
            "堪笑傍觀猶眼熱，也來趁隊逞風流。"
        ],
        "title": "頌古四首  其二",
        "id": "c8d6b7ab-42a6-4b4a-819f-7378f8a15af1"
    },
    {
        "author": "釋亮",
        "paragraphs": [
            "饑時定聞饑，飽時定聞飽。",
            "婆子在臺山，趙州勘破了。"
        ],
        "title": "頌古四首  其三",
        "id": "fa718ae1-de0e-4f0b-b295-696167d6ac63"
    },
    {
        "author": "釋亮",
        "paragraphs": [
            "一色通身白，天然絕點塵。",
            "吒沙當古路，不吼也驚人。"
        ],
        "title": "頌古四首  其四",
        "id": "da35044f-31ed-4f75-b20d-d7c46632d7f4"
    },
    {
        "author": "釋亮",
        "paragraphs": [
            "徹骨窮來不厭窮，橫眠倒卧白雲中。",
            "饑餐一鉢和羅飯，此外無能振祖風。"
        ],
        "title": "建康黄尚書請住清真曾以頌却之",
        "id": "4b88158d-2f0a-4e94-bffa-c7028cd31ff7"
    },
    {
        "author": "釋亮",
        "paragraphs": [
            "無端拗曲作直，平白換人眼睛。",
            "而今雙履歸去，且喜天下太平。"
        ],
        "title": "悼遯庵",
        "id": "e69e6da9-f11e-460b-8681-ff48d179b7b5"
    },
    {
        "author": "釋亮",
        "paragraphs": [
            "打成一片凝如水，風吹不動寒光起。",
            "飯飽齁齁快活眠，不知身在秋波裏。"
        ],
        "title": "藤簟",
        "id": "84d28023-c5e2-4de5-a167-fa568b43dd5e"
    },
    {
        "author": "釋亮",
        "paragraphs": [
            "大海波濤湧，道人願力堅。",
            "當頭一截斷，萬頃看平田。"
        ],
        "title": "開塗田道者求語",
        "id": "08c88a90-663c-4924-99e5-d42a5c551a8b"
    },
    {
        "author": "釋亮",
        "paragraphs": [
            "光境俱亡了，寒潭徹底清。",
            "泝流翻巨浪，五十四州驚。"
        ],
        "title": "光維那歸鄉",
        "id": "38b6c0f4-4732-444a-a7e3-e127c7ce4db1"
    },
    {
        "author": "釋亮",
        "paragraphs": [
            "潦倒西山百不能，隨身頼有一枝藤。",
            "東撐西拄消閒日，甘作荒山小院僧。"
        ],
        "title": "寄天童癡絕和尚",
        "id": "98cb57de-8093-4817-af84-9ee15da5e1a9"
    },
    {
        "author": "釋亮",
        "paragraphs": [
            "達道應須併六賊，六賊併了何所得。",
            "十方坐斷眼頭空，觀音院裏無彌勒。"
        ],
        "title": "達上人乞語",
        "id": "f7c48f0a-0279-40c3-a706-dc42465b3ee4"
    },
    {
        "author": "釋亮",
        "paragraphs": [
            "碧雲深處望湖山，時步松門獨往還。",
            "眼底故人都不見，但聞幽鳥語關關。"
        ],
        "title": "碧雲寄華藏故舊",
        "id": "1fbd321b-765c-4869-8e6f-9a69b2c25c73"
    },
    {
        "author": "釋亮",
        "paragraphs": [
            "三呼三應箭鋒拄，不呼不應全體露。",
            "汝從雪竇到靈山，步步蹋著無差互。"
        ],
        "title": "見侍者求語",
        "id": "9aac5d74-8c77-4dc4-b591-3171c0d044b0"
    },
    {
        "author": "釋亮",
        "paragraphs": [
            "光明寂照徧河沙，認著依前滿眼花。",
            "喪盡諸緣回首看，寥寥四顧絕周遮。",
            "絕周遮處未爲是，更須知有祖師關。",
            "透得關，生死佛魔甚屎屁。",
            "時來平地一聲雷，四海五湖如鼎沸。"
        ],
        "title": "光上人求語",
        "id": "02eb4388-633e-45d5-a512-23583b7db35e"
    },
    {
        "author": "釋亮",
        "paragraphs": [
            "底事完全亙古今，何勞特地徧參尋。",
            "草鞋蹋破知端的，悔涉山川恨轉深。"
        ],
        "title": "古禪人乞語",
        "id": "a83d7fc1-9101-488f-928f-a92443e67803"
    },
    {
        "author": "郭仁",
        "paragraphs": [
            "小畦香雨碧颸颸，分得新苗旋作籬。",
            "爲待繁英供採掇，故尋異本鬭芳奇。",
            "野人自愛編青障，老圃先教擁綠泥。",
            "濁酒預拚重九約，狂風莫損最高枝。"
        ],
        "title": "分菊",
        "id": "07154e27-3283-4999-9734-51746d6de113"
    },
    {
        "author": "郭仁",
        "paragraphs": [
            "移家楊柳灣，小築田家塢。",
            "一宵春雨晴，滿地菜花吐。"
        ],
        "title": "村居",
        "id": "9fa11bb0-398f-4d9c-a4dd-0000580f0c53"
    },
    {
        "author": "郭仁",
        "paragraphs": [
            "幽意曠何許，逃名東海傍。",
            "卜隣惟拜石，覽勝不齎糧。",
            "帙散蘭亭近，書探禹穴忙。",
            "紫薇山畔月，流照有餘光。"
        ],
        "title": "薇山書室爲朱惟節賦",
        "id": "21cee430-1cc2-4b86-9603-e648aac36cf0"
    },
    {
        "author": "包伯騶",
        "paragraphs": [
            "巍然造化功，斡擘成巖豅。",
            "石頂滴清瀝，洞深颼細風。",
            "我來畏暑間，憇此清泠中。",
            "緬懷二老調，逸思更無窮。"
        ],
        "title": "巖礲洞留題",
        "id": "5bcef614-6015-4dfb-91c2-eb856728b8ce"
    },
    {
        "author": "陳壎",
        "paragraphs": [
            "貢餘自合到侯王，誰遣甘芳入莧腸。",
            "野客驚看龍鳳銙，家人學試蟹魚湯。",
            "題來諫議三封印，分到尚書八餠綱。",
            "盡灑從前腥腐氣，時時澆取簡編香。"
        ],
        "title": "謝趙憲副使惠建茶",
        "id": "c463cc9d-e472-4a7b-8ac1-cc7ccd92f49c"
    },
    {
        "author": "趙師商",
        "paragraphs": [
            "計拙難敷食與衣，惟將俠氣借相知。",
            "何如馮子歸彈鋏，爭似毛生立見錐。",
            "清世翩翩誰是美，塵寰碌碌已稱奇。",
            "有時舉翮連雲起，不比函關一隻雞。"
        ],
        "title": "嘲俠客",
        "id": "44667947-1c49-4246-830a-cb54b761b51e"
    },
    {
        "author": "孫應求",
        "paragraphs": [
            "皦皦志士心，玉壺冰露寒。",
            "整冠默危坐，撫卷慨永歎。",
            "膠擾天下事，豈逃吾靜觀。",
            "是心本如水，風過成濤瀾。",
            "蟻或作牛鬭，雀常用珠彈。",
            "萬境各顛倒，何者爲憂歡。",
            "聖學有宗盟，口血應未乾。",
            "進修在覆簣，趨舍防奔湍。",
            "正須極高深，乾坤見倪端。",
            "規摹括四代，宗廟富百官。",
            "譬如入玉府，璆琳雜琅玕。",
            "逢原在左右，諒非登天難。"
        ],
        "title": "仲弟應符用昌黎齪齪詩韵作咄咄篇自警家大人用韵作欣欣篇應求次韵作皦皦篇以見志云",
        "id": "be2efc3b-329c-4142-9a87-580751643e24"
    },
    {
        "author": "孫應求",
        "paragraphs": [
            "銀蟾憂易缺，綵侍喜長圓。",
            "豈意他鄉會，均同一樂全。",
            "杯行驚話舊，星聚敢占天。",
            "但願人常久，頻將桂影延。"
        ],
        "title": "丁未仲夏季弟海陵官舍家大人賞月作詩和韵",
        "id": "96faed96-fe2f-4862-8f92-1265d2406a09"
    },
    {
        "author": "孫應求",
        "paragraphs": [
            "艤岸投僧話，歡迎勢若歸。",
            "林巒窮勝處，樓閣盡翬飛。",
            "本謂身還舍，何期雪擁扉。",
            "莫嫌行復住，世事合隨機。"
        ],
        "title": "次季和宿龍泉寺遇雪韵",
        "id": "b7711702-33ac-4aed-a9e1-e72ada255034"
    },
    {
        "author": "孫應求",
        "paragraphs": [
            "一家千里赴吳陵，沿道遲留不問程。",
            "風物蕭條鄉愈遠，山川開豁眼增明。",
            "春田未有歸耕計，夜雨聊聽對榻聲。",
            "幸向萊庭同戲綵，回頭終有愧難兄。"
        ],
        "title": "恭次家大人初抵季弟海陵官舍之韵  其一",
        "id": "39e7349d-fabc-4918-b76d-9bf667fd0ed7"
    },
    {
        "author": "孫應求",
        "paragraphs": [
            "食貧寧問肉如陵，且喜官曹簡事程。",
            "千里平淮隨地闊，一江遠水照天明。",
            "幾多懷古登臨意，時作搔頭諷詠聲。",
            "酬唱敢希珠樹秀，粗分菽麥異周兄。"
        ],
        "title": "恭次家大人初抵季弟海陵官舍之韵  其二",
        "id": "0572e8dc-d163-4590-b8e9-2dadc255317d"
    },
    {
        "author": "孫應求",
        "paragraphs": [
            "舟渡金山過廣陵，灣頭畧可計淮程。",
            "回瞻建業祥煙繞，北望長安落日明。",
            "野曠春農虛地力，霜清曉角動邊聲。",
            "中原讎恥非難復，子弟皆思死父兄。"
        ],
        "title": "恭次家大人初抵季弟海陵官舍之韵  其三",
        "id": "53f61911-5565-4396-8f98-16e9f800346b"
    },
    {
        "author": "孫應求",
        "paragraphs": [
            "阿連誕世在茲晨，月吐三更恰半春。",
            "幸有斑衣堪共戲，何妨綠酒正相親。",
            "雍雍已覺和爲貴，勉勉當思德有鄰。",
            "所願百年長膝下，不勞相望似參辰。"
        ],
        "title": "仲弟應符生日大人作詩命和元韵",
        "id": "14709805-d958-4639-bae8-2b00100499ea"
    },
    {
        "author": "孫應求",
        "paragraphs": [
            "長拘棲寓季微官，携杖扶車愧二難。",
            "翹首雲山魚雁遠，關心歲月骨毛寒。",
            "方來負米還爲養，未遂承顔數問安。",
            "何日庭前環戲綵，共馨夕膳潔晨餐。"
        ],
        "title": "季弟黄巖任滿大人率家衆先歸作詩見示恭次元韵",
        "id": "6b072991-1c6f-4a70-ade2-1ec8bfb7cceb"
    },
    {
        "author": "孫應求",
        "paragraphs": [
            "家貧常産遽蕭然，只把詩書代力田。",
            "謀道固宜耽樂內，却行安可望追前。",
            "置錐今日憂無地，摛藻他時喜掞天。",
            "富貴學成終自有，服膺當務益拳拳。"
        ],
        "title": "恭和家大人鬻田訓子詩韵",
        "id": "374ef32c-3934-4727-9655-d1fc162427cd"
    },
    {
        "author": "孫應求",
        "paragraphs": [
            "力穡良農必有年，先修人事乃言天。",
            "士非學問無由立，勿道家饒負郭田。"
        ],
        "title": "恭和家大人將赴季弟官舍書示及門之作  其一",
        "id": "f21177e7-2406-4dcc-8630-f2b98c1ba83a"
    },
    {
        "author": "孫應求",
        "paragraphs": [
            "少年不學待何年，長大無成莫怨天。",
            "况是各承賢父訓，豈容弗肯播菑田。"
        ],
        "title": "恭和家大人將赴季弟官舍書示及門之作  其二",
        "id": "0b73cf4c-c411-4ab4-9cb5-e8845a81f939"
    },
    {
        "author": "孫應符",
        "paragraphs": [
            "咄咄汝爲子，念之心可寒。",
            "慕則非所慕，歎則非所歎。",
            "愚生乃繫俗，達人斯大觀。",
            "大明高照耀，滄海足波瀾。",
            "不求勝己友，有過孰抨彈。",
            "不絕害心念，誠身奚喜歡。",
            "溝澮無源本，易盈還易乾。",
            "見善苟不明，譬彼東西湍。",
            "仁義根於心，視精而行端。",
            "讀書貴知道，事親寧以官。",
            "會稽産竹箭，西海出琅玕。",
            "虛名何足尚，所懼實才難。"
        ],
        "title": "應符讀韓文公齪齪詩考其歲月乃三十二所作今應符生亦三十二年矣深有媿焉因借其韵爲咄咄篇以自警",
        "id": "0e84d55d-7f8c-45ec-aa9f-74ea8b25a060"
    },
    {
        "author": "孫應符",
        "paragraphs": [
            "同入招提宿，初從城市歸。",
            "雪輕渾欲舞，雲凍不成飛。",
            "客去尋溪棹，僧來叩竹扉。",
            "籬邊一枝玉，漏泄化工機。"
        ],
        "title": "次季和宿龍泉寺遇雪韵",
        "id": "d5538d7b-7b7a-4f55-9d86-85ca9a47491b"
    },
    {
        "author": "孫應符",
        "paragraphs": [
            "賓僚成雅集，夜月正清圓。",
            "幸對芳樽滿，兼逢樂事全。",
            "哦詩追舊日，舉盞望青天。",
            "此會宜頻講，何妨祝壽延。"
        ],
        "title": "丁未仲夏季弟海陵官舍家大人賞月作詩恭次元韵",
        "id": "a8ec565b-43fe-454a-ac8c-e14a1465d92d"
    },
    {
        "author": "孫應符",
        "paragraphs": [
            "初度追思夜向晨，敢安暇逸負青春。",
            "鴒原友悌同三益，鶴髮康寧拱二親。",
            "未遂功名酬誨育，勉將誠孝信鄉鄰。",
            "從今且願蒙天祐，日侍慈顔拜北辰。"
        ],
        "title": "應符生日大人作詩以示恭次元韵",
        "id": "df462800-fd24-41a3-8d2b-cc2d512b1d19"
    },
    {
        "author": "孫應符",
        "paragraphs": [
            "心處中虛治五官，物來能應固非難。",
            "移忠益本居家孝，閲暑知曾歷歲寒。",
            "父子賡歌真內樂，弟兄分職頼居安。",
            "何妨菽水爲歡養，會有時來詔賜餐。"
        ],
        "title": "季弟黄巖任滿大人挈家衆先掃作詩見示恭和元韵",
        "id": "390c268b-7ca8-4225-a781-bd969e244970"
    },
    {
        "author": "孫應符",
        "paragraphs": [
            "學山初不止邱陵，驥子終期萬里程。",
            "莫問官曹今落寞，正須人物自高明。",
            "斗升聊可爲親養，歲月行看播治聲。",
            "膝下團圞事文史，此身何幸忝居兄。"
        ],
        "title": "恭次家大人初抵季弟海陵官舍之韵  其一",
        "id": "c33d79af-7a2d-4b6a-aaaa-be5b5890f6b0"
    },
    {
        "author": "孫應符",
        "paragraphs": [
            "生於陵者自安陵，何事驅馳較驛程。",
            "却望鄉山千里隔，共看淮月一輪明。",
            "官閒足遂吟哦樂，俸薄休形歎息聲。",
            "最幸一家仍聚首，不須嗟弟與瞻兄。"
        ],
        "title": "恭次家大人初抵季弟海陵官舍之韵  其二",
        "id": "9a2be92d-9fbc-46da-aebc-608f56347dd9"
    },
    {
        "author": "孫應符",
        "paragraphs": [
            "生憎世俗迭相陵，反己工夫有度程。",
            "大學在先知本末，中庸當務造誠明。",
            "諄諄自昔承嚴訓，默默終年愧令聲。",
            "至道不須由外索，事親友弟及從兄。"
        ],
        "title": "恭次家大人初抵季弟海陵官舍之韵  其三",
        "id": "f45af8ba-f5f8-431c-b39e-4e03cbab7942"
    },
    {
        "author": "孫應符",
        "paragraphs": [
            "厄窮那復值凶年，典盡貧家五畝田。",
            "暫給簞瓢居巷內，且將經史向窗前。",
            "潛心矻矻先修己，安命栖栖不怨天。",
            "爵祿功名宜自取，尤當勉力務勤拳。"
        ],
        "title": "恭次家大人鬻田訓子詩韵",
        "id": "fd5975f9-23b1-4bee-8fc8-ac39f2890761"
    },
    {
        "author": "孫應符",
        "paragraphs": [
            "純熟工夫積歲年，能知本性則知天。",
            "揠苗助長猶爲害，况復芸人舍己田。"
        ],
        "title": "恭和家大人將赴季弟官舍書示及門之作  其一",
        "id": "0d866683-360f-438d-b0ea-c7ac76d29515"
    },
    {
        "author": "孫應符",
        "paragraphs": [
            "焚膏繼晷且窮年，榮悴他時却在天。",
            "莫把光陰虛度了，吾徒耕道若耕田。"
        ],
        "title": "恭和家大人將赴季弟官舍書示及門之作  其二",
        "id": "d45c62a9-bd55-4820-8917-8ab64511fcbf"
    },
    {
        "author": "孫應時",
        "paragraphs": [
            "江有梁，昔所無兮。",
            "台之民，維艱虞兮。",
            "我南之耕，其出于于。",
            "我北之趨，維薪維芻。",
            "匪伊薪芻，行旅載途。",
            "風雨晦冥，海波愁予。",
            "豈無舟人，徼利以呼。",
            "偪仄淪胥，云誰之辜。"
        ],
        "title": "唐侯仲友之守台爲浮梁於江象山令蔣鶚考叔賦江有濟三章以獻余時官於台見而陋之作江有梁  其一",
        "id": "d2e0ccdf-ef81-48fe-a0fa-074feb25db18"
    },
    {
        "author": "孫應時",
        "paragraphs": [
            "江有梁，維今始兮。",
            "台之民，維天啟兮。",
            "邦有父母，視民如子。",
            "民號於溺，侯曰由己。",
            "乃相乃謀，乃築乃峙。",
            "其桴聯聯，其舟齒齒。",
            "民不知江，有道如砥。",
            "我醉我犇，云胡不喜。"
        ],
        "title": "唐侯仲友之守台爲浮梁於江象山令蔣鶚考叔賦江有濟三章以獻余時官於台見而陋之作江有梁  其二",
        "id": "ee6101b2-29ec-4c50-868a-2d1ba7133805"
    },
    {
        "author": "孫應時",
        "paragraphs": [
            "江有梁，孰使然兮。",
            "台之民，曰侯賢兮。",
            "孰使侯賢，有命自天。",
            "天子聖仁，侯乃來宣。",
            "自我侯來，有麥有年。",
            "天姥之南，東溟之壖。",
            "濤瀾不驚，歌舞後先。",
            "汝不我信，視此一川。"
        ],
        "title": "唐侯仲友之守台爲浮梁於江象山令蔣鶚考叔賦江有濟三章以獻余時官於台見而陋之作江有梁  其三",
        "id": "7f578252-dc5b-45c0-9c76-a33121ad6c10"
    },
    {
        "author": "孫應時",
        "paragraphs": [
            "我梁既成，我民既平。",
            "侯智不矜，侯心載寧。",
            "帝曰汝歸，其車宵征。",
            "予欲濟川，邦國是經。",
            "民留我侯，敢與帝爭。",
            "我帝我侯，眉壽無疆。"
        ],
        "title": "唐侯仲友之守台爲浮梁於江象山令蔣鶚考叔賦江有濟三章以獻余時官於台見而陋之作江有梁  其四",
        "id": "20c42146-f4ad-46fe-86bc-3af020307573"
    },
    {
        "author": "孫應時",
        "paragraphs": [
            "平生抱遐尚，撫劍遠行遊。",
            "迹謝聲利牽，心與巖壑謀。",
            "東征泛滄海，南騖踰丹丘。",
            "西登岷峨嘯，北望關隴愁。",
            "匡廬挽歸轡，巫峽紆行舟。",
            "劍閣最險壯，龍門更奇幽。",
            "歷覽雖未飽，勝槩略以收。",
            "爾來卧燭湖，清夢長夷猶。",
            "家山維四明，名字橫九州。",
            "出門宛在眼，欲往輒不酬。",
            "人事真好乖，山靈豈吾仇。",
            "忽近益可笑，投老空自尤。",
            "茲辰正芳春，會心得良儔。",
            "贏糧幸易足，决策遂所求。",
            "中宵雨聲斷，逗曉霽色浮。",
            "天容極瑩凈，風氣正和柔。",
            "瘦筇挾籃輿，野服兼輕裘。",
            "遥遥指林麓，欣欣聽溪流。",
            "試屐請賢嶺，弭蓋白水湫。",
            "飛湍響淙潺，怪松韵蕭颼。",
            "艱然小羊額，喘若料虎頭。",
            "甓石訪歲期，負樵歌道周。",
            "百折快一眺，千里森雙眸。",
            "峰巒何綿聯，脈絡相纏繆。",
            "化鈞妙融結，神工巧雕鎪。",
            "長風動溟渤，洪濤簸瀛洲。",
            "巨鼇出贔屭，游龍繞蚴蟉。",
            "鯨鵬恣摩盪，蟲魚紛疊稠。",
            "萬怪各起伏，千帆遞行留。",
            "或坦若几席，或峩若冠旒。",
            "或排若劍戟，或剡若戈矛。",
            "或舞若鸞鳳，或驟若驊騮。",
            "或若戲狻猊，或若鬭貔貅。",
            "儼然開明堂，玉帛朝諸侯。",
            "赫然會岐陽，長圍方大蒐。",
            "鏖戰臨長平，堅壁持鴻溝。",
            "廣野列車騎，中軍嚴旆斿。",
            "開闢洪茫茫，變化久悠悠。",
            "愕眙不得語，形容那可侔。",
            "仙樹四十圍，蟠根幾千秋。",
            "老幹枯不死，新榮翠相樛。",
            "飈馭定來止，桑田行驗不。",
            "遺跡信所聞，輕舉當何由。",
            "東南徑崇岡，左右羅平疇。",
            "人家散鷄犬，村塢來羊牛。",
            "官征畢薪炭，春事動耝耰。",
            "土膩少沙石，氣寒無麥麰。",
            "荒蹊夾桃李，密蔭間梧楸。",
            "是中可避世，何勞更乘桴。",
            "駢巖下蒼峭，別岫爭崪崷。",
            "熟知二剎勝，逝肯中道休。",
            "杖錫既巉絕，雪竇仍阻脩。",
            "停雲朝漠漠，剛風晝飂飂。",
            "盤磴度方橋，廣宇連飛樓。",
            "珠璣錯藻繡，金碧照彫髹。",
            "撞鐘食千指，鳴板燈百篝。",
            "真成天上居，不涉人間憂。",
            "周遭富佳致，徜徉得窮搜。",
            "妙峰遠色湊，錦鏡波光瀏。",
            "兩溪來活活，千丈落瀌瀌。",
            "深瀑摽隨鳬，空潭隠靈虬。",
            "倒窺凜欲眩，俯掬清敢漱。",
            "澗草高下積，巖花零亂抽。",
            "掛壁見猱捷，食芩聞鹿呦。",
            "日長轉睍睆，霧暗啼鈎輈。",
            "修竹奏琴瑟，細溜鏘琳璆。",
            "占晴喜哢鵲，畏雨愁呼鳩。",
            "何妨共齋鉢，且復薦茶甌。",
            "老僧頗好事，幅畫肯見投。",
            "隨意宿山房，無眠聽更籌。",
            "念昔身萬里，及此天一陬。",
            "登臨世界闊，俛仰歲月遒。",
            "榮辱兩蝸角，聚散一海漚。",
            "塵鞅自束縛，名場相敵讎。",
            "不念猿鶴怨，坐令泉石羞。",
            "心期晚乃愜，俗駕我尚優。",
            "勝具學支許，奇蹤非阮劉。",
            "時哉山梁雉，樂矣濠上鯈。",
            "聊追興公賦，不歎柳子囚。",
            "招招知音子，爲我商聲謳。"
        ],
        "tags": [
            "庐山"
        ],
        "title": "四明山記遊八十韵",
        "id": "84358a45-de59-4988-b180-77b41047fc31"
    },
    {
        "author": "孫應時",
        "paragraphs": [
            "平生賦褰裳，親意許從師。",
            "四海非不廣，獨仰大雅姿。",
            "逡巡一再見，慘憺已復辭。",
            "霜風送旌節，遠目不可追。",
            "挾經問疑義，倘許結後期。"
        ],
        "title": "送張敬夫栻以追送不作遠爲韵賦詩五章藉手言別不勝惓惓愛助之誠情見乎辭惟高明幸教  其一",
        "id": "e8b0ce20-151f-4523-8c7d-c80765b660e4"
    },
    {
        "author": "孫應時",
        "paragraphs": [
            "斯文肯空言，經世資實用。",
            "紛紛諒奚爲，義取輒賓送。",
            "誠能正其本，談笑了羣動。",
            "公身紹前烈，時論倚隆棟。",
            "持茲竟安歸，引燈相與共。"
        ],
        "title": "送張敬夫栻以追送不作遠爲韵賦詩五章藉手言別不勝惓惓愛助之誠情見乎辭惟高明幸教  其二",
        "id": "3c4c2aa6-50b7-41e8-a75e-bf4e66ff84c1"
    },
    {
        "author": "孫應時",
        "paragraphs": [
            "軒冕付儻來，良貴應自有。",
            "若人出處間，與世揭山斗。",
            "雅宜踐高門，斷國極可不。",
            "臨風耿予思，霧雨深稂莠。",
            "凜然嚴冬柏，特立終耐久。"
        ],
        "title": "送張敬夫栻以追送不作遠爲韵賦詩五章藉手言別不勝惓惓愛助之誠情見乎辭惟高明幸教  其三",
        "id": "2fd55bc8-7de1-45cf-9a41-e57c73afafcb"
    },
    {
        "author": "孫應時",
        "paragraphs": [
            "荆州形勝地，控引吁廣莫。",
            "英雄昔用武，跬步圖宛洛。",
            "至仁先內治，豈曾廢遠畧。",
            "公來手摩撫，士氣端可作。",
            "載歌江漢詩，奮袂空爵躍。"
        ],
        "title": "送張敬夫栻以追送不作遠爲韵賦詩五章藉手言別不勝惓惓愛助之誠情見乎辭惟高明幸教  其四",
        "id": "8296c6fe-553b-4a86-bc6e-f5c70ec6aa66"
    },
    {
        "author": "孫應時",
        "paragraphs": [
            "力行希孟韓，波蕩斥嵇阮。",
            "聖門有佳處，誰爲發關鍵。",
            "歸依得其人，心豈間近遠。",
            "悄悄客路長，肅肅歲華晚。",
            "祝公黄髮期，永好情繾綣。"
        ],
        "title": "送張敬夫栻以追送不作遠爲韵賦詩五章藉手言別不勝惓惓愛助之誠情見乎辭惟高明幸教  其五",
        "id": "d8c40418-78b2-4c6c-b9f7-5fcf63a1080a"
    },
    {
        "author": "孫應時",
        "paragraphs": [
            "君王急搜羅，九土規混一。",
            "蜀山甚疎遠，去者今稍密。",
            "夫君偉才具，文字尤炳蔚。",
            "陸沈簿領中，塵霧昏玉質。",
            "正應著臺省，邂逅破回遹。",
            "輕舟下三峽，春浪平如席。",
            "攬觀山川奇，感嘆日月疾。",
            "便好作諫書，胸憤吐堙鬰。",
            "薰風御爐香，天陛踏文石。",
            "此時恨見晚，端不負疇昔。",
            "或求西南州，爲國撫貧瘠。",
            "因以壽老親，繡幰圍畫戟。",
            "日邊豈無心，遲子付異日。",
            "離樽聊共持，愁思黯難釋。",
            "勇去仍趣歸，修途護眠食。"
        ],
        "title": "送友人楊仲能東下以一蹴自造青雲分韵得一字",
        "id": "1f99cc99-afec-42e6-896a-3b2fc19dc115"
    },
    {
        "author": "孫應時",
        "paragraphs": [
            "先生千載人，浩氣隘穹壤。",
            "早薄聲利交，超然傲塵鞅。",
            "飲酒讀離騷，追游必豪爽。",
            "風月飽高吟，雲泉擅奇賞。",
            "切骨痛國讎，嚼齒憤奸黨。",
            "縱談天下事，一一如指掌。",
            "歛意師聖賢，精心玩圖象。",
            "全體極渾涵，靈根妙充養。",
            "昭昭陳軌轍，坦坦闢榛莽。",
            "陶鎔就醇粹，鞭策收勉强。",
            "瞿聃息遁辭，關雒大遺響。",
            "師道屹尊嚴，人材興倜儻。",
            "宸綸歎廉靖，朝蹟惎忠讜。",
            "康廬委符竹，越絕畀英簜。",
            "芻牧活饑惸，天日快幽枉。",
            "命義信行藏，風標何骯髒。",
            "晚來侍細旃，時益異疇曩。",
            "孤蹤反山林，百怪幻夔魍。",
            "先生一澹然，幾微寧怏怏。",
            "冬曦暖袍屨，秋風颯几杖。",
            "尚可淑後來，何言遂長往。",
            "暌離思遠道，殷勤媿殊奬。",
            "常懷訂羣疑，忍獨拜遺像。",
            "感舊日蕭瑟，出門增惝怳。",
            "一致無古今，萬世均俯仰。",
            "微言在遺墨，沒齒抱遐想。",
            "末路誠刺促，中扃故弘敞。",
            "惟善不可誣，惟惡不可長。",
            "百年非所知，常如侍函丈。",
            "題詩自激昂，山川悲莽蒼。"
        ],
        "title": "讀晦翁遺文悽愴有作",
        "id": "1033aa29-b851-454c-89b4-3808bfa897cf"
    },
    {
        "author": "孫應時",
        "paragraphs": [
            "澗水有奇觀，山蟬發清歌。",
            "穹林翠光合，深谷凉風多。",
            "孤遊正寂歷，佇立久婆娑。",
            "平生頗須此，欲去意如何。"
        ],
        "title": "七月一日獨遊頂山上方院",
        "id": "90bf5214-62ee-4e9b-b4dc-1d738ed3fef1"
    },
    {
        "author": "孫應時",
        "paragraphs": [
            "歲序忽云夏，青春去安歸。",
            "天清風氣朗，游子懷芳菲。",
            "碧湖泛我舟，輕雲湛晴暉。",
            "入谷山寂寂，緣溪水圍圍。",
            "翛然得幽憩，丹葩耀巖扉。",
            "鳥聲自歌呼，竹色相因依。",
            "舉觴佇遥念，日月如梭飛。",
            "平生靜中願，歲晚無相違。"
        ],
        "title": "立夏日汎舟遊青山憩楊氏庵示諸生",
        "id": "6a7245d5-b452-4a49-b64e-feb9ce40adf0"
    },
    {
        "author": "孫應時",
        "paragraphs": [
            "儒家乃何事，駕言聖門歸。",
            "萬古江河流，三春卉木菲。",
            "忍將少年意，負此白日暉。",
            "拱把得封植，要看四十圍。",
            "東山公別墅，明湖照簷扉。",
            "塵囂澹一洗，六籍真可依。",
            "城南拜新作，妙墨龍蛇飛。",
            "著鞭繼家聲，臨岐莫依違。"
        ],
        "title": "和魏公再用韵勉子孫學",
        "id": "3b075f69-5cc5-45fb-bba8-8f4f6765ec70"
    },
    {
        "author": "孫應時",
        "paragraphs": [
            "早韭到晚菘，紫蓼仍綠葵。",
            "古爲志節士，此味良自知。",
            "銀鞍黄金絡，綺戶芙蓉閨。",
            "丈夫各自適，物理那能齊。"
        ],
        "title": "和陳亮功張次夔二同年唱酬廉字誠字之作  其一",
        "id": "1a6bc1f7-62fe-43df-a2ac-8d48ec0ebd71"
    }
]