[
    {
        "author": "許棐",
        "paragraphs": [
            "亂灑春霙著紙寒，玉成天地片時間。",
            "有人諳盡江湖冷，却愛尋常罨畫山。"
        ],
        "title": "題雪林畫卷",
        "id": "3c256758-7e74-471a-97a4-e1b6ed4ab679"
    },
    {
        "author": "許棐",
        "paragraphs": [
            "竹底松根慣寂寥，肯隨桃李媚兒曹。",
            "高名壓盡離騷卷，不入離騷更自高。"
        ],
        "title": "蘭花",
        "id": "ab6d4785-02ee-41f2-ada7-e82bbfe84618"
    },
    {
        "author": "許棐",
        "paragraphs": [
            "一篷風雨偶歸遲，見說君來扣我扉。",
            "童子困眠梅樹下，不曾放得鶴雙飛。"
        ],
        "title": "郭南湖見訪却適有出一絕爲謝",
        "id": "95756b58-a6fc-4a49-887b-129ffa8d00be"
    },
    {
        "author": "許棐",
        "paragraphs": [
            "幾年柴立荒塍下，春雨秋風總不知。",
            "一點陽和到桃李，紅紅白白便盈枝。"
        ],
        "title": "枯樹",
        "id": "8cfaef4a-ad30-4f2f-91e6-0a23ec9258f8"
    },
    {
        "author": "許棐",
        "paragraphs": [
            "住破吳松江上屋，杭州城外結新廬。",
            "未尋陸羽烹茶具，先借淵明種菊鉏。",
            "山入樓中成好句，月來窗下伴殘書。",
            "御街車馬無行處，誰肯抽身覓退居。"
        ],
        "title": "錢謙齋新居",
        "id": "d36c5e12-afbc-4137-86a0-755730fc450c"
    },
    {
        "author": "許棐",
        "paragraphs": [
            "說著嘉興太守賢，野梅官柳亦歡然。",
            "貧民不識重租苦，老吏難將一事瞞。",
            "但有詩書堆几上，更無歌舞到樽前。",
            "凡爲郡者皆如此，天下何由不治安。"
        ],
        "title": "上趙克家太守",
        "id": "8efcd1f7-257f-467f-bb3d-c35cedb2546a"
    },
    {
        "author": "許棐",
        "paragraphs": [
            "祠下靈根無別種，凡花誰敢鬭榮枯。",
            "被君分種鵝谿上，從此人間有兩株。"
        ],
        "title": "趙宰瓊花圖",
        "id": "05f7cdfb-cc0a-4263-a876-3c319f1bae8d"
    },
    {
        "author": "許棐",
        "paragraphs": [
            "鏡潭炯炯秋無底，著一纖雲也是多。",
            "禪外當無些子事，如何猶有作詩魔。"
        ],
        "title": "寄然鏡潭",
        "id": "8a4206be-aaa8-43a6-ac36-1ecd2446ef56"
    },
    {
        "author": "許棐",
        "paragraphs": [
            "荔枝鄉裏玲瓏雪，來助長安一夏凉。",
            "情味於人最濃處，夢回猶覺鬢邊香。"
        ],
        "title": "茉莉",
        "id": "d22735fc-05d2-4c3c-b848-1565016f1bd3"
    },
    {
        "author": "許棐",
        "paragraphs": [
            "蕭蕭萬竿玉，深護讀書堂。",
            "夢趁秋聲薄，詩攙夜色凉。",
            "敲茶風遞響，滴硯露涵香。",
            "不雜有花樹，花紅不久長。"
        ],
        "title": "題猗綠堂",
        "id": "00f072b6-7eb4-4d3e-97a7-a6795b3eb4ac"
    },
    {
        "author": "許棐",
        "paragraphs": [
            "海雁叫將秋色去，山臺鈔寄好詩來。",
            "菊花過了梅花未，自有花從筆底開。"
        ],
        "title": "趙山臺寄詩集",
        "id": "f50764b2-af21-4314-b42a-47d139aeb3fd"
    },
    {
        "author": "許棐",
        "paragraphs": [
            "東津占得江山勝，安頓亭臺到處宜。",
            "夜夜中秋明月影，朝朝寒食好花枝。",
            "長牋短軸真行字，舊軸新編倡和詩。",
            "只隔一潮飛不去，悵懷惟有白鷗知。"
        ],
        "title": "寄題東津",
        "id": "f6c902d2-8e2f-4e0c-8fd7-c523a29d050c"
    },
    {
        "author": "許棐",
        "paragraphs": [
            "已奏春班名字了，不妨閑作幾時遊。",
            "家僮未要裝詩擔，見說三高索倡酬。"
        ],
        "title": "寄友",
        "id": "e8324e60-1238-451c-bb79-69b43190d4d8"
    },
    {
        "author": "許棐",
        "paragraphs": [
            "不堪冷照黄昏月，强倚春風作杏粧。",
            "雖得容顔暫時好，欠他肌骨舊來香。"
        ],
        "title": "紅梅",
        "id": "f98d1f34-a5e1-4b33-83f5-63f33d15b0a6"
    },
    {
        "author": "許棐",
        "paragraphs": [
            "倦骨畏寒如畏虎，可曾一步出柴扉。",
            "因迎令尹西郊外，折得梅花滿把歸。"
        ],
        "title": "迓張宰",
        "id": "7f436a72-a772-4c58-b15d-6d6df4b8eeb7"
    },
    {
        "author": "許棐",
        "paragraphs": [
            "折得桂花三數枝，雲谿又寄幾篇詩。",
            "詩香入在花香裏，韻似龍涎火暖時。"
        ],
        "title": "謝施雲溪寄詩",
        "id": "bb0fdbee-4079-4e9d-b591-d1f3412b975a"
    },
    {
        "author": "許棐",
        "paragraphs": [
            "十日九風雪，差見今春寒。",
            "梅花辦歸計，一點心欲酸。",
            "所秉太孤潔，有此末路難。",
            "來年復相見，一笑賀平安。"
        ],
        "title": "餞梅",
        "id": "5e381f6c-3b6b-4358-835d-97a79c4bdebd"
    },
    {
        "author": "許棐",
        "paragraphs": [
            "日將西，杵聲急，一聲聲自死腸出。",
            "城高不特土累成，半是鋪填怨夫骨。",
            "儒坑戰地骨更多，十二金人隨鬼泣。"
        ],
        "title": "築城曲",
        "id": "ed80fa9c-4c9d-492b-8333-fe33b7765563"
    },
    {
        "author": "許棐",
        "paragraphs": [
            "丈人屋侵雲，烏愛丈人屋。",
            "涂人亦愛烏，烏聲喜相續。",
            "屋底間蛾眉，環坐理絲竹。",
            "絲竹無新腔，寫汝聲爲曲。",
            "丈人一賞音，瓦礫棄珠玉。",
            "移噪鄰翁家，聞者皆唾逐。"
        ],
        "title": "烏夜啼",
        "id": "b9e5db09-65f9-4be4-85bd-9bafa3f9ccda"
    },
    {
        "author": "許棐",
        "paragraphs": [
            "東塍白髮翁，勤朴種花戶。",
            "盆賣有根花，價重無人顧。",
            "西塍年少郎，荒嬉度朝暮。",
            "盆賣無根花，價廉爭奪去。",
            "年少傳語翁，同業勿相妬。",
            "賣假不賣真，何獨是花樹。"
        ],
        "title": "馬塍種花翁",
        "id": "483c2eef-2b9a-4ea1-ae9c-47c87039c557"
    },
    {
        "author": "許棐",
        "paragraphs": [
            "牧瀆一塊泥，裝塑恣華侈。",
            "所恨肌體微，金珠載不起。",
            "雙罩紅紗厨，嬌立瓶花底。",
            "少婦初嘗酸，一玩一心喜。",
            "潜乞大士靈，生子願如爾。",
            "豈知貧家兒，呱呱瘦於鬼。",
            "棄卧橋巷間，誰或顧生死。",
            "人賤不如泥，三歎而已矣。"
        ],
        "title": "泥孩兒",
        "id": "f5592c3a-b781-47e4-8fbc-690f74ff347d"
    },
    {
        "author": "許棐",
        "paragraphs": [
            "染絲上春機，春濃絲色淺。",
            "妾心隨梭飛，郎心如軸轉。"
        ],
        "title": "染絲上春機  其一",
        "id": "c4962824-7d23-496c-b2a1-5e4bd143cc53"
    },
    {
        "author": "許棐",
        "paragraphs": [
            "染絲上春機，錦成貴無價。",
            "不忍裁成衣，怕剪鴛鴦破。"
        ],
        "title": "染絲上春機  其二",
        "id": "8342b500-aa37-4ea6-996c-2dc6028bbb77"
    },
    {
        "author": "許棐",
        "paragraphs": [
            "妾身如蓮根，沉埋淤泥底。",
            "雖有白玉姿，無人爲拈洗。"
        ],
        "title": "長門怨  其一",
        "id": "8648ba64-999a-417e-b95a-6657896ecb30"
    },
    {
        "author": "許棐",
        "paragraphs": [
            "妾身如亂絲，卷藏箱篋底。",
            "願上鴛鴦機，無人爲分理。"
        ],
        "title": "長門怨  其二",
        "id": "4fa25c77-a31a-4d26-af88-5091597f4c8e"
    },
    {
        "author": "許棐",
        "paragraphs": [
            "颯颯秋風來，一葉兩葉墜。",
            "燕子動歸心，薄情知也未。"
        ],
        "title": "秋風辭  其一",
        "id": "8ebb5788-2bfa-4f7d-9b34-a8d42966cf56"
    },
    {
        "author": "許棐",
        "paragraphs": [
            "颯颯秋風來，衣衾愁未整。",
            "莫作閨中寒，且作天涯冷。"
        ],
        "title": "秋風辭  其二",
        "id": "33c71bd5-ad6b-4bf3-81ab-a2d2c22f405a"
    },
    {
        "author": "許棐",
        "paragraphs": [
            "昨夜微風細雨，今朝薄霽輕寒。",
            "簷外一聲啼鳥，報知花柳平安。"
        ],
        "title": "三臺春曲  其一",
        "id": "9b74e417-2fe2-4007-b15d-09e2e7f42c8f"
    },
    {
        "author": "許棐",
        "paragraphs": [
            "春是人間過客，花隨春不多時。",
            "人比花尤易老，那堪終日相思。"
        ],
        "title": "三臺春曲  其二",
        "id": "ae87acae-6c6a-4ae2-9610-6d9431b8ae9a"
    },
    {
        "author": "許棐",
        "paragraphs": [
            "胡蝶飛，胡蝶飛，紅邊迷了紫邊迷，粉老香乾何處歸。",
            "不學蜜蜂做家計，勤苦之中有甘味。"
        ],
        "title": "胡蝶飛",
        "id": "56aaff0c-c072-408c-b2ee-0d292148decd"
    },
    {
        "author": "許棐",
        "paragraphs": [
            "幸逃煮鶴煙，枯羸卧烏几。",
            "向來千萬音，今在何人耳。",
            "舊譜傳不真，零落幾張紙。",
            "瓦缶空雷鳴，牙夔喚不起。"
        ],
        "title": "破琴",
        "id": "3c76faf1-a1a1-4d79-9582-a4e44ff9de3f"
    },
    {
        "author": "許棐",
        "paragraphs": [
            "碌碌礲磑間，得此一雋石。",
            "磨我三十年，貌黧雙鬢白。",
            "渠亦苦我磨，眼穿流淚墨。",
            "老蟾在傍笑，兩窮自相厄。"
        ],
        "title": "破硯",
        "id": "a4688319-4c21-4ad3-b426-fc20bc8c2c4a"
    },
    {
        "author": "許棐",
        "paragraphs": [
            "烟護杏腮寒，日襯桃腮暖。",
            "惟有鏡中花，東風都不管。"
        ],
        "title": "對鏡詞",
        "id": "c6fe9a43-2341-4027-bbc4-0b3bb0fd19f0"
    },
    {
        "author": "許棐",
        "paragraphs": [
            "綵絲愁緒雜春機，咿𠵣聲中日又西。",
            "織到花枝連理處，玉驄門外一嬌嘶。"
        ],
        "title": "織錦詞",
        "id": "470f9a10-9472-436a-8fbb-f66351d2d857"
    },
    {
        "author": "許棐",
        "paragraphs": [
            "一別音容歲幾更，紙灰飛盡淚猶傾。",
            "最憐春雨相將足，綿上有田誰共耕。"
        ],
        "title": "母忌",
        "id": "12576cc2-2823-40d5-b07c-362b4d8baa57"
    },
    {
        "author": "許棐",
        "paragraphs": [
            "朝來一陣無情雨，敲得庭花半欲殘。",
            "燕子不知人冷落，飛來簾底避春寒。"
        ],
        "title": "春思",
        "id": "fff957e3-d7b3-450e-8f2f-96de043f6a2b"
    },
    {
        "author": "許棐",
        "paragraphs": [
            "老來慵把種花鋤，片紫纖紅一任無。",
            "不忍今春孤負雨，自收簷水浸菖蒲。"
        ],
        "title": "春雨",
        "id": "a416a0d3-0db7-4681-888a-d2cd1f73c87b"
    },
    {
        "author": "許棐",
        "paragraphs": [
            "處處亭臺宴好春，唱花歌柳調爭新。",
            "梁間不用多言語，回耳聽君有幾人。"
        ],
        "title": "燕",
        "id": "5a653f1c-4ba1-4a27-b47e-b045e0970734"
    },
    {
        "author": "許棐",
        "paragraphs": [
            "一碧生涯水石濱，縷風絲雨瘦精神。",
            "前身恐是巢由輩，怕著人間半點塵。"
        ],
        "title": "石菖蒲",
        "id": "f0d9076b-4140-468c-a325-4b61e234eb8e"
    },
    {
        "author": "許棐",
        "paragraphs": [
            "生長冷階閒砌畔，一春知見幾花飛。",
            "雖霑雨露無多子，却到秋來綠轉肥。"
        ],
        "title": "草  其一",
        "id": "43879d80-518c-4e7d-a746-9ae0aa83efa0"
    },
    {
        "author": "許棐",
        "paragraphs": [
            "不是東風有愛憎，爲憐微細頗加情。",
            "胚紅孕紫寧交晚，且放青青寸草生。"
        ],
        "title": "草  其二",
        "id": "4013c583-785c-4c0b-89a0-6c4be0ab5a25"
    },
    {
        "author": "許棐",
        "paragraphs": [
            "深淺生涯足，浮沉世念輕。",
            "莫貪鈎上餌，去作鼎中羹。"
        ],
        "title": "池魚",
        "id": "a83713cd-a00b-4f32-9a87-c7695603c250"
    },
    {
        "author": "許棐",
        "paragraphs": [
            "青青得意春三月，撩弄東風舞腰活。",
            "莫道長條舞得多，長條先被行人折。"
        ],
        "title": "柳",
        "id": "3970a3cd-1335-4271-92de-051084af9043"
    },
    {
        "author": "許棐",
        "paragraphs": [
            "小小盆中花，春風隨分足。",
            "花肥無賸紅，葉瘦無欠綠。",
            "心傾幾點香，也飽遊蜂腹。",
            "太盛必易衰，荒烟鎖金谷。"
        ],
        "title": "小盆花",
        "id": "117af59d-3d39-45e1-a924-9a07b5ce94a3"
    },
    {
        "author": "許棐",
        "paragraphs": [
            "未到無生無滅地，聊爲春風露紅紫。",
            "不願隨風趁蝶飛，願就枝頭抱香死。"
        ],
        "title": "花願",
        "id": "df72e946-66cb-4af1-b701-126cb7eb779f"
    },
    {
        "author": "許棐",
        "paragraphs": [
            "不須嬌逞舞腰支，不須巧畫宮粧眉。",
            "只把千絲萬絲結，結住行人無別離。"
        ],
        "title": "諭柳",
        "id": "1490ff2f-bc1d-4cc5-ba04-c4e30a6de1c9"
    },
    {
        "author": "許棐",
        "paragraphs": [
            "排銜累職甚分明，除罷皆由彩色行。",
            "縱有黄金無好采，也難平白到公卿。"
        ],
        "title": "選官圖",
        "id": "48f09fa3-f132-4e6c-bc57-b3382f57d152"
    },
    {
        "author": "許棐",
        "paragraphs": [
            "剪剪春生萬卷堂，一花知勝幾螢光。",
            "癡兒不識半行字，只解高燒照海棠。"
        ],
        "title": "猗綠惠燭",
        "id": "ffa268a9-8108-4484-b44b-a26b36875386"
    },
    {
        "author": "許棐",
        "paragraphs": [
            "落花傳語五更風，能旁亭臺幾日紅。",
            "把似匆匆又飛去，不銷裁染費春工。"
        ],
        "title": "落花",
        "id": "5293937a-c231-4d34-af73-c9e1feb7b56d"
    },
    {
        "author": "許棐",
        "paragraphs": [
            "紅杏枝枝嬌似染，綠楊處處密成圍。",
            "苦無顔色相追逐，自趁東風作雪飛。"
        ],
        "title": "落梅",
        "id": "b9fabacc-e9f3-412b-928d-4de6b4da4438"
    },
    {
        "author": "許棐",
        "paragraphs": [
            "軒窗開處總湖光，誦罷難經納晚凉。",
            "雨濺荷香沾古衲，月移松影罩禪床。",
            "燃燈就取燒丹火，煮藥先留瀹茗湯。",
            "二豎三彭都見佛，人間無病亦無方。"
        ],
        "title": "贈壽醫師",
        "id": "79672716-0e13-4f89-b44c-d4da61ed0e17"
    },
    {
        "author": "許棐",
        "paragraphs": [
            "江海歸來二十春，閉門爲學轉辛勤。",
            "自憐兩鬢空成白，猶喜雙眸未肯昏。",
            "君有新刊須寄我，我逢佳處必思君。",
            "城南昨夜聞秋雨，又拜新凉到骨恩。"
        ],
        "title": "陳宗之疊寄書籍小詩爲謝",
        "id": "2f03aa12-271f-48f0-9aa9-679b1afdf6ef"
    },
    {
        "author": "許棐",
        "paragraphs": [
            "已彊詩仙一夜留，任教侵早放船休。",
            "恨身不似梅花片，飛入寒篷伴遠遊。"
        ],
        "title": "送趙竹潭",
        "id": "ced7f89e-d82c-4436-9d09-ca9e6e123e5a"
    },
    {
        "author": "許棐",
        "paragraphs": [
            "僧趁雪前到，梅花猶恨遲。",
            "略譚殘歲夢，便和早春詩。",
            "僵雁依船宿，寒猿捧硯隨。",
            "吟單未須捲，重見是何時。"
        ],
        "title": "贈僧",
        "id": "fca58c10-d25b-4419-aa9d-0aeb4bd3a2aa"
    },
    {
        "author": "許棐",
        "paragraphs": [
            "雙槐枝葉似飄蓬，奕世榮華一旦空。",
            "燕繞故基尋畫棟，鳥棲荒樹憶金籠。",
            "書分幾處青燈下，劍入誰家寶匣中。",
            "遥睇錢塘三尺墓，離離枯草泣低風。"
        ],
        "title": "璉市廢宅",
        "id": "c52ab7ae-98ff-44b6-9325-da4965cb7fed"
    },
    {
        "author": "許棐",
        "paragraphs": [
            "明日方重九，先期菊已花。",
            "固知天有意，欲祝壽無涯。",
            "玉斝浮金蕊，冰姿映臉霞。",
            "長生此真術，不用紫河車。"
        ],
        "title": "壽張倅",
        "id": "77af7a4e-7919-4539-9e22-ee3444b9d45a"
    },
    {
        "author": "釋元肇",
        "paragraphs": [
            "東西兩徑幽，歲晚得周游。",
            "壑雪陰猶在，溪雲凍不浮。",
            "鳥驚樵斧重，猿挂樹枝柔。",
            "怕有梅花發，因行到水頭。"
        ],
        "title": "徑山冬日",
        "id": "db15ccee-4456-4257-ae8d-3db34245ecad"
    },
    {
        "author": "釋元肇",
        "paragraphs": [
            "夾道列蒼官，回回水屈盤。",
            "一峯天柱杪，九鏁洞雲寒。",
            "澗草受春綠，山茶落曉丹。",
            "霜髯雪眉叟，倚杖聽驚湍。"
        ],
        "title": "洞霄宮",
        "id": "826ce23c-6035-4b60-8c58-51caec72c836"
    },
    {
        "author": "釋元肇",
        "paragraphs": [
            "滄海何年湧，秦傳虎踞丘。",
            "池空劍光冷，墳缺鬼吟愁。",
            "石礙樓臺側，烟深草木浮。",
            "吳人貪勝槩，春盡亦來游。"
        ],
        "title": "虎丘",
        "id": "0b3a3aa4-a570-4e64-a7f8-b2ee8d873ed4"
    },
    {
        "author": "釋元肇",
        "paragraphs": [
            "出郭初逢寺，長洲茂苑西。",
            "塔風喧梵語，石雨暗唐題。",
            "日莫山如染，春深草欲迷。",
            "門前有流水，舊號越來溪。"
        ],
        "title": "楓橋",
        "id": "f8831332-4b69-4811-a25e-b2649b142913"
    },
    {
        "author": "釋元肇",
        "paragraphs": [
            "高壓子城闉，簷牙半入雲。",
            "人煙極目盡，天語舉頭聞。",
            "齊魯猶堪望，江淮渺莫分。",
            "平生湖海氣，獨倚到斜曛。"
        ],
        "title": "齊雲樓",
        "id": "702b8efe-dcef-4c00-b838-19968338dae5"
    },
    {
        "author": "釋元肇",
        "paragraphs": [
            "古今興廢事，天地不能齊。",
            "水闊連湖外，山多在郭西。",
            "登臨煙雨後，悵望夕陽低。",
            "若問烏棲曲，城頭夜夜啼。"
        ],
        "title": "姑蘇臺",
        "id": "bf7fdb46-08e8-4fe5-bb51-5b3ca521ae50"
    },
    {
        "author": "釋元肇",
        "paragraphs": [
            "峯點浮螺翠，遥波界玉田。",
            "雲中聽鷄犬，路入趁漁船。",
            "濃淡霜天曉，青黄橘戶煙。",
            "寺因明覺住，清響有人傳。"
        ],
        "tags": [
            "洞庭湖"
        ],
        "title": "洞庭翠峰",
        "id": "76710e17-c774-4252-86f6-3a0d8b2715d8"
    },
    {
        "author": "釋元肇",
        "paragraphs": [
            "水國山爲重，僧居占上頭。",
            "鐘聲冠別寺，塔杪入他州。",
            "巖響寒泉雨，風欺老樹秋。",
            "定回緣愛月，增起殿前樓。"
        ],
        "title": "道場山",
        "id": "22b5504b-1794-4a4e-af1e-219ef994e6b1"
    },
    {
        "author": "釋元肇",
        "paragraphs": [
            "幽澗瀉泠泠，千峯疊障屏。",
            "曉雲開混沌，遠水接滄溟。",
            "松影摇禪榻，苔衣上浄瓶。",
            "塵中夢不到，爭欲買丹青。"
        ],
        "title": "徑山天開圖畫",
        "id": "c8d0acb8-07bc-453d-be51-ce189acb4529"
    },
    {
        "author": "釋元肇",
        "paragraphs": [
            "西風動古情，更上石頭城。",
            "一片斜陽外，幾番曾力爭。",
            "天青雲破碎，草碧鷺分明。",
            "寂寞潮回處，如今亦耦耕。"
        ],
        "title": "石頭城",
        "id": "cb927f78-aab0-40bd-a09c-acaf4c5ff085"
    },
    {
        "author": "釋元肇",
        "paragraphs": [
            "高立講經臺，浮雲四面開。",
            "地中遺石子，天上雨華來。",
            "塔老香燈冷，夜深神鬼哀。",
            "回看六朝事，只有冢成堆。"
        ],
        "title": "雨華臺",
        "id": "0fc33dd8-3a78-4b7b-a36d-ab33b55b3377"
    },
    {
        "author": "釋元肇",
        "paragraphs": [
            "烏衣園裏過，不覺立多時。",
            "舊事人能說，春風燕得知。",
            "倒垂池上柳，斜插酒邊旗。",
            "來往城南路，年年長別離。"
        ],
        "title": "烏衣園",
        "id": "fd92e94a-de74-415a-a4ab-4b9410df5591"
    },
    {
        "author": "釋元肇",
        "paragraphs": [
            "長江界楚吳，屹立兩浮屠。",
            "潮覺山高下，雲知樹有無。",
            "狂瀾中砥柱，靜夜渾儀圖。",
            "僧應何方供，飄飄踏一蘆。"
        ],
        "tags": [
            "长江"
        ],
        "title": "金山",
        "id": "8eec2db6-7dc6-433d-b3fd-127aa58a319e"
    },
    {
        "author": "釋元肇",
        "paragraphs": [
            "昔聞天祚際，城此鎮東州。",
            "壞塹尋餘鏃，荒祠立故侯。",
            "荆榛無茂日，禾黍幾番秋。",
            "江上寒潮水，依然到石頭。"
        ],
        "title": "海門古城",
        "id": "de4f38b0-62a5-4bb6-929c-6632b1561e6a"
    },
    {
        "author": "釋元肇",
        "paragraphs": [
            "寺因先幻有，仙跡本虞君。",
            "渡口幾點屋，山腰一抹雲。",
            "長江浮地軸，孤塔煥天文。",
            "欲問秦皇事，高崖迥不聞。"
        ],
        "tags": [
            "长江"
        ],
        "title": "狼山",
        "id": "7ad459e0-3798-4362-bde9-2b9e7fe4c8f8"
    },
    {
        "author": "釋元肇",
        "paragraphs": [
            "此山名最重，常建昔題來。",
            "大士講經處，老龍拏石開。",
            "庭前纓絡樹，池內白蓮臺。",
            "幾載惟聞說，何當到一回。"
        ],
        "title": "破山興福寺",
        "id": "7d6a8fe8-291d-479a-8a9b-6026217e6239"
    },
    {
        "author": "釋元肇",
        "paragraphs": [
            "苕霅頻年夢，今秋始一過。",
            "水霾寒氣早，山出晚晴多。",
            "巷陌喧菱市，樓臺接櫂歌。",
            "一般清絕處，城裏見漁蓑。"
        ],
        "title": "霅城",
        "id": "b2f79ec5-9391-4f83-bf45-7f6cf620ddf2"
    },
    {
        "author": "釋元肇",
        "paragraphs": [
            "勝地足繁華，靈根最可嘉。",
            "人間無別種，后土獨開花。",
            "玉帳三千客，珠簾十萬家。",
            "年年到初夏，來此醉流霞。"
        ],
        "title": "瓊花",
        "id": "c2135272-1b9c-4a71-92d2-fdf3693ff10f"
    },
    {
        "author": "釋元肇",
        "paragraphs": [
            "舊說揚州有，移來此地栽。",
            "年年送春後，處處見花開。",
            "紅藥還相似，朱顔換不回。",
            "晴窗添水浸，吟媿謝公才。"
        ],
        "title": "芍藥",
        "id": "0cbca4c5-e2f7-49d3-956e-158e0dcb31e9"
    },
    {
        "author": "釋元肇",
        "paragraphs": [
            "仙家遺玉種，歲晚發幽芳。",
            "露重金杯側，天寒翠袖長。",
            "神猶步洛汜，夢不到高唐。",
            "待得春風覺，游蜂空斷腸。"
        ],
        "title": "水仙",
        "id": "6207cd61-22fe-4d37-badd-6c359635eac1"
    },
    {
        "author": "釋元肇",
        "paragraphs": [
            "鳳者世難逢，花開瑞亦同。",
            "九苞元有種，五色自成叢。",
            "竹實無心食，池光照影中。",
            "玉簫吹不徹，飛起向秋風。"
        ],
        "title": "鳳仙花",
        "id": "e3e487f5-0f48-478a-9fe4-26c70e8c1877"
    },
    {
        "author": "釋元肇",
        "paragraphs": [
            "解報窗前雨，清聲細可聽。",
            "一身都是膽，數葉共生缾。",
            "不作抽書樣，休尋本草經。",
            "夏蟲猶怕苦，莫敢近青青。"
        ],
        "title": "膽瓶蕉",
        "id": "ded57743-8544-4401-82f8-a005f840a256"
    },
    {
        "author": "釋元肇",
        "paragraphs": [
            "烟雨暝朝昏，龍湫鴈蕩濱。",
            "移根來別處，終日伴閒身。",
            "勁氣衝如髮，寒芒凜辟塵。",
            "年年看花者，應笑不曾春。"
        ],
        "title": "石菖蒲",
        "id": "ea38dfb4-30b1-43ec-b549-ebd812d6983a"
    },
    {
        "author": "釋元肇",
        "paragraphs": [
            "造物真成戲，鱗中亦有殊。",
            "黄金凡幾尾，碧沼自相濡。",
            "衆口安能鑠，懸腰但可模。",
            "多因名色誤，不得泳江湖。"
        ],
        "title": "金魚",
        "id": "f1d6ed69-fc39-4157-881a-f7359edf9e56"
    },
    {
        "author": "釋元肇",
        "paragraphs": [
            "南庭多綠竹，移種近西牆。",
            "遠待三年後，陰成一片凉。",
            "月鋪金鏁碎，風度玉鏗鏘。",
            "定愛常來坐，中間頓石牀。"
        ],
        "title": "移竹",
        "id": "fc4664cb-35f2-4e75-8500-afaa13f3dd8b"
    },
    {
        "author": "釋元肇",
        "paragraphs": [
            "秋思堪悲處，江城鴈到初。",
            "先聲落羈旅，寒陣過空虛。",
            "淅淅黄蘆際，茫茫碧水餘。",
            "愁人在沙漠，可有寄來書。"
        ],
        "title": "聞鴈有感",
        "id": "52b20fb0-0d4d-4cf3-be67-fbcd40ec8f48"
    },
    {
        "author": "釋元肇",
        "paragraphs": [
            "虛懷似此君，所至愛爲鄰。",
            "寒影過牆綠，清風無俗塵。",
            "恐孤棲鳳侶，不作釣魚身。",
            "昔有吟人癖，移家更苦辛。"
        ],
        "title": "竹鄰",
        "id": "510c9053-5f3d-40de-9c94-d3e35b55764d"
    },
    {
        "author": "釋元肇",
        "paragraphs": [
            "一捻翅如霜，閒飛宮樣黄。",
            "年年因物化，日日爲花忙。",
            "風雨驚相失，兒童趁欲狂。",
            "尋常見圖畫，安得遇滕王。"
        ],
        "title": "蝶",
        "id": "e0dcb56b-45e7-461b-b4c2-5957cf4d0d7c"
    },
    {
        "author": "釋元肇",
        "paragraphs": [
            "羅網挂虛簷，將身僻罅潜。",
            "露含罾眼細，月鏤藕絲織。",
            "作繭輸他巧，飛蟲苦被黏。",
            "靜中觀節物，能有幾時炎。"
        ],
        "title": "蜘蛛",
        "id": "40e7ec84-cd29-4945-bdaa-6f6b02f46b1c"
    },
    {
        "author": "釋元肇",
        "paragraphs": [
            "茗有花難識，山中採得來。",
            "試從枝上看，全勝琖中開。",
            "綠葉微如桂，黄心大似梅。",
            "晴窗澹相對，能遣睡魔回。"
        ],
        "title": "茶花",
        "id": "dee9784b-b98f-45bd-9043-45938e636d95"
    },
    {
        "author": "釋元肇",
        "paragraphs": [
            "諸將收功日，山東平定時。",
            "妙須懷素筆，草出少陵詩。",
            "風雨驅馳疾，龍蛇變化宜。",
            "何當崖石上，見寫次山碑。"
        ],
        "title": "題草書洗兵馬",
        "id": "d8fd7c3a-3702-4225-b24a-1c46e9524a2d"
    },
    {
        "author": "釋元肇",
        "paragraphs": [
            "細斸蒼苔地，東西曲带坡。",
            "取泥高壅竹，積水旋栽荷。",
            "明月自先到，清風應更多。",
            "丁寧安畧彴，時復小經過。"
        ],
        "title": "陳圃疏方池",
        "id": "426ff495-3c28-4c08-9c21-c3ac93ff1901"
    },
    {
        "author": "釋元肇",
        "paragraphs": [
            "沙頭秋日黄，煙水白茫茫。",
            "無處分畦畛，傷時貴粃糠。",
            "家鵝隨野鶩，農父作漁郎。",
            "禹力成千古，孤吟欲斷腸。"
        ],
        "title": "大水傷田家",
        "id": "d11f1902-275d-4295-ab5a-b515a5753a41"
    },
    {
        "author": "釋元肇",
        "paragraphs": [
            "投宿三十里，過山千萬層。",
            "天寒猶有菊，寺靜更無僧。",
            "掘芋充朝供，尋薪點夜燈。",
            "望雲歸未得，惆悵一枝藤。"
        ],
        "title": "宿福勝寺",
        "id": "32b70b69-dffe-477d-8c53-5077052ef0b4"
    },
    {
        "author": "釋元肇",
        "paragraphs": [
            "秋意足淒冷，歸心只自憐。",
            "亂峯分落照，隻鴈度遥天。",
            "拙學千金帚，浮生上水船。",
            "含暉亭畔月，最好別時圓。"
        ],
        "title": "中秋下含輝亭",
        "id": "a7e9d43f-5e89-467e-81ba-d2c9bb127123"
    },
    {
        "author": "釋元肇",
        "paragraphs": [
            "風回急有聲，欲住更娉婷。",
            "頃刻增奇觀，依稀得細聽。",
            "空庭禽啄樹，吟屋凍生瓶。",
            "多是鄰僧愛，柴扉晚不扃。"
        ],
        "title": "雪",
        "id": "fefacb72-3d98-485f-8dcd-c297881cd092"
    },
    {
        "author": "釋元肇",
        "paragraphs": [
            "窗外空無有，清池瞰屋除。",
            "去萍嫌礙月，留藻怕驚魚。",
            "夜雨知深淺，晨光透碧虛。",
            "時時來顧影，照見白髭疎。"
        ],
        "title": "庭池",
        "id": "6a24041d-4149-4bb5-8cde-6fab6e65616e"
    },
    {
        "author": "釋元肇",
        "paragraphs": [
            "澄徹池光上，嵸巃相對閑。",
            "誰將太湖石，疊作小廬山。",
            "種樹蟠春長，栽花带土慳。",
            "當時真隠者，只在篆烟間。"
        ],
        "tags": [
            "庐山",
            "太湖"
        ],
        "title": "疊石",
        "id": "f9b5024c-71ed-426d-8998-85c6bfb8d21f"
    },
    {
        "author": "釋元肇",
        "paragraphs": [
            "愛竹真成癖，相傳子又孫。",
            "蒼寒雲翳翳，碧浄玉溫溫。",
            "月散驚龍化，風喧醒鶴魂。",
            "幾回清不寐，因雪夜開門。"
        ],
        "title": "竹院",
        "id": "b0896b1d-7ab6-4680-92f7-6323767c7a97"
    },
    {
        "author": "釋元肇",
        "paragraphs": [
            "韶光將歛艷，麥野綠成堆。",
            "庵內人如在，庭前柏自栽。",
            "爐煙沿石碧，經梵雜風哀。",
            "諸子知仁孝，逢春好一來。"
        ],
        "title": "南塔",
        "id": "614c15ee-db65-4ada-bb34-938660072e8b"
    },
    {
        "author": "釋元肇",
        "paragraphs": [
            "來往吳陵路，漁樵是切鄰。",
            "雨容輕濕曉，水氣暗浮春。",
            "野鴈情如客，汀鷗黠近人。",
            "梅花篷底見，倍覺有精神。"
        ],
        "title": "海陵道中",
        "id": "32371336-1741-46e6-8eec-01e4ddb90ff3"
    },
    {
        "author": "釋元肇",
        "paragraphs": [
            "山寺偏宜夏，游塵不染苔。",
            "煙光收迥野，江影上層臺。",
            "竹筍侵崖出，藤花借樹開。",
            "幽禽如解意，飛去又飛來。"
        ],
        "title": "山居",
        "id": "adbbe378-c760-4303-ae11-46ebbc58fc0a"
    },
    {
        "author": "釋元肇",
        "paragraphs": [
            "江邊成獨宿，徹夜聽吟蛩。",
            "窗月低殘影，客衣寒未重。",
            "林疎出幽磬，風迥遞村舂。",
            "細采東籬菊，曉雲橫瘦筇。"
        ],
        "title": "秋晚庵中",
        "id": "3a56385b-31de-4e6f-bed8-eaad272d66de"
    },
    {
        "author": "釋元肇",
        "paragraphs": [
            "孤雲自舒卷，萬類各生成。",
            "邁世有貧士，長年無俗情。",
            "林塘初雨過，山鳥不時鳴。",
            "爲問滄浪客，何須歌濯纓。"
        ],
        "title": "閒居",
        "id": "70b1dd79-3a24-401f-a178-da7fed8a994e"
    },
    {
        "author": "釋元肇",
        "paragraphs": [
            "傾蓋話平遠，陰陰清晝長。",
            "滄波沒鷗鷺，煙草暗牛羊。",
            "樓影欹東嶺，鐘聲出上方。",
            "新詩吟不足，就月屢移床。"
        ],
        "title": "和許提幹宿平遠",
        "id": "4cb97ad0-20b1-4480-bbae-011513fe9d80"
    },
    {
        "author": "釋元肇",
        "paragraphs": [
            "江臯生遠趣，盡日獨沈吟。",
            "雨洗四郊浄，雲分片地陰。",
            "黄梅成樹落，青稻入村深。",
            "農事今如許，猶能一散襟。"
        ],
        "title": "病起",
        "id": "8a570ec0-204f-4594-bfa9-4678475fea69"
    },
    {
        "author": "釋元肇",
        "paragraphs": [
            "麥熟鳥聲樂，桑空蠶箔溫。",
            "陰陰傍山路，曲曲抱溪村。",
            "喚雨鳩夫婦，添林竹子孫。",
            "牛羊雜樵牧，隨月到柴門。"
        ],
        "title": "山村初夏",
        "id": "f86d428e-16f1-45f3-9c78-6fc57659bf82"
    },
    {
        "author": "釋元肇",
        "paragraphs": [
            "今夜中秋月，相看異楚江。",
            "侵階如有雪，透屋欲無窗。",
            "鵲爲無枝遶，鐘因得句撞。",
            "不知風露冷，吟到影成雙。"
        ],
        "title": "中秋",
        "id": "40b933d1-864f-4899-b99f-3bec4ab0e8f0"
    },
    {
        "author": "釋元肇",
        "paragraphs": [
            "持犯苦相分，陶沈麯糵真。",
            "世間皆醉夢，師是獨醒人。",
            "難合虛開口，長留坐化身。",
            "春風過東寺，苔砌落花新。"
        ],
        "title": "林酒仙",
        "id": "4ecc1a70-66d0-4d92-8637-e14f64c632b7"
    },
    {
        "author": "釋元肇",
        "paragraphs": [
            "從前知雪意，祇向夜中來。",
            "光逼鷄窗曉，寒催蝶夢回。",
            "開門思煮茗，摇樹怕傷梅。",
            "高處偏多積，因高却易隤。"
        ],
        "title": "臘雪",
        "id": "6ac0ace0-6cd7-4f9f-9fc4-fcc097a121e4"
    },
    {
        "author": "釋元肇",
        "paragraphs": [
            "吳宮舊有名，閲武事非輕。",
            "金鼓從天落，戈鍪照雪明。",
            "令嚴雲鳥絕，機發鬼神驚。",
            "士氣賈餘勇，歸笳奏太平。"
        ],
        "title": "大閲",
        "id": "762faa45-c0da-4a60-9045-206900d61cc2"
    },
    {
        "author": "釋元肇",
        "paragraphs": [
            "乾坤公道在，又見雪來蘇。",
            "貴賤皆白屋，高低盡坦涂。",
            "莫嫌春力淺，猶勝去年無。",
            "却憶尋芳者，還成訪戴圖。"
        ],
        "title": "春雪",
        "id": "741fdf77-a17d-4e57-8933-6402fe8e9d76"
    },
    {
        "author": "釋元肇",
        "paragraphs": [
            "又送春歸去，幽居轉寂寥。",
            "林花皆落盡，鬢雪不曾消。",
            "明日無三月，愁吟過一宵。",
            "更添簷外雨，點點在芭蕉。"
        ],
        "title": "送春",
        "id": "bf1dd17b-a8e6-4bcd-8790-eebd8fcd809e"
    },
    {
        "author": "釋元肇",
        "paragraphs": [
            "寒食清明節，家家拜掃辰。",
            "酒杯難醉土，淚眼不知春。",
            "舊塚連新塚，今人歎昔人。",
            "路傍無主認，幾箇石麒麟。"
        ],
        "title": "清明",
        "id": "f5fc5063-9797-4150-98a1-eb9febc7f68a"
    },
    {
        "author": "釋元肇",
        "paragraphs": [
            "聞道通城破，傷心不可論。",
            "隔江三日火，故里幾人存。",
            "哭透青天裂，冤銜白晝昏。",
            "時逢過來者，恐是夢中魂。"
        ],
        "title": "哀通城",
        "id": "24116524-12a0-4986-afe7-31f32441cf9a"
    },
    {
        "author": "釋元肇",
        "paragraphs": [
            "一坳寒貯玉，非沼又非渠。",
            "捉月弄清淺，把山摇碧虛。",
            "久晴應不竭，積雨亦無餘。",
            "陸羽來題品，他泉定弗如。"
        ],
        "title": "掬泉",
        "id": "65f3bc79-0620-4e66-8340-d1c1f8bce68f"
    },
    {
        "author": "釋元肇",
        "paragraphs": [
            "主人時孝敬，結屋尉幽靈。",
            "山近嵐生砌，池清月在庭。",
            "鳥行窺施食，鶴立聽看經。",
            "有客來相過，林扉且莫扃。"
        ],
        "title": "時敬菴",
        "id": "994551a2-4b30-4316-9883-be19460a2415"
    },
    {
        "author": "釋元肇",
        "paragraphs": [
            "露坐黄昏後，城居若在村。",
            "天陰螢火亮，秋近草蟲喧。",
            "老去渾無睡，貧來不閉門。",
            "也知疎拙甚，此意與誰論。"
        ],
        "title": "夜坐",
        "id": "df92438d-9814-419e-9e7f-dd51ce009e33"
    },
    {
        "author": "釋元肇",
        "paragraphs": [
            "年年逢七夕，鵲遶故枝驚。",
            "天上誰曾會，人間自動情。",
            "巧雲還易散，曲月豈長明。",
            "大拙無如我，孤吟曉未成。"
        ],
        "title": "七夕",
        "id": "cfbd46d6-71c7-44c3-882a-8101204353da"
    },
    {
        "author": "釋元肇",
        "paragraphs": [
            "終歲揜柴荆，雪中乘興行。",
            "水光相莽蒼，雲意自從橫。",
            "風壓孤舟重，烟消野店明。",
            "休尋戴安道，且訪謝宣城。"
        ],
        "title": "雪中訪趙守宗簿",
        "id": "d21b953c-5ab0-402d-80a6-eb26b630e1d0"
    },
    {
        "author": "釋元肇",
        "paragraphs": [
            "專城不兩年，千騎促朝天。",
            "星宿明前席，江神護奏篇。",
            "梅開堠亭雪，柳綻御樓煙。",
            "悵望寒汀晚，蘆花一釣船。"
        ],
        "title": "送趙守寺丞除郎",
        "id": "4dfdd59b-0007-45ce-a8ec-f9a3ce928b27"
    },
    {
        "author": "釋元肇",
        "paragraphs": [
            "倍喜逢鄉老，離家歲月長。",
            "衣霑新雨露，面带舊風霜。",
            "雲氣侵晴檻，泉聲入夜堂。",
            "明朝出山去，後會說重陽。"
        ],
        "title": "送仲新恩",
        "id": "556f13a3-37e3-4f6d-9149-b2607d79b0c4"
    },
    {
        "author": "釋元肇",
        "paragraphs": [
            "江臯秋意足，倚策送君行。",
            "戍皷聲方斷，登樓賦已成。",
            "野潮漫曉白，鄉岫出煙迎。",
            "只有津亭柳，摇摇繫別情。"
        ],
        "title": "送凌僉判",
        "id": "ad3306ff-030b-4e1c-bbc1-76f21fc72609"
    },
    {
        "author": "釋元肇",
        "paragraphs": [
            "泮宮留不得，廊廟嘆才難。",
            "遠送嫌江礙，深思上閣看。",
            "菊開秋意足，鴈到水天寒。",
            "德釋關民社，何須問改官。"
        ],
        "title": "送孫教授翔父",
        "id": "7de9d0e5-9877-4bb0-97b1-4ea03039ed46"
    },
    {
        "author": "釋元肇",
        "paragraphs": [
            "與君生己酉，年月日時中。",
            "除郤吟相似，其它事不同。",
            "夢寒春草綠，天闊莫江空。",
            "見面知何處，東華踏軟紅。"
        ],
        "title": "寄趙東閣",
        "id": "50469345-fe6a-40cb-9e09-b04ea124a1d4"
    },
    {
        "author": "釋元肇",
        "paragraphs": [
            "吳城多第宅，毋過蕙巖家。",
            "不是門如海，都緣刺似麻。",
            "風聲虛動竹，日影漸移花。",
            "清興渾無奈，歸來自煮茶。"
        ],
        "title": "訪方蕙巖不值",
        "id": "03724519-44f7-496a-bb1d-194d5a9c20a4"
    },
    {
        "author": "釋元肇",
        "paragraphs": [
            "保障風寒地，勤勞不問家。",
            "年來對松竹，客至話桑麻。",
            "靈運池塘草，玄都觀裏花。",
            "打門驚夢起，上苑賜新茶。"
        ],
        "title": "和宋松竹",
        "id": "396d2426-2b7e-4e60-81f7-b79c8ac0b495"
    },
    {
        "author": "釋元肇",
        "paragraphs": [
            "詩禮擅英華，源流奕世家。",
            "已攀天上桂，不棄道傍麻。",
            "烏鵲朝來噪，青燈昨夜花。",
            "慚無報瓊句，相對只杯茶。"
        ],
        "title": "和方新恩",
        "id": "cec0dd96-8baf-4cb3-baf4-bd231549b047"
    },
    {
        "author": "釋元肇",
        "paragraphs": [
            "相遇在東州，相分十五秋。",
            "挂冠當健日，見子早封侯。",
            "城外鐘寒寺，山陰雪夜舟。",
            "還經釣臺過，不媿客星游。"
        ],
        "title": "送致政許朝請",
        "id": "d3a42417-6dd9-4e02-a712-44c78417973c"
    },
    {
        "author": "釋元肇",
        "paragraphs": [
            "移宅住園中，高懷便不同。",
            "生涯雖最少，樂地却無窮。",
            "人記爲州日，家傳處士風。",
            "閒來對巖石，坐到夕陽紅。"
        ],
        "title": "方蕙巖宅",
        "id": "654963f7-9900-4edf-bb36-8f384b4e4b61"
    },
    {
        "author": "釋元肇",
        "paragraphs": [
            "浩浩人如海，吟居獨可嘉。",
            "遠山長入戶，萬卷是生涯。",
            "挂石添名畫，分缾插買花。",
            "多應市朝客，無暇到君家。"
        ],
        "title": "題陳藏一山房",
        "id": "de00fb16-7709-4c3a-a1ea-d3cd11daa770"
    },
    {
        "author": "釋元肇",
        "paragraphs": [
            "添藁近方開，傳從越上來。",
            "不曾經道句，真箇是仙才。",
            "禹廟題新在，蘭亭到幾回。",
            "莫教兒輩覺，瓜戍恐相催。"
        ],
        "title": "寄龜翁史君",
        "id": "d583d4f2-fa4c-427a-909f-009e020ad90c"
    },
    {
        "author": "釋元肇",
        "paragraphs": [
            "吳中住歲餘，所樂在詩書。",
            "有句題幽石，無人識借居。",
            "蓬萊最高處，雅頌正關渠。",
            "此道能如古，今誰伴直廬。"
        ],
        "title": "寄項秘監",
        "id": "63053787-c56b-48d6-b455-e2d36ad46458"
    },
    {
        "author": "釋元肇",
        "paragraphs": [
            "朝陽有鳴鳳，天下喜初聞。",
            "去棹輕如葉，閒心淡似雲。",
            "杯羹留奉母，一飯不忘君。",
            "千古濠梁水，流清滌世氛。"
        ],
        "title": "寄御史王少卿",
        "id": "d91f7360-f08c-4d6a-b2ab-9719f00fb941"
    },
    {
        "author": "釋元肇",
        "paragraphs": [
            "門徑半交莎，幽居事若何。",
            "地偏人到少，雲淡自怡多。",
            "林杪危凉葉，池容減翠荷。",
            "翻思種陽艷，終竟不如禾。"
        ],
        "title": "和黄東浦早秋韻",
        "id": "0e70bd03-e94f-4872-9dc0-cc1ec4f71595"
    },
    {
        "author": "釋元肇",
        "paragraphs": [
            "由來行所學，最是得時難。",
            "春草書带綠，東風御柳寒。",
            "金爐烟噴曉，玉署漏聲殘。",
            "獻納絲綸樣，流傳盛代看。"
        ],
        "title": "寄鄭司業直院右史",
        "id": "9c48ad6a-6b0f-4ed6-827e-fe0612e32f84"
    },
    {
        "author": "釋元肇",
        "paragraphs": [
            "江湖三十載，每聽說君詩。",
            "古寺過逢處，寒城欲莫時。",
            "自看霜落後，唯倚竹相知。",
            "吟壘慚無律，虛勞爲出奇。"
        ],
        "title": "次韻趙竹所書詩卷後",
        "id": "56d4d792-bf24-4342-a28f-492341e18d88"
    },
    {
        "author": "釋元肇",
        "paragraphs": [
            "周友別多時，湖山翠染衣。",
            "宦情如紙薄，詩句逐雲飛。",
            "一片孤鴻影，三高釣雪磯。",
            "只消傳此意，知我似君稀。"
        ],
        "title": "周伯弜詩送僧至吳",
        "id": "3409f5af-00c1-4eab-91b0-6a92e932430a"
    },
    {
        "author": "釋元肇",
        "paragraphs": [
            "野性昂如鶴，期君壽合堅。",
            "雖然傳去世，必定得爲仙。",
            "華表千年後，崖銘幾字全。",
            "詩名長不泯，集是石龜編。"
        ],
        "title": "書薛野鶴水竹稿",
        "id": "ca7ab659-bfc4-4962-aa0c-0e2d51509487"
    },
    {
        "author": "釋元肇",
        "paragraphs": [
            "新年纔兩日，又見送行人。",
            "畫好難投俗，詩工不療貧。",
            "烟深楊柳岸，雨瘦鷺鷥身。",
            "且莫東歸去，京華易得春。"
        ],
        "title": "送周肖白",
        "id": "4a56532d-282d-4998-a95f-e088ac960622"
    },
    {
        "author": "釋元肇",
        "paragraphs": [
            "天姥紫芝岑，僊靈宅下臨。",
            "幽光千古月，孝德一生心。",
            "拱木秋聲早，寒泉泪滴深。",
            "彼蒼知不遠，同聘入書林。"
        ],
        "title": "題石瑶林山錄",
        "id": "0c364488-2856-4236-a1b7-7817ae86c32d"
    },
    {
        "author": "釋元肇",
        "paragraphs": [
            "知機何太蚤，菴以足爲題。",
            "動靜關天理，纖洪類物齊。",
            "魚游池水滿，鳥宿樹枝低。",
            "來往門前客，黄塵沒馬蹄。"
        ],
        "title": "足菴寄朱新父",
        "id": "1e098f75-0c57-452a-8529-3949a80df3cc"
    },
    {
        "author": "釋元肇",
        "paragraphs": [
            "聞君移住處，相近太平坊。",
            "舊日同吟侶，新來認草堂。",
            "避喧猶未可，在陋亦何妨。",
            "只有西樓月，清光不改常。"
        ],
        "title": "湯西樓新居",
        "id": "a0c561a8-b942-4508-987c-a23e10fd13d2"
    },
    {
        "author": "釋元肇",
        "paragraphs": [
            "淮水入吳深，乘流住到今。",
            "石幢寒日影，鐵塔夜風吟。",
            "舉世無知己，惟公識此心。",
            "朝來惠新作，三嘆有餘音。"
        ],
        "title": "和王郎中韻",
        "id": "be34bc2f-1d1b-4038-af67-cfb93329acbb"
    },
    {
        "author": "釋元肇",
        "paragraphs": [
            "歷陽風土秀，清氣在梅山。",
            "自古英靈出，垂名天地間。",
            "相傳司業句，又逐省郎還。",
            "歲歲春消息，寧忘問故關。"
        ],
        "title": "梅山",
        "id": "edd0cdcd-16f4-4a15-a5bf-3b44fce8080d"
    },
    {
        "author": "釋元肇",
        "paragraphs": [
            "老子小婆娑，裝成安樂窩。",
            "不堪人狹隘，足稱自吟哦。",
            "愛日烘窗煖，承簷聽雨多。",
            "來春在鈴下，思治作民和。"
        ],
        "title": "小閤",
        "id": "9840d88f-1e91-4d1e-9366-a44e903dc9b1"
    },
    {
        "author": "釋元肇",
        "paragraphs": [
            "妓者有毛嬙，高沙駡賊狂。",
            "一身雖就死，千古不曾亡。",
            "嗟爾男兒活，羞它冢樹傍。",
            "史應收烈傳，祀合御睢陽。"
        ],
        "title": "吊毛惜惜",
        "id": "943a049b-47a7-4cb5-af6b-2d853d229992"
    },
    {
        "author": "釋元肇",
        "paragraphs": [
            "長夜何時旦，藏脩只任真。",
            "惜陰常起早，吹律自生春。",
            "處處聞啼鳥，聲聲若應人。",
            "日高雲散後，方始正衣巾。"
        ],
        "title": "曉谷",
        "id": "9eb5cc92-4e50-4d37-ba61-43eded6d8059"
    },
    {
        "author": "釋元肇",
        "paragraphs": [
            "去作黄崗縣，風寒護上流。",
            "近時登要路，皆用試邊頭。",
            "赤壁應無恙，雪堂還在不。",
            "多將民疾苦，歸日奏宸旒。"
        ],
        "title": "送張明府知黄崗",
        "id": "f7fefc43-0fc6-4443-b7b2-e0f61bfb5f8c"
    },
    {
        "author": "釋元肇",
        "paragraphs": [
            "聖代重倫魁，難教佐外臺。",
            "天文動星象，雲氣上蓬萊。",
            "道士携琴送，吟船載鶴回。",
            "中興紫岩老，今日又重來。"
        ],
        "title": "送潘提幹",
        "id": "88cf89e5-3765-4d51-b487-d8dba5a3c9a8"
    },
    {
        "author": "釋元肇",
        "paragraphs": [
            "列宿守延平，旌旗過浙迎。",
            "地傳龍化劍，州傍水爲城。",
            "勁氣民情直，澄波政樣清。",
            "公庭應事簡，所得是詩名。"
        ],
        "title": "送王右曹知南劍",
        "id": "08e669ad-fe73-48ef-ba7c-d362463d4212"
    },
    {
        "author": "釋元肇",
        "paragraphs": [
            "香城高處住，瀑布挂簷間。",
            "莫雨滕王閣，白雲秦望山。",
            "到家如客寄，直語對人慳。",
            "却憶來時路，松門夜不關。"
        ],
        "tags": [
            "滕王阁"
        ],
        "title": "送山陰僧還西山",
        "id": "2ec6469d-ea01-46d3-b6f9-d53000b77548"
    },
    {
        "author": "釋元肇",
        "paragraphs": [
            "傳來家法遠，妙在自通方。",
            "到處逢僧說，前年離帝鄉。",
            "腰圍憐我瘦，舞袖爲誰長。",
            "不用懸牌額，蘭深路有香。"
        ],
        "title": "贈縫人",
        "id": "bf058682-d1b9-43cc-82ae-3e61fda1b69e"
    },
    {
        "author": "釋元肇",
        "paragraphs": [
            "賣卜不論錢，開囊乞贈篇。",
            "先生雖有術，野客不知年。",
            "披雪穿吳市，占星落楚天。",
            "茫茫寰海內，爲覓隠神僊。"
        ],
        "title": "雲谷日者",
        "id": "45db0bc5-4d95-42e5-8a04-e83c99080b61"
    },
    {
        "author": "釋元肇",
        "paragraphs": [
            "買宅船橋住，情深得共論。",
            "兒能學吳語，老念出齊門。",
            "綠樹陰行色，清江漲別痕。",
            "鄰人相過處，歡樂勝羌村。"
        ],
        "title": "送陳省元歸通川",
        "id": "62463146-12f9-4ba3-b887-77d422fbc427"
    },
    {
        "author": "釋元肇",
        "paragraphs": [
            "幽懷日成趣，與世不相聞。",
            "瘦似梅花樹，閑如竺嶺雲。",
            "葉間新句法，石上舊苔紋。",
            "送我溪橋路，松梢又夕曛。"
        ],
        "title": "歲晚過上竺禮天目",
        "id": "188e438c-c152-4525-b3e2-6451ca76a02e"
    },
    {
        "author": "釋元肇",
        "paragraphs": [
            "握手下層翠，秋聲動泬寥。",
            "葉寒山徑響，雨積水程遥。",
            "古甸分煙樹，孤城带晚潮。",
            "懷人在空谷，誼不就旌招。"
        ],
        "title": "和天目送行",
        "id": "5316feaa-e367-4132-9a7e-a0e8548bf102"
    },
    {
        "author": "釋元肇",
        "paragraphs": [
            "煙渚落漁篷，行行訪隠蹤。",
            "野禽衝斷徑，樵子指前峯。",
            "雲閟安禪石，霜清得句鐘。",
            "長淮一千里，九日却重逢。"
        ],
        "title": "訪天目梁渚",
        "id": "1f8c01fb-f428-4251-8753-6357ea440b77"
    },
    {
        "author": "釋元肇",
        "paragraphs": [
            "住寺近郊臺，禪林扣遍回。",
            "門從齋後閉，客自雨中來。",
            "靜勝方知妙，吟成不敢催。",
            "相思渺何許，時展畫圖開。"
        ],
        "title": "謝煥書記畫",
        "id": "eccc04a3-ed7c-4ed5-9d01-07f8fab1ebf5"
    },
    {
        "author": "釋元肇",
        "paragraphs": [
            "世路今方隘，情親別更難。",
            "孤篷和雨宿，十月渡江寒。",
            "詩到愁時澀，書來約歲闌。",
            "青青狼伍寺，何日共闌干。"
        ],
        "title": "送江西益禪人",
        "id": "6eb7d9a1-b04d-475e-b53c-a49ce3c33ba6"
    },
    {
        "author": "釋元肇",
        "paragraphs": [
            "江浙參尋遍，仍思故隠山。",
            "不知人住處，惟見鴈飛還。",
            "說法龍來聽，長年雲閉關。",
            "莫將殘菜葉，流落在溪間。"
        ],
        "title": "送深禪人歸衡岳隠山",
        "id": "450f26c5-4f1e-43b3-99b3-0640bd5d19e8"
    },
    {
        "author": "釋元肇",
        "paragraphs": [
            "俱有萱庭念，相依歲月深。",
            "平時行樂地，此夜別離心。",
            "曉渡吳雲濕，秋生楚岫陰。",
            "獨憐烏鵲喜，不到我家林。"
        ],
        "title": "送同游歸里",
        "id": "28ee6369-052e-48ac-b6c9-d0ac8e6c7d2a"
    },
    {
        "author": "釋元肇",
        "paragraphs": [
            "拄策窮西望，閑雲去復生。",
            "亂鴉棲落日，孤鴈叫寒更。",
            "坐久燈生暈，衣單夢不成。",
            "遥知今夜月，還向故人明。"
        ],
        "title": "寄遠",
        "id": "d9cd6502-4c73-4cef-bfa2-44d7d9d2632e"
    },
    {
        "author": "釋元肇",
        "paragraphs": [
            "兩度扣幽扃，知君無俗情。",
            "遠拋孤嶼碧，久住冷泉清。",
            "吟骨瘦欲出，行囊貧得輕。",
            "天寒猶未返，貪看石頭城。"
        ],
        "title": "送珂書記游金陵",
        "id": "bc094b86-c7b5-4513-8dde-e78ea75e920d"
    },
    {
        "author": "釋元肇",
        "paragraphs": [
            "幽趣上林梢，添高一把茅。",
            "乾坤常在定，日月自相交。",
            "雲怕人知處，門開僧不敲。",
            "叢臺歌舞散，空有燕來巢。"
        ],
        "title": "更深亭",
        "id": "32622ed1-d661-4c23-81ab-8db811eb180e"
    },
    {
        "author": "釋元肇",
        "paragraphs": [
            "自覺懷人遠，閒房獨揜扃。",
            "去時梅著子，歸晚竹添丁。",
            "海岸無山碧，天涯有草青。",
            "春潮知信候，日日過夷亭。"
        ],
        "title": "懷人",
        "id": "20af5ee1-61be-422b-8a7d-4030a0372aab"
    },
    {
        "author": "釋元肇",
        "paragraphs": [
            "欲作廬山去，幡然興已收。",
            "故鄉一夜夢，明月兩中秋。",
            "落葉堆寒色，孤帆挂遠愁。",
            "不知從此後，誰上仲宣樓。"
        ],
        "tags": [
            "庐山"
        ],
        "title": "送僧東歸",
        "id": "587f3b17-d377-4c1b-abd4-65efb2f6436b"
    },
    {
        "author": "釋元肇",
        "paragraphs": [
            "桐廬山下水，徹底照人清。",
            "流向西江去，吟高舊日聲。",
            "洪崖千丈雪，黄鶴一樓晴。",
            "知是何時到，隨緣不算程。"
        ],
        "tags": [
            "庐山"
        ],
        "title": "送沅清谿游江西",
        "id": "06a98dc5-9067-4a2f-9948-7cee19890cba"
    },
    {
        "author": "釋元肇",
        "paragraphs": [
            "王君善寫真，當世獨超倫。",
            "纔見皆能識，方知妙入神。",
            "鴛行傳國士，麟閣貌功臣。",
            "安有工夫到，寒巖枯木身。"
        ],
        "title": "寫照王肖巖",
        "id": "5a615787-19f9-4fbe-80a3-38acb9cae223"
    },
    {
        "author": "釋元肇",
        "paragraphs": [
            "康廬有隠君，久愛北山文。",
            "磵底弄清泚，嶺頭吟白雲。",
            "月隨行處影，猿向定中聞。",
            "寄得書來說，憐余在鷺群。"
        ],
        "title": "寄冷泉康書狀",
        "id": "bd6b7e76-ece5-46d9-9b8d-14b067c69974"
    },
    {
        "author": "釋元肇",
        "paragraphs": [
            "半月金陵路，今朝渡浙河。",
            "回頭吳岫在，到耳越音多。",
            "賀監湖邊柳，右軍池上鵝。",
            "宛然風物在，人事幾消磨。"
        ],
        "title": "渡越",
        "id": "d34aca4c-e581-4b0c-b6b3-8092b4ca8140"
    },
    {
        "author": "釋元肇",
        "paragraphs": [
            "雨宿剡中寺，曉行猶未晴。",
            "諸峯雲不定，疊磵水爭鳴。",
            "野店穿心過，村樵當面橫。",
            "尋思戴安道，千古一谿清。"
        ],
        "title": "剡中",
        "id": "0a9bc2a6-060b-4eff-b2bc-7dd20659f258"
    },
    {
        "author": "釋元肇",
        "paragraphs": [
            "願力堅如石，三生鑿得開。",
            "始知真實相，元不假胚胎。",
            "寶閣層層見，香雲冉冉回。",
            "盡誠皈敬者，莫待下生來。"
        ],
        "title": "新昌石像",
        "id": "55086ade-d180-4dc0-a32d-130213e3fbdf"
    },
    {
        "author": "釋元肇",
        "paragraphs": [
            "自登天姥嶺，飛雪滿千峯。",
            "采藥難尋徑，啼猿不見蹤。",
            "赤城應改色，白道定相逢。",
            "漸覺吾廬近，微聞日暮鐘。"
        ],
        "title": "天姥",
        "id": "31cd1a84-64c0-4799-94c5-111db28645e2"
    },
    {
        "author": "釋元肇",
        "paragraphs": [
            "絕景隔凡塵，探幽雪未分。",
            "飛來雙磵瀑，攤作一橋雲。",
            "聖跡常時現，人間到處聞。",
            "煎茶亭上立，花乳自紛紛。"
        ],
        "title": "石橋",
        "id": "68f87e45-6eec-43e6-812e-11a8d331edee"
    },
    {
        "author": "釋元肇",
        "paragraphs": [
            "法道日堪嗟，邪師似稻麻。",
            "靈山承付囑，佛隴正傳家。",
            "曲水慈雲石，薌風御苑花。",
            "曇猷橋畔別，烟樹思無涯。"
        ],
        "title": "送照晦巖赴下竺",
        "id": "cd10ea21-28c9-46af-a511-4d6cbeb75b6e"
    },
    {
        "author": "釋元肇",
        "paragraphs": [
            "仙者曾居地，峯巒特異常。",
            "泉飄簫樂響，松暗洞門藏。",
            "玉井通三島，瓊臺接上蒼。",
            "有時聞鶴下，醮罷月侵廊。"
        ],
        "title": "桐柏觀",
        "id": "c403d859-7c71-480d-84a3-a9b078f055c3"
    },
    {
        "author": "釋元肇",
        "paragraphs": [
            "讀來詩百首，清絕少如君。",
            "碧水有明月，青天無片雲。",
            "台山才一見，衡岳又相分。",
            "此處多回鴈，新題到里枌。"
        ],
        "title": "酬趙菊莊",
        "id": "ccdc4337-c808-4fe8-b447-1300284e16b1"
    },
    {
        "author": "釋元肇",
        "paragraphs": [
            "台嶺碧重重，中高華頂峯。",
            "盡頭滄海出，半被白雲封。",
            "屋冷僧拋去，僊來井有蹤。",
            "絕無猿鳥路，爭得世人逢。"
        ],
        "title": "華頂峰",
        "id": "d143af23-cf18-48f8-81ae-1265022a422b"
    },
    {
        "author": "釋元肇",
        "paragraphs": [
            "嶺上羅漢樹，魁梧迥不群。",
            "死心雖滅火，直氣尚凌雲。",
            "空得渾無物，中能著數君。",
            "非同木居士，題號涉功勛。"
        ],
        "title": "羅漢樹",
        "id": "87afbc84-1397-4d77-a0ac-25213d1bd543"
    },
    {
        "author": "釋元肇",
        "paragraphs": [
            "兩程行始到，寺與海波鄰。",
            "插草燉煌士，傳衣庾嶺人。",
            "話長緣久別，月澹欲侵晨。",
            "憶在凌霄日，相同是夙因。"
        ],
        "title": "宿廣閏寺庾嶺方丈",
        "id": "44849654-30bf-4649-a84b-61d22806af08"
    },
    {
        "author": "釋元肇",
        "paragraphs": [
            "苦思南叔凱，相別已多年。",
            "生與慈雲近，燈從智者傳。",
            "憐渠如我癖，忤俗是詩篇。",
            "橋畔青松老，期來看瀑泉。"
        ],
        "title": "寄南叔凱",
        "id": "1d83cd8c-2b21-4d45-a545-2b461050b6af"
    },
    {
        "author": "釋元肇",
        "paragraphs": [
            "籃輿走白沙，風雪正交加。",
            "片石皆成玉，莖茅盡著花。",
            "禽危巢欲墮，樵失路應差。",
            "歸晚堪尋處，清溪一綫斜。"
        ],
        "title": "雪中",
        "id": "c9418845-18e1-4b39-82b3-ec92f532564c"
    },
    {
        "author": "釋元肇",
        "paragraphs": [
            "信宿到寒巖，靈蹤出曉嵐。",
            "懸崖嵌似鑿，著屋巧如龕。",
            "石月觀心處，霜鐘是對譚。",
            "徧尋雙隠句，風葉已䰐鬖。"
        ],
        "title": "寒巖",
        "id": "a8cda60b-a837-48f4-a8eb-8a4b12faa711"
    },
    {
        "author": "釋元肇",
        "paragraphs": [
            "不與衆峯同，纔容寸步通。",
            "跨門巖響屧，縣度水行空。",
            "僧住知無厭，人來看莫窮。",
            "相傳幽洞透，寒拾往還中。"
        ],
        "title": "明巖",
        "id": "c1438fc7-f8ea-4564-96ff-855cb1a404c5"
    },
    {
        "author": "釋元肇",
        "paragraphs": [
            "神指靈墟地，峯從華頂分。",
            "東封時未至，西域教先聞。",
            "丈室高皇字，重修笠澤文。",
            "幽尋三十里，穿破石橋雲。"
        ],
        "title": "天封",
        "id": "10ff414e-37b6-4429-bcc6-b753a182dbbb"
    },
    {
        "author": "釋元肇",
        "paragraphs": [
            "秀氣融台岳，虛玄第玉京。",
            "飛霞染丹石，危堞露層城。",
            "華雨無時歇，松風夾道鳴。",
            "曇猷洗腸處，泉井至今赬。"
        ],
        "title": "赤城",
        "id": "dbd2487d-64dd-4627-aad6-e91552556e70"
    },
    {
        "author": "釋元肇",
        "paragraphs": [
            "絕頂高峰上，如何下手栽。",
            "崔嵬出雲際，菡萏向天開。",
            "大寂身千劫，浮圖雪一桅。",
            "橫擔楖栗去，曾有幾人來。"
        ],
        "title": "蓮華峰",
        "id": "e1f2b740-2506-4b1b-835d-aebe0e1da697"
    },
    {
        "author": "釋元肇",
        "paragraphs": [
            "枝暗花成子，風飄絮作萍。",
            "雨侵溪漲白，山脫晚雲青。",
            "又過仙人渡，還登酌水亭。",
            "往來人自老，雙鷺立烟汀。"
        ],
        "title": "台城道中",
        "id": "c91aaa84-3c7e-4770-8b49-fb7afad1b4ce"
    },
    {
        "author": "釋元肇",
        "paragraphs": [
            "水心銘未立，屬望在荆溪。",
            "一字如山重，何人落筆題。",
            "昌黎懸斗柄，皇甫接天梯。",
            "草木無情者，垂垂露泣低。"
        ],
        "title": "寄吳荆溪大監",
        "id": "4706f865-2544-46a0-95bb-0012fa9d06ab"
    },
    {
        "author": "釋元肇",
        "paragraphs": [
            "瀲灧一池蓮，禪房住半邊。",
            "北通關市路，西透馬塍泉。",
            "碧色冷摇日，香風近撲天。",
            "遠公雖不作，清社有人傳。"
        ],
        "title": "碧沼",
        "id": "b52a252d-2338-4a1a-96d3-fae827a3d707"
    },
    {
        "author": "釋元肇",
        "paragraphs": [
            "住山今幾年，歸興只飄然。",
            "野水無邊際，浮雲自變遷。",
            "螭坳曾侍立，漁火對愁眠。",
            "二老成來往，三生定有緣。"
        ],
        "title": "酬上官右史",
        "id": "ce85be1f-b201-4815-9a8d-387166917e22"
    },
    {
        "author": "釋元肇",
        "paragraphs": [
            "真箇無營者，方能向此居。",
            "花間誰是蝶，池上不知魚。",
            "竹戶清陰碎，苔階翠點疎。",
            "東西幾片壁，只貼坐忘書。"
        ],
        "title": "泊然",
        "id": "63551dc7-4eb2-467a-807b-bd27b6199da0"
    },
    {
        "author": "釋元肇",
        "paragraphs": [
            "麥壠桑麻接，行行百里賒。",
            "一番飛穀雨，滿地落桐花。",
            "水曲成三渡，山坳忽數家。",
            "歸來襟袖上，猶带赤城霞。"
        ],
        "title": "天台道中",
        "id": "707f9b01-ed8a-4926-9482-b370b71f7d4d"
    },
    {
        "author": "釋元肇",
        "paragraphs": [
            "雲是無心物，悠悠天地間。",
            "長年抱幽石，何處覓深山。",
            "白日看舒卷，清風任往還。",
            "有時隨雨去，不似老僧閑。"
        ],
        "title": "怡雲",
        "id": "4b48366c-578e-4a8f-b4d4-eaeb97bd8bc2"
    },
    {
        "author": "釋元肇",
        "paragraphs": [
            "東洲一片雲，凝住石湖濱。",
            "群岫堆蒼玉，萬松生翠鱗。",
            "相看碑上字，不死墓中人。",
            "曾筆中興事，傷時在泣麟。"
        ],
        "title": "施東洲蒼雲",
        "id": "8d2c93f0-0453-4752-b248-7a641d361655"
    },
    {
        "author": "釋元肇",
        "paragraphs": [
            "身外即江山，流行坎止間。",
            "烟波垂釣直，天地一舟閑。",
            "到岸賣魚去，無錢得酒還。",
            "不知塵世換，幾度月彎彎。"
        ],
        "title": "漁父",
        "id": "4ba70c01-60e1-459f-8755-b0c8807efcef"
    },
    {
        "author": "釋元肇",
        "paragraphs": [
            "開園多傍水，種竹近臨臯。",
            "試問諸君子，何須快剪刀。",
            "清風招六逸，碧浪識三高。",
            "却笑任公子，持竿欲釣鰲。"
        ],
        "title": "水竹園",
        "id": "a14872dd-2d15-4ba3-9afd-bc5224c91b2e"
    },
    {
        "author": "釋元肇",
        "paragraphs": [
            "張公深隠處，花墅竹間籬。",
            "不作明時用，能令薄俗移。",
            "高風喧地籟，清節照天池。",
            "月下常來往，幽禽野鹿知。"
        ],
        "title": "寄張書監",
        "id": "86517c2c-2d75-4041-9371-d4f680775a87"
    },
    {
        "author": "釋元肇",
        "paragraphs": [
            "勝處著幽亭，烟林四望平。",
            "高山千古意，流水七弦情。",
            "偃室猶堪仰，虞風舊有名。",
            "丹青難下手，松竹自傳聲。"
        ],
        "title": "琴川圖",
        "id": "fe9f7f45-2f88-4996-a0d0-303b231a271d"
    },
    {
        "author": "釋元肇",
        "paragraphs": [
            "先生何慶幸，年老樂安閑。",
            "得地無多畝，營堂不數間。",
            "種花皆結子，移石便成山。",
            "只有雙雙鶴，相隨日往還。"
        ],
        "title": "上官右史慶幸堂",
        "id": "48a398ef-2bfe-4a4f-9a5d-b911f647dfaa"
    },
    {
        "author": "釋元肇",
        "paragraphs": [
            "脩篁擁翠幢，魁石坐端方。",
            "勁節經寒在，新梢入夏長。",
            "雲從根上起，玉向實中藏。",
            "爲雨從龍後，清風滿菊堂。"
        ],
        "title": "竹石",
        "id": "3c57a33c-9e89-449e-90c6-c1de90bd570c"
    },
    {
        "author": "釋元肇",
        "paragraphs": [
            "高結據空虛，吳中大隠居。",
            "碧雲生暮景，清氣浥樓書。",
            "座上通玄客，門前長者車。",
            "東隅貫休閣，相望復何如。"
        ],
        "title": "潤雲",
        "id": "d2641c62-4f73-445b-8e6b-a429f97c6b79"
    },
    {
        "author": "釋元肇",
        "paragraphs": [
            "日月忙推轂，乾坤著草亭。",
            "一波才底定，萬化自消停。",
            "幽極風敲竹，微聞鶴振翎。",
            "白雲雖自在，爭似遠山青。"
        ],
        "title": "宜靜",
        "id": "ec95ca31-f818-46b7-bf1d-f50a3e4640d9"
    },
    {
        "author": "釋元肇",
        "paragraphs": [
            "堂上傳風雅，高標一段奇。",
            "韻清梅蘸水，生白月來時。",
            "有影皆成畫，無聲總是詩。",
            "屋頭春信早，催發向南枝。"
        ],
        "title": "梅月",
        "id": "d6f65a68-9af1-43b9-a881-842b3ff91379"
    },
    {
        "author": "釋元肇",
        "paragraphs": [
            "臘天三四日，曾到錦峯來。",
            "世上無知己，松根坐古苔。",
            "茶烟凝戶曉，風雪打舡回。",
            "却憶星辰履，如今安在哉。"
        ],
        "title": "過鄭文昌庵",
        "id": "6a57cb47-808b-47aa-9979-77a82184b2e8"
    },
    {
        "author": "釋元肇",
        "paragraphs": [
            "平齋大全集，千古播幽芳。",
            "騷雅杜陵老，雄深馬子長。",
            "天能留稷契，世可致虞唐。",
            "樂府尤清麗，難回鐵石腸。"
        ],
        "title": "和洪提舉送平齋集",
        "id": "0e74512e-29f9-4101-b932-0bc0c42516aa"
    },
    {
        "author": "釋元肇",
        "paragraphs": [
            "一室坐春空，寥寥萬境容。",
            "月移旁砌竹，風借別樓鐘。",
            "暗處元非滯，明邊亦是逢。",
            "五更侵早起，清露滴長松。"
        ],
        "title": "得坐",
        "id": "7befbc2f-e808-4194-b639-493a3d4422f2"
    },
    {
        "author": "釋元肇",
        "paragraphs": [
            "萬紫及千紅，枝頭一餉空。",
            "多因傷夜雨，曾不怨春風。",
            "片片隨流去，紛紛夕照中。",
            "自開還自落，只與去年同。"
        ],
        "title": "落花",
        "id": "86c4db16-a131-470a-a58d-ea519ad1cd3d"
    },
    {
        "author": "釋元肇",
        "paragraphs": [
            "開門一逕通，花木四時同。",
            "陰密松成蓋，香多桂作叢。",
            "鑿池要皓月，移竹種清風。",
            "未息塵機者，應難到此中。"
        ],
        "title": "秋日菴居",
        "id": "787dd64a-9b74-478b-888a-9e2ff2f8195d"
    },
    {
        "author": "釋元肇",
        "paragraphs": [
            "今逢重九名，居野見幽清。",
            "地靜黄花早，天空落葉聲。",
            "耕人齊上壟，荒日半沈城。",
            "除却陶彭澤，同誰話此情。"
        ],
        "title": "九日",
        "id": "e5721713-21bb-4b47-ab04-b72b6af3bd79"
    },
    {
        "author": "釋元肇",
        "paragraphs": [
            "裝折圍爐地，方方七尺强。",
            "易容元亮膝，難著浄名床。",
            "省炭功雖小，燒香味較長。",
            "晏然宜袖手，免去暴朝陽。"
        ],
        "title": "火閤",
        "id": "255b1078-1490-421d-9968-0aa9118fccc4"
    },
    {
        "author": "釋元肇",
        "paragraphs": [
            "一雙乖角眼，閲世妙無倫。",
            "白日常穿市，青雲少見人。",
            "未嘗眠鎖店，午後聽鐘鄰。",
            "盍向邊頭看，誰爲閣上麟。"
        ],
        "title": "乖目相者",
        "id": "e90ff29f-93b7-4410-b5b8-68d0c5ca9f0b"
    },
    {
        "author": "釋元肇",
        "paragraphs": [
            "絕頂住居安，千峯翠作攢。",
            "風吹雲影破，天漏月光寒。",
            "野水無行路，孤松半倚看。",
            "有時吟到曉，清韻激飛湍。"
        ],
        "title": "披雲庵",
        "id": "55b0c433-41d0-4164-93e5-4de7610a47e1"
    },
    {
        "author": "釋元肇",
        "paragraphs": [
            "元氣淋漓濕，畫師今幾人。",
            "宋英傳古色，韋偃是前身。",
            "森竦髯如蝟，粼皴鐵作鱗。",
            "蟠根巖壑底，多幸不遭秦。"
        ],
        "title": "馬宋英畫松",
        "id": "63fcea45-9240-4d9e-8655-10dbb97057d4"
    },
    {
        "author": "釋元肇",
        "paragraphs": [
            "十尺方圍地，一枰雲錦衣。",
            "禪心不著水，天女暗投機。",
            "莫道榮枯異，誰云語默非。",
            "荷間休結屋，趣入道山歸。"
        ],
        "title": "寄題趙山臺蓮華方丈",
        "id": "276d19e8-dbdd-45d1-b1ac-61245922f29b"
    },
    {
        "author": "釋元肇",
        "paragraphs": [
            "丘石虎西蹲，月明煙水村。",
            "扣舷穿蠡口，長嘯徹蘇門。",
            "要得却胡騎，應須夢至尊。",
            "苦吟天地窄，萬物本同根。"
        ],
        "title": "嘯巖",
        "id": "04788951-6ca1-49b5-ab5f-60151a90ab3a"
    },
    {
        "author": "釋元肇",
        "paragraphs": [
            "東嘉山水郡，靈運後知名。",
            "孤嶼雲簪筆，清江玉带城。",
            "伏波思鴈遠，春草夢詩成。",
            "五馬人生貴，二難時共榮。"
        ],
        "title": "送印寶章知溫州",
        "id": "af8dd6d9-29b6-4097-9c45-24d274c281a8"
    },
    {
        "author": "釋元肇",
        "paragraphs": [
            "蒙居養正齋，清景湛靈臺。",
            "疊石移山至，開池待月來。",
            "是誰游象外，求我放心回。",
            "庭際風敲竹，分陰滿綠苔。"
        ],
        "title": "蒙齋",
        "id": "656450da-a3ac-4055-b916-fced04ec2176"
    },
    {
        "author": "釋元肇",
        "paragraphs": [
            "歸自金陵後，情疎狎隠淪。",
            "身緣憂國瘦，家爲著書貧。",
            "江海星沈夜，池塘草不春。",
            "門生天下是，椽筆付何人。"
        ],
        "title": "水心先生挽章二首  其一",
        "id": "8381cc30-905f-42fd-b0fc-33bbf20ee034"
    },
    {
        "author": "釋元肇",
        "paragraphs": [
            "孤嶼秋風寺，三過夫子家。",
            "古心堅鐵石，軟語带烟霞。",
            "別嶺栖雙徑，逢人問永嘉。",
            "重看送行句，殞泪墨欹斜。"
        ],
        "title": "水心先生挽章二首  其二",
        "id": "c179171e-2ba6-4c7e-bcc7-2c8f0f4e53d8"
    },
    {
        "author": "釋元肇",
        "paragraphs": [
            "名教非無樂，何緣事上眉。",
            "不閑因接物，先老爲憂時。",
            "兩郡垂棠蔭，東園長桂枝。",
            "用公渾未盡，一世有餘悲。"
        ],
        "title": "方蕙巖常簿二首  其一",
        "id": "021e5e09-d5a0-4598-9321-4a14928c205b"
    },
    {
        "author": "釋元肇",
        "paragraphs": [
            "夙昔住山緣，來吳已八年。",
            "獨憐寒塔影，時到碧巖前。",
            "埋玉亡何日，愁雲過別天。",
            "東風減回首，家學子能傳。"
        ],
        "title": "方蕙巖常簿二首  其二",
        "id": "a4043b7e-f967-4be4-8ef6-c80a30843bc9"
    },
    {
        "author": "釋元肇",
        "paragraphs": [
            "合浦歸來久，遲敲月下門。",
            "今朝隔生死，無處問乾坤。",
            "斜日寒天短，愁雲遠水吞。",
            "湖趺溪畔石，空憶繫舟痕。"
        ],
        "title": "張廉州奏院",
        "id": "1db9e999-680c-4619-bef1-6a49bd681dd6"
    },
    {
        "author": "釋元肇",
        "paragraphs": [
            "遥辭下石橋，南岳阻招邀。",
            "五載未相見，三除不入朝。",
            "玉樓催作記，瓊闕伴吹簫。",
            "嘆世無知己，文章竟寂寥。"
        ],
        "title": "吳荆溪大監",
        "id": "ab7a39ea-9fef-4dbb-9096-8a1686657489"
    },
    {
        "author": "釋元肇",
        "paragraphs": [
            "東閣王孫貴，才名似謫仙。",
            "可憐頒郡下，不及蓋棺前。",
            "家乏千金計，詩應萬古傳。",
            "生來同四柱，豈料哭君先。"
        ],
        "title": "趙東閣奏院",
        "id": "cdc0cc4a-0349-4c5c-a2cc-f1bcaa2be845"
    },
    {
        "author": "釋元肇",
        "paragraphs": [
            "昨過楊州日，知君病已侵。",
            "殊非折腰具，竟作斷弦吟。",
            "遠信逢秋笛，驚哀徹樹禽。",
            "有才無命者，從古至于今。"
        ],
        "title": "周伯弜明府",
        "id": "2bdae12a-1614-4629-8966-aa42691173ef"
    },
    {
        "author": "釋元肇",
        "paragraphs": [
            "才業魁多士，英聲早歲馳。",
            "宦涂將晚達，賢路有深知。",
            "月借山城白，風飄鼓角悲。",
            "用公渾不盡，珠樹照清時。"
        ],
        "title": "印僉判",
        "id": "c3eb27cc-f66d-43df-a4b5-49435fc481e5"
    },
    {
        "author": "釋元肇",
        "paragraphs": [
            "甫里雲間譜，知幾類計然。",
            "本期拋舊宅，豈料見新阡。",
            "宦遠無年及，門高有子傳。",
            "鄉音何處認，哀泣似淮堧。"
        ],
        "title": "陸稅院",
        "id": "1d53f731-fbfb-42fb-9aae-ab1f896b9a12"
    },
    {
        "author": "釋元肇",
        "paragraphs": [
            "靜正成家道，賢明訓子孫。",
            "園林冬出笋，霜露早摧萱。",
            "有泪瞻遺像，無言似倚門。",
            "傷心夜臺月，不照再承恩。"
        ],
        "title": "陳孺人",
        "id": "56d874bc-9737-4592-9ab3-c0989acd0530"
    },
    {
        "author": "釋元肇",
        "paragraphs": [
            "逢師竹澗旁，歲慘下歸航。",
            "我獨疑深隠，僧來說坐亡。",
            "草墟曾住寺，塵鏁別營房。",
            "渺渺吳中道，無因過上塘。"
        ],
        "title": "寧少耘",
        "id": "8c1805d8-de8f-4d48-95c1-6f0512237d77"
    },
    {
        "author": "釋元肇",
        "paragraphs": [
            "諸老凋零盡，江湖轉憶君。",
            "人經十年換，寺革一番焚。",
            "庭冷池來月，山空塔裹雲。",
            "惟應有游衲，時到炷爐薰。"
        ],
        "title": "舟別浦禪師塔",
        "id": "eea41070-b1fb-4183-932d-1b2bf98ed5e7"
    },
    {
        "author": "釋元肇",
        "paragraphs": [
            "道喪幾千載，不復還其淳。",
            "强者用詐力，弱者傷夷淪。",
            "芒芒大塊中，何人得其真。",
            "已矣難重陳，吾將誰與鄰。"
        ],
        "title": "天台山中十首  其一",
        "id": "064c32fa-0703-452b-9dbd-235a288908fc"
    },
    {
        "author": "釋元肇",
        "paragraphs": [
            "千山萬山中，翠薜相交羅。",
            "春風來何遲，積雪常峩峩。",
            "折木有清響，采薇聞遠歌。",
            "不因尋石橋，長年無人過。"
        ],
        "title": "天台山中十首  其二",
        "id": "0886687c-9414-4c79-b347-ad0052f3fe48"
    },
    {
        "author": "釋元肇",
        "paragraphs": [
            "面對香爐峰，朝昏起雲霧。",
            "飄飄無定形，忽被風吹去。",
            "去去還復留，半挂長松樹。",
            "悠然會我心，政自有佳趣。"
        ],
        "title": "天台山中十首  其三",
        "id": "06039d78-619e-4c40-b96d-3cff737735a8"
    },
    {
        "author": "釋元肇",
        "paragraphs": [
            "四時多幽禽，日日鳴前林。",
            "呼喚烟樹重，應答山水深。",
            "靜中無別響，獨聽有餘音。",
            "載歌仍載吟，半晴還半陰。"
        ],
        "title": "天台山中十首  其四",
        "id": "e1b87c56-6bc8-48eb-a396-bd5b76c52078"
    },
    {
        "author": "釋元肇",
        "paragraphs": [
            "澗底有清泉，日夜鳴涓涓。",
            "風聲過樹頭，月色當窗前。",
            "起坐不成寐，白髮悲流年。",
            "向來稱達人，兩耳何緣濺。"
        ],
        "title": "天台山中十首  其五",
        "id": "52132fbc-0290-450c-8360-62c2b730d392"
    },
    {
        "author": "釋元肇",
        "paragraphs": [
            "山中産靈藥，四望清藹藹。",
            "神僊久不逢，世上何人采。",
            "桃源路豈遥，蓬萊非隔海。",
            "惟有天地根，古今常獨在。"
        ],
        "title": "天台山中十首  其六",
        "id": "b21d08a5-5f92-4d9b-849a-62147c62cfe0"
    },
    {
        "author": "釋元肇",
        "paragraphs": [
            "蘭生在深林，衆草相陸沈。",
            "微承雨露滋，積受霜雪侵。",
            "幽薌時一吹，樵牧空見尋。",
            "采采當我前，遠此違世心。"
        ],
        "title": "天台山中十首  其七",
        "id": "9e79b47f-ac02-49de-9f54-4d3e163b4fd6"
    },
    {
        "author": "釋元肇",
        "paragraphs": [
            "紅紅白白花，萬萬千千樹。",
            "開亦不知名，落亦不知數。",
            "幽禽來上啼，野鹿銜將去。",
            "可望不可攀，四向高無路。"
        ],
        "title": "天台山中十首  其八",
        "id": "1ac8db39-e0c6-455b-a165-1f66ce0fa50a"
    },
    {
        "author": "釋元肇",
        "paragraphs": [
            "野草紛其類，托根孤高地。",
            "誰榮誰瘁之，動摇春風至。",
            "凄迷烟雨中，碧滿閑庭際。",
            "王孫歸不歸，山深易寒氣。"
        ],
        "title": "天台山中十首  其九",
        "id": "6dd94df9-f6b6-4eb9-ac0f-fe4d613eace1"
    },
    {
        "author": "釋元肇",
        "paragraphs": [
            "爲愛簷前竹，特立萬竿玉。",
            "蕭蕭送雨聲，沈沈照窗綠。",
            "風雪凌壓之，可摧不可曲。",
            "澹然如幽人，長年在空谷。"
        ],
        "title": "天台山中十首  其一○",
        "id": "6edcd6ef-7d65-41e5-bb5b-34e9c6cbe8ed"
    },
    {
        "author": "釋元肇",
        "paragraphs": [
            "猗歟觀石橋，境物皆天趣。",
            "山高礙鳥飛，瀑響驚龍睡。",
            "真流半千尊，只在雲中住。",
            "驗盡世間人，到此煎茶去。",
            "曇猷昔何爲，苦苦欲相遇。",
            "餠峯忽面牆，石上穿雙泪。",
            "他年許重來，老却青松樹。"
        ],
        "title": "許來亭",
        "id": "b63cb29a-5f40-4e40-9749-e8acb16d236e"
    },
    {
        "author": "釋元肇",
        "paragraphs": [
            "一昨離天台，事事皆不會。",
            "西風信杖藜，吹落齊關外。",
            "主人新卜築，林塘倏蒼薈。",
            "埤堄隠周遭，市聲隔繁碎。",
            "出門與入門，朝昏隨向背。",
            "浮圖一兩尖，雲際忽相對。",
            "鴈陣拽如繩，鴉喚斜陽隊。",
            "有僧來扣門，路跨田翁耒。",
            "人應笑我疎，我笑人多昧。",
            "古今佳遯情，可在此菴內。"
        ],
        "title": "擬寒山吳下菴居",
        "id": "1c3e772b-8297-4b9d-8082-d716548327eb"
    },
    {
        "author": "釋元肇",
        "paragraphs": [
            "不識山人面，今見山人竹。",
            "鵝溪半幅間，渭川千畝足。",
            "細細穿石泉，猗猗動寒綠。",
            "望之意已凉，况當親㨫觸。",
            "賢哉懷隠居，疇能繼高躅。"
        ],
        "title": "題楊梅山人渭川圖",
        "id": "1eded822-6fa9-4192-9364-e737cb5e98ad"
    },
    {
        "author": "釋元肇",
        "paragraphs": [
            "人生天地間，飄然無根蔕。",
            "貴賤壽夭形，總被造物戲。",
            "達者常晏如，不作包桑計。",
            "如何閒草木，剛受人嫵媚。",
            "寒松作大夫，枯木號居士。",
            "便有徼福人，未免斧斤至。",
            "孤高本無心，反以名疣贅。",
            "此樹亦歲寒，婆娑立蒼翠。",
            "著子秋纍纍，何啻五百位。",
            "顱圓從誰度，身紫何人賜。",
            "問之無人說，法門入不二。",
            "喬特不世情，與我却相類。",
            "許我折一枝，幽窗浸缶器。",
            "辭柯漏已空，森然遂生意。",
            "荏苒三暑寒，傲睨萬物顇。",
            "翻思陰陽家，水木推生利。",
            "但存節操堅，莫訝垛根異。",
            "鴈蕩與天台，泉石平生志。",
            "木上座脫洒，竹尊者風味。",
            "何當笑相逢，同歸第一義。"
        ],
        "title": "羅漢樹",
        "id": "31b7bf6f-efe0-4b50-9e01-4700096a20b8"
    },
    {
        "author": "釋元肇",
        "paragraphs": [
            "籠中無樂鳥，檻外無樂獸。",
            "何嘗費飲啄，不忘念翔驟。",
            "子今既知此，欲拂事公袖。",
            "不將無事眉，閑爲鞭笞皺。",
            "社甕雖濁醪，勝醉歌樓酎。",
            "婦饁雖糗糲，勝冷書案豆。",
            "門前有追胥，皂衣皆我舊。",
            "布穀鳴春深，斯言誠可復。"
        ],
        "title": "縣胥歸耕",
        "id": "dc1a1246-32fb-4b19-b451-a49f6db57785"
    },
    {
        "author": "釋元肇",
        "paragraphs": [
            "舉頭見青山，高與天齊平。",
            "俯首鑑靈泉，派分天池清。",
            "是中十畝園，爛若紅霞蒸。",
            "夫差昔不國，舞榭歌臺傾。",
            "風驚柳腰折，雨集蛙部鳴。",
            "靄靄墟里煙，紛紛鷄犬聲。",
            "寂寥千載後，公來暢幽情。",
            "手種桃千株，草架屋數楹。",
            "厥壤宜芬芳，昭儉易落成。",
            "子孫相追隨，日夕生遐征。",
            "公今雲臺仙，輕强垂百齡。",
            "支筇歌紫芝，倚松誦黄庭。",
            "綠陰長蟠實，白蓮闖池生。",
            "客從何方來，畧不通姓名。",
            "自云多昔人，食之能飛升。",
            "更老上所尊，只恐蒲輪徵。",
            "公乎笑而已，客言曾不聽。",
            "歸來向人說，洞口雲縱橫。"
        ],
        "title": "高鼓院桃村",
        "id": "d6be014a-a366-4d3a-a3d0-00b7f8eb8c7d"
    },
    {
        "author": "釋元肇",
        "paragraphs": [
            "蛛螫包禍心，滿腹皆素絲。",
            "補綴曾無功，貪傷不知疲。",
            "誰云禁網密，施設近茅茨。",
            "旦暮待游蚋，所得亦已卑。",
            "蝎虎誇捷巧，緣壁行跂跂。",
            "蛜蝛青蠅輩，苦遭暗中窺。",
            "失身在蛛網，竟日秋簷垂。",
            "蛛猶懼蝎紿，睥睨不敢爲。",
            "蛛網既已裂，蝎命不亦危。",
            "嗟哉復嗟哉，誠大黠小癡。",
            "紛紛事爭奪，復何異於斯。",
            "我閔爲解粘，蝎去何所知。",
            "但令嬉飽日，莫忘倒縣時。",
            "感彼兩物情，成此一篇詩。"
        ],
        "title": "二蟲詩",
        "id": "325b7034-9ba6-49bb-a864-7737bb9a25e1"
    },
    {
        "author": "釋元肇",
        "paragraphs": [
            "夫子作春秋，大義明素王。",
            "至于游夏輩，一字不敢當。",
            "文風下秦漢，詩體更晉唐。",
            "世道有隆替，人才隨翕張。",
            "致君與澤民，夷險公備嘗。",
            "山川尋謝屐，風月歸奚囊。",
            "滿城風雨朝，采采籬下黄。",
            "臨風懷美人，在彼天一方。"
        ],
        "title": "和上官右史韻",
        "id": "373e2e17-aee3-47a6-b4e2-93d04a95efd4"
    },
    {
        "author": "釋元肇",
        "paragraphs": [
            "文字滔滔江漢東，早從伊洛定宗風。",
            "中興之後數人物，北斗以南唯此公。",
            "聞道治平猶草奏，向來持論不和戎。",
            "匪伊再入脩門去，只有孤忠與昔同。"
        ],
        "title": "上水心先生三首  其一",
        "id": "0f303799-6727-423a-8b72-26179c860578"
    },
    {
        "author": "釋元肇",
        "paragraphs": [
            "華髮蕭騷減带圍，可勝憂國更傷時。",
            "樂天名位微堪酒，靈運池塘不廢詩。",
            "架上牙籤燒燭短，窗間花影轉春遲。",
            "天教惜取如椽筆，要勒磨崖大字碑。"
        ],
        "title": "上水心先生三首  其二",
        "id": "0260a869-4c33-4b9a-88c7-b848c73c7059"
    },
    {
        "author": "釋元肇",
        "paragraphs": [
            "十年缾鉢走天涯，四海聲名一永嘉。",
            "不趁新霜嘗橘柚，了無歸夢到蒹葭。",
            "江頭來往春强半，門外推敲月又斜。",
            "換骨奪胎如得妙，願從勾漏問丹砂。"
        ],
        "title": "上水心先生三首  其三",
        "id": "cb4deb14-1d62-4f6b-972a-1e226dbb04ec"
    },
    {
        "author": "釋元肇",
        "paragraphs": [
            "洛陽聲賈自傳臚，三十專城總要涂。",
            "黄鶴樓中納雲夢，碧油幢下重江都。",
            "爭誇國士無雙傑，堪對瓊花獨一株。",
            "王事只消談笑了，好吟佳句繼歐蘇。"
        ],
        "title": "寄上制使賈端明二首  其一",
        "id": "bd794fef-f635-4a88-9943-36d569acf732"
    },
    {
        "author": "釋元肇",
        "paragraphs": [
            "天台山壓衆峰高，極勝窮幽是石橋。",
            "在昔一詩留翠壁，至今萬壑響青霄。",
            "淮南草木皆霑潤，塞北煙塵即便銷。",
            "將相功名古來有，可曾江上問漁樵。"
        ],
        "title": "寄上制使賈端明二首  其二",
        "id": "3f929e22-f96c-4296-9726-6e87d7e3d706"
    },
    {
        "author": "釋元肇",
        "paragraphs": [
            "江邊春日正遲遲，岸草汀蒲綠漲肥。",
            "有戶不扃僧懶出，種花無地客來稀。",
            "破烟白鳥成雙下，度壍昏鴉接翅歸。",
            "流轉自憐鄉國異，風光隨處不相違。"
        ],
        "title": "江心春日",
        "id": "7dd0a01d-862e-4c7c-b5dc-f31c7f0498ac"
    },
    {
        "author": "釋元肇",
        "paragraphs": [
            "魚龍吹浪雪霏霏，更著青山倚落暉。",
            "一幅風帆到煙寺，十年塵土愧征衣。",
            "漁家蓑笠應堪換，老宿缾盂未可依。",
            "回首謝公樓上去，池塘春草昔人非。"
        ],
        "title": "次呂教授游江心韻",
        "id": "c0c2f5f3-304b-4649-aea3-b42221adde46"
    },
    {
        "author": "釋元肇",
        "paragraphs": [
            "五年踏破幾芒鞋，山色湖光識再來。",
            "魚鳥散時浮鼓吹，煙雲缺處見樓臺。",
            "白綿飛盡蘇公柳，青豆初嘗處士梅。",
            "小立東風爭渡急，句中無地著塵埃。"
        ],
        "title": "湖上",
        "id": "2c69e49b-5aa2-4509-b0e7-96f88c29a915"
    },
    {
        "author": "釋元肇",
        "paragraphs": [
            "誰將根底種靈丹，開處凡花比亦難。",
            "勝賞莫嫌僧院僻，久長留到子孫看。",
            "有時垂泪傷多雨，未肯扶頭怯曉寒。",
            "自笑色空俱照了，也來隨例並闌干。"
        ],
        "title": "庵中牡丹",
        "id": "a7f983bc-a36e-487c-93bb-e207aec2f836"
    },
    {
        "author": "釋元肇",
        "paragraphs": [
            "用舍行藏只自傷，五年留滯在江鄉。",
            "青松遠引來南塔，白髮猶欣見北堂。",
            "麥浪有時迎燕舞，菜花無頼學鶑黄。",
            "騎馿又打津頭過，楊柳飛綿出短牆。"
        ],
        "title": "春郊有感",
        "id": "1c40255c-73b3-4f8a-84a1-05d03e3f7645"
    },
    {
        "author": "釋元肇",
        "paragraphs": [
            "三月長安似夢中，回頭春事已成空。",
            "桑麻暗鎖村村雨，蒲稗新翻浦浦風。",
            "燕子不知家遠近，杜鵑長怨客西東。",
            "籬根竹外無人見，猶有殘花墮曉紅。"
        ],
        "title": "舟中",
        "id": "ec4a2560-b21b-4145-96f9-2dcdcf5dd10e"
    },
    {
        "author": "釋元肇",
        "paragraphs": [
            "靜倚晴窗笑此生，出遊歸隠兩無成。",
            "故園小作三春夢，倦翼長垂萬里情。",
            "庭樹欲紅聞鳥閙，郊原新綠見人耕。",
            "湖山舊友如相問，只向梅花說姓名。"
        ],
        "title": "春日書懷",
        "id": "845e8ddd-6dfc-4d32-a8e9-ff7bd3a81d2a"
    },
    {
        "author": "釋元肇",
        "paragraphs": [
            "上盡崎嶇脚力微，毳袍零碎染煙霏。",
            "妙高峯頂見日出，千丈巖前看雪飛。",
            "寒木著霜山衣錦，清池得月鏡交輝。",
            "翩然又作東南去，肯落台溫第二機。"
        ],
        "title": "雪竇",
        "id": "4f42c971-7dbe-4c41-bcc6-7a28679d1af6"
    },
    {
        "author": "釋元肇",
        "paragraphs": [
            "浮嵐空翠濕衣襟，合磵流泉奏玉琴。",
            "古殿薌寒起僧定，莫樓煙重咽鐘音。",
            "隨風螢火光明滅，得雨芭蕉語淺深。",
            "猛省南來二千里，不應翻作兔投林。"
        ],
        "title": "鴈山夏夜",
        "id": "7c7a9909-a14a-4af5-b126-8816b39fdcc2"
    },
    {
        "author": "釋元肇",
        "paragraphs": [
            "別來萍梗浙東西，得向湖山手重携。",
            "風定波間鷗出沒，雲深天闊鴈高低。",
            "擬將脩竹題歸隠，長恐扁舟路欲迷。",
            "明日棹歌回首處，葦花蘋葉冷凄凄。"
        ],
        "title": "張宰湖山堂",
        "id": "82aaf187-0065-4955-954a-da653fc23008"
    },
    {
        "author": "釋元肇",
        "paragraphs": [
            "池上凉多生萬松，登臨懷感興何窮。",
            "催詩不雨雲空黑，結社無人蓮自紅。",
            "翡翠得魚忙蘸水，蜻蜓避燕巧低風。",
            "靈龜未解蒙莊意，慇慇時來亂葉中。"
        ],
        "title": "狼山池上有感",
        "id": "c50bf360-088d-4e00-a5aa-4ea1854cadd8"
    },
    {
        "author": "釋元肇",
        "paragraphs": [
            "墨行儒名固可麾，愧無織錦別梭機。",
            "隔林喜聽黄鸝語，離岸愁看畫鷁飛。",
            "松菊未荒三徑在，山川都是幾人非。",
            "只應父老千行泪，立盡斜陽未肯歸。"
        ],
        "title": "蔡守監丞得祠次韻送之",
        "id": "ee703769-3b16-4352-9773-78c6327a5ddf"
    },
    {
        "author": "釋元肇",
        "paragraphs": [
            "閶闔門西湖水臨，深深院落見春心。",
            "梨花風弄影來去，燕子日長談古今。",
            "起早每緣朝玉闕，歸遲多是宴瓊林。",
            "肯將吹竹彈絲耳，來聽重雲鐘鼓音。"
        ],
        "tags": [
            "西湖"
        ],
        "title": "和楊節使登徑山",
        "id": "c56d807c-81df-429f-b98e-e6dac4eee5e9"
    },
    {
        "author": "釋元肇",
        "paragraphs": [
            "壯歲無心預祖圖，莫年卜築伴林逋。",
            "閒名已在羲皇上，詩句曾將島可奴。",
            "尚想風流悲斷柳，更無人共致生芻。",
            "自憐淮海飄零客，也向春風聽鷓鴣。"
        ],
        "title": "過無懷故廬",
        "id": "5f983246-3962-4080-b566-300cfef159c2"
    },
    {
        "author": "釋元肇",
        "paragraphs": [
            "蓬萊仙客興無酬，汗漫來游海上州。",
            "明月滿山歌踏踏，紅塵入市笑休休。",
            "釣竿不用空遮日，詩句時能一掉頭。",
            "醉後抱琴歸去也，人間知是幾春秋。"
        ],
        "title": "和白玉蟾韻",
        "id": "4512e19d-73f4-4ac7-bd5e-470402001caf"
    },
    {
        "author": "釋元肇",
        "paragraphs": [
            "扁舟泊晚櫓咿啞，飄灑隨風整復斜。",
            "照夜初疑篷背月，隔溪遥認樹頭花。",
            "村深浦遠人迷路，葦折荷傾鴈著沙。",
            "漁父披蓑歸去後，带煙茅屋兩三家。"
        ],
        "title": "舟中雪",
        "id": "9473471d-fdc7-4276-a5f5-90875e70783b"
    },
    {
        "author": "釋元肇",
        "paragraphs": [
            "曉煙和露濕秋光，幽鳥聲聲在翠篁。",
            "世事又隨明日別，菊花只作去年香。",
            "風前落帽人千古，雲外驚寒鴈一行。",
            "脫木蕭疎砧杵急，倚筇無語到斜陽。"
        ],
        "title": "九日",
        "id": "19fcd1af-5311-46e7-adef-38609d85e36c"
    },
    {
        "author": "釋元肇",
        "paragraphs": [
            "高皇宏遠立規模，建武猶能復壯圖。",
            "聞道煙塵暗淮海，夢成風雨落江湖。",
            "可無歸鴈傳家信，定有非熊出釣徒。",
            "目斷關河正愁絕，東風吹綠入平蕪。"
        ],
        "title": "聞邊報",
        "id": "4adead95-e1cc-40fe-b5f8-152dfc63a3ce"
    },
    {
        "author": "釋元肇",
        "paragraphs": [
            "澹薄輕雲橫素秋，緩行籬落菊香浮。",
            "我今已是溝中斷，君去還同水上鷗。",
            "鐘磬僧敲煙際寺，管弦人在夕陽樓。",
            "一江風月渾依舊，六代英雄畫得不。"
        ],
        "title": "贈畫僧之金陵",
        "id": "d825ff5f-8bdb-4543-aead-fe18e254da6b"
    },
    {
        "author": "釋元肇",
        "paragraphs": [
            "四面湖山展畫屏，故人相見眼偏青。",
            "迎風春鳥語猶滑，過雨山花睡欲醒。",
            "出處既分南北海，別離空恨短長亭。",
            "明朝又作松江去，幾棹煙波月滿汀。"
        ],
        "title": "別心首座",
        "id": "60cde560-454a-482b-b77a-69d5af6cbf7c"
    },
    {
        "author": "釋元肇",
        "paragraphs": [
            "直道干時徒爾勞，歸來門徑長蓬蒿。",
            "朱研玉露點周易，燈撥金花讀楚騷。",
            "時把漁竿釣煙雨，閒同僧飯薦溪芼。",
            "兒曹不會箇中意，只管區區問綠袍。"
        ],
        "title": "仲子平下第二首  其一",
        "id": "16c9178d-eacf-43ba-b002-70a8a30d2892"
    },
    {
        "author": "釋元肇",
        "paragraphs": [
            "不是雲林勝市朝，都將名利等鴻毛。",
            "床頭紙被今年破，林外霜風昨夜高。",
            "虛白室無儋石計，清新詩有十分豪。",
            "黄花時節明朝是，冷眼相看栗里陶。"
        ],
        "title": "仲子平下第二首  其二",
        "id": "a442035e-8f54-4d2d-8031-417891173139"
    },
    {
        "author": "釋元肇",
        "paragraphs": [
            "莫雲豈特看江東，朋舊如今四海中。",
            "花落不禁三日雨，顔衰消得幾春風。",
            "簷前雛竹娟娟粉，階下櫻桃滴滴紅。",
            "辛苦廣騷將底用，弋人何處慕冥鴻。"
        ],
        "title": "次陳平甫提幹晚春韻",
        "id": "8b36dde9-f84e-44bb-829b-108a0834deed"
    },
    {
        "author": "釋元肇",
        "paragraphs": [
            "是中空洞任天游，去住飄然百不憂。",
            "黄獨有苗師懶瓚，碧雲無語繼湯休。",
            "才名如此分千里，道術相忘混九流。",
            "寄得詩來乘月看，滿身風露一庭秋。"
        ],
        "title": "次柳倅見寄",
        "id": "73aec087-b956-40a4-bced-1a3501b33087"
    },
    {
        "author": "釋元肇",
        "paragraphs": [
            "心遠遥知地自偏，杖藜隨處有雲泉。",
            "朝來原上一犂雨，春到淮南二月天。",
            "短短菰蒲初弄水，依依楊柳欲摇煙。",
            "淵明自是無爲者，能使懦夫懷凜然。"
        ],
        "title": "見海門韓宰",
        "id": "6a5ec26b-f65c-4e3a-9151-a20826ac7dfa"
    },
    {
        "author": "釋元肇",
        "paragraphs": [
            "菊長新叢春事成，先生歸賦見深情。",
            "麻衣草座自行樂，明月清風人不爭。",
            "郡榻莫留青眼舊，客星閑傍紫微明。",
            "箇中萬象渾無礙，門外何妨車馬聲。"
        ],
        "title": "徐丞見一堂",
        "id": "c139c229-eb68-4f76-ac8c-828dfd506b1c"
    },
    {
        "author": "釋元肇",
        "paragraphs": [
            "去年民病屢思安，天意爲霖不作難。",
            "地脈無窮窺井淺，波光不斷倚樓寬。",
            "梅林時落黄金彈，荷沼新擎碧玉盤。",
            "蛙吹莫供閑客耳，一時去和老農歡。"
        ],
        "title": "喜雨",
        "id": "ae68e1fc-f93a-41f8-b43f-5cdc53451be6"
    },
    {
        "author": "釋元肇",
        "paragraphs": [
            "鬭舞爭飛住復飄，寒林開盡玉枝條。",
            "清緣煮茗開蓬戶，冷爲尋梅過野橋。",
            "髣髴村前出圖畫，依稀江上見漁樵。",
            "牆根屋角且寧耐，留與詩人款寂寥。"
        ],
        "title": "雪",
        "id": "ff5daba2-da63-4e53-85b1-9121565c83e4"
    },
    {
        "author": "釋元肇",
        "paragraphs": [
            "一麾長嘯靜邊陲，丹詔飛催上玉墀。",
            "送別莫辭行路遠，感恩深是到州時。",
            "名垂峴首山能重，誓指江流水自知。",
            "他日登臨見遺愛，太平樓外柳絲絲。"
        ],
        "title": "送杜守",
        "id": "f6e501f8-4ae4-430b-ab3c-d7a551754abb"
    },
    {
        "author": "釋元肇",
        "paragraphs": [
            "鴈塔題名二十年，青衫手板坐無氈。",
            "時清朝野諸公薦，句好江湖萬口傳。",
            "杜宇不啼淮樹冷，宮鶑未老上林煙。",
            "麟臺鳳閣思靈徹，只在山邊與水邊。"
        ],
        "title": "送尹教授",
        "id": "dd2c493d-c914-412f-8ae5-7a00aee6c7bf"
    },
    {
        "author": "釋元肇",
        "paragraphs": [
            "不見陶懽今四載，欣然復會在通川。",
            "行囊覺重添新藁，顔貌如前轉少年。",
            "到處諸侯爭下榻，醉來騎馬似乘船。",
            "掉頭又向何方去，笑指長洲萬頃蓮。"
        ],
        "title": "送林陶懽",
        "id": "2c5f319d-fafa-4111-a62b-07b391627d14"
    },
    {
        "author": "釋元肇",
        "paragraphs": [
            "故廬重到莫春時，物色風光總欠詩。",
            "柳絮有情飛滿袖，牡丹無語恨空枝。",
            "燕歸不用深垂幕，笋出應須密護籬。",
            "明日籃輿又東去，迢迢煙草綠相隨。"
        ],
        "title": "宿舊巢",
        "id": "3c3276ab-9016-4089-8f3b-12a7818e7126"
    },
    {
        "author": "釋元肇",
        "paragraphs": [
            "滿目依然明鏡流，無家空折大刀頭。",
            "人間動是經年別，客裏尤深此夜愁。",
            "牢落關河還出塞，蕭條江國更登樓。",
            "不知何處風砧發，添得詩人兩鬢秋。"
        ],
        "title": "中秋",
        "id": "4bb4722c-82fd-44df-8a11-db7440e1ff36"
    },
    {
        "author": "釋元肇",
        "paragraphs": [
            "竹杖芒鞋去問津，波生鴨綠草鋪茵。",
            "雨迷阡陌留連客，風入園林著摸人。",
            "寂寞數家收市井，蕭條一榻卧埃塵。",
            "避人幽鳥渾無語，桃李明朝依舊春。"
        ],
        "title": "宿西禪",
        "id": "34566f3f-19cc-453c-95b3-cc5e30755fef"
    },
    {
        "author": "釋元肇",
        "paragraphs": [
            "津頭梅白柳青青，却憶春時送別情。",
            "紙上有懷難盡寫，夢中相見不分明。",
            "清臺婉畫從輕典，紫禁催班識重名。",
            "幾欲寄君無好句，夕陽秋色滿江城。"
        ],
        "title": "寄趙檢法",
        "id": "c9677b30-98f8-4a04-97aa-d3be37dfe6f2"
    },
    {
        "author": "釋元肇",
        "paragraphs": [
            "太守能詩趙倚樓，良宵開宴領清秋。",
            "挂簷玉鑑明如洗，劃漢銀河近欲流。",
            "雅興自來輕庾亮，頌聲翕爾變營丘。",
            "關河萬里須長嘯，莫問膏腴在橘洲。"
        ],
        "title": "和趙寺丞中秋韻",
        "id": "0988a5f8-7a71-4fcd-ac4f-013cb81c4df0"
    },
    {
        "author": "釋元肇",
        "paragraphs": [
            "竹邊聲細夜方闌，開盡南窗獨自看。",
            "桃杏學梅唯欠瘦，池塘堆絮怪能寒。",
            "纖纖尚舞東風力，片片還隨曉氣乾。",
            "芳草已滋三徑綠，誰知陋巷有袁安。"
        ],
        "title": "春雪",
        "id": "37634546-e5b7-4834-a7e1-581f4714b79b"
    },
    {
        "author": "釋元肇",
        "paragraphs": [
            "皓首來迎宴坐師，山靈易地致俱胝。",
            "要知弘法回天力，但看精誠裂石時。",
            "一徑蘚苔春寂寞，斷崖文字雨淋漓。",
            "徘徊想像登雲處，風撼松杉萬壑悲。"
        ],
        "title": "喝石巖",
        "id": "9ca30a31-65f7-45ee-8c3a-db971bf52d1f"
    },
    {
        "author": "釋元肇",
        "paragraphs": [
            "一從神武挂冠纓，便入千峰適性情。",
            "已向耆英逃姓字，肯因楊柳作歌行。",
            "石田水冷菖蒲節，茅屋雲深薜荔榮。",
            "白髮山僧知此意，時時來聽野泉聲。"
        ],
        "title": "菖蒲田",
        "id": "f83479f5-12f2-42c5-b62c-226d78277ec3"
    },
    {
        "author": "釋元肇",
        "paragraphs": [
            "翠絲縝密赤心存，膚腠凌風溜雨皴。",
            "直節向時曾遇上，微荄率土莫非臣。",
            "輪囷古柏空生蜀，偃蹇寒松枉仕秦。",
            "瀑布青山堪带礪，森森同見萬年春。"
        ],
        "title": "樹王",
        "id": "c013816b-4f11-47ec-ac97-32039053cbf6"
    },
    {
        "author": "釋元肇",
        "paragraphs": [
            "郢手由來善運斤，楚天空闊鶚書頻。",
            "蛟龍豈是池中物，蟣虱聊爲地上臣。",
            "細雨斜風潜入夜，岸花汀草已知春。",
            "君如不負虛前席，治體當言寢積薪。"
        ],
        "title": "與印學正",
        "id": "20dd60a8-73d4-4f5c-a96e-17fb164f2fee"
    },
    {
        "author": "釋元肇",
        "paragraphs": [
            "凌霄峰頂極高寒，中有高人把釣竿。",
            "萬里江湖未歸客，滿天風雪獨凭闌。",
            "醫和世遇肱三折，慈氏門開指一彈。",
            "管領梅花春有意，免教回首望長安。"
        ],
        "title": "上浙翁",
        "id": "760a65fe-72c4-4be9-b0b1-89fd79e2d34f"
    },
    {
        "author": "釋元肇",
        "paragraphs": [
            "橘洲骨冷不容呼，正始遺音掃地無。",
            "一代風流今北磵，十年妙語得西湖。",
            "人皆去獻遼東豕，我亦來觀屋上烏。",
            "春盡閉門無恙不，楊花飛作雪模糊。"
        ],
        "tags": [
            "西湖"
        ],
        "title": "見北磵",
        "id": "bb41759a-6baa-4b24-9778-c11d2ccd874e"
    },
    {
        "author": "釋元肇",
        "paragraphs": [
            "狼伍峯前一御風，十年消息莫相通。",
            "山從入望何曾極，水若知愁不向東。",
            "芳草天迷雲夢澤，垂楊煙暝舘娃宮。",
            "聞君已作包桑計，可念餘生尚轉蓬。"
        ],
        "title": "寄江西益侍者",
        "id": "7f00dc4f-204e-4808-99b7-31a174d7975f"
    },
    {
        "author": "釋元肇",
        "paragraphs": [
            "不到松江又一年，且於佳處小留連。",
            "千尋彩影虹垂地，萬頃清寒玉浸天。",
            "塘路罕逢騎馬客，人家少似釣魚船。",
            "三高冷眼應相笑，送往迎來亦可憐。"
        ],
        "title": "吳江",
        "id": "492251fc-8d29-4598-9c0e-a43861e1d646"
    },
    {
        "author": "釋元肇",
        "paragraphs": [
            "江山高處據胡床，豪氣如虹貫野塘。",
            "且去已知元亮醉，興來非是次公狂。",
            "滿天風雨供吟眺，一幅瀟湘不卷藏。",
            "聽得鷄鳴還待旦，蓴羹雖美在他鄉。"
        ],
        "title": "次趙蓴湖飽看風雨樓韻",
        "id": "4e5797f3-4556-4d96-975b-11624456aaff"
    },
    {
        "author": "釋元肇",
        "paragraphs": [
            "及時槃樂足幽閑，近自丘園遠到關。",
            "見綵桃符知歲換，带黄楊柳覺春還。",
            "飄飄衣袂風雩轉，草草杯行笑語間。",
            "高興磊然降不下，更須相約過西山。"
        ],
        "title": "次方蕙巖行春韻",
        "id": "68fc1fe8-0afb-40e1-9cdd-0fad31c4c14b"
    },
    {
        "author": "釋元肇",
        "paragraphs": [
            "清簡何曾五馬榮，時艱念慮在生靈。",
            "江如謝脁詩中靜，山似岳陽樓上青。",
            "戢戢魚頭曝冬日，翩翩鴉字出宸庭。",
            "三吳父老遥相祝，幾向天邊望福星。"
        ],
        "tags": [
            "岳阳楼"
        ],
        "title": "寄江陰史君尹梅津",
        "id": "4826152f-fc53-4008-aa03-1c558a19d202"
    },
    {
        "author": "釋元肇",
        "paragraphs": [
            "紫塞將軍有重名，雄藩正管翠微亭。",
            "西來江水依前碧，北面淮山似舊青。",
            "因報平安逢驛使，懸知臨照老人星。",
            "寄言文選樓中主，莫道湯休語不靈。"
        ],
        "title": "寄池陽許史君",
        "id": "a0af8ef7-7fb1-4256-b0ae-88cf6ebc7001"
    },
    {
        "author": "釋元肇",
        "paragraphs": [
            "仙子飛昇歲月閒，游人猶向此躋攀。",
            "五峯寺踞葱蘢處，孤塔雲撐杳靄間。",
            "波渺渺邊來漢水，望青青際是吳山。",
            "風帆沙鳥無今古，潮落潮生自往還。"
        ],
        "title": "狼山",
        "id": "55a3e406-278c-4578-a41f-a87278b5c0d1"
    },
    {
        "author": "釋元肇",
        "paragraphs": [
            "漢代高人曾釣此，至今山水有清輝。",
            "多年祠像真還不，舊日臺磯是也非。",
            "尚想扁舟成獨往，問他明月幾時歸。",
            "雙雙鷗鷺應相識，飛落前灘更不飛。"
        ],
        "title": "寄題釣臺",
        "id": "14022f20-6a12-45ba-9519-0a9131d72756"
    },
    {
        "author": "釋元肇",
        "paragraphs": [
            "不見山楹喜見君，才名端不愧芳塵。",
            "青雲自古遲佳士，白髮如今尚選人。",
            "鸚鵡洲邊文寂寞，滕王閣上句清新。",
            "相逢無語又相別，紅葉殘陽野水濱。"
        ],
        "tags": [
            "滕王阁"
        ],
        "title": "送周伯弜帳管",
        "id": "fbcd9642-b43a-4748-8fef-00b46392ffbc"
    },
    {
        "author": "釋元肇",
        "paragraphs": [
            "門徑森陰带草堂，脩篁摇翠間垂楊。",
            "不知夢到三竿日，又拜除音一炷香。",
            "池上游魚覓清影，天邊儀鳳集朝陽。",
            "袖中大有安時策，長樂鐘聲夜未央。"
        ],
        "title": "送方常簿赴召",
        "id": "37494e16-a862-44df-b97b-4b0bf74c0597"
    },
    {
        "author": "釋元肇",
        "paragraphs": [
            "高臺一上一消魂，觸目猶多古跡存。",
            "谿水流來聞越號，舟人指點是胥門。",
            "煙雲弄曉青山澹，城郭初晴碧瓦昏。",
            "魚躍鳶飛歸至化，當時歌舞不須論。"
        ],
        "title": "姑蘇臺放生",
        "id": "7640d515-214a-47c4-9ef4-1f6162f83ac9"
    },
    {
        "author": "釋元肇",
        "paragraphs": [
            "嬌紅膩紫炫晴芳，好本傳來自洛陽。",
            "譜上有方曾換骨，花中無比合稱王。",
            "道妝宜貯黄金屋，素艷堪居白玉堂。",
            "羅幕重重護風日，幾家歌管惜春光。"
        ],
        "title": "牡丹",
        "id": "31ed8001-d0d3-415d-be7b-56273d97498e"
    },
    {
        "author": "釋元肇",
        "paragraphs": [
            "鴛鷺胡爲久未歸，江東民瘦要公肥。",
            "詔飜雲露宮鴉濕，帆起秋風畫鷁飛。",
            "把酒敬亭呼李白，高吟靜練壓玄暉。",
            "不須舉手遮西日，花待劉郎對紫微。"
        ],
        "title": "送朔齋右司赴宣城",
        "id": "b4382e98-0b01-42c6-aa2e-9e03a1ce18f1"
    },
    {
        "author": "釋元肇",
        "paragraphs": [
            "朱輪千騎出行秋，覽勝須登海湧丘。",
            "水與天光遠相接，雲遮山色半如羞。",
            "先賢祠下修時敬，古劍池邊記昔游。",
            "醉墨淋浪足酬唱，歸來鼓角動城頭。"
        ],
        "title": "和魏侍郎登虎丘",
        "id": "70bf8609-683c-4af0-bdda-2bf1f02bb593"
    },
    {
        "author": "釋元肇",
        "paragraphs": [
            "台嶺岧嶢道路長，周遭無數接青蒼。",
            "溪頭枯樹如人立，峯頂孤松似傘張。",
            "片片開田種階級，家家壘石作門牆。",
            "籃輿摇兀東風裏，却憶西州上野航。"
        ],
        "title": "天台道中",
        "id": "2cd2f127-d8f1-40d8-8428-8e2fe69c3f5b"
    },
    {
        "author": "釋元肇",
        "paragraphs": [
            "八峯聚首最幽奇，驅石攔雲貯碧池。",
            "倒擁旌幢千影樹，平沈星象一枰碁。",
            "爭鳴已被蛙先覺，歸宿多應鷺未知。",
            "肝膽到來都照了，何須更待入門時。"
        ],
        "title": "萬年開新塘",
        "id": "e0e877a4-99da-4aa8-a6bb-bab61f5b075f"
    },
    {
        "author": "釋元肇",
        "paragraphs": [
            "一登峯頂思悠然，始覺城臨滄海邊。",
            "水趁半江流缺月，塔將雙筆寫青天。",
            "茫茫帆影隨潮遠，杳杳鐘聲带郭圓。",
            "可是任蕃來宿後，獨留詩句到今傳。"
        ],
        "title": "巾山",
        "id": "746a2754-519b-4c42-b4cf-1b824018eb30"
    },
    {
        "author": "釋元肇",
        "paragraphs": [
            "復渡錢塘又六年，山川風物只依然。",
            "海潮有信看人老，江月無情却自圓。",
            "滿櫂白蘋催去國，五更朱旆喝朝天。",
            "獨憐皓首江湖上，不立沙鷗一點煙。"
        ],
        "title": "西渡",
        "id": "23f5eb3f-f829-402d-85a1-e6cfc301749c"
    },
    {
        "author": "釋元肇",
        "paragraphs": [
            "寒漏時聞一兩聲，夜窗危坐對孤檠。",
            "半千里外無家客，十五年前舊月明。",
            "世事蕭蕭黄葉下，交情汩汩白鷗驚。",
            "市人應笑疎狂甚，莫怪龐公不入城。"
        ],
        "title": "霜夜有感",
        "id": "a4790c91-86c1-48f4-b5cc-83bfce8ea3cb"
    },
    {
        "author": "釋元肇",
        "paragraphs": [
            "高陵爲谷曲池平，亭館多存舊日名。",
            "風月豈關興廢事，江山不盡古今情。",
            "浪花飛雪雄新塹，楊柳垂雲護細營。",
            "欲識揚州奇絕處，廟前瓊樹尚敷榮。"
        ],
        "title": "揚州",
        "id": "38bbd328-caab-42a9-8416-e73fb2514c07"
    },
    {
        "author": "釋元肇",
        "paragraphs": [
            "洛陽園圃久荒烟，秀野佳名向此傳。",
            "雲外移山高出屋，門前遠水靜兼天。",
            "四時爭發花無數，五畝中分竹半邊。",
            "不用笙歌與銀燭，夜深漁唱月娟娟。"
        ],
        "title": "秀野園",
        "id": "827a4ca2-297e-4d88-9c1a-71a3eb62553e"
    },
    {
        "author": "釋元肇",
        "paragraphs": [
            "雖然身世兩相違，不以無爲礙有爲。",
            "偶被閑名難免俗，因將黄葉强題詩。",
            "一年好是中秋節，萬事能如采菊時。",
            "自古聖賢觀出處，只今誰解帝王師。"
        ],
        "title": "和上官右史韻",
        "id": "cbb759a1-c5c1-4e5b-ad26-f0ba5740c36e"
    },
    {
        "author": "釋元肇",
        "paragraphs": [
            "六載城塵閙壓頭，一朝脫屣返林丘。",
            "青山不遠迎人笑，綠水依前遶郭流。",
            "隨意野花開欲遍，盡情幽鳥語相留。",
            "門前若有敲門客，多謝山陰王子猷。"
        ],
        "title": "歸舊隠",
        "id": "0f0f8392-76fe-4193-814d-182f414d83a5"
    },
    {
        "author": "釋元肇",
        "paragraphs": [
            "顧我疎慵事事休，三間茅屋碧溪頭。",
            "喜添新竹當門礙，踏破蒼苔怕客游。",
            "菜葉不教隨水去，松花應待及時收。",
            "有時乘興登臯望，上水舟衝下水舟。"
        ],
        "title": "暮春",
        "id": "34c0b0d9-69e0-4e5a-99fd-eb2f9df39f92"
    },
    {
        "author": "釋元肇",
        "paragraphs": [
            "弟兄相見竟何如，一見尤勝寄百書。",
            "况是青春三月莫，相看白首七旬餘。",
            "勞生衮衮誰休息，世事悠悠我定居。",
            "索去自言生處樂，乾坤等是一蘧廬。"
        ],
        "title": "送正西堂",
        "id": "02cacfca-b063-4718-b15c-297893a2d84f"
    },
    {
        "author": "釋元肇",
        "paragraphs": [
            "黄鶴樓前鸚鵡洲，高持麾節去悠悠。",
            "功名自古無雙地，人物當今第一流。",
            "句裏可逢崔顥者，樽前還得禰生不。",
            "思君日夜廑西望，欲買潯陽江上舟。"
        ],
        "title": "寄鄂渚印知府",
        "id": "ab624a1e-31b5-44f9-84d0-5f4c3f790dda"
    },
    {
        "author": "釋元肇",
        "paragraphs": [
            "兩丸跳擲幾昇沉，誰識僊源洞府深。",
            "月在波間明片玉，舟從水口出橫金。",
            "夫差醉後無吳舞，范蠡來時有越吟。",
            "千古烟波興廢事，白鷗漁叟是知心。"
        ],
        "tags": [
            "洞庭湖"
        ],
        "title": "洞庭用白樂天韻  其一",
        "id": "b47e2f23-d75a-4e36-bac0-f003b43cc5ad"
    },
    {
        "author": "釋元肇",
        "paragraphs": [
            "西緲東峨日未沉，洞庭山水更幽深。",
            "微茫雪浪疑浮玉，杳靄煙霞似紫金。",
            "壇上綠毛遺竈冷，橘中皓首采芝吟。",
            "桃花洞口年年發，自是尋人不盡心。"
        ],
        "tags": [
            "洞庭湖"
        ],
        "title": "洞庭用白樂天韻  其二",
        "id": "0e644dec-0ced-405e-8716-10dea335934b"
    },
    {
        "author": "釋元肇",
        "paragraphs": [
            "露白風清八月時，晨光初度透熹微。",
            "更添來歲一分健，便是浮生七十稀。",
            "識得榮枯皆是妄，了知出處未全非。",
            "旁人不用相薰祝，自有天香桂子飛。"
        ],
        "title": "丁巳生朝",
        "id": "2e18d472-6747-4220-875b-f73d44baeb92"
    },
    {
        "author": "釋元肇",
        "paragraphs": [
            "人世還如客路同，可堪垂老尚飄蓬。",
            "舊年兩向吳中見，今日相思白下東。",
            "烏鵲橋邊望明月，鳳凰臺上詠秋風。",
            "滿題紅葉隨流去，惆悵才高命不通。"
        ],
        "title": "寄馮深居",
        "id": "8a5b6509-1c92-43d6-b5cb-76c0497727a8"
    },
    {
        "author": "釋元肇",
        "paragraphs": [
            "寶祐丙辰七月前，相公力請得歸田。",
            "聖朝已致無爲治，天下今逢大有年。",
            "諸葛終身出師表，留侯底事學神僊。",
            "何人得似鴟夷子，萬頃烟波一釣舡。"
        ],
        "title": "董丞相去國",
        "id": "2e041359-eee1-4827-b401-8c5bc9ae3720"
    },
    {
        "author": "釋元肇",
        "paragraphs": [
            "葉墮遥空萬景沈，致芻誰不重傷心。",
            "仕當釣石歸來蚤，閑比香山樂更深。",
            "一片新碑難載德，百年故土絕遺音。",
            "定從兜率天中去，莫向桃源路上尋。"
        ],
        "title": "挽高鼓院",
        "id": "4f72ccd1-cf38-4fa1-89c6-e1245ace34a8"
    },
    {
        "author": "釋元肇",
        "paragraphs": [
            "螭坳立後別明光，歲晚婆娑慶幸堂。",
            "鶴怨只能隨髮白，菊愁竟不上腰黄。",
            "西歸有地從先壟，北望長江是故鄉。",
            "枌下解空情已盡，西風吹泪濕斜陽。"
        ],
        "tags": [
            "长江"
        ],
        "title": "上官右史",
        "id": "6cd9f365-0410-4599-888a-8c109c0e9d0b"
    },
    {
        "author": "釋元肇",
        "paragraphs": [
            "考亭真派落姑蘇，克己工夫到物初。",
            "文好祇教供草檄，命慳聊得坐題輿。",
            "循良殄瘁悲民社，儒道凋零泣里閭。",
            "素業可傳雙桂子，家留經訓是菑畬。"
        ],
        "title": "陳府判",
        "id": "179205df-8e4a-48af-860e-428f32c663a6"
    },
    {
        "author": "釋元肇",
        "paragraphs": [
            "洽人恩惠在鄉閭，石有璵璠水有珠。",
            "愛日欲烘陰枳棘，壽星悵望落姑蘇。",
            "池臺舊宅流滄海，丘壠新封近太湖。",
            "却憶渡江同到處，寒城渺渺夜啼烏。"
        ],
        "tags": [
            "太湖"
        ],
        "title": "陸主簿",
        "id": "c9722416-4b1b-4c91-b417-68b5b11a8660"
    },
    {
        "author": "釋元肇",
        "paragraphs": [
            "人生七十古難過，賢德如公未足多。",
            "晚歲傷心非故土，東洲有泪是恩波。",
            "青松護壟雲成蓋，白玉遺箴世不磨。",
            "湖海舊游終踐約，夕陽來此挂烟蓑。"
        ],
        "title": "高輦院",
        "id": "fcd0e301-7a3d-4282-b7a5-32ed23cec242"
    },
    {
        "author": "釋元肇",
        "paragraphs": [
            "去秋哭子過蒸山，豈料今年逝不還。",
            "自是廣文甘獨冷，卑從神武樂高閑。",
            "枌閭南望無回日，蓮土西歸覺夢間。",
            "同隊相看成白首，先將老泪爲君潸。"
        ],
        "title": "陸教授致政",
        "id": "5e1747b8-12bb-489c-a0d2-e9f7d3fa5225"
    },
    {
        "author": "釋元肇",
        "paragraphs": [
            "少年飛鶚上秋空，二十四青楊柳風。",
            "庭草未霑恩綬綠，種花空作狀元紅。",
            "三更共渡追前事，半世生涯似夢中。",
            "燕子歸來談寂寞，舊巢零落布洲東。"
        ],
        "title": "陳子翔殿元",
        "id": "e15e426b-8c65-4d32-8625-28f628eaa8d8"
    },
    {
        "author": "釋元肇",
        "paragraphs": [
            "萬劫高超一念輕，來非住相去何曾。",
            "定逢葱嶺當年使，誰訪洪川舊日僧。",
            "舍利未安無縫塔，伽梨空對短檠燈。",
            "凌霄多少薰風淚，吹入淮南紫翠層。"
        ],
        "title": "清月溪",
        "id": "9c178057-fd2a-4ed2-90f9-8b7724cc37f8"
    },
    {
        "author": "釋元肇",
        "paragraphs": [
            "人道甌閩不識寒，北風吹雪夜漫漫。",
            "斷蓬折葦滄江上，只作淮南舊日看。"
        ],
        "title": "江上雪",
        "id": "dbca9774-d43a-4d77-9902-c1ca06607b4d"
    },
    {
        "author": "釋元肇",
        "paragraphs": [
            "湖上新晴人競游，幽懷無處領清秋。",
            "夕陽送盡歌船了，始放鐘聲出寺樓。"
        ],
        "title": "湖上秋日",
        "id": "3b7437c9-4d89-484e-b361-7289017b77c5"
    },
    {
        "author": "釋元肇",
        "paragraphs": [
            "波面盈盈照影紅，月寒露重怨房空。",
            "鷺鷥目趁魚行急，驚得殘粧散曉風。"
        ],
        "title": "秋蓮",
        "id": "f133e954-c0a0-461d-9ba0-ed93f716646f"
    },
    {
        "author": "釋元肇",
        "paragraphs": [
            "苕花蓼穗細明川，荷蓋經風半欲眠。",
            "隔浦有人歌宛轉，日斜不見採蓮船。"
        ],
        "title": "荷葉浦",
        "id": "81e870e8-798f-40a4-b9de-dc85ec5dc2af"
    },
    {
        "author": "釋元肇",
        "paragraphs": [
            "渺渺煙江春思長，杏花風急燕歸忙。",
            "銜泥不解如精衛，又只來巢舊屋梁。"
        ],
        "title": "禁渡",
        "id": "024fd04f-f1e3-410b-bb81-4e157283b0e1"
    },
    {
        "author": "釋元肇",
        "paragraphs": [
            "沙塞風高纊帛輕，春蠶到死只吞聲。",
            "寒機未織回文字，夜夜籬邊訴月明。"
        ],
        "title": "絡緯",
        "id": "d9270da0-aca4-494a-8b05-03ce6c808406"
    },
    {
        "author": "釋元肇",
        "paragraphs": [
            "木葉初飛夫去時，家家連夜辦征衣。",
            "關河只在淮南北，未著寒衣可得歸。"
        ],
        "title": "起夫",
        "id": "ebf92b3a-7766-4e00-bb69-e9cece5fba8e"
    },
    {
        "author": "釋元肇",
        "paragraphs": [
            "故國風煙幾換秋，今年看菊御街頭。",
            "長安市上人無數，只買秋光不買愁。"
        ],
        "title": "賣菊",
        "id": "3632ea63-429f-4efb-98d3-87c96ecc5dbc"
    },
    {
        "author": "釋元肇",
        "paragraphs": [
            "燕子辭巢始別家，杜鵑啼處在天涯。",
            "十分春事都看了，盡是他人園裏花。"
        ],
        "title": "寄歸",
        "id": "2f1dbc45-7451-447d-9e60-4dfa78a06022"
    },
    {
        "author": "釋元肇",
        "paragraphs": [
            "君推造化最幽玄，白屋曾經定狀元。",
            "休向深雲問消息，春風只在杏花園。"
        ],
        "title": "贈日者",
        "id": "835bc381-70c2-4e97-99ef-d8426adf489c"
    },
    {
        "author": "釋元肇",
        "paragraphs": [
            "春盡江南二月時，盈盈陌上燕差池。",
            "遊絲日暖垂千尺，不爲行人繫別離。"
        ],
        "title": "送人",
        "id": "187d683c-e4b9-4406-9036-28e35a2aed5a"
    },
    {
        "author": "釋元肇",
        "paragraphs": [
            "送君重疊上高臺，到得親庭却早來。",
            "楊子江頭應看取，無情潮水亦西回。"
        ],
        "title": "送僧還里",
        "id": "516369bd-a7c0-4a60-a5c4-187a6abcd978"
    },
    {
        "author": "釋元肇",
        "paragraphs": [
            "高堂無地寄征衣，淮水西邊近解圍。",
            "想得夜闌更秉燭，天寒木落一僧歸。"
        ],
        "title": "送僧歸淮西二首  其一",
        "id": "b7751e7d-7ff5-4355-bd6d-a6ffa54a2f25"
    },
    {
        "author": "釋元肇",
        "paragraphs": [
            "滿目鄉心怕著秋，東州見了又西州。",
            "明年莫看中秋月，曾是當時照別愁。"
        ],
        "title": "送僧歸淮西二首  其二",
        "id": "36bf5d06-1c19-47d0-8439-8e2befd5a2d3"
    },
    {
        "author": "釋元肇",
        "paragraphs": [
            "消息雖真見若何，愁中日月手中梭。",
            "莫言不寫平安信，布眼爭如望眼多。"
        ],
        "title": "北堂寄布",
        "id": "21e0cc18-7e2c-41a5-9ba4-d9329896fbc0"
    },
    {
        "author": "釋元肇",
        "paragraphs": [
            "庭前杏樹手親栽，曾見空花兩度開。",
            "聞道濛濛煙雨裏，亂禽爭子落莓苔。"
        ],
        "title": "同游歸故隠",
        "id": "1cb422cd-83b4-4320-9fbc-ac77fd1f98cb"
    },
    {
        "author": "釋元肇",
        "paragraphs": [
            "上人年少易拋鄉，湖海茫茫道路長。",
            "憑內州軍莫游盡，鴈飛不肯過衡陽。"
        ],
        "title": "送僧游岳",
        "id": "b87202f3-23bd-446e-98b5-6ea72a216534"
    },
    {
        "author": "釋元肇",
        "paragraphs": [
            "澤國春深綠暗天，來時已不見君船。",
            "十年湖海飄零恨，一夜空山聽杜鵑。"
        ],
        "title": "宿鳳山寄楓橋詮無言",
        "id": "3618faab-d3a7-42cf-b825-57fc812d1b20"
    },
    {
        "author": "釋元肇",
        "paragraphs": [
            "磨子峰頭日已傾，楞伽塔頂月初生。",
            "鴟夷去後烟波冷，悵望吳臺與越城。"
        ],
        "title": "石湖晚泊",
        "id": "cef224b6-af1b-4b91-8aa5-53fd70efbb1a"
    },
    {
        "author": "釋元肇",
        "paragraphs": [
            "水影煙光上客衣，樓前燕子自由飛。",
            "鞦韆春去無人管，相伴垂楊舞落暉。"
        ],
        "title": "西園晚春",
        "id": "842ce62f-1241-4f70-b854-7c03dd94e65f"
    },
    {
        "author": "釋元肇",
        "paragraphs": [
            "支林煙雨舊池臺，麾節將春今幾回。",
            "湖上梅花方做夢，樓頭畫角又相催。"
        ],
        "title": "謝史春坊遠招",
        "id": "ce99ec0b-4007-427c-9449-1a9dd03b0b13"
    },
    {
        "author": "釋元肇",
        "paragraphs": [
            "出郭門東宿靄披，僊公靈跡尚堪追。",
            "空林日日傳清響，敝帚年年付與誰。"
        ],
        "title": "徐神公墓",
        "id": "56a76858-26f3-43ec-8878-38b3c4ebcb82"
    },
    {
        "author": "釋元肇",
        "paragraphs": [
            "遲遲送客過前溪，脫木風高日易低。",
            "寂寞歸來理殘菊，野禽啼在竹籬西。"
        ],
        "title": "送客",
        "id": "8fcbacba-e922-4f87-9f8a-b96fb2232df0"
    },
    {
        "author": "釋元肇",
        "paragraphs": [
            "荒塚無人捧土修，夕陽芳草替生愁。",
            "路傍知是誰家子，猶把花枝插滿頭。"
        ],
        "title": "寒食",
        "id": "f05b889e-a193-4a46-8a2f-caa05eb686b2"
    },
    {
        "author": "釋元肇",
        "paragraphs": [
            "誰家吠犬出低籬，橋在村西人未知。",
            "白鳥自來還自去，柳陰濃處立多時。"
        ],
        "title": "江路午行",
        "id": "d8100d0f-1d5d-4829-a0a7-c59429ef2da2"
    },
    {
        "author": "釋元肇",
        "paragraphs": [
            "蹇馿騎破野村前，愛惜飛花懶著鞭。",
            "到得歸來山舍晚，竹籬遥認煮茶煙。"
        ],
        "title": "歸涂雪",
        "id": "c4b37a4b-f95a-445d-90d2-12d93903d518"
    },
    {
        "author": "釋元肇",
        "paragraphs": [
            "一室蟲悲萬感生，林梢攧雨濕秋聲。",
            "詩成後夜無人問，月到雲間不肯明。"
        ],
        "title": "秋霽",
        "id": "c8011df0-75d4-4ceb-9f5f-460611b16025"
    },
    {
        "author": "釋元肇",
        "paragraphs": [
            "赤壁西邊舊武昌，吳波蜀浪幾興亡。",
            "歸來黄鶴樓前看，半是寒濤半夕陽。"
        ],
        "title": "送僧歸武昌",
        "id": "ddbc8ef9-d90f-435e-8682-7d2562208566"
    },
    {
        "author": "釋元肇",
        "paragraphs": [
            "雨洗雲梳曉色遲，空江楓冷一虹垂。",
            "漁人偷釣煙波破，鷗鷺沙頭睡不知。"
        ],
        "title": "曉過吳江",
        "id": "a35a3c74-6a2c-4f8d-ba23-719cb0c5611b"
    },
    {
        "author": "釋元肇",
        "paragraphs": [
            "天地無情日夜流，樹煙濃澹岸沈浮。",
            "浪花倏忽千堆雪，白似江南去客頭。"
        ],
        "title": "渡江",
        "id": "d7747c2e-1c9a-42e2-b27e-8ea3cdfc5605"
    },
    {
        "author": "釋元肇",
        "paragraphs": [
            "世情遷變總由他，冷眼相看只此花。",
            "露葉霜枝愁不語，主人明日又天涯。"
        ],
        "title": "別菊",
        "id": "8e536b84-5119-4255-a903-3d86965cc568"
    },
    {
        "author": "釋元肇",
        "paragraphs": [
            "蹇馿破帽少陵寒，吐出歌辭字字酸。",
            "渭水驪山腸斷日，諸公肯待醒時看。"
        ],
        "title": "題飲仙圖",
        "id": "753f3bb0-dc99-4a3f-9310-9f7ce35c149e"
    },
    {
        "author": "釋元肇",
        "paragraphs": [
            "焦頭烈尾痛成功，麟閣何曾見畫工。",
            "爭似淡煙楊柳岸，四無闌圈自西東。"
        ],
        "title": "牧野圖",
        "id": "73f74f1c-532f-4320-81e7-fb3111f0765d"
    },
    {
        "author": "釋元肇",
        "paragraphs": [
            "含暉亭上曾辭我，狼伍峯前又送君。",
            "只有月明相記憶，月明爭得不逢雲。"
        ],
        "title": "送僧",
        "id": "bc8c1b9c-599e-4f0f-8120-aa97c6409d23"
    },
    {
        "author": "釋元肇",
        "paragraphs": [
            "舊恨新愁海樣深，關河魚鴈各飛沈。",
            "芭蕉也似知人意，日日窗前吐寸心。"
        ],
        "title": "所寓",
        "id": "c810cc0b-96cf-461e-9ed2-0e717cb66258"
    },
    {
        "author": "釋元肇",
        "paragraphs": [
            "絕無人處有香飄，樹底巖根雪未消。",
            "千古醒魂招不返，晚風斜日恨蕭蕭。"
        ],
        "title": "蘭",
        "id": "8bc6d937-1b0e-4d9d-921b-5e521fbea680"
    },
    {
        "author": "釋元肇",
        "paragraphs": [
            "今古相傳望帝魂，見之再拜感孤臣。",
            "天津橋上人初聽，腸斷江南三月春。"
        ],
        "title": "子規",
        "id": "cf38231b-b103-486c-a5a6-aad5bf13e31a"
    },
    {
        "author": "釋元肇",
        "paragraphs": [
            "棄世還如棄屣輕，玉簫吹徹月分明。",
            "許由不受堯天下，却道風瓢樹有聲。"
        ],
        "title": "王喬",
        "id": "e5778b9c-35d8-43bd-a34e-76c0ec14c6e3"
    },
    {
        "author": "釋元肇",
        "paragraphs": [
            "閑愛梅花住武林，換人歲月已侵尋。",
            "水邊竹外相逢瘦，一寸枝頭一寸心。"
        ],
        "title": "見梅花",
        "id": "b47f6767-8b83-4650-b689-0af5035a0cfc"
    },
    {
        "author": "釋元肇",
        "paragraphs": [
            "冰雪催詩瘦入肩，幾回山後又山前。",
            "枝頭不見春消息，空倚闌干憶去年。"
        ],
        "title": "探梅",
        "id": "74acb7aa-d585-43a1-b17f-d4a243e54d25"
    },
    {
        "author": "釋元肇",
        "paragraphs": [
            "老柏槎牙自古今，兩翁陳迹石泉深。",
            "孤山風物皆遷變，只有梅花獨姓林。"
        ],
        "title": "孤山",
        "id": "a58a91a6-3dc9-4d67-9a39-dfdaab9aef1b"
    },
    {
        "author": "釋元肇",
        "paragraphs": [
            "飛時如雪聚成毬，長是隨風不自由。",
            "便使化爲萍去後，煙波無限更飄流。"
        ],
        "title": "柳絮",
        "id": "527d72b3-3cba-426c-8e89-c6f4918a6efc"
    },
    {
        "author": "釋元肇",
        "paragraphs": [
            "一幅霜綃染壑煙，茹瓊吐雪似年年。",
            "上林多少春風面，白首楊郎正草玄。"
        ],
        "title": "楊補之梅",
        "id": "59ae576e-409c-480c-ba93-131e201792a8"
    },
    {
        "author": "釋元肇",
        "paragraphs": [
            "昭陽殿裏醉含情，三十六宮顔色輕。",
            "幾向春風憐薄命，少陵詩史不書名。"
        ],
        "title": "海棠",
        "id": "5a0236c3-2fd7-410e-947f-969676c92f99"
    },
    {
        "author": "釋元肇",
        "paragraphs": [
            "原上蕭條寒食雨，江邊牢落苦吟身。",
            "朝來也伴園林主，分白移紅學種春。"
        ],
        "title": "客陳園二首  其一",
        "id": "fbc1d5a4-c33b-4371-95a1-ccddb93ae847"
    },
    {
        "author": "釋元肇",
        "paragraphs": [
            "客來日日待花開，待得花開客又回。",
            "未肯盡情皆吐露，似應留客少徘徊。"
        ],
        "title": "客陳園二首  其二",
        "id": "10f964a8-a58e-4b22-830f-f8b1588b2457"
    },
    {
        "author": "釋元肇",
        "paragraphs": [
            "一定空山五百年，不須惆悵啟頹磚。",
            "路傍多少麒麟塚，轉眼無人贈紙錢。"
        ],
        "title": "吊無著塔",
        "id": "aee719b4-3d6b-474c-a2e6-bcda997296ca"
    },
    {
        "author": "釋元肇",
        "paragraphs": [
            "使星照福八州城，新歲還依玉座明。",
            "直上垂虹高處望，空江一片接天清。"
        ],
        "title": "送趙憲使除郎歸班二首  其一",
        "id": "edb8ee94-a0b1-4893-bf0f-0e6d6e833979"
    },
    {
        "author": "釋元肇",
        "paragraphs": [
            "淮雲吹過浙西山，只在皇華指顧間。",
            "天際悠悠無定向，願隨霖雨不知還。"
        ],
        "title": "送趙憲使除郎歸班二首  其二",
        "id": "881fd8dc-a468-4fee-985f-2a82a7a8c82c"
    },
    {
        "author": "釋元肇",
        "paragraphs": [
            "鏡裏難逃陌上塵，廣陵消息聽來真。",
            "吳王故苑秋風起，欲採蘋花寄遠人。"
        ],
        "title": "贈日者鑑堂",
        "id": "ff9f43b7-d0a8-4c5b-9892-a596b787a048"
    },
    {
        "author": "釋元肇",
        "paragraphs": [
            "梅子青黄幾煙雨，荷衣零落又秋風。",
            "松花滿地無人食，粥鼓齋魚兩寺中。"
        ],
        "title": "大梅山",
        "id": "671c19eb-cc29-48e5-ac96-c6b3160382c3"
    },
    {
        "author": "釋元肇",
        "paragraphs": [
            "雲駛前林雨脚回，炎風赫日馬蹄埃。",
            "道傍官柳應相笑，十二年中四往來。"
        ],
        "title": "海門道中",
        "id": "2ccd3851-b8f3-41f2-88ec-8cbd457ae51a"
    },
    {
        "author": "釋元肇",
        "paragraphs": [
            "柳塘春水漲如醅，掠眼風光燕子回。",
            "最苦杏花留不得，夜來雷雨盡驚開。"
        ],
        "title": "春日二首  其一",
        "id": "1298e43f-7712-4474-996c-2166e6db7b68"
    },
    {
        "author": "釋元肇",
        "paragraphs": [
            "乍雨新晴媚物華，孤煙落日晚人家。",
            "柳摇淺淺深深水，籬露紅紅白白花。"
        ],
        "title": "春日二首  其二",
        "id": "7cd74fee-578e-4a49-b6ea-0427068ef6c6"
    },
    {
        "author": "釋元肇",
        "paragraphs": [
            "經旬門巷揜蒼苔，不覺春從何處來。",
            "想見道人殷七七，萬紅千紫爲渠開。"
        ],
        "title": "贈殷道人",
        "id": "3534c484-cebf-43d9-be71-4bd05537c46c"
    },
    {
        "author": "釋元肇",
        "paragraphs": [
            "四壁蕭然一室風，只多詩債與詩窮。",
            "枯梅盡日臨窗舞，時有寒禽動竹叢。"
        ],
        "title": "山居四首  其一",
        "id": "444debd0-7a27-4e17-b892-208776709bf5"
    },
    {
        "author": "釋元肇",
        "paragraphs": [
            "欲向西山學採薇，可憐身瘦得名肥。",
            "天邊多少能鳴鴈，不到衡陽不肯歸。"
        ],
        "title": "山居四首  其二",
        "id": "c2a0215c-b9a4-40e8-9447-2739a8f422d6"
    },
    {
        "author": "釋元肇",
        "paragraphs": [
            "因笑紅塵箇箇忙，故人淪落在殊方。",
            "地爐無火灰成字，却傍前軒曝夕陽。"
        ],
        "title": "山居四首  其三",
        "id": "3fab2de9-01c2-4f19-b8a0-9e7a1d396fac"
    },
    {
        "author": "釋元肇",
        "paragraphs": [
            "覆榻一床單紙被，挂身三事舊麻衣。",
            "吾廬只在深雲裏，笑折梅花月下歸。"
        ],
        "title": "山居四首  其四",
        "id": "d0c31708-ff4d-41a8-9b61-53203d5f1f40"
    },
    {
        "author": "釋元肇",
        "paragraphs": [
            "寺出平郊開雨雲，村藏桃李幾家春。",
            "塵埃不渡滄洲夢，楊柳溪橋影照人。"
        ],
        "title": "永寧寺",
        "id": "fab13cfd-2d1c-44fc-9714-647e792aa789"
    },
    {
        "author": "釋元肇",
        "paragraphs": [
            "共折梅花竹嶺西，白雲粘袖带詩歸。",
            "東風著盡青青子，雙徑峯前落照微。"
        ],
        "title": "和天目見寄",
        "id": "668c1832-a325-4293-8596-25dfdb037605"
    },
    {
        "author": "釋元肇",
        "paragraphs": [
            "林木悲嘶带斷霞，淡煙樓閣梵王家。",
            "明朝歲律從頭起，繞遍山茶一樹花。"
        ],
        "title": "和天目上竺守歲",
        "id": "a8ebe8a4-ef1b-446d-bf6f-7961b6e1e2eb"
    },
    {
        "author": "釋元肇",
        "paragraphs": [
            "饑寒萬卷寄蕭疎，越路三千去上書。",
            "明主既知堯舜事，故山依舊愛吾廬。"
        ],
        "title": "禮嵩明教塔二首  其一",
        "id": "4a3c60d5-a0d7-4546-98b3-70f3a7209259"
    },
    {
        "author": "釋元肇",
        "paragraphs": [
            "落磵流泉勢欲豗，斷碑古塔蝕蒼苔。",
            "雨聲一夜卷春去，風撼千山我獨來。"
        ],
        "title": "禮嵩明教塔二首  其二",
        "id": "b95b1c28-3893-4d20-af48-e0ad85126e04"
    },
    {
        "author": "釋元肇",
        "paragraphs": [
            "落日山光半有無，白鷗漁艇散晴湖。",
            "貴妃泉石無人管，寂寞孤僧信杖扶。"
        ],
        "title": "登劉寺後山",
        "id": "3d9034bd-bac8-441c-8ec3-87b109167b0f"
    },
    {
        "author": "釋元肇",
        "paragraphs": [
            "星河明滅映籬根，風露開成碧玉溫。",
            "曉色未開忙歛恨，柔條無力絆天孫。"
        ],
        "title": "牽牛花",
        "id": "56a81d00-66f1-4797-a4d9-4aeb7e1fe8f9"
    },
    {
        "author": "釋元肇",
        "paragraphs": [
            "草色青青沒燒瘢，游人未敢踏春寒。",
            "梅花吐盡溪頭雪，只有沙鷗獨自看。"
        ],
        "title": "春寒",
        "id": "2fcc0fd9-4aae-4d63-bd85-8aa80875765a"
    },
    {
        "author": "釋元肇",
        "paragraphs": [
            "疎煙漠漠走風沙，古木寒蕪欲莫鴉。",
            "拾穗村童涉溪水，數聲漁笛隔蘆花。"
        ],
        "title": "與鄭明府四首  其一",
        "id": "75c34d28-0ec0-4224-9da2-0538c12067f4"
    },
    {
        "author": "釋元肇",
        "paragraphs": [
            "柴門窄窄對江開，脈脈寒潮入浦回。",
            "笑語鄰翁倚籬落，夕陽微處竹輿來。"
        ],
        "title": "與鄭明府四首  其二",
        "id": "3bb0a231-b2dc-4fb2-978e-9430bf54adbc"
    },
    {
        "author": "釋元肇",
        "paragraphs": [
            "結束才容四五人，綆長尤恐井生渾。",
            "濁醪不受殷勤勸，笑把黄花過一村。"
        ],
        "title": "與鄭明府四首  其三",
        "id": "f922e43a-1bbc-42f8-9f78-5b9c4ccb3df1"
    },
    {
        "author": "釋元肇",
        "paragraphs": [
            "天外橫河泣露寒，中秋月好傍樓看。",
            "高標不及康廬遠，難博淵明一笑懽。"
        ],
        "title": "與鄭明府四首  其四",
        "id": "3e500ae6-b296-4d6e-8c8d-fe9e6450d044"
    },
    {
        "author": "釋元肇",
        "paragraphs": [
            "疎雨梧桐滴滴秋，涼吹別袂上歸舟。",
            "釜山青立蒼茫外，潮落潮生一點愁。"
        ],
        "title": "送人",
        "id": "14057a35-0bee-4ef0-a604-6671f0729cac"
    },
    {
        "author": "釋元肇",
        "paragraphs": [
            "洞庭波上木蘭舟，只解年年載客愁。",
            "月到甬東天似水，釣絲全力重金鈎。"
        ],
        "tags": [
            "洞庭湖"
        ],
        "title": "送月上人之東州",
        "id": "356505e3-e111-4589-9824-eb548e970f21"
    },
    {
        "author": "釋元肇",
        "paragraphs": [
            "黄鶴樓前舊月明，吳王臺上莫秋聲。",
            "離情只在斜陽裏，斷柳荒煙寫不成。"
        ],
        "title": "送祖書記之武昌",
        "id": "4f13443d-8e79-4561-b9f6-aca1e93b5a7c"
    },
    {
        "author": "釋元肇",
        "paragraphs": [
            "禹迹茫茫宇宙寬，等閒移向壁間安。",
            "從頭指點須開展，莫只東南角上看。"
        ],
        "title": "華夷圖",
        "id": "31a466d6-80bd-403a-853a-b3944ab3fce5"
    },
    {
        "author": "釋元肇",
        "paragraphs": [
            "水浄方塘曉鏡清，依依冷照玉娉婷。",
            "昭君莫怨毛延壽，此意如何畫得成。"
        ],
        "title": "池梅",
        "id": "98fdda32-80b0-41b1-adaa-15cf31800959"
    },
    {
        "author": "釋元肇",
        "paragraphs": [
            "山客偶來城裏住，頻年孤負惜芳心。",
            "一株楊柳南池上，日日看春到淺深。"
        ],
        "title": "春意",
        "id": "f3d2eacc-fa86-446d-a0f2-c79ba8d45264"
    },
    {
        "author": "釋元肇",
        "paragraphs": [
            "沙漠無春雪滿天，不知舊歲與新年。",
            "如何化得身雙翼，飛向南方學杜鵑。"
        ],
        "title": "哀通人俘虜二首  其一",
        "id": "b42c0c8c-2a3e-4466-95a8-951335bd9b30"
    },
    {
        "author": "釋元肇",
        "paragraphs": [
            "見鴈南飛欲寄音，裂衣刳血寫鄉心。",
            "書成剗地添惆悵，又恐無人射上林。"
        ],
        "title": "哀通人俘虜二首  其二",
        "id": "eb5302a4-dde5-4eb0-bb5a-3ee725e5f5bc"
    },
    {
        "author": "釋元肇",
        "paragraphs": [
            "杜君世胄本蟬聯，流落南天不記年。",
            "買箇草堂湖上住，醉吟如在曲江邊。"
        ],
        "title": "酬杜北山",
        "id": "26207e08-8942-49b8-81a3-e3d3d1199d40"
    },
    {
        "author": "釋元肇",
        "paragraphs": [
            "六朝陳迹認應難，只有春風燕子還。",
            "陌上花開又花落，看人來往是鍾山。"
        ],
        "title": "初至建鄴",
        "id": "5b4114fb-b337-4b7f-9a14-083ff9095c43"
    },
    {
        "author": "釋元肇",
        "paragraphs": [
            "消息傳來竟不真，楊花落後更無春。",
            "誰知十載游吳夢，却作桑乾渡水人。"
        ],
        "title": "懷吳中",
        "id": "ba3e43a1-bb77-456c-8e93-6ce2a808b525"
    },
    {
        "author": "釋元肇",
        "paragraphs": [
            "一片紅雲擁不開，天津橋上久徘徊。",
            "當時未了中興業，應待君王法駕來。"
        ],
        "title": "行宮詞",
        "id": "d7c733d8-3fd5-420d-99cd-77171c81209d"
    },
    {
        "author": "釋元肇",
        "paragraphs": [
            "元帝遺宮在石頭，年年長吏祀春秋。",
            "幾多整頓乾坤手，閒遶回廊看不休。"
        ],
        "title": "晉元帝廟",
        "id": "b6ae1966-81b4-45f8-aba1-8b3185502c71"
    },
    {
        "author": "釋元肇",
        "paragraphs": [
            "來往鍾山住半腰，騎馿松下莫蕭蕭。",
            "只因墩號分人我，到了經綸恨不消。"
        ],
        "title": "王荆公半山祠",
        "id": "ae6a14b5-4378-46f4-8ce6-fcde72e7786e"
    },
    {
        "author": "釋元肇",
        "paragraphs": [
            "桃葉桃根逐水流，冷煙凉月幾番秋。",
            "籬邊强作春風面，滿地黄金不替愁。"
        ],
        "title": "桃紅菊",
        "id": "b3e12b78-c7df-4a75-b885-c839f993c1a7"
    },
    {
        "author": "釋元肇",
        "paragraphs": [
            "一笑相逢白下城，秋光滿路雨初晴。",
            "滄江上與天河接，應是乘槎到玉清。"
        ],
        "title": "酬張槎溪",
        "id": "1df7aa0b-6c19-4915-848a-878397d2fa35"
    },
    {
        "author": "釋元肇",
        "paragraphs": [
            "江山陳迹六朝遺，寂歷寒花野水湄。",
            "猶有石頭城畔月，夜深還照昔人詩。"
        ],
        "title": "用趙倅韻二首  其一",
        "id": "7ebb6876-b200-4bfa-b7be-4710e1f637b7"
    },
    {
        "author": "釋元肇",
        "paragraphs": [
            "憑高一望興何窮，晴雨朝昏景不同。",
            "莫向吟邊苦懷古，敗荷疎柳怯西風。"
        ],
        "title": "用趙倅韻二首  其二",
        "id": "2fa09f0c-eaf1-4721-920d-445b4f05658f"
    },
    {
        "author": "釋元肇",
        "paragraphs": [
            "江上悠悠寄此身，一間茅屋半邊雲。",
            "長年相伴閑怡悅，去住無心不用分。"
        ],
        "title": "寄題孤嶼琚師半雲",
        "id": "a2ecd155-5cb6-49f5-93e8-0d735548a1bf"
    },
    {
        "author": "釋元肇",
        "paragraphs": [
            "滑石橋寒玉萬尋，到君游日正春深。",
            "詩人今擁油幢坐，曾聽孤猿月下吟。"
        ],
        "title": "送黄宰之江陵",
        "id": "2210a4b3-bcb4-4396-bcb3-a508caebf4fd"
    },
    {
        "author": "釋元肇",
        "paragraphs": [
            "鴈過天南菊又開，故鄉拋了十年來。",
            "可憐亂後皆無定，夢過寒江却自回。"
        ],
        "title": "寄歸",
        "id": "15369f84-6ea9-48ac-b11b-8271dd085f3a"
    },
    {
        "author": "釋元肇",
        "paragraphs": [
            "君向洞庭看秋色，軟琉璃地黄金國。",
            "興來題破曉霜天，七十二峯幾點墨。"
        ],
        "tags": [
            "洞庭湖"
        ],
        "title": "立虛舟游洞庭",
        "id": "5bfe6fd8-5677-4f21-b49d-fbe9ef2a1e38"
    },
    {
        "author": "釋元肇",
        "paragraphs": [
            "梅雪初消柳欲金，弄春天氣晝沈沈。",
            "當時東越西吳事，試上高臺爲一吟。"
        ],
        "title": "贈四明趙秀才",
        "id": "b65df80b-bfa0-457c-bdf9-f7c72b5a48c1"
    },
    {
        "author": "釋元肇",
        "paragraphs": [
            "三花兩蘂開枝上，淡月微雲動水邊。",
            "坐到夜深誰是伴，陽春雪曲和潺湲。"
        ],
        "title": "梅溪",
        "id": "c5cdb69c-3831-468b-82b6-7322c2243419"
    },
    {
        "author": "釋元肇",
        "paragraphs": [
            "蒼蒼茫茫烟樹昏，靜是青山動是雲。",
            "待得從龍爲雨後，一間茅屋與平分。"
        ],
        "title": "趙計議半雲",
        "id": "0973ba60-24c5-4be6-a30b-d04f7b357cad"
    },
    {
        "author": "釋元肇",
        "paragraphs": [
            "去歲無辜出帝鄉，石頭城下水雲長。",
            "鳳凰臺上多今古，李白題詩恐斷腸。"
        ],
        "title": "憶馮宗諭",
        "id": "ffbe4c23-0dd7-4202-8982-1c78878d6a4c"
    },
    {
        "author": "釋元肇",
        "paragraphs": [
            "老樹風煙醉，危橋野水寒。",
            "玉流飛作綫，牽補斷雲殘。"
        ],
        "title": "題遠景山水四首  其一",
        "id": "486a0f30-0c48-4407-b8f3-27b68542ab8b"
    },
    {
        "author": "釋元肇",
        "paragraphs": [
            "剎景重遮壑，鐘聲出莫樓。",
            "欲尋歸寺路，灘畔問漁舟。"
        ],
        "title": "題遠景山水四首  其二",
        "id": "dd633963-0b7e-4ff0-b205-7b2b5176c540"
    },
    {
        "author": "釋元肇",
        "paragraphs": [
            "繚白認飛流，千峰暗不收。",
            "何人拄寒瘦，擔雨到溪頭。"
        ],
        "title": "題遠景山水四首  其三",
        "id": "3f93ab3c-298e-4d80-b7ca-9b01bd57f9c6"
    },
    {
        "author": "釋元肇",
        "paragraphs": [
            "山遠天高下，雲深樹有無。",
            "出關曾萬里，慣識曉行圖。"
        ],
        "title": "題遠景山水四首  其四",
        "id": "647a2b0c-b352-40be-a628-6a1cb42aca8e"
    },
    {
        "author": "釋元肇",
        "paragraphs": [
            "許國丹心苦，唐天春日低。",
            "蹇馿應借得，吟過瀼溪西。"
        ],
        "title": "杜少陵像",
        "id": "ccd2320c-5320-4e95-bbb2-57f2471b3fb5"
    },
    {
        "author": "釋元肇",
        "paragraphs": [
            "撚鬚聳瘦肩，蹇步兀如顛。",
            "大尹不衝撞，清狂直上天。"
        ],
        "title": "賈浪仙像",
        "id": "c6380b21-e7c6-466a-bf5c-4a7fc3eaff42"
    },
    {
        "author": "釋元肇",
        "paragraphs": [
            "晏歲着脚來東甌，始覺坤軸東南浮。",
            "百川同歸無異味，有如天子朝諸侯。",
            "何年飛落兩巨石，孤撐骯髒分江流。",
            "初疑鍊失女媧手，又恐鰲脫任公鈎。",
            "馮夷海若不敢有，湧出精舍中連洲。",
            "樓高百尺蜃吐氣，塔聳雙角龍昂頭。",
            "蒲牢撞撞鼉坎坎，潮聲衮衮風颼颼。",
            "妙高峯頂德雲住，海門山上焦公留。",
            "長淮在望鐵甕近，大浪不洗英雄愁。",
            "孰知隸古百粵地，今爲禮樂衣冠州。",
            "池塘春草年年綠，謝公勝事遺江樓。",
            "藍田無纇蟾駕夜，黄金作顆人家秋。",
            "客帆渺茫拂辰極，漁舠散漫同鳬鷗。",
            "麗天紅日記初浴，五雲扶上煙氛收。",
            "孤臣涕泗如此水，恨不從帝崆峒游。"
        ],
        "title": "題江心寺",
        "id": "0713395b-41a9-4c62-a934-f1da9e52ade4"
    },
    {
        "author": "釋元肇",
        "paragraphs": [
            "方壺圓嶠神僊經，遠不可到虛其名。",
            "東嘉自古山水郡，往往俗駕回山靈。",
            "了知天地不終惜，鴈蕩殿出集大成。",
            "輞川無人王宰死，五日十日徒勞形。",
            "有生莫厭行犖确，四十九折重盤縈。",
            "珠璣亂撒龍鬭富，樓殿巧著僧爭清。",
            "巔崖咫尺分陰晴，幽壑噫欠生雷霆。",
            "新詩彈壓得二妙，厖眉雪頂交懽迎。",
            "煮茶夜坐發深省，古澗旋汲銅花青。",
            "老子於此興不淺，落紅千點春無情。"
        ],
        "title": "次水心先生鴈山韻",
        "id": "0c73b29a-79e2-4a11-9caf-a3b081f10447"
    },
    {
        "author": "釋元肇",
        "paragraphs": [
            "江南見山猶可惜，千里萬里行不極。",
            "江北見山絕可憐，三峯兩峯謾堆積。",
            "平生未識蜀道難，頼此爲余雙眼碧。",
            "真人僊去狼不來，突兀與江相怒射。",
            "尋詩更上最高峰，莫嘆能消幾緉屐。",
            "水光山色只依然，顧我重來鬢非昔。",
            "笑歸丘壑橫胸臆，別倩東風吹脚力。"
        ],
        "title": "登狼山",
        "id": "8ef63e61-5e5a-4f53-9d1d-b3a7fabc938f"
    },
    {
        "author": "釋元肇",
        "paragraphs": [
            "我觀人生天地間，古今吁嗟行路難。",
            "躋攀尺寸不可上，太行蜀道凋朱顔。",
            "天台勝絕神僊錄，遐方企仰傾心讀。",
            "跬步之間未暇登，多緣重耳而輕目。",
            "胸量汪汪滄海窄，筆端舊有回天力。",
            "莫年閑伴赤松游，興來不負東山屐。",
            "華頂萬八千丈高，衡南泰北齊堪招。",
            "凌風矯首欲飛舉，收拾萬象窮秋毫。",
            "方廣雲中忽披覿，半千聖者皆相識。",
            "妙法轟轟兩澗宣，危磴蜒蜒一潭碧。",
            "安得妙手李伯時，貌取牛背劉凝之。",
            "猗歟樗散巖壑底，與世聿兀略不覊。",
            "愛山只愁山可移，獨許明月清風知。",
            "興公按圖曾作賦，拂庵未到先題詩。"
        ],
        "title": "和寧川王大卿寄游天台韻",
        "id": "ae8f091e-1cc9-40c9-914a-66a2c10bd430"
    },
    {
        "author": "釋元肇",
        "paragraphs": [
            "大夫去作棟梁材，無復清陰覆綠苔。",
            "惆悵月波亭上望，夜深惟見鶴歸來。"
        ],
        "title": "詩一首",
        "id": "564fa2f8-4a9d-42a5-81c9-8b4121fe34bb"
    },
    {
        "author": "釋元肇",
        "paragraphs": [
            "不爲栽松種茯苓，祇緣山色四時青。",
            "老僧只恐移松去，留與青山作畫屏。"
        ],
        "title": "惜松",
        "id": "a56f1af0-778b-49cf-89ea-76e13987c36e"
    },
    {
        "author": "釋元肇",
        "paragraphs": [
            "踏翻地軸與天關，合國人追不再還。",
            "去去一身輕似葉，長江千古浪如山。"
        ],
        "tags": [
            "长江"
        ],
        "title": "讚達磨偈",
        "id": "7b93d7c5-25bc-4248-9048-3c4cf3d007d5"
    },
    {
        "author": "徐鹿卿",
        "paragraphs": [
            "穆穆聖皇，出震乘乾。",
            "二十二載，如日中天。"
        ],
        "title": "明堂慶成頌  其一",
        "id": "3025b7ce-a1ce-4f9f-a886-1b9612a31396"
    },
    {
        "author": "徐鹿卿",
        "paragraphs": [
            "大祀有彝，親享凡七。",
            "嚴父配天，昉自今日。"
        ],
        "title": "明堂慶成頌  其二",
        "id": "088ef640-7ce5-4c08-a5af-1a3d9181e370"
    },
    {
        "author": "徐鹿卿",
        "paragraphs": [
            "遠稽前載，其在成周。",
            "皇皇宗祀，奕奕垂休。"
        ],
        "title": "明堂慶成頌  其三",
        "id": "0a9d8152-79a0-4c88-b6da-df323c98f091"
    },
    {
        "author": "徐鹿卿",
        "paragraphs": [
            "近參家法，有若皇祐。",
            "一祖二宗，於焉並侑。"
        ],
        "title": "明堂慶成頌  其四",
        "id": "dcd79570-9263-4451-bc61-0256678dc70c"
    },
    {
        "author": "徐鹿卿",
        "paragraphs": [
            "時維秋季，涓吉中辛。",
            "本以忱敬，秩以儀文。"
        ],
        "title": "明堂慶成頌  其五",
        "id": "035b02c7-8c82-4d65-a68f-e8bd5faccfda"
    },
    {
        "author": "徐鹿卿",
        "paragraphs": [
            "皇在原廟，推迹本始。",
            "錫慶儲祥，仙源演迤。"
        ],
        "title": "明堂慶成頌  其六",
        "id": "9f3210a4-8b45-4393-ae56-d59e3bb3365e"
    },
    {
        "author": "徐鹿卿",
        "paragraphs": [
            "皇入太室，祼獻必躬。",
            "列聖在天，時降于宗。"
        ],
        "title": "明堂慶成頌  其七",
        "id": "725415b9-921f-4cfd-9918-96fb6550683e"
    },
    {
        "author": "徐鹿卿",
        "paragraphs": [
            "皇升玉輅，齋莊中御。",
            "一塵不驚，六飛如舞。"
        ],
        "title": "明堂慶成頌  其八",
        "id": "007f2561-2978-4ee0-8c53-7951fdbc41a5"
    },
    {
        "author": "徐鹿卿",
        "paragraphs": [
            "皇登陽館，幣玉交陳。",
            "伍位時序，徧于群神。"
        ],
        "title": "明堂慶成頌  其九",
        "id": "a3fd29c4-83e4-47e5-ab01-a0e10ebd12d2"
    },
    {
        "author": "徐鹿卿",
        "paragraphs": [
            "相維辟公，耆俊布列。",
            "珩璜鏘鳴，籩豆豐潔。"
        ],
        "title": "明堂慶成頌  其一○",
        "id": "637fbaee-75bf-481a-982d-f780b6f7f5d0"
    },
    {
        "author": "徐鹿卿",
        "paragraphs": [
            "樂既具奏，佾舞工歌。",
            "八音克諧，兩間浹和。"
        ],
        "title": "明堂慶成頌  其一一",
        "id": "af60ca7a-3212-4c7c-9f96-c3b5c38d214a"
    },
    {
        "author": "徐鹿卿",
        "paragraphs": [
            "秋空無滓，萬里一碧。",
            "璧月珠星，瑞光浮溢。"
        ],
        "title": "明堂慶成頌  其一二",
        "id": "9949fdbf-e0e6-466c-bf1d-f4af45607142"
    },
    {
        "author": "徐鹿卿",
        "paragraphs": [
            "曶焉低垂，非雲非煙。",
            "若降若接，郁郁紛紛。"
        ],
        "title": "明堂慶成頌  其一三",
        "id": "5638d360-9c61-45e1-bee3-43147338ac4f"
    },
    {
        "author": "徐鹿卿",
        "paragraphs": [
            "肸蠁潜通，受胙飲福。",
            "移班紫宸，嵩呼三祝。"
        ],
        "title": "明堂慶成頌  其一四",
        "id": "0ca5052e-498f-48ac-a1be-236d3bbf5531"
    },
    {
        "author": "徐鹿卿",
        "paragraphs": [
            "祭澤下流，肆眚端門。",
            "雷雨既作，草木皆春。"
        ],
        "title": "明堂慶成頌  其一五",
        "id": "86696407-64b7-4c3e-83a5-596292a307c3"
    },
    {
        "author": "徐鹿卿",
        "paragraphs": [
            "人曰吾君，兼旬蔬食。",
            "孰知陟降，常在帝側。"
        ],
        "title": "明堂慶成頌  其一六",
        "id": "016bb379-39dc-41cd-a32e-00f9ee63db90"
    },
    {
        "author": "徐鹿卿",
        "paragraphs": [
            "人曰吾君，精禱天章。",
            "孰知明德，日薦馨香。"
        ],
        "title": "明堂慶成頌  其一七",
        "id": "c5dd9df3-ce4e-45af-b856-a1657055f4b9"
    },
    {
        "author": "徐鹿卿",
        "paragraphs": [
            "凡皆可爲，天不容僞。",
            "眡此休嘉，豈其力致。"
        ],
        "title": "明堂慶成頌  其一八",
        "id": "91129788-f967-44f6-ac69-6e91fc252f78"
    },
    {
        "author": "徐鹿卿",
        "paragraphs": [
            "一念之善，神人具懽。",
            "朝野傳夸，中外鎮安。"
        ],
        "title": "明堂慶成頌  其一九",
        "id": "239244cf-ec12-4092-9067-9f30688e3da4"
    },
    {
        "author": "徐鹿卿",
        "paragraphs": [
            "流民可綏，夷狄可滅。",
            "天且弗違，人誰敢越。"
        ],
        "title": "明堂慶成頌  其二○",
        "id": "6177d50c-551b-438c-9ee4-8652bb2538d0"
    },
    {
        "author": "徐鹿卿",
        "paragraphs": [
            "前星必耀，年穀必豐。",
            "人所同欲，天寧弗從。"
        ],
        "title": "明堂慶成頌  其二一",
        "id": "bb320f0b-1dde-4477-852a-4144c90a2d1c"
    },
    {
        "author": "徐鹿卿",
        "paragraphs": [
            "侔德周成，儷美仁祖。",
            "於萬斯年，受天之祜。"
        ],
        "title": "明堂慶成頌  其二二",
        "id": "65d6f7b6-37df-4622-9742-96b13fa74de1"
    },
    {
        "author": "徐鹿卿",
        "paragraphs": [
            "若古有訓，明命難諶。",
            "雖休勿休，惟單厥心。"
        ],
        "title": "明堂慶成頌  其二三",
        "id": "1754f7d6-d2c9-43c6-b4a2-8eef4e3cd3d3"
    },
    {
        "author": "徐鹿卿",
        "paragraphs": [
            "我將不作，臣竊其義。",
            "請誦末章，夙夜祇畏。"
        ],
        "title": "明堂慶成頌  其二四",
        "id": "5d439d64-c814-4986-ba61-9bcc59b5c862"
    },
    {
        "author": "徐鹿卿",
        "paragraphs": [
            "聖皇歷服萬斯年，今搆精禋第八番。",
            "配合二儀嚴太報，侑兼三后有常尊。",
            "純心實德期先盡，縟典彝儀匪謾繁。",
            "淳祐本因皇祐制，民心所欲聖心存。",
            "季秋肇卜中辛吉，旦氣深憂宿靄昏。",
            "罙月齋居忘肉味，寸丹靡日不天閽。",
            "閽臨原廟清風穆，既駕鑾輿曉日暾。",
            "明德馨香非黍稷，真機軒豁露乾坤。",
            "高空不夜天澄湛，大樂同和景晏溫。",
            "福祿穰穰綿帝錫，本支奕奕慶文孫。",
            "誕敷解澤傳鷄赦，環列臣工肅駿奔。",
            "河海晏清成鉅典，神祇安樂衍璿源。",
            "無前休美方揚厲，持敬工夫重討論。",
            "武帝中年惛內慾，明皇晚歲異開元。",
            "願將英斷充剛健，早正皇儲立本根。",
            "駿骨廣求來冀馬，烏巢不毀集庭鵷。",
            "長存鯁亮爲元氣，痛絕陰柔杜倖門。",
            "肅正紀綱强國勢，細分臂指鎮侯藩。",
            "微臣何幸逢熈事，奏雅終篇罄瞽言。",
            "執戟從官今老矣，華封祝壽報君恩。"
        ],
        "title": "明堂慶成詩",
        "id": "c6b69e7e-75c6-490a-bd0b-d25a9bd62c97"
    },
    {
        "author": "徐鹿卿",
        "paragraphs": [
            "吾生如寄耳，嶺阯又三年。",
            "政自歸心碎，那堪送客船。"
        ],
        "title": "湛泉送客二絕句  其一",
        "id": "f732b747-004c-4ce8-a250-f74d5dc88c9e"
    },
    {
        "author": "徐鹿卿",
        "paragraphs": [
            "中年懷易惡，更聽斷腸聲。",
            "多謝兩榕樹，逢人管送迎。"
        ],
        "title": "湛泉送客二絕句  其二",
        "id": "1307983f-b879-4c66-8a6f-23bad5af7d1c"
    },
    {
        "author": "徐鹿卿",
        "paragraphs": [
            "出郭囂塵遠，邵農德意宣。",
            "旌旗清賞地，簑笠嫩晴天。",
            "犬吠柴門曉，牛肥草徑鮮。",
            "殷勤觴父老，和氣釀豐年。"
        ],
        "title": "護法寺勸農呈秘丞",
        "id": "80d9a639-5b54-4a5d-a119-68749bf6f17d"
    },
    {
        "author": "徐鹿卿",
        "paragraphs": [
            "君家螺江頭，我家劍江邊。",
            "千載會相望，飲水同一川。",
            "朅來古梅關，相識春風前。",
            "高義軋層漢，清譚響幽泉。",
            "努力效往哲，勿爲時俗牽。"
        ],
        "title": "贈曾司戶",
        "id": "33094284-d3dd-4341-95bf-dd9dff1651bf"
    },
    {
        "author": "徐鹿卿",
        "paragraphs": [
            "叢蘭抱幽姿，結根託山壤。",
            "所據良孤高，其下俯深廣。",
            "雲氣接清潤，雨露從資養。",
            "雖然翳深林，未肯群衆莽。",
            "輪蹄紛紫陌，誰此事幽賞。",
            "幽賞縱不及，香風自來往。"
        ],
        "title": "詠蘭",
        "id": "44e9ef69-5f47-4a81-b28e-fcf85cf8d455"
    },
    {
        "author": "徐鹿卿",
        "paragraphs": [
            "我生愜幽尋，訪古梅花邊。",
            "道原渺無際，滄海匯群川。",
            "仰之歎彌高，立則參於前。",
            "爲山始覆簣，掘井當及泉。",
            "端期會真意，可但窺陳編。",
            "再拜禮雙趺，清風生誦絃。"
        ],
        "title": "酬正錄直學  其一",
        "id": "33ce6b83-a232-4713-9551-4636b7b708b8"
    },
    {
        "author": "徐鹿卿",
        "paragraphs": [
            "劍冰望梅關，山川接鄰壤。",
            "前哲餘典刑，多士德心廣。",
            "曾子重而厚，朱張妙存養。",
            "吳子粹而雅，筆耕懲鹵莽。",
            "有友五人焉，亦足共清賞。",
            "烱然玉韞櫝，持此將安往。"
        ],
        "title": "酬正錄直學  其二",
        "id": "12f0281a-f4aa-4277-933b-39d4706d9687"
    },
    {
        "author": "徐鹿卿",
        "paragraphs": [
            "行歌有妙趣，聲滿滄浪邊。",
            "岱嶽宗衆山，渤澥傾百川。",
            "今人悉闇投，無因難至前。",
            "古人貴漸進，有本如原泉。",
            "周程不可作，三歎撫遺編。",
            "正音渺難聽，蛛絲潤鳴絃。"
        ],
        "tags": [
            "泰山"
        ],
        "title": "酬衆士友  其一",
        "id": "9cd51733-d5a2-41bc-8068-e9318f151682"
    },
    {
        "author": "徐鹿卿",
        "paragraphs": [
            "大鵬息天地，蚯蚓潔槁壤。",
            "吾儒苟自適，心與天地廣。",
            "受之不爲泰，鍾鼎備榮養。",
            "挽之或不留，林野歌浪莽。",
            "令譽妙文繡，片言榮爵賞。",
            "物理有乘除，大來斯小往。"
        ],
        "title": "酬衆士友  其二",
        "id": "99cca594-5a0a-4e11-ad18-2ce70109160f"
    },
    {
        "author": "徐鹿卿",
        "paragraphs": [
            "聞道常苦遲，生世何用早。",
            "洛學此開端，文義富論討。",
            "高山勞景仰，內境幾回照。",
            "此心同古今，一理該衆妙。"
        ],
        "title": "次曾司戶見貽之韻併餞其行",
        "id": "ec0be179-a306-400a-9848-d49f23bf07ad"
    },
    {
        "author": "徐鹿卿",
        "paragraphs": [
            "峭壁接高天，閑雲淡橫嶺。",
            "稍便僧房靜，未覺官曹冷。",
            "風月兩閑人，山川一佳境。",
            "誰歟共茲樂，老仙白垂領。"
        ],
        "title": "和黎丞梅關嶺",
        "id": "9d66a844-d2c7-4181-bd41-7af3251c1d26"
    },
    {
        "author": "徐鹿卿",
        "paragraphs": [
            "此庵湖海士，心學富家傳。",
            "德量擎天柱，功名下瀨船。",
            "風流今尚爾，頭角已嶄然。",
            "蚤晚分清切，輸忠雨露邊。"
        ],
        "title": "判府羅郎中舉似快閣佳篇輒次嚴韻",
        "id": "ea572f8d-81e7-49b6-8245-fc18b268e6ce"
    },
    {
        "author": "徐鹿卿",
        "paragraphs": [
            "前身簡齋老，今世令河陽。",
            "眼底功名小，胸中書傳香。",
            "清談了公事，餘力到詩章。",
            "鳬履今安在，清都侍紫皇。"
        ],
        "title": "輓陳太庾  其一",
        "id": "f681c036-00b7-4ee9-8d9c-246a8c36f57f"
    },
    {
        "author": "徐鹿卿",
        "paragraphs": [
            "一病成疎隔，琴堂入見時。",
            "形癯已非昔，客至尚談詩。",
            "手墨松烟濕，聲歌薤露悲。",
            "春風誰管領，梅月重相思。"
        ],
        "title": "輓陳太庾  其二",
        "id": "3154a747-fe42-417a-ae93-5edfe0a8fa19"
    },
    {
        "author": "徐鹿卿",
        "paragraphs": [
            "雲邊大庾嶺，嶺上一叢林。",
            "送往迎來路，升高望遠心。",
            "年華今復古，人事古猶今。",
            "唯有關門石，相看歲月深。"
        ],
        "title": "再遊梅關書呈黄幹",
        "id": "f32c3540-40e2-490e-87c8-1b5a95d4a586"
    },
    {
        "author": "徐鹿卿",
        "paragraphs": [
            "老盧行法地，千載復抽關。",
            "崖石橫雙翠，禪機漏一斑。",
            "兩泉涵定慧，半榻卧雲閒。",
            "着我談風月，真成出世間。"
        ],
        "title": "次黄幹梅關韻  其一",
        "id": "a5c07cb2-4e52-4591-b350-22d9c9b23c15"
    },
    {
        "author": "徐鹿卿",
        "paragraphs": [
            "相逢白蓮社，失脚過前溪。",
            "野興雲橫浦，禪心絮着泥。",
            "梅花大庾嶺，鉢石古招提。",
            "擾擾仕途夢，從前幾箇迷。"
        ],
        "title": "次黄幹梅關韻  其二",
        "id": "db816f6e-7647-4e82-ba80-4dacba6ade78"
    },
    {
        "author": "徐鹿卿",
        "paragraphs": [
            "西風下黄葉，客裏上新愁。",
            "許我聯舟渡，從君借箸籌。",
            "坐縻三月久，寬作兩旬留。",
            "聚散一場夢，邯鄲鼻息齁。"
        ],
        "title": "廬陵試院次陳明叔韻",
        "id": "d3698c22-1738-4930-81f9-b7187ce62e15"
    },
    {
        "author": "徐鹿卿",
        "paragraphs": [
            "千里江章路，登臨獨此雄。",
            "清波長夜月，落木又秋風。",
            "浪蕋浮花外，盟鷗狎鷺中。",
            "詩魂蘇醒在，千載豫章公。"
        ],
        "title": "快閣書呈吳宰",
        "id": "5ddd99b3-1676-4152-b0d3-02087d6129a2"
    },
    {
        "author": "徐鹿卿",
        "paragraphs": [
            "新年十許日，才有一篇詩。",
            "鄉思風中亂，春心雨裏知。",
            "病緣衰驟至，懶與睡相宜。",
            "暗想泉溪上，杜鵑啼故枝。"
        ],
        "title": "丙戌年新春偶成",
        "id": "1c05e746-64d7-48ea-9854-09fe8a525589"
    },
    {
        "author": "徐鹿卿",
        "paragraphs": [
            "吹竽媚所好，乞墦厭其餘。",
            "邇來效尤者，往往拾芥如。"
        ],
        "title": "感興  其一",
        "id": "9197e0a4-f1fb-4dc3-a8bb-a89877bd38df"
    },
    {
        "author": "徐鹿卿",
        "paragraphs": [
            "浮名豈不榮，遺道亦安忍。",
            "君看趙孟徒，千古同一盡。"
        ],
        "title": "感興  其二",
        "id": "e9d674e1-5ff7-4fe8-8778-e2925d532b6c"
    },
    {
        "author": "徐鹿卿",
        "paragraphs": [
            "地冷春無力，野晴天有功。",
            "芝蘭傲幽谷，蓬藋長東風。",
            "政以身爲患，非關詩得窮。",
            "且求吾適意，敢擬衆人同。"
        ],
        "title": "春日",
        "id": "5115e9bb-54ca-448e-a13b-343a4340166c"
    },
    {
        "author": "徐鹿卿",
        "paragraphs": [
            "舊作英巖隠，今爲庾嶠行。",
            "雖然一拳許，有此數峰青。",
            "崷崒驚凡目，堅剛悖世情。",
            "墨卿相指似，只尺是蓬瀛。"
        ],
        "title": "小英石峰",
        "id": "57cc207c-9e3a-41c5-a1c2-0f323e92fef8"
    },
    {
        "author": "徐鹿卿",
        "paragraphs": [
            "老矣黎夫子，拳拳只此書。",
            "萬緣俱淺澹，一字不遺餘。",
            "庾嶺風烟句，石溪雲水居。",
            "無人知此味，說似子非魚。"
        ],
        "title": "送太庾黎丞  其一",
        "id": "d35fc019-f835-43b6-ba80-ea372ca9b2de"
    },
    {
        "author": "徐鹿卿",
        "paragraphs": [
            "客懷秋易惡，送客更當秋。",
            "薄宦相從久，孤征肯暫留。",
            "酒輕離思重，目短大江流。",
            "黄菊聊持贈，寒香晚不羞。"
        ],
        "title": "送太庾黎丞  其二",
        "id": "089f60c6-1f8f-4fca-9375-f08596e06339"
    },
    {
        "author": "徐鹿卿",
        "paragraphs": [
            "青山闖門戶，綠竹窺簷楹。",
            "巋然一亭石，境界涵幽清。",
            "季候昔經始，扁以橫浦名。",
            "亭前兩泓泉，吞吐寒蟾明。",
            "方員中規矩，曲水相紆縈。",
            "汲溉當瓶盎，觀覽駢簪纓。",
            "黄君靜者徒，磊落千人英。",
            "朅來梅花邊，一見眼爲青。",
            "官居廉泉上，復此逢清冷。",
            "詩豪瀉銀漢，興逸凌紫京。",
            "回首聲潺潺，恍如醉翁亭。"
        ],
        "title": "次瀛父詩",
        "id": "0bc1e5c8-a610-4559-83b7-27dc6bb2c861"
    },
    {
        "author": "徐鹿卿",
        "paragraphs": [
            "昔我觀西湖，碧瓦蔭丹楹。",
            "冷泉一泓玉，占斷錢塘清。",
            "南來泝西江，灘以十八名。",
            "出石訪廉泉，醉眼增雙明。",
            "平生山水性，不着塵俗縈。",
            "佳處輒留憩，竟日陪衿纓。",
            "薄宦落橫浦，師友皆豪英。",
            "尋勝得湛泉，古甃莓苔青。",
            "上有石崖峻，下有沙水冷。",
            "近可俯貢川，遠可企吳京。",
            "爲公飲春茶，日日來新亭。"
        ],
        "tags": [
            "西湖"
        ],
        "title": "林判府和前韻見示且約暇日論茗次韻爲謝",
        "id": "4344465d-5152-42b7-9b57-15c842d73b2f"
    },
    {
        "author": "徐鹿卿",
        "paragraphs": [
            "別駕寶橫道，冷官槁代楹。",
            "誰令塵土姿，近映冰壺清。",
            "君家閩山陽，泉以蒙著名。",
            "平生養正功，烱烱心地明。",
            "我家古泉溪，四顧巖巒縈。",
            "日迂長者轍，來往紛振纓。",
            "湛泉偶趨風，嗽液咀流英。",
            "古榕憩陰陰，綠竹哦青青。",
            "泉鳴似喚客，盈耳清音泠。",
            "歡謠動海隅，溫詔來宸京。",
            "只今遊覽地，回首真郵亭。"
        ],
        "title": "府判再示楹字韻詩再和之",
        "id": "30332680-5767-4cae-be17-c1a3531ab025"
    },
    {
        "author": "徐鹿卿",
        "paragraphs": [
            "嵯峨聶都山，豫水茲發原。",
            "始者才濫觴，其流細涓涓。",
            "東行介南埜，章水西入焉。",
            "又東漸雄張，有州故名虔。",
            "貢水遠來赴，融合爲贛川。",
            "當其初合時，泓渟匪爲淵。",
            "中通尺五流，玉虹卧蜿蜒。",
            "群山來左右，萬石梗後前。",
            "初疑牧群羊，忽訝墮飛鳶。",
            "伏犀狀魁桀，浮鴈影接聯。",
            "阿河陣敢死，赴浴池連錢。",
            "下者宛蹲踞，上者將騰騫。",
            "或矯首欲鬭，或宛留安眠。",
            "或退然深伏，露尖大如掌。",
            "或竦然特起，儼立高齊肩。",
            "或兩兩爲偶，或伍伍相連。",
            "此有一席平，彼有萬竅穿。",
            "齒齒漱寒冽，眼眼開青圓。",
            "形模互馳騁，氣勢相吐吞。",
            "平坦十數丈，變怪紛百千。",
            "顧盼不暇給，算數疇能殫。",
            "天公轟震霆，力士推雷門。",
            "上下相舂撞，對語不得聞。",
            "衆灘角巇嶮，四灘獨稱專。",
            "其一曰天柱，豎立如登天。",
            "幽深下無際，渦盤矗迴旋。",
            "其下爲舞索，風索飛翩翩。",
            "絕流迤而東，蛇蚓相縈牽。",
            "大了與惶恐，殆見伯仲間。",
            "輕駃疾於箭，號怒沸若煎。",
            "下此得安流，衽席過舟船。",
            "我生苦萍梗，薄宦遊梅關。",
            "三載兩經過，每過心爲寒。",
            "酹酒問長江，胚胎始何年。",
            "胡不事夷易，而樂從嶮難。",
            "江神信靈異，恍惚若有言。",
            "吾來卜居此，肇自開混元。",
            "清兮伏塵滓，介如抱剛堅。",
            "一片朝宗心，萬折無變遷。",
            "所樂在兼濟，未始間愚賢。",
            "征人閙憧憧，鷁首浮翩翩。",
            "吾力所能任，登岸常相先。",
            "雖然有觸齧，自取非吾愆。",
            "清獻昔疏剔，不露斧鑿痕。",
            "至今虎城下，滾滾流遺恩。",
            "坡仙逐海南，爲世所棄捐。",
            "風帆一葉身，詩句萬口傳。",
            "灘石本非嶮，人自以嶮看。",
            "委蛇曲折間，道徑自平平。",
            "子行但由中，坎窞居其邊。",
            "子舟要適平，輕重防其偏。",
            "乘流亦良便，避礙須達權。",
            "五湖瑩如鏡，瞬息風濤掀。",
            "嬉笑或藏怒，至愛存笞鞭。",
            "灘石信非嶮，嶮處却萬全。",
            "我聞說是義，心思俱豁然。",
            "一笑過灘去，落照銜山前。"
        ],
        "tags": [
            "长江"
        ],
        "title": "出灘賦灘石",
        "id": "70892ad2-5f8c-411c-963a-cc57586166e4"
    },
    {
        "author": "徐鹿卿",
        "paragraphs": [
            "荒凉橫浦郡，頗稱冷官居。",
            "爲甚更清睡，冬來不讀書。"
        ],
        "title": "雜興  其一",
        "id": "112b9da1-6396-4c60-a960-453b2a40e6d7"
    },
    {
        "author": "徐鹿卿",
        "paragraphs": [
            "梅花亦何奇，偏便幽人愛。",
            "清寒風雪夜，一枝靜相對。"
        ],
        "title": "雜興  其二",
        "id": "4dac59e0-1b44-4a14-a666-db490bf5085d"
    },
    {
        "author": "徐鹿卿",
        "paragraphs": [
            "竹枝雙翡翠，縮頸照寒水。",
            "驀見渡溪人，一聲忽飛起。"
        ],
        "title": "雜興  其三",
        "id": "aa9de6ca-732d-43ea-a7d1-50e12cf0890e"
    },
    {
        "author": "徐鹿卿",
        "paragraphs": [
            "庭蘭尚牢落，庭草已勾萌。",
            "草與蘭何似，東風亦世情。"
        ],
        "title": "雜興  其四",
        "id": "bb6c0318-57e7-429b-a43a-0002c7333862"
    },
    {
        "author": "徐鹿卿",
        "paragraphs": [
            "豈不謀數椽，吾力苦未足。",
            "破屋儻支撐，尚堪燈火讀。"
        ],
        "title": "雜興  其五",
        "id": "b041ec03-97ce-4ee5-8456-3e61b6ce015e"
    },
    {
        "author": "徐鹿卿",
        "paragraphs": [
            "學詩不能神，得句常草草。",
            "儻可寄吾懷，豈必人稱好。"
        ],
        "title": "雜興  其六",
        "id": "215fbb3e-6821-4e28-964c-0fe0c2c1e6d0"
    },
    {
        "author": "徐鹿卿",
        "paragraphs": [
            "庾山高入雲，章水清見骨。",
            "山高晚宜梅，水清寒浸月。",
            "美人天一方，雲烟妙空闊。",
            "带月簪梅花，獨起舞殘雪。"
        ],
        "title": "月夜赴郡會歸輾轉不成寐觸事感懷口占四古句  其一",
        "id": "de698adc-5429-49b7-a019-790eff7525b6"
    },
    {
        "author": "徐鹿卿",
        "paragraphs": [
            "槎牙兩榕木，偃蹇江之濆。",
            "雖緣擁腫廢，幸免尋斧斤。",
            "東家不鳴鴈，喑默存其神。",
            "事固不一概，鴈烹木長春。"
        ],
        "title": "月夜赴郡會歸輾轉不成寐觸事感懷口占四古句  其二",
        "id": "dc324315-249c-48f7-b55b-b3038aa0b19a"
    },
    {
        "author": "徐鹿卿",
        "paragraphs": [
            "連雲峙華屋，東隅滿荆棘。",
            "延緣耗地利，狼藉窺空壁。",
            "一朝火燎原，根枝蕩無迹。",
            "蔓除亦可喜，火烈憂轉劇。"
        ],
        "title": "月夜赴郡會歸輾轉不成寐觸事感懷口占四古句  其三",
        "id": "774f9e72-4b9d-4886-8efe-96fcbe0be37e"
    },
    {
        "author": "徐鹿卿",
        "paragraphs": [
            "騎獵似爲業，養鷹如養兒。",
            "人言鷹玩兔，主翁鼎鑊之。",
            "玩兔信不忠，九死固其宜。",
            "萬一疑似間，群鷹驚欲飛。"
        ],
        "title": "月夜赴郡會歸輾轉不成寐觸事感懷口占四古句  其四",
        "id": "dbd6ff47-9872-4997-8508-93c2a6954615"
    },
    {
        "author": "徐鹿卿",
        "paragraphs": [
            "西江最上流，南安古名城。",
            "庾山蔚然秀，章水瀏其清。",
            "異代得偉人，分此風月平。",
            "往者程伯溫，關决燁有聲。",
            "煌煌萬金産，烱烱雙珠明。",
            "四海名父子，一門佳弟兄。",
            "造詣極洙泗，叩擊鏗英莖。",
            "流風已百載，今日復一程。",
            "提屏東方來，寬令孚群甿。",
            "名門衍餘慶，蘭玉添新榮。",
            "山川萃神秀，穹垕儲精英。",
            "仲律青陽熙，五夜璧月盈。",
            "天上雙麒麟，剛欲逐隊行。",
            "抱送者釋氏，協夢兮長庚。",
            "昔爲程氏子，俱以斯道鳴。",
            "今爲陳家兒，岐嶷由天成。",
            "覓公洗兒錢，我不學世情。",
            "期公愛子深，視厥程先生。",
            "器質待涵養，門戶須支撐。",
            "會看三世間，接踵當拒衡。"
        ],
        "title": "賀判府生子",
        "id": "00858474-fc4d-43ef-b92f-e019aba1f430"
    },
    {
        "author": "徐鹿卿",
        "paragraphs": [
            "玉局詩中皇恐灘，聞之已爲骨毛寒。",
            "那知舞索并天柱，更向前頭作怒瀾。"
        ],
        "title": "之官過贛灘  其一",
        "id": "c98c3f47-f4fb-481b-b104-3154ebe4727c"
    },
    {
        "author": "徐鹿卿",
        "paragraphs": [
            "灘聲嘈雜怒轟雷，頑石參差撥不開。",
            "行客盡言灘路嶮，誰教君向嶮中來。"
        ],
        "title": "之官過贛灘  其二",
        "id": "d768c5d9-edd8-4d99-9c53-8ff42485b350"
    },
    {
        "author": "徐鹿卿",
        "paragraphs": [
            "一鷺翩翩傍釣磯，隔汀群鷺已知機。",
            "空將辛苦供群吻，畢竟貪魚罪有歸。"
        ],
        "title": "雨霽報謁見一鷺得魚群鷺爭食之  其一",
        "id": "58b9ec30-91c0-4b56-9d76-3de03ff5d6b7"
    },
    {
        "author": "徐鹿卿",
        "paragraphs": [
            "履嶮窺魚得幾何，傍來攫取較多多。",
            "爭如歛翼餐餘粟，猶在人間潔白科。"
        ],
        "title": "雨霽報謁見一鷺得魚群鷺爭食之  其二",
        "id": "32fa3363-7575-47fd-8358-31bb4578dd69"
    },
    {
        "author": "徐鹿卿",
        "paragraphs": [
            "漸報星橋鐵鎖開，遊仙失脚下蓬萊。",
            "一番春色歸桃杏，半吐歌唇獻壽杯。"
        ],
        "title": "壽曾僉判  其一",
        "id": "2658eab8-d813-4d5b-b744-9835b1ba446a"
    },
    {
        "author": "徐鹿卿",
        "paragraphs": [
            "陸地新開萬朵蓮，綵雲擁出幙中仙。",
            "傅巖已入春宵夢，火急排雲叶九天。"
        ],
        "title": "壽曾僉判  其二",
        "id": "55292062-e439-48c4-ad16-599a476c671c"
    },
    {
        "author": "徐鹿卿",
        "paragraphs": [
            "榕陰漠漠俯清泉，泉溜涓涓不計年。",
            "未必塵紛敗佳思，憑欄得句却天然。"
        ],
        "title": "和杜子野湛泉詩來詩有塵事分清事之句",
        "id": "dbc08ed4-84d1-4897-8055-470707c63027"
    },
    {
        "author": "徐鹿卿",
        "paragraphs": [
            "太守一時留惠愛，詩仙萬古自清風。",
            "尋常藻繪初何記，終是人心記此翁。"
        ],
        "title": "子野又以詩來言不畫涪翁畫李翁再和之",
        "id": "90ce482c-c9ff-40db-aba4-44e6fdfcde17"
    },
    {
        "author": "徐鹿卿",
        "paragraphs": [
            "鵲群饒舌本何功，鴉陣狂言却似忠。",
            "聞鵲忻然鴉輒唾，甘諛易售古來同。"
        ],
        "title": "聞鴉有感",
        "id": "b2da96ee-c0ea-4632-bfa3-5eca2724b8da"
    },
    {
        "author": "徐鹿卿",
        "paragraphs": [
            "六宮粉黛溢三千，一箇中間寵愛專。",
            "自此世情生妄想，推排妃子作神仙。"
        ],
        "title": "讀楊妃傳",
        "id": "f00d1cf8-6d06-45aa-a1d7-ee208292a7bb"
    },
    {
        "author": "徐鹿卿",
        "paragraphs": [
            "想得當年月浸扃，諸公翰墨此縱橫。",
            "亭荒久矣詩亡恙，一道長江萬古清。"
        ],
        "tags": [
            "长江"
        ],
        "title": "曾氏清江亭",
        "id": "035c3b33-fa5b-4fe8-a365-f9d0dce455e4"
    },
    {
        "author": "徐鹿卿",
        "paragraphs": [
            "石瘦蘭馨入骨寒，筆端往往带儒酸。",
            "河陽桃李春風滿，此段煩君更畫看。"
        ],
        "title": "杜子野寄雲山蘭石四畫且以近詩來和韻酬之  其一",
        "id": "45f6aeee-f904-4736-8625-39ee23a5f85e"
    },
    {
        "author": "徐鹿卿",
        "paragraphs": [
            "愛君標格碧峰清，爲輟床頭竹葉瓶。",
            "想得醉餘鋒穎健，群鵝端欲博黄庭。"
        ],
        "title": "杜子野寄雲山蘭石四畫且以近詩來和韻酬之  其二",
        "id": "12d06725-eaa6-4622-a2f2-a3c2365d8d07"
    },
    {
        "author": "徐鹿卿",
        "paragraphs": [
            "誰遣持書晝打門，茶魁有句牧之孫。",
            "煎調還我西江手，水茗相投自不渾。"
        ],
        "title": "和杜宰送茶韻  其一",
        "id": "5115a539-0fba-4be2-b86b-5e982826839b"
    },
    {
        "author": "徐鹿卿",
        "paragraphs": [
            "月團不遣貢脩門，却寄書癡閉戶孫。",
            "若把焦坑分品第，濬功端合遜王渾。"
        ],
        "title": "和杜宰送茶韻  其二",
        "id": "888cd511-80ae-4c91-9f16-43d569b1278a"
    },
    {
        "author": "徐鹿卿",
        "paragraphs": [
            "五色雲牋到冷曹，更將果實飽詩饕。",
            "便應譜入來禽內，青李刊除着碧桃。"
        ],
        "title": "杜子野惠來禽內碧桃謝以一絕",
        "id": "ab229bf8-8d99-4cf4-b3dc-a77bd0c2ba3f"
    },
    {
        "author": "徐鹿卿",
        "paragraphs": [
            "玉局詩中曾識面，小山書後忽題名。",
            "鴟夷混沌俱慙遜，更勝河豚大瘦生。"
        ],
        "title": "子野惠竹𪕋有感而賦二絕  其一",
        "id": "589e7d08-2865-47f4-9fd8-b3da17c04984"
    },
    {
        "author": "徐鹿卿",
        "paragraphs": [
            "食根爲𪕋肥腰腹，食實爲凰長羽毛。",
            "同是此君供廩餼，居然地位判卑高。"
        ],
        "title": "子野惠竹𪕋有感而賦二絕  其二",
        "id": "1338caba-b501-4e32-aec9-8694e6bc351b"
    },
    {
        "author": "徐鹿卿",
        "paragraphs": [
            "矯矯雄張虎欲奔，低低蹲伏鴈成群。",
            "丁寧莫礙行舟過，喚作長生萬石君。"
        ],
        "title": "七月二十一日重過贛灘十絕句  其一",
        "id": "97875104-8120-40f7-a800-28e8dfe85243"
    },
    {
        "author": "徐鹿卿",
        "paragraphs": [
            "初疑萬馬立沙汀，又似臨流簇戍兵。",
            "激怒灘聲能許劣，終宵長泄不平鳴。"
        ],
        "title": "七月二十一日重過贛灘十絕句  其二",
        "id": "f570ade1-246c-4ca7-9f02-94b3a5fce269"
    },
    {
        "author": "徐鹿卿",
        "paragraphs": [
            "漱崖嚙石出奇功，浴月涵風淡蕩中。",
            "過者千帆閙如織，會心知有幾人同。"
        ],
        "title": "七月二十一日重過贛灘十絕句  其三",
        "id": "67a174f8-718d-472d-9910-1a7d5a190dbf"
    },
    {
        "author": "徐鹿卿",
        "paragraphs": [
            "乘車山徑苦崎傾，舟涉飛湍石膽驚。",
            "等是危途休計較，此心無礙盡堪行。"
        ],
        "title": "七月二十一日重過贛灘十絕句  其四",
        "id": "63a75b76-5ab4-4187-a691-66e74bb51f41"
    },
    {
        "author": "徐鹿卿",
        "paragraphs": [
            "北來快順一篙駃，南去間關百丈牽。",
            "世事從來且如許，下灘船看上灘船。"
        ],
        "title": "七月二十一日重過贛灘十絕句  其五",
        "id": "0c9f5877-0433-4809-b144-ab1aecf2bc43"
    },
    {
        "author": "徐鹿卿",
        "paragraphs": [
            "嶺海脂膏自古傳，至今來往共長川。",
            "靈靈有眼還知道，幾箇歸人月滿船。"
        ],
        "title": "七月二十一日重過贛灘十絕句  其六",
        "id": "f0a2a9a1-5199-4eab-a517-8e192711034a"
    },
    {
        "author": "徐鹿卿",
        "paragraphs": [
            "江清端可樂朝饑，嶮處行人盡得知。",
            "平陸波濤良叵測，嶮中却自是平夷。"
        ],
        "title": "七月二十一日重過贛灘十絕句  其七",
        "id": "c133f618-39ad-4f33-9e4c-82135caca86f"
    },
    {
        "author": "徐鹿卿",
        "paragraphs": [
            "聞道春江瀲灧時，灘平如掌棹如飛。",
            "何時滿却葵丘戍，流水桃花送客歸。"
        ],
        "title": "七月二十一日重過贛灘十絕句  其八",
        "id": "731c3b9f-6d33-4501-9b08-9378fbeb09c7"
    },
    {
        "author": "徐鹿卿",
        "paragraphs": [
            "十八灘頭一葉身，山川曾識舊詞臣。",
            "詩魂百載猶蘇醒，應笑風波解戲人。"
        ],
        "title": "七月二十一日重過贛灘十絕句  其九",
        "id": "0dd3de3b-2f89-43f4-846e-bebe52d92359"
    },
    {
        "author": "徐鹿卿",
        "paragraphs": [
            "儲潭初發未朝餐，一日經行十八灘。",
            "不似來時推不進，吟詩把酒傲驚湍。"
        ],
        "title": "七月二十一日重過贛灘十絕句  其一○",
        "id": "2a125a73-bb6e-4aba-a49e-ca4c45c3733e"
    },
    {
        "author": "徐鹿卿",
        "paragraphs": [
            "曉看窗影過飛鴉，短髮蓬鬆一半斜。",
            "兩月不遨直瘦却，夢尋庾嶺訪梅花。"
        ],
        "title": "廬陵試院次陳明叔韻",
        "id": "3bdac66a-097e-4972-8bc3-13f51cae68ac"
    },
    {
        "author": "徐鹿卿",
        "paragraphs": [
            "舊傳庾嶺梅花好，及到梅關少見梅。",
            "唯有一般差可信，南枝長占小春開。"
        ],
        "title": "梅花",
        "id": "fdb0dd98-e68f-4d5c-baee-037d8a666f4c"
    },
    {
        "author": "徐鹿卿",
        "paragraphs": [
            "熱猶造請褦襶子，老未知休矍鑠翁。",
            "立懦廉頑今幾見，桐江夢想一絲風。"
        ],
        "title": "觀釣",
        "id": "4d2ed60c-60fc-4ed2-b24b-b3902e76b729"
    },
    {
        "author": "徐鹿卿",
        "paragraphs": [
            "玉妃圍坐簇娉婷，勾引陽和媚德星。",
            "洗盡凡花脂粉氣，月香亭是雪香亭。"
        ],
        "title": "府判社日招飲蔣園座中索賦詩三絕句  其一",
        "id": "9f9b13e0-1cdb-4324-ab8f-73ea30137c54"
    },
    {
        "author": "徐鹿卿",
        "paragraphs": [
            "城西好事主人家，走送天香國色花。",
            "嶺阯三年才見此，便應奴婢命山茶。"
        ],
        "title": "府判社日招飲蔣園座中索賦詩三絕句  其二",
        "id": "acbdabc3-6b4f-40bd-8780-b5414f3d630e"
    },
    {
        "author": "徐鹿卿",
        "paragraphs": [
            "柳絲摇曳春風裏，山色空濛社雨中。",
            "領略韶華拚一醉，巴歌聊爾效南翁。"
        ],
        "title": "府判社日招飲蔣園座中索賦詩三絕句  其三",
        "id": "9ba0a401-5242-409a-bbb8-504531e5bbcc"
    },
    {
        "author": "徐鹿卿",
        "paragraphs": [
            "鶑谷聲喧雨乍晴，邦人引領望屏星。",
            "陽和一氣元無際，小爲尋花到野亭。"
        ],
        "title": "再續前韻  其一",
        "id": "080191c6-9a3f-45b9-a75c-4ddc45f6c472"
    },
    {
        "author": "徐鹿卿",
        "paragraphs": [
            "荷囊清白舊傳家，來看溶溶月下花。",
            "不似尋常殺風景，也宜飲酒也宜茶。"
        ],
        "title": "再續前韻  其二",
        "id": "76679f37-f252-4c62-990f-1b8847c3cd9c"
    },
    {
        "author": "徐鹿卿",
        "paragraphs": [
            "筆端鸞鳳詩千首，社下鷄豚酒一鍾。",
            "九十日春今强半，典衣還憶少陵翁。"
        ],
        "title": "再續前韻  其三",
        "id": "52dffbd5-cc8d-48a9-8498-513902d4ec2b"
    },
    {
        "author": "徐鹿卿",
        "paragraphs": [
            "城南烟雨趁春耕，遥指屏星是福星。",
            "肯學晉人耽燕樂，只因修禊會蘭亭。"
        ],
        "title": "依前韻呈府判  其一",
        "id": "813e5bdc-b219-4622-b7c0-c2d70c45daac"
    },
    {
        "author": "徐鹿卿",
        "paragraphs": [
            "占籍蓬萊第一家，勸農蒔稻莫蒔花。",
            "時和不但歌華黍，牆有柔桑焙有茶。"
        ],
        "title": "依前韻呈府判  其二",
        "id": "74218af7-e426-4ef7-874d-a1e89dcd0aac"
    },
    {
        "author": "徐鹿卿",
        "paragraphs": [
            "發舒生意烟花外，醖釀豐年雨意中。",
            "關决郡條知有助，故應千里化文翁。"
        ],
        "title": "依前韻呈府判  其三",
        "id": "3531e932-ec86-4507-b959-ff115fa37c23"
    },
    {
        "author": "徐鹿卿",
        "paragraphs": [
            "素粧芍藥萬花王，葉未全舒滿國香。",
            "醉眼夢騰渾不醒，虎賁却似蔡中郎。"
        ],
        "title": "月香亭主人送似牡丹座客作芍藥品題  其一",
        "id": "64ab532b-bd16-4516-8cce-65d8e7898da7"
    },
    {
        "author": "徐鹿卿",
        "paragraphs": [
            "玉容當配水仙王，壓盡群花不敢香。",
            "晝困未甦酣宿雨，也疑湯餠試何郎。"
        ],
        "title": "月香亭主人送似牡丹座客作芍藥品題  其二",
        "id": "b32f8ace-0b12-443f-965d-7e63820380bb"
    },
    {
        "author": "徐鹿卿",
        "paragraphs": [
            "橫江江上四山環，少得當前面勢寬。",
            "試上此堂舒遠目，疎林盡處見峰巒。"
        ],
        "title": "愛山堂七絕句  其一",
        "id": "e10b53f3-32dc-442a-a0bb-16dec4a52b87"
    },
    {
        "author": "徐鹿卿",
        "paragraphs": [
            "大峰舒肆小峰崷，簾幙中間坐五侯。",
            "立斷斜陽吟不透，一聲牧笛滿林秋。"
        ],
        "title": "愛山堂七絕句  其二",
        "id": "e920a206-a670-448f-8167-4b89ea40a456"
    },
    {
        "author": "徐鹿卿",
        "paragraphs": [
            "竹籬茅店野人家，門外清流一带斜。",
            "小隠桃溪端的是，更須水上覓胡麻。"
        ],
        "title": "愛山堂七絕句  其三",
        "id": "2e8fe7a4-94a9-46ae-92bc-fbb7e61fe279"
    },
    {
        "author": "徐鹿卿",
        "paragraphs": [
            "比屋桑麻三月雨，夾溪桃李四時春。",
            "誰歟幻出山前景，指似堂中覓句人。"
        ],
        "title": "愛山堂七絕句  其四",
        "id": "8ba72c21-5687-454f-9307-863b1f46ff4d"
    },
    {
        "author": "徐鹿卿",
        "paragraphs": [
            "自有堂來三換扁，官居賢否只山知。",
            "酴醾嫵媚今何許，山色青妍宛舊時。"
        ],
        "title": "愛山堂七絕句  其五",
        "id": "195b0e2e-060c-49af-8f7d-23b32bdce272"
    },
    {
        "author": "徐鹿卿",
        "paragraphs": [
            "客問主人今暇否，主人心與水雲閒。",
            "庭空吏散文書靜，茗椀熏爐上愛山。"
        ],
        "title": "愛山堂七絕句  其六",
        "id": "bb4e03e8-eec8-457b-bab5-d21a199c15bc"
    },
    {
        "author": "徐鹿卿",
        "paragraphs": [
            "坡谷經行久品題，顧令迂拙强搜詩。",
            "雖然何世無坡谷，山立孤高好自持。"
        ],
        "title": "愛山堂七絕句  其七",
        "id": "9bd743ca-b588-4762-bcff-1e6a4bd086f7"
    },
    {
        "author": "徐鹿卿",
        "paragraphs": [
            "鍾期不作伯牙死，琴墮雲烟莽蒼中。",
            "翠玉樓前幾識子，山風吹散又西東。"
        ],
        "title": "贈琴士翁明遠併簡幹教二黄丈  其一",
        "id": "ed50cdad-c685-468a-b00d-3184c925fe36"
    },
    {
        "author": "徐鹿卿",
        "paragraphs": [
            "莫恨吾琴難入俗，俗人不聽韻方高。",
            "𥱧箏耳畔休拈出，韶石亭前走一遭。"
        ],
        "title": "贈琴士翁明遠併簡幹教二黄丈  其二",
        "id": "a781b824-296b-4021-866a-947647da9ec7"
    },
    {
        "author": "徐鹿卿",
        "paragraphs": [
            "靜寄琴中適意吟，魯庵句裏自然琴。",
            "琴詩苦要清如許，千古寥寥覓賞音。"
        ],
        "title": "贈琴士翁明遠併簡幹教二黄丈  其三",
        "id": "2a4b01e8-139a-4eed-991e-49918f8cd79b"
    },
    {
        "author": "徐鹿卿",
        "paragraphs": [
            "我亦能琴妙不傳，無琴無譜併無絃。",
            "客來問訊琴安在，指似孤鴻落日邊。"
        ],
        "title": "贈琴士翁明遠併簡幹教二黄丈  其四",
        "id": "7d828188-3494-4951-a423-412dde2f1cab"
    },
    {
        "author": "徐鹿卿",
        "paragraphs": [
            "群山湧浪翠周遭，中峙層臺氣象豪。",
            "萬里闕庭長在望，定應天眼照孤高。"
        ],
        "title": "章貢三咏 鬰孤臺",
        "id": "2a0880d9-2281-48c2-9dd2-ba35cae7f864"
    },
    {
        "author": "徐鹿卿",
        "paragraphs": [
            "崇山脩竹小蘭亭，人在雲烟深處行。",
            "環立千竿了清絕，中盤一徑巧紆縈。",
            "紛紛鴈鶩庭堆案，擾擾蠅蝸市有聲。",
            "洞裏道人忘底事，小橋西畔句初成。"
        ],
        "title": "章貢三咏 鬰孤洞天",
        "id": "421bfad3-76a3-45a4-a36c-283e5c0e24c1"
    },
    {
        "author": "徐鹿卿",
        "paragraphs": [
            "夢跨長虹海上遊，寒生肌骨一壺秋。",
            "好風吹得時魂醒，自寄雲間翠玉樓。"
        ],
        "title": "章貢三咏 翠玉樓",
        "id": "553a009c-4260-4173-86fa-711676a1d3b3"
    },
    {
        "author": "徐鹿卿",
        "paragraphs": [
            "斗大山州枕上流，蓬山仙客此遨遊。",
            "讀書竹屋公多暇，樂業江郊民有秋。",
            "泮藻叢邊深長育，嶺梅香裏費賡酬。",
            "有人來問和羹味，太守忘言一笑休。"
        ],
        "title": "上判府陳秘丞  其一",
        "id": "52abc256-d8f3-41a8-84e3-439c13097119"
    },
    {
        "author": "徐鹿卿",
        "paragraphs": [
            "向來一榻下南州，此事無傳閲幾秋。",
            "顧我風流非孺子，乃今天幸事王侯。",
            "頹波甚矣誰能返，砥柱巋然好鎮浮。",
            "喚起東湖風月夢，請爲榱桷備兼收。"
        ],
        "title": "上判府陳秘丞  其二",
        "id": "aa6b6611-7492-4508-8292-7ace4669024b"
    },
    {
        "author": "徐鹿卿",
        "paragraphs": [
            "南來冠蓋總名流，契合全忘是宦遊。",
            "清甚夜寒金井露，瑩於霜曉玉壺秋。",
            "梅關景物詩陶寫，蓮幙風流酒勸酬。",
            "只恐烏羅留不住，漢庭山立看揚休。"
        ],
        "title": "酬溫戶見和首篇",
        "id": "c9353394-7bfa-4fb1-917d-09bac1161b6d"
    },
    {
        "author": "徐鹿卿",
        "paragraphs": [
            "後來令尹職承流，君亦牛刀嶺阯遊。",
            "和氣滿城桃醉雨，仁風四野麥先秋。",
            "陳玄譜在交逾固，毛穎功多賞未酬。",
            "撫字勞心古如此，不須爲米便歸休。"
        ],
        "title": "酬陳太庾  其一",
        "id": "d3125932-7b95-4b12-b859-db9d465c1687"
    },
    {
        "author": "徐鹿卿",
        "paragraphs": [
            "英聲獵獵滿山州，翠剡飛來鶚在秋。",
            "父母視民非俗吏，子男分土列諸侯。",
            "篇詩捲送驪珠爛，杯酒相從蠟味浮。",
            "不必即人人即我，定知瑚璉合當收。"
        ],
        "title": "酬陳太庾  其二",
        "id": "96c18d6b-f4fa-4d1e-b9a6-1693ea9ffb95"
    },
    {
        "author": "徐鹿卿",
        "paragraphs": [
            "商山黄綺信清流，自合相從鶴禁遊。",
            "鄴架爛觀三萬軸，莊椿行老八千秋。",
            "高懷莫遣群兒覺，佳句那無半語酬。",
            "我亦諸侯老賓客，更將墨守問何休。"
        ],
        "title": "酬何學賓  其一",
        "id": "ffceec22-f6a2-4fe3-91bf-e5e3481d28ae"
    },
    {
        "author": "徐鹿卿",
        "paragraphs": [
            "昔聞鼻祖在揚州，詩句清於玉露秋。",
            "奕世相承忻有後，在家還復勝封侯。",
            "觀頤義熟靈龜見，祝壽杯深綠蟻浮。",
            "丹鳳休銜丹詔下，黄冠已懶待黄收。"
        ],
        "title": "酬何學賓  其二",
        "id": "057391ad-6300-4445-99a9-ef85a5d68af5"
    },
    {
        "author": "徐鹿卿",
        "paragraphs": [
            "夫君砥柱屹中流，也肯來爲泮水遊。",
            "好句上摩周雅頌，褒詞榮過魯春秋。",
            "高山忽奏音逾古，美玉深藏價未酬。",
            "搜遍枯腸難論報，江淹聊欲擬陽休。"
        ],
        "title": "酬曾學錄王掌祠  其一",
        "id": "a01dcdb3-c142-4ef5-a4ca-0336f2874d93"
    },
    {
        "author": "徐鹿卿",
        "paragraphs": [
            "去年射策古杭州，來到梅關歲已秋。",
            "德薄豈堪儀衆俊，貧軀聊復客諸侯。",
            "一窗燈火味清苦，四座風流酒拍浮。",
            "弟子無非樑棟用，先生未必副先收。"
        ],
        "title": "酬曾學錄王掌祠  其二",
        "id": "91bf099c-e496-4a96-aaea-10a9c5e0271d"
    },
    {
        "author": "徐鹿卿",
        "paragraphs": [
            "詞源傾寫峽江流，曾蹋槐花月裏遊。",
            "梅嶺詩篇一甌雪，芹宮書冊四山秋。",
            "明珠小借枯崖潤，美玉那無善價酬。",
            "再戰定穿三級浪，絲鞭席帽拜新休。"
        ],
        "title": "酬張錄南老  其一",
        "id": "5d9b1a24-b397-4bf4-96b4-26bc5724529f"
    },
    {
        "author": "徐鹿卿",
        "paragraphs": [
            "生長西江帝子州，蟪蛄强欲語春秋。",
            "溉根正喜逢張籍，拾芥寧堪擬夏侯。",
            "冷淡工夫千兔禿，飄零蹤跡一萍浮。",
            "自量只合山林住，烏幙如何也見收。"
        ],
        "title": "酬張錄南老  其二",
        "id": "eb12628b-57fc-4f97-8f51-2c0206a38d22"
    },
    {
        "author": "徐鹿卿",
        "paragraphs": [
            "章水元通劍水流，朅來庠序得同遊。",
            "自從快蹋梅花雪，一洗從前茆瘴秋。",
            "官况我今忘獨冷，鳴聲君合起相酬。",
            "龍光自有張華識，句不驚人未遽休。"
        ],
        "title": "酬張直學  其一",
        "id": "03310215-6f17-414a-9bf6-84b7292876c9"
    },
    {
        "author": "徐鹿卿",
        "paragraphs": [
            "平生久願識荆州，落落參辰幾度秋。",
            "下榻有誰知孺子，運籌端合屬留侯。",
            "吟成春草夢非夢，跡漾風萍浮自浮。",
            "見說桂枝消息近，廣寒清徹片雲收。"
        ],
        "title": "酬張直學  其二",
        "id": "058d7b26-acfb-443a-93a0-255431aa8e18"
    },
    {
        "author": "徐鹿卿",
        "paragraphs": [
            "滾滾詞源峽倒流，飄飄擬上廣寒遊。",
            "一編芹泮挑燈夜，兩捷槐花得意秋。",
            "賸喜文盟堪共結，忽驚詩債未曾酬。",
            "數能相過徵奇事，肯學淵明遣客休。"
        ],
        "title": "酬吳直學  其一",
        "id": "37b2f137-3c0b-467f-9b4e-d3afb412f45f"
    },
    {
        "author": "徐鹿卿",
        "paragraphs": [
            "慚無健筆敵蘇州，蝸蚓聊鳴子夜秋。",
            "問樂定應從季子，尋盟自許長滕侯。",
            "佇看騰踏飛黄去，小共徜徉大白浮。",
            "會有鷄林識風雅，一詩端把百金收。"
        ],
        "title": "酬吳直學  其二",
        "id": "2d251b62-75e1-4912-9c1d-cf0d97e982a7"
    },
    {
        "author": "徐鹿卿",
        "paragraphs": [
            "儒官領袖得名流，子佩應無在闕遊。",
            "只要松筠柰霜雪，須知蘭菊自春秋。",
            "年齡五十當榮顯，風月三千足唱酬。",
            "揚善推能需叶贊，有容心地儘休休。"
        ],
        "title": "酬朱直學  其一",
        "id": "52606434-cff9-4522-ba96-3a84f7a0a8eb"
    },
    {
        "author": "徐鹿卿",
        "paragraphs": [
            "南來草木半炎州，喜見冰壺一段秋。",
            "所學有原真父子，自前無種是王侯。",
            "傳家肯羨金籯滿，用世還知玉璞酬。",
            "人事盡時天理見，但勤耕耨候豐收。"
        ],
        "title": "酬朱直學  其二",
        "id": "71b65bdb-10d5-4588-897f-5c940d3de5bc"
    },
    {
        "author": "徐鹿卿",
        "paragraphs": [
            "人生遇坎與乘流，入則藏脩出則遊。",
            "風順鵾鵬須擊海，時來蟋蟀自吟秋。",
            "教經已勝金籯贈，遺錦慚無玉案酬。",
            "着脚蘭臺自今始，懸知下筆不能休。"
        ],
        "title": "酬楊直學  其一",
        "id": "3a058035-33c8-45ef-a242-eed376b56562"
    },
    {
        "author": "徐鹿卿",
        "paragraphs": [
            "四海聲名揚道州，亭亭心幹凜高秋。",
            "耳孫自是千人傑，骨相當爲萬里侯。",
            "春入草堂清夢透，名登桂籍暗香浮。",
            "錦囊正恨新詩少，說與奚奴取次收。"
        ],
        "title": "酬楊直學  其二",
        "id": "51dd4cda-6669-4310-a120-450963c657d2"
    },
    {
        "author": "徐鹿卿",
        "paragraphs": [
            "故家名姓塞乾坤，曾上歐蘇涑水門。",
            "似此高風寧幾箇，至今流澤到諸孫。",
            "譚詩江上風烟圃，訪我梅邊竹石村。",
            "尚有典刑堪世守，會看溟海化鵬鵾。"
        ],
        "title": "贈太和曾機宜",
        "id": "dbcb040e-76bf-4980-9ba2-8431eb0ed9f2"
    },
    {
        "author": "徐鹿卿",
        "paragraphs": [
            "壽山輝彩照湖山，管領春光又一翻。",
            "動地名聲太丘長，傳家詩派簡齋孫。",
            "梅關訊息羹調鼎，桃縣風流酒滿尊。",
            "里社逢時公事在，好施奇計復中原。"
        ],
        "title": "壽陳太庾",
        "id": "ae2133a2-4d03-4102-8fce-bbf12faff261"
    },
    {
        "author": "徐鹿卿",
        "paragraphs": [
            "淡烟疎雨杏花天，回首春光又一年。",
            "月桂香中方並駕，嶺梅陰裏競揚鞭。",
            "覺來始悟他人夢，着罷傍觀國手先。",
            "一動靜間知造化，吟情渾寄柳絲邊。"
        ],
        "title": "去年脩禊後三日得南宮捷報於家今年是日與同年趙簿同事泮宮感而賦詩",
        "id": "4c611431-a6b4-4b03-b582-10a3871e3467"
    },
    {
        "author": "徐鹿卿",
        "paragraphs": [
            "一昨瞻依尺五天，青衫槐簡是同年。",
            "飛騰影裏尋芳躅，警蹕聲中響靜鞭。",
            "夷路已看騰驥駃，競風須遜畫蛇先。",
            "宗臣底事猶棲棘，有策籌邊不在邊。"
        ],
        "title": "趙簿見和復次韻",
        "id": "7c1fbfe0-c2d8-4ea1-89d7-d4f73182cab5"
    },
    {
        "author": "徐鹿卿",
        "paragraphs": [
            "極目龍門峻接天，仕塗傾蓋便忘年。",
            "太平官府閑吟竹，勝處園林笑舉鞭。",
            "松柏凌霜知獨後，樓臺得月會居先。",
            "老臣憂國誰能識，飛雪飄飄上鬢邊。"
        ],
        "title": "酬黎丞見和",
        "id": "2a8ada2f-4e32-4f15-8b1f-b5ca8efe5b8f"
    },
    {
        "author": "徐鹿卿",
        "paragraphs": [
            "襟懷瀟灑浴沂天，家學相傳幾百年。",
            "外物莫貪蒼玉佩，真才肯賈蠟黄鞭。",
            "不平未用鳴東野，懶讀難爲誚孝先。",
            "頼有濂溪衣鉢在，滿庭風月浩無邊。"
        ],
        "title": "酬曾教正",
        "id": "b38a64d8-50df-496e-ae8f-4efd886fa7b7"
    },
    {
        "author": "徐鹿卿",
        "paragraphs": [
            "橫浦雖然一角天，周程清化幾經年。",
            "從前步武堪同轍，近裏工夫好着鞭。",
            "自笑已居王勃後，相期常恐祖生先。",
            "地麟自此符佳讖，魁宿聯輝庾嶺邊。"
        ],
        "title": "酬正錄直學",
        "id": "f6822962-3da2-4519-a335-1649721a2dc5"
    },
    {
        "author": "徐鹿卿",
        "paragraphs": [
            "笑傲壺中別一天，德人端合享耆年。",
            "鳴鳩不栩堪供杖，老驥馳思渠假鞭。",
            "儀表特居終賈上，名聲突出勝黄先。",
            "熊彲已入佳占未，明月清風渭水邊。"
        ],
        "title": "酬何學賓",
        "id": "2aadeffd-749f-4214-9fb6-0c7efae6e0c1"
    },
    {
        "author": "徐鹿卿",
        "paragraphs": [
            "我來橫浦訪遺言，無垢先生有正傳。",
            "雙跡凄凉城下寺，一書泄露性中天。",
            "向來富貴俱荒草，今日風流尚湛泉。",
            "東谷有人知此意，平生耻售蠟黄鞭。"
        ],
        "title": "去歲王監嶽以詩餞行且求無垢語錄次韻送之",
        "id": "407fc22c-0765-41ff-9150-a8ddc8fb3c32"
    },
    {
        "author": "徐鹿卿",
        "paragraphs": [
            "夢繞康王酌水簾，不知身世宦東南。",
            "蘇仙忽餉焦坑品，子尚渾凝曉露甘。",
            "便遏鼻雷醒睡思，仍澆舌本發清譚。",
            "搜枯破悶功神速，數到盧仝椀兩三。"
        ],
        "title": "和張直學送新茶韻",
        "id": "95847bd6-bd4f-440b-ac4a-4b144cd9f0bc"
    },
    {
        "author": "徐鹿卿",
        "paragraphs": [
            "南極星高月一弓，天將好事慶仙翁。",
            "朝中詔遣鮮于使，境上民爭正獻公。",
            "葵藿傾陽清瘴霧，旗幢蓋海颺薰風。",
            "梅關南北俱和氣，祝壽歡聲兩處同。"
        ],
        "title": "壽提舉陳秘丞  其一",
        "id": "d8858a85-c825-4c61-8c16-3aac49486b99"
    },
    {
        "author": "徐鹿卿",
        "paragraphs": [
            "昔在興隆歲甲申，文恭當軸秉鴻鈞。",
            "如今休運重開宋，指日清朝再相陳。",
            "會有勳名償小戊，肯將官職怨雌辰。",
            "百年盛事看層見，請頌中興嶽降神。"
        ],
        "title": "壽提舉陳秘丞  其二",
        "id": "fb417c1e-15a1-47a3-922d-d5c66a6d6eb3"
    },
    {
        "author": "徐鹿卿",
        "paragraphs": [
            "炎運中天歲甲申，誰令漢鼎重千鈞。",
            "故家輿地傷瓜裂，真主城樓細指陳。",
            "今古一時如合券，明良千載慶逢辰。",
            "來年竹帛功名就，圖繪雲臺筆有神。"
        ],
        "title": "再用前韻送地圖",
        "id": "d4ff030c-a1d6-40a8-b74a-e7e440e76b6c"
    },
    {
        "author": "徐鹿卿",
        "paragraphs": [
            "栖迹梅花嶺下州，梅關未到已神遊。",
            "右江左廣山分水，薄霧輕烟雨作秋。",
            "物是人非一今古，南來北往幾公侯。",
            "就中認得禪機者，非錫非泉是道不。"
        ],
        "title": "至梅關書呈僚友",
        "id": "4455d7f4-3557-4ad9-a1c0-431f2a8ccf0f"
    },
    {
        "author": "徐鹿卿",
        "paragraphs": [
            "寒儒家世派南州，天遣芹宮並俊遊。",
            "劍水章江千里月，天孫河鼓一番秋。",
            "曬書舊事聊同郝，聯句新聲恐類侯。",
            "隔歲槐黄頻入夢，曾知山角已生不。"
        ],
        "title": "士友見和七月七日曝書依元韻謝之",
        "id": "87aefebe-74b8-497c-af1d-47170362dc38"
    },
    {
        "author": "徐鹿卿",
        "paragraphs": [
            "送客章江庾嶺邊，試將行止問蒼天。",
            "雖然刖足終全璞，尚有知音莫斷絃。",
            "仕路偶來雲出岫，歸裝何有月隨船。",
            "鼠肝蟲臂冥心久，一笑掀髯對湛泉。"
        ],
        "title": "送周幹",
        "id": "ebdf53d5-9b0c-4c82-8bf2-d691e9ee2d05"
    },
    {
        "author": "徐鹿卿",
        "paragraphs": [
            "鳥篆開端不路鋒，錐紗成畫體逾工。",
            "中間三到屋漏雨，此後仍傳壁坼風。",
            "羲獻以來名絕學，徽章之外更明公。",
            "朝天此去承清問，一片丹心筆陣中。"
        ],
        "title": "郭府判書友于堂榜謝之以詩  其一",
        "id": "ca6e8be7-be86-4a4e-8725-1042eed7486e"
    },
    {
        "author": "徐鹿卿",
        "paragraphs": [
            "堂礙雲霄扁友于，黑蛟光射斗牛墟。",
            "細筋入骨藏稜外，妙手師心灑墨初。",
            "只爲忠誠珍柳筆，多因節義重顔題。",
            "知君清德光前古，發露毫端直緒餘。"
        ],
        "title": "郭府判書友于堂榜謝之以詩  其二",
        "id": "89cedb84-2eaa-4ab5-82d9-6495875911d3"
    },
    {
        "author": "徐鹿卿",
        "paragraphs": [
            "夫君漸是買臣年，耻眩虛名賈蠟鞭。",
            "斗酒新豐無飲伴，宮袍采石詫詩仙。",
            "寒花傲節休嫌晚，蟠木爲容不假先。",
            "更上詩壇參杜甫，清譚相對紙生烟。"
        ],
        "title": "廬陵曾省元求書見杜宰和韻餞其行",
        "id": "d5769dd1-fb93-4b3c-b66b-ed2b3b62bf7e"
    },
    {
        "author": "徐鹿卿",
        "paragraphs": [
            "清夢蘧蘧楚峽陽，鎔成句法味悠長。",
            "栽桃小試經綸手，泛菊聊澆錦繡腸。",
            "逸思已堪凌賀白，高懷贏得傲羲皇。",
            "此中真趣人知麽，愛酒陶潛不是狂。"
        ],
        "title": "三山周省元索詩依杜宰韻賦二章  其一",
        "id": "2f008b1a-822e-4f18-a6c6-c7007245619c"
    },
    {
        "author": "徐鹿卿",
        "paragraphs": [
            "閒呼斗酒醉斜陽，欲說還休此話長。",
            "笑我平生窮到骨，羨君萬卷富撐腸。",
            "向來一見梅初白，別後重逢菊正黄。",
            "潘縣主人如下問，爲言不減向來狂。"
        ],
        "title": "三山周省元索詩依杜宰韻賦二章  其二",
        "id": "a9e9dbe6-6863-4eeb-a3a5-0db813110e03"
    },
    {
        "author": "徐鹿卿",
        "paragraphs": [
            "奇寶寧容棄道傍，名藩贊理令飛霜。",
            "冀都便覺群空馬，魯市應無詐飲羊。",
            "嶺阯雲烟新入詠，天邊日月趣依光。",
            "吾民疾痛誰醫得，好試家傳已效方。"
        ],
        "title": "林府判錄示近製依韻和呈二首  其一",
        "id": "0b3310ac-ef10-4170-b53d-4de6f0220b25"
    },
    {
        "author": "徐鹿卿",
        "paragraphs": [
            "冷宦趨承木向陽，窺斑良覺愧真長。",
            "摩挲千里紅塵脚，浣滌十年新學腸。",
            "小節自期冰皎潔，高吟滿聽月昏黄。",
            "青蠅附驥從茲始，底用行歌效楚狂。"
        ],
        "title": "林府判錄示近製依韻和呈二首  其二",
        "id": "50041f8f-a174-46fc-b90e-f793c5882d6e"
    },
    {
        "author": "徐鹿卿",
        "paragraphs": [
            "曾揩醒眼奕棋傍，松柏孤高耐雪霜。",
            "西蜀搜奇到金馬，南邦頌德繼羔羊。",
            "梅邊生意傳春信，筆底新詩燦夜光。",
            "運動樞衡當接踵，小煩千騎上東方。"
        ],
        "title": "用羊字韻呈史君",
        "id": "da5eb2a1-dfc3-4b33-ad02-aecece55e1ce"
    },
    {
        "author": "徐鹿卿",
        "paragraphs": [
            "文星今夕照儒宮，多士青雲路已通。",
            "沾溉有原芹泮水，吹噓無際杏壇風。",
            "溫醇德意覃千里，教養規模肇一同。",
            "疇昔周程鳴道處，鳶飛魚躍化鈞中。"
        ],
        "title": "侍林府判齋宿舉似頃在海陽縣齋丁祭詩依韻即席和呈",
        "id": "dd81eecf-c3eb-415a-9c42-641964b40596"
    },
    {
        "author": "徐鹿卿",
        "paragraphs": [
            "芹藻生春水繞宮，吉蠲祠祀意潛通。",
            "燈花飛舞看簷雨，詞藻清新繼國風。",
            "貳政坐令千里化，論文賸喜一樽同。",
            "彬彬執俎鳴鸞者，盡在明公和氣中。"
        ],
        "title": "府判和答依韻上呈",
        "id": "80e1c4d4-36df-4aeb-a87a-80ae7e253655"
    },
    {
        "author": "徐鹿卿",
        "paragraphs": [
            "半載分符江水西，幾曾一日事遊嬉。",
            "忽聞千騎傳呼曉，正是三春勸相時。",
            "父老倚鋤聽號令，兒童騎竹望旌麾。",
            "東風歸路歡聲滿，野草閑花索賦詩。"
        ],
        "title": "護法寺勸農呈史君",
        "id": "1bf09f2f-890a-424c-ab0c-4a9eb717937c"
    },
    {
        "author": "徐鹿卿",
        "paragraphs": [
            "禾生隴畝自東西，父老怡然市井嬉。",
            "列郡幾人知此意，五風十雨盡如時。",
            "買牛已解田間劍，分虎難淹嶺下麾。",
            "一任吏人來報事，不妨遊戯作春詩。"
        ],
        "title": "史君寵和復依韻上呈",
        "id": "bc054bf4-9940-4dc6-bc31-9d52c1adc6f6"
    },
    {
        "author": "徐鹿卿",
        "paragraphs": [
            "屏星小駐梵王宮，草碧泉清一徑通。",
            "細細秧針抽夜雨，盈盈麥浪汎東風。",
            "登臨不爲溪山勝，守助端期井里同。",
            "此去豐穰知有兆，百年父老笑聲中。"
        ],
        "title": "同日依齋宮韻呈府判",
        "id": "77636040-e03d-44c5-b4ff-f1a7b7604006"
    },
    {
        "author": "徐鹿卿",
        "paragraphs": [
            "笑問香山似舊邪，風流宛是更詞華。",
            "由江距洛路千驛，以宋繼唐詩一家。",
            "今日重簷窺斗柄，向來遺趾面湖沙。",
            "莫忘先世規恢策，贏取芳名並冠霞。"
        ],
        "title": "寄題胡叔軫香山樓詩",
        "id": "b026a69b-b4e8-4a78-b18a-bcd9b0e36f3e"
    },
    {
        "author": "徐鹿卿",
        "paragraphs": [
            "至和嘉祐正塗開，綵鳳將雛出蜀來。",
            "父子名聲天宇小，弟兄筆力海潮迴。",
            "岷峨一氣鍾三傑，歐富諸公識異材。",
            "後百餘年拜遺像，凜然高節尚崔嵬。"
        ],
        "title": "史君贈所臨蜀本三蘇入京圖詩以謝之",
        "id": "abc690fd-a4f5-4d2c-8da0-7bf9366e81fe"
    },
    {
        "author": "徐鹿卿",
        "paragraphs": [
            "毛穎翻成一禿翁，文章苦欲誑盲聾。",
            "從前結實無非妄，勝處生涯好用工。",
            "天上高深關守虎，馬前奔走背生蟲。",
            "榮枯數定何須問，了却公家是奉公。"
        ],
        "title": "黎丞傳示史宰聾字詩走筆和之",
        "id": "8ccfcb04-2060-4358-88c2-a21e908f6be1"
    },
    {
        "author": "徐鹿卿",
        "paragraphs": [
            "化感兒嬉七十翁，波餘猶足活瘖聾。",
            "肯安恬退淡中味，大覺催科拙處工。",
            "及物坐看馴乳雉，蘇民更欲駡尸蟲。",
            "恢恢游刃渾餘地，贏得賡酬伴贊公。"
        ],
        "title": "再和聾字韻詩一謝史宰一呈黎丞  其一",
        "id": "21780b19-c4f5-4619-973b-285cd4945ab3"
    },
    {
        "author": "徐鹿卿",
        "paragraphs": [
            "脩齡閬苑一仙翁，拜跪無妨豈是聾。",
            "松柏耐寒宜歲晚，池塘入夢泄春工。",
            "群趨摘尾渾行鷺，一見降心賦草蟲。",
            "莫謂田園動歸興，渭濱垂老尚三公。"
        ],
        "title": "再和聾字韻詩一謝史宰一呈黎丞  其二",
        "id": "aa3d265b-b3b1-4820-8d8e-fff070924736"
    },
    {
        "author": "徐鹿卿",
        "paragraphs": [
            "蜀道山川鬼斸開，文星屢謫北中來。",
            "凌雲賦客邀難住，捉月仙人喚不迴。",
            "坡潁與泉同一姓，漢唐比宋孰多材。",
            "公詩狀出眉州畫，不學香山詠馬嵬。"
        ],
        "title": "林府判和前三蘇圖詩再依韻爲謝",
        "id": "ad68197f-2718-4018-a64e-4bfcd1ced918"
    },
    {
        "author": "徐鹿卿",
        "paragraphs": [
            "聞名每恨不相識，相識梅關眼带青。",
            "雪幹冰姿披宿霧，銀鈎玉唾麗繁星。",
            "居隣山谷傳宗派，系出燕公有典刑。",
            "陶寫風光吟咏了，更培勳業照青冥。"
        ],
        "title": "張法示詩集爲題其後",
        "id": "e2312be5-c1f9-4087-8863-ad17191c1a7e"
    },
    {
        "author": "徐鹿卿",
        "paragraphs": [
            "玉立青規照眼新，封侯端合踵平津。",
            "公車久滿三千牘，屬國猶淹十九春。",
            "一覩雉馴知善政，雙飛鶚薦爨陳人。",
            "焦桐會有知音在，未必終爲爨下薪。"
        ],
        "title": "次韻史宰賀受薦",
        "id": "5d1742d9-93dc-499b-ac88-657f5d4df2f6"
    },
    {
        "author": "徐鹿卿",
        "paragraphs": [
            "肯爲從師出嶺來，三千子亦可人哉。",
            "文章要似風騷體，學問非爲利祿媒。",
            "泥迹尚留鴻爪在，雲程已報鶚書催。",
            "儀刑只在鄉關近，前有張余後有崔。"
        ],
        "title": "送何生龔生歸曲江",
        "id": "67f579aa-4349-465d-8c88-0237c82d2efc"
    },
    {
        "author": "徐鹿卿",
        "paragraphs": [
            "瑞世詞章響佩琚，過人學力更充餘。",
            "盤空紫氣難藏劍，照坐青藜趣校書。",
            "已脫塵埃辭矮屋，還將清泚映污渠。",
            "雲霄此去功名逼，詩酒生涯莫作疎。"
        ],
        "title": "和南康趙簿贈詩",
        "id": "60042ad2-6055-4db5-8b76-6c11182e0839"
    },
    {
        "author": "徐鹿卿",
        "paragraphs": [
            "明公閔雨志平民，祈禱無他只一真。",
            "萬里天高隨感應，半空雷震忽亨屯。",
            "挽回庾嶠生生意，化作商霖處處均。",
            "歸斡元功調玉燭，從今三過續絲綸。"
        ],
        "title": "次史君喜雨韻併呈府判",
        "id": "c5fc6062-bad0-42ed-ae96-cba2e7bb3e06"
    },
    {
        "author": "徐鹿卿",
        "paragraphs": [
            "朱轓臨蒞甫經秋，已報民庸總若疇。",
            "剩有心思圖惠養，更無毫末事誅求。",
            "操存對越神明久，應禱旋銷旱魃憂。",
            "天意念功殊未別，且將甘露略相酬。"
        ],
        "title": "次史君喜雨偈韻  其一",
        "id": "9e16e6fa-bbbf-4738-8510-5f4692e81403"
    },
    {
        "author": "徐鹿卿",
        "paragraphs": [
            "田里懽傳歲有秋，已占休證叶龜疇。",
            "連朝霪雨忻從欲，一念通神只反求。",
            "暫向嶺邊宣主澤，每先天下爲民憂。",
            "藩方久袖爲霖手，百萬蒼生願未酬。"
        ],
        "title": "次史君喜雨偈韻  其二",
        "id": "62600977-760a-4a79-9f66-3a44fef89914"
    },
    {
        "author": "徐鹿卿",
        "paragraphs": [
            "誰將僞學涴忠良，滿眼脂韋時樣粧。",
            "敢斥弘羊蘇歲旱，始驚鳴鳳見朝陽。",
            "生前運蹇官三品，死後流傳紙一張。",
            "前輩遺風今寂寞，狂歌聊復弔清湘。"
        ],
        "title": "追挽監簿李公",
        "id": "f0bed823-06c9-43a6-bc7a-69b4587a3c54"
    },
    {
        "author": "徐鹿卿",
        "paragraphs": [
            "瘴嵐窟裏抱琴歸，髭鬢青青只舊時。",
            "人道器之真鐵漢，我疑方朔到瑶池。",
            "從前日月忙中過，此去山林分外宜。",
            "晚歲栽培無別計，萬金良産在孫枝。"
        ],
        "title": "送表伯朱丞尉  其一",
        "id": "21f106a1-c03f-44ee-a7d3-2d61347f2bba"
    },
    {
        "author": "徐鹿卿",
        "paragraphs": [
            "十年蹤跡兩相望，邂逅崆峒喜欲狂。",
            "見說橋成鞭巨石，忽看水駃舞歸艎。",
            "面無慚色言何卹，民有遺思味最長。",
            "故國蓴鱸勞夢想，從公鷗浦弄斜陽。"
        ],
        "title": "送表伯朱丞尉  其二",
        "id": "c1c3ca54-0cea-42e7-844a-faec52ff9b70"
    },
    {
        "author": "徐鹿卿",
        "paragraphs": [
            "湛泉問訊十分春，安得搘筇踵後塵。",
            "不是稽山無賀老，定應坐客畏陳遵。",
            "鳬飛渤島姑容我，馬繫堂階解笑人。",
            "重約焦坑新茗熟，一甌相對話情親。"
        ],
        "title": "黎丞命飲辭之以詩",
        "id": "ee6d53f7-c4da-4974-8ef8-544dd757c771"
    },
    {
        "author": "徐鹿卿",
        "paragraphs": [
            "隔年亢旱到初春，才掛征帆雨浥塵。",
            "諒得靖共神所介，更留約束後來遵。",
            "今朝南浦悲行子，明日陽關憶故人。",
            "老我滯留歸未得，斗升全爲白頭親。"
        ],
        "title": "爲曾僉喜雨",
        "id": "942f17df-ab79-4839-9ad4-fb0a55879840"
    },
    {
        "author": "徐鹿卿",
        "paragraphs": [
            "巧釀河陽滿縣春，居然盡洗簿書塵。",
            "桑間馴雉誠爲異，渚畔飛鷗祇漸遵。",
            "良玉自應求即我，明珠寧肯暗投人。",
            "冷官竊笑詩情淺，無計能令子建親。"
        ],
        "title": "史宰見和依韻爲謝",
        "id": "4ce37b66-1c0c-4a77-9fce-5b509f7edeca"
    },
    {
        "author": "徐鹿卿",
        "paragraphs": [
            "雲萍邂逅總青春，意氣飄飄足絕塵。",
            "酒有盈罇聊共醉，食無重味恐難遵。",
            "浮生百歲風和月，官路連年我送人。",
            "自此彈冠知有喜，莫言非故亦非親。"
        ],
        "title": "依韻戲呈諸丈",
        "id": "9bcd921e-ca40-43e6-92cc-6cb8717b9ba8"
    },
    {
        "author": "徐鹿卿",
        "paragraphs": [
            "去去榮觀上國春，幾人竚立望車塵。",
            "如星於北常懷拱，自海而南不必遵。",
            "簷雨挑燈三益友，錦帆載酒一詩人。",
            "勳名自致男兒事，莫倚金張肺腑親。"
        ],
        "title": "再呈曾僉",
        "id": "fe3a3634-c8e6-4236-97f3-287e38353ae8"
    },
    {
        "author": "徐鹿卿",
        "paragraphs": [
            "上元花市明如晝，良會應知臭味同。",
            "自笑無殽似坡老，豈能載酒過揚雄。",
            "寒盟如我顔生赤，燒燭輸君坐照紅。",
            "莫憶遶梁聲未斷，且將詩酒謝春風。"
        ],
        "title": "諸公約會縣中觀燈不克赴既又見趣座中賦一章",
        "id": "f989cc6f-fd0d-486d-9350-102327995664"
    },
    {
        "author": "徐鹿卿",
        "paragraphs": [
            "梨園勝日問春光，細細飄來滿院香。",
            "色縞半空天與潔，花翻六出雪呈祥。",
            "月華巧幻溶溶景，風韻偏宜淡淡粧。",
            "深夜霓裳欲飛舉，篝燈何惜共徜徉。"
        ],
        "title": "即席次府判韻",
        "id": "40a16afb-d931-4340-9d2d-d84bd62ee7ec"
    },
    {
        "author": "徐鹿卿",
        "paragraphs": [
            "自從豳雅無傳後，漢有龔黄宋有羅。",
            "夙駕朱轓勤勸相，奉宣黄紙放催科。",
            "一犂烟雨郊原曉，千里春風嶺嶠和。",
            "看取便民橋下水，滿江濃綠漲恩波。"
        ],
        "title": "興教寺勸農呈史君",
        "id": "535164db-bbf4-487d-8d88-170b7ab9e397"
    },
    {
        "author": "徐鹿卿",
        "paragraphs": [
            "節義千年一緹縈，復因緩急見高情。",
            "風霜凜凜欺行役，天地昭昭監此誠。",
            "羞藻敬恭宗祀重，空花了悟世緣輕。",
            "歸時認得來時路，暗想蓬萊是故程。"
        ],
        "title": "挽安人陳氏",
        "id": "54b4a14d-2f00-4ba6-a38a-54832d65d7b0"
    },
    {
        "author": "徐鹿卿",
        "paragraphs": [
            "聖朝疎網示寬平，鞫讞煩公六月行。",
            "穿屋可嗟嚚訟險，持衡只在此心明。",
            "蘇冤去釋五原旱，了事歸看快閣晴。",
            "檢點舊遊章世美，甘棠蔽芾滿江城。"
        ],
        "title": "別倅車",
        "id": "3ad420f1-8b0a-4692-b02c-4702bdb29eff"
    },
    {
        "author": "徐鹿卿",
        "paragraphs": [
            "聖朝選表作公卿，如此才猷合要津。",
            "上亦知公能體國，心乎濟物不謀身。",
            "梅花嶺下忽千里，荷橐班中添一人。",
            "民願借留留不得，多應留與十分春。"
        ],
        "title": "餞羅史君二首  其一",
        "id": "85d26939-5b01-4fba-9ad6-7cf78e3a594d"
    },
    {
        "author": "徐鹿卿",
        "paragraphs": [
            "西鄰有女出深閨，十二樓中奉盥匜。",
            "大德愛憐知有造，小心莊肅但無欺。",
            "請爲公祝千年壽，耻學人填半額眉。",
            "舊著衣裳今好在，芳心暗逐錦帆移。"
        ],
        "title": "餞羅史君二首  其二",
        "id": "30da5fc4-2035-447a-a32f-16b6d8ea9eaa"
    },
    {
        "author": "徐鹿卿",
        "paragraphs": [
            "撐空一嶺鎮東隅，未遂登臨且按圖。",
            "城雉崢嶸歸眼界，徑蛇盤屈透雲衢。",
            "句中風月天無盡，物外亭臺山不孤。",
            "令佐才高當辦此，稍容拙者自嬉娛。"
        ],
        "title": "令佐約登息梅嶺不克赴次來韻",
        "id": "ba36d260-a551-4646-9f28-9d8a296f3734"
    },
    {
        "author": "徐鹿卿",
        "paragraphs": [
            "平田秋水高潺湲，大府寬條俶布宣。",
            "不旱猶應言有旱，省諐敢自謂無諐。",
            "倒翻雲外菩提水，幻出人間擺柳天。",
            "阡陌曉來傳好語，作霖人在嶺梅邊。"
        ],
        "title": "喜雨上史使君馮宮講",
        "id": "be1b8c3f-3a31-413d-88b7-11080b25d45b"
    },
    {
        "author": "徐鹿卿",
        "paragraphs": [
            "幾人林下賦歸休，公獨翩然汗漫遊。",
            "味道不妨寒似水，入時須用曲如鉤。",
            "從來鄰父邀皆去，底事官曹挽不留。",
            "後夜相從那復得，月明千里故山秋。"
        ],
        "title": "湛泉酌餞黎有詩壁間遂次其韻",
        "id": "e84c6c6e-16a1-4528-8a44-466760140fa3"
    },
    {
        "author": "徐鹿卿",
        "paragraphs": [
            "子月陽從律管囘，剛明鍾聚濟時材。",
            "出當聖世千齡會，小爲橫江百姓來。",
            "生意無窮倉有粟，春工不擇地宜梅。",
            "從今拈出經綸手，吾道輝光壽域開。"
        ],
        "title": "壽馮宮教  其一",
        "id": "93e7f0fa-67d2-4ae2-b4c9-65540a9bc49c"
    },
    {
        "author": "徐鹿卿",
        "paragraphs": [
            "文星照耀大江濱，春色無邊上藻芹。",
            "千載魯宮覃美化，百年洛學嗣清芬。",
            "但同南國歌申伯，敢效東坡壽卯君。",
            "誰謂廣文官舍冷，眼前突兀厦連雲。"
        ],
        "title": "壽馮宮教  其二",
        "id": "ac164f57-0047-46f3-af24-5545a227ad05"
    },
    {
        "author": "徐鹿卿",
        "paragraphs": [
            "公占金華寶婺躔，我生劍氣斗牛邊。",
            "雲山闊遠一千里，歲紀參差三十年。",
            "初度謾言同日月，榮枯相去異天淵。",
            "香山不鄙兼謩少，名節當參九老傳。"
        ],
        "title": "壽馮宮教  其三",
        "id": "ef73d407-0d5b-4ed0-bf26-7dcc0ad69a4a"
    },
    {
        "author": "徐鹿卿",
        "paragraphs": [
            "蹋雪南征靡憚勞，此公端不爲錐刀。",
            "能行所學官無小，苟利於民譽自高。",
            "鞭算何須窮孔穴，荆班且共說風騷。",
            "吏姦民蠹渾閑事，臨政先教立脚牢。"
        ],
        "title": "送游同年赴增城征官  其一",
        "id": "8e3ce67e-d1d2-4169-b1f8-1e5514c535ef"
    },
    {
        "author": "徐鹿卿",
        "paragraphs": [
            "君行嶺海獨賢勞，我念鄉關折大刀。",
            "心事有如江水白，誼風端共庾山高。",
            "理財只合從周禮，飲酒何妨讀楚騷。",
            "客至無氈相諒得，請將詩句當共牢。"
        ],
        "title": "送游同年赴增城征官  其二",
        "id": "40097a2a-5ee8-4ab2-a99f-3dfe65a05e1e"
    },
    {
        "author": "徐鹿卿",
        "paragraphs": [
            "魯侯修泮幾千年，盛事相符易地然。",
            "夏屋渠渠高插斗，誨言歷歷暖於氈。",
            "簡編有味芸香細，風月無邊草色鮮。",
            "樂道簞瓢亦人耳，安居何憚士希賢。"
        ],
        "title": "次宮教六齋慶成韻  其一",
        "id": "ad73ffb2-bd9d-4315-8033-b6676f790103"
    },
    {
        "author": "徐鹿卿",
        "paragraphs": [
            "邪傾枝柱費三年，革故圖新有待然。",
            "凌雨千間駢紫佩，濂溪一派寶青氈。",
            "韶鳴已覺俱忘味，鼎養何妨更擊鮮。",
            "師帥作成真有道，詵詵弟子信皆賢。"
        ],
        "title": "次宮教六齋慶成韻  其二",
        "id": "19521f08-30fe-4e33-af37-90ce907cfffa"
    },
    {
        "author": "徐鹿卿",
        "paragraphs": [
            "蚤負才名四十年，胸中成室總天然。",
            "承流且建偏州學，談道終分廣厦氈。",
            "椽筆發揮春藻麗，鸞旂照映雪花鮮。",
            "幾人魚躍鳶飛下，黄卷生涯對聖賢。"
        ],
        "title": "宮教再以詩來復次韻",
        "id": "78bcfa30-f671-4d2a-b0e8-ef4d2bf98544"
    },
    {
        "author": "徐鹿卿",
        "paragraphs": [
            "庾嶺蒼蒼古復今，公餘杖履愜幽尋。",
            "兩崖峭壁風霜骨，一片清泉佛祖心。",
            "靜浣世緣揮酒椀，更添春色上梅林。",
            "冥搜翻覺詩情拙，滿眼皆詩祇用吟。"
        ],
        "title": "陳府判邀遊梅關",
        "id": "d3f2965c-f66a-44cd-93b4-063fc6769ce7"
    },
    {
        "author": "徐鹿卿",
        "paragraphs": [
            "竹馬兒童喜欲狂，循良太守似龔黄。",
            "倉庚百囀蠶桑啟，布穀一聲稉稻香。",
            "耕饁盡陶豳國化，遊嬉已遍舜民鄉。",
            "文書便合登高閣，爲說東郊入務忙。"
        ],
        "title": "勸農上宮教",
        "id": "ae875d92-f00d-44d0-92fa-0ddb9ae1c08b"
    },
    {
        "author": "徐鹿卿",
        "paragraphs": [
            "前年今日文闈裏，鏖戰紛紛酣萬蟻。",
            "去年歸去浙江頭，塵滿征衫未曾洗。",
            "今年又對梅花嶺，日味虀鹽翻故紙。",
            "乾坤一季兩中秋，兄弟三人各千里。",
            "伯兄恍作期年別，夏口武昌幾山水。",
            "季弟秋初辭母去，去日不堪重倒指。",
            "孔懷一念我既然，伯季念吾亦如此。",
            "天涯海角渺相望，蓬轉萍浮無定止。",
            "古言秋月只愁人，人自關心何預此。",
            "陰晴圓缺歲復歲，離合悲歡固其理。",
            "何時當有二頃田，歸卧雲山漱清泚。",
            "烹茶煨栗對秋輝，老穉團欒相爾汝。",
            "此心烱烱明月知，一醉狂吟聊復爾。",
            "詩成鄉夢透泉溪，人物山川亦良是。",
            "殷勤多謝桂花風，忽遣清香喚人起。"
        ],
        "title": "中秋對月有懷",
        "id": "35a609b1-8d64-4a7d-87b5-c59963bc27f7"
    },
    {
        "author": "徐鹿卿",
        "paragraphs": [
            "湛泉泉水鏡樣明，清溪溪水玉似清。",
            "是中風物俱可人，一塵不到世累輕。",
            "詩家者流修水裔，筆頭春工不擇地。",
            "川君水靈聖得知，爭遣酒兵互招致。",
            "泉聲似喜嘉客到，㶁㶁琴鳴徐弄操。",
            "兩榕傴僂巧逢迎，萬竹敲鏗當呵導。",
            "清溪忽走間使來，言傳號渙驅風雷。",
            "鼻祖校文遊覽舊，對壘者誰人姓柳。",
            "百年遺事儻可徵，今夕尋盟一盃酒。",
            "客聞斯言但唯唯，熊掌固奇魚亦美。",
            "賞心樂事古難并，到此如何决行止。",
            "憑欄會意夢非夢，止者靜兮流者動。",
            "嗟嗟此水真吾師，去流皆可隨所之。",
            "揮手謝泉歸路晚，風雨瀟瀟溪上館。",
            "明朝收拾入新詩，兩處溪泉皆意滿。"
        ],
        "title": "溪泉命客",
        "id": "70e06062-eab7-4eda-988e-3bfd8d76d127"
    },
    {
        "author": "徐鹿卿",
        "paragraphs": [
            "長江釀碧山滴藍，書堂枕北戶啟南。",
            "無人與言略爲二，邀月對影聊成三。",
            "澄清萬慮了無攄，魚獵百氏幾如貪。",
            "觀蘭玩石亦何好，平生嗜好有所耽。",
            "沉烟紛郁醒宿醉，松風清越供幽談。",
            "反觀靜照默有契，森然衆理俱包涵。",
            "覊窮紛紛歎荼苦，真味往往如飴甘。",
            "客來問訊主人處，春風軒下榻睡酣。"
        ],
        "tags": [
            "长江"
        ],
        "title": "獨坐",
        "id": "e44a2903-ac66-4600-90fb-8bbd3f3e6148"
    },
    {
        "author": "徐鹿卿",
        "paragraphs": [
            "東郊前日勸農民，泮宮今日勸諸生。",
            "勸農直欲使家給，勸士詎止隆鼎烹。",
            "新詩隨寓有規益，筆勢滾滾今長庚。",
            "芹藻生春鵠袍肅，聽說筆耕同鐵耕。",
            "情田鋤治付編簡，儒藻溉灌須陶泓。",
            "善根深培恐未固，惡念痛絕猶潛萌。",
            "因農諭學良切至，一理通貫昭然明。",
            "下民蚩蚩每難悟，不勸安得千倉盈。",
            "讀書爲士豈待勸，勸且弗勉真眩名。",
            "本然之天我固有，踐履須蹋實地行。",
            "要知爲仁在乎熟，本無內外無將迎。",
            "歲猶有歉道常富，士實爲重農爲輕。",
            "賢侯之文菽粟味，雖出遊戲皆真情。",
            "居窮勿但作魚蠹，官達還戒專蠅營。",
            "信能行此乃有獲，不負魯泮鳴鸞聲。"
        ],
        "title": "春補揭榜史君爲詩以農諭學次韻爲謝",
        "id": "3991fa4d-382a-42cd-ad29-827cbee71dc4"
    },
    {
        "author": "戴昺",
        "paragraphs": [
            "傷春非貞女，悲秋非烈士。",
            "時運自循環，我心如止水。",
            "剝固復之機，榮乃悴之始。",
            "未識天地妙，胡爲浪悲喜。",
            "鷃蓬或數仞，鵬海或萬里。",
            "大小何必齊，蒙莊未窮理。"
        ],
        "title": "莫悲秋",
        "id": "496229e4-0614-4f54-87bf-1341662fdd1b"
    },
    {
        "author": "戴昺",
        "paragraphs": [
            "美人隠於茶，性與茶不異。",
            "苦澀知餘甘，淡薄見真嗜。",
            "肯隨世俱昏，寧墮衆所棄。",
            "靈雨滋山腴，迅雷起龍睡。",
            "野草未敢花，春芽早呈瑞。",
            "鬭水須占一，焙火不落二。",
            "趣深同誰參，雋永時自試。",
            "葱薑勿容溷，瓜蘆定非類。",
            "標名寓玄思，微吟寫清致。",
            "成我君子交，從彼俗客恚。",
            "嚼芳憩泉石，包貢免郵置。",
            "遼遼玉川翁，千載共風味。"
        ],
        "title": "次黄叔粲茶隠倡酬之什",
        "id": "9a835102-67d0-44ea-bbad-aee07a2c1071"
    },
    {
        "author": "戴昺",
        "paragraphs": [
            "開櫺納晨光，隠几挹寒翠。",
            "以我胸中真，會彼景外意。",
            "孰因夜息存，孰使晝梏累。",
            "念慮方清明，體認貴切至。",
            "峨峨成九仞，進進基一簣。",
            "朂哉亭中人，涵養玉其粹。",
            "卷舒意何如，顔回坐忘地。"
        ],
        "title": "夏肯甫曉山亭",
        "id": "1850d380-7538-4e22-aec6-db0529e3234e"
    },
    {
        "author": "戴昺",
        "paragraphs": [
            "既雨晴亦佳，適與賞心會。",
            "初日照高林，幽泥化輕壒。",
            "步屧隨春風，始覺天宇大。",
            "牽懷到空山，逍遥白雲外。",
            "青松夾路生，童童狀車蓋。",
            "清川带華薄，陰壑生虛籟。",
            "性達形迹忘，傲然脫冠带。",
            "薄暮方來歸，月光摇淺瀨。"
        ],
        "title": "春日偕兄弟侍屏翁遊晉原分得外字因集句而成",
        "id": "157fdbce-3851-43fc-9c37-44f1c5100ed0"
    },
    {
        "author": "戴昺",
        "paragraphs": [
            "無奈秋風何，怒號震林木。",
            "着我井上桐，一夜失寒綠。",
            "莫作摇落悲，妙理在觀復。"
        ],
        "title": "唐李涉有山中五無可奈何詩戲用其體作秋日四章  其一",
        "id": "8debc169-eb34-46a8-9c20-7801ba326373"
    },
    {
        "author": "戴昺",
        "paragraphs": [
            "無奈秋月何，鍊魄金氣精。",
            "炯炯一輪滿，天地冰壺清。",
            "照我方寸景，表裏同光明。"
        ],
        "title": "唐李涉有山中五無可奈何詩戲用其體作秋日四章  其二",
        "id": "6af02804-4721-4ceb-9b1f-cff123826675"
    },
    {
        "author": "戴昺",
        "paragraphs": [
            "無奈秋山何，萬疊淺深碧。",
            "起來樓上看，朝爽浮几席。",
            "稜稜政自高，更養靜壽德。"
        ],
        "title": "唐李涉有山中五無可奈何詩戲用其體作秋日四章  其三",
        "id": "31fa1089-68ea-491c-b76e-a40c94ac32c6"
    },
    {
        "author": "戴昺",
        "paragraphs": [
            "無奈秋水何，悠悠盪輕槳。",
            "上下天一碧，顛倒涵萬象。",
            "願從雙白鷗，生涯寄浩蕩。"
        ],
        "title": "唐李涉有山中五無可奈何詩戲用其體作秋日四章  其四",
        "id": "e3007a86-2e57-44ae-bd1e-c191024963f0"
    },
    {
        "author": "戴昺",
        "paragraphs": [
            "人心元至虛，天下本無事。",
            "舉世役於形，擾擾誰暫置。",
            "先生自超俗，涵養老逾粹。",
            "妙契無名翁，深造靜閒味。",
            "壺中貯日月，胸次納天地。",
            "婆娑閲四序，物物見春意。",
            "林花高下紅，庭草淺深翠。",
            "一笑扶瘦筇，行吟散微醉。"
        ],
        "title": "青陽梅仙舒伯虞爲其尊人索靜閒軒詩",
        "id": "5f59cffd-62bb-454e-a9d7-5e6858d51428"
    },
    {
        "author": "戴昺",
        "paragraphs": [
            "翰林天酒星，謫墮人間世。",
            "豪氣眇乾坤，浪迹寄湖海。",
            "峨峨江祖山，片石峙西澨。",
            "醉狂御風來，踞坐高傲睨。",
            "一絲聊戲垂，意得在魚外。",
            "青天畫屏句，妙越無塵界。",
            "至今五百年，春虹絢晴彩。",
            "我來訪遺蹤，躡屐捫薜荔。",
            "錦苔剝冰霜，髣髴題字在。",
            "屬時春夏交，微雨弄輕霽。",
            "同遊俱嘉朋，笑語洽傾蓋。",
            "雲木團晝陰，松風奏天籟。",
            "勝踐心已愜，酣歌意彌快。",
            "欲招臺上魂，舉爵酹清泚。",
            "今昔自殊時，欣感諒一契。",
            "詩成寫蒼壁，存否非所計。",
            "長嘯下歸舟，驚湍送飛栧。"
        ],
        "title": "壬子立夏日同郡博士黄次夔游江祖太白釣臺因成古詩並呈偕行諸丈",
        "id": "b04882b2-8f1f-443b-81ab-408628174d52"
    },
    {
        "author": "戴昺",
        "paragraphs": [
            "短髮如冬霜，一朝白一朝。",
            "又如深秋柳，槁葉迎風凋。",
            "白者不再黑，白者不復牢。",
            "羲娥疾馳驥，乾坤虛懸瓢。",
            "人生寄其間，泛泛波上藻。",
            "百歲一大夢，倏忽已隔宵。",
            "胡不適所適，而乃隨滔滔。",
            "富貴撇眼電，榮華過耳飈。",
            "木散故得壽，龜靈徒取焦。",
            "甘拙自安吉，役智滋勞忉。",
            "所以柴桑人，不肯折此腰。"
        ],
        "title": "梳頭自嘆",
        "id": "90e67967-9fc1-4b9d-bb8d-31e8c3c9c2c3"
    },
    {
        "author": "戴昺",
        "paragraphs": [
            "形弱能使强，脈病能使壽。",
            "醫和肘後方，袖手若無有。",
            "綠野歸晉公，洛社閑迂叟。",
            "此意誰得知，可以久則久。"
        ],
        "title": "上立齋先生十首以有官居鼎鼐無宅起樓臺爲韻  其一",
        "id": "d63c4fc6-496e-4e52-a2d2-fddfea13dffe"
    },
    {
        "author": "戴昺",
        "paragraphs": [
            "羸牛指爲驥，鳴梟認爲鸞。",
            "彼欲欺一世，自亂耳目官。",
            "吾直不能枉，吾方竟誰刓。",
            "何妨寄楚澤，餐菊紉秋蘭。"
        ],
        "title": "上立齋先生十首以有官居鼎鼐無宅起樓臺爲韻  其二",
        "id": "7ac44d3b-7482-4737-b14c-a6b5052fa6bc"
    },
    {
        "author": "戴昺",
        "paragraphs": [
            "蔚蔚空明山，古號仙人居。",
            "神秀發虹氣，瑞孕真璠璵。",
            "潔白外難染，堅剛中不枯。",
            "勿逐鼠璞價，韞匵姑藏諸。"
        ],
        "title": "上立齋先生十首以有官居鼎鼐無宅起樓臺爲韻  其三",
        "id": "d1aff3f6-73a8-4e3b-a686-b0f0131ad717"
    },
    {
        "author": "戴昺",
        "paragraphs": [
            "支厦資寸莛，涉江寄孤艇。",
            "弗顧勝弗勝，乃諉幸不幸。",
            "舜華朝暮期，蒼松歲年迥。",
            "從渠寶康瓠，我自有岑鼎。"
        ],
        "title": "上立齋先生十首以有官居鼎鼐無宅起樓臺爲韻  其四",
        "id": "76031c5f-91f5-4eaa-9882-65b76d17a9dc"
    },
    {
        "author": "戴昺",
        "paragraphs": [
            "君子如真金，真金剛不改。",
            "小人如浮雲，瞬目多變態。",
            "隨世良獨難，殉道乃無悔。",
            "近日崔菊坡，堅卧辭鼎鼐。"
        ],
        "title": "上立齋先生十首以有官居鼎鼐無宅起樓臺爲韻  其五",
        "id": "c898a37b-be57-40fe-8ce9-95753e831d7b"
    },
    {
        "author": "戴昺",
        "paragraphs": [
            "薰蕕不同性，涇渭不同趨。",
            "由來區以別，那使强合汙。",
            "老聃守道德，韓非事刑誅。",
            "二人共一傳，能信千古無。"
        ],
        "title": "上立齋先生十首以有官居鼎鼐無宅起樓臺爲韻  其六",
        "id": "c4952c8e-f17f-44d5-a224-2036111188ef"
    },
    {
        "author": "戴昺",
        "paragraphs": [
            "多金建華屋，一堂容百客。",
            "立齋有廳事，不覺旋馬窄。",
            "僻於蕭相居，隘甚晏子宅。",
            "鬼神瞰高明，吉祥止虛白。"
        ],
        "title": "上立齋先生十首以有官居鼎鼐無宅起樓臺爲韻  其七",
        "id": "480c75ac-1f13-496c-bf34-8be52d817e2c"
    },
    {
        "author": "戴昺",
        "paragraphs": [
            "靈岩一片雲，曾爲作雨起。",
            "風吹還故山，松筠澹相倚。",
            "秋高霜露寒，酒熱鱸魚美。",
            "少寬憂世懷，微醉有妙理。"
        ],
        "title": "上立齋先生十首以有官居鼎鼐無宅起樓臺爲韻  其八",
        "id": "e00d3e84-6025-44d1-8535-06b8c042a3de"
    },
    {
        "author": "戴昺",
        "paragraphs": [
            "否泰關世運，進退非人謀。",
            "尼父雖皇皇，不爲無理留。",
            "用則巨川楫，舍則野渡舟。",
            "行藏兩付之，獨倚百尺樓。"
        ],
        "title": "上立齋先生十首以有官居鼎鼐無宅起樓臺爲韻  其九",
        "id": "d985a7df-1e14-4655-89ed-edc9040ee37c"
    },
    {
        "author": "戴昺",
        "paragraphs": [
            "小草有遠志，埋沒同蒿萊。",
            "風霜坐相欺，冉冉成枯荄。",
            "我公下白屋，意重黄金臺。",
            "儻借伯樂顧，未信終駑駘。"
        ],
        "title": "上立齋先生十首以有官居鼎鼐無宅起樓臺爲韻  其一○",
        "id": "1678333f-fb07-42b4-825e-921ad65d7102"
    },
    {
        "author": "戴昺",
        "paragraphs": [
            "衆芳以春榮，萬葉以秋肅。",
            "造物持其權，兒戲恣翻覆。",
            "亭亭山上松，蕭蕭澗邊竹。",
            "超然榮肅中，正色閲寒燠。"
        ],
        "title": "雜言  其一",
        "id": "738e54ff-71cf-40a8-9558-2bde24763189"
    },
    {
        "author": "戴昺",
        "paragraphs": [
            "提壺勸我飲，布穀催我耕。",
            "我酒瓶已罄，我田草正生。",
            "荷鋤理荒穢，及時新雨晴。",
            "秋來刈吾秫，庶得兩遂情。"
        ],
        "title": "雜言  其二",
        "id": "831b8a0b-4f16-44d1-a72f-fae1d7442e6b"
    },
    {
        "author": "戴昺",
        "paragraphs": [
            "逸翮凌丹霄，潛鱗縱深壑。",
            "天分安所適，翔泳同一樂。",
            "短吟五七字，薄酒三四酌。",
            "浩氣與春風，相從滿寥廓。"
        ],
        "title": "雜言  其三",
        "id": "038a8e19-5ada-4f8c-b766-4ec82b40f8a6"
    },
    {
        "author": "戴昺",
        "paragraphs": [
            "携琴入空山，脩竹翠相倚。",
            "一曲千古心，泠泠寄流水。",
            "拂雲卧白石，冥搜契玄理。",
            "有時採薪人，歌聲隔林起。"
        ],
        "title": "侍屏翁遊屏山分得水字",
        "id": "29d08ed2-2a3c-4632-ae02-21d7bc7f7424"
    },
    {
        "author": "戴昺",
        "paragraphs": [
            "凄切抱葉蟬，間關栖樹禽。",
            "入山本避喧，復愛聆此音。",
            "微颸動夕爽，薄雲散秋陰。",
            "衆籟閴以靜，片月生東林。"
        ],
        "title": "秋日過屏山庵  其一",
        "id": "f241d267-0ef3-4989-a032-f5cf29a1d65c"
    },
    {
        "author": "戴昺",
        "paragraphs": [
            "山泉清且甘，漱之冷侵骨。",
            "拂苔坐石上，松風更蕭瑟。",
            "悠悠行空雲，何心自出沒。",
            "六鑿忽玲瓏，吾計良未失。"
        ],
        "title": "秋日過屏山庵  其二",
        "id": "23f9649a-3f1f-4100-8075-546c95c427bf"
    },
    {
        "author": "戴昺",
        "paragraphs": [
            "孤桐結根倚崖石，俯瞰清溪照虛碧。",
            "枝葉扶疎朱夏寒，上有翔鸞舊栖迹。",
            "風霜冉冉歲月深，老柯半朽蒼皮蝕。",
            "其中素抱金玉聲，以暗投人人不識。",
            "人不識，多苦心，樵夫斤斧莫相尋。",
            "寧教枯死倒澗壑，不從爨下求知音。"
        ],
        "title": "孤桐行",
        "id": "469d04ae-4ce3-4467-b6ad-4a00958f841c"
    },
    {
        "author": "戴昺",
        "paragraphs": [
            "咄哉瘧鬼何冥愚，沉魄猶滯江流居。",
            "孰云胄出高陽氏，而乃不肖如此歟。",
            "爲妖常闖秋令動，作威又竊炎官餘。",
            "今年恣睢逞暴虐，十戶九室聞嗟吁。",
            "人生一歲一寒暑，自有大瘧纏其軀。",
            "翻手爲凉覆手暖，笑爾禍福纔須臾。",
            "癡兒騃女或汝怖，那能嚇我烈丈夫。",
            "汝不記少陵詩句有神語，子璋髑髏血模糊。",
            "昌黎遣逐更多術，灌毒炷艾揮靈符。",
            "今來古往共憎疾，奈何長惡終不渝。",
            "胡不學鮫人細織冰綃製雲裾，胡不從湘君緩移桂櫂搴芙蕖。",
            "乃甘卑渫賈衆怨，厭禳唾駡無時無。",
            "爾來經旬瞰吾室，再三謝遣猶踟躕。",
            "吾詩吾酒既不廢，汝窮汝技將何如。",
            "大江秋色正瀟灑，明月皎皎風疎疎。",
            "便須悟悔速歸去，嘯儔呼侶相嬉娛。",
            "夜闌吟徹欲就睡，燈花照眼團如珠。",
            "夢回病思砉然散，颯颯風籟生庭梧。"
        ],
        "title": "逐瘧鬼",
        "id": "28878cdb-f5ae-4198-bbb3-4ae2ff9ce0f1"
    },
    {
        "author": "戴昺",
        "paragraphs": [
            "提葫蘆，沽美酒，人世光陰春電走。",
            "一日得醉一日閑，綠鬢幾曾俱白首。",
            "沽酒沽酒有酒沽，生前不飲真愚夫。"
        ],
        "title": "五禽言  其一",
        "id": "c66d35aa-6345-497f-a9f3-d9a9ac19c222"
    },
    {
        "author": "戴昺",
        "paragraphs": [
            "不如歸去，不如歸去，千山萬水家鄉路。",
            "今年又負故園花，來歲花開定歸否。",
            "歸去歸去須早歸，近日江湖非舊時。"
        ],
        "title": "五禽言  其二",
        "id": "8380b4b1-6d95-47b0-b023-92e574ea73b6"
    },
    {
        "author": "戴昺",
        "paragraphs": [
            "泥滑滑，泥滑滑，客路迢迢雨不歇。",
            "我僕十步九步蹶，我馬{馬鼠}𩥑如跛鼈。",
            "泥滑泥滑君莫愁，秧爛麥損尤堪憂。"
        ],
        "title": "五禽言  其三",
        "id": "6f626fcb-cf08-4b89-b633-e13592752146"
    },
    {
        "author": "戴昺",
        "paragraphs": [
            "脫却破袴，脫却破袴，蠶熟繅成霜雪縷。",
            "小姑織絹未落機，縣家火急催官賦。",
            "輸了官賦無零落，破袴破袴還更着。"
        ],
        "title": "五禽言  其四",
        "id": "94b8ba36-1b3c-4e41-b55a-8d2100b7577a"
    },
    {
        "author": "戴昺",
        "paragraphs": [
            "麥熟鍛磨，麥熟鍛磨，村南村北聲相和。",
            "大男小女總欣欣，煮餠蒸糜任渠做。",
            "鍛磨鍛磨莫等閒，去年糠粃無得餐。"
        ],
        "title": "五禽言  其五",
        "id": "d6953c58-38a4-4164-b767-d1027a49b2a7"
    },
    {
        "author": "戴昺",
        "paragraphs": [
            "得考雖多幸，無功祇自嫌。",
            "但求官速滿，不道老同添。",
            "卑拙翱蓬鷃，艱辛上竹鮎。",
            "黄花寒更好，三嗅憶陶潛。"
        ],
        "title": "書初考",
        "id": "94e3e8b3-ee78-4988-920e-fb5ff5feba86"
    },
    {
        "author": "戴昺",
        "paragraphs": [
            "孤負重陽菊，愁懷不肯寬。",
            "郵亭一夜雨，客枕五更寒。",
            "脚健從渠老，心低到處安。",
            "獨行誰可語，時把古詩看。"
        ],
        "title": "辛亥九日被檄視澇遂爽同官飲菊之約夜宿荒驛風雨達曙",
        "id": "f36c1090-2f16-4a75-8011-0a13197539ef"
    },
    {
        "author": "戴昺",
        "paragraphs": [
            "炎蒸欣傍晚，掃地坐寬凉。",
            "入竹風逾冷，生荷水亦香。",
            "蟻行緣食几，螢照落書牀。",
            "聽得農人語，今年稻穗長。"
        ],
        "title": "納凉即事",
        "id": "503c5b0d-9ac3-4707-b7ce-aafbe6e0cdec"
    },
    {
        "author": "戴昺",
        "paragraphs": [
            "雪峰峰頂寺，來此定詩盟。",
            "山瀑分雲影，松風亂雨聲。",
            "眼明春樹綠，心醒曉鐘清。",
            "未好言歸去，塵中事又生。"
        ],
        "title": "侍屏翁領客遊雪山分得生字",
        "id": "c22bda82-6d56-4b61-bbf7-2dadb432a08d"
    },
    {
        "author": "戴昺",
        "paragraphs": [
            "踏破登山屐，來尋傍水叢。",
            "眼明千樹底，春入數花中。",
            "格瘦詩難寫，香寒酒易空。",
            "狂歌歸秉燭，驚怪走兒童。"
        ],
        "title": "偕兄侍屏翁探梅屏山分得空字",
        "id": "6996655d-bfd5-4513-9f12-792717bf5289"
    },
    {
        "author": "戴昺",
        "paragraphs": [
            "卜築占寬閒，修篁老樹間。",
            "八窗開宇宙，一室貯雲山。",
            "野曠行人少，天遥去鳥還。",
            "悠然會心處，妙語徹玄關。"
        ],
        "title": "豈潛弟平遠圖",
        "id": "9edaf813-d79e-4ef4-94c1-5bef4cdcddf9"
    },
    {
        "author": "戴昺",
        "paragraphs": [
            "寂寞海東頭，殷勤貴客舟。",
            "如何經歲約，祇作數宵留。",
            "清玩分行篋，高吟壓小樓。",
            "更須謀再會，同醉菊花秋。"
        ],
        "title": "謝趙山臺見訪",
        "id": "9476ac30-6613-4e15-b28b-7e42cf828eb9"
    },
    {
        "author": "戴昺",
        "paragraphs": [
            "蘭叢纔一幹，獨向臘前開。",
            "托蔭偏宜竹，先春不讓梅。",
            "韵從幽處見，香自靜中來。",
            "便欲紉芳佩，靈均喚不回。"
        ],
        "title": "臘前見蘭花",
        "id": "46e354f6-cbde-4d1f-8ad9-e4f1a32f9e08"
    },
    {
        "author": "戴昺",
        "paragraphs": [
            "安居元自好，春晝更遲遲。",
            "雪涌煎茶鼎，雲生浴硯池。",
            "栽荷填廢沼，移竹補疎籬。",
            "猶有閑光景，欹眠續舊詩。"
        ],
        "title": "安居",
        "id": "bedbe22a-c70d-4cd5-b68e-699cd8f7d976"
    },
    {
        "author": "戴昺",
        "paragraphs": [
            "芳信基花事，東君思亦奇。",
            "橫枝疎蓓蕾，半樹老丰姿。",
            "心共寒霜苦，香惟夜月知。",
            "最憐清夢覺，疎影竹窗時。"
        ],
        "title": "次韻屏翁詠梅",
        "id": "e1b5615d-1185-4ed0-8b6d-7d57583716a0"
    },
    {
        "author": "戴昺",
        "paragraphs": [
            "曉寒籬落外，一見一番新。",
            "喚覺羣芳夢，先鍾萬古春。",
            "冷香宜醉寢，真色任烟隣。",
            "更喜連朝雪，飛花爲辟塵。"
        ],
        "title": "次韻屏翁觀梅",
        "id": "f704c656-aa70-408b-b0e2-da47a33e487e"
    },
    {
        "author": "戴昺",
        "paragraphs": [
            "四面山迴合，中間百畝畦。",
            "入門惟見竹，遶屋半栽梅。",
            "果熟霜前樹，魚肥雨後溪。",
            "秋來饒景物，斟酌費詩材。"
        ],
        "title": "項宜父涉趣園",
        "id": "cd60274e-39a5-4be5-9393-be30544eb6d8"
    },
    {
        "author": "戴昺",
        "paragraphs": [
            "暇日頻相顧，清風舊竹林。",
            "功名春後夢，吟咏老來心。",
            "世事隨流水，年芳付綠陰。",
            "悠然千古意，閑理斷紋琴。"
        ],
        "title": "小酌會芳分得陰字",
        "id": "38ea2b03-34c6-4f90-9672-4f33ecaff847"
    },
    {
        "author": "戴昺",
        "paragraphs": [
            "玉峰奇絕處，短策步崎嶇。",
            "海近潮聲壯，山空樹影疎。",
            "吟情危眺外，飲興薄寒初。",
            "數點新來雁，高飛不羨渠。"
        ],
        "title": "玉峰登眺得初字",
        "id": "b6266c97-fcf7-4d71-8274-cb1c8743ea37"
    },
    {
        "author": "戴昺",
        "paragraphs": [
            "等閒成小集，危眺豁幽情。",
            "四面畫圖出，一襟天地清。",
            "晚雲山晻靄，夜月海空明。",
            "自有茲樓景，輸君第一評。"
        ],
        "title": "小樓扁山海圖鄭安道酒邊有詩因次韻",
        "id": "9c260a29-4456-49dc-a6bb-8654c969092c"
    },
    {
        "author": "戴昺",
        "paragraphs": [
            "檢點新秋事，天公賜已豐。",
            "秋床梧葉雨，曉袂竹林風。",
            "閲世心先老，傷時酒易中。",
            "誰將和戰議，細與問元戎。"
        ],
        "title": "次韻屏翁新秋",
        "id": "a20e52c2-5185-45d3-b4b7-a1c9b45924b6"
    },
    {
        "author": "戴昺",
        "paragraphs": [
            "舛運頻年見，憂時百慮灰。",
            "入冬常苦雨，昨夜又轟雷。",
            "土爛麥難種，蟲傷菜失栽。",
            "兒童不解事，喜報海棠開。"
        ],
        "title": "己亥十月晦大雷雨",
        "id": "630f7c59-cd50-4bbd-98e0-f390646e32e5"
    },
    {
        "author": "戴昺",
        "paragraphs": [
            "曉起衝寒出，霜明日未晞。",
            "麥豐來歲本，梅漏早春機。",
            "水涸魚深隠，蜜成蜂倦飛。",
            "靜中參物理，一一見精微。"
        ],
        "title": "次屏翁冬日韻",
        "id": "6e0b8ae3-5b16-47b1-a685-a57064995af7"
    },
    {
        "author": "戴昺",
        "paragraphs": [
            "一筇雙不借，役役又東還。",
            "野渡淺深水，夕陽高下山。",
            "光陰虛我老，造物靳人閒。",
            "高躅思吾祖，鳴琴獨閉關。"
        ],
        "title": "自武林還家道由剡中",
        "id": "790b5819-bf00-4c4d-b160-fdd285347aa7"
    },
    {
        "author": "戴昺",
        "paragraphs": [
            "履端來聚拜，和氣洽昌辰。",
            "蕃衍如今日，栽培豈一人。",
            "詩書延澤潤，忠厚續長春。",
            "相祝無多語，年新德又新。"
        ],
        "title": "次韻屏翁新元聚拜",
        "id": "51b9d6eb-c21a-4a0a-895f-7a056771b13a"
    },
    {
        "author": "戴昺",
        "paragraphs": [
            "海棠紅未了，又近牡丹時。",
            "送日多忙事，酬春欠好詩。",
            "暖風催麥早，晴晷轉花遲。",
            "不盡清遊興，重爲上巳期。"
        ],
        "title": "次韻君玉弟春事",
        "id": "e05d3de4-ea39-47c3-af7a-087c486427c0"
    },
    {
        "author": "戴昺",
        "paragraphs": [
            "一襟塵欲滿，刮眼得新詩。",
            "風絮遺春恨，烟花隔歲期。",
            "筍抽蟲半蝕，櫻熟鳥先窺。",
            "光景渾如此，心閑即好時。"
        ],
        "title": "次韻晚春二首  其一",
        "id": "ed274899-a804-47f6-9d6f-e5a517d6d920"
    },
    {
        "author": "戴昺",
        "paragraphs": [
            "田園深有趣，已分隠柴扃。",
            "老去情多感，春來夢少靈。",
            "游絲捲晴日，飛絮入空庭。",
            "預識今年好，啼鵑枕上聽。"
        ],
        "title": "次韻晚春二首  其二",
        "id": "1aa3b412-b790-4195-931d-f94f112add84"
    },
    {
        "author": "戴昺",
        "paragraphs": [
            "春郊農務急，野岸水痕高。",
            "蒲渚鳴姑惡，桑林囀伯勞。",
            "整欄扶芍藥，搴網護櫻桃。",
            "不改窮居樂，何妨見二毛。"
        ],
        "title": "春晚即事",
        "id": "dcba5719-70bb-4a3d-bb7c-e7f019a30f5f"
    },
    {
        "author": "戴昺",
        "paragraphs": [
            "一觴還一詠，竟日醉難成。",
            "坐石驚雲濕，臨池愛水平。",
            "密林宜午蔭，啼鳥尚春聲。",
            "更有櫻桃約，明朝且願晴。"
        ],
        "title": "次韻屏翁初夏會芳小集",
        "id": "d9c68602-8563-4c29-9062-398d5458070d"
    },
    {
        "author": "戴昺",
        "paragraphs": [
            "晴雨天難測，寒暄氣未齊。",
            "連村多綠樹，終日囀黄鸝。",
            "田水衝塍斷，山雲着地低。",
            "偶隨農叟語，不覺過橋西。"
        ],
        "title": "夏初郊行",
        "id": "9fa94447-d49e-4a4a-9b55-7ae0185b5271"
    },
    {
        "author": "戴昺",
        "paragraphs": [
            "地僻塵囂遠，身閑趣味深。",
            "清池涵竹色，老樹带藤陰。",
            "引鶴隨閒步，招蟬伴醉吟。",
            "有時燃古鼎，隠几自觀心。"
        ],
        "title": "僻居",
        "id": "b8d4b0ff-26c7-4784-a20c-4358238bad3c"
    },
    {
        "author": "戴昺",
        "paragraphs": [
            "幽棲得真趣，隙地巧經營。",
            "花竹有和氣，林園無俗情。",
            "带經休樹影，抱甕俯池清。",
            "我亦甘肥遯，相從樂此生。"
        ],
        "title": "亦龍弟覆簣累石作亭其陰屏翁名曰野亭索詩謾賦二首  其一",
        "id": "e9dec79b-31f5-45c3-80e7-211a20b143ed"
    },
    {
        "author": "戴昺",
        "paragraphs": [
            "高懷抗塵外，林杪着三間。",
            "綠遶村邊樹，青浮海上山。",
            "目窮天變化，心靜地寬閑。",
            "鷗鳥知人樂，忘機亦往還。"
        ],
        "title": "亦龍弟覆簣累石作亭其陰屏翁名曰野亭索詩謾賦二首  其二",
        "id": "c9eef8e6-6042-418f-b42c-cfb3c6b7749e"
    },
    {
        "author": "戴昺",
        "paragraphs": [
            "西風澄曉氣，凝觀愜幽情。",
            "草潤蛩聲滑，松凉鶴夢清。",
            "吟懷依水靜，病思得秋輕。",
            "忽憶登高近，循籬看菊英。"
        ],
        "title": "秋晚",
        "id": "b7023826-6977-4dbf-b087-62b3a262c598"
    },
    {
        "author": "戴昺",
        "paragraphs": [
            "結屋新亭好，登臨雅興長。",
            "心融八窗白，塵隔九衢黄。",
            "泛菊金英碎，嘗粳玉顆香。",
            "更期梅着蕋，來賞小春光。"
        ],
        "title": "屏翁領諸孫小集亦龍弟野亭君玉即席有詩次韻",
        "id": "ff77f323-5d76-49e5-9cc4-736b079c0f45"
    },
    {
        "author": "戴昺",
        "paragraphs": [
            "解把詩言別，那無計可留。",
            "梅花兩心事，寒鴈五更愁。",
            "我亦高懸榻，君須獨卧樓。",
            "後回相憶處，莫返雪中舟。"
        ],
        "title": "鄭安道終歲相聚臨別以詩見貽次韻爲謝",
        "id": "cd47970a-bb60-4e15-8c17-694242af978b"
    },
    {
        "author": "戴昺",
        "paragraphs": [
            "有此一樓足，悠然萬慮忘。",
            "拓開風月地，壓斷水雲鄉。",
            "四野留春色，千峰明夕陽。",
            "眼前無限景，何處認瀟湘。"
        ],
        "title": "夏曼卿作新樓扁曰瀟湘片景來求拙畫且索詩",
        "id": "501a05a1-6db2-41ef-b284-40b289855909"
    },
    {
        "author": "戴昺",
        "paragraphs": [
            "十里平沙路，人行晚霽間。",
            "水光涵遠樹，雲影度空山。",
            "吹浪江豚怒，摩霄野鶴閑。",
            "漁翁醉吹笛，小艇泊前灣。"
        ],
        "title": "江濱晚霽",
        "id": "c11f78cf-6e42-4c7c-b46e-44c47ab41e0d"
    },
    {
        "author": "戴昺",
        "paragraphs": [
            "野徑菊仍好，村壚酒亦嘉。",
            "未應今日蕋，便是背時花。",
            "心在家千里，身猶客九華。",
            "官程難久駐，風雨暮山斜。"
        ],
        "title": "十日取野菊泛酒",
        "id": "cd87feb2-79a9-4319-89a9-c0bb493a6264"
    },
    {
        "author": "戴昺",
        "paragraphs": [
            "柴門通草徑，茅屋桂枝間。",
            "修竹連翹木，高松續斷山。",
            "仰空青蔭密，掃石綠花斑。",
            "傍澗牽牛飲，白頭翁自閑。"
        ],
        "title": "山家小憩即景效藥名體",
        "id": "156f458b-1d4a-4eb1-8c15-aa2ee2a392e4"
    },
    {
        "author": "戴昺",
        "paragraphs": [
            "卸馬板橋西，扁舟逆上溪。",
            "水鎪岩骨斷，烟截樹頭齊。",
            "野鴨驚人起，村鷄上樹啼。",
            "老農頭雪白，猶自把鉏犁。"
        ],
        "title": "從板橋買舟上青陽",
        "id": "d50425af-ea1b-4d99-9377-9df31647b59d"
    },
    {
        "author": "戴昺",
        "paragraphs": [
            "一城方九里，宛在水中坻。",
            "額揭顔公字，碑傳杜牧詩。",
            "昔年稱上郡，今日逼邊陲。",
            "莫望長江北，天寒風正悲。"
        ],
        "tags": [
            "长江"
        ],
        "title": "池州",
        "id": "142280de-7988-4cf5-9c65-38db127a9da6"
    },
    {
        "author": "戴昺",
        "paragraphs": [
            "清晨聞剝啄，喜得薛能詩。",
            "風月一囊錦，江湖兩鬢絲。",
            "寒城吹角夜，孤館擁衾時。",
            "誰會吟心苦，梅花是舊知。"
        ],
        "title": "有永嘉薛君自號雲屋來池陽以詩見貽用韵答之",
        "id": "4554a594-b9c5-40c6-aeba-676ffaffa398"
    },
    {
        "author": "戴昺",
        "paragraphs": [
            "江湖前輩盡，何敢易言詩。",
            "鼠璞元非玉，蛛羅不是絲。",
            "池塘生草處，風雪跨馿時。",
            "此是真吟境，從來幾箇知。"
        ],
        "title": "有方叔材用余和薛雲屋歌見貽次韻奉酬",
        "id": "0bd3a5da-bfc7-4d78-bc20-5c6a04abcb0f"
    },
    {
        "author": "戴昺",
        "paragraphs": [
            "雪作春前瑞，銀城擁萬家。",
            "太婆頭欲白，九子頂先華。",
            "壓麥嘉培本，封梅惜損花。",
            "家童解人意，燒鼎問烹茶。"
        ],
        "title": "立春前五日得雪",
        "id": "c43e2345-9c56-4f7d-b891-b8e36f6f8fcd"
    },
    {
        "author": "戴昺",
        "paragraphs": [
            "小畦尋丈許，鑿壁置柴扉。",
            "雨後菜蟲死，秋來花蝶稀。",
            "插籬新種菊，抱甕已忘機。",
            "俗客忽相訪，妨人洗布衣。"
        ],
        "title": "小畦",
        "id": "51b21388-5014-4ef0-811b-2a4e1dc2f605"
    },
    {
        "author": "戴昺",
        "paragraphs": [
            "浩浩海風勁，滔滔河水渾。",
            "古人皆去世，喬木自當門。",
            "族黨諸孫盛，吾宗一綫存。",
            "興衰知有數，心事與誰論。"
        ],
        "title": "有感",
        "id": "0232f261-e226-450b-85d0-865b4ed90d42"
    },
    {
        "author": "戴昺",
        "paragraphs": [
            "尚聞深巷語烏衣，無復高堂彩鳳儀。",
            "棟宇半欹元帝廟，香烟爭奉誌公祠。",
            "六朝興廢千年夢，獨客登臨萬古悲。",
            "莫上鍾山望淮北，西風禾黍更離離。"
        ],
        "title": "金陵懷古",
        "id": "f2185cb1-d609-47af-b3e0-552b3297ddeb"
    },
    {
        "author": "戴昺",
        "paragraphs": [
            "幽棲頗喜隔囂喧，無客柴門盡日關。",
            "汲水灌花私雨露，臨池疊石幻溪山。",
            "四時有景常能好，一世無人放得閑。",
            "清坐小亭觀衆妙，數聲黄鳥綠陰間。"
        ],
        "title": "幽棲",
        "id": "2a982c7e-1f50-4473-ad25-00114f352326"
    },
    {
        "author": "戴昺",
        "paragraphs": [
            "此生畢竟已蹉跎，有酒何妨醉且歌。",
            "人世盡緣愁得老，春花偏被雨相魔。",
            "草欺蘭瘦能香否，杏笑梅殘奈俗何。",
            "試上東樓看春景，海山無數列青螺。"
        ],
        "title": "此生",
        "id": "97802eea-b1ef-4a46-8287-eb67b6c1a193"
    },
    {
        "author": "戴昺",
        "paragraphs": [
            "多貲徒作守錢奴，伏臘無憂便有餘。",
            "世路本夷休自險，人情太密反成疎。",
            "非圖報施方爲善，豈爲功名始讀書。",
            "門外良田堪種秫，自牽黄犢試犂鉏。"
        ],
        "title": "自况",
        "id": "91f9339e-0f37-4ec3-ad3d-872d710b155d"
    },
    {
        "author": "戴昺",
        "paragraphs": [
            "書房清曉焚香坐，轉覺幽棲趣味真。",
            "怪石一根雲態度，早梅半樹雪精神。",
            "池魚自樂誰知我，林鳥相忘不避人。",
            "得喪由來天自定，莫將閑慮惱閑身。"
        ],
        "title": "書房",
        "id": "55bc5e0a-c83a-4aa6-b030-8877d8d3a6f7"
    },
    {
        "author": "戴昺",
        "paragraphs": [
            "剝盡皮毛真實在，幾年孤立小溪潯。",
            "人來人去誰青眼，花落花開自苦心。",
            "不是野夫同臭味，難教君子出山林。",
            "巡簷日日窺生意，一朵先春直萬金。"
        ],
        "title": "移古梅植於貯清之側已有生意喜而賦之",
        "id": "4ed91c19-1fd0-4b06-a46d-731feccfbfff"
    },
    {
        "author": "戴昺",
        "paragraphs": [
            "愛渠怪怪復奇奇，冒雪遥憑健步移。",
            "竹外池邊栽恰好，山巔水際夢多時。",
            "百年死質餘生意，一片孤槎带好枝。",
            "寄語花神勤守護，品題莫負老僊詩。"
        ],
        "title": "再得古梅小而益怪首蒙屏翁品題因次韻",
        "id": "909e5bb5-4cdc-4135-b319-68ae55a2845a"
    },
    {
        "author": "戴昺",
        "paragraphs": [
            "圖志舊嘗看紀載，杖藜今得徧經行。",
            "漁翁化石幾年釣，仙客有田何世耕。",
            "千尺枯崖蛻龍骨，一簾飛瀑撼雷聲。",
            "相傳逸少曾來此，惜不鎸巖記姓名。"
        ],
        "title": "初遊方巖山",
        "id": "287c4e19-43d9-42e5-aa20-fb61571a274e"
    },
    {
        "author": "戴昺",
        "paragraphs": [
            "看人出着笑人低，及至當枰却自迷。",
            "角上僅全輸了腹，東邊纔活喪於西。",
            "欲裝劫去多難補，待算征來恰又提。",
            "天下未應無妙手，勸君莫愛墨狻猊。"
        ],
        "title": "觀敗棋者戲作",
        "id": "43056884-3116-44bf-8bad-07fe6b78d425"
    },
    {
        "author": "戴昺",
        "paragraphs": [
            "萬巧千奇費剪裁，瓊瑶錦繡簇成堆。",
            "世間妖女輪回魄，天上仙姬降謫胎。",
            "笑臉倚風嬌欲語，醉顔酣日困難擡。",
            "東君若使先春放，羞殺羣花不敢開。"
        ],
        "title": "牡丹",
        "id": "af502338-f53e-4438-843f-4213763d3511"
    },
    {
        "author": "戴昺",
        "paragraphs": [
            "去年已作填溝計，誰料今年見有秋。",
            "天意乘除元自定，人生伏臘謾多憂。",
            "滿盆淅玉休論價，成斛量金不計籌。",
            "最是野夫懽喜處，春風百甕遶床頭。"
        ],
        "title": "喜有秋",
        "id": "ebd4c651-975b-4b17-b6c5-9b1e6675cc53"
    },
    {
        "author": "戴昺",
        "paragraphs": [
            "霜風颯颯荻花洲，避北趨南巧自謀。",
            "僊翮飛殘千里月，寒聲催老一天秋。",
            "乍教騷客驚詩夢，莫爲征夫寄別愁。",
            "汝度塞垣應未久，新來烟燧已沉不。"
        ],
        "title": "次君玉弟聞新雁",
        "id": "fb4d103d-8b36-472c-b90c-8c0f48ea4af7"
    },
    {
        "author": "戴昺",
        "paragraphs": [
            "詩眼非梅不可遮，三葩五蕋便堪嘉。",
            "瘦如飯顆逢工部，老似磻溪卧子牙。",
            "水影月香參衆妙，弟酬兄倡自成家。",
            "快篘新醖同清賞，莫待枝頭爛縵花。"
        ],
        "title": "次韻東渠兄觀梅",
        "id": "9fbbd6af-2cb4-4b47-977f-c9321be9a667"
    },
    {
        "author": "戴昺",
        "paragraphs": [
            "閒居幽事屬田園，何必山林始避喧。",
            "足水早禾分母子，多年修竹見翁孫。",
            "欣然勝敗無心弈，兀爾醉醒隨意樽。",
            "昨夜一番雷雨過，綠波微漲曲池痕。"
        ],
        "title": "閑居幽事",
        "id": "0304704f-3701-40c0-8710-6ffb763f5ce7"
    },
    {
        "author": "戴昺",
        "paragraphs": [
            "自甘窮處更何疑，坎止流行信所之。",
            "不學昌黎驅五鬼，肯隨子厚駡三尸。",
            "堂堂白髮欺人出，耿耿青燈獨己知。",
            "細嚼黄花香滿齒，清風千古一東籬。"
        ],
        "title": "甘窮",
        "id": "e1781d74-61b5-4fc9-883a-b90ffe0786ff"
    },
    {
        "author": "戴昺",
        "paragraphs": [
            "槐笏綠衫初作吏，要須立脚自廉勤。",
            "閭閻疾苦宜加意，廒廥奇贏莫與聞。",
            "少啖荔枝防美疢，多栽茉莉挹清芬。",
            "公餘覽徧佳山水，倘有詩篇寄海雲。"
        ],
        "title": "送彭希聖姊夫赴三山民曹",
        "id": "61aa9ab8-2a3f-49ba-b0d0-864529420078"
    },
    {
        "author": "戴昺",
        "paragraphs": [
            "良辰樂事兩相關，喜我樓臺便往還。",
            "不用移舟過西嶼，只消把酒對南山。",
            "風於破帽如相約，菊爲新篘欲笑顔。",
            "留作千年佳話處，詩翁醉墨照楣間。"
        ],
        "title": "己亥九日屏翁約諸孫登高西嶼阻風舟行不前遂會於吾家山海圖之上酒邊翁有詩留題因次韻",
        "id": "beae607b-6124-4df7-b1d7-4b8ef971d2ce"
    },
    {
        "author": "戴昺",
        "paragraphs": [
            "月將圓夜出鄉關，纔到西興月又殘。",
            "老去問名先已懶，近來行路覺尤難。",
            "雲烟漠漠吳山暗，風雨瀟瀟浙水寒。",
            "識破人生真逆旅，此身何處不堪安。"
        ],
        "title": "如京至西興阻風雨",
        "id": "8d966610-d971-4631-aa38-5fdb1b5093f9"
    },
    {
        "author": "戴昺",
        "paragraphs": [
            "家家懽笑迓星期，我輩相邀只酒巵。",
            "矯俗何須標犢鼻，甘愚不解候蛛絲。",
            "新秋光彩月來處，半夜清凉風起時。",
            "一曲玉簫塵外意，此音除是鶴仙知。"
        ],
        "title": "七夕感興二首  其一",
        "id": "f6438dde-9467-427c-a8b7-2a2b895231d9"
    },
    {
        "author": "戴昺",
        "paragraphs": [
            "相傳牛女起何時，無柰人間事轉癡。",
            "青鳥蟠桃方士信，金釵鈿合逆胡基。",
            "一杯記節圖成醉，萬感因秋却易悲。",
            "遺恨古今流不盡，銀潢耿耿接天池。"
        ],
        "title": "七夕感興二首  其二",
        "id": "c570d014-505c-414d-9e58-8581af7435f1"
    },
    {
        "author": "戴昺",
        "paragraphs": [
            "瘦策相扶上翠微，眼驚奇怪足忘疲。",
            "三十六洞猶昔者，四百餘年無牧之。",
            "漲水淼瀰春雨後，遠山重疊夕陽時。",
            "幾多江北江南恨，問着沙鷗總不知。"
        ],
        "title": "抵池陽未入關泊于齊山數日因窮岩壑之勝",
        "id": "77e0cc1a-7b75-481e-a2d2-68d791ee801f"
    },
    {
        "author": "戴昺",
        "paragraphs": [
            "秋風遠客歎飄零，滿鏡吳霜故故明。",
            "酒盞論心疎舊約，詩筒到眼快新評。",
            "短檠伴我夜深靜，長笛何人月下橫。",
            "步繞空庭吟未竟，隔林鸜鵒又傳更。"
        ],
        "title": "次劉叔子總幹夜坐感秋韻",
        "id": "16afa71c-6026-442e-a46b-4b79bbd1d7a8"
    },
    {
        "author": "戴昺",
        "paragraphs": [
            "信是摶沙放手開，渴心空想細論杯。",
            "等閒不見便逾月，如此相從能幾回。",
            "舊雨已孤重九菊，新詩宜探小春梅。",
            "騎馿索句真顔面，要向清溪洗出來。"
        ],
        "title": "代簡約諸同官探梅",
        "id": "114982ea-3c1a-4b36-a669-d1e878bd4458"
    },
    {
        "author": "戴昺",
        "paragraphs": [
            "苦用吟心續祖燈，得君印證愈分明。",
            "一聆此日鷄窗話，盡洗前時蚓竅聲。",
            "颺柳輕風寒忽暖，催花小雨濕還晴。",
            "眼前總是詩光景，可惜明朝又遠行。"
        ],
        "title": "燒燈夕宋明府自置酒見招席上復賦詩因次韻定詩盟併致別意",
        "id": "ed898121-c75d-422c-9382-7ab080540846"
    },
    {
        "author": "戴昺",
        "paragraphs": [
            "俗塵汩汩負清遊，重出城來已暮秋。",
            "水洗柳根欹斷岸，霜摧蘆葉擁荒洲。",
            "鄉音不到愁來雁，野性無拘羨去鷗。",
            "可惜一堤明月好，隔關難作夜深留。"
        ],
        "title": "秋暮出關即事",
        "id": "22794e70-41cb-4e0f-8d1e-b278f1171c68"
    },
    {
        "author": "戴昺",
        "paragraphs": [
            "重陽過了秋逾爽，自豁樓窗眺晚西。",
            "野外倒涵天影動，海雲平壓雁行低。",
            "興來頻放深杯飲，吟到須還大字題。",
            "近喜書房添一寶，陶泓買得古端溪。"
        ],
        "title": "秋日獨倚東樓",
        "id": "22dc9e05-c56d-4884-bc53-cd165d692ee8"
    },
    {
        "author": "戴昺",
        "paragraphs": [
            "佳節相過共舉觴，爲萸菊醉亦何妨。",
            "須知我輩襟懷事，不是時人酒肉狂。",
            "落雁影邊寒水碧，歸鴉啼處夕陽黄。",
            "詩翁樽俎風流在，老氣橫吞年少場。"
        ],
        "title": "次韻屏翁壬寅九日再題小樓",
        "id": "915459ed-c013-4bce-b9a6-ed7f1717abcb"
    },
    {
        "author": "戴昺",
        "paragraphs": [
            "清樽纔了黄花債，又被梅花惱殺人。",
            "碎點南枝無數雪，探支東帝幾分春。",
            "精神全向疎中足，標格端於瘦處真。",
            "徹夜苦吟無好語，夢隨雙月步溪漘。"
        ],
        "title": "初冬梅花偷放頗多",
        "id": "bdf068b6-777e-4f45-b54f-261e67be70ff"
    },
    {
        "author": "戴昺",
        "paragraphs": [
            "新刊後藁又千首，近日江湖誰有之。",
            "妙似豫章前集語，老於夔府後來詩。",
            "梅深歲月枝逾古，菊飽風霜色轉奇。",
            "要洗晚唐還大雅，願揚宗旨破羣癡。"
        ],
        "title": "石屏後集鋟梓敬呈屏翁",
        "id": "dfefa3c8-8e63-4d32-8676-1f3735cc993d"
    },
    {
        "author": "戴昺",
        "paragraphs": [
            "茶歌纔了又田歌，節物真成一鳥過。",
            "蒼竹招風凉意足，碧梧留雨夜聲多。",
            "瓜緣茅屋抽長蔓，藕過蔬畦出矮荷。",
            "最喜白鷗相狎久，對人自在浴清波。"
        ],
        "title": "四月節景",
        "id": "3c363415-96c8-4bf3-a8fa-d385db6143bd"
    },
    {
        "author": "戴昺",
        "paragraphs": [
            "好山好水東嘉郡，兩月清游樂可知。",
            "遠想池塘頻夢汝，還當風雨對眠誰。",
            "別時菊蕊方宜酒，幾日梅花已索詩。",
            "雁影參差霜正冷，寄言歸計莫遲遲。"
        ],
        "title": "次韻鄭安道懷君玉弟游東嘉",
        "id": "a472479e-8474-4324-8b26-ad7ec5272b61"
    },
    {
        "author": "戴昺",
        "paragraphs": [
            "漫浪江湖等泛萍，破囊惟有百中經。",
            "一吭辯處長三寸，兩手生來應七星。",
            "笑汝道途多坎壈，說人禍福太分明。",
            "我今已决爲農計，不解從君較五行。"
        ],
        "title": "贈日者張異手",
        "id": "b371784d-fa07-46b3-b98f-12b04082d132"
    },
    {
        "author": "戴昺",
        "paragraphs": [
            "經年未復寄來書，索我形骸莫太疎。",
            "鮑叔相知應似舊，嵇康習懶苦難除。",
            "白頭閲世梅花老，青眼看人柳色舒。",
            "春月正圓春水滑，何須雪夜扣吾廬。"
        ],
        "title": "代簡寄謝友人",
        "id": "b5e8bf3e-8011-4ed7-9108-19fbb6af8156"
    },
    {
        "author": "戴昺",
        "paragraphs": [
            "春事關心常早起，愛看景物試憑欄。",
            "戲魚池面微添綠，啼鳥枝頭尚带寒。",
            "斬棘重樊新插柳，𣂏泉頻灌自栽蘭。",
            "年來賸有園林興，每恨廬邊地不寬。"
        ],
        "title": "春事",
        "id": "e58c1b0b-2b92-4c10-b920-d86b8f1d7bb3"
    },
    {
        "author": "戴昺",
        "paragraphs": [
            "不用雕鎪嘔肺腸，辭能達意即文章。",
            "性情元自無今古，格律何須辨宋唐。",
            "人道鳳簫諧律呂，誰知牛鐸有宮商。",
            "少陵甘作村夫子，不害光芒萬丈長。"
        ],
        "title": "有妄論宋唐詩體者答之",
        "id": "39a7e4a9-49e1-46e0-96f4-97d108ab5415"
    },
    {
        "author": "戴昺",
        "paragraphs": [
            "風衮瑶花撲面寒，沾泥點點鹿文斑。",
            "要呈臘瑞鬭梅好，肯讓春容傍柳還。",
            "萬戶閙添沽酒市，兩山窮聳索詩肩。",
            "使君寬得憂民念，麥隴青青一望間。"
        ],
        "title": "趙倅賦喜雪詩爲黄堂頌黄堂和韻傳示僚屬衆因續貂",
        "id": "465a9ed5-e622-4e5a-99cd-9d8435a670cd"
    },
    {
        "author": "戴昺",
        "paragraphs": [
            "世態從渠炎更凉，蕙蘭元不爲人香。",
            "時憑酒挹聖賢味，閑借茶搜文字腸。",
            "靴笏豈能拘野性，蓴鱸終是憶家鄉。",
            "小需歸作天台隠，長嘯松風卧石梁。"
        ],
        "title": "次韻黄次夔思家",
        "id": "763a372f-c664-4c9d-9e13-ce922962b9cb"
    },
    {
        "author": "戴昺",
        "paragraphs": [
            "生長由來接社枌，台山越水偶中分。",
            "一朝傾蓋便知我，千里携家得傍君。",
            "風厚大鵬培怒翼，天寒征雁拆同羣。",
            "折梅相送齊山路，愁絕江東日暮雲。"
        ],
        "title": "送陳竹屋提幹東歸",
        "id": "8dd3e8f0-b55f-4dc2-86be-09ae35dec5e4"
    },
    {
        "author": "戴昺",
        "paragraphs": [
            "自汲香泉带落花，漫燒石鼎試新茶。",
            "綠陰天氣閑庭院，卧聽黄蜂報晚衙。"
        ],
        "title": "賞茶",
        "id": "b2ea41a0-121e-4b78-881d-3c9a11702195"
    },
    {
        "author": "戴昺",
        "paragraphs": [
            "推篷四望水連空，一片蒲帆正飽風。",
            "山際白雲雲際月，子規聲在白雲中。"
        ],
        "title": "夜過鑑湖",
        "id": "d3d8f5fd-163b-49d3-8cbb-1b3d1e4331f7"
    },
    {
        "author": "戴昺",
        "paragraphs": [
            "對周尚有六十日，舉足已能三五移。",
            "世路只今巇險甚，須教步步著平夷。"
        ],
        "title": "喜小兒學步",
        "id": "a48e3f3f-c6a7-440e-93e1-a9d6899ddee8"
    },
    {
        "author": "戴昺",
        "paragraphs": [
            "楊柳萬絲堆怨緒，丁香百結鎖愁腸。",
            "小桃先得東皇寵，莫妬東風過海棠。"
        ],
        "title": "效宮詞體",
        "id": "b7069182-69ab-4c89-bee8-7e78dc3e4598"
    },
    {
        "author": "戴昺",
        "paragraphs": [
            "九州四海沸如湯，問舍求田策最良。",
            "豪氣到頭成底事，未容欺客卧高床。"
        ],
        "title": "讀陳元龍傳",
        "id": "0e3cbc6a-2d0a-4369-a3b0-3fbb34d8761d"
    },
    {
        "author": "戴昺",
        "paragraphs": [
            "赤伏君王訪舊遊，富春男子只羊裘。",
            "一竿本爲逃名去，何意虛名上釣鈎。"
        ],
        "title": "嚴子陵",
        "id": "6809ee8a-ba5a-42a5-9951-80e7066e9c18"
    },
    {
        "author": "戴昺",
        "paragraphs": [
            "自抱桃笙過竹林，濃陰一片直千金。",
            "清眠盡晚無人喚，時有風鳴石上琴。"
        ],
        "title": "竹林避暑",
        "id": "96d2a458-d93e-408f-949e-3a55485a085a"
    },
    {
        "author": "戴昺",
        "paragraphs": [
            "小牀蘄簟展琉璃，窗外新篁一尺圍。",
            "正午雲橋疎雨過，冬青花上蜜蜂歸。"
        ],
        "title": "夏晝小雨",
        "id": "3204ad81-672f-4b6a-a4d8-af6bd18cb63d"
    },
    {
        "author": "戴昺",
        "paragraphs": [
            "着身平地更多憂，一棹思爲泛宅謀。",
            "昨夜西風邊報急，防江也要釣魚舟。"
        ],
        "title": "里中小漁舟被差防江有感而賦",
        "id": "9e893f74-561a-4a74-a609-ae8179228727"
    },
    {
        "author": "戴昺",
        "paragraphs": [
            "箯輿軋軋過清溪，溪上梅花壓水低。",
            "月影漸收天半曉，兩山相對竹雞啼。"
        ],
        "title": "天台道上早行",
        "id": "b28dbd87-40f7-47c7-9071-16d373d327b9"
    },
    {
        "author": "戴昺",
        "paragraphs": [
            "山行十里少人家，客子貪程怕日斜。",
            "倦坐松根需足力，輕風滿面落藤花。"
        ],
        "title": "歸途過麻姑山",
        "id": "dd9ce3ff-79e6-4907-8d08-e6e98da2ab6b"
    },
    {
        "author": "戴昺",
        "paragraphs": [
            "築亭疏沼隔塵埃，白白朱朱次第栽。",
            "人面春風俱不老，板輿日日看花來。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其一",
        "id": "2dad3800-2e39-4130-8789-3d58efe85bc3"
    },
    {
        "author": "戴昺",
        "paragraphs": [
            "綠蘿翳翳結高林，烟吐霞吞一徑深。",
            "半夜松凉鶴先睡，滿山明月自橫琴。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其二",
        "id": "b22f5c98-a1b1-4f3e-88e1-953f9be9c21a"
    },
    {
        "author": "戴昺",
        "paragraphs": [
            "一澗寒泉九節菖，釀泉爲酒冽仍香。",
            "玉巵捧處慈顔喜，眉壽方岩共久長。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其三",
        "id": "ba283366-e091-48ec-8001-c9fbb5eef18a"
    },
    {
        "author": "戴昺",
        "paragraphs": [
            "有時山洞拾荆薪，應遇真仙對弈春。",
            "多少胸中高著處，儘教饒盡世間人。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其四",
        "id": "6144fda6-4089-4ebf-9af5-05c5aa8cad39"
    },
    {
        "author": "戴昺",
        "paragraphs": [
            "秋池清曉濯玄雲，鸜眼輝涵紫玉文。",
            "細字黄庭應寫就，莫將容易博鵝羣。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其五",
        "id": "7aece264-baa4-4f85-a3b2-69e150182c4c"
    },
    {
        "author": "戴昺",
        "paragraphs": [
            "桑竹森森遶屋邊，美池清泚浸良田。",
            "桃源只在桃溪上，不信壺中別有天。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其六",
        "id": "489d92eb-f452-4ab2-a479-340d2fc5ba34"
    },
    {
        "author": "戴昺",
        "paragraphs": [
            "晚菘早韭各隨時，霜薤青青間露葵。",
            "甘脆自堪供小摘，不須他覓養神芝。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其七",
        "id": "35208d64-00f5-4715-b045-c2b087e12acb"
    },
    {
        "author": "戴昺",
        "paragraphs": [
            "紫錦囊緘五嶽形，白書黑紙秘黄庭。",
            "何如琴几焚香坐，細讀包犧一卷經。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其八",
        "id": "2003fea9-3072-48ec-bddd-89ee7f3a94bc"
    },
    {
        "author": "戴昺",
        "paragraphs": [
            "自傍青牛種早秔，炊來玉屑滿盆香。",
            "休論服日餐霞事，只此延年第一方。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其九",
        "id": "a07a3b19-5873-44bb-8ad9-6d4a0eb3ea77"
    },
    {
        "author": "戴昺",
        "paragraphs": [
            "阡陌縱橫尚宛然，知他耕耨是何年。",
            "果然絕粒輕能舉，底事仙人亦有田。"
        ],
        "title": "方岩山有仙人田項宜父家其下於屋之西偏築亭疏沼雜蒔花木爲娛奉壽母之地即以名之自著懷仙雜詠百有一首名勝留題亦多未免皆泥乎神仙之說來徵余吟余謂神仙之事深言之則似誕今諸賢所賦無復餘藴使余更下注脚不愈誕乎且人生一世苟能超然達觀惟適之安斯人中之仙已豈必十洲三島間之謂哉因即此意賦十章  其一○",
        "id": "3927ffcc-6bab-4e70-a1f0-e95d34c69689"
    },
    {
        "author": "戴昺",
        "paragraphs": [
            "艤舟來訪寶雲寺，快上山頭尋五松。",
            "捉月仙人呼不醒，一間老屋戰西風。"
        ],
        "title": "五松山太白祠堂",
        "id": "ade6885f-4c82-4997-a6d9-5ede6b1e0f63"
    },
    {
        "author": "戴昺",
        "paragraphs": [
            "山徑崎嶇落葉黄，青松疎處漏斜陽。",
            "鳴禽無數聲相應，一陣微風野菊香。"
        ],
        "title": "歸途過銅官山",
        "id": "20fa2a35-3199-4b7a-9002-d5160ea0b0a8"
    },
    {
        "author": "戴汝白",
        "paragraphs": [
            "哭得江頭雲氣昏，淚痕多化作潮痕。",
            "波心萬古團團月，疑似曹娥一片魂。"
        ],
        "title": "題曹娥廟",
        "id": "abfcca52-1eb8-45ed-a39e-bcd35880228d"
    },
    {
        "author": "戴服",
        "paragraphs": [
            "一燈深夜雨，幾處不眠人。"
        ],
        "title": "句  其一",
        "id": "3a0ec7a8-3d09-4491-9f4a-88f4ffb71491"
    },
    {
        "author": "戴服",
        "paragraphs": [
            "一草亦關春造化，衆星能表月精神。"
        ],
        "title": "句  其二",
        "id": "8919c1d4-7ff4-4536-b74c-767f28a3bcf0"
    },
    {
        "author": "戴槃",
        "paragraphs": [
            "醉石眠花影，吟廊步蘚紋。"
        ],
        "title": "句  其一",
        "id": "95c50ade-1425-418c-a0f7-064a6174d0e5"
    },
    {
        "author": "戴槃",
        "paragraphs": [
            "春水綠平野，夕陽半山紅。"
        ],
        "title": "句  其二",
        "id": "65d60266-455d-4775-8f93-2ad16fc9465e"
    },
    {
        "author": "戴槃",
        "paragraphs": [
            "一樽溪上別，孤棹雨中行。"
        ],
        "title": "句  其三",
        "id": "1c6af4ce-6a8e-45a7-969d-a719422e1c11"
    },
    {
        "author": "釋廣聞",
        "paragraphs": [
            "不落化門，掃除露布。",
            "擬覓行蹤，鐵蛇橫卧。"
        ],
        "title": "偈頌一百四十二首  其一",
        "id": "657a4159-70eb-4cb1-a5ff-758eca4a081d"
    },
    {
        "author": "釋廣聞",
        "paragraphs": [
            "世尊三昧，迦葉不知。",
            "迦葉三昧，阿難不知。",
            "只今禮拜燒香，且道是何三昧。"
        ],
        "title": "偈頌一百四十二首  其二",
        "id": "bec16684-445b-449a-9d96-a3b93817ffb1"
    },
    {
        "author": "釋廣聞",
        "paragraphs": [
            "提持也提持不起，絕毫絕釐。",
            "抖擻也抖擻不下，如山如嶽。",
            "噁，抹過小塘袈裟角。"
        ],
        "title": "偈頌一百四十二首  其三",
        "id": "386f56c8-5c40-454c-b01d-638f137479c4"
    },
    {
        "author": "釋廣聞",
        "paragraphs": [
            "目前機，向上著。",
            "掉臂因行，傾湫倒嶽，須彌燈王踏不著。"
        ],
        "title": "偈頌一百四十二首  其四",
        "id": "48cb12b2-0dfe-4ba9-bbb5-a34e48b4a98f"
    },
    {
        "author": "釋廣聞",
        "paragraphs": [
            "思大一條脊梁硬似鐵，被草繩輕輕一絆絆倒，至今草窠裡頭出頭沒。"
        ],
        "title": "偈頌一百四十二首  其五",
        "id": "878659dd-6bb1-469b-b209-73a6f957cd85"
    },
    {
        "author": "釋廣聞",
        "paragraphs": [
            "釋迦不出世，秤尾無星。",
            "達磨不西來，尺頭有寸。",
            "峭巍巍處平坦垣，平坦坦處峭巍巍。"
        ],
        "title": "偈頌一百四十二首  其六",
        "id": "3a37099b-99bb-4f85-9da4-ca40946fe1c0"
    },
    {
        "author": "釋廣聞",
        "paragraphs": [
            "楊岐眼裡睛，臨濟頂中髓。",
            "一不成，二不是。",
            "點著不來，白雲萬里。"
        ],
        "title": "偈頌一百四十二首  其七",
        "id": "525b5c75-22ef-4ea5-9fce-85373770851d"
    },
    {
        "author": "釋廣聞",
        "paragraphs": [
            "森羅及萬象，一法之所印。",
            "晝見日，夜見星。",
            "松本直，棘本曲，如何是一法。",
            "一冬二冬，叉手當胸。"
        ],
        "title": "偈頌一百四十二首  其八",
        "id": "d6a0eef2-c91d-4bb5-a774-71f9e018b3ee"
    },
    {
        "author": "釋廣聞",
        "paragraphs": [
            "錯錯，六載草繩空自縛。",
            "了了，開得眼來天大曉。",
            "古今天地，古今日月，古今星辰。",
            "劍去久矣，切忌刻舟。"
        ],
        "title": "偈頌一百四十二首  其九",
        "id": "d7d8049b-d99a-4a6e-919f-0091292e6a13"
    },
    {
        "author": "釋廣聞",
        "paragraphs": [
            "馬腹馿胎輥過來，通身滿面是塵埃，謾將香水年年洗。",
            "有人續得末後句，許你親見釋迦老子。"
        ],
        "title": "偈頌一百四十二首  其一○",
        "id": "2720845b-c5af-4809-a6ed-0a3f23a40ea0"
    },
    {
        "author": "釋廣聞",
        "paragraphs": [
            "大無外，小無內。",
            "南來北來，東倒西擂。",
            "不著佛求，不著法求。",
            "山中九十日，雲外幾千年。"
        ],
        "title": "偈頌一百四十二首  其一一",
        "id": "871f846e-27e9-4356-b382-bbb58818f86c"
    },
    {
        "author": "釋廣聞",
        "paragraphs": [
            "難難，幾何般。",
            "易易，直下是。",
            "也不難，也不易。",
            "常憶江南二三月，鷓鴣啼在深花裡。"
        ],
        "title": "偈頌一百四十二首  其一二",
        "id": "1980a504-577e-402c-9ad5-007dd5cdd1f3"
    },
    {
        "author": "釋廣聞",
        "paragraphs": [
            "八月十五，月圓當戶。",
            "撩起便行，掀翻露布。",
            "長空雲暗雨漫漫，一段光明無著處。"
        ],
        "title": "偈頌一百四十二首  其一三",
        "id": "bf8deae2-f62c-499d-8333-a4aa43f2124b"
    },
    {
        "author": "釋廣聞",
        "paragraphs": [
            "捻聚也在我，放開也在我。",
            "三九二十七，菩提涅槃，真如解脫。"
        ],
        "title": "偈頌一百四十二首  其一四",
        "id": "301c7390-45c0-449b-a4af-af9a56a8fc10"
    },
    {
        "author": "釋廣聞",
        "paragraphs": [
            "巢知風，穴知雨。",
            "衲僧未學先知，浄慈不敢相許。",
            "發機須是千鈞弩。"
        ],
        "title": "偈頌一百四十二首  其一五",
        "id": "b4a02563-8c4d-478a-a9d4-740b725093a3"
    },
    {
        "author": "釋廣聞",
        "paragraphs": [
            "說法不應機，總是非時語。",
            "長至令辰，天清地寧。"
        ],
        "title": "偈頌一百四十二首  其一六",
        "id": "5aea3f31-42b4-4cbf-9e80-4139d5c7aea4"
    },
    {
        "author": "釋廣聞",
        "paragraphs": [
            "說不到處，一句是一句。",
            "行不到處，一步是一步。",
            "行到說到，一狀領過。",
            "缺齒老臊胡，嵩山破竈墮。"
        ],
        "title": "偈頌一百四十二首  其一七",
        "id": "9f0e1e16-fd9e-43ca-8000-07bfbad119d4"
    },
    {
        "author": "釋廣聞",
        "paragraphs": [
            "若喚作拄杖子，埋沒己靈。",
            "不喚作拄杖子，辜負先聖。"
        ],
        "title": "偈頌一百四十二首  其一八",
        "id": "add3d8ba-aa79-458c-b70d-4627bfcc4627"
    },
    {
        "author": "釋廣聞",
        "paragraphs": [
            "元正新改旦，舉則舊公案。",
            "料掉沒交涉，閏年春色晚。"
        ],
        "title": "偈頌一百四十二首  其一九",
        "id": "20474418-5ef8-493a-b3e7-be3aed2bbf5a"
    },
    {
        "author": "釋廣聞",
        "paragraphs": [
            "欲見太平，須撥亂乾坤。",
            "欲求知己，須掀翻海嶽。",
            "浄慈沒者閑工夫，端坐受供養，施主長安樂。"
        ],
        "title": "偈頌一百四十二首  其二○",
        "id": "ba7260bc-15d8-4a58-8ac1-2cf447730775"
    },
    {
        "author": "釋廣聞",
        "paragraphs": [
            "大盡小盡，三年一閏。",
            "全提半提，眼上安眉。",
            "有誵訛，沒巴鼻。",
            "放過一著，落在第二。"
        ],
        "title": "偈頌一百四十二首  其二一",
        "id": "cc71b4d8-610c-4179-bec0-18118a93564e"
    },
    {
        "author": "釋廣聞",
        "paragraphs": [
            "馬祖陞堂，百丈卷席。",
            "浄慈看來，寸不如尺。"
        ],
        "title": "偈頌一百四十二首  其二二",
        "id": "4bd71e2d-1c57-4efd-9f4c-1bc4121d5994"
    },
    {
        "author": "釋廣聞",
        "paragraphs": [
            "群陰剝盡，一陽來復。",
            "拄杖子隨鄉入俗，六六不成三十六。"
        ],
        "title": "偈頌一百四十二首  其二三",
        "id": "5c6f6f7c-3cb1-47fb-b7a9-754133a80c96"
    },
    {
        "author": "釋廣聞",
        "paragraphs": [
            "昨夜送殘年，今朝賀新歲。",
            "無量法門，百千三昧，又是從頭起。"
        ],
        "title": "偈頌一百四十二首  其二四",
        "id": "79a1aea4-507e-4a19-82eb-d3f0efe693b4"
    },
    {
        "author": "釋廣聞",
        "paragraphs": [
            "果滿菩提圓，花開世界起。",
            "爲復神通妙用，爲復法爾如然。",
            "將謂春歸無覓處，不知移向此中來。"
        ],
        "title": "偈頌一百四十二首  其二五",
        "id": "12d99e90-3f98-48d0-8cd9-6234c649df34"
    },
    {
        "author": "釋廣聞",
        "paragraphs": [
            "纔有所重，便成窠臼。",
            "山僧只管打開，諸人只管坐斷。",
            "暫時安在暗窗前，明日與君重計算。"
        ],
        "title": "偈頌一百四十二首  其二六",
        "id": "6c6c9ad1-f3cf-437b-9932-2ede75be59ba"
    },
    {
        "author": "釋廣聞",
        "paragraphs": [
            "新年佛法有，一舉四十九。",
            "新年佛法無，東壁挂葫蘆。",
            "今日重關還巨闢，幾多春色滿江湖。"
        ],
        "title": "偈頌一百四十二首  其二七",
        "id": "b60ea392-dc94-4cbb-810b-909c54a3b43a"
    },
    {
        "author": "釋廣聞",
        "paragraphs": [
            "四月八日生，二月半入滅。",
            "雖然生滅元空，正是全提時節，珊瑚枝枝撐著月。"
        ],
        "title": "偈頌一百四十二首  其二八",
        "id": "4c873def-ce6f-4049-8f7f-1749574ae7db"
    },
    {
        "author": "釋廣聞",
        "paragraphs": [
            "雲門行棒，不可放過。",
            "香山禮拜，放過不可。",
            "從來獻佛，不在香多。"
        ],
        "title": "偈頌一百四十二首  其二九",
        "id": "7102cbfe-9ef0-446a-9118-8c16d4d42dce"
    },
    {
        "author": "釋廣聞",
        "paragraphs": [
            "叢林紀綱，衲僧巴鼻。",
            "詞鋒若差，鄉關萬里。"
        ],
        "title": "偈頌一百四十二首  其三○",
        "id": "b3d460ef-39fb-4568-aa9e-562f3b929fdf"
    },
    {
        "author": "釋廣聞",
        "paragraphs": [
            "未舉步前踏著，未開口前道著。",
            "道著踏著，四海浪平，百川潮落。"
        ],
        "title": "偈頌一百四十二首  其三一",
        "id": "81c92784-e266-4fb5-83a7-ede6137cfae0"
    },
    {
        "author": "釋廣聞",
        "paragraphs": [
            "富貴却易，雪中斷却娘生臂。",
            "貧窮却難，覓心無處更何安。",
            "難難，夜來風色緊，孤客已先寒。"
        ],
        "title": "偈頌一百四十二首  其三二",
        "id": "8f8fb3d9-0a2f-443c-b622-f514fe366756"
    },
    {
        "author": "釋廣聞",
        "paragraphs": [
            "一法若有，山河大地平沈。",
            "萬法若無，森羅萬像顯煥。",
            "舊歲今宵去，去去實不去。",
            "新年明日來，來來實不來。",
            "一法萬法，新年舊年。",
            "大地全收，千差一舉。",
            "絕去來，沒回互。",
            "回時更相涉，不爾依位住。"
        ],
        "title": "偈頌一百四十二首  其三三",
        "id": "18b3d561-53c6-45ca-87ea-c626e80c6512"
    },
    {
        "author": "釋廣聞",
        "paragraphs": [
            "雲從龍，風從虎，聖人作而萬物覩。",
            "須彌槌，虛空鼓，而以音聲爲佛事。"
        ],
        "title": "偈頌一百四十二首  其三四",
        "id": "2f13e8d9-79cc-48a6-b1d0-ee56ae7e2166"
    },
    {
        "author": "釋廣聞",
        "paragraphs": [
            "百燈千燈，從一燈起。",
            "有處動地放光，無處放光動地。",
            "問訊燈明如來，慣打者般行市。"
        ],
        "title": "偈頌一百四十二首  其三五",
        "id": "2422dc60-edda-4ff5-b283-2ab9ddee0abf"
    },
    {
        "author": "釋廣聞",
        "paragraphs": [
            "五日不陞堂，三八不入室。",
            "供是衆人辦，飯是借米喫。"
        ],
        "title": "偈頌一百四十二首  其三六",
        "id": "3ef1a997-aacc-48bc-b280-d92299798bbe"
    },
    {
        "author": "釋廣聞",
        "paragraphs": [
            "炎炎普熱，紛紛下雪。",
            "百丈耳聾，黄檗吐舌。"
        ],
        "title": "偈頌一百四十二首  其三七",
        "id": "be4b2c38-173b-4ca9-9810-eb3d84c8406f"
    },
    {
        "author": "釋廣聞",
        "paragraphs": [
            "新年頭，舊年尾。",
            "第一句下明宗旨，三世諸佛不知有。",
            "是第二句，貍奴白牯却知有。"
        ],
        "title": "偈頌一百四十二首  其三八",
        "id": "3685f644-5dbc-48da-800b-5338c0f08197"
    },
    {
        "author": "釋廣聞",
        "paragraphs": [
            "風瀟瀟，雨瀟瀟。",
            "黑漫漫，明皎皎。",
            "過去燈明佛，面皮厚多少。"
        ],
        "title": "偈頌一百四十二首  其三九",
        "id": "d3d47e54-1585-49ac-b6dd-569f0e4a65de"
    },
    {
        "author": "釋廣聞",
        "paragraphs": [
            "向下轉去，誰不知有。",
            "向上轉去，如十日並照。"
        ],
        "title": "偈頌一百四十二首  其四○",
        "id": "01bdb66e-dda0-4563-9ace-8b9a0e883cf0"
    },
    {
        "author": "釋廣聞",
        "paragraphs": [
            "六祖不會，誰云卞璧無瑕纇。",
            "達磨不識，生鐵蒺藜當面擲。",
            "碓搗磨磨，風吹日炙，無位真人汗滴滴。"
        ],
        "title": "偈頌一百四十二首  其四一",
        "id": "29e970ae-d242-4594-83f1-98336aa895cd"
    },
    {
        "author": "釋廣聞",
        "paragraphs": [
            "唯一堅密身，一切塵中現。",
            "近見不如遠聞，千聞不如一見。",
            "西風一陣來，落葉兩三片。"
        ],
        "title": "偈頌一百四十二首  其四二",
        "id": "bf42c1d4-ca8b-4c30-b75c-995d9d571cea"
    },
    {
        "author": "釋廣聞",
        "paragraphs": [
            "青天白日，閙市人多。",
            "鳥道玄途，龍門客少。",
            "目前機，頂門竅，一語不來，三十年後。"
        ],
        "title": "偈頌一百四十二首  其四三",
        "id": "4d5fe705-9c9f-45d4-ab16-7b45cf868de1"
    },
    {
        "author": "釋廣聞",
        "paragraphs": [
            "用東山暗號，虎頭戴角出荒草。",
            "唱少林一曲，六六不成三十六。",
            "看不足，聽不足，斷絃須是鸞膠續。"
        ],
        "title": "偈頌一百四十二首  其四四",
        "id": "c6fbb197-bd9c-48e4-af30-d08ae666723c"
    },
    {
        "author": "釋廣聞",
        "paragraphs": [
            "日南長至，第一義諦。",
            "未舉先行，討甚巴鼻。",
            "鮎魚上竹竿，一日一萬里。"
        ],
        "title": "偈頌一百四十二首  其四五",
        "id": "578e8d9c-f3e1-45fc-ac71-f91e09e4cba7"
    },
    {
        "author": "釋廣聞",
        "paragraphs": [
            "十字街頭，大圓覺海。",
            "逐色隨聲，家風落頼。",
            "討甚西天樣子，一任東倒西擂。"
        ],
        "title": "偈頌一百四十二首  其四六",
        "id": "ab1259cf-8edb-456e-9254-744fe01082ec"
    },
    {
        "author": "釋廣聞",
        "paragraphs": [
            "九旬過半，見成公案。",
            "明眼衲僧，打疊不辦。",
            "萬壽棗子渾侖吞，打鼓普請諸人看。",
            "看看，睦州擔板。"
        ],
        "title": "偈頌一百四十二首  其四七",
        "id": "6e9f221b-6499-47e3-ba6f-cac4fd876721"
    },
    {
        "author": "釋廣聞",
        "paragraphs": [
            "祖師不來，曹溪路上生深棘。",
            "善財別後，樓閣門前草自青。",
            "直下穿過髑髏，換却眼睛。",
            "欲入洪波裡，須是弄潮人。"
        ],
        "title": "偈頌一百四十二首  其四八",
        "id": "56b4bcd5-29db-4bd6-b220-9964282a4fdd"
    },
    {
        "author": "釋廣聞",
        "paragraphs": [
            "鐘聲纔動鼓聲催，看取如今是甚時。",
            "閙浩浩中靜悄悄，須臾小立是便宜。"
        ],
        "title": "偈頌一百四十二首  其四九",
        "id": "bed670de-8e3b-450f-bde9-fcf50e69072d"
    },
    {
        "author": "釋廣聞",
        "paragraphs": [
            "善行無轍迹，善繫無繩縛。",
            "二大老突出本分鉗鎚，不勞餘刃。",
            "叢林後世，追風捕影。",
            "要見古人，遠之遠矣。"
        ],
        "title": "偈頌一百四十二首  其五○",
        "id": "d2270538-e1d8-49e5-9975-f4162b609a9e"
    },
    {
        "author": "釋廣聞",
        "paragraphs": [
            "識得一，萬事畢，上下四維無等匹。",
            "張公醉倒街頭，元是李公喫酒，置之莫問。",
            "拽占波國與新羅國鬭額，是何境界。",
            "舉頭天外看，誰是我般人。"
        ],
        "title": "偈頌一百四十二首  其五一",
        "id": "8bf7a4a9-3800-451f-b926-2be5b785da39"
    },
    {
        "author": "釋廣聞",
        "paragraphs": [
            "真正舉揚，人荒道絕。",
            "隨家豐儉，尺短寸長。",
            "衲僧門下有價數，沒商量。",
            "一夜落花雨，滿城流水香。"
        ],
        "title": "偈頌一百四十二首  其五二",
        "id": "bd13761c-97ce-42df-b712-90d4c9e041d0"
    },
    {
        "author": "釋廣聞",
        "paragraphs": [
            "盡山河大地，只作一句道却。",
            "普使有情無情，同向句下明宗。"
        ],
        "title": "偈頌一百四十二首  其五三",
        "id": "822d731e-36d0-451d-99af-690b63cf4001"
    },
    {
        "author": "釋廣聞",
        "paragraphs": [
            "從上以來，無不知有，因甚被渠一把把定。",
            "不把定，裂破重關，行摩竭令。"
        ],
        "title": "偈頌一百四十二首  其五四",
        "id": "c84fdcbe-6142-440f-a16f-9bfb4fd35ba0"
    },
    {
        "author": "釋廣聞",
        "paragraphs": [
            "千聖頭邊，星移斗換。",
            "八面絕遮攔，打鼓普請看。"
        ],
        "title": "偈頌一百四十二首  其五五",
        "id": "cadb1631-e69c-4873-b381-b9a508fb7496"
    },
    {
        "author": "釋廣聞",
        "paragraphs": [
            "過去一年復一年，未來一日是一日。",
            "拶到力盡神疲，依舊正好著力。"
        ],
        "title": "偈頌一百四十二首  其五六",
        "id": "4c92cd8f-6e66-40a5-9718-43e4dab6b7ca"
    },
    {
        "author": "釋廣聞",
        "paragraphs": [
            "默默，無上菩提從此得。",
            "了了，金雞一拍扶桑曉。",
            "衲僧門下，二俱漏逗。"
        ],
        "title": "偈頌一百四十二首  其五七",
        "id": "6495e2b0-3242-4c43-b446-41e33d6886fe"
    },
    {
        "author": "釋廣聞",
        "paragraphs": [
            "不用低頭，思量難得。",
            "物有定價，錢是足陌。"
        ],
        "title": "偈頌一百四十二首  其五八",
        "id": "328cd1fa-21ab-49e3-a4a9-02ff88acaae2"
    },
    {
        "author": "釋廣聞",
        "paragraphs": [
            "菊花開時是重陽，又言九日是重陽。",
            "西風無帽落，西風索索。",
            "南山何處是，南山蒼蒼。",
            "恁麽也得，不恁麽也得。",
            "仰面不見天，低頭不見地。",
            "誰知遠煙浪，別有好商量。"
        ],
        "title": "偈頌一百四十二首  其五九",
        "id": "f30e3468-425c-471c-abb0-8853a98fcf03"
    },
    {
        "author": "釋廣聞",
        "paragraphs": [
            "適間從僧堂中來，人人如白衣拜相。",
            "少間從法堂下去，箇箇如晝錦還鄉。"
        ],
        "title": "偈頌一百四十二首  其六○",
        "id": "d4c8796d-69b1-4ffe-a8db-ded8213c5a8c"
    },
    {
        "author": "釋廣聞",
        "paragraphs": [
            "天地與我同根，萬物與我一體。",
            "豎四橫三，橫三豎四。",
            "全無巴鼻，討甚巴鼻，陽氣發時無硬地。"
        ],
        "title": "偈頌一百四十二首  其六一",
        "id": "39b6d355-edf2-4b30-90c0-67026ac5b2d5"
    },
    {
        "author": "釋廣聞",
        "paragraphs": [
            "河清海晏，天平地成，佛手遮不得。",
            "鑿井而飲，耕田而食，帝力何有哉。"
        ],
        "title": "偈頌一百四十二首  其六二",
        "id": "011b0521-dea1-4920-aed5-3d366b43c0cd"
    },
    {
        "author": "釋廣聞",
        "paragraphs": [
            "雪竇雪寒，雪山雪寒。",
            "悟與未悟時，大地鐵一團，不妨北斗面南看。"
        ],
        "title": "偈頌一百四十二首  其六三",
        "id": "787960a5-9d93-4b48-9660-51c635bd6c16"
    },
    {
        "author": "釋廣聞",
        "paragraphs": [
            "含珠林上碧崔嵬，曾入仁皇夢裡來。",
            "今日恩從九天下，無邊剎海走風雷。"
        ],
        "title": "偈頌一百四十二首  其六四",
        "id": "1d1f4be8-cb4f-4ec3-9c8b-7be892aee2cc"
    },
    {
        "author": "釋廣聞",
        "paragraphs": [
            "達磨九年面壁，不敢正眼覷著。",
            "神光三拜而立，至竟何曾踏著。",
            "覷著踏著，彩石渡頭看，陳年斷貫索。"
        ],
        "title": "偈頌一百四十二首  其六五",
        "id": "2a1fd499-b941-44a3-bdab-93ccceec32fb"
    },
    {
        "author": "釋廣聞",
        "paragraphs": [
            "說心說性，說玄說妙，雪竇者裡是小家惡口。",
            "學佛學法，學禪學道，諸人分上是鶻突布衫。",
            "秦不收，漢不管。",
            "閒來石上從頭數，得到清平有幾人。"
        ],
        "title": "偈頌一百四十二首  其六六",
        "id": "4cda8910-449d-4fc9-892d-9691ec33f17b"
    },
    {
        "author": "釋廣聞",
        "paragraphs": [
            "貞女不著嫁時衣，好兒不使分時財。",
            "只如一夏九十日，切忌坐在者裡。"
        ],
        "title": "偈頌一百四十二首  其六七",
        "id": "ababa7f3-0edf-460b-9c57-ebc382aec68e"
    },
    {
        "author": "釋廣聞",
        "paragraphs": [
            "一番兩番新雨過，前村後村年已熟。",
            "試問蒲團上打坐，何如催人打禾穀。"
        ],
        "title": "偈頌一百四十二首  其六八",
        "id": "8105d68a-b1a1-4f18-822a-c6db94cc5395"
    },
    {
        "author": "釋廣聞",
        "paragraphs": [
            "難難，幾何般。",
            "時節難，道路難。",
            "貧窮布施難，富貴學道難。",
            "難難，達磨不會，大難大難。"
        ],
        "title": "偈頌一百四十二首  其六九",
        "id": "e558ab03-f195-4088-ad28-b2e1418ba07a"
    },
    {
        "author": "釋廣聞",
        "paragraphs": [
            "物理有代謝，時節不相饒。",
            "西家君子道長，東家小人道消。"
        ],
        "title": "偈頌一百四十二首  其七○",
        "id": "be8a358d-9b6d-4f23-a150-1f084d7845cf"
    },
    {
        "author": "釋廣聞",
        "paragraphs": [
            "了了了，家近扶桑最先照。",
            "知知知，一雙紅杏換消梨。",
            "莫莫莫，金雞啄破瑠璃殻。",
            "住住住，鳳棲不在梧桐樹。",
            "過者四重關了，五里牌在郭門外。"
        ],
        "title": "偈頌一百四十二首  其七一",
        "id": "eb74656e-3acc-4e86-869f-814e9596dd6a"
    },
    {
        "author": "釋廣聞",
        "paragraphs": [
            "客從遠方來，遺我徑寸璧。",
            "中有四箇字，字字無人識。",
            "且道是甚麽字，天子萬年。"
        ],
        "title": "偈頌一百四十二首  其七二",
        "id": "2e9353bb-e370-4fa7-b336-0ea8c91fc927"
    },
    {
        "author": "釋廣聞",
        "paragraphs": [
            "放出焦尾大蟲，咬殺南山猛虎。",
            "動地號悲風，白日無行路。",
            "笑中擺手出長安，拶得虛空筋骨露，流水落花攔不住。"
        ],
        "title": "偈頌一百四十二首  其七三",
        "id": "68c5b827-d5cc-4418-b249-a69852c78678"
    },
    {
        "author": "釋廣聞",
        "paragraphs": [
            "天平地平，河滿井滿。",
            "臨濟口門窄，德山棒頭短。",
            "鐵蒺藜，黄金彈。",
            "直下來也，急著眼看。"
        ],
        "title": "偈頌一百四十二首  其七四",
        "id": "db1f6f6a-001b-41fb-9a89-b456aba300b1"
    },
    {
        "author": "釋廣聞",
        "paragraphs": [
            "二千年前舊公案，九十日夏過一半。",
            "雪竇道得十成，猶虧一半。",
            "諸人全身擔荷，未搆一半。",
            "靈利漢不赴兩頭不住中間。"
        ],
        "title": "偈頌一百四十二首  其七五",
        "id": "807604c0-9cbc-4545-8975-37ea6846c144"
    },
    {
        "author": "釋廣聞",
        "paragraphs": [
            "咄咄咄，力□希。",
            "大慈知處，雪竇不知。",
            "雪竇知處，大慈不知。"
        ],
        "title": "偈頌一百四十二首  其七六",
        "id": "56f48f00-5a71-4fea-b236-668b3949bd6f"
    },
    {
        "author": "釋廣聞",
        "paragraphs": [
            "極小同大，極大同小。",
            "官路行人少，私酒醉人多。",
            "風前三三兩兩，不妨水雲自若。"
        ],
        "title": "偈頌一百四十二首  其七七",
        "id": "a7c1864b-389a-4a47-98f2-a16de1c3f6e3"
    },
    {
        "author": "釋廣聞",
        "paragraphs": [
            "飛雪亭前水，妙高聲頂雲。",
            "雲有出山勢，水無投澗聲。"
        ],
        "title": "偈頌一百四十二首  其七八",
        "id": "9e07583a-d188-4c98-9c49-ffaaeb4c82b6"
    },
    {
        "author": "釋廣聞",
        "paragraphs": [
            "你若坐時我須立，我若立時你須坐。",
            "黄面老瞿曇，透者些不過。"
        ],
        "title": "偈頌一百四十二首  其七九",
        "id": "200c0962-4fbb-4867-aec5-a55a1b2b77fc"
    },
    {
        "author": "釋廣聞",
        "paragraphs": [
            "用毗盧正印，揭仲尼日月。",
            "一字不著畫，八字無兩丿。"
        ],
        "title": "偈頌一百四十二首  其八○",
        "id": "e9c94786-045f-4bd2-8708-e8897cf2070a"
    },
    {
        "author": "釋廣聞",
        "paragraphs": [
            "善言言者，言所不能言。",
            "善迹迹者，迹所不能迹。",
            "明眼衲僧，撞牆撞壁。"
        ],
        "title": "偈頌一百四十二首  其八一",
        "id": "757dde33-955e-47cb-af8f-17b305ae7f9f"
    },
    {
        "author": "釋廣聞",
        "paragraphs": [
            "大機圓應，大用現前。",
            "斬新日月，特地乾坤，知恩方解報恩。"
        ],
        "title": "偈頌一百四十二首  其八二",
        "id": "901cec2e-99f8-4f41-a03b-1ad57d83cae9"
    },
    {
        "author": "釋廣聞",
        "paragraphs": [
            "多子塔前，平分半座。",
            "險崖句裡，水泄不通，風從虎兮雲從龍。"
        ],
        "title": "偈頌一百四十二首  其八三",
        "id": "463cee9c-92b9-413a-bb3b-b91d54a4dd3b"
    },
    {
        "author": "釋廣聞",
        "paragraphs": [
            "五月五，天中節。",
            "盡大地人，無不向門頭戶底呪土書符。",
            "育王門下，身心一如，身外無餘。",
            "四明山色開畫圖。"
        ],
        "title": "偈頌一百四十二首  其八四",
        "id": "5a6a3b90-89b9-48f2-a33e-1a961fca96d9"
    },
    {
        "author": "釋廣聞",
        "paragraphs": [
            "人間九月又九日，善財去後無消息。",
            "何止門前草自青，黄花滿地成狼藉。",
            "六祖不會，達磨不識。",
            "大藏小藏，盡從者裡流出。"
        ],
        "title": "偈頌一百四十二首  其八五",
        "id": "dbfcbf54-2fc0-42c5-8ee2-25968a2cc80e"
    },
    {
        "author": "釋廣聞",
        "paragraphs": [
            "入山還出山，鐵壁復鐵壁。",
            "衲僧門下，不消一擊。",
            "黄面瞿曇，散宅亡家。",
            "盡大地人，眼橫鼻直。"
        ],
        "title": "偈頌一百四十二首  其八六",
        "id": "f75b7d1e-7dae-4780-9a32-288f9c5aa319"
    },
    {
        "author": "釋廣聞",
        "paragraphs": [
            "六殊勝地，無越此山極殊勝。",
            "八吉祥中，唯有今朝最吉祥。",
            "於殊勝中顯殊勝，於吉祥中顯吉祥。",
            "萬年千載壽，一瓣九天香。"
        ],
        "title": "偈頌一百四十二首  其八七",
        "id": "2853d47d-26c6-4135-9d79-507e4f4c5d1e"
    },
    {
        "author": "釋廣聞",
        "paragraphs": [
            "控佛祖大機，廓人天正眼，便恁麽去。",
            "入得育王門，要見育王人，遠之又遠。",
            "試看海上明公秀，何似堂中首座簡。"
        ],
        "title": "偈頌一百四十二首  其八八",
        "id": "25168757-7141-4023-98b0-ea22d074e44f"
    },
    {
        "author": "釋廣聞",
        "paragraphs": [
            "牛頭橫說豎說，不知有向上關棙。",
            "興化在大覺棒下，見臨濟先師於黄檗處喫棒底道理。",
            "獅子咬人，韓獹遂塊。"
        ],
        "title": "偈頌一百四十二首  其八九",
        "id": "e8229836-464c-4dd1-996f-ff46588579d4"
    },
    {
        "author": "釋廣聞",
        "paragraphs": [
            "雪峰輥毬，祕魔擎杈。",
            "德山行棒，臨濟下喝，諸大老何用許多氣力。",
            "山僧尋常只是因風吹火，今日失利。"
        ],
        "title": "偈頌一百四十二首  其九○",
        "id": "c2e8a316-a7be-443e-984d-7b879ebc3771"
    },
    {
        "author": "釋廣聞",
        "paragraphs": [
            "行羅漢慈，破劫賊故。",
            "行菩薩慈，安衆生故。",
            "行如來慈，續慧命故。",
            "行平等慈，又且如何。",
            "嶺雲海月俱耕徧，拽耙拕犁卒未休。"
        ],
        "title": "偈頌一百四十二首  其九一",
        "id": "93cf7b59-7c35-4794-9acd-bcc4ee41429c"
    },
    {
        "author": "釋廣聞",
        "paragraphs": [
            "達磨面壁，雲門念七。",
            "玉本無瑕，彫文喪德。"
        ],
        "title": "偈頌一百四十二首  其九二",
        "id": "18c6558c-ab87-4afa-9dc5-da3adc65dde7"
    },
    {
        "author": "釋廣聞",
        "paragraphs": [
            "畫龍看頭，畫蛇看尾。",
            "雪山冷坐六年，此處無金二兩。",
            "少林面壁九年，俗人沽酒三升。",
            "向道莫行山下路，果然猿呌斷腸聲。"
        ],
        "title": "偈頌一百四十二首  其九三",
        "id": "8b1a83ed-7677-4a7d-88ae-54138d644ada"
    },
    {
        "author": "釋廣聞",
        "paragraphs": [
            "南屏山高，西湖水急。",
            "還聞偃溪水聲麽，從者裡入。"
        ],
        "tags": [
            "西湖"
        ],
        "title": "偈頌一百四十二首  其九四",
        "id": "e073597e-fcc1-402c-b843-902990b5e30b"
    },
    {
        "author": "釋廣聞",
        "paragraphs": [
            "坐斷天下人舌頭，諸佛不知。",
            "捩轉天下人鼻孔，達磨不識。",
            "人天儼臨，皇帝有勑。"
        ],
        "title": "偈頌一百四十二首  其九五",
        "id": "be5a6a0c-9d38-4a5c-aa44-0b97665af630"
    },
    {
        "author": "釋廣聞",
        "paragraphs": [
            "建立法幢，扶持法社。",
            "左之右之，風流儒雅。",
            "全卷全舒珠走盤，正法眼藏增高價。"
        ],
        "title": "偈頌一百四十二首  其九六",
        "id": "882eac1d-239b-404f-abdf-a93ed0381c5b"
    },
    {
        "author": "釋廣聞",
        "paragraphs": [
            "彩儀仙仗五雲間，只作先皇舊日看。",
            "莫道空餘弓劍在，威風凜凜逼人寒。"
        ],
        "title": "偈頌一百四十二首  其九七",
        "id": "98fed7e3-be67-493c-8d32-5bc589733d51"
    },
    {
        "author": "釋廣聞",
        "paragraphs": [
            "吾佛廣大華藏海，法隨法行隨建立。",
            "此寶華王獅子座，上有寶蓋從天垂。",
            "古來寶積長者子，手持此蓋同供佛。",
            "佛以智慧威神力，一一寶蓋合爲一。",
            "南山去天尺五近，王城不異毗耶城。",
            "彼時心即此時心，以此莊嚴作佛事。",
            "綵幢寶旛雜金碧，間見層出生光輝。",
            "猶如微風吹萎花，而復更雨新好者。",
            "仰觀三千大千界，於此蓋中悉充徧。",
            "一一世界既亦爾，線蹊針孔無不然。",
            "豈止一佛與二佛，盡十方佛現其中。",
            "廣長舌相熾然說，萬法一法靡不周。",
            "皇上心與佛心通，皇上壽與南山齊。",
            "無負此恩與此蓋，臣心有如此山爾。"
        ],
        "title": "偈頌一百四十二首  其九八",
        "id": "887c30c3-9bc8-40da-b6c7-f8a4eb51f820"
    },
    {
        "author": "釋廣聞",
        "paragraphs": [
            "如來禪祖師意，一不成二不是。",
            "直下拶得行，轉得身吐得氣。",
            "又何待鼇山店上，古佛廟前，方始瞥地。"
        ],
        "title": "偈頌一百四十二首  其九九",
        "id": "76970c19-a8c9-4e73-a927-14424e845466"
    },
    {
        "author": "釋廣聞",
        "paragraphs": [
            "十字街頭石幢子，無你遮護處。",
            "一聲江上侍郎來，無你回避處。",
            "衲僧家朝出暮入，脚前脚後也須子細。",
            "忽然築著磕著，浄慈拄杖別有分付。"
        ],
        "title": "偈頌一百四十二首  其一○○",
        "id": "0e9a82c7-bf9d-420f-be41-0b34d7e48205"
    },
    {
        "author": "釋廣聞",
        "paragraphs": [
            "六年冷坐，九年面壁。",
            "碓搗東南，磨推西北。"
        ],
        "title": "偈頌一百四十二首  其一○一",
        "id": "03855196-5e8d-4828-a014-3c2da37a8958"
    },
    {
        "author": "釋廣聞",
        "paragraphs": [
            "風不鳴條，雨不破塊。",
            "塵塵剎剎全彰，總是大人境界。",
            "北極高照南山外。"
        ],
        "title": "偈頌一百四十二首  其一○二",
        "id": "9dd99c43-8325-4aae-b4dd-42c18f3375e6"
    },
    {
        "author": "釋廣聞",
        "paragraphs": [
            "稅闍黎用影身術，老曹山用縛虎機。",
            "且道那裡是他喫酒處。"
        ],
        "title": "偈頌一百四十二首  其一○三",
        "id": "19953cac-bac6-46b1-93ed-e5fa7ee5f467"
    },
    {
        "author": "釋廣聞",
        "paragraphs": [
            "人有南北，道無南北。",
            "上中下座，虛空逼塞。",
            "其中有一人半人肯去，說甚開粥相待。",
            "南山別甑炊香，未爲分外。"
        ],
        "title": "偈頌一百四十二首  其一○四",
        "id": "ea95e550-4224-4014-97fe-173bbdc4f986"
    },
    {
        "author": "釋廣聞",
        "paragraphs": [
            "寫王公符，用商君令。",
            "師多鬼亂，藥多病甚。"
        ],
        "title": "偈頌一百四十二首  其一○五",
        "id": "8d48a03a-b7c4-4981-9d13-a4742a52b2b1"
    },
    {
        "author": "釋廣聞",
        "paragraphs": [
            "閙市無人，龍門有客。",
            "漆桶相揩，渾無軌則。",
            "一時輥入草窠中，盡西湖之西，北山之北。",
            "山上鯉魚，南山白額。"
        ],
        "tags": [
            "西湖"
        ],
        "title": "偈頌一百四十二首  其一○六",
        "id": "fa0ed5c9-c5b5-45fe-a80d-8ec0c03a0287"
    },
    {
        "author": "釋廣聞",
        "paragraphs": [
            "一法若有，脫羅籠處萬象平沉。",
            "萬法若無，沒遮護時紅塵滿地。",
            "如孤雲行空，如寒月即水。",
            "擬從於此覓雲山，何啻白雲千萬里。"
        ],
        "title": "偈頌一百四十二首  其一○七",
        "id": "eb10726c-4b3d-4a8b-93c3-f94064fabd5c"
    },
    {
        "author": "釋廣聞",
        "paragraphs": [
            "水清月現，動隨影轉。",
            "水清月不現，背手新羅箭。",
            "踏翻水碗便行，墮在解脫深坑。",
            "三大老，總似閉目中秋坐。",
            "只知第二月，如何是第一月。"
        ],
        "title": "偈頌一百四十二首  其一○八",
        "id": "fc812b30-e772-4638-85da-7c1be8116ad3"
    },
    {
        "author": "釋廣聞",
        "paragraphs": [
            "相逢不拈出，猶是東山左邊底。",
            "舉意便知有，又是方菴外邊事。",
            "南山快便難逢，聲東擊西。",
            "持方入圓，貴要諸人知有。",
            "一點成龍兩處全，何如兄弟添十字。"
        ],
        "title": "偈頌一百四十二首  其一○九",
        "id": "8055e691-cd55-4c7a-8475-02cfdc06178c"
    },
    {
        "author": "釋廣聞",
        "paragraphs": [
            "九日已無黄栗糕，十日依然有黄菊。",
            "何須九日記重陽，黄花開時意自足。",
            "東籬若謂見南山，鷂子已過新羅國。"
        ],
        "title": "偈頌一百四十二首  其一一○",
        "id": "a9b5f76f-5822-4172-95d9-67bf5f2eeabc"
    },
    {
        "author": "釋廣聞",
        "paragraphs": [
            "日南長至，吉無不利。",
            "凍破泥團，花開碓嘴。"
        ],
        "title": "偈頌一百四十二首  其一一一",
        "id": "63601270-7d2d-42ee-97ab-f0cede369212"
    },
    {
        "author": "釋廣聞",
        "paragraphs": [
            "祖師意，百草頭。",
            "衲僧眼，拄杖頭。",
            "得路塞路，看樓打樓，須知衆穴一毫收。"
        ],
        "title": "偈頌一百四十二首  其一一二",
        "id": "c526e3dc-3a8a-4e13-ab26-9cc69eb85550"
    },
    {
        "author": "釋廣聞",
        "paragraphs": [
            "大辯若訥，大巧若拙。",
            "如說而行，如行而說。",
            "只如行說不到時如何，瀟灑谿山，一天風月。"
        ],
        "title": "偈頌一百四十二首  其一一三",
        "id": "0896534f-42db-4009-a3ad-6046f4e09c44"
    },
    {
        "author": "釋廣聞",
        "paragraphs": [
            "唱新豐曲，風清古格。",
            "聲前轉調入無生，恰應雲門臘月拍。",
            "無影樹下，古渡頭邊。",
            "要知東谷末後句子，須待洞水逆流。"
        ],
        "title": "偈頌一百四十二首  其一一四",
        "id": "0b37e1e7-6a4b-4428-bd33-4c9cbb6a4008"
    },
    {
        "author": "釋廣聞",
        "paragraphs": [
            "世事悠悠，不如山丘。",
            "卧藤蘿下，塊石枕頭。"
        ],
        "title": "偈頌一百四十二首  其一一五",
        "id": "cccefeed-6fe5-4855-a969-c19b4fab69c1"
    },
    {
        "author": "釋廣聞",
        "paragraphs": [
            "忽地晴天霹靂聲，禹門三級浪滂澎。",
            "幾多頭角成龍去，鰕蟹徒勞努眼睛。"
        ],
        "title": "偈頌一百四十二首  其一一六",
        "id": "e3bd5f52-c90b-4ae8-a22e-91f58bfa0874"
    },
    {
        "author": "釋廣聞",
        "paragraphs": [
            "一句語具三玄門，一玄門具三要路。",
            "直下重重透徹，許你縱橫十字。"
        ],
        "title": "偈頌一百四十二首  其一一七",
        "id": "62f5801e-00a0-4205-a385-56cf3b5833df"
    },
    {
        "author": "釋廣聞",
        "paragraphs": [
            "一升三合，拄杖頭邊。",
            "萬水千山，草鞋跟底。",
            "未言先領，誰家竈裡無烟。",
            "撩起便行，是處井中有水。",
            "莫道空來又空去，許多途路不相辜。"
        ],
        "title": "偈頌一百四十二首  其一一八",
        "id": "0bc64d39-160f-4283-a278-b66ebe790e0a"
    },
    {
        "author": "釋廣聞",
        "paragraphs": [
            "花添錦上幾重重，針劄將來不露鋒。",
            "佛手分明遮不得，蓋天蓋地顯吾宗。"
        ],
        "title": "偈頌一百四十二首  其一一九",
        "id": "9fc9c32e-0a24-4dfb-9132-1d7d761c995a"
    },
    {
        "author": "釋廣聞",
        "paragraphs": [
            "朝看東南，暮看西北。",
            "一見便見，一得永得。",
            "靈雲謾道見桃花，臨濟未是白拈賊。"
        ],
        "title": "偈頌一百四十二首  其一二○",
        "id": "0e3f650b-d3b8-4549-8dbb-d6af3565c2f9"
    },
    {
        "author": "釋廣聞",
        "paragraphs": [
            "祕魔擎杈，魯祖面壁。",
            "官路不行，拗曲作直。",
            "一日不作，一日不食。"
        ],
        "title": "偈頌一百四十二首  其一二一",
        "id": "9b06e561-4def-43f7-9086-e702f40f4e4f"
    },
    {
        "author": "釋廣聞",
        "paragraphs": [
            "目前機，量外事。",
            "巢知風，穴知雨。",
            "百鍊鋼，千鈞弩。",
            "擬不擬，箭後路。"
        ],
        "title": "偈頌一百四十二首  其一二二",
        "id": "515b495a-8a4f-447c-a326-c03dcbb5a34c"
    },
    {
        "author": "釋廣聞",
        "paragraphs": [
            "世界恁麽熱，今日何似昨日。",
            "庭柯一葉落，前秋不覺後秋。",
            "通方達士未舉先知，不是俊流徒勞啗啄。"
        ],
        "title": "偈頌一百四十二首  其一二三",
        "id": "bdd8812f-173b-4aaf-b91a-aa73650c2b4f"
    },
    {
        "author": "釋廣聞",
        "paragraphs": [
            "撥開若耶谿上雲，高挂峨嵋峰頂月。",
            "大用不存軌則，瞎人何止一城。",
            "無毫髮間，無前後際。",
            "只今吳越令行，惱亂春風未已。"
        ],
        "title": "偈頌一百四十二首  其一二四",
        "id": "3813cab5-8054-4aba-90b5-e0976ab371b9"
    },
    {
        "author": "釋廣聞",
        "paragraphs": [
            "有則水裡月，無則形名兆。",
            "即此是達磨眼睛，亦謂之衲僧頂門竅。"
        ],
        "title": "偈頌一百四十二首  其一二五",
        "id": "184c6d25-00e4-48fc-a01c-226e1be3a8e2"
    },
    {
        "author": "釋廣聞",
        "paragraphs": [
            "東去西去，脚頭脚尾沒回互。",
            "南來北來，鐵壁銀山盡豁開。",
            "擬即失，動即乖。",
            "試看楊岐跨馿，何似玄沙斫牌。"
        ],
        "title": "偈頌一百四十二首  其一二六",
        "id": "1da1e30b-2f47-49eb-a63d-327943388bc3"
    },
    {
        "author": "釋廣聞",
        "paragraphs": [
            "吾佛舒廣長舌相，不即此座亦不離。",
            "爾時寶積諸長者，持七寶蓋而獻佛。",
            "如菴道人道機熟，今亦即色以明心。",
            "攢花簇錦出新好，而以組綉作佛事。",
            "一一針孔一世界，一一花葉一如來。",
            "森羅萬象影重重，莫不一法之所印。",
            "此座非高亦非廣，此被非闊亦非狹。",
            "舒即大千悉彌滿，收入微塵不迫窄。",
            "譬如隨色摩尼珠，是被光明亦如是。",
            "晝夜常轉如是輪，須彌燈王爲作證。"
        ],
        "title": "偈頌一百四十二首  其一二七",
        "id": "08b861c1-2770-4c03-9870-57a3cc34b912"
    },
    {
        "author": "釋廣聞",
        "paragraphs": [
            "燃無盡燈，示無盡意。",
            "藕絲竅裡逗須彌，蟭螟眼中放夜市。"
        ],
        "title": "偈頌一百四十二首  其一二八",
        "id": "205d35ac-177b-4703-b454-dad7b5795475"
    },
    {
        "author": "釋廣聞",
        "paragraphs": [
            "一句絕離微，渾崙無縫罅。",
            "善財七日尋覓不得，趙州五年分疎不下。",
            "靈山今日，快便難逢，爲通一線。",
            "六月賣松風，人間恐無價。"
        ],
        "title": "偈頌一百四十二首  其一二九",
        "id": "a47fd97b-0b57-4345-bfb4-8c486b659aaf"
    },
    {
        "author": "釋廣聞",
        "paragraphs": [
            "雲門以勢欺人，雪竇抑强扶弱。",
            "撿點將來，總是外道見解。"
        ],
        "title": "偈頌一百四十二首  其一三○",
        "id": "c582aab4-3916-496f-a3d7-19370ba7634f"
    },
    {
        "author": "釋廣聞",
        "paragraphs": [
            "靈山又見一夏，不說陳年舊話。",
            "青州衫重七斤，廬陵米作麽價。"
        ],
        "title": "偈頌一百四十二首  其一三一",
        "id": "294aa52a-15ad-4607-b197-a1fbad3f6348"
    },
    {
        "author": "釋廣聞",
        "paragraphs": [
            "海外同歸用亦同，靈山有此兩雲峰。",
            "萬人叢裡高標上，只貴重論蓋代功。"
        ],
        "title": "偈頌一百四十二首  其一三二",
        "id": "ba37f855-cee9-4606-9b51-45e4c7246328"
    },
    {
        "author": "釋廣聞",
        "paragraphs": [
            "圓處圓還缺，缺處缺還圓。",
            "人爭看今日，月只是常年。",
            "南泉拂袖便行，鼓山拂袖歸衆。",
            "說甚衲僧門下，直是重處偏墜，薄處先穿。"
        ],
        "title": "偈頌一百四十二首  其一三三",
        "id": "8af2ed6c-c518-49fb-956e-ec46fd712d96"
    },
    {
        "author": "釋廣聞",
        "paragraphs": [
            "一年復一年，一冬復一冬。",
            "海水知天寒，枯桑知天風。"
        ],
        "title": "偈頌一百四十二首  其一三四",
        "id": "d8d584ab-9a10-40d5-8fa4-479358d1433e"
    },
    {
        "author": "釋廣聞",
        "paragraphs": [
            "智門蓮花，趙州庭柏。",
            "不用低頭，思量難得。"
        ],
        "title": "偈頌一百四十二首  其一三五",
        "id": "47cd5d3f-56c7-4acf-8148-8f2511359db1"
    },
    {
        "author": "釋廣聞",
        "paragraphs": [
            "吾本來茲土，傳法救迷情。",
            "面皮厚多少，一花開五葉，結果自然成。"
        ],
        "title": "偈頌一百四十二首  其一三六",
        "id": "a67e5a83-39bf-4ff5-a0bd-eb6e62cb360b"
    },
    {
        "author": "釋廣聞",
        "paragraphs": [
            "文殊爲衆竭力，世尊滿口含霜。",
            "千言萬語無人會，又逐流鶑過短牆。"
        ],
        "title": "偈頌一百四十二首  其一三七",
        "id": "fcb69aa1-b17b-4411-b78b-b9bd386ee27f"
    },
    {
        "author": "釋廣聞",
        "paragraphs": [
            "機輪活脫走珠盤，妙處都盧在筆端。",
            "豎起依然還放下，靈鋒寶劍倚天寒。"
        ],
        "title": "偈頌一百四十二首  其一三八",
        "id": "0300b1d7-98ae-43fc-a6f2-5a658a58f0e5"
    },
    {
        "author": "釋廣聞",
        "paragraphs": [
            "四月十五，靈山直舉。",
            "捻聚處放開，放開處捻聚。"
        ],
        "title": "偈頌一百四十二首  其一三九",
        "id": "594b1811-ed21-4a0f-9e89-db390ae2ea84"
    },
    {
        "author": "釋廣聞",
        "paragraphs": [
            "佛子住此地，踏著依前不相似。",
            "即是佛受用，切忌喚鐘而作甕。",
            "經行及坐卧，常在於其中。",
            "鶴有九臯難翥翼，馬無千里謾追風。"
        ],
        "title": "偈頌一百四十二首  其一四○",
        "id": "b4ddf42b-96a3-4d13-9003-a928f67fd858"
    },
    {
        "author": "釋廣聞",
        "paragraphs": [
            "天寒人寒，風動旛動。",
            "與麽與麽，大難大難。",
            "一二三四五，放待冷來看。"
        ],
        "title": "偈頌一百四十二首  其一四一",
        "id": "e231c858-4d36-4478-b307-d86d37af18a9"
    },
    {
        "author": "釋廣聞",
        "paragraphs": [
            "乘流而行，過徑即止，猶是時人升降處。",
            "只今脚後脚前，通汝活路。"
        ],
        "title": "偈頌十八首  其一",
        "id": "e4b976d4-d325-4054-9de0-283c1b2bcd38"
    },
    {
        "author": "釋廣聞",
        "paragraphs": [
            "捻聚放開，放開捻聚。",
            "黄面瞿曇，無回避處。"
        ],
        "title": "偈頌十八首  其二",
        "id": "79a38f2c-fa65-4974-90ed-95fc65db04de"
    },
    {
        "author": "釋廣聞",
        "paragraphs": [
            "一縷烟蓋天蓋地，一滴水爲雨爲霖，誰見龍王宮殿深。"
        ],
        "title": "偈頌十八首  其三",
        "id": "aa45df41-585d-498b-ade2-1d55553abde2"
    },
    {
        "author": "釋廣聞",
        "paragraphs": [
            "者裡是吾父翁券內事，縱橫殺活，妙在不傳。",
            "趙州親見老南泉。"
        ],
        "title": "偈頌十八首  其四",
        "id": "8a72c0ab-c5af-4e1c-b456-979f6e24f1ae"
    },
    {
        "author": "釋廣聞",
        "paragraphs": [
            "挂域中日月，立方外乾坤。",
            "從至尊至貴中得來，向無欲無依中流出。",
            "雲行雨施，三草二木。"
        ],
        "title": "偈頌十八首  其五",
        "id": "51dd555a-8c14-49ab-8fe3-d7effa9445b5"
    },
    {
        "author": "釋廣聞",
        "paragraphs": [
            "法王法令，頭正尾正。",
            "只如世尊便下座時如何，路入桃源深更深。"
        ],
        "title": "偈頌十八首  其六",
        "id": "f015f16e-b50d-4439-a107-85a81a0f1b61"
    },
    {
        "author": "釋廣聞",
        "paragraphs": [
            "一有多種，二無兩般。",
            "花根本艷，虎體元斑。"
        ],
        "title": "偈頌十八首  其七",
        "id": "744293bc-9a26-4ad4-8eb2-28441c6bc758"
    },
    {
        "author": "釋廣聞",
        "paragraphs": [
            "天生有大福德人，與佛同時同現瑞。",
            "是知心與佛心同，母儀天下同化育。",
            "如春及物春無迹，如月印水月無痕。",
            "天人中來道機熟，應身摩耶顯慈力。",
            "與天同壽福元元，萬年密贊無爲治。",
            "山林演此無爲法，是亦名爲報恩者。"
        ],
        "title": "偈頌十八首  其八",
        "id": "c981c7a5-f329-4b24-b31b-9c8a9ee2cc8f"
    },
    {
        "author": "釋廣聞",
        "paragraphs": [
            "和氣祥光靄九垓，新陽端自日邊回。",
            "龍峰高處君恩重，先放花從鐵樹開。"
        ],
        "title": "偈頌十八首  其九",
        "id": "f324718a-69ff-4310-9816-1a96efd8d35e"
    },
    {
        "author": "釋廣聞",
        "paragraphs": [
            "大小黄面瞿曇老，了了了時何曾了。",
            "因憶明星出現時，夜來霜重知多少。"
        ],
        "title": "偈頌十八首  其一○",
        "id": "ceeb9514-26d3-4b3c-8fcf-d620cf402039"
    },
    {
        "author": "釋廣聞",
        "paragraphs": [
            "雪峰據令而行，者僧分疏不下。",
            "雪竇不曾與人葛藤，徑山道得也得也。"
        ],
        "title": "偈頌十八首  其一一",
        "id": "0320a6ef-6f55-4030-87ea-e38612e90153"
    },
    {
        "author": "釋廣聞",
        "paragraphs": [
            "德山但知草偃風行，不覺通身泥水。",
            "者僧只見谿回路轉，不知身在桃源。",
            "徑山與麽批判，一任諸方撿責。"
        ],
        "title": "偈頌十八首  其一二",
        "id": "8eb0a9f5-b9d7-487d-9575-9c1848db934e"
    },
    {
        "author": "釋廣聞",
        "paragraphs": [
            "落頼家風，今日重舉。",
            "草本多同，西天此土。"
        ],
        "title": "偈頌十八首  其一三",
        "id": "051877ec-c2b7-4512-b8f9-2a409d3f3424"
    },
    {
        "author": "釋廣聞",
        "paragraphs": [
            "分圓照燈，下炎天雪，活弄南山鼈鼻蛇。",
            "驗盡英靈，提得藕絲牽玉象，不存途轍。",
            "只麽橫身異類行，踏斷石橋成兩截。"
        ],
        "title": "偈頌十八首  其一四",
        "id": "d2fb4412-72ee-48cb-9d06-87803ea244b3"
    },
    {
        "author": "釋廣聞",
        "paragraphs": [
            "看錮{酉喿}，著生鐵。",
            "因甚雲門心肝五臟，被者僧一摟摟盡。"
        ],
        "title": "偈頌十八首  其一五",
        "id": "4f62e656-ada7-4327-8811-e18a6db10045"
    },
    {
        "author": "釋廣聞",
        "paragraphs": [
            "人間八月二十五，洞山此日離查渡。",
            "棒頭敲出玉麒麟，江西湖南便與麽。",
            "徑山閙裡颺碌磚，誰道今人不如古。"
        ],
        "tags": [
            "西湖"
        ],
        "title": "偈頌十八首  其一六",
        "id": "867e1249-d4ae-4f77-b543-df51e3ac76ab"
    },
    {
        "author": "釋廣聞",
        "paragraphs": [
            "谿上烟波遠，壺中日月長。",
            "誰知冷灰裏，九轉透瓶香。"
        ],
        "title": "偈頌十八首  其一七",
        "id": "34a0ebd3-b1ce-465b-bb0c-34e8d4081f87"
    },
    {
        "author": "釋廣聞",
        "paragraphs": [
            "以蠟人爲驗，病翼棲蘆。",
            "以鐵彈子爲驗，困鱗止濼。",
            "徑山不然，一箭雙鵰落。"
        ],
        "title": "偈頌十八首  其一八",
        "id": "2a722b08-fcff-4a2c-a396-ff5e882a1661"
    },
    {
        "author": "釋廣聞",
        "paragraphs": [
            "香嚴活葬在南陽，知是所知忘未忘。",
            "猛虎不應餐伏肉，聽教風雨細商量。"
        ],
        "title": "種竹",
        "id": "28bcae65-80bc-445f-95e2-165cccaf2f88"
    },
    {
        "author": "釋廣聞",
        "paragraphs": [
            "曾經巴峽聽啼猿，萬想千思舉不全。",
            "一萬里風吹夢轉，月明人上錦江船。"
        ],
        "title": "送僧歸蜀",
        "id": "bb3e8337-7b17-44f7-95f6-d71be8fe2235"
    },
    {
        "author": "釋廣聞",
        "paragraphs": [
            "錯下凌霄恨不忘，百城烟水漫茫茫。",
            "思量六十蒿枝拂，鐵打心肝也斷腸。"
        ],
        "title": "送昭書記歸徑山",
        "id": "16507591-4c17-4f2b-8c24-14037f006af3"
    },
    {
        "author": "釋廣聞",
        "paragraphs": [
            "怒雷聲撼海門秋，知是幾家人上樓。",
            "眼眼盡隨波浪轉，全潮端的屬誰收。"
        ],
        "title": "看潮",
        "id": "12ebbd72-a0a7-4ecf-b3b5-44e8ff8989be"
    },
    {
        "author": "釋廣聞",
        "paragraphs": [
            "路不賷糧笑復歌，三更月下入無何。",
            "太平誰整閑戈甲，王庫初無如是刀。"
        ],
        "title": "褙語錄",
        "id": "53f32af6-2cd6-47cf-8c77-dd66d04129fb"
    },
    {
        "author": "釋廣聞",
        "paragraphs": [
            "十分消息在竿頭，片甲纖鱗未足收。",
            "怪得一番浮子動，西湖明月上金鈎。"
        ],
        "tags": [
            "西湖"
        ],
        "title": "送愚菴和尚赴資福",
        "id": "e1caef0f-ead6-49c9-8b29-da59d050c94b"
    },
    {
        "author": "釋廣聞",
        "paragraphs": [
            "干戈罷却復何言，六國風清令不傳。",
            "猶有當時太平意，塵埋三尺髑髏前。"
        ],
        "title": "古劍",
        "id": "43f4fb31-c4f6-4e2a-8185-79fe750d3915"
    },
    {
        "author": "釋廣聞",
        "paragraphs": [
            "傳來五葉到渠儂，略露些兒便不同。",
            "自是普通年遠事，莫將一樣看春風。"
        ],
        "title": "花翁",
        "id": "15c98b2a-ff13-458d-b136-811559c2ad3b"
    },
    {
        "author": "釋廣聞",
        "paragraphs": [
            "只因月下甕吞蛇，贏得南來兩眼花。",
            "換手槌胸應有日，知他死款屬誰家。"
        ],
        "title": "送祖上人歸蜀",
        "id": "d031e074-e5ce-47e5-a82c-36f5467c142b"
    },
    {
        "author": "釋廣聞",
        "paragraphs": [
            "百千諸佛豎降旗，大法猶懸一縷絲。",
            "問訊率陀老慈氏，只是恰是下生時。"
        ],
        "title": "送布袋像與妙峰和尚",
        "id": "ff126d16-aa12-49a5-8f1d-a90107f09cae"
    },
    {
        "author": "釋廣聞",
        "paragraphs": [
            "嗚咿聲斷笛橫時，滿目春風不自知。",
            "脚後脚前者些子，入渠群隊聽渠疑。"
        ],
        "title": "放牛",
        "id": "fefb2328-829b-46b1-ae79-4d80353a665e"
    },
    {
        "author": "釋廣聞",
        "paragraphs": [
            "聲前借路謾經過，望却梅林自倒戈。",
            "八十四人屙漉漉，阿師猶更带誵訛。"
        ],
        "title": "拜大梅常禪師塔",
        "id": "dcd4702d-9a96-4d58-8cbc-f7d6596d7054"
    },
    {
        "author": "釋廣聞",
        "paragraphs": [
            "黄檗山中話裴相，獨龍岡上憶舒王。",
            "相公留得谿邊寺，千古佳名在鄭鄉。"
        ],
        "title": "上安晚鄭丞相爲免墳地",
        "id": "aeec4932-3711-472c-b50a-534506a97817"
    },
    {
        "author": "釋廣聞",
        "paragraphs": [
            "脫得南方馿馬群，相逢無法可呈君。",
            "看儂百衲袈裟上，半是吳雲半楚雲。"
        ],
        "title": "送僧歸蜀",
        "id": "07c80cce-8749-4b2d-9408-4112529a56a8"
    },
    {
        "author": "釋廣聞",
        "paragraphs": [
            "夢入東南萬里餘，閲人多處定何如。",
            "綠蓑又裹春風去，未必黄金換得渠。"
        ],
        "title": "贈蜀相士蓑衣道人",
        "id": "10c184d5-d654-481d-90d8-1c4fbf0c6663"
    },
    {
        "author": "釋廣聞",
        "paragraphs": [
            "綠葉叢叢間紫莖，芳心細細爲誰傾。",
            "不如去入芝蘭室，湊得仙家一段清。"
        ],
        "title": "送蘭與樗寮張寺丞",
        "id": "065c7a79-0cc9-4b9c-81cb-20005ee07ff7"
    },
    {
        "author": "釋廣聞",
        "paragraphs": [
            "爲人徹困有誰知，眨得眼來話已遲。",
            "滿地如今正閙在，聽渠寐語住何時。"
        ],
        "title": "無夢",
        "id": "3dca430b-b2b2-46c8-bdcc-8ecc921528c2"
    },
    {
        "author": "釋廣聞",
        "paragraphs": [
            "過雁曾無影可留，不妨寒水向東流。",
            "千峰一夜撐空立，舊事驚翻盡底休。"
        ],
        "title": "宿天衣偶成",
        "id": "60e8b621-f893-417a-8aec-0aeeb2ad4576"
    },
    {
        "author": "釋廣聞",
        "paragraphs": [
            "好風晴日滿谿山，又到桃源盡處還。",
            "流水落花攔不住，幾多春色在人間。"
        ],
        "title": "覺海諸善友整經",
        "id": "cd2f606c-5aaa-446b-80e5-c4f19cc1fe5d"
    },
    {
        "author": "釋廣聞",
        "paragraphs": [
            "吹毛不動定誵訛，徧地茫茫盡倒戈。",
            "但見清風生閫外，知恩終少負恩多。"
        ],
        "title": "劍關",
        "id": "7eee2157-a747-40c4-84fa-21ce20fdb406"
    },
    {
        "author": "釋廣聞",
        "paragraphs": [
            "老胡密語已乖張，迦葉何曾解覆藏。",
            "口耳到君俱喪盡，又還家醜外邊揚。"
        ],
        "title": "無聞",
        "id": "2200f6e3-117c-4793-8e1e-b69deadcbc59"
    },
    {
        "author": "釋廣聞",
        "paragraphs": [
            "一從橈下失關津，寂寞空橫斷岸濱。",
            "夜夜蘆花照明月，可憐不見謝家人。"
        ],
        "title": "虛舟",
        "id": "27303ad0-9e37-4309-abf1-62de7ceb049b"
    },
    {
        "author": "釋廣聞",
        "paragraphs": [
            "無端活業盡平沉，只爲當時錯用心。",
            "歸路又從湖畔過，水深不似恨深深。"
        ],
        "title": "送林上人歸湖南",
        "id": "eb611f63-99b4-4ac8-96e3-fe26fe85b5df"
    },
    {
        "author": "釋廣聞",
        "paragraphs": [
            "禍兮不入慎家門，除是知恩解報恩。",
            "只用五峰曾中底，要人吐了要人吞。"
        ],
        "title": "送無言和尚赴楓林",
        "id": "4a3b605a-bc7f-4b0e-9129-83c08ff3cf8a"
    },
    {
        "author": "釋廣聞",
        "paragraphs": [
            "光非照境境非存，恁麽曾來二十年。",
            "話到乖崖峭壁處，令人特地憶南泉。"
        ],
        "title": "月巖",
        "id": "4b7ccfb5-868c-43d8-ba3f-ad703a7a97e9"
    },
    {
        "author": "釋廣聞",
        "paragraphs": [
            "頭顱如雪困風波，未到靈山未倒戈。",
            "百萬人中笑花眼，元來猶有此頭陀。"
        ],
        "title": "示頭陀過靈隠",
        "id": "0fb3debf-8418-42e5-8eee-d70c9f68f7bc"
    },
    {
        "author": "釋廣聞",
        "paragraphs": [
            "南詢曾不涉途程，寫盡山雲海月情。",
            "放筆看來親到處，一場特地又愁生。"
        ],
        "title": "贈書華嚴",
        "id": "ed83130d-bf64-4a8d-9348-22c5b7f60ec7"
    },
    {
        "author": "釋廣聞",
        "paragraphs": [
            "合從龍首便黄扉，盡謂登庸十載遲。",
            "自是袖中霖雨手，肯令勳業頌臯夔。"
        ],
        "title": "上履齋吳丞相  其一",
        "id": "e21bb0e9-ef70-4cd2-9dfc-30d2cf03f9b9"
    },
    {
        "author": "釋廣聞",
        "paragraphs": [
            "一新更化改絃初，人語驩聲藹道途。",
            "僧自深禪湖上寺，不知身世在唐虞。"
        ],
        "title": "上履齋吳丞相  其二",
        "id": "87159b3b-405d-4b2d-b5bd-1712c3813315"
    },
    {
        "author": "釋廣聞",
        "paragraphs": [
            "人言千里本同風，何似如今一信通。",
            "萬浪千波渾不涉，新羅元在海門東。"
        ],
        "title": "答日本國丞相令公",
        "id": "a9dbb0c0-dfd4-4ada-ad17-bad431edf3eb"
    },
    {
        "author": "釋廣聞",
        "paragraphs": [
            "壁倒籬坍第二籌，扶持不起轉風流。",
            "只因一句隨他語，未到吾宗掃土休。"
        ],
        "title": "壞菴",
        "id": "137c3deb-8188-4318-885a-d9a939dd215d"
    },
    {
        "author": "釋廣聞",
        "paragraphs": [
            "宇宙全歸掌握中，玄機制勝不言功。",
            "人將富范張韓比，何異丹青繪太空。"
        ],
        "title": "上秋壑賈丞相  其一",
        "id": "cd2188f7-5583-4405-b892-cc0e7205ebdc"
    },
    {
        "author": "釋廣聞",
        "paragraphs": [
            "力挽天河洗甲兵，爭如談笑凈胡塵。",
            "山東名竝山西重，歷數從來有幾人。"
        ],
        "title": "上秋壑賈丞相  其二",
        "id": "97e18e26-e97f-425f-9e79-0a5629dae4ef"
    },
    {
        "author": "釋廣聞",
        "paragraphs": [
            "透瓶九轉有餘香，閲世情忘有未忘。",
            "一萬人緣何日了，明朝烟水又茫茫。"
        ],
        "title": "趙居士施丹結萬人緣",
        "id": "a8fbe2c0-dccf-4aea-8ea5-754ce2d47eb1"
    },
    {
        "author": "釋廣聞",
        "paragraphs": [
            "兩公未見無際前，謂從本有成話墮。",
            "兩公既見無際後，謂是不同成兩箇。",
            "明知見與未見時，蒼龍終不澄潭卧。",
            "雲巖晚歸玲瓏巖，老兒家有彌天禍。",
            "口皮邊禪慣賣弄，動輒引人入荒草。",
            "不知兩公竟何意，春風又問東南道。",
            "貧思舊債濟北馿，再欲一頓憨作麽。",
            "當時失却一隻眼，賦過關門夾山老。",
            "後三十年有話在，珍重此行休放過。"
        ],
        "title": "送一徹二公再參無際和尚",
        "id": "2271b83d-e36e-45f0-920f-7b1748dd831d"
    },
    {
        "author": "釋廣聞",
        "paragraphs": [
            "尋思六十蒿枝拂，如何再得一頓喫。",
            "此是臨濟住後時，黄檗棒頭痛的的。",
            "尋思昔日曾行脚，未離南方已先錯。",
            "此是天平住後時，西院清風頓銷鑠。",
            "此時人是彼時人，去時路是來時路。",
            "老源胸中只自知，却道古人恰相似。",
            "二月江湖春水生，拈得烏藤先我行。",
            "得大愚力黄檗力，且聽住後真消息。"
        ],
        "title": "送東山源和尚歸閩",
        "id": "7b83243e-d2ed-415d-8226-9bb7b8b18a47"
    },
    {
        "author": "釋廣聞",
        "paragraphs": [
            "不即此座，成等正覺。",
            "不離此座，成等正覺。",
            "入雪山，悟明星，知之者必謂以慈示人。",
            "開空花，結空果，不知者將謂實有此作。",
            "皇天無親，惟德是輔，此亦名言不及處。",
            "借水獻花，不可當面諱却。"
        ],
        "title": "釋迦佛贊",
        "id": "03eb4f77-ec2e-4368-bec9-b5022488a449"
    },
    {
        "author": "釋廣聞",
        "paragraphs": [
            "逾重城爲何事，悟明星自欺謾。",
            "試問出山，何似入山。",
            "含元殿裏，猶覓長安。"
        ],
        "title": "出山相贊",
        "id": "ff6ef412-b113-4733-87c2-26556e0168f7"
    },
    {
        "author": "釋廣聞",
        "paragraphs": [
            "機不可觸，病不可醫。",
            "說黄道黑，引蔓牽枝。",
            "要見衆生不病時。"
        ],
        "title": "維摩贊",
        "id": "a64775b8-bb7d-48c9-b6e5-6c79174700e9"
    }
]