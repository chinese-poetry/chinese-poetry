[
    {
        "author": "薛季宣",
        "paragraphs": [
            "三春首出众芳菲，笑倚东风蹙翠眉。",
            "洛浦未翔要玉佩，汤泉新浴曳袿衣。",
            "无双可奈倾城恨，第一何堪代命为。",
            "桑柘不花花乍可，清霜谁是不空枝。"
        ],
        "title": "牡丹",
        "id": "af806a0b-54de-40cf-a1d0-bd8943cd1b1f"
    },
    {
        "author": "薛季宣",
        "paragraphs": [
            "羣芳未许论芳馨，独自秋天卧月明。",
            "頼有幽香洞渊奥，宁将雅趣博轻盈。",
            "德纯不显娥皇怨，道大无闻叔度清。",
            "好向深巖伴黄石，可知谁与桂花名。"
        ],
        "title": "巖桂",
        "id": "62b69bd6-3d60-4ef3-b7b5-3c292dcbcac7"
    },
    {
        "author": "薛季宣",
        "paragraphs": [
            "扁舟一叶转寒溪，返照西阳日下西。",
            "旬浃不来江水涨，惊澜几欲上天闺。"
        ],
        "title": "天闺",
        "id": "f8a81143-dbd1-4558-bf6b-a3e7af8a13c3"
    },
    {
        "author": "薛季宣",
        "paragraphs": [
            "漠漠烟村一古城，郊坛离殿草茅生。",
            "青山不解知兴替，销黯开颜为雨晴。"
        ],
        "title": "武昌怀古",
        "id": "d21ca4e6-8a88-4aba-b688-eed89f653600"
    },
    {
        "author": "薛季宣",
        "paragraphs": [
            "墙匝丛丛绣舞裀，一般颜面各精神。",
            "筠乡不为东君去，野草闲花满路春。"
        ],
        "title": "筠乡入夏野花方拆",
        "id": "06386bd9-0c86-4fc2-87f1-9d64c34df745"
    },
    {
        "author": "薛季宣",
        "paragraphs": [
            "山影殊亭日转西，墙头历历片帆移。",
            "何人唤我频归去，侧耳疏篁怨子规。"
        ],
        "title": "艮止亭晚意",
        "id": "4e0efbfc-8114-4400-8155-5ebd22a08ab4"
    },
    {
        "author": "薛季宣",
        "paragraphs": [
            "山亭无路少徘徊，跬步狂澜涨九垓。",
            "不是蜃楼浮海外，也应弱水限蓬莱。"
        ],
        "title": "艮止亭阻雨旬日  其一",
        "id": "e9bc19ed-ecc3-496f-8513-ad65aebdd835"
    },
    {
        "author": "薛季宣",
        "paragraphs": [
            "艮止休工未落成，做人限隔雨零零。",
            "眼前好景到不得，便是霄中望极星。"
        ],
        "title": "艮止亭阻雨旬日  其二",
        "id": "9c34d78b-00ff-4c91-b060-1bd2639e126b"
    },
    {
        "author": "薛季宣",
        "paragraphs": [
            "赤鼻矶头横曙烟，吴王城下浪连天。",
            "闻道东坡妙天下，尔来靡日不盘旋。"
        ],
        "title": "晚渡东坡  其一",
        "id": "a26fb4cd-55a0-408e-be40-e6dcba39d00c"
    },
    {
        "author": "薛季宣",
        "paragraphs": [
            "浮生万事尽尘埃，瑞庆堂今榜快哉。",
            "惟有东坡旧烟柳，道人犹解指莓苔。"
        ],
        "title": "晚渡东坡  其二",
        "id": "85ad8549-5325-42b7-be7d-5022e2f64e9f"
    },
    {
        "author": "薛季宣",
        "paragraphs": [
            "帝驱䝙虎旧江州，旅卜僧坊计少休。",
            "避暑有宫留不暇，游山算却是山游。"
        ],
        "title": "行戍西山",
        "id": "32328d5d-abc0-4bf8-b1a7-041b0752dd05"
    },
    {
        "author": "薛季宣",
        "paragraphs": [
            "可怪梁朝几帝王，丘墟万里变农桑。",
            "修文偃武如何故，町疃江陵尽鹿场。"
        ],
        "title": "读萧铣传",
        "id": "17051827-38ce-4863-b870-ffebdfe69406"
    },
    {
        "author": "薛季宣",
        "paragraphs": [
            "万绪丝棼汩太和，终朝所得竟无何。",
            "放心收却且危坐，始觉忘机有味多。"
        ],
        "title": "块坐",
        "id": "ea1f1b8c-ad7c-417a-b1be-f067db9ec590"
    },
    {
        "author": "薛季宣",
        "paragraphs": [
            "大易诚知自画前，后天不识异先天。",
            "工夫用尽还无事，巧历劳推不尽年。"
        ],
        "title": "读皇极经世书",
        "id": "81dab247-3271-42f6-b019-5f77233f5910"
    },
    {
        "author": "薛季宣",
        "paragraphs": [
            "妙算尝闻胜五侯，轻生终不是良谋。",
            "秦王未许论生劫，毕事还同擦虎头。"
        ],
        "title": "读荆轲传",
        "id": "f2c6b62a-1516-46bb-8b15-d6ac9cf5dec7"
    },
    {
        "author": "薛季宣",
        "paragraphs": [
            "汤文不作几经春，叉也贤乎隠泽民。",
            "古剑胸中尽磨淬，宁如觉道乐耕莘。"
        ],
        "title": "读刘叉集",
        "id": "f59c80f4-af32-48e1-86f8-6f32923274da"
    },
    {
        "author": "薛季宣",
        "paragraphs": [
            "闻合天符下玉麟，祝融湓浦肆时巡。",
            "西山讵必须陵井，又得餐霞十二人。"
        ],
        "title": "伯文人盆池开芙蓉十二",
        "id": "fd268901-9ce2-469c-9277-3d9078ce08ee"
    },
    {
        "author": "薛季宣",
        "paragraphs": [
            "天宝龟兹贵尚年，哇淫靡靡到今传。",
            "寻思溱洧桑中调，几许不如周颂篇。"
        ],
        "title": "读近时乐府  其一",
        "id": "c45a6767-e6cf-43a9-8eb1-a9c593ad156f"
    },
    {
        "author": "薛季宣",
        "paragraphs": [
            "乐好株离几百年，知昏汉日暗湖天。",
            "周东幸有其戎叹，却在伊川被发前。"
        ],
        "title": "读近时乐府  其二",
        "id": "9fcab6ff-fc14-4144-a5da-1a642ab57611"
    },
    {
        "author": "薛季宣",
        "paragraphs": [
            "桃红李白辉相曜，车马交关递流照。",
            "墙头半露是秋千，不见美人闻语笑。"
        ],
        "title": "春游",
        "id": "33054478-e7aa-406b-9638-ed2b8c9f569b"
    },
    {
        "author": "薛季宣",
        "paragraphs": [
            "芰荷薿薿抽苹藻，风细幽香袭怀抱。",
            "庭竹琅然振玉音，叶落委阶墉不埽。"
        ],
        "title": "即事",
        "id": "f2eef5cb-5c38-4c3b-a800-9ca8bbb3c6e5"
    },
    {
        "author": "薛季宣",
        "paragraphs": [
            "小院银瓶花落枝，骊山惊起睡杨妃。",
            "销魂泪滴燕支雨，留得霓裳旧舞衣。"
        ],
        "title": "残花",
        "id": "f0f05f26-c6bd-45f3-8f5d-11b21635b175"
    },
    {
        "author": "薛季宣",
        "paragraphs": [
            "天帝南游匹马还，红云作阵雨阑干。",
            "驻颜下咽如冰雪，一粒清凉得赐丹。"
        ],
        "title": "瓶花尽落而梨花潇洒如故",
        "id": "abdce80d-8fcd-4ba9-b67d-9101a74460f5"
    },
    {
        "author": "薛季宣",
        "paragraphs": [
            "言归社鴈已家乡，紫燕呢喃识旧梁。",
            "甚雨疾风寒食夜，旅人情绪一思量。"
        ],
        "title": "寒食雨",
        "id": "7cad8620-a9f1-4698-9313-640c38dfe2bf"
    },
    {
        "author": "薛季宣",
        "paragraphs": [
            "江村风色秋江渺，林薄无人閙幽鸟。",
            "长笛一声金吹寒，知有渔舟钓红蓼。"
        ],
        "title": "江村闻笛",
        "id": "d7969a7c-b34d-4608-92ed-6670a90cfe8d"
    },
    {
        "author": "薛季宣",
        "paragraphs": [
            "芦花飞鴈烟村静，一点青山波万顷。",
            "人在孤舟唤不譍，儿言客写潇湘景。"
        ],
        "title": "远景图  其一",
        "id": "c193cf5a-a291-4004-8ff9-c3f664ca3143"
    },
    {
        "author": "薛季宣",
        "paragraphs": [
            "惨澹平烟波浩渺，隠月余光飞白鸟。",
            "依稀一舸是渔舟，独钓寒江天未晓。"
        ],
        "title": "远景图  其二",
        "id": "81568651-a0a8-46b7-b836-e1ad185dfaa3"
    },
    {
        "author": "薛季宣",
        "paragraphs": [
            "水晶簟冷铺寒玉，翠帟高张染螺绿。",
            "阵云鸟鹭点棋枰，一叶清旗动江曲。"
        ],
        "title": "野望",
        "id": "152ba123-a770-492f-a8aa-3de20b04bf89"
    },
    {
        "author": "薛季宣",
        "paragraphs": [
            "秋草池塘夹黄缬，莫烟淡淡蒙新月。",
            "拟将攀取赠行人，脱叶枯条不堪折。"
        ],
        "title": "衰柳",
        "id": "a03ed716-98b4-401e-91bd-a09c9a24df48"
    },
    {
        "author": "薛季宣",
        "paragraphs": [
            "神文道本可言形，退也能藏用即行。",
            "要得任牵馿狗在，无端何似借书生。"
        ],
        "title": "嘲欲借予杂稿者  其一",
        "id": "13c53106-0f2b-4c73-a4b9-6988626ae9ae"
    },
    {
        "author": "薛季宣",
        "paragraphs": [
            "郎君到底亦何知，夺卷书生真数奇。",
            "恶语故应多艾气，残藤无用写来诗。"
        ],
        "title": "嘲欲借予杂稿者  其二",
        "id": "70d51446-6536-4600-aa1c-07a587745c30"
    },
    {
        "author": "薛季宣",
        "paragraphs": [
            "送客过樊谿，停桡退谷口。",
            "不见元次山，静立踌躇久。",
            "巉巖两石峰，犹疑入户牖。",
            "杯湖正宜泛，堙塞仅盈肘。",
            "粪壤瘗杯樽，勿复堪赌酒。",
            "扁舟泛然者，长歌挈敝笱。",
            "浩无风尘意，将恐是聱叟。",
            "自知干进客，对面弗敢扣。",
            "从之人甚远，慙颜为之厚。",
            "武昌非昔人，望绝不得友。",
            "它时赋归欤，湖谷定吾受。",
            "此心介如石，自誓向樊母。"
        ],
        "title": "送张漕还停舟樊港访退谷",
        "id": "adf7dd23-fd4a-4f30-baf2-c4355e04b0b2"
    },
    {
        "author": "薛季宣",
        "paragraphs": [
            "江滨篆贞石，浑谓有神画。",
            "闲作故亭游，心知古人迹。",
            "竹疏径微通，天远荒自辟。",
            "长江浩无涯，沧溟赢咫尺。"
        ],
        "tags": [
            "长江"
        ],
        "title": "登怡亭故址",
        "id": "525dcacf-a08f-4ad2-ae3f-2f61a72f7dba"
    },
    {
        "author": "薛季宣",
        "paragraphs": [
            "杖履竹林游，陟降西山道。",
            "匆匆不是闲，倍觉寒溪好。",
            "潭鱼戏凭虚，注水喧幽草。",
            "埋荒古人迹，树伐庭如埽。",
            "桴鼓又相闻，我心为之懆。"
        ],
        "title": "行戍西山徒步抵寒溪寺",
        "id": "659c94b0-b119-4b71-877f-dce71f362b08"
    },
    {
        "author": "薛季宣",
        "paragraphs": [
            "潼华覆哥舒，陈涛偾次律。",
            "頼有李猪儿，发愤扶唐室。",
            "长城贤已远，惟岳峻方崇。",
            "借问南朝事，江流第一功。"
        ],
        "title": "感事",
        "id": "afedc43c-354e-4759-be1c-765b14a7e36e"
    },
    {
        "author": "薛季宣",
        "paragraphs": [
            "我家西山下，早晚空翠滴。",
            "漫仕鄂王城，西山怅难觅。",
            "不知寒溪上，好景天意锡。",
            "举趾异川陆，千里共岑寂。",
            "丘园动归念，魂梦时历历。",
            "东吴赛粤瓯，信美心愈戚。",
            "古见似人喜，乡闬今有觌。",
            "且作西山游，笑颜忻自赧。"
        ],
        "title": "陪刘提点游西山",
        "id": "0b1a0017-5751-4c50-aa05-8ed506ccb34e"
    },
    {
        "author": "薛季宣",
        "paragraphs": [
            "将迎苦不易，浮湛良亦难。",
            "櫜鞬候使客，无时弄江滩。",
            "上碛下南浦，风云怒涛间。",
            "一叶舞轩昂，五水戏观澜。",
            "朝湖暮淮西，此游今等闲。",
            "看尽楚山碧，信宿相与还。",
            "晴峦挂天衣，水石鸣佩环。",
            "轻舠蓑笠翁，勿与人事关。",
            "相彼尘外意，心清绪为阑。",
            "何时买扁舟，从公看孱颜。"
        ],
        "title": "送中司抵巴口",
        "id": "fdc9e66e-9027-4c34-885e-7196a994f330"
    },
    {
        "author": "薛季宣",
        "paragraphs": [
            "蒸鬰断梅天，薰风故微细。",
            "梦春惊已度，避暑如何计。",
            "树老山一色，蛙喧草无艺。",
            "病兴意愕然，到眼多芜秽。"
        ],
        "title": "病起",
        "id": "b28ce0da-9b22-44ab-a65e-669bda827849"
    },
    {
        "author": "薛季宣",
        "paragraphs": [
            "晚雨在林麓，朝来弄晴曦。",
            "澜翻漾明月，粲烂生摩尼。",
            "撒殿固无事，雨天亦何为。",
            "少须风景丽，去去将安之。"
        ],
        "title": "晚雨朝霁林端煜然望之皆宝珠也戏作四十字",
        "id": "ae11ab02-604a-4c2e-b125-71483333246a"
    },
    {
        "author": "薛季宣",
        "paragraphs": [
            "晃朗长江北，天地都无色。",
            "扁舟撑短篷，一鸟归飞亟。",
            "遮莫冻凌兢，如人酒量增。",
            "鼇山不是照，天地一明灯。"
        ],
        "tags": [
            "长江"
        ],
        "title": "赏雪",
        "id": "4ab4a2ea-0f02-49c3-81f1-b135d81dcf6f"
    },
    {
        "author": "薛季宣",
        "paragraphs": [
            "裘褐透肤寒，𩙖剌春将半。",
            "雪作絮花飞，衮衮搀零乱。",
            "天地合清明，虚极浮江岸。",
            "鸟穷栖树端，走狗欣挑撺。",
            "埋路已旬浃，四野都弥漫。",
            "郊行峭无迹，惟有神光灿。",
            "茅檐过尺摧，炉火生无炭。",
            "冻死未能诗，达人方大观。"
        ],
        "title": "二十五日雪",
        "id": "1a966103-72f5-4453-913c-78c05a62f2f7"
    },
    {
        "author": "薛季宣",
        "paragraphs": [
            "早起怪吾庐，去天才一尺。",
            "始疑大朴还，掩尽几陈迹。",
            "比屋皆可封，列土班圭璧。",
            "照我烂轻明，却似初出日。",
            "仰头不可见，恐是老鸦食。",
            "拟倩玉川子，叫阍闻帝席。",
            "穹壤合为容，事乃非人力。",
            "心胆为之寒，且退然枯荻。",
            "曲身今已直，促织休唧唧。",
            "此意可告客，苦乏郑庄驿。",
            "履霜至坚冰，何当介如石。",
            "鹁鸪有逐妇，相从如娣姪。",
            "饥蹲苦树颠，到夜无入室。",
            "自蜡登山屐，借问何所适。",
            "我亦无所适，皜皜期太乙。",
            "庶见太昊氏，鹢视剖我臆。"
        ],
        "title": "和贾簿雪",
        "id": "545b2f7b-e9b8-4f73-af9e-b9a8bb30d78d"
    },
    {
        "author": "薛季宣",
        "paragraphs": [
            "孤山有贞干，不比寻常木。",
            "蟠根怪石巅，亭亭自生育。",
            "百物进相高，位闰知蹙缩。",
            "散叶傲风霜，樛木外林樕。",
            "琴桐峄之阳，逍遥两俱足。",
            "夸父徒我庭，如仁示其目。",
            "股掌翫何言，遂可移风俗。"
        ],
        "title": "黄杨生拳石间王彦材以为赠且赋之走命曰孤山贞干次韵以酬",
        "id": "1eff7a39-93a7-4ab3-a67d-33c81c26a605"
    },
    {
        "author": "薛季宣",
        "paragraphs": [
            "为问夜何其，明灭灯将半。",
            "雨雪溅声繁，霆电流光烂。",
            "初筵向阑珊，游子纷缭乱。",
            "诚知宴乐娱，不怕泥涂漶。",
            "斋居静无他，天德全弗畔。",
            "吟彻借筇头，假山余一爟。"
        ],
        "title": "夜深",
        "id": "2f5fe47c-a626-4453-a249-f8b04dcefe5e"
    },
    {
        "author": "薛季宣",
        "paragraphs": [
            "天公不好事，月夜云埋月。",
            "游人且勿游，辜负良时节。",
            "霖霪涨涂淖，雷电腾飞雪。",
            "莲花灯可怜，对明不同灭。"
        ],
        "title": "偶书",
        "id": "26b00610-13ce-4e6c-9339-4562b71fef31"
    },
    {
        "author": "薛季宣",
        "paragraphs": [
            "君不见决明混沌江之湄，含胎吸月怀清辉。",
            "圆浄唾将珠与玑，又不见明视中原云月静。",
            "跳掷回旋顾形影，生儿往往皆毛颖。",
            "由来逐物未忘机，劳生吞吐知惟时。",
            "观美为人奚以为，独坐金风尘虑省。",
            "皓月斜河星耿耿，草头漙露侵肤冷。",
            "平生不解饮和歌，无人对月醉颜酡。",
            "月朗清秋奈月何，睡思朅来刚引领。",
            "林岫参差弄光景，不知月已沈西岭。"
        ],
        "title": "中秋对月戏呈觅举诸兄",
        "id": "ae91548e-464f-484c-9d54-442832d3f2be"
    },
    {
        "author": "薛季宣",
        "paragraphs": [
            "溽暑欲成雨，密云犹在郊。",
            "开窗挹凉飙，远山见林梢。",
            "木叶已成阴，野鸟鸣啁啁。",
            "镜静碧池湛，清冷无混淆。",
            "会意纷万途，钱荷贯丛茭。",
            "寂坐一堂上，默默神明交。"
        ],
        "title": "开窗",
        "id": "ec469b40-892e-4a18-9cd4-0aa3f741843d"
    },
    {
        "author": "薛季宣",
        "paragraphs": [
            "风篠扣吾扉，有人来我语。",
            "语好不须多，都不如归去。",
            "开门我见客，客子今何许。",
            "竹下得流虹，人言为杜宇。",
            "杜宇昔王蜀，不自安当宁。",
            "相归密淫游，微行时踽踽。",
            "蛟龙失水困，哀怨成飞羽。",
            "规名释尔雅，兹事则然否。",
            "扬雄蜀本纪，望帝亦贤主。",
            "仙去正啼规，去思传往古。",
            "不妄信斯言，王去非轻举。",
            "苍天悲此民，故使规声苦。",
            "脱屣感斯意，八极归容与。",
            "到今惟一人，后躅追无侣。",
            "所以百世下，直指不得数。",
            "声尽继以血，空教沥肝腑。",
            "其然岂其然，臣事君看取。"
        ],
        "title": "子规恨",
        "id": "8ad4f8a8-88f6-4ad9-8cca-d4e78d711728"
    },
    {
        "author": "薛季宣",
        "paragraphs": [
            "轪县西南弦子国，使君昭代文章伯。",
            "气吞云梦纳东坡，心在江湖轻赤壁。",
            "月波荡漾春山色，峥嵘洲草芊芊碧。",
            "政平讼简暇居多，杖屦逍遥神自适。",
            "到眼风光看如画，罨画溪干旧游者。",
            "高亭矗立画不如，坐歗云屏自天写。",
            "使君好客非春申，一夔已足无余人。",
            "哦诗五百尽清警，立使江山景物新。",
            "江山景物古来有，前贤相与天长久。",
            "近来百草渐埋没，頼有此诗为一剖。",
            "使君好善人如己，锓板巾箱波远迩。",
            "良知何独此麻城，天下行闻为商起。",
            "我拘官禁儃杭苇，跂望亭高衣带水。",
            "高唐想像赋神游，游客言诗诗信美。",
            "空书从学穆清风，得见异书人见同。",
            "解嘲不用潘邠老，祇在先生指顾中。"
        ],
        "title": "闻齐安杂咏板成从沈守求印蒙以为赠",
        "id": "ed343b86-f482-4789-bf35-9f12200cd742"
    },
    {
        "author": "薛季宣",
        "paragraphs": [
            "夷甫清谈平子醉，晋俗浮虚丧节义。",
            "不闲胡虏哭桑林，九伯五侯无一至。",
            "洛阳宫中胡马嘶，晋家天子行酒卮。",
            "驱出如羊晋卿士，妇辱面前争敢知。",
            "胡儿居坐汉官立，不许纷纭但含泣。",
            "刃加颈上始觉忧，追悔前时又何及。",
            "胡尘坌起昏中土，人死如麻骼如阜。",
            "草莱万里无舍烟，毡帐羊裘自来去。",
            "乌旗雾合胡笳咽，无援边城肠断绝。",
            "瑯琊匹马竟浮江，弃寘存心坚片铁。",
            "天骄一坐昭阳殿，九鼎迁移如转电。",
            "禁声不得悲楚囚，白版金陵谩龙变。",
            "数奇督运淳于伯，诛斩无名血流逆。",
            "若思不识是何人，却是帅师临祖逖。"
        ],
        "title": "永嘉行",
        "id": "7fade9ad-1e43-4d2b-8f72-023d7f67fa18"
    },
    {
        "author": "薛季宣",
        "paragraphs": [
            "前年送客寒溪堂，桃李璀璨寒生光。",
            "今年送客寒溪道，满望六花形欲槁。",
            "前岁今年时不同，同为送客寒光中。",
            "寒光山积都相似，谁信冬春长有此。",
            "广寒宫殿不胜寒，世界琼瑶无乃是。",
            "如何名此作寒溪，炎天风色镇凄凄。",
            "不缘送客不易到，送客情怀将何为。",
            "君不见瑶池高宴非不奇，穆王犹自赋吾归。"
        ],
        "title": "雪中送客寒溪堂",
        "id": "f4437e1c-31bf-474d-9191-f04f60467ac0"
    },
    {
        "author": "薛季宣",
        "paragraphs": [
            "可怜瓯越湖山主，厌向黄䌷听衙鼓。",
            "鬭鸭能言名自呼，子规归去啼声苦。",
            "伤情羁鴈怯离羣，适意驯猫哺相乳。",
            "端是三年贫客官，方春定得离南浦。"
        ],
        "title": "可怜",
        "id": "b2cbddfb-cf35-4e02-a81f-0a7ba69bedee"
    },
    {
        "author": "薛季宣",
        "paragraphs": [
            "大隠城居无世喧，疑星尘外非人间。",
            "武都聊试五丁力，一笑天公为解颜。",
            "翠萝散作麻姑髻，枕漱从宜长饭毳。",
            "青山元自野人物，版筑徒然饰东第。",
            "无论千假须一真，坐对北山南起云。",
            "一丘一壑丈夫事，安在穷游探古文。",
            "平生乐处天其假，还视王公犹土苴。",
            "它时买山归敝庐，定须作屐随高下。"
        ],
        "title": "假山次叶师文韵",
        "id": "ffb5231c-d35c-43d7-902d-b580ad9e0bb4"
    },
    {
        "author": "薛季宣",
        "paragraphs": [
            "秋风摘索铺寒雪，败叶枯条互明灭。",
            "淡荡闲塘摇夕阳，横斜断岸凌高节。",
            "无言咄咄日书空，执礼拳拳意绵蕝。",
            "望极氍毹铺纠结，渔歌何处声凄切。"
        ],
        "title": "芦花",
        "id": "5d5cb850-7b11-420f-a955-d653a4043de8"
    },
    {
        "author": "薛季宣",
        "paragraphs": [
            "骀荡风光将欲暮，柔条系日萦霏雾。",
            "寂历闲庭芳草路，眉开青眼多情度。",
            "脉脉依依愁不茹，欲翔未定邅容与。",
            "体轻委蜕韶华去，飘泊晴天离又聚。",
            "高低上下当何住，卷春匪蹴毬先赴。",
            "小院深沈铺月素，卿云蝉逐凌波步。",
            "扑樕追随无定处，冰霜峭觉回寒沍。",
            "梁王有客能辞赋，苍凉雪苑知谁诉。",
            "浮玉神山攻宝璐，屑屑虚花奈凭据。",
            "还思道蕴惊人语。"
        ],
        "title": "柳絮",
        "id": "fc2373dd-60d1-4f09-bdd2-b81436809452"
    },
    {
        "author": "薛季宣",
        "paragraphs": [
            "世间元有无穷恨，海外棠花宫锦烂。",
            "烧炙东风春未半，浓装独立情缭乱。",
            "博山鑪冷沈烟断，记语洛妃池侧畔。",
            "袿衣透溼飘香汗，舞罢霓裳高烛看。",
            "吴苑散花滩彼岸，亦有当初旧游观。",
            "棠梨古迳霞光灿，蔷薇露冷衣新盥。",
            "袖卷燕支红入腕，喷人兰芷芳都贯。",
            "天然种性珍奇玩，岭海诚知煎可爨。",
            "拟撷柔柯燃炽炭，裛取缃巾永传翫。",
            "它年留得重公案。"
        ],
        "title": "香棠",
        "id": "3d8e4de5-045f-43b3-9741-73a2fc5ef13e"
    },
    {
        "author": "薛季宣",
        "paragraphs": [
            "星回斗直寅，夏腊变王春。",
            "否泰反成卦，干坤老逼人。",
            "元正长日月，大化少逡巡。",
            "世事初无始，天时自一新。",
            "祇愁梅片片，不见草欣欣。",
            "善颂闻椒酒，苍天拱北辰。"
        ],
        "title": "元日",
        "id": "6f7b1f30-b949-4527-a73e-e0e367a4ebab"
    },
    {
        "author": "薛季宣",
        "paragraphs": [
            "荡荡东家丘，百世人叵识。",
            "出类只夸辞，太极无合德。",
            "尧舜未可过，远贤真货殖。",
            "我欲究遗编，言非是奇特。",
            "从之如有立，卓尔既吾力。",
            "大哉赞干元，一语觅不得。"
        ],
        "title": "孔子",
        "id": "26d4bac1-bb76-4eee-b896-443257ef3dc8"
    },
    {
        "author": "薛季宣",
        "paragraphs": [
            "见疾多朝士，争名卒未休。",
            "急流须退勇，焉可又随流。"
        ],
        "title": "比年士风锐进求荐章者殆如辨狱挤排诋讦无所不至客有劝予干当路者二首  其一",
        "id": "7072f336-26fc-4f5f-bfa7-11c6c0d82f42"
    },
    {
        "author": "薛季宣",
        "paragraphs": [
            "静退方真乐，趋时未遽非。",
            "不知全道者，进退两忘机。"
        ],
        "title": "比年士风锐进求荐章者殆如辨狱挤排诋讦无所不至客有劝予干当路者二首  其二",
        "id": "acb49553-42cb-4557-ab5c-1b2c4aec6f37"
    },
    {
        "author": "薛季宣",
        "paragraphs": [
            "鄙人病在床，政苦风寒侵。",
            "之子步池上，攀条哦柳阴。",
            "掷我珠玉辞，疟鬼毛发森。",
            "豁尔脱沈疴，翛然洗烦襟。",
            "何当漾轻舠，相与从茂林。",
            "清兴谅不浅，此情殊未禁。",
            "强歌下里曲，赓和白雪音。",
            "请问觉轩诗，何如梁父吟。"
        ],
        "title": "痁疾中元式示诗走笔次韵",
        "id": "8ccf76a2-5bf2-407e-8ff8-4b9912ff18b6"
    },
    {
        "author": "薛季宣",
        "paragraphs": [
            "聿修去天长，却泛宫亭水。",
            "百世友渊明，放意匡庐趾。",
            "为爱千金躯，不自知臧否。",
            "非关走庭下，腰折慙小子。",
            "少学怆难行，富贵丘所耻。",
            "一为田园念，归思轻脱屣。",
            "斗大印黄金，各各从所美。",
            "二士志俱得，何其尚留此。"
        ],
        "tags": [
            "庐山"
        ],
        "title": "江梦孙二首  其一",
        "id": "701ca69a-cb91-4768-9212-8cc7cffa90c5"
    },
    {
        "author": "薛季宣",
        "paragraphs": [
            "聿修去天长，元亮归彭泽。",
            "把版岂难能，趋庭且非昔。",
            "古之尽心者，乐以所求获。",
            "云已废明民，宁当究安宅。",
            "大舆辐可脱，无当巵何益。",
            "君子之所为，百世空陈迹。"
        ],
        "title": "江梦孙二首  其二",
        "id": "ec1f308c-b764-44e9-ab68-8278f95f3499"
    },
    {
        "author": "薛季宣",
        "paragraphs": [
            "南浦纵兰桡，打头清旦风。",
            "鸟飞图障远，人皱縠纹中。",
            "衔尾过千柁，頩颜无万丛。",
            "端愁少槃瓠，生子亦羣戎。"
        ],
        "title": "巴口相地作大军仓",
        "id": "719b0a28-7871-4a46-8fed-5743a127acb5"
    },
    {
        "author": "薛季宣",
        "paragraphs": [
            "纵步石门下，江山主意勤。",
            "漥樽酌玄酒，未饮吾已醺。",
            "渊明得聱叟，万古真同羣。",
            "杯湖有明齐，退谷今莸薰。",
            "我行到殊亭，西日沈就曛。",
            "阳冰著真蹟，祇恐生玄云。",
            "回眸望西塞，惨澹波无垠。",
            "洄泛乐之子，行舟言采芹。"
        ],
        "title": "送韩国器登舟至石门视漥樽逮暮乃返",
        "id": "60d6e1b9-b448-4e51-9c52-cf13853740ea"
    },
    {
        "author": "薛季宣",
        "paragraphs": [
            "昔我客荆梁，从事清蕖幕。",
            "太仓蠹红腐，吹竽滥东郭。",
            "去作徒劳吏，青衫走樊鄂。",
            "抚字亦何心，催科厌笞掠。",
            "借问差少愧，而今不如昨。",
            "天游内于于，纷至攘六凿。",
            "铸此一错字，为费几魏博。",
            "闲居幸从容，琴书有真乐。",
            "胡然令闲忙，远谢乘轩鹤。",
            "人生百年中，藏舟固非壑。",
            "顾已习迷途，如蚕自缠缚。",
            "作诗忏当来，聊以慰寥落。"
        ],
        "title": "我客",
        "id": "5b7380bb-5611-47e9-beb6-6161108e073d"
    },
    {
        "author": "薛季宣",
        "paragraphs": [
            "日昃望云气，西郊将欲开。",
            "丹霞漾晴晖，清风有时来。",
            "归坐北窗下，惊霆殷轰豗。",
            "流电掣飞雨，疾徐鼓巖雷。",
            "宛转颓屋头，终宵响徘徊。",
            "早起到城市，横流绕沿洄。",
            "伊谁补漏天，吾州与芦灰。"
        ],
        "title": "欲晴又雨终夕震电",
        "id": "6dd3528d-ac63-4448-8bbd-06fb50e6745e"
    },
    {
        "author": "薛季宣",
        "paragraphs": [
            "人生红树花，一谢乃其分。",
            "春风尽摇荡，刚恨分庭粪。",
            "先贤尚龙豢，缺月何灰晕。",
            "譬如陌上尘，要是非关运。",
            "何丘示无朕，子路穷斯愠。",
            "此理未容言，呼儿课天问。"
        ],
        "title": "跋分定录",
        "id": "e0cd6cbb-846c-4338-b4c7-d6460a192b1c"
    },
    {
        "author": "薛季宣",
        "paragraphs": [
            "袁山野火春风吹，惊飙万马争奔驰。",
            "乌龟阪头蕃草木，化作灰烬张天飞。",
            "武昌佐史皆好古，煮茗联镳访城府。",
            "狂生此意复不浅，好事大家何尔汝。",
            "鄂王城阙烟苍苍，鄂王宫殿波茫茫。",
            "今古都卢一饷顷，不见古人虚引领。",
            "亳殷丰镐已丘墟，蛮荆兴替将焉如。",
            "死生建业信徒语，石盆古渡犹多鱼。",
            "古人已去安足齿，近事纷纭尚如此。",
            "君不见淮淝去岁是丰年，如今千里无舍烟。"
        ],
        "title": "鄂城篇",
        "id": "6a230fd7-af60-47c2-bd1b-e18c165a27d4"
    },
    {
        "author": "薛季宣",
        "paragraphs": [
            "稔闻韵乡名，不识韵乡面。",
            "班班隠豹文，窥管时一见。",
            "譬彼闼婆城，寻逐沧流漩。",
            "闻韶在齐国，九奏何当变。",
            "王侯韵乡人，少长居乡县。",
            "韵乡指迷涂，贻我书一卷。",
            "森如入武库，宝璧纷交荐。",
            "羣玉屣登临，赫日吹风霰。",
            "家鸡将野鹜，后素诗何绚。",
            "长安行即到，岂在临渊羨。",
            "千金端不如，变色先生馔。",
            "从可狎江鸥，六籍居贯穿。"
        ],
        "title": "谢王尉见赠龙溪集",
        "id": "192eb809-e3bd-4aba-a011-bb0a5821451a"
    },
    {
        "author": "薛季宣",
        "paragraphs": [
            "生春煖律谁能吹，寸心万里何当驰。",
            "威加海内念方国，也思猛士歌云飞。",
            "狂游不识今与古，闉阇便作潭潭府。",
            "试凭野叟问吴婆，赐不如回吾与汝。",
            "高高无事幕穹苍，湖天无云湖水茫。",
            "吴楚争桑如有顷，东鄂几人全首领。",
            "古时封国今为墟，此心观古应焚如。",
            "归欤衲被盖头卧，何妨沸鼎游如鱼。",
            "舌柔长在强于齿，人间万事浑如此。",
            "君不见老聃彭祖俱长年，火化仙乘□□烟。"
        ],
        "title": "二同舍赋鄂城篇见和文高格古端不可及而仙尉王文措辞侈甚可以参诸台符羽檄间复次元韵戏酬",
        "id": "69a77ed3-387f-47d6-b50d-76a6db9bcfc1"
    },
    {
        "author": "薛季宣",
        "paragraphs": [
            "我愧子康之治密，其雨其雨而出日。",
            "靡神不宗始霶霈，将为有年吾事毕。",
            "岂其霡霂澍霖霪，霮䨴又为心首疾。",
            "视将圭璧走羣望，祈社禜门勤屈膝。",
            "诚知恶积怒神天，流毒匪缘寒自栗。",
            "甫田千亩垂有秋，刈获败之方秀实。",
            "横流场圃浇洋洋，茁茁禾头多耳出。",
            "仰天何怨俯何尤，退省过愆知自失。",
            "牢愁仆仆事吁嗟，风雨敢辞频沐栉。",
            "忱诚虽至虮蝨微，舒惨苍穹焉可必。",
            "都缘民困不聊生，重以凶荒神以卹。",
            "羲和叱驭黑龙僇，倏忽清明开万室。",
            "不知帝力固全真，谓我贪天宁直笔。"
        ],
        "title": "次韵李浩然喜晴",
        "id": "02070021-e7a6-462b-9779-a7cacd79b740"
    },
    {
        "author": "薛季宣",
        "paragraphs": [
            "岂其食鱼河之鲂，河豚自羨江吴乡。",
            "瞋蛙豕腹被文豹，刖如无趾黥而王。",
            "我生瓯东到闽方，规鱼贯见梅花装。",
            "梅青不肯候春雪，荻芽静笑垂飞杨。",
            "古来多鱼吴武昌，薄游三月新初尝。",
            "西施乳嫩可奴酪，马肝得酒尤珍良。",
            "无愁缕缕结中肠，丰美肥腯如切肪。",
            "外皮甘滑里皮厚，令人忘却美乌郎。",
            "举之东海来三江，会闻清浊期沧浪。",
            "白龙未免豫且困，膨脝唯唯浮鱼梁。",
            "气冲毬鞠何彭彭，地远都无橄榄香。",
            "不知深入恣游泳，极情性命徒为戕。",
            "腊毒厚味能人亡，何须西子齐文姜。",
            "甚美由来必甚恶，直它一死言为长。",
            "鮰鱼俗物休相妨，良药相传海上方。",
            "芦根槐子岂足贵，生凤之脑黄龙汤。"
        ],
        "title": "河豚",
        "id": "670ae6c3-7163-4ef6-a824-c5e8f169f515"
    },
    {
        "author": "薛季宣",
        "paragraphs": [
            "武昌三月春草生，搀红鬭白皆羣英。",
            "就中一种信奇绝，芳菲压尽吴王城。",
            "侈非丹芍明非玉，艳阳天日擎高烛。",
            "从教深浅色相形，不以冰清为不俗。",
            "文王自昔基灵囿，绿绶朱裳燕朋友。",
            "醺醲心醉鄂裳裳，痛饮醇醪不关酒。",
            "流乌一下新王舟，飐从火御乘丹丘。",
            "传得飞霞在海外，千龄只自生炎洲。",
            "灵砂不到姮娥窃，几时赤凤来丹穴。",
            "赵垒新张汉帜时，闉阇满望猩猩血。",
            "少陵昔漫称诗豪，忘言跨鲤输琴高。",
            "刚被东山兴妖女，竹菰未可称蟠桃。",
            "灵根不分生赤壁，远在水南呈赫奕。",
            "朱鸟凭将寄德邻，告言莫看同巾帼。"
        ],
        "title": "东坡在齐安赋海棠诗为天下绝唱年来绝无此种许仲蟠取之武昌作诗寄示",
        "id": "7473a61f-b682-42c6-88c1-73f7607596fc"
    },
    {
        "author": "薛季宣",
        "paragraphs": [
            "寒溪送客荒径迂，玉华璀璨晨光虚。",
            "仙游在处见李白，山远无地寻陶朱。",
            "雪霜天色际江岸，琼瑶世界连廷除。",
            "飘然几许认姑射，恍若一梦惊华胥。",
            "宝珪环璧会王路，铁衣锋刃交兵车。",
            "三王纯素未云已，百姓浑茫方皞如。",
            "神清洞古世缘在，梁园祇是空遗书。"
        ],
        "title": "寒溪送客时李花盛开山谷弥望",
        "id": "07ce32e0-1982-436c-8bb7-f408efb5ec96"
    },
    {
        "author": "薛季宣",
        "paragraphs": [
            "啄䎘玄驹子，当缘一食耳。",
            "雪猫与䎘俱咽之，玄驹乃与䎘俱靡。",
            "古人防未然，精意本如此。",
            "相教各自慎，岂有失身理。",
            "䎘子轻此蚁，终焉食于彼。",
            "蚁亦甘啄䎘，但知䎘之美。",
            "宁知腊毒生厚味，大小相吞不摇齿。",
            "蚁微不足食，反以食䎘死。",
            "不如夏虫独饮露，寿不知冬亦良是。",
            "君不见慕容赫连攘臂起，楚汉存亡竟何似。"
        ],
        "title": "蚁䎘",
        "id": "b26623c1-f559-4e0a-bc9b-d8dd67e3ac4a"
    },
    {
        "author": "薛季宣",
        "paragraphs": [
            "先生非钓名，鱼钓清泠水。",
            "太空长廓然，浪迹秋光涘。",
            "人忧我何忧，忘怒亦忘喜。",
            "建武非汉元，讵有留侯起。",
            "神明旋地轴，姓字更七里。",
            "云台已埋没，严濑殊清泚。",
            "峨峨二钓台，高插烟霞里。",
            "首阳远相比，万祀恒不圮。",
            "我来经旧庐，敢卜瞻遗几。",
            "东风回我舟，江步时须舣。",
            "仰观严象设，敬拜豁烦鄙。",
            "曾台畅登临，无复徒仰止。",
            "萦迂古道屈，望望扳萝藟。",
            "崇基介巖石，特立端不倚。",
            "削成二山碧，平正章如砥。",
            "众山鬰青葱，环合纷碨礧。",
            "清尘森万象，触睫同一视。",
            "古人不可见，可见安仁美。",
            "旅情殆忘返，回棹西风驶。",
            "青蒲挂一席，入望俄城市。",
            "瞥如周变秦，物物非古始。",
            "乃知主人意，待我非朱紫。",
            "送迎因下风，忙遽均倒屣。",
            "烹茶出清泉，盘馔罗双鲤。",
            "饫之以珍馐，浣濯予尘滓。",
            "相忘语默间，不假谈名理。",
            "去留唯我意，今昔交汝尔。",
            "此情固冥契，何必亲之子。"
        ],
        "title": "钓台阻风去得风便",
        "id": "2f58cb4f-ccfc-405a-966b-6da651c4cf1c"
    },
    {
        "author": "薛季宣",
        "paragraphs": [
            "登会稽，瞰长湖，漪涟万顷皆平芜。",
            "桑田变改唯闻说，岂信古今人事殊。",
            "往时夏后禹，道川治水劳驰驱。",
            "四支疲弊跛其足，过门弗视儿呱呱。",
            "众流宗海出平陆，滋人巨浸因卑洿。",
            "百神效职来大计，勤民远狩崩于嵞。",
            "名山立郡此焉始，明明功与日月俱。",
            "马侯有汉二千石，施仁复古苏燋枯。",
            "浚深倍薄拂古镜，还使墝埆成膏腴。",
            "阴邪丑正富权戚，居肓如鬼捐其躯。",
            "大君良吏不复见，茫茫陈迹日就无。",
            "玻璃湛湛长芳草，蛟龙窟宅生菰蒲。",
            "前功不录倚隳弃，谁何聚敛浮穿窬。",
            "庸情非圣决陂泽，迁移膏润为官租。",
            "昔人旧事已无在，犹有水则{石毚}长途。",
            "高田燥仰下沮洳，雨晹无岁均沾濡。",
            "咄哉荣利归乃室，是邦黔首其何辜。",
            "反令二主神，淫祀烦此都。",
            "王陵委积蠹明币，守祠浇酹倾清酤。",
            "禳祷两无已，跳梁饱妖巫。",
            "享祭缘报诚，嘉猷委泥涂。",
            "神灵血食已非分，无为耗黩令人吁。",
            "复绩怅何从，我心徒自㤤。"
        ],
        "title": "乙亥岁东游会稽谒禹陵过马臻祠下询所谓鉴湖者则已堙塞为民田因赋",
        "id": "4fbdeea0-e2a1-4b3d-b0da-e775fc69aa43"
    },
    {
        "author": "薛季宣",
        "paragraphs": [
            "皇羲寂已久，浇俗无还淳。",
            "如何张村甿，杳杳全其真。",
            "岂不有妻孥，茅茨甘贱贫。",
            "岂不惮疲劳，务时勤耔耘。",
            "脱俗未为贵，而今焉辟秦。",
            "青城足跻攀，那染龟城尘。",
            "枸杞荐盘蔬，殊非关养身。",
            "安常乐有余，熙然阜长春。",
            "奚其寿而康，无知斯体仁。",
            "静言逐臭夫，迷途少知津。",
            "猥云老人村，郊荒绝酸辛。",
            "筋骨由坚强，谁谓存其神。",
            "井蛙议沧溟，夫岂窥崖垠。",
            "作诗赋张村，逝将同野人。"
        ],
        "title": "张村",
        "id": "53d9b099-38aa-4bbb-b398-25eb966a21b6"
    },
    {
        "author": "薛季宣",
        "paragraphs": [
            "天下清且奇，无过竹与石。",
            "安得皎然者，素质照人白。",
            "静立笑东风，篁冈蟠罅隙。",
            "望之轻以明，俨似雪初积。",
            "青草鬭欣欣，不比梅花坼。",
            "矫首不可到，独自凭空碧。",
            "翠帷篠青青，巖崿正虚席。",
            "我疑辟俗翁，方外友三益。",
            "又是秦帝宫，传视相如璧。",
            "人情不易知，幽致矧可射。",
            "相从知未能，灰心从此画。"
        ],
        "title": "舟行樊港望竹间石上李花盛开",
        "id": "93b274d4-4c5f-4a44-bee1-8c53d21aaa85"
    },
    {
        "author": "薛季宣",
        "paragraphs": [
            "兰生深谷中，香不为人采。",
            "明珠含蚌胎，融曜镇长在。",
            "袭来馨满衣，磨琢未曾璀。",
            "君子行之常，出处安有改。",
            "韩王开此居，山立中𡾋嵬。",
            "窈窕二游女，易岁昏有待。",
            "柳下学东门，百世人不逮。",
            "乃心毋自欺，匪转焉可怠。",
            "用之建邦国，所宜烹大鼐。",
            "我来追后尘，六逸先驽骀。",
            "美人意桃李，德谊见芳茞。",
            "瞠若眩吾明，五色腾日彩。"
        ],
        "title": "游韩魏王书堂",
        "id": "537ea4fc-1b46-4480-bef8-b79f07930bc7"
    },
    {
        "author": "薛季宣",
        "paragraphs": [
            "姈娉二美人，幽闲真种性。",
            "色秀雪窗梅，衣冠丽修正。",
            "巖巖韩稚圭，寂寞自清静。",
            "虚室埽斋居，展禽当季孟。",
            "神游问寒暄，不得窥信行。",
            "怪力视茫茫，久要交善敬。",
            "语之非异类，安民公有命。",
            "盖闻楚灵均，汩罗陈死证。",
            "二子终孝慈，双玉澄江映。",
            "当初黄鄂人，荡桨追游泳。",
            "端午化成俗，龙舸长奔竞。",
            "事神微有道，角黍劳将迎。",
            "非鬼且非仙，世士凭谁侦。"
        ],
        "title": "二女篇",
        "id": "35c51760-1046-4c53-ab59-9f364b11b5f6"
    },
    {
        "author": "薛季宣",
        "paragraphs": [
            "冷火不再然，事成难重言。",
            "我苦不惮烦，兴言念丘园。",
            "丘园未得归，行田县西原。",
            "暑雨霑我衣，莱芜绊我辕。",
            "熊罴百万众，未易轻营屯。",
            "东征到洪道，折柳临津门。",
            "峨峨凤皇台，墟吴际荒村。",
            "南湖湛沦漪，𭲟渺波澜翻。",
            "路回溪谷间，子规叫烦冤。",
            "流血良自悲，谁念望帝魂。",
            "不羞五斗腰，折支别驾尊。",
            "松门故乡类，去路驰且奔。",
            "羽书如流星，万室崇屏藩。",
            "荒凉旧村甿，亿兆不一存。",
            "哀声听杜宇，侧耳心昏昏。",
            "山泽久已竭，职死何足论。"
        ],
        "title": "被命行田未半而羽书至造砦者万别驾其逼方甚继复有闻",
        "id": "2579cb3e-1d83-4381-839b-4af3bc51edd3"
    },
    {
        "author": "薛季宣",
        "paragraphs": [
            "汉法在彝鼎，三章岂不严。",
            "奸宄恣暴乱，官刑废舂钳。",
            "未若箕山翁，顽夫偃风廉。",
            "予慙斯人徒，为容善谦谦。",
            "敺民陷之辟，淫刑视齐歼。",
            "处事禁太速，宜犴非为淹。",
            "丹书对妇泣，职死夫何嫌。",
            "专诛逮垂尽，吾辜倍相兼。",
            "曾闻邹鲁间，礼义人自恬。",
            "商君就有道，绛水惊闾阎。",
            "念此一叹息，归来赋陶潜。",
            "南山信崇极，能无刺巖瞻。"
        ],
        "title": "某为令无状不能化服奸盗至加之刑僇仲蟠乡丈不以为过又哦诗以宠之是重某之不肖而播其恶于众也感愧之剧次韵以酬",
        "id": "bc3e622a-6b3d-4e11-b1b3-24a4edfe8378"
    },
    {
        "author": "薛季宣",
        "paragraphs": [
            "先生混物化，浩若鹤与猿。",
            "诘曲此世间，翛然脱笼樊。",
            "冥心遂无物，得意亦忘言。",
            "客至不点茶，犹嗔破苔痕。",
            "相逢蜀成都，过我故县村。",
            "遐观梦中梦，南膜佛因缘。",
            "郑人决真妄，子产不能贤。",
            "寥哉天地间，谁省物性偏。",
            "梦觉各有殊，从他见一边。",
            "浩歌归来乎，虚堂好昼眠。"
        ],
        "title": "记游诗",
        "id": "08be25ba-ac5b-45c5-a019-2590de13a7a4"
    },
    {
        "author": "薛季宣",
        "paragraphs": [
            "岁云暮矣露为霜，枯条脱叶衰柳黄。",
            "郊原寂历无人乡，獖牙之豕充稻粱，含臕以游神气扬。",
            "有班者虎蹲在旁，低头妥尾不大忙。",
            "豕行过之不虎防，虎往搏之搤豕吭。",
            "豕亡故步声唤长，虎如抱儿未遽央。",
            "豕形虽在身命亡，不如安之充虎肠。",
            "得之纸本君何从，仙人道士形已忘。",
            "解衣槃礴躶宋王，虎冠虎鞹虎跳踉，百兽望之怖以惶。",
            "写鹯鸟雀为罢翔，匡庐有洁清祠望。",
            "请君悬之政事堂，坐令帖伏犬与羊。",
            "君不见大索之祭通八方，盛德百世祠是常。",
            "又不见螗蜋捕蜩雀捕螗，死生得丧不可偿，虎哉宁知猬𧑐能尔戕。",
            "是非远在天一方，君其宝之永世藏。"
        ],
        "tags": [
            "庐山"
        ],
        "title": "跋蜡虎图",
        "id": "eb4d68e5-d17d-49b8-a477-77ee63b77de0"
    },
    {
        "author": "薛季宣",
        "paragraphs": [
            "君不见谈天衍有言，九州之大惟一州，无论青冀并营幽。",
            "我其放言学邹子，将子听之无我尤。",
            "我骑一纸白馿子，趷梯趷塔走上南山头。",
            "万里以意行，一息不暂留。",
            "谽谺到空洞，且作秉烛游。",
            "呼来混沌老蝙蝠，尔作精怪我则不。",
            "从教激风怒窍拔木折石，一去旬有五日而后返，但是有户则可由。",
            "积苏累块虽云巧，达观只与蚁壤侔。",
            "我有五云车，驾以六苍虬。",
            "日月行已揭，无人触虚舟。",
            "何曾见尔悬旌鸣佩朗装欲飞动，玉柱校立直以修。",
            "大挠甲子有穷尽，尔乃禄命难考求。",
            "皇天大地仅若一鸡子，金乌玉兔衔得晓夜作箭浮。",
            "我不知尔许事，政觉两耳风飂飂。",
            "托死不复生，一死可作道者流。",
            "况乃汉时五斗米师星河耿双眸，石坛一坐一千岁，坐视生灭水上沤。",
            "水上沤，且罢休。",
            "休无休于无作，乐无乐于无忧。",
            "仙人与世人，寿夭如相酬。",
            "清清爰静爰自正，此举独步不可俦。",
            "信是神仙足官府，蜂房户牖封君侯。",
            "我偶作此言，不比亦不周。",
            "为何孙卿子，谓我阮与刘。",
            "为我谢孙子，我才愧尔天一陬。",
            "不如且饮酒，耳热徒歌讴，可以销遣绵绵不断万古之悲愁。",
            "悲愁销遣几时尽，万古之后重有万古来悠悠。"
        ],
        "title": "孙元可赋张公石室诗句语险怪辞峰秀拔读之如神游洞府而陵果为之奔属也非身行此洞不知此诗之工盖其质似卢仝而文丽多之如又加鞭当千里一瞬其视刘叉马异得名浪矣诗文与我过当诚无足以当之牵韵勉酬真添薪煮箦之举",
        "id": "8cd0813f-bea0-4256-82fc-030af763016f"
    },
    {
        "author": "薛季宣",
        "paragraphs": [
            "春阴苦亡頼，巧解穷彫锼。",
            "入我方寸间，酿成一百万斛伤春愁。",
            "我欲挹此愁，寸田无地安愁刍。",
            "沃以一石五斗杜康酒，醉心还与愁为谋。",
            "愁肠九转疾车毂，扰扰万绪何绸缪。",
            "愁思傥可织，争奈百结不可䌷。",
            "我与愁作恶，走上千尺高高楼。",
            "千尺溯云汉，只见四极愁云浮。",
            "都不见铜盘之日，缺月之钩。",
            "此心莫与明，愁来压人头。",
            "逃形入冥室，关闭一已牢。",
            "周遮四壁间，罗幕密以绸。",
            "愁来无际畔，还能为我添幽忧。",
            "我有龙文三尺之长剑，真刚不作绕指柔。",
            "匣以明月通天虹玉烛银之宝室，可以陆剸犀象水断潜伏之蛟虬。",
            "云昔黄帝轩辕氏，用斩铜头铁额横行天下之蚩尤。",
            "拟将此剑斩愁断，昏迷不见愁之喉。",
            "若士为我言，子识愁意不。",
            "愁至不亡以，愁生有来由。",
            "闲愁不足计，空言学庄周。",
            "日中之景君莫避，处阴息景景不留。",
            "疾行嫌足音，不如莫行休。",
            "因知万虑为萦愁之繂，忘怀为遣累之舟。",
            "归来衲被盖头坐，从他鼻息鸣齁齁。",
            "取友造物先，汗漫相与游。",
            "朝跻叫阊阖，夕驾栖丹丘。",
            "天公向我笑，金母为我讴。",
            "酌我以琼浆玉液朝阳沆瀣之浓齐，俾我眉寿长千秋。",
            "却欲强挽愁作伴，愁忽去我无处踪迹寻行辀。",
            "惟有春华鬭春媚，一一蒨绚开明眸。",
            "又有平芜绿野十百千万头钝闷耕田牛，踏破南山特石头。"
        ],
        "title": "春愁诗效玉川子",
        "id": "ae2fa2e7-6c8c-4e12-97ed-94a03b41f5bd"
    },
    {
        "author": "薛季宣",
        "paragraphs": [
            "荷芰藕生莲，每忆心中苦。",
            "拟掇断根苗，丝结千千缕。"
        ],
        "title": "古意",
        "id": "7580ec1b-36dd-4419-bc1c-10b44877027a"
    },
    {
        "author": "薛季宣",
        "paragraphs": [
            "侯妇匡坐叹，荡子新赐册。",
            "先自薄恩私，嫔嫱几巾帼。"
        ],
        "title": "侯妇叹三首  其一",
        "id": "22c17f51-7693-4852-99fe-a7911cb8019b"
    },
    {
        "author": "薛季宣",
        "paragraphs": [
            "莫作侯家妇，鸤鸠理清瑟。",
            "几许白头人，同心绾同室。"
        ],
        "title": "侯妇叹三首  其二",
        "id": "a5c2b1d3-3696-43bf-bb5b-3ddabe3dfc4a"
    },
    {
        "author": "薛季宣",
        "paragraphs": [
            "侯妇且勿叹，金玉多满堂。",
            "蛾眉不让人，当奈薄情郎。"
        ],
        "title": "侯妇叹三首  其三",
        "id": "20b251a3-cfad-4fe9-8b73-d0c1f301a6ab"
    },
    {
        "author": "薛季宣",
        "paragraphs": [
            "田田白团扇，轻绡写蝉雀。",
            "用之却炎暑，生风郎掌握。"
        ],
        "title": "团扇歌三首  其一",
        "id": "33358ccf-ded7-46d8-898c-42d84ddc7ba9"
    },
    {
        "author": "薛季宣",
        "paragraphs": [
            "团扇复团扇，羞郎引遮面。",
            "顾景强踌躇，隙月云端见。"
        ],
        "title": "团扇歌三首  其二",
        "id": "64edcd58-640d-46b2-81b0-1404f91f142c"
    },
    {
        "author": "薛季宣",
        "paragraphs": [
            "团团白纨扇，奉君挥素手。",
            "余凉入长夏，结交贵经久。"
        ],
        "title": "团扇歌三首  其三",
        "id": "4aaa21bf-10c8-48db-8e4e-490400e7f132"
    },
    {
        "author": "薛季宣",
        "paragraphs": [
            "胡无人，非无人。",
            "银山蹀躞胡马羣，甲光射日开金鳞。",
            "镞长飞雨旌填云，轰庭雷鼓声辚辚。",
            "柔然之蛇阵囷蝓，倾河鞭石居逡巡。",
            "浩歌但来轻比邻，白登豳国公当闻。",
            "帝羓久作冥漠君，高辛狗食吴将军。",
            "胡儿弧矢非周身，控弦虽多将累人。",
            "狼跳鸟击虚游魂，骄矜一息为微尘。",
            "枭雏井底蛙弥尊，余殃积恶天公嗔。",
            "胡无人，闻不闻。",
            "卫青去病迹已陈，窦侯乳臭椒房亲。",
            "胡无人，燕然错落铭王勋。"
        ],
        "title": "胡无人行",
        "id": "c0b3f9e3-4c28-4dcb-9535-dba0d7910166"
    },
    {
        "author": "薛季宣",
        "paragraphs": [
            "人怯山西种，谁知掌上身。",
            "猪羊刀霍霍，车马道辚辚。",
            "幕府开娘子，旗常纪乱臣。",
            "梦回清镜对，千古茜裙新。"
        ],
        "title": "木兰将军祠",
        "id": "d4735540-848f-4d5a-bd9c-bb4611de5377"
    },
    {
        "author": "薛季宣",
        "paragraphs": [
            "车遥遥兮路逶迤，思夫君兮君今知。",
            "今安适兮南入楚，愿为声兮逐君语。",
            "君不言兮声不闻，声何当兮言在君。"
        ],
        "title": "车遥遥篇",
        "id": "c35d2472-3e9c-4be3-9b5e-45b5d14d8aaf"
    },
    {
        "author": "薛季宣",
        "paragraphs": [
            "阙下乌云暗黑旗，未央高会送将归。",
            "天子传觞从官劝，单于今正天骄儿。",
            "上林关锁多芳菲，王嫱困睡花葳蕤。",
            "中人惊起道宣唤，和戎却自拼蛾眉。",
            "徘徊顾景伤春啼，秀色悮身生不知。",
            "工师万死未足谢，丹青始信君难欺。",
            "冤莫冤兮长别离，盟莫渝兮徒自疑。",
            "毡车未免下宫殿，记得当年初入时。",
            "眉山淡扫双螺垂，拟高门户生光辉。",
            "姑姊提携父母送，不教含涕登丹墀。",
            "赭黄有泪濡龙衣，此身虽是触事非。",
            "胡沙万里少花木，胡中争看真阏氏。",
            "言语不通心尽悲，琵琶琢就弹哀思。",
            "君门万里不易到，檀槽拨断商弦丝。",
            "穷寒绝塞人踪稀，时有天边霜雁飞。",
            "凭谁说与汉卿相，西施莫忘真元龟。"
        ],
        "title": "明妃曲",
        "id": "0a00ccdc-4972-4c49-9c1a-0a2ed96329e2"
    },
    {
        "author": "薛季宣",
        "paragraphs": [
            "废圃晨游，旧观历历。",
            "三径已荒芜，歌酒地，悄悄无人迹。",
            "为山倾仄，支柱皆名石。",
            "桃李无言，为人岑寂。",
            "早绿暗红稀春去也，叹繁华难觅。",
            "落花如积，谁与东风惜。"
        ],
        "title": "惜花引",
        "id": "746e4d11-6051-4d9a-bab9-b28ce4d0c88a"
    },
    {
        "author": "薛季宣",
        "paragraphs": [
            "杨婆儿，共戏来。",
            "白门杨柳正依依，稳称暝鸦栖。",
            "博山鑪侈沈烟袅，侬心懽绪缪纷扰。",
            "语含别意泪空流，未掩宫闱齐阁晓。",
            "齐阁晓，祇伤悲，婆儿杀侬，那复相思。"
        ],
        "title": "杨叛儿",
        "id": "92615495-0ff1-429c-b7ee-5770f56c438c"
    },
    {
        "author": "薛季宣",
        "paragraphs": [
            "杨白华，柳眼自生息。",
            "风传华落大江东，绾毬团絮无多力。",
            "柳眼落落不可见，淡荡游丝空万亿。",
            "由来宫树未成阴，踏歌惊断諠笳篴。"
        ],
        "title": "杨白华",
        "id": "ed985fe6-25e7-4504-afc8-6ecdc500b9fe"
    },
    {
        "author": "薛季宣",
        "paragraphs": [
            "少妇织流黄，织就中秋月。",
            "上有乘鸾女，肌肤皓冰雪。",
            "装成一携手，奉君端暑月。",
            "感君清凉意，薰风为君发。",
            "落叶下惊秋，与君此回诀。",
            "素质不胜愁，从衡网珠结。",
            "招摇邈烟露，青鸾影辽绝。",
            "有物感君怀，腾口知何说。",
            "分命故应然，不是君心别。"
        ],
        "title": "秋扇词",
        "id": "2490a4b5-e607-4515-b107-7b046b174d98"
    },
    {
        "author": "薛季宣",
        "paragraphs": [
            "秋空浄无瑕，耿耿挂明月。",
            "有人捉月试腾身，腾身直上黄金阙。",
            "黄金宫阙高嵯峨，骈头从目相谁何。",
            "仙人顾之拍手笑，使我言语能多囉。",
            "言语多囉还有考，天公何言固无口。",
            "秦书赵史欺我哉，紫气充庭是天道。",
            "通明广殿凝非云，日月照曜如环循。",
            "虾蟆老鸦恣吞啖，我欲叱之神羊嗔。",
            "梦中将谓天难知，梦回尘事故依依。",
            "天大故能成变化，觉梦不劳评是非。"
        ],
        "title": "秋空辞",
        "id": "172420f6-36bc-4668-bd42-cccc90ed5d26"
    },
    {
        "author": "薛季宣",
        "paragraphs": [
            "春飞紫燕秋飞鸿，双成阿母长相逢。",
            "谁家窈窕窥绿窗，藕花菡萏清池风。",
            "璧珰翡翠双明月，宝钗玉钏衣如雪。",
            "年可四三当有情，语音娇软疑卿卿。",
            "天公一笑回金电，不似当初不相见。"
        ],
        "title": "拟古",
        "id": "017acfee-340f-4ff4-9b4e-ea6b4ae38f11"
    },
    {
        "author": "薛季宣",
        "paragraphs": [
            "敺车迳长坊，长坊劣容线。",
            "缭遶狭邪间，相逢记君面。",
            "君家人共知，共知不难求。",
            "朱门飏疏柳，虹梁架芳流。",
            "庭除清且闲，驰道直以修。",
            "中堂真壮哉，黄户双蚩头。",
            "亭亭丹桂华，灿烂明人眸。",
            "主君三男儿，三儿例封侯。",
            "大儿尹京都，中儿相凝旒。",
            "小儿奉朝请，笼街进鸣驺。",
            "三儿俱来归，青丝控骅骝。",
            "三儿俱上堂，大人百不忧。",
            "三儿俱入室，四座沈烟浮。",
            "蛾眉尽妖艳，三妇不可侔。",
            "大妇鼓鸣瑟，中妇弹箜篌。",
            "少妇独凝眝，酡颜半娇羞。",
            "丈夫且踌躇，世有此乐不。"
        ],
        "title": "相逢狭邪间",
        "id": "f45cfc7c-6c4e-43a8-8d7d-bc4e5ff1a7a8"
    },
    {
        "author": "薛季宣",
        "paragraphs": [
            "男儿多负心，女心良易知。",
            "琴音和且谐，何以得淫思。",
            "文君慕相如，慇懃夜于飞。",
            "不惜鹔鹴裘，愁成远山眉。",
            "茂陵独何事，为颦效东施。",
            "兴言念畴昔，卿红怳如玑。",
            "弹作白头吟，深心写琴诗。",
            "郎听弦上声，妾志终不移。",
            "清商感人情，两意亦以非。",
            "文君获所愿，相如悟沈迷。",
            "宁能已消渴，琴台遂同归。",
            "妾欲理丝桐，丝桐亮以悲。",
            "谓言无终极，当非长别离。"
        ],
        "title": "怨歌行",
        "id": "67bfc94e-0fb3-42cc-a94d-b119bc0eceeb"
    },
    {
        "author": "薛季宣",
        "paragraphs": [
            "雝雝云间鴈，南飞北轩翥。",
            "妯娌几多人，儿夫独羁旅。",
            "郎书凭谁寄，妾意凭谁语。",
            "頼有双鲤鱼，尺素为怀取。",
            "欢子今来归，还羞入朱户。",
            "告之莫流宕，天静星可数。",
            "星子何昭昭，行不如归去。"
        ],
        "title": "艳歌行",
        "id": "3cd59bdd-4333-43bc-a9f5-dc6461ac339b"
    },
    {
        "author": "薛季宣",
        "paragraphs": [
            "鱼生蒲藻中，河水以为依。",
            "倾河竭其波，鱼藻当何归。",
            "妾作君家妇，君时尚卑微。",
            "勤身纴丝纩，夜午不下机。",
            "悯君书幌劳，宁教食无薇。",
            "缉缉儿与女，号寒复啼饥。",
            "怜之小颜色，饤饾挛斑衣。",
            "君登名利场，妾喜神欲飞。",
            "今君位通侯，蚩头建黄扉。",
            "忍令家人子，举动生光辉。",
            "妾昔颜如花，因君损芳菲。",
            "君去春无迹，潸然泪红玑。",
            "自怜承事君，为他筯头肥。",
            "妾命薄如纸，虚牀但歔欷。",
            "忆昔在家日，憨痴弄庭闱。",
            "爷娘念娇子，深心爱其颀。",
            "人间愁未知，结发为君妃。",
            "姑嫜时在堂，色养亲无违。",
            "慇懃百憔悴，可道才依稀。",
            "谁言当见君，崇高位巍巍。",
            "君官知渐穹，人事觉已非。",
            "非关君二三，妾貌凋寒威。",
            "恨无长门赋，可以使君矶。",
            "更长不再眠，入户多蛜蝛。",
            "妾有青绮琴，愁来为君挥。",
            "琴诗无别意，黄绿忧裳衣。",
            "昔作掌上珠，今逐驾下騑。",
            "珠藏不复媚，车行在观旗。",
            "幸君且留连，知音世诚希。",
            "岁寒须见梅，何花耐凗溰。"
        ],
        "title": "妾薄命",
        "id": "646161c6-7d99-471f-83d6-06607a0d2f25"
    },
    {
        "author": "薛季宣",
        "paragraphs": [
            "罗敷秦氏女，皓腕洁如霜。",
            "宝钏瑳明月，领巾疏以长。",
            "柔桑正沃若，采采官路旁。",
            "使君从南来，一见神已伤。",
            "五马会且止，调之逢国王。",
            "自名良家妇，狂夫汉中郎。",
            "闺门甚修整，芝兰远芬芳。",
            "奚为致此语，不是邯郸倡。",
            "去矣勿复顾，风来语流香。",
            "荡子踏归陌，驾言割人肠。"
        ],
        "title": "陌上桑",
        "id": "8f9ddc1e-1e60-4c64-9d8f-1f13e19daded"
    },
    {
        "author": "薛季宣",
        "paragraphs": [
            "人道从军乐，我道从军苦。",
            "为问何所苦，无苦汩没汝。",
            "汩没何可伤，政可虏戎王。",
            "万里浪驰逐，征役未遽央。",
            "太行汝勿登，回复九羊肠。",
            "黄河汝勿航，波流水汤汤。",
            "胡然弃平生，欲往无梯梁。",
            "夫君且淹留，后继当汝忘。",
            "长蛇叵复梦，南山强深藏。",
            "我甲岂不坚，我马岂不良。",
            "人生会有死，义死良所伤。",
            "将军不汝信，谈笑成奔亡。",
            "谁乎幸际会，虎服而皮羊。",
            "之子方丈食，何时饱粃糠。"
        ],
        "title": "从军行",
        "id": "62a7cc91-140c-4aba-b809-11b5f3af771f"
    },
    {
        "author": "薛季宣",
        "paragraphs": [
            "戚戚复戚戚，如此春意阑。",
            "红梨褪深晕，青梅结微酸。",
            "向之一悽惨，饥肠废朝餐。",
            "姮娥五圆缺，美人隔云端。",
            "衷情叵自禁，陡觉衣带宽。",
            "芳菲日彫谢，动作不遑安。",
            "咄哉黄栗留，接翮语何繁。",
            "小鸟得于飞，而我别所欢。",
            "夜来风雨恶，中唐水漫漫。",
            "故乡贫亦好，楚客日南冠。",
            "男儿志四方，愧此柳下官。",
            "安得买山钱，静处把钓竿。",
            "高怀未易偿，归有道路曼。",
            "匡坐作遐想，心体胡自胖。",
            "行行大刀头，无生话团栾。"
        ],
        "title": "戚戚复戚戚",
        "id": "97908d75-90df-4458-8cd8-9be3ce154a73"
    },
    {
        "author": "薛季宣",
        "paragraphs": [
            "自君之出矣，珠网弦箜篌。",
            "憔悴损容色，晨朝懒梳头。",
            "头上双爵钗，脱发应难留。",
            "因心持寄君，君还知意不。",
            "金以表妾心，钗能感君眸。",
            "长安多美人，陌巷多高楼。",
            "君如有两意，持此买名讴。",
            "妾本侯家女，生平不解愁。",
            "十九为君妇，如今几回秋。",
            "生儿妾样长，君方远行游。",
            "妾颜益以悴，君心日悠悠。",
            "方诸空有泪，圆月难为钩。",
            "死灰不复然，知君亦行休。",
            "寄言天地间，于以写我忧。"
        ],
        "title": "自君之出矣",
        "id": "a5359f56-6166-4f16-93d1-ec6fd702ed5d"
    },
    {
        "author": "薛季宣",
        "paragraphs": [
            "石上可生麻，麻生岂成畦。",
            "嫁婿得荡子，犹如太常妻。",
            "我作少年行，长安走新街。",
            "长安三月春，桃李百花开。",
            "平康诸女儿，艳丽惊寒梅。",
            "蛾眉鬭连娟，佳期不须媒。",
            "投我以木瓜，当歌共传杯。",
            "歌声系怀抱，知君在空闺。",
            "期我以立春，清明未云来。",
            "应作忆秦郎，高楼寄徘徊。",
            "鸾胶世苦无，断续何当谐。",
            "闺中傥相忆，薰风有时回。"
        ],
        "title": "石上可种麻",
        "id": "ab6804a5-317b-43bb-842d-641ee6776972"
    },
    {
        "author": "薛季宣",
        "paragraphs": [
            "春兰有真意，穷居在中谷。",
            "端不为人香，无言自幽独。",
            "我家瓯浦东，筠扇锁修竹。",
            "颀然彼粲者，夭翘散余馥。",
            "五年客异县，对眼嚣尘俗。",
            "百华尽妖艳，信美非吾族。",
            "延陵蹔游豫，佳期未云卜。",
            "同心弗我忘，迎人见青目。",
            "虽微九畹滋，风动情亦笃。",
            "当门谓应锄，吾当为之哭。"
        ],
        "title": "春兰有真意",
        "id": "60206343-d160-4e00-ad13-821b98ccb8b5"
    },
    {
        "author": "薛季宣",
        "paragraphs": [
            "秋风生夕凉，吹我东阁帷。",
            "中有宕子妇，清歌寄愁思。",
            "为问愁何为，良人长别离。",
            "银釭吊只影，霜雪坚自持。",
            "君为黄河流，妾作月桂枝。",
            "东西各异道，邂逅不可期。",
            "愿为衣下裳，结束随君衣。",
            "君衣何当披，十年守空闺。"
        ],
        "title": "七哀",
        "id": "b99974af-e108-4640-969d-88c39d925909"
    },
    {
        "author": "薛季宣",
        "paragraphs": [
            "清都太皇居，窈在冥冥间。",
            "神光贯中极，希微炯非烟。",
            "紫宸邃以虚，绛阙高于天。",
            "受职徕百灵，肃雍朝九寰。",
            "大飨通明殿，张乐玉京山。",
            "九奏感人心，万舞形物先。",
            "谷神霭清唱，黔嬴抚鸣弹。",
            "缅彼世间音，下里何㛹娟。",
            "阗阗响雷鼓，蹁跹举云鬟。",
            "彗孛小垂手，日月两弹丸。",
            "阳春假优装，投霓忽高弦。",
            "壶矢一笑电，歌风发三叹。",
            "呼吸成千尘，神仙讵长年。",
            "峨峨帝王都，积苏浮九埏。",
            "箫韶间猗那，鬭蚁蚊雷喧。",
            "虫沙与猿鹤，等细不足言。",
            "遗音寄五柳，海山学成连。"
        ],
        "title": "钧天曲",
        "id": "4f80f612-f75e-41e1-88ba-f72814bbeebb"
    },
    {
        "author": "薛季宣",
        "paragraphs": [
            "欵乃兮江湘，缭兮绕兮衡之阳。",
            "龙衣兮黼裳，帝何之兮陟方，我不见兮搅我心肠。",
            "欵乃兮苍梧，杳兮渺兮远隔重湖。",
            "龙驾兮鸾车，帝何之兮升遐，我不见兮泣涕涟如。",
            "云梦兮漪沦，欵兮乃兮岣嵝峋。",
            "青天兮白云，帝何之兮上宾，我不见兮戚此下民。"
        ],
        "title": "欵乃歌",
        "id": "207a8520-45c4-4f51-9fd3-a60799e69e6a"
    },
    {
        "author": "薛季宣",
        "paragraphs": [
            "时乎时乎，去去如车毂之运行。",
            "瞥然过目无留停，追随无及不我待。",
            "东篱菊花无耗，迤逦真到阳冬始敷荣。",
            "落落离离𪿨礧，蔓衍布丘坂。",
            "碧为之叶紫其茎，争妍骋媚芬芳吐。",
            "如金如玉之繁英，含霜万颗好颜色。",
            "节虽可尚时难并，惟重阳日月二九之嘉会。",
            "此时抱一符干贞，年年闾里交相庆。",
            "宾朋相将相唤，携手登高陵。",
            "采茱插鬓款终日，揉挪碎蕊满琖浮醁醽。",
            "乃今候迟闰冬孟，其如金乌自飞𩆊走𨁈。",
            "黄华从此后期拆，枉教陶令舒手望穿两眼睛。",
            "殊不见甲茁与芽萌，花诚细事足多惜，时良不遇令我伤衷情。",
            "圣王作应五百岁，文昌殁既三千龄。",
            "中间贤君苦无辅，唐宗世民周宗荣。",
            "孔丘无位皆汲汲，到头毕竟嗟无成。",
            "应如此花时来不吐颖，过期无用还丛生。",
            "丛生失时又无用，蹉跎毕世空冥冥。",
            "于嗟后圣不时作，使人雨泪雰零零。",
            "不如及花开，香醪但时倾。",
            "莫教花瘁后，有辜负花名。"
        ],
        "title": "菊冬荣",
        "id": "f863a901-65df-4b6c-9c24-ba3f32db92be"
    },
    {
        "author": "薛季宣",
        "paragraphs": [
            "楼头月白良夜深，美人睡起搊胡琴。",
            "咿嚘怨抑如诚诉，四弦了不谐琴音。",
            "推琴凭栏歌一曲，为声不成气不续。",
            "和愁拥面归锦帷，曲肱展转愁相属。",
            "床前蛟烛光荧荧，乍明乍灭如参星。",
            "卷衾起来问高烛，能知妾意还不能。",
            "烛如不解人深意，如何伴妾长垂泪。",
            "澄思微物本无情，有怀触目皆伤志。",
            "眠来复坐坐复眠，不交两睫时潸然。",
            "自惟命薄多离恨，春宵镇长迟曙天。",
            "亲知问得郎书不，低头无言堕红雨。",
            "迟回捩泪强为容，不成一语愁还主。",
            "何人远自日边归，殷勤为问郎归期。",
            "待得郎归与俱隠，不教被劾缘蛾眉。"
        ],
        "title": "楼上曲",
        "id": "ad9d5ee8-89e0-41d1-9574-35a49ea30ae8"
    },
    {
        "author": "薛季宣",
        "paragraphs": [
            "秦君植木咸阳市，秦民血作东流水。",
            "秦风薄恶法秋荼，秦郊行人半无趾。",
            "祖龙虎视吞六雄，漆城隠隠陵云起。",
            "骊山罢休营阿房，匹夫奋臂为侯王。",
            "重瞳隆准骋逐鹿，非冬积白何雪霜。",
            "至人知几忍徒死，竞遵大路逃彼方。",
            "从兹不复通上国，不知戈鋋不见德。",
            "耕田凿井自希夷，安居守分无余职。",
            "抱孙养子乐天年，羲皇何远今其域。",
            "自从别祖来避秦，无文不记几世人。",
            "曹刘典午任强弱，历年六百何纷纭。",
            "山中既绝中原路，从更百代犹无闻。",
            "武陵野人事渔钓，独游沅溪忘故道。",
            "溯流探得桃花源，舍舟洞口穷幽讨。",
            "洞中逸民忻见之，共嗟遗事询其老。",
            "为言上世绝尘由，杀鸡命酒争献酬。",
            "具闻阃内战争事，始知违俗为优游。",
            "鄙夫何知尚怀土，怱怱须别还中州。",
            "尘心已萌淳朴散，桃源咫尺仙凡判。",
            "还求不得曰仙乡，宁知死生无少闲，相望如隔一世间。",
            "到今沅山色苍苍，流水滔滔花泛泛。"
        ],
        "title": "武陵行",
        "id": "6cdf59bd-ed31-4280-b6f1-9c32dd19eb24"
    },
    {
        "author": "薛季宣",
        "paragraphs": [
            "沙堤大盖何穹窿，底人佩玉鞍蒙狨。",
            "傔如熊虎马游龙，谁何出入咸阳宫。",
            "笑刀瓠体颜芙蓉，步趋持重为雍容。",
            "诸侯爰统掌百工，调元为职裨九重。",
            "万钱一食声鼓钟，犹言下筯终无从。",
            "异时糠噉肠不充，家徒壁立其室蓬。",
            "抄撮语丽文彫虫，绘为绣句欺南宫。",
            "不分菽麦俦知侬，且无万卷浇胸中。",
            "脂韦媕婀陈小忠，竭民膏髓自为功。",
            "榻前触事惟迎逢，肯思责难始为恭。",
            "君王谓贤拜三公，门如沸汤贿赂通。",
            "财侔县官邑侯封，积金犹欲齐灊崈。",
            "家有钱炉非范铜，卖官鬻狱扬成风。",
            "后房的灿燕支红，皆民女妇来无踪。",
            "有忧失得常忡忡，杀贤贼能摧英雄。",
            "汲将同类塞要冲，害苗之心饶蝗螽。",
            "忽弯射羿逢蒙弓，怡然自得豁心胸。",
            "黯如抹漆何赤衷，问人自欺咤匪躬。",
            "高自标置人盲聋，言立便拟称儒宗。",
            "学禅逃俗坐谈空，元非友朋相磨砻。",
            "世间将谓无轲雄，言出波流士与农。",
            "却矜巧宦官既穹，笑伊鲁儒嗟道穷。",
            "那知达人节青松，眎而土苴及蛆虫。",
            "古今异时理道同，奸邪未必皆令终。",
            "君不见晋朝失国隳金墉，为奴为胔岂惟怀愍巡北戎。"
        ],
        "title": "贵游行",
        "id": "1433055f-01f9-4821-9424-156254518502"
    },
    {
        "author": "薛季宣",
        "paragraphs": [
            "长城役罢骊山起，秦人断念还居里。",
            "一呼或化为侯王，避之却是神仙子。",
            "汉家宫殿生荆棘，桃源千树长春色。",
            "花香破鼻桃离离，只在人间人不知。",
            "梦中有客曾一到，屋舍衣裳殊草草。",
            "狗彘鸡豚还治生，若度流年不知老。",
            "南华砎壁连天起，人家庭户多流水。",
            "红碧夭桃百种花，不似凡间锦和绮。",
            "仙人容貌闲且都，居处虽贫乐有余。",
            "老子桃红入双脸，皤然只有银为须。",
            "仙家女儿多茜衣，桃花宜面叶宜眉。",
            "离宫茅舍略相似，别有谯丽璇为题。",
            "仙君名氏犹属秦，许由往往陪游人。",
            "老人石上问行客，传今几世秦之君。",
            "为言天下方南北，人鹿千龄经几得。",
            "嗟说来时桃始华，桃子而今未成核。",
            "祖龙往日亲曾见，六合连兵事攻战。",
            "北城紫塞南陆梁，倾赀未足供输挽。",
            "诚知黔首无聊生，侧目有诛正视刑。",
            "剖心不独商王受，当时论杀诸儒生。",
            "我本何辜一何幸，避役离乡共亡命。",
            "石髓药苗聊解饥，经年陡觉侪仙圣。",
            "讯今丞相胡为者，振古如今同土苴。",
            "惊起城头角调哀，顿觉令人小天下。",
            "秦政求仙徒尔为，避秦役夫能至之。",
            "还知道可无心得，学道有心无乃痴。"
        ],
        "title": "梦仙谣",
        "id": "e31c7718-3928-4e6b-a020-5ccf9567b8c7"
    },
    {
        "author": "薛季宣",
        "paragraphs": [
            "上有青山，下有沧洲。",
            "步有回波，面有红流。",
            "吞吐风云，呼吸觜昴。",
            "审能处之可销忧，退谷中人带笭箵。",
            "山中缭绕茅舍旁，寒泉之流激琅琅。",
            "双石西峰我在东，无情钩加此漫郎，性情荒浪气志刚。",
            "东隣之人挥钩车，胎鳔孤{鱼菐}浪屋加。",
            "钩纶相投不遑舍，聱齖会慑归吾家。",
            "我蓑我笠聊自娱，没溺愧彼邻舍渔。",
            "沙门招提宅谷西，金仙宫殿云汉齐。",
            "撞钟击磬礼耶毗，子欲诣之持清斋。",
            "个中有人坐无为，饥餐困眠气答酡。",
            "抚掌咍然笑呵呵，吾昏将奈此子何。",
            "漫歌八曲音清泠，风高水寒三叹声。",
            "勿哦大洞修黄庭，谷中之乐寔难名。",
            "长江北来，樊水流东，樊山水曲大回中。",
            "儵儵之鱼泳油洋，钩舟渔人鼓鸣榔。",
            "浩歌一阕清沧浪，终焉无求漫相忘。",
            "大江之东丛石起，谽谺聚石江鸣水。",
            "小回中间浪不恶，钓台嵯峨瞰城郭。",
            "去来客船是中泊，漫成二阕回中曲。",
            "豪人仲谋当汉衰，建安之际鼎祚移。",
            "江淮万里吴帝之，冕旒十二龙卷垂。",
            "辂车华葢日月旗，荒墟之中不可求。",
            "宫室故处春草青，长刀大剑可治生。",
            "我先田老相次耕，大夫劝相歌三成。",
            "江北洲，西阳国，芜城桑柘弥阡陌。",
            "妇可力蚕身力穑，四歌不用愁衣食。",
            "一元大武牵何之，良田附郭吴东陲，牧童田父麻单衣。",
            "叔闲修治木駃騠，从吾真者真吾儿。",
            "西阳罢田饱饭嘻，五歌六歌神自怡。",
            "李甥叔静荡两桨，弱翁将船欲安往。",
            "大回小回闲钓鱼，送客便拟酣醺如。",
            "酒徒之诮谓浪名，世俗交加漫不听。",
            "行无恶客相逢迎，醉歌七终将八成。",
            "杯樽杯湖上杯亭，浪翁杯饮醉少醒。",
            "嬉然自打舴艋行，菰蒲芰荷出青萍，仰天大笑风泠泠。",
            "杯湖西南为退谷，寿藤累累萦寿木。",
            "涓泉奔注汇樊曲，醉耳琤瑽乱鸣玉。",
            "城中友生绾铜墨，身备四殊攸好德。",
            "漥樽日醉主与客，挟以石门天地窄。",
            "杯湖退谷人好游，可厌之类乃所羞。",
            "忽焉草木成高丘，此游此泛生幽忧。",
            "渊明之风继者谁，士源孟子接武来。",
            "严霜皓雪春风熙，倒置日月寒温移。",
            "来游者子充良知，子能得之可勿疑。",
            "此道不迂不回遹，子能识之可游佚。",
            "勉强行之今是古，谷中之人君踵武。",
            "狂生作此谷里章，意追浪叟俱商羊。",
            "松风飕飗兰草香，与君寿考终不忘。"
        ],
        "tags": [
            "长江"
        ],
        "title": "谷里章",
        "id": "6441c070-22de-40eb-8dbb-551c55f20c1f"
    },
    {
        "author": "薛季宣",
        "paragraphs": [
            "江之广矣，一叶航斯。",
            "东坡远矣，企而望斯。",
            "彼草蒙茸，翳于雪堂。",
            "决决滥泉，桥亦云亡。",
            "人知其名，我怀允实。",
            "崔嵬者山，有环彼室。",
            "江之广矣，跋而髣髴。",
            "悠哉悠哉，如泉流以出。",
            "我思古人，寥其久矣。",
            "文如尔矣，我心起矣。",
            "雪堂之圮矣，曷为其止矣。",
            "人之匪矣，若其已矣。",
            "我之邻斯，一江之巨。",
            "我之来斯，忽其如寓。",
            "有怀北堂，颓如以仆。",
            "相彼道人，只眼之云具。"
        ],
        "title": "东坡",
        "id": "f712da8c-fb42-46e1-80e4-1c4af9e69fdb"
    },
    {
        "author": "薛季宣",
        "paragraphs": [
            "跃跃渊鱼，言泉之涸。",
            "有束樊笼，既幽其鹤。",
            "眷言怀之，翰飞戾天。",
            "薄言存之，泳于重泉。",
            "蹙蹙何嗟，靡生靡活。",
            "胥失其沦，上下靡所。",
            "察视其浅矣，宛转于泥。",
            "就其幽矣，安处于栖。",
            "匪我之云为，何适何归。",
            "曰有虞衡，莫我肯知，亦莫我肯悲。",
            "父母何其，呜呼苍天，盖亦勿思。",
            "尾鱼既頳，鹤樊既鸣。",
            "孰听其声，孰视其形。",
            "岂无高天，翱翔靡路。",
            "岂无重泉，职职靡寓。",
            "洋洋者鱼，惟渊之实。",
            "鹤飞于九霄，时岂笼中物。"
        ],
        "title": "渊鱼",
        "id": "93c9a691-8892-4e70-825f-6d2dc1fdc535"
    },
    {
        "author": "薛季宣",
        "paragraphs": [
            "瓦鼓垖垖，寘之诚台。",
            "诚台有称，不革不铜。",
            "不尚其𪔳，自天之性。",
            "天性如之何，至质无华。",
            "有称如之何，埏埴无加。",
            "诚哉诚哉，其仪孔嘉。",
            "瓦鼓垖垖，诚台之上，崇基有塽。",
            "可据而居，可凭而望，汤其泱漭。",
            "瓦鼓之垖然，称台址之隤然，抱峰崿之嵬然。",
            "诚哉诚哉，纷会意之飔然。",
            "瓦鼓垖垖，诚台之下，筠乡有楚。",
            "扫地而居，修竹猗猗。",
            "垖其反古，五亩之竹兮。",
            "彼垖者鼓，在彼墺兮。",
            "在彼墺兮，称此麓兮。",
            "诚哉诚哉，会我独兮。",
            "瓦鼓垖垖，在彼青林，有象无音。",
            "称台观之嵚岑，称筠竹之清阴，乐称走之诚心。",
            "岂无胡床，可将可坐。",
            "岂无鼖鼗，可鸣可播，而垖鼓以无和。",
            "诚哉诚哉，不加其埵。"
        ],
        "title": "诚台瓦鼓诗",
        "id": "63812777-0224-4bfd-b348-109087dd8e09"
    },
    {
        "author": "薛季宣",
        "paragraphs": [
            "云天鸿濛，烟萝冥密。",
            "寒溪线绕，荆江壁出。",
            "竹径晨游，露风飃䫻。",
            "有怀硕人，远在清汨。",
            "不竞流芳，睠此诚壹。",
            "道存语外，泓潭纳日。",
            "形模比栉，滉如日室。",
            "万派瓜分，无往弗彻。",
            "吾心愦焉，莫可致诘。"
        ],
        "title": "端午寒溪早出",
        "id": "ef990884-3b55-41a9-8843-85a072f8f128"
    },
    {
        "author": "薛季宣",
        "paragraphs": [
            "我生之辰，六月甲戌。",
            "师伯清尘，羲和纳日。",
            "粤有氛祲，南自筚门。",
            "轮囷扶疏，英如白云。",
            "高减储胥，来循轨道。",
            "面阻清池，岐分缭绕。",
            "玦如隄立，不即我庭。",
            "直建千房，视左为荣。",
            "载明载灭，载高载卑。",
            "甲夜筹三，侵寻以微。",
            "外户如之何，秋空澄霁。",
            "庭内如之何，静无纤曀。",
            "我门我籞，岂伊异人。",
            "何吉何凶，祥谶谁询。",
            "发书占之，日音受征。",
            "公正司辰，廉贞变起。",
            "时维宽大，斗建移申。",
            "律中参阳，干庚岁寅。",
            "庚刑甲禄，三合离乡。",
            "王墓加临，金刚火强。",
            "白维王气，金方火死。",
            "从革之占，庶乎近止。",
            "我非瞽史，讵易谈天。",
            "祸福由人，无论未然。",
            "睠言常度，时曰休祥。",
            "尚疑白眚，为沴为殃。",
            "皇天降异，岂缘微物。",
            "霆击飞霜，其何能忽。",
            "我顾休明，阙然腼汗。",
            "可无大戾，天为谪见。",
            "妖星垂象，尚克陨之。",
            "酒血红杯，亦既泯之。",
            "卬绾阴诛，尚容改悔。",
            "变见之来，庶无大罪。",
            "皇天降威，谓我修省。",
            "夕之朝之，敢忘申儆。",
            "战战兢兢，念此天变。",
            "蔚炳如之何，无思革面。"
        ],
        "title": "志事",
        "id": "b26e0938-7311-4a40-9e31-f1ae0ef34854"
    },
    {
        "author": "薛季宣",
        "paragraphs": [
            "莫莫昊天，莫伙烝民，感兮格兮君之仁。",
            "混茫万宇，自都于野，余一人爰主。",
            "于何道兮，畅浃神人。",
            "于何道兮，神人我与。",
            "荡荡兮帝德，高高兮不极。",
            "吾不知其名兮，命焉弗得。",
            "其人则天兮，天乎其仁。",
            "吾不知其际兮，究焉无适。",
            "伊神人之交畅兮，其帝之力。"
        ],
        "title": "神人畅",
        "id": "e34ddedc-4f0c-4e5d-b214-9ced92a150c9"
    },
    {
        "author": "薛季宣",
        "paragraphs": [
            "彼美鸠雏，归晡呜呜。",
            "所哺伊何，曰父母且。",
            "匪生何父，匪育何母。",
            "历山之居，居庸可久。",
            "念念思归，不归何俟。"
        ],
        "title": "思归操",
        "id": "67cbc126-333b-49b3-a620-fa844621f08e"
    },
    {
        "author": "薛季宣",
        "paragraphs": [
            "黄屋兮巍巍，人道兮委蛇，念父母兮庭闱。",
            "三牲日馈兮，夫岂不时也。",
            "憯不如在野兮，亲几履也。",
            "惟昔乐而劳今兮，吾将已也。"
        ],
        "title": "舜操",
        "id": "c64ad063-850e-4bfe-ad3a-47d37292319c"
    },
    {
        "author": "薛季宣",
        "paragraphs": [
            "忾彼夏日，熇熇其暑。",
            "毒我下民，辟焉无所。",
            "忾彼夏夜，鬰蒸其雨。",
            "民之愠结，莫安其处。",
            "凯风自南，发于茂林。",
            "实彼百谷，纾我愠心。"
        ],
        "title": "南风歌",
        "id": "f13d0555-95b0-456d-94a7-48745ee42561"
    },
    {
        "author": "薛季宣",
        "paragraphs": [
            "汤汤洚水兮，怀山襄陵。",
            "浩浩滔天兮，昏垫生灵。",
            "导之入于海兮，王事有程。",
            "启呱弗子兮，匪我忘情。"
        ],
        "title": "襄陵操",
        "id": "604b0551-7cbe-45e2-b2e4-c021405a2a6f"
    },
    {
        "author": "薛季宣",
        "paragraphs": [
            "天地肃兮阳伏藏，以时出兮万物攸行。",
            "声砰訇兮，蛰虫咸作。",
            "蛰虫不作兮，自底天亡。",
            "象震出兮惟君王，发号令兮惊四方。",
            "惽封禺之守臣兮，自为聋聩。",
            "死霹雳之下兮，式彼天常。",
            "噫，余非好杀兮，刑宪有章。"
        ],
        "title": "霹雳引",
        "id": "c0771b35-59c2-4d30-9d2d-b6a082f4699e"
    },
    {
        "author": "薛季宣",
        "paragraphs": [
            "瞻彼薄兮，俗灏灏兮。",
            "父母邦兮，蔑强暴兮。",
            "瞻彼薄兮，俗洋洋兮。",
            "父母邦兮，蔑暴强兮。",
            "茫茫禹迹，紊其经纪。",
            "适彼薄兮，言归父母。"
        ],
        "title": "适薄歌",
        "id": "5b8ad708-d30f-47c1-8a67-c4bc79323ed5"
    },
    {
        "author": "薛季宣",
        "paragraphs": [
            "天道浑浑兮不享，繄神器从神兮适彼西隣。",
            "泯社稷之阽危兮君无与守，将正而毙兮谁善其后。",
            "负罪囚奴兮九畴我保，庶汤孙之复兮载兴商道。"
        ],
        "title": "箕子操",
        "id": "f0751e6b-295f-4236-afa8-39e6291e6cc8"
    },
    {
        "author": "薛季宣",
        "paragraphs": [
            "凤兮凤兮，鸟之王兮。",
            "览德辉兮，为嘉祥兮。",
            "匪下昌兮，我王明兮。"
        ],
        "title": "文王操",
        "id": "bba8b614-7dbd-4a39-b56d-f3de2522ee7a"
    },
    {
        "author": "薛季宣",
        "paragraphs": [
            "天命文考，翦灭大商。",
            "发将天命，戈矛有光。",
            "非余武兮，独夫自亡。",
            "非余武兮，天启先王。"
        ],
        "title": "克商操",
        "id": "19b732e1-b09e-4581-ad37-cf9d94b3c9db"
    },
    {
        "author": "薛季宣",
        "paragraphs": [
            "陟彼首阳，言采其薇。",
            "可以充肠，可以乐饥。",
            "采薇采薇，首阳之下。",
            "可以全身，可以安处。",
            "采薇采薇，首阳之巅。",
            "可以适己，可以穷年。",
            "在彼亦食，在此亦食。",
            "虽倾天尔力，父子有常职。"
        ],
        "title": "采薇歌",
        "id": "ec81b032-27cd-4a4e-8fb2-71f4d11fbc7c"
    },
    {
        "author": "薛季宣",
        "paragraphs": [
            "麦秀渐渐，殷商宫兮。",
            "肃肃清庙，俨惟墉兮。",
            "城郭依然，浍畎通兮。",
            "恻我心摧，悼人亡兮。",
            "寤彼盛时，阜熙雍兮。",
            "车盖幢幢，来朝宗兮。",
            "自我成汤，德颙颙兮。",
            "恍如梦惊，留眼中兮。",
            "今我不见，内犹霿兮。"
        ],
        "title": "麦秀歌",
        "id": "9894e5b7-63c6-4b23-8e15-0fa5d5d6e368"
    },
    {
        "author": "薛季宣",
        "paragraphs": [
            "大乐和谐兮，神凤来仪。",
            "彼周公之圣兮，余何德以堪之。"
        ],
        "title": "神凤操",
        "id": "bafe669f-21aa-459f-b187-5e81fb1f22af"
    },
    {
        "author": "薛季宣",
        "paragraphs": [
            "陟彼丘陵，冈阜逶迤。",
            "莫适所穷，曷知所止。",
            "泰山苍昂，西国之望。",
            "人之弗登，道旧云亡。",
            "顾瞻周道，坦平如砥。",
            "捷径斜敧，小人所履。",
            "亶不由乎，此式遵乎。",
            "彼大路棘矣，何能久矣。"
        ],
        "tags": [
            "泰山"
        ],
        "title": "丘陵歌",
        "id": "516b3453-1830-47b6-9968-f9c58ddb6aa2"
    },
    {
        "author": "薛季宣",
        "paragraphs": [
            "雨雪霏霏，梁山之下。",
            "朴𨔤其凝，皓其郊野。",
            "凛其寒矣，曷藏曷御。",
            "亲庭孔邈，孰为温者。",
            "台不能此处，归途无所。",
            "台不能此处，曷其疾去。"
        ],
        "title": "梁山歌",
        "id": "547f95d6-bc35-415a-94ad-076cc2802cf3"
    },
    {
        "author": "薛季宣",
        "paragraphs": [
            "我欲仁，违离二亲。",
            "自我不见，于今十春。",
            "心虽不去，情不亲。",
            "闻师教有年，子不曰夫，孝终立身而始事亲。",
            "求仁斯得仁，事斯语足以穷吾年，归耕乎休。",
            "历山之下有良田，参来其谁芸，归耕乎休。",
            "以一贯道者，吾夫子之言也。",
            "去不我留者，年也。",
            "不可得而再事者，亲也。",
            "归耕乎休，耒耜足以待丰年也。",
            "禾黍足以奉吾亲也，乐道足以富吾仁也。",
            "归耕乎休，如是夫岂食吾贫也。"
        ],
        "title": "归耕操",
        "id": "9e877594-6c48-4215-82f4-649ef2d4e3b0"
    },
    {
        "author": "薛季宣",
        "paragraphs": [
            "我思周道兮，适彼镐京。",
            "遵逵孔直兮，踖踖其行。",
            "驱车潼华兮，草𦬇罥余。",
            "轴限河渭兮，济无津梁。",
            "日衔山兮天欲夜，愁云结兮不成雨。",
            "我心恻兮思故乡，汾亭寂兮汾之阳。",
            "陶唐氏之遗风湣兮其若亡，睠吾徒兮狷或狂。",
            "振还辕兮去京邑，泪涂泥兮道犹涩。",
            "汾亭上兮有六世之遗书，野有田兮汾有鱼，宵续经兮昼狎佃渔。",
            "辟阙里兮薙莱芜，倡弦诵兮开羣儒。",
            "神交周孔兮独乐有余，神交周孔兮独乐有余。"
        ],
        "title": "汾亭操",
        "id": "60a2bc9d-7719-4023-b4ee-73b6f70a0c6f"
    },
    {
        "author": "薛季宣",
        "paragraphs": [
            "海山中兮四无居人，海之涛兮渺漠而无垠。",
            "浮空舆地兮，风云滥其出没。",
            "朝而潮夕而汐兮，浩兔乌之吐吞。",
            "彼鸟兮鸣飞，彼鹿兮跂跂。",
            "聊淹留兮岁聿其暮，鼓丝桐兮从夫君而与归。"
        ],
        "title": "水仙操",
        "id": "6f0afa2e-d0f0-4183-be6a-80793b341fd5"
    },
    {
        "author": "薛季宣",
        "paragraphs": [
            "悠悠之川兮汎彼淘河，一江动荡兮恬风静而腾波。",
            "澜翻下濑声渢渢兮柂师不可以告语，沈舟折首兮天其奈何。",
            "愚夫妇兮中仓不濡，行褚迁于高岸兮妇沾渍之长吁。",
            "凡之亡兮，凡存不害。",
            "渺江波之弥漫，走于行之不济也。",
            "嘻，命矣夫。"
        ],
        "title": "沈舟操",
        "id": "d2592147-904f-411d-8c18-2b3855e08309"
    },
    {
        "author": "薛季宣",
        "paragraphs": [
            "交情不在久，还有白头新。",
            "雨础知同气，斤墁丧若人。",
            "薰焚虽有限，玉折岂无因。",
            "世事都如此，苍天何不仁。"
        ],
        "title": "伤刘复之三首  其一",
        "id": "0b86cbc5-3466-4743-ac13-9050f5b5ebd0"
    },
    {
        "author": "薛季宣",
        "paragraphs": [
            "闻忆鲈鱼去，嗟君独见几。",
            "若何车轴折，未迨草庐归。",
            "殄瘁吾心惧，云亡世德稀。",
            "南风方不竞，民援欲谁依。"
        ],
        "title": "伤刘复之三首  其二",
        "id": "7e07c22f-277e-4c20-b210-ba081ce95b35"
    },
    {
        "author": "薛季宣",
        "paragraphs": [
            "世念吾衰久，为之恸却哀。",
            "知言非语到，见事直心开。",
            "吾道伤麟出，韶音忆凤来。",
            "州乡桃李地，编户想悲摧。"
        ],
        "title": "伤刘复之三首  其三",
        "id": "55ee26fd-4039-45dc-9144-a5949e83891f"
    },
    {
        "author": "薛季宣",
        "paragraphs": [
            "天胡不仁兮，瘼此下民。",
            "良苦乏贤兮，贤人名去而仙。",
            "繄世途之好径兮，正路榛塞。",
            "阊阖重重有栗阶而进兮，不崇朝而折翼。",
            "鸱鹗司政兮，蝙蝠之晨。",
            "猿仁何咎兮，摈自王孙。",
            "宁是不畏兮，天实为之。",
            "皇浩浩之充天兮，岂其已而。",
            "鸿翱翔而遵逵兮，退飞者再。",
            "抟扶摇之直上兮，竟翷翩而长逝。",
            "夫岂人为兮，呼天不闻。",
            "人莫不死兮，不亡者存。",
            "小官之不卑兮，贤声载路。",
            "视彭铿其犹夭兮，后昆有裕。",
            "楙实双而一瘁兮，哀哀者母。",
            "纷孺弱之呱前兮，苍天太苦。",
            "生者作德兮，死者有仁。",
            "呜呼哀哉，家国无人非余患兮，余悲夫抱志之不伸。"
        ],
        "title": "刘复之哀辞",
        "id": "40f10345-2d19-498b-8953-d122b3d87846"
    },
    {
        "author": "薛季宣",
        "paragraphs": [
            "行谊推前辈，繄公学大成。",
            "博通行祕府，威德殷长城。",
            "笔力千均重，词源三峡倾。",
            "怀珠飙跃浪，杖策稳登瀛。",
            "奇节为绳直，危言袭凤鸣。",
            "弦歌风四甸，领袖服诸生。",
            "任付即山铸，章分煮海程。",
            "钱流邦货重，利半国租赢。",
            "政抑豪民折，人知公道行。",
            "绣衣休直指，彤矢赐专征。",
            "剑戟森营垒，边陲卧鼓钲。",
            "正辞平楚狱，折简罢蛮兵。",
            "治水防云固，为鱼患不萌。",
            "蕴含荆玉润，廉与蜀江清。",
            "流马追前躅，轻裘拥后旌。",
            "鸾声仍哕哕，蝇矢自营营。",
            "毋谓镠金铄，其如衡石平。",
            "功名书册在，冠冕掷瓢轻。",
            "棠棣辉方韡，琼瑰梦忽惊。",
            "人间傅说谢，天上岁星明。",
            "有美称遗爱，无穷企令声。",
            "泪碑兼陌祭，西蜀又南荆。"
        ],
        "title": "外舅孙帅挽诗",
        "id": "9e4495fb-7c9e-432f-a788-8b392829a6be"
    },
    {
        "author": "薛季宣",
        "paragraphs": [
            "万夫卬止配高山，德望巍峨履道安。",
            "容貌訚訚服乡党，风棱凛凛冠朝端。",
            "凤鸣往格君心正，鹯击曾闻奸胆寒。",
            "不相宅家长已矣，空教有识涕澜汍。"
        ],
        "title": "故使制置阁学萧公挽章  其一",
        "id": "4444b7a9-cb13-4606-b4ea-3ae5912acecd"
    },
    {
        "author": "薛季宣",
        "paragraphs": [
            "陕服它时帅五侯，尽心分主顾西忧。",
            "为民发廪成归节，揖盗开关记释谋。",
            "泽施生人追灌口，法垂当世说遨头。",
            "华阳旧志今谁续，巷祭余哀可见收。"
        ],
        "title": "故使制置阁学萧公挽章  其二",
        "id": "463ba548-1c55-41a4-8c1d-9c651747f9ae"
    },
    {
        "author": "薛季宣",
        "paragraphs": [
            "履赐西州事可寻，税轺无在不棠阴。",
            "忆参盛府开巴峡，忍送灵輀入凤林。",
            "语上故藏应笔鉴，家传清尚只龟琴。",
            "自伤下走青衫少，恸哭无人知此心。"
        ],
        "title": "故使制置阁学萧公挽章  其三",
        "id": "bc7d311d-9e7b-4558-a49e-d4501b70c5fe"
    },
    {
        "author": "薛季宣",
        "paragraphs": [
            "脱巾自责为儿非，叱驭辞舟识洞微。",
            "不辨盗金缘重义，危言撩虎自知几。",
            "惠霑神物能通梦，节感乡闾忆葬衣。",
            "今见我公公又往，后生学古欲俦依。"
        ],
        "title": "故使制置阁学萧公挽章  其四",
        "id": "d8ce14aa-ccb3-426d-a298-a7630cb0cc92"
    },
    {
        "author": "薛季宣",
        "paragraphs": [
            "世道久衰息，惟君尚典刑。",
            "好诗清腊雪，醇德醉春醽。",
            "考䇲穷三易，传家守一经。",
            "高风不可见，谁与勒贞铭。"
        ],
        "title": "高邦贡挽诗",
        "id": "72ce321c-c022-4506-ad72-d4255857a20e"
    },
    {
        "author": "薛季宣",
        "paragraphs": [
            "凋落伤前辈，风流属老成。",
            "和羹方尔用，接淅已吾行。",
            "卜筮占先志，仪刑式后生。",
            "赠同开府相，哀诔易佳名。"
        ],
        "title": "张端明挽诗  其一",
        "id": "2e150683-2872-4ed2-be74-e6b8f87895ba"
    },
    {
        "author": "薛季宣",
        "paragraphs": [
            "帝功成赞育，天道与为徒。",
            "祖帐霸陵岸，扁舟笠泽湖。",
            "送鞋非李泌，哭市有郇谟。",
            "已矣龙輀税，依然曳尾涂。"
        ],
        "title": "张端明挽诗  其二",
        "id": "86522bb0-e28f-4a7d-acd2-59a0425ed11a"
    },
    {
        "author": "薛季宣",
        "paragraphs": [
            "蝗食虚来凤，牛刀第割鸡。",
            "解纷谁侠行，怀惠或婴啼。",
            "寤叹伤凋落，虞歌思惨悽。",
            "邺侯家传在，兰佩可童觿。"
        ],
        "title": "张思豫挽诗",
        "id": "19235ece-3dbd-478e-826e-9741d641a272"
    },
    {
        "author": "薛季宣",
        "paragraphs": [
            "载德称贤母，宜家启令郎。",
            "背萱伤蚤谢，蟾桂籍流芳。",
            "负米思何报，啼狶教叵忘。",
            "一篇胜得第，应喜赛钱塘。"
        ],
        "title": "许深父母挽诗",
        "id": "7e8dc312-d698-4492-a858-4bc8d5e786f6"
    },
    {
        "author": "薛季宣",
        "paragraphs": [
            "乡党名卿有几人，如公学术两离伦。",
            "贡金政告忠嘉旧，春草诗传语句新。",
            "北虏使华中昨好，西岑野色近来亲。",
            "忍观封鬣珉冈地，蕴我东朝法从臣。"
        ],
        "title": "陈蕃仲侍郎挽诗",
        "id": "d721d0fd-decf-49f5-bd47-f673e1b5d7df"
    },
    {
        "author": "薛季宣",
        "paragraphs": [
            "世尽宗韩柳，君期振古今。",
            "文场声籍籍，武库入森森。",
            "未契千年运，终孤百战心。",
            "一官端溷子，遐及赞鸣琴。"
        ],
        "title": "孙元式挽诗  其一",
        "id": "a60603ca-efde-4c32-9450-2bb8fdf967b9"
    },
    {
        "author": "薛季宣",
        "paragraphs": [
            "凛凛东门会，巖巖烈士风。",
            "语高文笔外，欢溢酒杯中。",
            "契阔从睽隔，绸缪见始终。",
            "之人而不寿，吾欲问苍穹。"
        ],
        "title": "孙元式挽诗  其二",
        "id": "da5addc4-7f3a-4d2d-9116-0a3214a3ed9d"
    },
    {
        "author": "薛季宣",
        "paragraphs": [
            "前辈伤凋落，如君尚典刑。",
            "政声喧剧郡，直节挺明庭。",
            "江海理归棹，干坤托旅亭。",
            "相知不相见，如洗泪吾零。"
        ],
        "title": "周詹事操挽诗",
        "id": "c5b29581-eebe-49b0-ba2b-2e4b01b06d1e"
    },
    {
        "author": "薛季宣",
        "paragraphs": [
            "昭代开昌运，名臣取世资。",
            "权谋乘保障，弹压治京师。",
            "方接清风会，俄惊汗漫期。",
            "此情谁与论，虞殡属篇诗。"
        ],
        "title": "周待制淙挽诗",
        "id": "b6977ca1-dd70-42ac-83f0-87d8779c3574"
    },
    {
        "author": "薛季宣",
        "paragraphs": [
            "虚传流水遶壶公，兴化衣冠转盼空。",
            "拟比三君扶汉室，肯同二陆起吴中。",
            "泗川始讶沈神鼎，剑浦俄惊合化龙。",
            "龆龀满前垂白母，此情何处问苍穹。"
        ],
        "title": "走作复之哀辞将寄诸宾之旋闻宾之下世道中哀痛之剧",
        "id": "d3334d67-b777-45bb-a514-da7a789dc13d"
    },
    {
        "author": "薛季宣",
        "paragraphs": [
            "启愤兮申冤，诉衷情兮敶矢言。",
            "叫苍天之无辜兮，指心以为正。",
            "将求信于旬始兮，或咎繇之我听。",
            "神羊不世有以触邪兮，其谁宜为政。",
            "亲莫亲于手足兮，而为之诟病。",
            "重莫重于君臣兮，而谗言以兴。",
            "余服兰而佩芷兮，扈江蓠与蕙茝。",
            "纫留夷而纬楬车兮，以为束带。",
            "青云冠兮远游履，心旷漭兮横四海。",
            "日月昭其清明兮，孰兴云雾。",
            "余既有此高洁兮，羌谓余为卑污。",
            "凤皇翔于九霄兮，燕雀与程其度。",
            "苍蝇矢之乱白墨兮，人夫何为乎不悟。",
            "于穆灵脩之高厚兮，天与地其作配。",
            "三辰焕其服章兮，揭招摇而为盖。",
            "拂白螭之纯素兮，列苍龙于左辅。",
            "朱鸟荧煌而先后兮，神龟昌扬而御侮。",
            "东南海而西界羌兮，商于崇其北户。",
            "愉昭明而震起兮，谌发挥于天下。",
            "余日望其遵此途兮，放意咸池。",
            "乘王虬兮俱奋飞，开阊门兮造东父，逍遥游兮太微。",
            "何鸱鸮兮名凤皇，驾金车兮翱翔。",
            "之桑间兮溱洧之侧，乐盘游兮三旬不息。",
            "余心隠忧兮，惟灵脩之故也。",
            "靓修饰而娟娟兮，而以为恶也。",
            "余静好而弗余亲兮，蹲踏蛾眉之妒也。",
            "足顿地而不我知冤兮，仰天而不吾讣也。",
            "省吾私而内不止疚兮，此固天之数也。",
            "悲幽幽兮楚宫深，望漠漠兮楚云阴。",
            "指天极兮清高，聊适我兮遐心。",
            "吸正阳与沆瀣兮，于夕阴与清旦。",
            "骑朝霞而御白蜺兮，以游以衍。",
            "和六气而与居兮，不知我之为物。",
            "升天入地兮，倏来往忽。",
            "灵脩可告语而献之兮，将我从而我咈。",
            "重曰：皇苍愉和，物无它兮。",
            "阴霭飞腾，俨惟瑕兮。",
            "云收风静，恬静嘉兮。",
            "悠悠我心，可如何兮。"
        ],
        "title": "九奋 启愤",
        "id": "cb895d80-2e39-46ad-bc93-02c7b83af1da"
    },
    {
        "author": "薛季宣",
        "paragraphs": [
            "怨春风之不仁兮，既发我羣芳与众葩。",
            "羌无远而不届兮，烂锦绮之纷华。",
            "柳青青兮花漫漫，黄鹂掷兮声度转。",
            "香袭衣兮馡馡满路，又吹残兮何故。",
            "匪黔嬴之媢嫉兮，是残丑类。",
            "摧伤物之通美兮，且以成其独异。",
            "彼丹葩兮适荣树端，今飘零兮匝地漫漫。",
            "昔芬馨兮袭人旖旎，今质存兮已魄然而少气。",
            "野之草兮，昔芽萌其嫩绿。",
            "今生砌兮，亦盘盘而错错。",
            "余启卜于灵氛兮，问其何故。",
            "灵氛视余以其繇兮，曰皇之常度。",
            "在天地万物其尽然兮，夫子何疑。",
            "畅其理而诚告兮，子其知之。",
            "曰人生百年犹树花兮，三春发荣粲其葩兮。",
            "光彩馨香能几何兮，壹昔飘风竟辞柯兮。",
            "彼随飙兮展转，或归根兮或远。",
            "或一坠于庭闱兮，或遂沈于坑圊。",
            "风何知而花何有兮，子之心焉眷眷。",
            "嗟世态之汩于是非兮，孰通其说。",
            "西施见斥兮嫫母为说，毁弃尺璧兮鼠璞见珍，明月沈埋兮鱼目为蠙。",
            "美自美而恶自恶兮，赝与真其谁分。",
            "春与秋其代谢兮，子何与而伤春。",
            "余不得此之高意兮，怀达人之至言。",
            "斯从事于来今兮岂然。"
        ],
        "title": "九奋 怨春风",
        "id": "ca5ca1db-0266-48c9-84b7-20016b565d55"
    },
    {
        "author": "薛季宣",
        "paragraphs": [
            "桂枻兮兰舟，去景兮悠悠。",
            "维赤岸兮裴回，睠丹阳兮夷犹。",
            "中肠鬰结兮神情惝怳，思夫君兮聊淹留。",
            "浮涔江兮放于沱汉，泛沦漪兮极其汗漫。",
            "怅始异而终同兮匪它，回波澜兮顾复之岂远。",
            "婉清扬兮采莲女，要美人兮北渚。",
            "㨫芳蘅与若英兮备杂菜之芬馨，将日昃之与期兮指潜波而为盟。",
            "羲和晻曀其西入兮暮云合而美人不见，怨芳心兮泣蘪芜余以衍。",
            "秋风起兮飙飗萧索，幽兰秀兮芙蓉乱落。",
            "感北江之东注兮溯洄之宛宛，羌顺天而不极兮荡波之有沔。",
            "鸣鸠雨而逐妇兮言归以霁，动人情兮吊孤影而零涕。",
            "去灵脩而自放兮余心不忍，回素首而不见其形兮于斯焉其逾逝。",
            "乱曰：冶余容兮安闲自喜，荪窈窕而不我嘉兮何以。",
            "苟承恩之不在貌兮苍天谓何，分此生兮已矣。"
        ],
        "title": "九奋 去郢",
        "id": "a0d3f563-f927-4452-ba14-cfdff8c3ba10"
    },
    {
        "author": "薛季宣",
        "paragraphs": [
            "愁城结余之方寸兮，罗累千之雉堞。",
            "缭其外惟怨水兮，如褰裳之不可涉。",
            "揖输般俾攻以械兮，诉余曰罔克。",
            "砺利刃而斩其关兮，碍重门而莫得。",
            "登东丘而延伫兮，见沧溟之滉瀁。",
            "深湛漫兮，受百川之漭漭。",
            "朝与夕有汐潮兮，冉冉来而西涨。",
            "江河之波倒流而西倾兮，溯崇丘而以上。",
            "欻忽洄流兮已往，来孰使之然兮去谁与让。",
            "曰夏后之勤劳兮，导川流之归王。",
            "执玉帛而朝万邦兮，凌会稽而会计。",
            "穆百神之受其职兮，罔或不至。",
            "琐防风氏之恃修躯兮，朝宗敢后。",
            "缺我析兮破齐斧，骨专车兮以徇于天下。",
            "于越守东藩而奉其祀兮，盛侵淫于中世。",
            "句践王兮始大，北争衡兮吴会。",
            "栖会稽而几不免其身兮，惟种蠡之与谋。",
            "朝尝胆以苦身兮，将反之于寇仇。",
            "吴夫差之不仁兮，忍阖庐之余恨。",
            "甘虫蠹心兮，尚不腼乎其面。",
            "说妖女而筑姑苏兮，咈胥臣之闷闷。",
            "乘鸱夷而蹈斤沟兮，不及夫椒之亲见。",
            "麋鹿游于吴宫兮，火灾兴于探燕。",
            "羌伯越于中原兮，通舟梁于梁宋。",
            "痛曾孙之殒其绪兮，西面朝于云梦。",
            "鄂渚豫章有虎狼之遗迹兮，曾不知其所重。",
            "虚钟离而徕封豕兮，宁待我师之所控。",
            "心招摇兮故丘，将蹈海兮袭沧流。",
            "望鲸鲵兮山峙，蹇产吾心兮索然无气。"
        ],
        "title": "九奋 东首",
        "id": "f57c74ef-0313-4a87-85d5-fe00a2c836c7"
    },
    {
        "author": "薛季宣",
        "paragraphs": [
            "越夏首兮西溯，张青蒲兮疾去。",
            "鹢吻低徊兮翱翔风便，回首东冥兮日远。",
            "睇兰洲兮芳杜若，羌吾好兮不得泊。",
            "闻持鼓兮𩐨𩐨，余心结兮尚何乐。",
            "西风驶兮江皋，舟迎风兮溯流。",
            "进将寸兮退尺，凝远眺兮江水幽幽。",
            "江风号兮漫天素涛，走魦逼人兮将吞舟。",
            "余奈何兮倏忽，下有蛟龙兮出没。",
            "江豚得意兮若神，肆跳梁兮冲突。",
            "泊兮恍，乌云泼墨兮吾上。",
            "天地变兮不可测，渠泉飞兮无峭壁。",
            "儃徊余桂棹兮，苹丛至止。",
            "曳方竹而相羊兮，㨫芝中沚。",
            "苏椒红兮和羹，搴辛夷兮用饵。",
            "杂荐兮荪兰，载敶兮薜芷。",
            "风细细兮波停，纵余舸兮于征。",
            "长歌自放，顾一返兮屏营。",
            "倡曰：扁舟大江，溯狂风兮。",
            "下地登天，转飘蓬兮。",
            "人之死生，将彼舸之攸同兮。",
            "停桡待济，考攸终兮。",
            "赓曰：逆天理兮，虽大而覆。",
            "顺其然兮，百福攸助。",
            "叛水性而余求兮，噫其何故。"
        ],
        "title": "九奋 溯江",
        "id": "18cd7a59-b69b-4a75-821f-3d20d946d587"
    },
    {
        "author": "薛季宣",
        "paragraphs": [
            "巴丘兮峥嵘，嵚岑兮洞庭。",
            "秋霖兮阁泪，春草兮愁生。",
            "巴之蛇兮修之，云英甲兮火晶。",
            "戟微手足兮惟行，云雾飞腾兮匪翼。",
            "知绌信兮天性，展转委蛇兮至行。",
            "朝之游兮衡岳，莫饭流兮湘曲。",
            "鹿焱起兮中洲，人之逐兮悠悠。",
            "纷缭乱兮海波弗静，逐之颠者相望兮莫得持其腰领。",
            "鹿冠元兮森槎千角，蛇衔取兮不畏触。",
            "岁三迁而解甲兮骼髅具吐，羌有获兮故无取。",
            "象巨牙之双植兮，肥腯顽健。",
            "肉鸡兔虎龙而牛干兮，得鼠狶为首面。",
            "性羊狠而马行兮，狗猴心而蛇变。",
            "既备此十二神象兮，害于田其不远。",
            "蜿蜒蛇之怒兮，吸无劳乎宛转。",
            "虽有此修鼻骈齿兮，宁复餐而以卷。",
            "不劳咀此齿牙兮，害以蛇除。",
            "珠显灼而光明兮，不在短狐之毁誉。",
            "游兰若兮芳洲，卧香蒲兮翔素流。",
            "芷冈兮戏豫，丹穴兮优游。",
            "何蜂虫之阴戾琐微兮藏形于闇，骑蛇头而啜之兮堕厥颐而脱颔。",
            "阜堆骨兮名陵，风悲雨泣兮千龄万龄。",
            "象种繁兮蛇既毙，欲吞之兮谁能舍。",
            "鹿奔兮其复获，登蛇丘兮涕零零。"
        ],
        "tags": [
            "洞庭湖"
        ],
        "title": "九奋 赋巴丘",
        "id": "b4cee23c-93dd-4831-882b-2bf58c3e4040"
    },
    {
        "author": "薛季宣",
        "paragraphs": [
            "解荃维兮放兰舸，蹇南越兮洞庭波。",
            "喷浪花兮飞白雪，身何居兮入明月。",
            "聊凝神兮隠处，梦龙宫兮波之下。",
            "珍珠庭兮紫贝阙，璆琳宫兮犀甲户。",
            "朝龙君兮殿堂，芰荷巾兮苹藻裳。",
            "圭琉璃兮荇带，佩美玉兮琅珰。",
            "龙君游兮何之，水晶宫兮丹水湄。",
            "骖苍虬兮飞廉御，丰隆车兮为后属。",
            "碜磹驱驼其左右兮使风伯为清路，都离宫兮忘反。",
            "命羣臣兮燕衎，葅蘩蕴兮形盐。",
            "列鲸胎兮鼋卵，张钧天兮广漠野。",
            "鼓蛇鼖兮雷鼍鼓，铿浮磬兮□龙钟。",
            "歌湘灵兮奇相，舞三行兮清酤。",
            "戛止兮柷敔，观其臣之就位兮厥令尹曰瞋。",
            "鲑总羣虾而将之兮，胄乃元惟鲍鱼。",
            "缘蛙声之聒聒兮，位高于五谏。",
            "鳣鱼大而无庸兮，处之冗散。",
            "鬰鬰余心之惛默兮，周章而蹇产。",
            "欲敶词而梦觉兮，嗟言之而已晚。",
            "怱怱余见斯情物兮，徒临流而惋叹。"
        ],
        "tags": [
            "洞庭湖"
        ],
        "title": "九奋 记梦",
        "id": "ec8fe5e5-a627-481f-ba6b-ee62616a22c7"
    },
    {
        "author": "薛季宣",
        "paragraphs": [
            "行吟兮大泽，邈无人兮临水石。",
            "被发兮徙倚彷徨，遇隠沦兮嘉客。",
            "舣渔舟而前致恭兮，问余以名何。",
            "徒摇尔精兮，燋然尔形。",
            "曰原楚卿之贵戚兮，三闾次也。",
            "同王姓而氏惟屈兮，灵均先人之字也。",
            "世滔淫而混浊兮，我惟洁清。",
            "彼醉者之纷拏兮，同怒余之独醒。",
            "渔父愀然而教之兮，曰圣人之致一。",
            "不必动而营皇兮，卓时中之变物。",
            "贵莫贵于和光兮，太洁在情之甚嫉。",
            "混浊世兮胡不扬波而泥淈，众皆醉兮尚可餔糟而醨歠。",
            "不同人而求自异兮，宜一朝之见绌。",
            "指清流之灏灏兮，余将以逝。",
            "方浴茝而沐芳兮，振衣冠而卒岁。",
            "不自尘其皓皓兮，受汶汶而蒙世。",
            "父行歌而鼓枻兮，舟飘飘然无凝滞。",
            "歌沧浪之水兮时乎清浊，斯濯缨兮斯濯足。",
            "望斯人兮摇摇，欲从之兮无由。",
            "烟云邈兮不可见，嗟斯人兮已远。"
        ],
        "title": "九奋 行吟",
        "id": "e657e9f4-d867-4135-a508-48e132d6616f"
    },
    {
        "author": "薛季宣",
        "paragraphs": [
            "观吾生兮何为乎今之世，永悲伤兮耿耿夜长而鲜寐。",
            "临清湘兮思逝无舟，伥欲行兮不济。",
            "拟飞腾兮假羽翰于黄鹄，鹄已亡兮曾是余之能服。",
            "将解衣而下游兮潜川不贯，惧射工之余中兮备蛟龙之刍豢。",
            "登衡山之嵯峨兮柏松委靡，怨飘风之怒狂兮害于物理。",
            "猨狖啸侣兮上获我冠，荆榛塞路兮下穿我履。",
            "望苍梧兮将重华之云愬，巉九疑之不可辩兮又藐然其烟雾。",
            "杀竹枝而求泪班兮思二妃之榘度，哀灵脩之返无期兮荪舍兹将安寓。",
            "首阳河渎远而不可适兮，视申子夷齐其有故。",
            "将从此汨罗之水兮，傥务成之或遇。",
            "悲女嬃之婵媛兮，临流而止余。",
            "涕滂沱兮，心悲江渚。",
            "念我独兮，斯不可以久处。",
            "心如石而莫转兮，吾其此介。",
            "与子别兮余将于迈，褰余衣兮不我止，蹈清泠兮余乃已。",
            "抱巨石兮怀沙，谌同流兮灏波。",
            "其穷幽兮眇眇，皇合德兮太皓。"
        ],
        "tags": [
            "衡山"
        ],
        "title": "九奋 沈湘",
        "id": "e07cdc0b-cbdf-482b-b6bd-68910a2a7a6c"
    },
    {
        "author": "薛季宣",
        "paragraphs": [
            "不如归去，巴江春暮。",
            "肠断口无声，早夜啼红雨。",
            "寻思帝蜀时，骊龙鱼服不知非。",
            "相妇未饶姬妾貌，流红长恨不如归。"
        ],
        "title": "九禽言  其一",
        "id": "e2099ede-cee2-4d02-9d8d-6c768d59be4d"
    },
    {
        "author": "薛季宣",
        "paragraphs": [
            "婆餠焦，胡不归，炽炭炎炎不识儿。",
            "儿饥不敢取，儿苦长自啼。",
            "父母生儿忍不字，弃儿父母生何为。"
        ],
        "title": "九禽言  其二",
        "id": "99dffcc0-48e6-404d-ae7c-e183517e46b0"
    },
    {
        "author": "薛季宣",
        "paragraphs": [
            "脱脚布袴，从教暴露。",
            "已自不能羞，有甚供租赋。",
            "官家官家听我语，我本农家困征取。",
            "祇今为鸟心不忘，愿王一念农家苦。"
        ],
        "title": "九禽言  其三",
        "id": "6b8b4e5f-4c7b-41b0-af57-0ed570e1464a"
    },
    {
        "author": "薛季宣",
        "paragraphs": [
            "蚕姑力作，缲丝一百箔。",
            "五月罢蚕缫，炎天勤织络。",
            "今年州府急催科，轻绡织成不得著。",
            "蔽体无裈独蚕妇，百箔丝蚕枉辛苦。",
            "贵人不念有寒人，一曲千缣赐倡女。"
        ],
        "title": "九禽言  其四",
        "id": "c0f44ef6-deae-4184-8d05-51c53f1c8d39"
    },
    {
        "author": "薛季宣",
        "paragraphs": [
            "新妇抱儿归，天清曜日晖。",
            "阴云凝雾雨，新妇抱儿去。",
            "窭窭勃姑鸟，此情那可晓。",
            "有儿有妇不作窠，教去教归几时了。",
            "谢豹谢豹独何心，挈我裳衣无处寻。",
            "白露漙兮风劲，红叶下兮秋深。",
            "我寒终不辞，皇天故不私。",
            "请看穴土重泉下，对人腼面何为者。"
        ],
        "title": "九禽言  其五",
        "id": "fe0da630-84de-46e3-b3e3-2b0a4423328f"
    },
    {
        "author": "薛季宣",
        "paragraphs": [
            "泥滑滑，山冈路。",
            "一步一踌躇，行前复回顾。",
            "如膏兮小雨，胶胶兮薄土。",
            "失足无多来往人，扑落洪崖不堪数。",
            "战兢驱馿行不前，苦是昏黄无逆旅。"
        ],
        "title": "九禽言  其六",
        "id": "d9cafc45-0207-47c3-97df-06636ef99449"
    },
    {
        "author": "薛季宣",
        "paragraphs": [
            "行不得也哥哥，途远山高奈何。",
            "畏日流金兮长夏，荫人有樾兮无柯。",
            "足茧兮撑狞，口渴兮烟生。",
            "思量有底亏人处，不处高堂长路行。"
        ],
        "title": "九禽言  其七",
        "id": "2c846652-8940-4cbd-a25c-49db8cc80cc5"
    },
    {
        "author": "薛季宣",
        "paragraphs": [
            "提葫芦，沽美酒。",
            "舞春风，卧花柳。",
            "且作醉乡游，此身非我有。",
            "与君看取垅头坟，人在谁知不长久。"
        ],
        "title": "九禽言  其八",
        "id": "dad6e229-2d54-4bc1-8e5a-ad1908f6b6aa"
    },
    {
        "author": "薛季宣",
        "paragraphs": [
            "眼看嘉木斧斤摧，竹路凄凉孰不哀。",
            "高论每闻前席听，谠言曾欲挽裾回。",
            "膏销果见龚生夭，刍奠空悲徐孺来。",
            "儒效俗传今若此，苍苍福善竟悠哉。"
        ],
        "title": "挽薛艮斋",
        "id": "5471a109-efc6-433d-a645-70f8c9f2ef00"
    },
    {
        "author": "楼锡",
        "paragraphs": [
            "但爱窗间冬日暖，不知门外北风凉。"
        ],
        "title": "句",
        "id": "f1e2d10d-95f2-4f9e-99e7-8351d47c3c31"
    },
    {
        "author": "刘清之",
        "paragraphs": [
            "谁云两州牧，择笏望辕门。",
            "渠亦髭须好，公今德义尊。"
        ],
        "title": "和朱晦庵",
        "id": "5b22b003-8b66-4930-a776-3a7a9bc86db2"
    },
    {
        "author": "刘清之",
        "paragraphs": [
            "青山锁断红尘路，石柱干霄藏洞府。",
            "老蛟据窟不可窥，千古流泉替渠舞。",
            "真墟容我辄跻攀，心旷方知白日闲。",
            "飞仙一去忽已远，坐对松梢云往还。"
        ],
        "title": "洞霄宫",
        "id": "6e1d5382-df68-42b6-854f-f97b2b49d449"
    },
    {
        "author": "刘清之",
        "paragraphs": [
            "朝来拔脚尘埃底，共访人间小有天。",
            "唤醒几年朱墨梦，胸中丘壑故依然。"
        ],
        "title": "游洪阳洞  其一",
        "id": "f46b9480-7296-4d07-82b1-c0f4d4b4ca10"
    },
    {
        "author": "刘清之",
        "paragraphs": [
            "稚川仙去忆浮丘，携客巖前问旧游。",
            "怀古临风一杯酒，荻花枫叶不胜秋。"
        ],
        "title": "游洪阳洞  其二",
        "id": "9dc898b6-aeac-4c8c-80ed-664be9044633"
    },
    {
        "author": "刘清之",
        "paragraphs": [
            "天孙岁晚会湘灵，倒泻银河合洞庭。",
            "上下天光唯一白，中间山色不多青。",
            "荆潭万里收尘滓，宇宙连宵失晦明。",
            "莫道人间少仙境，诗魂酒魄一时醒。"
        ],
        "tags": [
            "洞庭湖"
        ],
        "title": "洞庭湖",
        "id": "f969db56-1457-4d65-a0e3-20e4dafa1112"
    },
    {
        "author": "刘清之",
        "paragraphs": [
            "愁非为宋玉，亦不因莫愁。"
        ],
        "title": "句",
        "id": "a4b1dbba-995e-4c52-a434-7b929a70d488"
    },
    {
        "author": "俞亨宗",
        "paragraphs": [
            "疏疏瘦蕊含清馥，矫矫虬枝缀碧苔。",
            "疑是髯龙离雪殿，苍鳞遥驾玉妃来。"
        ],
        "title": "古梅",
        "id": "9dc77bb7-3baa-486a-bc44-7a8462922d77"
    },
    {
        "author": "何佾",
        "paragraphs": [
            "断桥截镫亦堪怜，始信林间别有天。",
            "微见兵机第一义，朱轓暂席广文毡。"
        ],
        "title": "送王龟龄",
        "id": "ccbcb43e-f909-4d5f-99fa-da59ccb4128c"
    },
    {
        "author": "何佾",
        "paragraphs": [
            "滕王阁上烟波远，孺子亭中花竹深。"
        ],
        "tags": [
            "滕王阁"
        ],
        "title": "句",
        "id": "7f6fb7c3-b6e7-4378-a3e4-16aafebb40a4"
    },
    {
        "author": "魏几",
        "paragraphs": [],
        "title": "句",
        "id": "646ba9b4-8166-4fe2-b102-bd2ea04d519b"
    },
    {
        "author": "唐季度",
        "paragraphs": [
            "多士将安放，先生今则亡。",
            "正宗传道德，余事见文章。",
            "遽作两楹梦，空遗百世芳。",
            "哲人胡不寿，天理竟难量。"
        ],
        "title": "挽东莱先生  其一",
        "id": "bf11b820-6ba9-49ba-906a-fee295ee45ad"
    },
    {
        "author": "唐季度",
        "paragraphs": [
            "交友昔尝与，真诚久愈孚。",
            "公虽推齿序，我实仰师模。",
            "提耳言犹在，终身誓不渝。",
            "神驰埋玉处，恸哭向长途。"
        ],
        "title": "挽东莱先生  其二",
        "id": "32ca160f-e383-4183-9247-e52fec76c146"
    },
    {
        "author": "唐季度",
        "paragraphs": [
            "不记开山日，炼丹惟葛仙。",
            "清泉沿石滴，孤嶂与天连。",
            "只就巖为屋，何须木作椽。"
        ],
        "title": "倩真观",
        "id": "077ccc72-d2b5-43e8-a36a-31a1d6f2cf19"
    },
    {
        "author": "陈士楚",
        "paragraphs": [
            "山光一洗红尘眼，长松夹道摇青繖。",
            "回头下瞰百川溶，亭皋小立凌刚风。",
            "杰阁玲珑朱绿户，何年蓬莱移左股。",
            "山僧见客不敛眉，梵呗琅琅应鱼鼓。",
            "欲携三尺弹龟山，淳风一去不复还。",
            "仞墙草长章逢少，几百年来风月闲。",
            "嗟哉贤圣远复远，天高地下日易晚。"
        ],
        "title": "和林艾轩城山国清塘韵",
        "id": "938cc9c5-349c-4963-aed1-8e2d2bc9d4cb"
    },
    {
        "author": "李松龄",
        "paragraphs": [
            "先生敛经纶，筹帷赞西方。",
            "一朝去幕府，委佩朝明光。",
            "召见天叹晚，占对何琅琅。",
            "小试分顾忧，持麾来边疆。",
            "善政期必闻，明训思对扬。",
            "朝夕惧有阙，萧然坐斯堂。",
            "讼缿亦已空，燕寝凝清香。",
            "他年报政归，从渠爱甘棠。"
        ],
        "title": "题闻政堂",
        "id": "e6ae3513-1f4b-4712-b1fe-8b7ced5116a5"
    },
    {
        "author": "窦从周",
        "paragraphs": [
            "榜人理行舻，日出江水平。",
            "扶桑渺何许，万里浮沧溟。",
            "上人国之彦，夙悟最上乘。",
            "慕此中华风，一锡事游行。",
            "名山与奥谷，足迹已徧经。",
            "曰予处阛阓，幸矣识韩荆。",
            "论诗坐终日，问法天花零。",
            "相得臭味同，蔼蔼芝兰馨。",
            "岂比钱刀徒，市利纷以营。",
            "去去须臾间，何以展我情。",
            "江草色萋萋，江花亦冥冥。",
            "浮云聚复散，不能常合并。"
        ],
        "title": "送僧还日本",
        "id": "423a2e24-c958-45be-9394-01c8511f7a08"
    },
    {
        "author": "周孚",
        "paragraphs": [
            "二年穷谷斸黄精，两见骚人赋落英。",
            "万事吾今负初愿，百年君亦厌虚名。",
            "花开花落春还夏，窗暗窗明雨又晴。",
            "莫读离骚但饮酒，从来前辈戒秋声。"
        ],
        "title": "次韵陈可复见赠",
        "id": "45020c82-9dd9-475b-8cea-6a344123daab"
    },
    {
        "author": "周孚",
        "paragraphs": [
            "之子固绝俗，少年甘寂寥。",
            "田园一蚊睫，书卷百牛腰。",
            "雪径晴犹冻，烟江晚不潮。",
            "个中勤著语，老耳欲闻韶。"
        ],
        "title": "赠萧光祖",
        "id": "1f882828-9d77-4033-a808-bdaa7c3cdf27"
    },
    {
        "author": "周孚",
        "paragraphs": [
            "先君捐馆时，亲旧止四五。",
            "丁宁奉遗训，我没谁抚汝。",
            "孤生卧苫块，泣血诵此语。",
            "杨公十年旧，不见五年许。",
            "两萍忽相遇，握手涕如雨。",
            "高怀几骨肉，老语倾肺腑。",
            "生死见交情，公固不愧古。",
            "呜呼英锐气，又掩泉下土。",
            "我行田野间，陈迹时一覩。",
            "尚余旧题壁，犹有所畦圃。",
            "二儿吾未识，必有称家主。",
            "寥寥先友记，文缺久不补。",
            "渠如能缀缉，吾敢惮覼缕。",
            "但得行实完，虽迟不犹愈。"
        ],
        "title": "哭杨虞臣丈",
        "id": "d299ef2d-d592-4a1c-be6a-4b409fec9ed6"
    },
    {
        "author": "周孚",
        "paragraphs": [
            "钟山昔游眺，苍翠莫崚嶒。",
            "不覩骑鲸像，空瞻下马陵。",
            "斯文今堕地，夫子独传灯。",
            "剩欲抠衣问，嗟予病未能。"
        ],
        "title": "赠萧希仁  其一",
        "id": "4d89d67e-1781-4e70-b47b-e83dcab8e827"
    },
    {
        "author": "周孚",
        "paragraphs": [
            "赵子老巖壑，壮心轻世儒。",
            "曾无一湔祓，但看百喑呜。",
            "已作山头雀，谁怜屋上乌。",
            "知公主清议，试与一嘘枯。"
        ],
        "title": "赠萧希仁  其二",
        "id": "fded45d9-6cf8-4339-8b0f-8fc9b2ed21fa"
    },
    {
        "author": "周孚",
        "paragraphs": [
            "楚水茫茫觌面难，燕鸿冉冉寄书还。",
            "自知荒泽谁为雨，却怪孤云未出山。"
        ],
        "title": "寄日新",
        "id": "3add5501-d756-4667-81bc-88e4fddbd53f"
    },
    {
        "author": "周孚",
        "paragraphs": [
            "不尽扬雄一鸱酒，却吟平子四愁诗。",
            "酒能作病终何益，诗解穷人亦漫为。",
            "便死正应如土偶，纵贫那可恨毛锥。",
            "如今只有荆卿在，能记田光少壮时。"
        ],
        "title": "病起次韵子和",
        "id": "77a65348-3056-400c-b2f0-61cb12be8781"
    },
    {
        "author": "周孚",
        "paragraphs": [
            "久耽笔砚弃犁锄，石友申申或骂予。",
            "涉世何殊枕中梦，误人今信案头书。",
            "不堪秋菊彫荒径，欲趁春帆返敝庐。",
            "回首交游幸无辱，蒯缑虽短不弹鱼。"
        ],
        "title": "别闾丘诸公之临安",
        "id": "4c161572-5ab6-497b-9b68-10dcdfd73254"
    },
    {
        "author": "周孚",
        "paragraphs": [
            "江山共清焕，鱼鸟亦萧散。",
            "归与三亩园，趁此秋未晚。"
        ],
        "title": "别仲时  其一",
        "id": "0c1738fa-af35-409e-8115-3183b10fe682"
    },
    {
        "author": "周孚",
        "paragraphs": [
            "当年丘壑心，皎皎秋夜月。",
            "那知蹭蹬间，秋风彫壮发。"
        ],
        "title": "别仲时  其二",
        "id": "289c6a40-91b7-4d22-8f47-d4847e061c1a"
    },
    {
        "author": "周孚",
        "paragraphs": [
            "童乌已黄土，其奈太玄何。",
            "尚喜熊儿在，能为田父歌。"
        ],
        "title": "别仲时  其三",
        "id": "cbbf33ed-1195-4f1a-87a3-676d30361b46"
    },
    {
        "author": "周孚",
        "paragraphs": [
            "窗隙风微度，簷头月半欹。",
            "当君感秋日，是我到家时。"
        ],
        "title": "别仲时  其四",
        "id": "e52cbd92-5467-450e-9bf4-d2646083418d"
    },
    {
        "author": "周孚",
        "paragraphs": [
            "穷愁好著书，到此已绝笔。",
            "十年意外谤，庶可弭万一。"
        ],
        "title": "别仲时  其五",
        "id": "c1e5763c-e7c9-4e8f-a964-f1938dc4fb14"
    },
    {
        "author": "周孚",
        "paragraphs": [
            "久识死为灭，正缘情未忘。",
            "宿因吾已断，恶债尔先偿。",
            "临老翻如衍，平生错笑商。",
            "莫风吹雨至，老泪并淋浪。"
        ],
        "title": "哭畋",
        "id": "4940a41e-53c3-4912-b2ba-7d6a39a7c910"
    },
    {
        "author": "周孚",
        "paragraphs": [
            "筠簟欹眠露夜，蒲团趺坐花时。",
            "莫叹老骥千里，且喜鹪鹩一枝。"
        ],
        "title": "偶成六言",
        "id": "638ed141-7e2c-4c68-96fc-4ac7e2fbbf0d"
    },
    {
        "author": "周孚",
        "paragraphs": [
            "前人久零落，我亦老东南。",
            "阅士几千百，如君止二三。",
            "归耕持长策，祛病忆玄谈。",
            "何日相随去，诛茅共制庵。"
        ],
        "title": "赠宋公佐  其一",
        "id": "6db301ad-39e8-4ec1-a30f-f1a2f9ba8801"
    },
    {
        "author": "周孚",
        "paragraphs": [
            "鬓发伤今白，艰难忆昨经。",
            "君犹厕跛鼈，我合弃流萤。",
            "老树秋凄瑟，寒风昼窈冥。",
            "山房半酣坐，差胜楚人醒。"
        ],
        "title": "赠宋公佐  其二",
        "id": "72c17f9c-32e8-4cb9-9786-0ae28bd0dac8"
    },
    {
        "author": "周孚",
        "paragraphs": [
            "骎骎须鬓苍，冉冉岁月换。",
            "良田未易求，蠹简不喜看。",
            "君兮何为者，冠佩立宪宪。",
            "苦来湔祓我，丹绘施朽炭。",
            "深惭鸿鹄姿，肯作荆鸡伴。",
            "我穷岂中郎，君才实元叹。",
            "相从琢磨地，枯几媲尘案。",
            "尺书中夜至，索去不少缓。",
            "扁舟下东南，春水绿平岸。",
            "遥知醉吟处，词翰两璀璨。",
            "悲懽难一揆，欲别先自断。",
            "寄我子夜歌，酬君秋雨叹。"
        ],
        "title": "送宋元辅",
        "id": "a736bfda-3b59-4260-b207-4c1e0c718747"
    },
    {
        "author": "周孚",
        "paragraphs": [
            "谁谓子青眼，不嫌余白头。",
            "共穿康乐屐，来醉仲宣楼。",
            "风定江犹怒，云高雨欲休。",
            "西山多爽气，吾忍赋悲秋。"
        ],
        "title": "公佐座上分韵得楼字",
        "id": "b7edeb21-0e70-40be-b08a-004e51ad3316"
    },
    {
        "author": "周孚",
        "paragraphs": [
            "铜瓶乌几伴栖迟，无复风流似旧时。",
            "病忆老亲空囓指，贫逢儿辈亦低眉。",
            "世涂何异两蜗角，士价今轻五羖皮。",
            "满眼云山不归去，问谁缚汝竟无辞。"
        ],
        "title": "岁莫不乐",
        "id": "c6a102b1-608a-4338-876a-cef4cb45786c"
    },
    {
        "author": "周孚",
        "paragraphs": [
            "世态休论黠与痴，宾鸿社燕各随时。",
            "稍令有地堪容膝，可复从人再炙眉。",
            "不愤寒梅呈素面，自怜老桧剥苍皮。",
            "年来怀抱已如此，归对交游有愧辞。"
        ],
        "title": "次前韵呈公佐仲贤",
        "id": "967f6e30-18ec-4cde-b4e7-2e3cdf66d3fb"
    },
    {
        "author": "周孚",
        "paragraphs": [
            "石友今年断不来，纷纷没马但黄埃。",
            "自怜老臂今三折，安得愁肠不九回。"
        ],
        "title": "次韵洪致远春日绝句二首  其一",
        "id": "89dc4137-9fef-4fa1-a4f0-64a0a8f13eb8"
    },
    {
        "author": "周孚",
        "paragraphs": [
            "卧病尘尊久不开，知君新棹酒船回。",
            "似嫌白发非春事，不向东风遣信来。"
        ],
        "title": "次韵洪致远春日绝句二首  其二",
        "id": "45bcd6aa-1caf-4ce7-8bce-e8f8ee0599a1"
    },
    {
        "author": "周孚",
        "paragraphs": [
            "转蓬相遇紫髯城，老眼昏昏喜再明。",
            "与世多违真俗债，于身无益是虚名。",
            "试将休歇偿前境，莫把文章眩后生。",
            "若相钟山有闲地，早令秋雁与传声。"
        ],
        "title": "送张子和之金陵",
        "id": "a5569880-5c11-4b03-865e-f68451cc5f19"
    },
    {
        "author": "周孚",
        "paragraphs": [
            "桑梓与君旧，来南更同州。",
            "虽云漂泊地，坠好敢不修。",
            "萧条霸陵饮，寂寞斜川游。",
            "相从能几何，岁月仅一周。",
            "未竟室中语，已促江上舟。",
            "舟行不宜冬，烈风无时休。",
            "非不欲挽君，恐鬰活国谋。",
            "惰农不自安，乃亦岁有秋。",
            "力田苟逢年，一亩千钟收。",
            "富贵今其时，君行勿夷犹。"
        ],
        "title": "送仲时赴铨试",
        "id": "ea85734d-27fa-41d2-8411-476cadb6b1e9"
    },
    {
        "author": "周孚",
        "paragraphs": [
            "兰焚以其香，樗寿以其散。",
            "万物无不然，愧我知之晚。"
        ],
        "title": "公佐索诗次别仲时小诗韵遗之五首  其一",
        "id": "021c7ee3-50ec-4309-bdce-88314c7c1b27"
    },
    {
        "author": "周孚",
        "paragraphs": [
            "莫竞梦中鹿，且视指端月。",
            "傥能心地明，万事一毫发。"
        ],
        "title": "公佐索诗次别仲时小诗韵遗之五首  其二",
        "id": "4d905cbb-d56e-4fcc-93d8-68e823f35534"
    },
    {
        "author": "周孚",
        "paragraphs": [
            "朱丝徽黄金，问子用此何。",
            "从来履霜操，不及懊侬歌。"
        ],
        "title": "公佐索诗次别仲时小诗韵遗之五首  其三",
        "id": "4aba0096-c4fc-4f49-a2f4-ee6aa37e1d43"
    },
    {
        "author": "周孚",
        "paragraphs": [
            "今年苦风雨，老屋半倾欹。",
            "投足犹无地，君来正此时。"
        ],
        "title": "公佐索诗次别仲时小诗韵遗之五首  其四",
        "id": "5bbf4802-8770-4588-b376-1870626aba11"
    },
    {
        "author": "周孚",
        "paragraphs": [
            "欲书归田具，请子试濡笔。",
            "先之蜡屐双，侑以藜杖一。"
        ],
        "title": "公佐索诗次别仲时小诗韵遗之五首  其五",
        "id": "47f2c57e-a91b-4359-bad1-61671375439c"
    },
    {
        "author": "周孚",
        "paragraphs": [
            "君不见伯伦平生老闭关，祗有一颂留人间。",
            "怀铅抱椠亦何益，惠子五车终不传。",
            "我今所见盖如此，堆案文书藏鼠矢。",
            "自知老境要灰心，却笑少时空血指。",
            "劳君日日来征诗，试欲把笔心自疑。",
            "无盐已老稍识耻，安敢唐突西施为。",
            "古人作诗有成法，句欲圆转字欲活。",
            "始循规矩后变化，如以金丹蜕凡骨。",
            "君试停杯参此语，莫笑前人用心苦。",
            "祗今孰是前辈诗，风漪作文君看取。"
        ],
        "title": "洪致远屡来问诗作长句遗之",
        "id": "22188277-40c3-411e-80ef-fbefdaaec78e"
    },
    {
        "author": "周孚",
        "paragraphs": [
            "干时双落莫，触事两趑趄。",
            "意广子知我，命穷天丧予。",
            "哀音来涧壑，老泪溼衿裾。",
            "从此南冈下，经年独荷鉏。"
        ],
        "title": "哭柳仲和",
        "id": "37778b53-1e0c-4331-a746-5ad42fca9a11"
    },
    {
        "author": "周孚",
        "paragraphs": [
            "纤纤轻草不胜锄，忽有新诗来起予。",
            "十载光阴消蠹简，两家生计共蜗庐。",
            "久知吾子传真诀，试与衰翁辩赝书。",
            "何日一筇真过我，共炊香稻撷园蔬。"
        ],
        "title": "答闾丘仲时见寄",
        "id": "524d9d2a-0da5-4d7c-bd67-4d5b117a1c31"
    },
    {
        "author": "周孚",
        "paragraphs": [
            "起踏寒溪雨，来尝老屋茶。",
            "论年我蒲柳，涉世子龙蛇。",
            "嫩绿初还水，娇红半著花。",
            "浇春可无酒，试与问西家。"
        ],
        "title": "赠致远  其一",
        "id": "85b70243-7bc5-40dc-9740-9ee63d85dbf5"
    },
    {
        "author": "周孚",
        "paragraphs": [
            "世正矜投笔，人谁话濯缨。",
            "君穷犹鬼瞰，我病亦天黥。",
            "古寺云埋径，官濠柳暗城。",
            "便应从此去，已负白鸥盟。"
        ],
        "title": "赠致远  其二",
        "id": "f062fa57-b07a-4634-920f-44156d867ecb"
    },
    {
        "author": "周孚",
        "paragraphs": [
            "小柳志超逸，病毛才崛奇。",
            "俱为一抔土，但有百篇诗。",
            "漠漠江山静，怱怱岁月移。",
            "黄尘没马首，頼子一伸眉。"
        ],
        "title": "赠致远  其三",
        "id": "d09ccf2e-153c-4721-81f3-2a0bc00daf92"
    },
    {
        "author": "周孚",
        "paragraphs": [
            "畋也颇丰下，本期渠克家。",
            "才令配晨月，又复摘秋瓜。",
            "寒泊堪秧稻，荒池足沤麻。",
            "熊儿幸无恙，聊伴老生涯。"
        ],
        "title": "赠致远  其四",
        "id": "e3c58ad5-46f3-4015-82b8-dcc291cd9bae"
    },
    {
        "author": "周孚",
        "paragraphs": [
            "堤边杨柳发新枝，叹息春工又一时。",
            "对景不为千日醉，语离还赋四愁诗。",
            "穷途至此空回首，老色如今各到丝。",
            "粗有一廛归去好，犁鉏何地不相宜。"
        ],
        "title": "留别致远",
        "id": "fc41a0ac-67d6-41ee-9aa9-e0d58e57584a"
    },
    {
        "author": "周孚",
        "paragraphs": [
            "潦收秋涧静，木落莫山稠。",
            "石路果能滑，杖藜聊此留。",
            "夜房憎豹脚，朝饭忆猫头。",
            "为语汤从事，无忘马少游。"
        ],
        "title": "宿崇福庵显上人房",
        "id": "ed01f552-d8aa-4f6f-968b-8708506164e3"
    },
    {
        "author": "周孚",
        "paragraphs": [
            "故人同我去，清旦杖崇冈。",
            "寒日无留照，惊鸿有断行。",
            "聊将一日款，少洗十年忙。",
            "衰病不相弃，我庐今未荒。"
        ],
        "title": "同伯庸游甘露有感次仲贤韵二首  其一",
        "id": "00d3f4c1-f004-4d4b-9fd7-6ddaa9157578"
    },
    {
        "author": "周孚",
        "paragraphs": [
            "纵谈四壁静，宴坐一铃鸣。",
            "老火渐消昼，寒窗忽报晴。",
            "凄凉鲁两士，赫奕汉三明。",
            "俱作南柯梦，令人骨亦惊。"
        ],
        "title": "同伯庸游甘露有感次仲贤韵二首  其二",
        "id": "4e237e65-cf1a-4dbc-b84c-b8576b3653bc"
    },
    {
        "author": "周孚",
        "paragraphs": [
            "柳絮翩翩燕子飞，小园风物总宜诗。",
            "今年已解穰侯印，输与三生杜牧之。"
        ],
        "title": "口占赠致远",
        "id": "67bf2134-556e-4566-89b6-a64079b105d3"
    },
    {
        "author": "周孚",
        "paragraphs": [
            "奕奕新诗饱琢磨，精灵如此竟谁过。",
            "共听鶗鴂春将老，旧记骊驹子试歌。",
            "坐病已孤新岁酒，忍穷思种故山禾。",
            "祇今石鼓文多缺，谁为铨量掘臼科。"
        ],
        "title": "次韵仲时春莫怀归",
        "id": "40f8030c-184e-4e55-a427-42bd6c65975c"
    },
    {
        "author": "周孚",
        "paragraphs": [
            "肺病侵陵倦出游，寒窗棐几即菟裘。",
            "百年忽忽从渠转，万事昏昏只么休。",
            "学道几人能杜口，趋功谁子不焦头。",
            "留君试话人间事，翠竹黄花最耐秋。"
        ],
        "title": "次韵安民",
        "id": "854a4bd0-3c02-437b-b14e-4a788062bb9c"
    },
    {
        "author": "周孚",
        "paragraphs": [
            "闲阶尘没屦，隙户风翻裳。",
            "欹倾数椽屋，易知独难忘。",
            "为此室中人，久薰知己香。",
            "兰彫潘洪逝，璧碎韩吕亡。",
            "非渠妙语言，何以浣我肠。",
            "蒲团两默坐，寒窗堕斜阳。",
            "我炙彼能嗜，叹息时拊牀。",
            "缅思争夺境，其险剧太行。",
            "病马已虺隤，三径可忍荒。",
            "相期荷锄归，岁晏天欲霜。"
        ],
        "title": "赠宋安民",
        "id": "91daceed-4040-489d-8b26-fff3bdbcf392"
    },
    {
        "author": "周孚",
        "paragraphs": [
            "霜风振枯条，掩户日已夕。",
            "老屐不出游，畏此寒懔栗。",
            "挑灯对空炉，虫声喧四壁。",
            "翻书娱两眦，渺渺玄雾隔。",
            "爬搔余倦酲，城鼓听历历。",
            "狸奴木上坐，相对成二客。",
            "殷勤谢尔曹，伴我此岑寂。",
            "干时悔前猛，学道饱新得。",
            "请看警露鹤，何似遇风鹢。",
            "怀情鬰不语，簷月已半仄。"
        ],
        "title": "夜坐偶作",
        "id": "4c176551-7473-4f04-b7f4-e76e0b4a461b"
    },
    {
        "author": "周孚",
        "paragraphs": [
            "正叹淹黄绶，俄惊启素车。",
            "生真元亮似，老更伯喈如。",
            "谁哭三年墓，空传万卷书。",
            "蚳蠓可无念，身世本蘧庐。"
        ],
        "title": "巫主簿挽词",
        "id": "e1c6e5ac-da47-421c-982a-c4c89830d030"
    },
    {
        "author": "周孚",
        "paragraphs": [
            "正谛危欲断，谁胶能续絃。",
            "要为师子吼，莫看野狐禅。",
            "小住真聊尔，相逢独岿然。",
            "同床有佳梦，或许老夫圆。"
        ],
        "title": "赠陈道人",
        "id": "ead7cebd-5029-4d04-aa9f-92eeb4f3b66d"
    },
    {
        "author": "周孚",
        "paragraphs": [
            "炎暑不可触，相逢正此时。",
            "初无一日雅，肯诵十年诗。",
            "语际倾心剧，忙中识面迟。",
            "幽贞可潜伏，君智固如龟。"
        ],
        "title": "次韵赠林义之  其一",
        "id": "d705fa37-3efc-453b-839d-e1e8f82faa15"
    },
    {
        "author": "周孚",
        "paragraphs": [
            "我已刘桢病，君仍屈子醒。",
            "俱为石碌碌，不改柏青青。",
            "吉语时占鹊，穷途耻聚萤。",
            "何时一杯酒，相对话飘零。"
        ],
        "title": "次韵赠林义之  其二",
        "id": "f81c19fe-67b7-4271-91fe-cf233c483fb8"
    },
    {
        "author": "周孚",
        "paragraphs": [
            "老弃泮宫籍，日与学子疎。",
            "英英佳公子，乃肯过我庐。",
            "触热生积疴，子意何勤渠。",
            "逐臭海夫癖，不幸今子如。",
            "惜无一尊酒，冰瓜配园蔬。",
            "持家今十年，但有数册书。",
            "斯文等圭璧，后生多璠璵。",
            "我田失耕耘，政欲頼子锄。",
            "晚雨湿不借，新凉到蘧蒢。",
            "勿嗔折柬邀，衰年出无舆。"
        ],
        "title": "赠朱德裕  其一",
        "id": "6a7a2636-7c08-4e29-85cf-2b120128746f"
    },
    {
        "author": "周孚",
        "paragraphs": [
            "高冠岌云霓，修佩缀兰茝。",
            "潘洪已鬼录，尚喜之子在。",
            "平生诗作魔，见子始追悔。",
            "奕奕清圆句，极力有不逮。",
            "政缘一饭先，厚礼辱始隗。",
            "莫年专一壑，谤语溢四海。",
            "逢人欲话子，恐子重得罪。",
            "古学寒如灰，到此已千载。",
            "非无力学士，始励终则怠。",
            "子兮其勉旃，河清宁可待。"
        ],
        "title": "赠朱德裕  其二",
        "id": "dccc3047-5183-40ed-ab9d-04871058ecba"
    },
    {
        "author": "周孚",
        "paragraphs": [
            "不妨一斛贮槟榔，兰玉诜诜已雁行。",
            "可是誉儿元有癖，未应辟谷独无方。",
            "玉川此际贫虽甚，稠锡他年债已偿。",
            "世事乘除君记取，击鲜从古是诸郎。"
        ],
        "title": "戏洪致远",
        "id": "3b688043-51a5-4516-a4f2-21b804397e11"
    },
    {
        "author": "周孚",
        "paragraphs": [
            "楚国两名士，鹤居鸡鹜羣。",
            "有谁沾賸馥，独子嗣清芬。",
            "到睡唯黄妳，扶衰祗紫君。",
            "犹胜驰宦子，挥汗读移文。"
        ],
        "title": "次韵龚良臣见赠",
        "id": "d9c6cbcf-16c8-44c9-ac1a-8e9d3243ce6e"
    },
    {
        "author": "周孚",
        "paragraphs": [
            "寂寞城西寺，重来已素秋。",
            "未霜芳草合，欲雨暮云稠。",
            "浊酒羸方戒，新诗困复休。",
            "翩然会心处，烟径有归牛。"
        ],
        "title": "与高伯庸同游王氏坟庵归而闾丘仲时诗至因次韵贻显庵主以纪一时事二首  其一",
        "id": "9f3803d2-c13e-4507-bc67-f0e710441511"
    },
    {
        "author": "周孚",
        "paragraphs": [
            "法水堪湔垢，僧炉自淬尘。",
            "饭炊云子熟，茶泛乳花匀。",
            "草草情何厚，怱怱迹易陈。",
            "他年辋川上，为画两纶巾。"
        ],
        "title": "与高伯庸同游王氏坟庵归而闾丘仲时诗至因次韵贻显庵主以纪一时事二首  其二",
        "id": "5b6d956d-8417-452b-9b6a-cfbfeeca8238"
    },
    {
        "author": "周孚",
        "paragraphs": [
            "平生四海龚夫子，昔日穷愁今尚尔。",
            "车如鸡栖马如狗，笑指尘编作知己。",
            "羣儿不识老弥明，一语落纸惭且惊。",
            "森森老干苍桧耸，寥寥雅奏黄钟鸣。",
            "万牛不来羞自献，正与古人同此叹。",
            "霜髯雪鬓可奈何，但愿穷年常饱饭。",
            "北风凛凛冬欲残，日莫更复衣裳单。",
            "黄金如粟赵居士，傥有绨袍遮此寒。"
        ],
        "title": "赠龚良臣并柬双融赵居士",
        "id": "7c683849-58da-4437-a571-e1c016bc0510"
    },
    {
        "author": "周孚",
        "paragraphs": [
            "乃翁墓木已秋声，喜向诸郎识老成。",
            "舞拙固应缘短袖，诗高或许是长城。",
            "莫惊浊世还分袂，闻有清淮可濯缨。",
            "岁计不赢亲已老，肯因腰直厌逢迎。"
        ],
        "title": "送赵师孟",
        "id": "db3893be-c123-4495-8f6a-cfbcf255dd2d"
    },
    {
        "author": "周孚",
        "paragraphs": [
            "今年岁在巳，公果闭佳城。",
            "竟不登三事，谁能作九京。",
            "群公谩推毂，故客独沾缨。",
            "遗德凭谁纪，平生不近名。"
        ],
        "title": "高仲威总管挽词二首  其一",
        "id": "57188390-4283-4513-b911-e091583b931b"
    },
    {
        "author": "周孚",
        "paragraphs": [
            "忆在多艰日，君王叹鼓鼙。",
            "来从三晋远，独与二高齐。",
            "佳赋方惊鵩，流年已梦鸡。",
            "生前横槊手，还傍汉征西。"
        ],
        "title": "高仲威总管挽词二首  其二",
        "id": "a0b87e4f-dbcf-40c4-8cba-9c146aace428"
    },
    {
        "author": "周孚",
        "paragraphs": [
            "盖世功名黍一炊，惊心岁月毂双驰。",
            "五浆先馈那须尔，二竖相凌少避之。",
            "种种鬓毛吾欲老，翩翩书札子能奇。",
            "黄花无语秋将暮，莫惜玄谈与解颐。"
        ],
        "title": "次韵朱德裕见赠时予病初起",
        "id": "29adadd8-8f51-4600-8c85-5342d5739ca6"
    },
    {
        "author": "周孚",
        "paragraphs": [
            "橘绿橙黄岁已秋，疎篱戢戢上牵牛。",
            "无方可已愤懑疾，属子一来开此愁。"
        ],
        "title": "病中柬课会诸友二首  其一",
        "id": "25b433a4-ae37-4058-80c5-1260c995de9a"
    },
    {
        "author": "周孚",
        "paragraphs": [
            "寒螀唧唧报更迟，秀目疎眉费梦思。",
            "须信愈风元是檄，可能袪疟不因诗。"
        ],
        "title": "病中柬课会诸友二首  其二",
        "id": "8e754bda-0056-4464-8fcb-0b0fff48234a"
    },
    {
        "author": "周孚",
        "paragraphs": [
            "蒲团枯几度春秋，自笑沐猴骑土牛。",
            "奇病撩人仍止酒，问君何计可攻愁。"
        ],
        "title": "良臣和前韵见贻复次韵二首  其一",
        "id": "036402cb-ca92-47e8-af59-3f5d5827691a"
    },
    {
        "author": "周孚",
        "paragraphs": [
            "久将农圃学樊迟，欲赋三都愧左思。",
            "尚喜彭城汉夫子，肯加湔祓与新诗。"
        ],
        "title": "良臣和前韵见贻复次韵二首  其二",
        "id": "5a28cd12-b383-441f-b0da-79597039c3d5"
    },
    {
        "author": "周孚",
        "paragraphs": [
            "尝闻老潘句，今日复题诗。",
            "积潦朝犹浅，归云晓更迟。",
            "断无桃叶唱，数负菊花期。",
            "日莫还孤坐，寒灯颇见知。"
        ],
        "title": "九日风雨谩兴",
        "id": "c990f8f1-7f2e-4917-a965-c9340a29eb26"
    },
    {
        "author": "周孚",
        "paragraphs": [
            "无正文。"
        ],
        "title": "即事次杜牧之韵",
        "id": "da54dbc0-357b-46bd-b1b8-a1818942119b"
    },
    {
        "author": "周孚",
        "paragraphs": [
            "不向辛夷树下行，老来无意赋闲情。",
            "可能尚似韩夫子，犹有儿曹识姓名。"
        ],
        "title": "龚良臣知状二首  其一",
        "id": "44bb2d94-6e59-4df7-8664-56dc30c52f4b"
    },
    {
        "author": "周孚",
        "paragraphs": [
            "昔时邺下刘公干，今日周南太史公。",
            "两鬓似霜须似戟，不应孤负北窗风。"
        ],
        "title": "龚良臣知状二首  其二",
        "id": "1151610c-40c9-4921-ad5b-a84d32021c1b"
    },
    {
        "author": "周孚",
        "paragraphs": [
            "江北江南岁已霜，老筇无伴自徜徉。",
            "冥冥小雨朝犹剧，寂寂残花晚更香。",
            "自古隙驹如岁月，只今刍狗是文章。",
            "虚名满世知何益，付与羣儿自较量。"
        ],
        "title": "郊行",
        "id": "457113d1-76ad-410a-94ef-49e1c5d3f8c5"
    },
    {
        "author": "周孚",
        "paragraphs": [
            "漠漠冥冥氛祲多，人间何地可婆娑。",
            "穷途正苦身为累，老境仍嫌病作魔。",
            "此日苍生望安石，向时老将忆廉颇。",
            "周宣汉武规摹在，谁为君王赋伐柯。"
        ],
        "title": "即事二首  其一",
        "id": "00c965c3-655e-4ecd-831b-38f2167ef1cb"
    },
    {
        "author": "周孚",
        "paragraphs": [
            "曀曀长空蔽夕云，杖藜徙倚莫江滨。",
            "孤城风土偏愁客，别岸烟埃欲污人。",
            "谩说一言能悟汉，久疑三户解亡秦。",
            "风饕雪虐銮舆地，湖海无能泣病臣。"
        ],
        "title": "即事二首  其二",
        "id": "f7461562-e6a5-491e-b61c-6f406bc88701"
    },
    {
        "author": "周孚",
        "paragraphs": [
            "曩哦佛狸谣，别我江上宅。",
            "不忧道里远，但恐生死隔。",
            "怱怱分袂去，悲风动悽恻。",
            "寄声来问我，何忍试锋镝。",
            "憔悴山泽间，藜苋尚可食。",
            "寒蜗恋余涎，欲去我未得。",
            "作书思报子，霜雁正戢翼。",
            "迩来闻吉语，草木有佳色。",
            "惊雷毙枭獍，甘雨厌螟𧎬。",
            "崎岖各不死，仰荷天地德。",
            "平生长卿舍，依旧立四壁。",
            "君归亦莫缓，岁晚霜露逼。",
            "相期津上亭，沥酒酹余厄。"
        ],
        "title": "寄闾丘仲",
        "id": "1d73962f-a827-4095-a3fa-2edee0d7419f"
    },
    {
        "author": "周孚",
        "paragraphs": [
            "君家月旦擅新评，尚复常谈记老生。",
            "可但龙虾元异族，不妨箕斗是虚名。",
            "孤怀曩日谁能会，危语今年子不惊。",
            "更欲为渠倾底里，晓风涩雨未全晴。"
        ],
        "title": "次龚良臣韵有感予尝言一事而验",
        "id": "27a6ff9e-a8ec-4ad0-85b1-0477c919ec5b"
    },
    {
        "author": "周孚",
        "paragraphs": [
            "瘦筇盘礴越江边，笑我孤灯照夜禅。",
            "当日期穿水牯鼻，莫年犹著野狐涎。",
            "忙中弦望惊三易，圣处阶庭让一先。",
            "曾约芒鞋践云雨，快来相见已新年。"
        ],
        "title": "寄陈道人",
        "id": "4c779b23-b846-4b4f-bcf7-c82f1ca8b9dd"
    },
    {
        "author": "周孚",
        "paragraphs": [
            "索寞干戈际，交游不弃遗。",
            "君真斲鼻手，我愧折肱医。",
            "末学穷何用，虚名老不宜。",
            "寒窗但尘稿，难疗十年饥。"
        ],
        "title": "谢时卿见过作此谢之并简德瞻二首  其一",
        "id": "64ce184c-0963-44a4-bbe7-a40d62b8a913"
    },
    {
        "author": "周孚",
        "paragraphs": [
            "余发已种种，子来真枉生。",
            "深勤两凫集，何止一牛鸣。",
            "晚径泥犹滑，春江岸欲平。",
            "论诗方有味，为我老弥明。"
        ],
        "title": "谢时卿见过作此谢之并简德瞻二首  其二",
        "id": "64279884-06c8-4287-90af-4d47bbb91ed5"
    },
    {
        "author": "周孚",
        "paragraphs": [
            "忆昨传丹诏，寒盟罪羯胡。",
            "分攻自西蜀，指日会东都。",
            "圣虑虽天合，臣材与古殊。",
            "居安空矍铄，临难竟侏儒。",
            "骑病嘶枯枿，兵寒隠败郛。",
            "积尸朝啸鵩，遗廪夜栖乌。",
            "汉水空滋楚，淮山不蔽吴。",
            "四方俱臬兀，一死在须臾。",
            "避地怜之子，传声唤病夫。",
            "摄衣俱邂逅，揽辔复踟蹰。",
            "疢动羸方甚，寒凌喘未苏。",
            "凄凉一抔土，牢落十年雏。",
            "生计哀难舍，交情愧不渝。",
            "深劳鱼喣沫，甘作鸟栖枯。",
            "咄咄形容变，骎骎岁月徂。",
            "尝疑冒顿恶，未受郅支诛。",
            "神武俄潜运，明征果不诬。",
            "六龙才蹀躞，羣鼠已雎盱。",
            "虿尾兴谈次，旄头落坐隅。",
            "造谋由肘腋，偿祸见头颅。",
            "佳气盘空极，妖氛扫地无。",
            "微生脱纷扰，一笑起疲驽。",
            "喜极翻搔首，狂深屡挽须。",
            "飘流免僮仆，团聚对妻孥。",
            "败简欣重缉，颓垣得再圬。",
            "残年贷蒲柳，余庆望桑榆。",
            "短艇来何晚，明窗昼可娱。",
            "作诗嘲懒慢，唤酒濯艰虞。",
            "我病犹能此，君行莫厌迂。",
            "相思倚江阁，寒雁下平芜。"
        ],
        "title": "兵定后寄仲时",
        "id": "a90ce026-a7f1-4a7f-90e3-936747d6c8f3"
    },
    {
        "author": "周孚",
        "paragraphs": [
            "冲风凛欲冰，积雪寒未扫。",
            "春光来何迟，双鬓倏已老。",
            "悲吟北窗下，孤坐对参昴。",
            "不忧釜生鱼，漫谓诗可饱。",
            "平生赏音人，团聚苦不早。",
            "陈翁气金玉，蔡子文斧藻。",
            "仓皇一骇散，各适千里道。",
            "悠悠残岁月，忽忽老怀抱。",
            "道腴虽自味，俗况固难好。",
            "无疑赵居士，欲刬佛殿草。"
        ],
        "title": "夜坐有怀",
        "id": "357602ae-eddf-4748-a52e-03e149991857"
    },
    {
        "author": "周孚",
        "paragraphs": [
            "故人应白发，今我尚华颠。",
            "旧约鸥能记，新诗雁不传。",
            "功名画地餠，岁月下江船。",
            "回首题诗处，凄凉已去年。"
        ],
        "title": "元日怀陈道人并忆焦山旧游二首  其一",
        "id": "c400e48e-bd33-47ec-b17a-0da89da556c3"
    },
    {
        "author": "周孚",
        "paragraphs": [
            "昨偕赵居士，同宿赞公房。",
            "树暗朝疑雨，山寒夜得霜。",
            "经营炼丹地，拂拭坐禅床。",
            "忽忽红尘里，深惭钵饭香。"
        ],
        "title": "元日怀陈道人并忆焦山旧游二首  其二",
        "id": "241e397e-7a7e-4228-885c-13471ec150f6"
    },
    {
        "author": "周孚",
        "paragraphs": [
            "大儒夔踸踔，小儒鹤俛啄。",
            "二子虽楚产，独不困俗学。",
            "我见三叹息，渭清泾自浊。",
            "祝君但默坐，岳岳须折角。"
        ],
        "title": "赠朱德裕宋安民以学诗如学仙为韵五首  其一",
        "id": "fde9453f-26f8-412a-8f4f-7fd508ddab6b"
    },
    {
        "author": "周孚",
        "paragraphs": [
            "材俊千里驹，学问五总龟。",
            "前辈为青眼，多士推白眉。",
            "属我病作祟，浊醪不同持。",
            "山林有成约，捧盘盟此诗。"
        ],
        "title": "赠朱德裕宋安民以学诗如学仙为韵五首  其二",
        "id": "89d848fa-0680-4f9c-9780-d65a32d30314"
    },
    {
        "author": "周孚",
        "paragraphs": [
            "卒卒不会面，死生两蟾蜍。",
            "相望一牛鸣，可忍自作疎。",
            "沥酒不醉我，征诗又遗予。",
            "胶漆自为坚，愧我今不如。"
        ],
        "title": "赠朱德裕宋安民以学诗如学仙为韵五首  其三",
        "id": "759e0aac-2e9b-45ec-9cee-49fe2f81479e"
    },
    {
        "author": "周孚",
        "paragraphs": [
            "孰知诗穷人，而我乃妄学。",
            "殷勤平生友，馈我破瘕药。",
            "百年灯落炉，万事风陨雹。",
            "谁能强自苦，清坐亦差乐。"
        ],
        "title": "赠朱德裕宋安民以学诗如学仙为韵五首  其四",
        "id": "33aa09b6-9b86-41a4-b3d8-454bea1ffc5a"
    },
    {
        "author": "周孚",
        "paragraphs": [
            "佐饭止三韭，庇身唯尺椽。",
            "永绝富贵想，薄有香火缘。",
            "尚忧贪嗔痴，更著后者鞭。",
            "定倾与援溺，稽首西方仙。"
        ],
        "title": "赠朱德裕宋安民以学诗如学仙为韵五首  其五",
        "id": "7f0a98a6-6e4b-4287-8840-6d80053a66e5"
    },
    {
        "author": "周孚",
        "paragraphs": [
            "钟山一马驹，蹀躞九轨路。",
            "才高难为兄，质妙不愧父。",
            "顷尝造其室，握手宛如故。",
            "孤灯留我语，碧眼照窗户。",
            "寒珠湛尘源，朝日破昏雾。",
            "相期白莲社，此意何可负。",
            "当时座间客，子亦同此趣。",
            "怱怱不再见，忽复岁云莫。",
            "冲风战夜窗，山气想凝沍。",
            "扁舟欲问讯，恐触蛟鳄怒。",
            "吾侪晚闻道，岁月忍虚度。",
            "声名身外鸩，文采性中蠹。",
            "当求一转语，共证十载误。",
            "春江两涘平，偕子稽首去。"
        ],
        "title": "怀焦山圜禅师赠赵居士",
        "id": "7d29c7ac-c95e-48b2-8c03-a20f53a046b7"
    },
    {
        "author": "周孚",
        "paragraphs": [
            "传声赵居士，胜践不应迟。",
            "旧约梅开日，俄经麦秀时。",
            "残花犹可醉，小雨尚能诗。",
            "莫作京尘客，空成了事痴。"
        ],
        "title": "促赵彦章山行",
        "id": "96ba258f-3b5a-48cc-b8ea-7522a7632ba6"
    },
    {
        "author": "周孚",
        "paragraphs": [
            "雪埋断麓元曾到，风度疎櫺始再来。",
            "春尽幽园尚红药，雨余荒径自苍苔。",
            "短筇扶病吾犹力，古锦囊诗子合开。",
            "第恐平生老无著，不能缚律似宗雷。"
        ],
        "title": "再到焦山示度书记",
        "id": "84368ffd-ee54-4d48-b954-220efd151e2d"
    },
    {
        "author": "周孚",
        "paragraphs": [
            "一筇历遍海边山，每见钟鱼便破颜。",
            "瘦柏形骸虽已老，断云踪迹本来闲。",
            "向来危死干戈际，此去相望梦寐间。",
            "十载光阴已虚度，欲加诃斥待君还。"
        ],
        "title": "送陈道人之金陵",
        "id": "7b6eaabb-f981-4dac-9f00-568eeb763888"
    },
    {
        "author": "周孚",
        "paragraphs": [
            "三生石上老徽之，水竹风流自一时。",
            "春砌阴阴翻败箨，夜窗寂寂战寒枝。",
            "已专嵇阮生前境，尚记羊何别后诗。",
            "开径相从定何日，即今已恨十年迟。"
        ],
        "title": "题苏庭藻竹堂",
        "id": "643eaade-44ca-4e49-a7b2-788ef2c860d5"
    },
    {
        "author": "周孚",
        "paragraphs": [
            "漫漫疑争地，疎疎巧避墙。",
            "少纾黄落恨，聊贷白间凉。",
            "秀色浸朝几，寒声到夜牀。",
            "何须渭川口，玉立万夫长。"
        ],
        "title": "次韵度上人窗下竹",
        "id": "a93af670-d000-43f5-b1df-8d5211c95ce9"
    },
    {
        "author": "周孚",
        "paragraphs": [
            "迷途谁解反三隅，半是骑馿更觅馿。",
            "一滈未逢师子吼，千章虚读野狐书。"
        ],
        "title": "读佛书",
        "id": "7c591ae9-781e-4757-bc34-6b408a2d14e9"
    },
    {
        "author": "周孚",
        "paragraphs": [
            "衰老何萧索，亲朋半别离。",
            "未终梅室语，已赋竹堂诗。",
            "恶况吾方剧，来书子勿迟。",
            "寒藤绾蛇蚓，相记待他时。"
        ],
        "title": "送日新之池州即席时苏庭藻行方一日庭藻所居名竹堂而梅室日新自号也日新求予旧诗事冗未暇写",
        "id": "fec5555c-332b-4ff7-ba19-a1cd35d2d377"
    },
    {
        "author": "周孚",
        "paragraphs": [
            "寒林经雨叶全彫，莫向茅斋怨寂寥。",
            "小杜科名纵濡滞，老元诗律尚嫖姚。",
            "穷营败屋堪容膝，病策寒藤胜折腰。",
            "䌷史翻经有成约，不应从此厌招邀。"
        ],
        "title": "赠宋安民失解",
        "id": "5074de98-293a-47f2-a300-8b6000981fb6"
    },
    {
        "author": "周孚",
        "paragraphs": [
            "十年仲蔚蓬蒿宅，老屐今朝到此间。",
            "惊怪名驹甘伏枥，坐令倦鸟苦思山。",
            "婵娟未嫁犹遭妬，矍铄虽侯可胜闲。",
            "一首陶公旧诗赋，要须健笔挽令还。"
        ],
        "title": "朱德裕隠轩",
        "id": "b936909a-25e0-41bd-9d9d-440a6e2d69f7"
    },
    {
        "author": "周孚",
        "paragraphs": [
            "衰病今年剧，阴寒此际频。",
            "烟溪长作暝，霜叶不成春。",
            "北贡来何缓，西师信未真。",
            "平生绕朝策，吾亦愧斯人。"
        ],
        "title": "十月即事呈彦章  其一",
        "id": "6c9fd006-2c46-4eec-9a9f-ba710c8e868f"
    },
    {
        "author": "周孚",
        "paragraphs": [
            "须发五分白，相看倍怆然。",
            "死吾元有命，穷子定非天。",
            "蓬转甘今日，丝悬忆去年。",
            "遥怜清夜梦，亦堕白鸥边。"
        ],
        "title": "十月即事呈彦章  其二",
        "id": "41bb83d6-f9b2-4744-a543-1374b6978d8a"
    },
    {
        "author": "周孚",
        "paragraphs": [
            "晚雨泽丛艾，惊风倒枯松。",
            "苍苍固无神，此语疑可从。",
            "十年江南岸，与君每从容。",
            "披翻俱败简，登眺同老筇。",
            "平生毁誉半，意子陈元龙。",
            "方期万里行，忽与二竖逢。",
            "哀音忆初闻，一恸几摧胸。",
            "岁月逝不留，炎曦已成冬。",
            "惟昔在世日，最厚庞与龚。",
            "联翩奇祸作，摧此西峙峰。",
            "凄然荷锄地，谁复伴老慵。",
            "稚儿亦可怜，见我犹能恭。",
            "勿说山巨源，吾今愧渠侬。"
        ],
        "title": "哭高伯庸",
        "id": "3b695f48-69ee-477a-86fa-0073366ac55c"
    },
    {
        "author": "周孚",
        "paragraphs": [
            "岁莫忽不乐，哦诗忆同裳。",
            "百忧从中来，孰谓酒可忘。",
            "昔我二三友，芳兰閟孤香。",
            "悠悠十载间，屈指略丧亡。",
            "搴花欲谁遗，怅然结中肠。",
            "二子后来秀，双凤鸣朝阳。",
            "胡不相暖热，矧我病在床。",
            "只应鹏与鷃，飞舞不并行。",
            "春圃可撷秀，晓陂可垦荒。",
            "会将两芒屦，同践林下霜。"
        ],
        "title": "岁莫有怀存没次旧韵柬德裕安民",
        "id": "b11e2ce8-c1a6-43ae-88b0-7ccf325008a4"
    },
    {
        "author": "周孚",
        "paragraphs": [
            "苏子文章旧起予，英英寒玉琢冰壶。",
            "十年不见空青眼，一日相逢各白须。",
            "可是封侯须望尉，只今著论又潜夫。",
            "青灯寂寞秋堂夜，叹息寒衾梦亦无。"
        ],
        "title": "寄苏庭藻二首  其一",
        "id": "5d198de5-fa72-43f3-b7d5-ebeb72a1cad8"
    },
    {
        "author": "周孚",
        "paragraphs": [
            "双井原头秋草合，峨眉山下莫烟深。",
            "看人竞改元和格，期子重赓正始音。",
            "高论与时终落落，新诗过我太骎骎。",
            "著鞭一语君须记，世事由来畏有心。"
        ],
        "title": "寄苏庭藻二首  其二",
        "id": "59e45ff2-3639-4135-a6c7-9b4a88a0b2aa"
    },
    {
        "author": "周孚",
        "paragraphs": [
            "冲风冲雨何时了，忽忽归来岁又冬。",
            "老弟世缘真嚼蜡，病兄术业亦屠龙。",
            "寒灯眩目何妨暗，浊酒浇胸莫厌浓。",
            "庞子高郎已芜没，两穷相对且从容。"
        ],
        "title": "喜日新至",
        "id": "b7851ac1-f9c5-4e12-aa6c-a84487c17891"
    },
    {
        "author": "周孚",
        "paragraphs": [
            "寒窗一再雨，幽径两三花。",
            "老境吾犹健，春筵此最佳。",
            "清尊泛寒蚁，醉墨落栖鸦。",
            "笑语崔夫子，相逢即是家。"
        ],
        "title": "次崔端甫韵席上",
        "id": "5a9c2289-d16c-4107-b7db-f671b0b828fb"
    },
    {
        "author": "周孚",
        "paragraphs": [
            "老去尘冠耻再弹，只将尊酒对青山。",
            "已忘穴蚁三生梦，长伴江鸥一味闲。",
            "止许傍城开竹径，会容扶策叩柴关。",
            "平生月旦乡评在，著我诸晁伯仲间。"
        ],
        "title": "赠游元著",
        "id": "e090cc8f-90af-4af8-9c87-acb64af22ea4"
    },
    {
        "author": "周孚",
        "paragraphs": [
            "自愧升堂旧，乡闾复外姻。",
            "那知伏枕日，正值辍舂辰。",
            "帉帨方长夜，苹蘩忍独春。",
            "谁传绛帐学，季子本天麟。"
        ],
        "title": "代人张抚干母挽辞",
        "id": "cf532dbc-2e87-4a56-acab-8cdde5aac067"
    },
    {
        "author": "周孚",
        "paragraphs": [
            "老屋愔愔昼掩门，清才妙质苦思君。",
            "屠龙每叹平生学，下马谁寻此日坟。",
            "痛惜黄罏埋玉树，忆曾玄鹤困鸡羣。",
            "西华牢落今安否，见说居莸不改薰。"
        ],
        "title": "龚良臣无恙日手抄珪粹中诗数十篇见遗良臣既没于书箧中见之怆然有感因次珪卒章韵以寓哀",
        "id": "dceb7db9-cb4e-4040-8d11-cf52f3c123e2"
    },
    {
        "author": "周孚",
        "paragraphs": [
            "人如景德咸平际，文到贞元大历间。",
            "种树有谁甘避世，著书喜子未藏山。",
            "自怜斥鷃空溟海，须信名驹合帝闲。",
            "十载天荒谁与破，政须力夺锦标还。"
        ],
        "title": "次间字韵送德裕太学试",
        "id": "325cc07c-4756-4863-9370-410239743522"
    },
    {
        "author": "周孚",
        "paragraphs": [
            "与子相从自小年，孰知术业是家传。",
            "胸中雄略堪推毂，笔下新诗近著鞭。",
            "共叹飘蓬真命尔，相看樗散却天然。",
            "紫萸黄菊何时办，要拍洪崖醉后肩。"
        ],
        "title": "次崔隠叟韵赠端甫",
        "id": "7ce7e6f7-4265-41e9-902f-3edbd9b8b52c"
    },
    {
        "author": "周孚",
        "paragraphs": [
            "小雨冥冥欲作泥，晨光不负老人期。",
            "绿阴苍藓初分坐，白石清泉共赋诗。",
            "酌醴焚鱼谩今日，卖刀买犊定何时。",
            "伤心紫阁飞杨老，千载茫茫只断碑。"
        ],
        "title": "清明日余与诸友游招隠山寺酌酒宋氏园亭谒苏才翁墓而归",
        "id": "ab5ebac4-4e60-4b9c-b04c-19b5b5484e83"
    },
    {
        "author": "周孚",
        "paragraphs": [
            "正似冉溪溪上，祇欠八愚老翁。",
            "陂外萦青缭白，风前骇绿纷红。"
        ],
        "title": "触目六言二首  其一",
        "id": "570a4072-3ddd-4283-bfaa-497e4969be39"
    },
    {
        "author": "周孚",
        "paragraphs": [
            "陂空凫鹜何在，寺古钟鱼或无。",
            "山气阴阴欲雨，仆姑端解欺予。"
        ],
        "title": "触目六言二首  其二",
        "id": "e51f5f95-ac32-436f-914c-bf3a0643ccf1"
    },
    {
        "author": "周孚",
        "paragraphs": [
            "昔别柳未花，浓绿今映门。",
            "日月不吾淹，盗骥更惊奔。",
            "佳人渺天末，有志谁与言。",
            "床头觅尘编，遮此老眼昏。"
        ],
        "title": "朱德裕以言念君子为韵赋诗见寄次韵答之四首  其一",
        "id": "e50a8d70-2133-4294-b45a-7845ca118532"
    },
    {
        "author": "周孚",
        "paragraphs": [
            "句曲一老翁，早岁困铅椠。",
            "整冠缨为绝，晚境尤可念。",
            "闻君从之游，琢磨去瑕玷。",
            "何时雷夫子，斸此两龙剑。"
        ],
        "title": "朱德裕以言念君子为韵赋诗见寄次韵答之四首  其二",
        "id": "26820c60-afc0-4724-8ac5-7cee04bb7212"
    },
    {
        "author": "周孚",
        "paragraphs": [
            "奏金蟋蟀间，子亦有异闻。",
            "引吭与相和，愧我言不文。",
            "交情谅石友，风味真曲君。",
            "可无一杯水，与我湔垢氛。"
        ],
        "title": "朱德裕以言念君子为韵赋诗见寄次韵答之四首  其三",
        "id": "0e557805-7f09-43e1-883b-fd6b34474cb6"
    },
    {
        "author": "周孚",
        "paragraphs": [
            "夺薰以其莸，败素以其紫。",
            "古来辟世士，政复门扫轨。",
            "君看草玄翁，肯迩夸毗子。",
            "芳兰生深林，如此乃士耳。"
        ],
        "title": "朱德裕以言念君子为韵赋诗见寄次韵答之四首  其四",
        "id": "a49ced51-e8b0-4837-81d0-3805aa34dcf0"
    },
    {
        "author": "周孚",
        "paragraphs": [
            "突兀苍崖百丈余，忆曾随处小踌躇。",
            "江非滟滪吾何畏，山似楞伽子合居。",
            "当日胜游同转毂，迩来清境属舂鉏。",
            "支郎不念平生友，华发刁骚已映梳。"
        ],
        "title": "焦山度书记以诗见寄因次韵",
        "id": "618b31fc-a455-47a6-a7d4-75a035d3fcd1"
    },
    {
        "author": "周孚",
        "paragraphs": [
            "人生多忧虞，此语传自古。",
            "诗书不赒饥，士亦倍龃龉。",
            "忆子少年时，落笔敏风雨。",
            "自言名家驹，朝冀夕秣楚。",
            "那知十载后，败甑不炊午。",
            "括囊经济策，鬰鬰卧环堵。",
            "呻吟谁与伴，坏壁响饥鼠。",
            "长松要霜雪，念子果如许。",
            "穷通何必较，人世几寒暑。",
            "生前千驷马，身后一丘土。",
            "那知五君咏，老魄弃大数。",
            "安得彭城生，从旁证吾语。"
        ],
        "title": "勉洪致远龚良臣与致远善时已亡",
        "id": "1c676b5c-79af-4d22-afde-25b73340a981"
    },
    {
        "author": "周孚",
        "paragraphs": [
            "参墟有神草，饱历雪霜寒。",
            "黄鹄何缘致，玄珠欲报难。",
            "仍烦一藜杖，来对两蒲团。",
            "卧病干戈里，劳君为控抟。"
        ],
        "title": "次德裕饷人参韵",
        "id": "f992f3f8-2a04-4ec6-8354-fcb3261cf53a"
    },
    {
        "author": "周孚",
        "paragraphs": [
            "一牛鸣地无多远，褦襶经过恐不宜。",
            "风雨潇潇自蚕月，光阴忽忽又瓜时。",
            "缅怀胜践真成梦，尚喜穷居不废诗。",
            "肯赴凉秋通夕约，短缾储粟为君炊。"
        ],
        "title": "雨自四月至七月暑热不能堪作此寄德裕安民二首  其一",
        "id": "6cb0bd95-cb17-4124-aaa7-da6509867604"
    },
    {
        "author": "周孚",
        "paragraphs": [
            "才晴便有蒸炊厄，未雨先怀重膇忧。",
            "岂为形骸悲莫景，政因风土忆中州。",
            "雷麋老木谁能赋，鸢堕空江始欲愁。",
            "解洗新亭迩来恨，清谈还待贾长头。"
        ],
        "title": "雨自四月至七月暑热不能堪作此寄德裕安民二首  其二",
        "id": "dddd0656-e29d-4db2-8dbe-2376f405a546"
    },
    {
        "author": "周孚",
        "paragraphs": [
            "一室阅清昼，妙年人所难。",
            "知心有黄妳，觌面只苍官。",
            "且喜庞公健，谁怜范叔寒。",
            "升沈有流转，吾亦梦槐安。"
        ],
        "title": "次戴教授题德裕隠轩韵二首  其一",
        "id": "63f6e025-254d-4bc1-85f8-e83452c17d75"
    },
    {
        "author": "周孚",
        "paragraphs": [
            "叹息朱夫子，新诗手自编。",
            "正应前辈似，不厌老夫看。",
            "驽马难言驾，修涂更赠鞭。",
            "风声与富贵，他日定双全。"
        ],
        "title": "次戴教授题德裕隠轩韵二首  其二",
        "id": "da7c7bd4-bea1-412d-9cf4-2f3866d40fa8"
    },
    {
        "author": "周孚",
        "paragraphs": [
            "长年无好怀，一病动辰浃。",
            "凄然清镜中，衰鬓不胜镊。",
            "自怜鬼见笑，甘受天所厌。",
            "坐令金石友，散作霜后叶。",
            "崔郎雕龙裔，翩翩古游侠。",
            "不忘平生言，经过颇稠叠。",
            "忆昨赋新诗，贾孟困凌蹑。",
            "情高破天悭，语妙出月胁。",
            "老秋余几日，丛菊抱寒蝶。",
            "何时跫然来，一笑起衰薾。",
            "寒醅对梨枣，不惜倒箱笈。",
            "但恐食无鱼，令君反弹铗。"
        ],
        "title": "莫秋赠端甫",
        "id": "80a1c3e2-450b-41e2-b9c1-f4584de0e636"
    },
    {
        "author": "周孚",
        "paragraphs": [
            "黔安老居士，平日谩为官。",
            "梁坏哀何补，韶亡续更难。",
            "真为汉玄叹，宁作楚累看。",
            "会买皋比去，蕲无负此冠。"
        ],
        "title": "次韵朱德裕读豫章诗",
        "id": "9b47b62d-6c6e-43fd-b36b-4be6e2dcce1c"
    },
    {
        "author": "周孚",
        "paragraphs": [
            "平生纨绮场，宁食三年艾。",
            "江山岂宿缘，老去尚余爱。",
            "兹晨幸休暇，共步青莲界。",
            "风漪湛如熨，霜叶红可画。",
            "道人喜客至，棐几共清话。",
            "从容得一饱，老□□□□。",
            "起遵岩下路，芒屦濯湍濑。",
            "摩挲华阳碑，一读一感慨。",
            "高名竟谁氏，陵谷已迁坏。",
            "缅怀九转丹，吾老庸可待。",
            "陈翁熬六药，朱郎研八卦。",
            "虽云竹林集，尚欠二子在。",
            "发春吾将遨，负约幸无再。"
        ],
        "title": "冬日予与六人者游焦山谒圜禅师访瘗鹤铭断碑及焦公丹台怆然有怀兼柬朱陈二友陈方病目而朱校易未毕",
        "id": "50c4c8f9-4a54-4d0e-8a1d-eceeb48a7a79"
    },
    {
        "author": "周孚",
        "paragraphs": [
            "瓠落不解器，肮脏无缘官。",
            "朱郎抱此恨，终岁常鲜欢。",
            "家书破万卷，生计才一箪。",
            "积忧苦熏心，独以诗自宽。",
            "清于虫鸣秋，淡若云出山。",
            "老眼久无人，一见为解颜。",
            "菰蒲葭苇中，英才得任安。",
            "向来三日款，共此一室闲。",
            "人事每乖悮，比复会面难。",
            "骎骎争夺徒，临渊涉危湍。",
            "日月老须鬓，百挽不一还。",
            "那知箕颍波，可以濯肺肝。",
            "我形已支离，乃学仍汗漫。",
            "会营南山庐，相与同岁寒。"
        ],
        "title": "读吕居仁诗有味其言因录致德裕隠轩中且次其韵余尝有苍烟穷谷之约于德裕故末章及之",
        "id": "0d50a49d-c05a-4f91-919e-8cf5367c1b88"
    },
    {
        "author": "周孚",
        "paragraphs": [
            "一别几晦朔，向絺今复裘。",
            "相思未能往，四序忽已周。",
            "缅惟君所庐，苍波绕孤洲。",
            "枯筇支老病，尝得一再游。",
            "风轩纳飞鸟，烟涯辨归牛。",
            "旧游固在兹，惨惨增离忧。",
            "剧思脱尘累，去作十日留。",
            "枯桑号寒风，断岸维败舟。",
            "骑衡古有戒，谁复知我愁。",
            "遥瞻经行处，寒山卧苍虬。",
            "惟子妙词章，出语鲠不柔。",
            "向来昼澈辈，许子参其流。",
            "江山固自佳，况复更凛秋。",
            "玉唾叠箱籯，以暗未肯投。",
            "不应结绿价，敢以燕石仇。",
            "封题定何时，思子今白头。"
        ],
        "title": "追次米元章游焦山韵寄度上人",
        "id": "b30e8396-04dd-4601-a734-db24c9e8b2d4"
    },
    {
        "author": "周孚",
        "paragraphs": [
            "戛戛寒风袭敝裘，积苏宫观恍神游。",
            "要寻仙客攀琪树，更倩王孙记玉楼。"
        ],
        "title": "次韵彦章雪中见寄二绝句兼柬陈道人  其一",
        "id": "e28b7e8b-2d10-4760-8e35-a777aebfeed5"
    },
    {
        "author": "周孚",
        "paragraphs": [
            "老耕南郭一畦田，饱食安眠久愧天。",
            "更与殷勤厌螟螣，一冬三白记今年。"
        ],
        "title": "次韵彦章雪中见寄二绝句兼柬陈道人  其二",
        "id": "78decd76-df2a-45b8-9d41-c19593646cfe"
    },
    {
        "author": "周孚",
        "paragraphs": [
            "西都旧事君须记，东颍新诗我未能。",
            "来伴支筇眺斜日，晚山相对玉崚嶒。"
        ],
        "title": "用独乐园故事以雪水烹茶招彦章",
        "id": "718460db-5a9a-472f-bf27-62cb7faec384"
    },
    {
        "author": "周孚",
        "paragraphs": [
            "俗物败人意，子来真醒心。",
            "陆沉何用叹，白堕不妨深。",
            "老去惭连璧，情亲记断金。",
            "归途更清绝，天迥月低林。"
        ],
        "title": "吕城与苏庭藻饮",
        "id": "7afe21f4-f4be-4103-8f07-739fd4e73062"
    },
    {
        "author": "周孚",
        "paragraphs": [
            "愔愔病骨冷难胜，未觉山阴兴可乘。",
            "度雁寒窗空有影，战风老木定生冰。",
            "瑶林琪树凭谁赋，缟带银杯说可征。",
            "半臂骑馿今健否，夜堂孤坐对青灯。"
        ],
        "title": "雪夜怀德裕",
        "id": "60416b8d-1d26-4d0a-8042-4a9cf592ef0d"
    },
    {
        "author": "周孚",
        "paragraphs": [
            "十年卧病江湖上，今日苏郎解寄书。",
            "末路何人肯怜客，穷途惟子独知余。",
            "苍苔红叶诗应好，紫燕黄鹂夏正初。",
            "耆旧彫零无可语，差彊人意正思渠。"
        ],
        "title": "得苏四庭藻书",
        "id": "4960962c-bc19-4537-b53a-697544d5960c"
    },
    {
        "author": "周孚",
        "paragraphs": [
            "风流王武子，一见一番新。",
            "处世诚名士，于余复外姻。",
            "追寻元自熟，招唤不须频。",
            "孤负名园兴，衰年实厌春。"
        ],
        "title": "嘉甫有西园之约病未能往",
        "id": "3d82f655-55d4-4a4b-94b2-714884f85bf1"
    },
    {
        "author": "周孚",
        "paragraphs": [
            "芳草绿如积，阿连殊未回。",
            "空令扫门待，不见寄书来。",
            "乳燕时能舞，残花尚或开。",
            "老盆当贮酒，忍遣复尘埃。"
        ],
        "title": "怀日新",
        "id": "1b6a7a54-3316-429a-8297-b42918014c59"
    },
    {
        "author": "周孚",
        "paragraphs": [
            "幽园不到已经时，尚记山翁倒接䍦。",
            "老柳吹绵浑似梦，断云阁雨政关诗。",
            "自怜药裹方撩我，试问棋枰欲对谁。",
            "闻道春风木芍药，断畦犹有翦残枝。"
        ],
        "title": "奉寄西园主人",
        "id": "e2a41a48-ae10-4345-a8eb-91920fce0e44"
    },
    {
        "author": "周孚",
        "paragraphs": [
            "卜居厌近市，临老心亦烦。",
            "目眩车马尘，耳聩歌吹喧。",
            "朝旗与莫柝，况复戎旅屯。",
            "养疴定何所，城南有名园。",
            "槐柳森欲合，桃李粲以繁。",
            "芳塘艳积雨，疎牖明朝暾。",
            "岂惟苏病眼，亦可清吟魂。",
            "主人卫霍家，列戟藩朱门。",
            "马埒编金钱，豪习今尚存。",
            "乃能容此老，厚意可得言。",
            "十年客此邦，要以桑梓论。",
            "隔墙竟骂仝，奉巵孰留髠。",
            "今日复何日，媿此地主恩。",
            "他年赞易室，凭君记虞翻。"
        ],
        "title": "王嘉甫许借清赏堂读书",
        "id": "1881d0ab-9648-4333-af26-c9ace31e186e"
    },
    {
        "author": "周孚",
        "paragraphs": [
            "十年卧江汉，一旦别衡茆。",
            "圣泽霑肤寸，微材愧斗筲。",
            "明廷看丹凤，幽壑忆神蛟。",
            "弱岁虚游涣，今年彊战殽。",
            "当渠触锋矢，頼子续絃胶。",
            "膏馥虽资甫，酸寒未改郊。",
            "简书行自缚，松桂不胜嘲。",
            "岂止惭聱叟，尤深笑石交。",
            "名驹犹伏枥，病鹤反离巢。",
            "叹息幽贞吉，吾今负此爻。"
        ],
        "title": "调官毕寄苏四",
        "id": "36b2d657-a4a9-4f64-b925-12a08d6d6d9b"
    },
    {
        "author": "周孚",
        "paragraphs": [
            "寂寂霜林噪莫鸦，萍蓬相遇各天涯。",
            "石翁旧话谁能会，钟阜亲孙子最佳。",
            "老境归根真落叶，新诗蜕骨定灵砂。",
            "相期绝学捐书去，病眼今年我亦花。"
        ],
        "title": "赠智棻上人",
        "id": "c5856b18-fd37-4fa4-ad38-11c4240eb756"
    },
    {
        "author": "周孚",
        "paragraphs": [
            "斯文久寒盟，袖手空岁月。",
            "缅怀建安初，绝叹永嘉末。",
            "逢君云阳城，尚得慰饥渴。",
            "袖中百篇诗，与世殊轨辙。",
            "不补义山亡，可续浪仙绝。",
            "此言吾敢妄，老臂常九折。",
            "向来虽数见，迩者间何阔。",
            "髯丁亦吾党，十载犹裋褐。",
            "赓酬得佳句，渠疐君则跋。",
            "穷途鬻滞货，寒饿何自脱。",
            "信知丘壑愿，不受轩冕夺。",
            "吾闻十五都，正以荆璧割。",
            "士价五羖皮，未售已白发。",
            "大明辉中天，蔀屋未有察。",
            "君其混龙虾，吾亦老㺍獭。"
        ],
        "title": "题朱德裕诗卷后丁元晖携来",
        "id": "cabb7350-96dd-4df7-ab88-a9a62b95049d"
    },
    {
        "author": "周孚",
        "paragraphs": [
            "水冻全收绿，山寒不解青。",
            "崎岖頼藜杖，憩息得丘亭。",
            "问岁方鸧鸹，怀人更脊令。",
            "雪崖差可眺，风树不堪听。"
        ],
        "title": "郊行怀日新时得书而余病方愈二首  其一",
        "id": "e2c065b7-5603-4d94-9cc7-742b64404261"
    },
    {
        "author": "周孚",
        "paragraphs": [
            "衰嬾何人记，当家子最贤。",
            "手书怜我老，肺病为渠痊。",
            "得句烦归雁，倾杯约莫蝉。",
            "尘埃老双鬓，相见定疑年。"
        ],
        "title": "郊行怀日新时得书而余病方愈二首  其二",
        "id": "6bf2bff3-592f-49bd-ba52-f2feaad50475"
    },
    {
        "author": "周孚",
        "paragraphs": [
            "此身真是一长亭，却笑渠侬说养生。",
            "高枕从今谢奔走，短筇元自厌逢迎。",
            "羸骸爵跃浑无日，老语蝉联倍有情。",
            "须信江州史君在，肯从篮轝见渊明。"
        ],
        "title": "病足王嘉甫见过",
        "id": "5d1c6766-d5b1-43b0-a931-9c07021b2a05"
    },
    {
        "author": "周孚",
        "paragraphs": [
            "陈稻那能白，寒炉或似红。",
            "云低将作雨，树老不禁风。",
            "流落身俱客，摧颓鬓已翁。",
            "相看一杯酒，老子不书空。"
        ],
        "title": "呈伯永",
        "id": "87b2fd28-e7bd-4de8-993e-d10e4dc2f40c"
    },
    {
        "author": "周孚",
        "paragraphs": [
            "旧岁元无几，余殃尚复留。",
            "从谁缩地脉，空自怨天囚。",
            "未有飞凫便，深怀得马忧。",
            "殷勤木上坐，与结百年游。"
        ],
        "title": "足病未愈",
        "id": "2ce55166-aca6-4004-bed4-95a4f6c7843e"
    },
    {
        "author": "周孚",
        "paragraphs": [
            "南去关河雪正深，尚烦归雁与传音。",
            "沄沄逝水经新岁，落落寒松只旧心。",
            "别后渼陂谁与赋，老来梁父不须吟。",
            "毁车杀马吾何敢，抱瓮相从老汉阴。"
        ],
        "title": "次韵寄日新",
        "id": "9d259f83-1f07-4dd4-b4c8-fda572775839"
    },
    {
        "author": "周孚",
        "paragraphs": [
            "寒衣袭夏絺，夕饭荐秋菊。",
            "吾家邑中黔，标致颇投俗。",
            "挽渠万牛难，得子一夔足。",
            "向来山林盟，相信不待卜。",
            "那知语离处，老树已重绿。",
            "匆匆一樽酒，鸡黍招近属。",
            "杯行子何在，小雨暗崖谷。",
            "富贵朝露晞，岁月流电速。",
            "怀哉十日饮，伤此千里目。",
            "徘徊黄金花，采采不盈掬。"
        ],
        "title": "与一二亲旧小饮有怀日新次其所寄诗韵寄之",
        "id": "575b8b85-6425-4661-97f7-988f94ecc303"
    },
    {
        "author": "周孚",
        "paragraphs": [
            "一龙一蛇玩世人，三沐三薰保家子。",
            "平时面交渠所憎，此日足音吾为喜。",
            "高标朔雪凛松桧，妙句春波泛苹芷。",
            "共惊骐骥甘伏枥，谁言嫱施羞倚市。",
            "袖中漫刺不复惜，自笑衰翁安致此。",
            "穷途相从蕙增叹，老语未尽罍先耻。",
            "要令清明遍奴隶，勿使光芒杂泥滓。",
            "一杯属子须勉旃，爱莫助之吾老矣。"
        ],
        "title": "德裕见过次旧所题隠轩韵谢之",
        "id": "d112c083-73e9-4796-a2ec-f7903e9b5aa2"
    },
    {
        "author": "周孚",
        "paragraphs": [
            "穷阎无邸报，病耳信涂传。",
            "黄鹄来严道，朱罴化羽渊。",
            "秋云那蔽日，夏潦漫稽天。",
            "叹息韦刘辈，牵连亦外迁。"
        ],
        "title": "二月即事",
        "id": "04350ab7-967d-4322-a183-6aec34fbce49"
    },
    {
        "author": "周孚",
        "paragraphs": [
            "经年旅食厌菖蔓，雪后征衣亦自单。",
            "忆子最怜三虎怒，爱渠欲挽万牛难。",
            "向来老笔那容弃，此去尘冠尚可弹。",
            "败絮不温吾自尔，一杯浊酒御春寒。"
        ],
        "title": "赠耿介邦石",
        "id": "1a85b757-9857-4ff0-8981-30f851b83da9"
    },
    {
        "author": "周孚",
        "paragraphs": [
            "石翁山边初见子，僧宝遗珠无乃是。",
            "当年不负澄观诗，晚岁还供玉川米。",
            "河润九里人所传，我穷累渠今溘然。",
            "秋风宿草荒墓田，再来阿练吾无缘。"
        ],
        "title": "哭智棻上人",
        "id": "5007084b-6df2-4d83-b1ad-a9c0e8c03be8"
    },
    {
        "author": "周孚",
        "paragraphs": [
            "得自海南天，修来治历年。",
            "聊为佛陀供，岂上燄摩缘。",
            "俗垢元无染，心珠要自圆。",
            "他年如许寿，不负赵州禅。"
        ],
        "title": "以蛮菩提数珠送王嘉甫",
        "id": "a571de79-3f72-4242-b4bc-b7b0bdca3d1d"
    },
    {
        "author": "周孚",
        "paragraphs": [
            "江县明寒食，书斋老秃翁。",
            "衰怀元自异，胜践偶然同。",
            "渚柳丝丝绿，山桃树树红。",
            "阿连不在眼，愁满夕阳中。"
        ],
        "title": "寒食日与郭积之郊行饮中怀日新时春寒甚二首  其一",
        "id": "7788f295-b21e-4c28-a237-533d6903a6b5"
    },
    {
        "author": "周孚",
        "paragraphs": [
            "貂狐犹夙债，饧粥有佳招。",
            "共觅竹间寺，更寻溪上桥。",
            "平湖认龙目，断岭记蜂腰。",
            "笑度荒陂去，风吹酒半消。"
        ],
        "title": "寒食日与郭积之郊行饮中怀日新时春寒甚二首  其二",
        "id": "cd8138ab-f477-4ce2-a7f2-88b4aa1ce375"
    },
    {
        "author": "周孚",
        "paragraphs": [
            "忽忽三看斗柄回，迩来病鹤已摧颓。",
            "乞医耆域吾方尔，问疾毗耶子合来。",
            "叹息赤髭浑似旧，喜懽青眼不徒开。",
            "何时趺坐寒窗下，共听崩崖万壑雷。"
        ],
        "title": "度上人自闽中来",
        "id": "70c76cbf-e0b7-45c5-a8fe-344e2e399440"
    },
    {
        "author": "周孚",
        "paragraphs": [
            "匆匆饷子一杯茶，老眼蒙笼似有花。",
            "莫倚淫坊现摩诘，便望神呪御登伽。"
        ],
        "title": "调赵双融居士二首  其一",
        "id": "a85a5026-eabc-44b7-adc6-95fc9aeb0714"
    },
    {
        "author": "周孚",
        "paragraphs": [
            "平生不领魔宫女，此老今参欲界禅。",
            "莫道贫无卓锥地，只今家有散花天。"
        ],
        "title": "调赵双融居士二首  其二",
        "id": "43df89aa-c44f-4ab2-984f-f1a0f8f0b088"
    },
    {
        "author": "周孚",
        "paragraphs": [
            "渺渺城东路，焦仙有旧庐。",
            "尝闻大雄谶，真合懒融居。",
            "贫病飘流际，艰难问讯初。",
            "一庵容听法，吾老合捐书。"
        ],
        "title": "寄焦山圜禅师二首  其一",
        "id": "1b97b9ec-0cb5-4ac7-9bc7-e1d98066e2bc"
    },
    {
        "author": "周孚",
        "paragraphs": [
            "忆昨扁舟去，春江渌水波。",
            "相逢一瞬顷，所得万金多。",
            "妙解忘羁绊，初心寄琢磨。",
            "灵山他日会，为记老头陀。"
        ],
        "title": "寄焦山圜禅师二首  其二",
        "id": "c83962ab-5d5d-4b30-b3c3-20245178414d"
    },
    {
        "author": "周孚",
        "paragraphs": [
            "子家本南燕，我籍亦东鲁。",
            "天涯两沦落，迁徙无定所。",
            "一朝闻剥啄，三岁想眉宇。",
            "跫然转蓬地，剩欲相就语。",
            "风帆不贷人，索别遽如许。",
            "子才于用多，蓄眼吾未覩。",
            "布衣诸生耳，而乃中健武。",
            "恢恢猎德网，取士倍于古。",
            "韩间宁负秦，晋材仍用楚。",
            "由余初不弃，况子自中土。",
            "匆匆一杯酒，吾为子起舞。"
        ],
        "title": "送王季裴往行在",
        "id": "33612af5-6d69-4a15-852e-7f9fb695de21"
    },
    {
        "author": "周孚",
        "paragraphs": [
            "一杯浊酒泼春缸，喜向灯前见老庞。",
            "倾坐清谈信冰玉，传家妙语更澄江。",
            "此时杜老钱三百，何日虞卿璧一双。",
            "闻道平生同学友，半驱箱马踏逢逢。"
        ],
        "title": "赠谢德瞻",
        "id": "6c04808c-5e5a-4bf2-a048-29c09f0834de"
    },
    {
        "author": "周孚",
        "paragraphs": [
            "好在东吴客，归期尚未闻。",
            "已看梅里月，可忆蒜山云。",
            "仕路虽投剑，诗坛定策勋。",
            "他年一盂饭，扶耒待君分。"
        ],
        "title": "寄日新",
        "id": "f6cfd6e0-33c4-4d0a-984d-30a11a708dd4"
    },
    {
        "author": "周孚",
        "paragraphs": [
            "阿连清标真拔俗，人道妙年能顾曲。",
            "那知晚岁厌嚣尘，归种寒花伴幽独。",
            "西湖绝境天为破，东阁新诗手亲录。",
            "泽门之晳何足道，相对风擂两冰玉。",
            "今年还问破山禅，老树骎骎子当熟。",
            "定将妙语绝根源，可但闲房丽花木。",
            "平生最怜三虎怒，老境真成一夔足。",
            "何当幞被过君家，共挽长条醉酃渌。"
        ],
        "tags": [
            "西湖"
        ],
        "title": "题日新梅室向在杭日所居有此今迁居虞山矣禅房花木深常建题虞山寺诗也虞山旧名破山",
        "id": "440c0f82-bb74-4dd0-ad7c-b9eae858bf1b"
    },
    {
        "author": "周孚",
        "paragraphs": [
            "日吾来此居，时已闻子名。",
            "堕地骥騄俊，破壳陵伽鸣。",
            "过我不惮劳，琳琅照柴荆。",
            "图史备商榷，辞章叹纵横。",
            "夤缘托末契，岁月今峥嵘。",
            "相望百里远，尚记十载情。",
            "袖中河梁句，规摹汉西京。",
            "赏子圭璧姿，愧我蜩蛩声。",
            "城麋反见迫，欲语还自惊。",
            "斯文煨烬余，作者夷跖并。",
            "苦苣不耐秀，泾流自为清。",
            "差池百年内，望子为长城。",
            "已知蓄积富，更在淘汰精。",
            "君看上岁田，宁可卤莽耕。",
            "石槃久则穿，誓勿寒此盟。",
            "床头有浊酒，会与子同倾。"
        ],
        "title": "崔仲才问诗于予作此赠之",
        "id": "12eb315b-5afb-4722-8812-aebbb827b886"
    },
    {
        "author": "周孚",
        "paragraphs": [
            "棘人元自瘦，况复病相侵。",
            "钟赵妖犹昔，岐雷术谩今。",
            "昏昏药应倦，忽忽日殊深。",
            "安得詹何辈，澜翻慰此心。"
        ],
        "title": "大疫闻德厚病虽少愈而苦未能愈",
        "id": "4e8fce38-0d8b-4de1-a8b7-3c1bb031f256"
    },
    {
        "author": "周孚",
        "paragraphs": [
            "顷年来卜西里居，知与吾子同枌榆。",
            "赵郎过我问信初，袖中售子所著书。",
            "短牋小字纷蚍蜉，我初读之意魁梧。",
            "闻若不识深愧渠，惊风翩翩下履凫。",
            "握手正自山泽癯，短人虽短才则殊。",
            "囊中锥见难须臾，如君精悍谁能如。",
            "反以一饭先老夫，穷年翰墨同染濡。",
            "当时此约何可渝，岁月忽忽霜生须。",
            "空房肺疾愁相如，跫然叩户今则疎。",
            "斯文缀缉谁助余，颠沛望子一臂扶。",
            "前村雨足瓜芋区，向日敝庐新粪除。",
            "祝子来过勿踌躇，堆床败简翻蠹鱼，共倒浊酒羹瓠壶。"
        ],
        "title": "德裕久不见过赋此诗邀之",
        "id": "407bb5c7-ab95-4870-9f79-c7a0374cb1d6"
    },
    {
        "author": "周孚",
        "paragraphs": [
            "老矣木居士，苍皮今几围。",
            "轮囷卧涧壑，吾与汝同归。"
        ],
        "title": "戏题枯木",
        "id": "8ed94c71-2735-47b2-875b-1398e9ad67b4"
    },
    {
        "author": "周孚",
        "paragraphs": [
            "视世崔郎一吷，反予赵子三隅。",
            "千里看两鸿鹄，一诗重百车渠。"
        ],
        "title": "赠仲才子和六言二首  其一",
        "id": "09c029b7-5236-4adc-91ee-d2e9928bb245"
    },
    {
        "author": "周孚",
        "paragraphs": [
            "著论信子真辈，疾恶真元叔徒。",
            "雕龙固擅当世，希骥不应老夫。"
        ],
        "title": "赠仲才子和六言二首  其二",
        "id": "ab78703c-be58-43a6-a604-9aa6e50b2ce8"
    },
    {
        "author": "周孚",
        "paragraphs": [
            "吾生较此翁，已落二纪后。",
            "一时偶蹉跌，千载难邂逅。",
            "悠悠牂柯水，冉冉峨眉云。",
            "自恨诗语拙，莫慰沉湘魂。"
        ],
        "title": "题豫章先生像予尝作看云图诗二首  其一",
        "id": "e66a68ad-b65a-4591-9924-d2474cfec309"
    },
    {
        "author": "周孚",
        "paragraphs": [
            "今朝开此图，英气尚髣髴。",
            "酌予中郎酒，酹此浪仙佛。",
            "束发守孤学，触事多骂讥。",
            "九原不可作，吾老欲安归。"
        ],
        "title": "题豫章先生像予尝作看云图诗二首  其二",
        "id": "5c561543-0697-41c3-b163-82dc5c473bd2"
    },
    {
        "author": "周孚",
        "paragraphs": [
            "阅人固无多，每为子倾倒。",
            "虽非矍铄翁，竟是鲜健老。"
        ],
        "title": "以老骥伏枥志在千里为韵作八小诗赠伯永  其一",
        "id": "c24f8d96-9c98-43ec-ac7d-8ce395f931bb"
    },
    {
        "author": "周孚",
        "paragraphs": [
            "收驹汧渭间，谁识此老骥。",
            "伏枥我何伤，著鞭渠可畏。"
        ],
        "title": "以老骥伏枥志在千里为韵作八小诗赠伯永  其二",
        "id": "ecf920c9-3952-40ca-9c57-da52e11c6fd8"
    },
    {
        "author": "周孚",
        "paragraphs": [
            "抵寒唯粗絺，调饥但晚粟。",
            "切勿笑此翁，此翁吾所伏。"
        ],
        "title": "以老骥伏枥志在千里为韵作八小诗赠伯永  其三",
        "id": "ed9d3868-8023-4d4a-ba0a-2ee6e8037a31"
    },
    {
        "author": "周孚",
        "paragraphs": [
            "行须置町畦，禅要著槽枥。",
            "覆我千日酒，面君九年壁。"
        ],
        "title": "以老骥伏枥志在千里为韵作八小诗赠伯永  其四",
        "id": "a13dd36b-b024-45ac-bc77-f8ebf3768eaa"
    },
    {
        "author": "周孚",
        "paragraphs": [
            "忽忽把臂间，各不负初志。",
            "渊明荷锄翁，子云执戟史。"
        ],
        "title": "以老骥伏枥志在千里为韵作八小诗赠伯永  其五",
        "id": "648a5601-54bd-41e2-9b45-b8795e95f0bd"
    },
    {
        "author": "周孚",
        "paragraphs": [
            "澂心秋月明，触事浮云坏。",
            "凫鹤置勿论，凡楚竟谁在。"
        ],
        "title": "以老骥伏枥志在千里为韵作八小诗赠伯永  其六",
        "id": "a66c4688-3001-4f87-ad6e-fdc840f778bb"
    },
    {
        "author": "周孚",
        "paragraphs": [
            "不取禾三百，同笺偈八千。",
            "归欤建德国，吾马不须鞭。"
        ],
        "title": "以老骥伏枥志在千里为韵作八小诗赠伯永  其七",
        "id": "cdfa9cc8-50ca-4881-b8e6-2108ad25184f"
    },
    {
        "author": "周孚",
        "paragraphs": [
            "人生老戒贪，金隄捍河水。",
            "他年渝此约，何面视邑里。"
        ],
        "title": "以老骥伏枥志在千里为韵作八小诗赠伯永  其八",
        "id": "1f5e009f-b478-42f4-a67b-b3fa05ed75a7"
    },
    {
        "author": "周孚",
        "paragraphs": [
            "覆块初惊绿未苏，转头飞雪上斋盂。",
            "腥咸此际宁愁子，餠拓今年不负吾。",
            "蜀豉加盐还记否，湘蒿荐筯有诗无。",
            "为君一洗南烹恶，从此儒仙莫怨臞。"
        ],
        "title": "今秋麦大熟北客所愿也戏作诗寄王季裴",
        "id": "cc712ada-70ca-4a57-8040-614f52b6977d"
    },
    {
        "author": "周孚",
        "paragraphs": [
            "汗垢不可耐，晚凉眉始开。",
            "孤筇信步去，老袂觉风来。",
            "惊犬那须尔，痴蚊安在哉。",
            "寥寥初月上，却照老夫回。"
        ],
        "title": "晚步",
        "id": "20341448-0021-4249-a246-5d5e83dafde2"
    },
    {
        "author": "周孚",
        "paragraphs": [
            "三吴望百越，霜鹘亦逡巡。",
            "叠叠山愁客，涔涔瘴迫人。",
            "老慵吾自厌，声闻子当频。",
            "莫作飘流想，寒梅不负春。"
        ],
        "title": "与游子卿别久矣比闻其调官端州有怀其人二首  其一",
        "id": "640e3b8b-dc2a-4607-881d-dc5dc8db8463"
    },
    {
        "author": "周孚",
        "paragraphs": [
            "子宦高要去，扁舟早晚回。",
            "曾逢归雁否，几见堕鸢来。",
            "老去腰犹折，谁能毂少推。",
            "他年相遇处，吾马亦虺隤。"
        ],
        "title": "与游子卿别久矣比闻其调官端州有怀其人二首  其二",
        "id": "c06a3c82-f3a6-402d-8ab8-109537f5edab"
    },
    {
        "author": "周孚",
        "paragraphs": [
            "长号西山云，见子单阏夏。",
            "孤生九死余，相遇天所借。",
            "崎岖易寒暑，荏苒问田舍。",
            "流萍忽复散，皓月耿清夜。",
            "孤筇子何往，征马吾屡跨。",
            "空余碧云诗，十袭閟兰麝。",
            "匡庐富清景，得子更增价。",
            "他年东林游，吾犹厕陶谢。"
        ],
        "tags": [
            "庐山"
        ],
        "title": "怀显上人时在江州次其旧所作诗韵寄之己卯夏予始识之于城西王氏坟庵",
        "id": "e7a6a5b8-7b9f-4fe2-88bb-051afe5620fc"
    },
    {
        "author": "周孚",
        "paragraphs": [
            "绿树阴阴噪莫蝉，雀罗门户更萧然。",
            "平生流辈今谁在，乡里衣冠子最贤。",
            "老境幸逢倾盖语，畏途当记说车篇。",
            "荷锄端欲相随去，却恨初无二顷田。"
        ],
        "title": "寄汤朝美",
        "id": "4e6ec78d-ca4f-4d1c-94dd-a9137f05fa74"
    },
    {
        "author": "周孚",
        "paragraphs": [
            "踽踽身何向，飘飘意自佳。",
            "流年感秋燕，幽兴续晨鸦。",
            "朱墨终年累，江山著处家。",
            "寒泉无用汲，吾病不禁茶。"
        ],
        "title": "八月九日晨步至鹤林寺遇一上人",
        "id": "12a38b82-d5cf-4169-8a9b-ea0c0ac14a06"
    },
    {
        "author": "周孚",
        "paragraphs": [
            "万事纷纷一梦中，虚堂相对且从容。",
            "蛰龙老鹤知何往，社燕秋鸿喜再逢。",
            "陈迹只今空自记，莫年非子欲谁从。",
            "苍崖促辔还如许，孤负黄花酒一钟。"
        ],
        "title": "张彦勋自建康来相见留三宿而去且言李先生新亡张友圣俞之亡久矣",
        "id": "03b13685-53b0-4152-9baf-f75b3caada1f"
    },
    {
        "author": "周孚",
        "paragraphs": [
            "卧病久不出，四郊霜叶红。",
            "摧颓元属我，鲜健不知翁。",
            "莫惜书频寄，深思酒一中。",
            "移心未得法，君去亦匆匆。"
        ],
        "title": "病起怀陈道人",
        "id": "718f360f-879f-4e90-a49d-0eba8e0e8771"
    },
    {
        "author": "周孚",
        "paragraphs": [
            "诗来君马叹玄黄，正坐盐车道路长。",
            "倒壑枯槎无复绿，并巖残菊尚余香。",
            "眼看落日还应眩，心对寒溪却暂凉。",
            "昔日维摩君记否，迩来衰病亦怀乡。"
        ],
        "title": "崔子虚以公檄出籴作诗寄叶伯永且言其道途之艰因次韵以寄",
        "id": "94514bc3-0da1-4f3e-89c3-e3b899536608"
    },
    {
        "author": "周孚",
        "paragraphs": [
            "浊酒青灯语夜深，短琴相与作南音。",
            "当时怀越悲庄舄，此日游吴忆季心。",
            "日莫饥鸦无定止，天寒孤雁自悲吟。",
            "遥怜策杖苍烟外，舍北梅花正背阴。"
        ],
        "title": "再次深字韵寄日新",
        "id": "231f53f8-8cd5-490b-9689-a7d0757ed071"
    },
    {
        "author": "周孚",
        "paragraphs": [
            "光风转芳树，子向毗陵去。",
            "霜风振枯荄，子自海陵来。",
            "悠悠万里江，一苇安可杭。",
            "浮杯不作难，子亦石肺肠。",
            "文章一小技，知我独子耳。",
            "食贫强折腰，此复愧于子。",
            "草草具一餐，芋火对嬾残。",
            "孤筇勿遽往，岁莫方沍寒。"
        ],
        "title": "喜陈道人自泰州来作此诗留之",
        "id": "fe877b8d-efa7-4b60-8cb8-0bc5ee076f1c"
    },
    {
        "author": "周孚",
        "paragraphs": [
            "阳虚已宜病，冬疠复参同。",
            "老耳时吹雨，羸躯未可风。",
            "昔鍼空自验，今檄竟谁工。",
            "制帽狐皮在，儿童勿笑翁。"
        ],
        "title": "头风",
        "id": "77569dc0-198b-44f1-a347-ce7757054408"
    },
    {
        "author": "周孚",
        "paragraphs": [
            "夙疴苦牵缠，旧学久废忘。",
            "闭门老叔夜，慵惰古无上。",
            "朋知音问绝，正复相觖望。",
            "独余思子心，砥柱阅寒浪。",
            "作书往问讯，闻子亦微恙。",
            "深怜三医勤，却叹五鬼妄。",
            "新诗勤讽诵，渠魄自应丧。",
            "吾侪晓天星，齿发已非壮。",
            "羁孤寡会合，尚复困此障。",
            "冲风战寒林，落日翳叠嶂。",
            "轩车何来迟，为子倒家酿。"
        ],
        "title": "再寄汤朝美",
        "id": "5e746c91-e846-4a61-8403-706b88a6a322"
    },
    {
        "author": "周孚",
        "paragraphs": [
            "涉世殊无味，言诗粗有芽。",
            "尔能明瑟僩，吾不惮车斜。",
            "老管元江苇，寒牋更蜀麻。",
            "因书寄痴叔，剩为乃翁夸。"
        ],
        "title": "命瞻录近诗寄日新",
        "id": "a96c636a-77d6-4fdf-8626-cec516313b8b"
    },
    {
        "author": "周孚",
        "paragraphs": [
            "舣舟洞庭三日雪，一梦十年今白发。",
            "君家此图忽堕前，便拟寒流泛秋叶。",
            "玉花淅淅纷长空，征鸿不度天无风。",
            "批巖暗水咽哀玉，并溪古木僵寒铜。",
            "李成不生郭熙死，问君今世谁能此。",
            "羣儿丹铅较形似，我识此翁非画史。",
            "坐来正复腼我颜，试问倦鸟何时还。",
            "少文已老尘埃间，从翁乞我松陵山。"
        ],
        "tags": [
            "洞庭湖"
        ],
        "title": "游元著作江天莫雪图赠朱元礼要余赋",
        "id": "3388aa14-400b-42d8-a932-236c8e615c72"
    },
    {
        "author": "周孚",
        "paragraphs": [
            "冲寒索去一何忙，当日诗盟忍遽忘。",
            "薄宦于人信箕斗，老怀惟子不参商。",
            "自怜胜日方悬榻，好趁春风便促装。",
            "弱岁宦心虽浄尽，新年佛法要商量。"
        ],
        "title": "正月五日寄陈道人",
        "id": "f277fc1e-5330-4003-8109-d6a383ad8488"
    },
    {
        "author": "周孚",
        "paragraphs": [
            "不作马前拜，肯为牛下歌。",
            "穷途食蘗易，荒岁啗瓜多。",
            "士固难推挽，渠仍不揣摩。",
            "黄禾起羸马，叹息奈君何。"
        ],
        "title": "赠伯永",
        "id": "55332177-0e4c-4432-acf4-7f0a3c352bae"
    },
    {
        "author": "周孚",
        "paragraphs": [
            "知君投老竟谁逢，摩度罗城宿契同。",
            "妙语幸陪三日款，病怀顿失十年穷。",
            "向时尺鷃嗟渠辈，今日冥鸿信此翁。",
            "莫惜平生太玄草，君山元自识扬雄。"
        ],
        "title": "奉寄满足窟主王雅州所居也",
        "id": "717a63ce-8fa9-47a3-8280-078614deba07"
    },
    {
        "author": "周孚",
        "paragraphs": [
            "漕河千里流，十日可往返。",
            "风帆昼夜至，子独音问罕。",
            "平生锥画沙，落纸龙蛇满。",
            "不应孟公豪，直作叔夜懒。",
            "岂云附炎热，正恐厌衰散。",
            "交游半鬼箓，老病仅余喘。",
            "久为后辈玩，智与发俱短。",
            "征书子勿怪，炙手借余暖。",
            "向时苏季子，坚操石可转。",
            "迩来亦效颦，烦子更推挽。",
            "并将百篇诗，慰此昏病眼。"
        ],
        "title": "寄日新并柬苏庭藻时在秀州",
        "id": "ca8f47cc-789d-4d3b-9e6d-b4584c68e205"
    },
    {
        "author": "周孚",
        "paragraphs": [
            "子来始晨炊，饭麋语未尽。",
            "丰钟九秋鸣，历历有余韵。",
            "朞年不见子，子学乃顿进。",
            "吾州士冀北，子实千里骏。",
            "缅怀十载语，至此方尽信。",
            "滔滔大河流，可借九里润。",
            "衰年旧学废，得安阙亲近。",
            "明窗两趺坐，日永失余困。",
            "世情贫更薄，吾货老亦钝。",
            "得与田苏游，从今复何恨。"
        ],
        "title": "闾丘仲时清晨见过作此诗遗之",
        "id": "4f943b3c-9f45-49ea-94e4-7c79f049e03e"
    },
    {
        "author": "周孚",
        "paragraphs": [
            "顷年闻子名，蹀躞天马驹。",
            "初疑但秦豪，岂料还鲁儒。",
            "理当久骞腾，术业谁不如。",
            "尚淹惠文冠，更读城旦书。",
            "一语不相应，屡捋猛虎须。",
            "长松表寒林，信与萝茑殊。",
            "尘埃堛胸次，一见气少苏。",
            "念子如孤云，漠漠天一隅。",
            "肮脏固当尔，颠沛谁为扶。",
            "子看独鹤归，睢盱有羣乌。",
            "勉旃太行路，勿令摧子车。"
        ],
        "title": "赠杨德隽",
        "id": "6b7b7bb7-25c2-4a92-8289-1e659af3f023"
    },
    {
        "author": "周孚",
        "paragraphs": [
            "幽忧忽忽未能除，浊酒相逢辄倩沽。",
            "老语参同真石友，高怀一见只臞儒。",
            "当时共叹辽东鹤，此日还思叶县凫。",
            "老柳吹绵春有几，会须重醉紫琼腴。"
        ],
        "title": "寄东观聂道士",
        "id": "1beeea3d-1cdf-4a99-ae2a-5a97fa1ecb8b"
    },
    {
        "author": "周孚",
        "paragraphs": [
            "风流杨伯起，相遇紫髯城。",
            "逸思何轩豁，高怀更坦平。",
            "秦冠空自累，汉赋几时成。",
            "莫作敲榜想，鸳鸯亦易惊。"
        ],
        "title": "戏赠杨德骏",
        "id": "4cf3cbee-d5fd-44e2-acb9-deee5c9e28a6"
    },
    {
        "author": "周孚",
        "paragraphs": [
            "相从尝恨十年迟，握手匆匆每日疑。",
            "风艇烟帆还此日，隙灯篱井定何时。",
            "试看子学犹难售，须信吾穷未易医。",
            "千里同风杜夫子，可能时寄弹丸诗。"
        ],
        "title": "送廷藻兼呈楚州通守杜丈",
        "id": "a3cbd38c-5fab-46a0-92ea-ecefe64aa305"
    },
    {
        "author": "周孚",
        "paragraphs": [
            "老去休嗟见事迟，苏郎有语不当疑。",
            "惊看渠学非前日，悔奉公游已后时。",
            "褦襶只今还自笑，膏肓从昔更谁医。",
            "时花俚服空争巧，须信人间自有诗。"
        ],
        "title": "次前韵呈杜丈",
        "id": "71685dd7-2cbc-41f4-951b-920a3a120b98"
    },
    {
        "author": "周孚",
        "paragraphs": [
            "短章韵埙箎，大篇谐韶濩。",
            "诗中晏平仲，执鞭所欣慕。",
            "相望一水远，匏系未得去。",
            "轩车贲穷巷，闾里亦惊误。",
            "向时苏季子，尝有过情誉。",
            "轻身先匹夫，岂不以渠故。",
            "茅簷一席地，坐语西日莫。",
            "袖中石鼎诗，未出吾已惧。",
            "十年风雅学，狭径多窘步。",
            "譬如策驽跛，行此九折路。",
            "书须圯下得，禅有鼇山悟。",
            "祈公不惜口，更举末后句。"
        ],
        "title": "谢杜丈见过",
        "id": "06096c72-1e38-4786-9fcc-24155e49e6c7"
    },
    {
        "author": "周孚",
        "paragraphs": [
            "愔愔山月照峨眉，未暇西游鬓已丝。",
            "胜日来陪巨卿友，莫年亲见德云师。",
            "解除须发元非错，肯老山林更自奇。",
            "趺坐绳床两无语，此心真有几人知。"
        ],
        "title": "同范三哥访鉴长老鉴犍为人而挂锡金山",
        "id": "b047fe74-7033-4ed7-8607-96226fdfe4ba"
    },
    {
        "author": "周孚",
        "paragraphs": [
            "君行社燕前，老意倍凄然。",
            "离思秋声里，归程夕照边。",
            "久藏和氏璧，行著祖生鞭。",
            "为语同门友，吾贫亦去年。"
        ],
        "title": "口占送汪元章兼柬述之同年",
        "id": "81a6421b-48b5-4b5b-998f-4d5c61921e17"
    },
    {
        "author": "周孚",
        "paragraphs": [
            "弱岁元知有此翁，寸莛尝记昔舂容。",
            "贞元名士浑无几，正始遗音仅此逢。",
            "别后篇章应自课，老来伏腊定谁供。",
            "飞鸿过尽空回首，倦客新年更自慵。"
        ],
        "title": "有怀杜丈仲微",
        "id": "4759cf49-ef78-4462-868f-11f483a68a1a"
    },
    {
        "author": "周孚",
        "paragraphs": [
            "此郎笔力如江汉，收卷波澜作此嬉。",
            "三叹方惊永嘉末，两章还到建安时。",
            "祗知妙语能祛疟，可悟虚名不疗饥。",
            "同病同忧有如此，向来吾亦蠹鱼痴。"
        ],
        "title": "次韵德裕",
        "id": "ac43974b-c96b-46d3-9a71-1049670d1617"
    },
    {
        "author": "周孚",
        "paragraphs": [
            "不厌屠龙学，吾衰祇见公。",
            "勤如袁伯业，清甚陆龟蒙。",
            "身健何妨老，诗工莫厌穷。",
            "要为千岁托，试判一生功。"
        ],
        "title": "题刘元畸书舍",
        "id": "a0e956de-fedd-416f-b213-92cea2593387"
    },
    {
        "author": "周孚",
        "paragraphs": [
            "天公殊愦愦，此语不须疑。",
            "已失黔娄妇，还亡伯道儿。",
            "孤亭时一恸，行路不胜悲。",
            "会倩韶钧手，重为楚些词。"
        ],
        "title": "刘氏慈义亭",
        "id": "7fdf4dad-e58e-462e-98d6-9deb4e642557"
    },
    {
        "author": "周孚",
        "paragraphs": [
            "与翁家世俱东鲁，不记翁游曾到楚。",
            "看翁写此六幅图，怪翁笔力能如许。",
            "孤烟合处渔著村，老雁归时帆入浦。",
            "丹枫翻翻江气寒，莫雪初晴山月吐。",
            "杜陵野老经行处，度支病郎用心苦。",
            "惟翁妙思自暗同，楚玉何曾识神女。",
            "信知胸中著云梦，不止豪端挟风雨。",
            "祇今小纸弄姿态，气韵酸寒终愧古。",
            "蜀山秦树各异状，所向一律人笑汝。",
            "谁能为证张与吴，十年此病翁今无。"
        ],
        "title": "题游元著潇湘晚景图",
        "id": "7294287b-1b60-4ad3-b208-4e6e7747e7d5"
    },
    {
        "author": "周孚",
        "paragraphs": [
            "踏遍荆吴鬓欲华，梦中烟雨暗三巴。",
            "白盐赤米犹能饭，碧巘清流便当家。",
            "子党昔谁怜范叔，吾门今始识刘叉。",
            "鸒斯贼食虽堪笑，相祝无劳置齿牙。"
        ],
        "title": "秦士史庆臣好诗而喜侠饮之酒而赠以是诗",
        "id": "61ff9e42-2598-481b-81a0-b76d6cc02701"
    },
    {
        "author": "周孚",
        "paragraphs": [
            "政简官多暇，刑清狱屡空。",
            "尝从父老语，俱话使君功。",
            "鸿宝宁资汝，黄麻正待公。",
            "仁人自宜寿，天意与民同。"
        ],
        "title": "陈季陵侍郎生日二首  其一",
        "id": "18a2d7fd-07c3-4272-904b-8d9d5cc142e9"
    },
    {
        "author": "周孚",
        "paragraphs": [
            "圣世唐虞际，公才稷契间。",
            "清仍能律俗，直更不容奸。",
            "比岁频分阃，今年定赐环。",
            "从来香案吏，合自广桑山。"
        ],
        "title": "陈季陵侍郎生日二首  其二",
        "id": "6437b221-2bf5-431e-b8b8-86bab89f1f54"
    },
    {
        "author": "周孚",
        "paragraphs": [
            "韩时孤愤客，楚境独醒翁。",
            "莫景还谁似，高怀只子同。",
            "已亡千日醉，可更十年穷。",
            "吴稻新舂白，犹堪慰转蓬。"
        ],
        "title": "史庆臣止酒",
        "id": "eadb2dd6-e13c-4037-972c-46126604ac4e"
    },
    {
        "author": "周孚",
        "paragraphs": [
            "独鹤投林畏莫鸦，向时入蜀强刘巴。",
            "瘴乡自古难为客，老境无人不念家。",
            "一饭肯来从我觅，百钱何惜为君叉。",
            "粗缯大布差安稳，莫学渠侬戏虎牙。"
        ],
        "title": "庆臣和巴字韵见遗复次韵",
        "id": "469cfda9-d996-4c72-912b-0086a642628a"
    },
    {
        "author": "周孚",
        "paragraphs": [
            "君才元落落，吾语只平平。",
            "意广真堪笑，情亲却自惊。",
            "瘦筇殊未到，短笛为谁横。",
            "肺病虽羸甚，犹能倒屣迎。"
        ],
        "title": "次汤士美送蔡季任韵寄士美二首  其一",
        "id": "dd47ee98-825d-43ce-91da-ff26d0a572aa"
    },
    {
        "author": "周孚",
        "paragraphs": [
            "洮湖南北路，投老始来游。",
            "少作三年别，当为二顷谋。",
            "间关元遍历，衰谢合归休。",
            "更问西庄友，能容此客不。"
        ],
        "title": "次汤士美送蔡季任韵寄士美二首  其二",
        "id": "b0a74624-d695-4bcc-8e49-d916cfa673f3"
    },
    {
        "author": "周孚",
        "paragraphs": [
            "寒江不疗风雅渴，一读新诗黑华发。",
            "鸣冈雏凤固自谐，历块名驹宁复蹶。",
            "十年韬缩不愿售，须信柙藏定干越。",
            "昔人羁穷正坐此，落落君心抵金铁。",
            "蛰虫欲作雷破柱，大胜秋蛩吊寒月。",
            "猗那清庙君所知，莫学杜陵老翁穷彻骨。"
        ],
        "title": "次韵士美求予旧诗之句",
        "id": "90824198-dbc7-4ec6-bc20-c53f215754be"
    },
    {
        "author": "周孚",
        "paragraphs": [
            "阅子西山遗墨，爱渠东周故家。",
            "欲与俱鸣此日，只今老眼昏花。"
        ],
        "title": "次韵邵公济六言三首赠史千史自云尝从邵学  其一",
        "id": "c604b53e-140f-4aad-9974-89ce5fb531f1"
    },
    {
        "author": "周孚",
        "paragraphs": [
            "学须有委有源，约略为君一言。",
            "淳夫迂叟旧客，无己醉翁嫡孙。"
        ],
        "title": "次韵邵公济六言三首赠史千史自云尝从邵学  其二",
        "id": "7b5ae34b-9683-408f-8d73-ba473973f157"
    },
    {
        "author": "周孚",
        "paragraphs": [
            "贮腹古文奇字，发箧长歌短行。",
            "挽子纵谈今夕，小风时动帘旌。"
        ],
        "title": "次韵邵公济六言三首赠史千史自云尝从邵学  其三",
        "id": "8f592da4-fa54-4d0b-9f43-48219daa0e74"
    },
    {
        "author": "周孚",
        "paragraphs": [
            "君家堂下锦千堆，老眼春风亦快哉。",
            "胜日久孤三径约，浃辰深愧两书来。",
            "公租已办应多暇，家酿重开定几回。",
            "会挽蜀狂成一醉，莫嗔屐齿破苍苔。"
        ],
        "title": "寄汤朝美",
        "id": "0c4d9c8e-f2d3-4b34-a3a3-bae5c44ef6d2"
    },
    {
        "author": "周孚",
        "paragraphs": [
            "愤时胆如斗，论事须磔猬。",
            "阅人习熟中，见子差吐气。",
            "十年卧岷峨，一芥视富贵。",
            "只今五穷迫，叹息一饱未。",
            "子才固崎嵚，渠眼亦髣髴。",
            "黄金贱钟期，此语可歔欷。",
            "中山两公子，好义吾所畏。",
            "深憎泾渭杂，屡斥蜩螗沸。",
            "尺书独唤子，如子亦差慰。",
            "相从一语合，肯顾百金费。",
            "孤松危欲死，莫惜加灌溉。",
            "向来监河侯，吾惭可胜讳。"
        ],
        "title": "史庆臣贫甚汤朝美士美以书招之作诗以饯其行",
        "id": "c4a8336d-3da2-418a-b327-e9c1b3927b32"
    },
    {
        "author": "周孚",
        "paragraphs": [
            "诗似梅翁不易当，公今后出更专场。",
            "自来不数王杨辈，平处犹参沈鲍行。",
            "梅柳作新还此际，江山增重信吾乡。",
            "会须乞取飞霞佩，老藉犹能与颉颃。"
        ],
        "title": "次韵陈丈陈丈宣城人欧公诗云共防梅老敌难当",
        "id": "e57ca827-cb88-47cd-9ba8-763ac50be98e"
    },
    {
        "author": "周孚",
        "paragraphs": [
            "匆匆别后已经年，堂下新篁又长鞭。",
            "何日来成渼陂集，只今空寄陕郊篇。",
            "封丘正自妨吾乐，畏垒谁能识子贤。",
            "俱坐先秦古书累，吾侪流落本非天。"
        ],
        "title": "次韵苏庭藻见寄庭藻所居号竹堂",
        "id": "84ec3fb9-2590-4be1-8238-eaf394111d5b"
    },
    {
        "author": "周孚",
        "paragraphs": [
            "往时百仞山，丹楼丽朝日。",
            "江天富佳致，收揽不遗一。",
            "匆匆熙丰事，电往那可诘。",
            "故基谁为徙，胜槩从此失。",
            "如窥一面网，反随三凌室。",
            "幽怀鬰尘雾，老眼暗髹漆。",
            "虽云一牛鸣，每至辄悔出。",
            "使君改筑意，正欲名称实。",
            "丁丁斤斧功，趁此玄月毕。",
            "扁榜照华榱，仍须此翁笔。"
        ],
        "title": "登多景楼分楼高天一握为韵得一字楼非旧址惟东面可眺三隅暗甚时方改作榜称米元章书盖伪也语寺僧当易之",
        "id": "cb0ab750-e5d5-48fb-b523-a4c1fc94fdcb"
    },
    {
        "author": "周孚",
        "paragraphs": [
            "蜿蜒一径踏苍龙，趁此霜林叶未红。",
            "翠壁嘘云疑欲雨，沧江翻浪故多风。",
            "凄凉遗事从谁问，邂逅清游与子同。",
            "会向诗翁觅新句，落霞孤鹜本非工。"
        ],
        "title": "步至石翁山送江亭下赠同游是山予意昔有石姓居之今说怪甚",
        "id": "5e9ca012-195b-417a-b99e-2b1fdd610b50"
    },
    {
        "author": "周孚",
        "paragraphs": [
            "两屦下峨岷，旧闻渠可人。",
            "相逢老史族，仍是少公亲。",
            "浊酒能浇月，新诗不负春。",
            "旁观还伎痒，吾亦捧心颦。"
        ],
        "title": "次韵史康时见赠",
        "id": "40ee6441-73a5-42e4-a1fb-7c7b9dcb6806"
    },
    {
        "author": "周孚",
        "paragraphs": [
            "兹山耸孤秀，正自惬公心。",
            "顿觉天能近，都亡地可临。",
            "烟江殊衮衮，霜柳尚沉沉。",
            "但恨无陶谢，芳醪只独斟。"
        ],
        "title": "次知府侍郎九日登送江亭韵",
        "id": "bbfa8393-acd1-42cd-b2b6-77b87d4f2de6"
    },
    {
        "author": "周孚",
        "paragraphs": [
            "我屋与君室，济河南北州。",
            "相逢楚天晚，却看蜀江流。",
            "老境浑能迫，妖氛竟未收。",
            "何时一廛地，归种故园秋。"
        ],
        "title": "寄辛幼安二首  其一",
        "id": "5899f43e-3f35-458b-84e3-f60eed37a360"
    },
    {
        "author": "周孚",
        "paragraphs": [
            "别去才三月，人来已两书。",
            "老怀多弛旷，厚意独勤渠。",
            "共叹飘流际，能收谤骂余。",
            "春风绿林壑，还伫短辕车。"
        ],
        "title": "寄辛幼安二首  其二",
        "id": "6e38105d-551f-47e8-be38-30a00f8462d0"
    },
    {
        "author": "周孚",
        "paragraphs": [
            "二年五经过，子亦倦行役。",
            "踵门觅一廛，正尔不能得。",
            "穷愁侵两鬓，无酒洒胸臆。",
            "见溺不解援，我空三叹息。"
        ],
        "title": "次韵程道徽三首  其一",
        "id": "c5f71c67-4ef0-47c0-a9f6-656ba2eaebe7"
    },
    {
        "author": "周孚",
        "paragraphs": [
            "子家江滥觞，还送江入海。",
            "凄凄兕虎叹，屈指已十载。",
            "饥唯三韭足，寒止一衲在。",
            "试问十二宫，从来谁主宰。"
        ],
        "title": "次韵程道徽三首  其二",
        "id": "83aa53a9-7d4c-4970-992a-7581dc7f7536"
    },
    {
        "author": "周孚",
        "paragraphs": [
            "宿草被三径，呼儿不须锄。",
            "从来驷马客，肯顾蜗牛庐。",
            "那知倾盖交，向我情不疎。",
            "惜无一端绮，报子双鲤鱼。"
        ],
        "title": "次韵程道徽三首  其三",
        "id": "50d99512-cbb4-4832-b22e-60b97019be36"
    },
    {
        "author": "周孚",
        "paragraphs": [
            "小室颇修洁，短窗亦虚明。",
            "仇书岂不佳，念汝翻怆情。",
            "忆昨干元初，春风被簷楹。",
            "炙背俯晴轩，铿然读书声。",
            "忽起四方志，遽作千里行。",
            "别来四寒暑，归计犹未成。",
            "买桂炊白玉，崎岖客都城。",
            "两鬓不受愁，应已白发生。",
            "斗粟能几何，终年费经营。",
            "短鞭望马腹，我亦饥寒并。",
            "老怀少机械，世路多沟坑。",
            "安得沮溺田，与子穷岁耕。"
        ],
        "title": "夜坐怀日新",
        "id": "bd9cc858-a937-4e69-8af7-d6ce83041fd8"
    },
    {
        "author": "周孚",
        "paragraphs": [
            "城外长淮绿渺弥，此行聊复雁门踦。",
            "边烽已息何妨醉，民讼全希尚可诗。",
            "昭代声名方此振，中年离别未须悲。",
            "溧阳老尉还天幸，政自扳援得退之。"
        ],
        "title": "送杜丈仲微赴山阳倅",
        "id": "63021547-d171-4166-adb7-b3a7c9f9ae4e"
    },
    {
        "author": "周孚",
        "paragraphs": [
            "鬰鬰东冈柏自青，惜无大药驻颓龄。",
            "忽惊优孟重来楚，但怪苏耽却姓丁。",
            "千里自来须骥騄，两豪于子信螟蛉。",
            "隙驹岁月那容玩，老语从今便当铭。"
        ],
        "title": "亡友高伯庸滑稽玩世屡与人忤而见余则加敬人共怪之亡八年矣今庆臣风度大略相似而所忤所敬又极同也感叹之余次庆臣韵赠庆臣",
        "id": "19eb433b-5684-4538-806d-c132c07467e3"
    },
    {
        "author": "周孚",
        "paragraphs": [
            "今时颍川守，往日太丘翁。",
            "已革因循弊，兼收抚字功。",
            "民言方颂此，天意曲酬公。",
            "莫把彭籛比，恐非斟雉同。"
        ],
        "title": "陈使君生日二首  其一",
        "id": "305668fa-6887-4faf-be6d-50a5b86a1fc2"
    },
    {
        "author": "周孚",
        "paragraphs": [
            "控鲤云烟外，钓龙溪水边。",
            "遗踪犹可见，故老不虚传。",
            "道岂容捐物，功须解补天。",
            "看渠落公后，纵健只臞仙。"
        ],
        "title": "陈使君生日二首  其二",
        "id": "ed26363e-0f13-488d-835b-8843840dda26"
    },
    {
        "author": "周孚",
        "paragraphs": [
            "使长河作酥酪，真赤手揽象犀。",
            "斯文谁解捉搦，此老大能滑稽。"
        ],
        "title": "读刘丈元畸四传戏题二首  其一",
        "id": "e8c1b6fb-dfdb-4a71-a49f-81ebd548c74b"
    },
    {
        "author": "周孚",
        "paragraphs": [
            "知音止老柳州，如君亦奚斯流。",
            "真复烦管城子，端不数下邳侯。"
        ],
        "title": "读刘丈元畸四传戏题二首  其二",
        "id": "998a50af-3173-42dd-a55e-195894df5d34"
    },
    {
        "author": "周孚",
        "paragraphs": [
            "百丈寒巖塔，孤篷倦客船。",
            "来迎十里外，相识五年前。",
            "天迥方斜日，林深忽暝烟。",
            "平生戒三宿，为汝复凄然。"
        ],
        "title": "丙戌重五后一日予与同舟三人游虎丘庚寅岁予亦以是日至枫桥望虎丘塔迫日莫叹息而去",
        "id": "47f421a0-6b0c-49f1-af0a-4649a81db433"
    },
    {
        "author": "周孚",
        "paragraphs": [
            "破壁荒垣谁解新，渠侬方向阿师勤。",
            "遥知竖拂拈椎处，不负青山起白云。"
        ],
        "title": "送鉴老住禾山二首  其一",
        "id": "d443db9d-6ba8-4240-b1fb-c15358e796b5"
    },
    {
        "author": "周孚",
        "paragraphs": [
            "黄流渺渺独浮杯，俊鹘冲天亦快哉。",
            "玉麈谈玄他日事，不妨兼带此山来。"
        ],
        "title": "送鉴老住禾山二首  其二",
        "id": "f52f83f7-c630-49ec-a35e-4f22fe59d062"
    },
    {
        "author": "周孚",
        "paragraphs": [
            "力田不罪岁，吾犹识斯人。",
            "气清色坦夷，可畏还可亲。",
            "五年鹿门游，莫辨主与宾。",
            "老屋每下榻，寒庖屡分珍。",
            "人生会合难，朝吴莫燕秦。",
            "忽随湖雁去，坐见江梅春。",
            "沧波与天连，音问何由频。",
            "向来燕居室，萧然淡无尘。",
            "簿书换清谈，叹息生一贫。",
            "新阳革故岁，我复效此颦。",
            "吾人亦何事，政愧祁孔宾。",
            "何时此山南，得与翁并邻。"
        ],
        "title": "独游因胜有怀苏丈信臣时任衡州幕予明年亦官淮上矣",
        "id": "b94dfd94-7204-411f-82af-88a21c902f05"
    },
    {
        "author": "周孚",
        "paragraphs": [
            "小雨催春杏半红，转头庭户已秋风。",
            "刘桢昔病虽差愈，侯喜今诗竟未工。",
            "瘦马羸僮还自笑，绿尊黄菊定谁同。",
            "十年塞耳人间语，剩欲从公一破聋。"
        ],
        "title": "寄仲微杜丈",
        "id": "009ab678-a4c3-40e5-81c0-b5b748dc23a5"
    },
    {
        "author": "周孚",
        "paragraphs": [
            "嶷嶷陈夫子，高名天壤间。",
            "读书能妙斲，行己有深闲。",
            "句法窥唐杜，文章规汉班。",
            "九原埋玉树，遗简仰高山。"
        ],
        "title": "题后山集后次可正平韵  其一",
        "id": "e6a96849-34e6-414e-9550-b3ed78e724ca"
    },
    {
        "author": "周孚",
        "paragraphs": [
            "甚美元非恶，嗟公堕此间。",
            "真为四君次，可厌七年闲。",
            "汴泗空千载，晁何仅一班。",
            "凄凉大阳履，埋没若河山。"
        ],
        "title": "题后山集后次可正平韵  其二",
        "id": "6f28258d-8b0b-4f91-ad25-8360194587be"
    },
    {
        "author": "周孚",
        "paragraphs": [
            "每憎鸡荩谷，自许凤鸣冈。",
            "论事方刘向，修文遽卜商。",
            "高名宁泯没，老意自凄凉。",
            "叹息褚中惠，此生那可忘。"
        ],
        "title": "哭员著作",
        "id": "8cb3af0e-acaa-4ae1-9dca-ffa69cdb43f0"
    },
    {
        "author": "周孚",
        "paragraphs": [
            "登临才昨日，时序亦匆匆。",
            "败幕无巢燕，寒空有断鸿。",
            "老怀空对月，病骨不禁风。",
            "远水澄寒练，令人忆谢公。"
        ],
        "title": "登普照山有怀宛陵陈丈侍郎二首  其一",
        "id": "76421062-6958-4c01-9056-77c7c9f7d01e"
    },
    {
        "author": "周孚",
        "paragraphs": [
            "遥闻宛陵老，犹寄梵王宫。",
            "获稻虽终亩，诛茅未毕工。",
            "斯文元有托，吾道岂终穷。",
            "莫作居东想，君王识郑崇。"
        ],
        "title": "登普照山有怀宛陵陈丈侍郎二首  其二",
        "id": "5a05ead9-c92a-4120-9b1c-6815e14c50c9"
    },
    {
        "author": "周孚",
        "paragraphs": [
            "富贵移人或望尘，独于衰病却情亲。",
            "澜翻未听渠侬语，肮脏悬知我辈人。",
            "正续黄粱今日梦，敢寻紫陌向时春。",
            "三年两踏蓬蒿径，此客他时不是新。"
        ],
        "title": "邓才卿同年两顾敝庐病睡不克见别后次庭藻送行韵谢之",
        "id": "844a6dff-ce7a-4404-8d7b-8e9ed4b2c525"
    },
    {
        "author": "周孚",
        "paragraphs": [
            "羣书讽诵不离口，君才岂止王季友。",
            "力探千载自青眼，智效一官今白首。",
            "三年拄颊京江上，车如鸡栖马如狗。",
            "旁人窃叹君则笑，一哄从来有奇偶。",
            "椎鼓发船忽复去，聚散匆匆一翻手。",
            "泾川绿涨三百里，试脱征衣濯尘垢。",
            "人间至计只樗栎，身外虚名本箕斗。",
            "君归更问且过翁，富贵何如一杯酒。"
        ],
        "title": "送刘元畸解官归宣城兼问讯侍郎陈丈",
        "id": "19b1ffb4-97a6-4516-8adf-04ef16b39fa4"
    },
    {
        "author": "周孚",
        "paragraphs": [
            "一日抵三岁，子行踰十旬。",
            "昔如宫应商，今若参与辰。",
            "力挽殊未来，叹息寒江滨。",
            "附书双鲤鱼，沧波正奫沦。",
            "平生金石交，如子不数人。",
            "饱更松桂秋，不羨桃李春。",
            "向来相期处，可但髯绝伦。",
            "一朝忽去眼，那能不酸辛。",
            "悠悠世网中，双鬓各已新。",
            "岂无耦耕约，奈此离别频。",
            "富贵朝露耳，莫负头上巾。",
            "归来建德国，与子同问津。"
        ],
        "title": "寄史伯强",
        "id": "e0670690-5aab-4163-972c-28c52fc2a9db"
    },
    {
        "author": "周孚",
        "paragraphs": [
            "扁舟渺渺入平湖，秋叶经霜半已无。",
            "不是幽林欠残雪，为君题作剡溪图。"
        ],
        "title": "戏题小庵画轴三首  其一",
        "id": "57d630db-fab4-48fd-b0be-568da0e7de54"
    },
    {
        "author": "周孚",
        "paragraphs": [
            "一落絷维中，永别啸云友。",
            "秋月耿寒林，时来梦中否。"
        ],
        "title": "戏题小庵画轴三首  其二",
        "id": "d703983c-58ff-463e-921e-df279c4b71c7"
    },
    {
        "author": "周孚",
        "paragraphs": [
            "当时饿鸱箭，惊皇无复魂。",
            "困卧阶下草，深愧主人恩。"
        ],
        "title": "戏题小庵画轴三首  其三",
        "id": "69681d6e-79f5-4dd5-a0f9-24c7ed22aa57"
    },
    {
        "author": "周孚",
        "paragraphs": [
            "箪瓢从古亦山雌，叹息渠侬定可师。",
            "挽士真难九牛尾，酬君谁可五羊皮。",
            "过逢政自艰难际，感慨俱非少壮时。",
            "樗散郑虔官益冷，得钱沽酒不须疑。"
        ],
        "title": "次韵侯彦康",
        "id": "3a9964ed-3b22-4446-8c04-fff8ae88ebc3"
    },
    {
        "author": "周孚",
        "paragraphs": [
            "卖药长安市，退藏三十秋。",
            "来从阿戎语，始与德公游。",
            "一别俄黄壤，遥怜尚黑头。",
            "心知漆灯在，应为此翁留。"
        ],
        "title": "朱毅夫挽词",
        "id": "4be95d22-1870-458a-a625-7823c63b1ba4"
    },
    {
        "author": "周孚",
        "paragraphs": [
            "西风掠面不胜尘，老欲从君自濯薰。",
            "两意未成还忤俗，一饥相迫又离羣。",
            "只今参佐须孙楚，何日公卿属范云。",
            "节物关心那可别，断红疎绿正春分。"
        ],
        "title": "送辛幼安",
        "id": "8d86ea57-df75-4a83-9973-872b9db6603f"
    },
    {
        "author": "周孚",
        "paragraphs": [
            "读书策新功，子久勗此课。",
            "蒲梢籋寒云，了不见坎轲。",
            "深怀浃背耻，但欲袖手坐。",
            "新诗忽来辱，快读起疲懦。",
            "还疑正始在，欲突黄初过。",
            "斯文未易到，吾党真可贺。",
            "向来豫章法，政复如此作。",
            "钮头三寸泽，子质况黄稬。",
            "只今百尺的，已见一矢破。",
            "更期十载后，凛凛谁子奈。",
            "耆年日凋丧，我亦老寒饿。",
            "奇穷不自惜，乃复珍此货。",
            "但恐黄禾空，子驹谁秣莝。"
        ],
        "title": "次韵彦康",
        "id": "b2c53c06-02d8-437c-abaa-3d4213205ea2"
    },
    {
        "author": "周孚",
        "paragraphs": [
            "凄凉元祐几遗民，邂逅京江两病身。",
            "阮籍莫年唯可醉，扬雄平日固当贫。",
            "久知丘壑须吾党，晚喜箪瓢有若人。",
            "同识嵇公更谁在，仲任虽健鬓如银。"
        ],
        "title": "赠顿昂伯高兼简王丈公瑞顿尝识先君",
        "id": "bf9b3123-f877-4e3f-91d2-6747b29ccfec"
    },
    {
        "author": "周孚",
        "paragraphs": [
            "江皋追送仅踰旬，节物俄惊一度新。",
            "西涧潮生还值雨，南山雪尽正逢春。",
            "遥知风韵如前辈，可有篇章忆故人。",
            "拟向瑯琊问幽事，两翁遗迹未埃尘。"
        ],
        "title": "寄辛滁州",
        "id": "9ee9f15a-69fa-4aff-a996-3f2a857f9e8d"
    },
    {
        "author": "周孚",
        "paragraphs": [
            "落魄山阳市，悲歌独子听。",
            "相过常出日，小住亦翻星。",
            "此际心还折，何方鬓解青。",
            "一杯寒食酒，相与记沉冥。"
        ],
        "title": "次韵庭藻留王用宾韵别赵楚才",
        "id": "8126cc39-6a83-4214-bcf2-af5aa4339381"
    },
    {
        "author": "周孚",
        "paragraphs": [
            "匆匆掠面只黄沙，行尽孤城不见花。",
            "政是江南好时节，暖风吹柳欲藏鸦。"
        ],
        "title": "离山阳戏次庭藻韵简叔异二首  其一",
        "id": "a7622597-3ed5-4920-9c9d-735232ae0763"
    },
    {
        "author": "周孚",
        "paragraphs": [
            "去日寒亭尚有梅，归来已过海棠开。",
            "叩门剥啄家人笑，惊怪安西老友回。"
        ],
        "title": "离山阳戏次庭藻韵简叔异二首  其二",
        "id": "f8661806-e2d9-401b-bcca-bf8dcc9a0e35"
    },
    {
        "author": "周孚",
        "paragraphs": [
            "君才秀吾乡，真可歌大雅。",
            "疏通信而静，少有似君者。",
            "十年卧墙东，樲棘笑梧槚。",
            "摩挲怀中璧，顾我知者寡。",
            "一朝籋云去，始骇天下马。",
            "宁如不祥金，未铸先跃冶。",
            "煌煌汉家业，条画待董贾。",
            "皇文阅石室，秘署向金马。",
            "飞腾吾敢羨，拙艺真毁瓦。",
            "出处判殊涂，归耕弋阳野。"
        ],
        "title": "寄朝美",
        "id": "5cfcec5c-b5d1-4704-b823-8b1d4dfe2ca3"
    },
    {
        "author": "周孚",
        "paragraphs": [
            "妙语富停蓄，高标邈巉巖。",
            "半面逆旅中，知子固不凡。",
            "语离今几时，岁月如惊帆。",
            "南谯再相遇，黄尘扑征衫。",
            "握手互叹息，白发不可芟。",
            "吾侪与世疎，触事俱殽函。",
            "饥鹰久已疲，狡兔方自毚。",
            "二顷可以休，此意神所监。",
            "纵复落痴钝，犹应免贪馋。",
            "一语子可思，病马愁辔衔。",
            "寄语同社人，吾将老寒巖。"
        ],
        "title": "赠王南仲",
        "id": "6945e23e-f58d-4c7a-9dc5-642266ab0b25"
    },
    {
        "author": "周孚",
        "paragraphs": [
            "挽袂小徘徊，秋风菊正开。",
            "方惊鸥可狎，忽与雁同回。",
            "老干元如腊，衰怀久已灰。",
            "丹砂未得诀，伫子寄方来。"
        ],
        "title": "道士刘先觉之金陵",
        "id": "71148105-3d48-4870-b9aa-297d264b7eb8"
    },
    {
        "author": "周孚",
        "paragraphs": [
            "匆匆一席地，劳子数追寻。",
            "厚意嗟虚辱，衰年愧不任。",
            "高怀元淡薄，妙语不崎嵚。",
            "老桧千寻直，寒泉百尺深。",
            "世方憎落落，吾自畏骎骎。",
            "生计贫非病，羁穷古亦今。",
            "未须悲龃龉，直可付呻吟。",
            "谁复明兹事，深思话此心。",
            "空垂老任钓，莫辩伯牙琴。",
            "试采南山蕨，同君洁釜鬵。"
        ],
        "title": "次韵答李清宇姜德光",
        "id": "02b9adac-acf9-4dfa-b5d5-54f0b2d81ce1"
    },
    {
        "author": "周孚",
        "paragraphs": [
            "向君官升今复滁，十年两地无此儒。",
            "喧啾蹇吃方一区，君自鹄白渠自乌。",
            "士安门人有挚虞，斯文灰冷今复苏。",
            "胸次与古真合符，鄙夫濩落世所无。",
            "逃禅政自萦瓠壶，岂有笔力凌三都。",
            "老伧人方笑玄谟，愧君清坐客歌呼。",
            "君才如鲁我则邾，气味莫间沂与洙。",
            "甲辰虽俱那得如，苍髯直干霜不枯。",
            "归来破屋从绳枢，飞腾付君吾敢谀。"
        ],
        "title": "次韵奉答杨判官继甫",
        "id": "7c0ea8d8-c540-44f3-9237-114b23b8972d"
    },
    {
        "author": "周孚",
        "paragraphs": [
            "君家即墨君，不与世同调。",
            "紫云覆寒冰，色与质俱妙。",
            "谁知穷荒地，尤物来越徼。",
            "探囊忽见畀，此事出吾料。",
            "隋珠暗投处，叹息真可吊。",
            "物生各有用，瑚琏荐清庙。",
            "君才两汉余，妙句出长啸。",
            "吾衰亦粗尔，老语世不要。",
            "摩挲冰玉质，自庆还自谯。",
            "愿君为追琢，勿令研空笑。"
        ],
        "title": "谢端砚辛滁州幼安",
        "id": "5d90d3b0-01fd-46a9-a945-43509223ac80"
    },
    {
        "author": "周孚",
        "paragraphs": [
            "金陵望京江，与子俱异乡。",
            "以胶投漆中，非子吾谁望。",
            "平生山林愿，儿乳宁可断。",
            "招子独不来，同谁弋凫雁。",
            "乖离念存没，一饭再三歇。",
            "往者十年梦，在者千里别。",
            "寄声问平安，此去何时还。",
            "炽火暖浊酒，此盟安可寒。"
        ],
        "title": "次韵史伯强",
        "id": "ab7a4bc0-680b-423b-9613-67629dff47a0"
    },
    {
        "author": "周孚",
        "paragraphs": [
            "治世才难得，公生瑞圣朝。",
            "高怀元稷契，异骨更松乔。",
            "骥騄须千里，鹓雏合九霄。",
            "明年东府宴，相与记今朝。"
        ],
        "title": "赵漕生日  其一",
        "id": "9c38e4b0-698a-4892-b7c7-401bb4e5e5c6"
    },
    {
        "author": "周孚",
        "paragraphs": [
            "名族仍前辈，高才更望郎。",
            "经年滞龙节，数日冠鹓行。",
            "白鹤开新历，青黏屏旧方。",
            "春风柳条绿，传赐看勾芒。"
        ],
        "title": "赵漕生日  其二",
        "id": "a4c68f5f-4fbb-406d-809e-2f240dc5a3cc"
    },
    {
        "author": "周孚",
        "paragraphs": [
            "两骑并驱争欲前，两骑舍矢俱应弦。",
            "一骑挥挝一负箭，一骑力挽弓初圆。",
            "寒风潇潇沙漠漠，封豨可擒熊可搏。",
            "汉家飞将未出关，政使渠侬专此乐。",
            "君不见往年胡瓌写此图，宛陵诗翁最爱渠。",
            "戏将醉墨作长句，岁月政当嘉祐初。",
            "故家文物今星散，老笔凭谁辩真赝。",
            "胡儿走马大梁城，对君此画空三叹。"
        ],
        "title": "金山海书记寄七骑",
        "id": "29dca7af-73ae-4508-be65-3df81082ab41"
    },
    {
        "author": "周孚",
        "paragraphs": [
            "乘轺西去定何人，惊倒吴侬政要君。",
            "平日比肩空绛灌，此行知已有华勋。",
            "不令残孽终烦国，信是高才可冠军。",
            "锋猬斧螗当著语，病夫今岁懒于文。"
        ],
        "title": "次韵赣州知府陈侍郎二首前篇寄幼安后篇寄季陵  其一",
        "id": "0a23a453-52a1-40ce-baeb-31f3a23405c9"
    },
    {
        "author": "周孚",
        "paragraphs": [
            "朝班数日待归来，又醉凌虚百尺台。",
            "两岁虽为汝曹福，一州那尽此翁才。",
            "只今音问踰千里，何日登临共一杯。",
            "宣室受厘知已久，问公藏缩独何哉。"
        ],
        "title": "次韵赣州知府陈侍郎二首前篇寄幼安后篇寄季陵  其二",
        "id": "b82419c4-6b67-49d7-b991-7cc13a22ccc9"
    },
    {
        "author": "周孚",
        "paragraphs": [
            "芒种逢花已自难，瑞云攒处凭栏干。",
            "烦君问取同州例，一干三花奏牡丹。"
        ],
        "title": "高邮知军觅芍药一枝五花三绝  其一",
        "id": "ecc493c9-7aa1-4fe7-952d-19350019e29c"
    },
    {
        "author": "周孚",
        "paragraphs": [
            "蜀锦团圞照眼明，游蜂乍见亦须惊。",
            "君知此种来何处，花萼楼中五弟兄。"
        ],
        "title": "高邮知军觅芍药一枝五花三绝  其二",
        "id": "1a208730-a2e4-47d5-b76e-fc74dc8a846c"
    },
    {
        "author": "周孚",
        "paragraphs": [
            "泾川游女汉宫妃，压倒渠侬金带围。",
            "吾府只今虚席在，栈羊酾酒送公归。"
        ],
        "title": "高邮知军觅芍药一枝五花三绝  其三",
        "id": "ffab2179-92d5-4de2-a5f2-7398b844f957"
    },
    {
        "author": "周孚",
        "paragraphs": [
            "飞鸢跕跕瘴烟中，叹息渠侬伎已穷。",
            "欹壑老松真耐久，燎原荒草易成空。",
            "危机可畏浑如此，庄语能听只有公。",
            "已识柴车胜朱毂，快来相就北窗风。"
        ],
        "title": "寄辛幼安",
        "id": "ea106a3d-a760-4192-bb35-b041c84ac7c5"
    },
    {
        "author": "周孚",
        "paragraphs": [
            "一贫那可忍，子亦老夫如。",
            "晚岁难忘禄，生平误信书。",
            "相逢搔首处，共是折腰初。",
            "莫作高常侍，狂歌忆孟诸。"
        ],
        "title": "送陈唐卿尉繁昌二首  其一",
        "id": "500dc4b2-f930-4ba3-a816-8e2fdbee0bc0"
    },
    {
        "author": "周孚",
        "paragraphs": [
            "老笔倦场屋，今年方自如。",
            "无为堕丹墨，可便废诗书。",
            "妙质嗟谁似，修涂记此初。",
            "摩挲和氏璧，吾语亦礛诸。"
        ],
        "title": "送陈唐卿尉繁昌二首  其二",
        "id": "6682a3f4-4ca8-4ffc-b3dc-566a6292499d"
    },
    {
        "author": "周孚",
        "paragraphs": [
            "鲜卑语熟更琵琶，渠向人前亦自夸。",
            "棐几明窗那可负，喜君能记鲁东家。"
        ],
        "title": "题彭氏韦经堂  其一",
        "id": "824882b4-1546-46cb-90df-a4814456e38e"
    },
    {
        "author": "周孚",
        "paragraphs": [
            "公圭侯印照乡闾，到了扶阳只汉儒。",
            "不向师门论官阀，未知回赐可无殊。"
        ],
        "title": "题彭氏韦经堂  其二",
        "id": "e53ad2b4-ec8a-4cde-9521-d138a23bf1be"
    },
    {
        "author": "周孚",
        "paragraphs": [
            "风历寒窗竹自鸣，老谈还得片时醒。",
            "挽君小住君知否，恐有楞伽未了经。"
        ],
        "title": "天宁寺清宇壁间韵",
        "id": "c08e8bec-463a-4a14-8a5c-94fccd3ba273"
    },
    {
        "author": "周孚",
        "paragraphs": [
            "急景不可驻，十年无好怀。",
            "飘流还此日，团聚且吾侪。",
            "短日衣衫尽，寒云雨雪偕。",
            "昏灯照清夜，安得酒如淮。"
        ],
        "title": "与王南仲李清宇夜坐十二月八日大雨",
        "id": "42921b59-6b15-404f-bcd8-58a6c66d21ef"
    },
    {
        "author": "周孚",
        "paragraphs": [
            "不见尊前两友生，流年欲尽不胜情。",
            "寒窗孤坐风初定，短策同来雪正晴。",
            "浊酒只今俱入务，新诗从此试寻盟。",
            "黄尘掠面无佳思，乞得逢君眼便明。"
        ],
        "title": "喜清宇伯强自外县归",
        "id": "841801ff-a42d-426a-a194-e97196a19e1f"
    },
    {
        "author": "周孚",
        "paragraphs": [
            "浮云过眼只斯须，兀兀粘黐政笑渠。",
            "万事悟来俱蚁穴，一官随处是蘧庐。",
            "已知要路真聊尔，试问高怀竟孰如。",
            "老树扶疎真可爱，因君又欲感归欤。"
        ],
        "title": "题滁倅燕丈文伯蘧庐",
        "id": "71e59b0c-e496-4d33-9f9a-70c1d489d3b2"
    },
    {
        "author": "周孚",
        "paragraphs": [
            "求道固多岐，我马玄以黄。",
            "耳闻老叔度，欲聚三月粮。",
            "今日复何幸，得上君子堂。",
            "医门不拒疾，请试囊中方。"
        ],
        "title": "以黄公金华伯五字为韵上黄仲秉侍郎  其一",
        "id": "4be0a1c0-02cb-47fc-aece-0830f42ba3f3"
    },
    {
        "author": "周孚",
        "paragraphs": [
            "先朝盛文物，最盛元祐中。",
            "我生百年后，深思附冥鸿。",
            "人欲天不违，今复识此翁。",
            "何以知其然，风味如长公。"
        ],
        "title": "以黄公金华伯五字为韵上黄仲秉侍郎  其二",
        "id": "956b9e44-b1a6-478a-be35-7de09ce388c3"
    },
    {
        "author": "周孚",
        "paragraphs": [
            "古货不易售，八荒孰知音。",
            "零落子云书，尘埃伯牙琴。",
            "我戆久病此，属公听呻吟。",
            "可笑朱汗漫，屠龙费千金。"
        ],
        "title": "以黄公金华伯五字为韵上黄仲秉侍郎  其三",
        "id": "6a96171c-38a6-4706-b948-fcb74a1285e8"
    },
    {
        "author": "周孚",
        "paragraphs": [
            "硬语斡地轴，奇辞拔鲸牙。",
            "向来豫章公，一洗空百家。",
            "此灯不可传，公实优昙华。",
            "银河会可穷，从公丐灵槎。"
        ],
        "title": "以黄公金华伯五字为韵上黄仲秉侍郎  其四",
        "id": "3f97a86a-27fb-470c-94f5-4c3583458971"
    },
    {
        "author": "周孚",
        "paragraphs": [
            "名如九鼎重，笔有万钧力。",
            "甘从颍川最，厌就承明直。",
            "顷时未承颜，既见有矜色。",
            "归语同舍生，吾几类河伯。"
        ],
        "title": "以黄公金华伯五字为韵上黄仲秉侍郎  其五",
        "id": "1e36e80e-c573-417b-aafb-39464a427971"
    },
    {
        "author": "周孚",
        "paragraphs": [
            "匆匆永阳城，别我正月尾。",
            "当时已念子，山路石磊磈。",
            "只今再相见，霜风凋百卉。",
            "长年走道路，煖席能得几。",
            "信知书作祟，可但穷有鬼。",
            "殚精谩屠龙，适周终履豨。",
            "欹危不少慑，叹息子亦伟。",
            "倒囊欲振子，吾事真不避。",
            "西州老次公，采掇到葑菲。",
            "肯令霜雪干，凋丧杂蒲苇。",
            "子才正牢落，我意空愤悱。",
            "勉旃无多谈，寒醅绿如蚁。"
        ],
        "title": "赠杨文伯",
        "id": "369c9b94-869c-4e7b-9381-8f231968fb4c"
    },
    {
        "author": "周孚",
        "paragraphs": [
            "丁年不负短檠灯，中岁危涂屡折肱。",
            "自古诗人固屯蹇，喜公今日少骞腾。",
            "遥知去路方收秫，预约来书定凿冰。",
            "勾漏丹砂能寄否，据床扶病发鬅鬙。"
        ],
        "title": "送杜仲微知容州",
        "id": "0d06573b-6cf6-438a-be63-505fff8fcd13"
    },
    {
        "author": "周孚",
        "paragraphs": [
            "旧识藤州簟，清寒惬病夫。",
            "深宜荐黄妳，真可配青奴。",
            "绝境无由致，衰年政此须。",
            "漫肤仍复汗，君记法曹无。"
        ],
        "title": "问杜叔异觅藤州簟",
        "id": "2f930fb5-4697-4b62-ad86-46ac01451b9d"
    },
    {
        "author": "周孚",
        "paragraphs": [
            "叹息茶山老，知名四十年。",
            "惊看二龙在，喜有一灯传。",
            "厚礼惭虚左，微材许诣前。",
            "形神见公妙，闭口敢言禅。"
        ],
        "title": "呈曾秀州原伯二首  其一",
        "id": "5cd644c8-96a4-4036-ac46-2efd093f01c7"
    },
    {
        "author": "周孚",
        "paragraphs": [
            "古人不可见，此恨与生俱。",
            "平日轻余子，今年识大巫。",
            "迷涂方此困，羸瘵待公苏。",
            "换骨宁无法，聊烦举一隅。"
        ],
        "title": "呈曾秀州原伯二首  其二",
        "id": "81854b95-fb73-48bd-a33a-b362eae5c8ad"
    },
    {
        "author": "周孚",
        "paragraphs": [
            "食蓼不知厌，雕签踰十年。",
            "唯蕲一语契，不必万人传。",
            "凛凛元刘上，骎骎晋魏前。",
            "须烦三昧手，为变小乘禅。"
        ],
        "title": "次前韵答原伯二首  其一",
        "id": "25b2f2db-e9cc-4099-ba65-38db10fedc36"
    },
    {
        "author": "周孚",
        "paragraphs": [
            "涪翁所传法，皎与日星俱。",
            "举世沦燕说，看公走郑巫。",
            "至音常想像，戆腹谩模苏。",
            "安得空桑曲，相从奏坐隅。"
        ],
        "title": "次前韵答原伯二首  其二",
        "id": "ed099300-475c-4c49-bf70-120b1968decd"
    },
    {
        "author": "周孚",
        "paragraphs": [
            "莫云低处是江东，病眼凄迷夕照红。",
            "千里相望空咄咄，一书欲寄竟匆匆。",
            "已休心迹嚣尘外，更付功名笔研中。",
            "遥想家居老彭泽，晚年身世只僧同。"
        ],
        "title": "寄宛陵陈丈",
        "id": "67564f74-4c1b-43fd-af54-249d8261322a"
    },
    {
        "author": "周孚",
        "paragraphs": [
            "与世争春念已忘，道人还许寄斋房。",
            "草间翁仲真知己，试问曾经几度霜。"
        ],
        "title": "次韵印老别峰壁间枯木二首  其一",
        "id": "e16d0572-3db8-49c2-81f9-0b654da57b54"
    },
    {
        "author": "周孚",
        "paragraphs": [
            "耒阳祠宇渺天涯，幻事何须置齿牙。",
            "肯伴石翁林下客，优昙当有寄生花。"
        ],
        "title": "次韵印老别峰壁间枯木二首  其二",
        "id": "0fe60caf-3b3e-43a8-a9d2-8fcb67fd5089"
    },
    {
        "author": "周孚",
        "paragraphs": [
            "老禅真与世相忘，十载惊涛溅石房。",
            "指似贞心人不解，断槎素壁白如霜。"
        ],
        "title": "再次韵前篇属印禅师后篇属选上人二首  其一",
        "id": "5f5fceeb-bd28-4c9d-a00a-25867b956f05"
    },
    {
        "author": "周孚",
        "paragraphs": [
            "阿师曾入丹渊室，买马今年得锯牙。",
            "树倒藤枯渠解写，老夫真欲笑桃花。"
        ],
        "title": "再次韵前篇属印禅师后篇属选上人二首  其二",
        "id": "03dc709b-f885-48ee-85ab-20a571e5d4f6"
    },
    {
        "author": "周孚",
        "paragraphs": [
            "倏看半岭莫云张，无复烧空更夕阳。",
            "螟𧎬初逢辟邪玉，畦塍真有反生香。",
            "遥知涸泽还应涨，便觉炎风也自凉。",
            "回互凶丰一翻手，君看造物信难量。"
        ],
        "title": "次韵赵从之喜雨",
        "id": "7e137ba7-b6dd-47d1-bb7e-a5de4382e6bd"
    },
    {
        "author": "周孚",
        "paragraphs": [
            "召杜久不作，公来甫朞年。",
            "吾民亦何负，今公返三川。",
            "王命不可稽，无由挽公船。",
            "累累婴儿啼，政复来道边。",
            "惊鸿未安集，叹息渠可怜。",
            "公才岷峨秀，风度晋魏前。",
            "宜方次公驾，可拍叔度肩。",
            "兹行去中都，江月六上弦。",
            "虽云诸侯师，我意终欿然。",
            "孝友当处中，此翁那戍边。",
            "落日照归旌，春江动离筵。",
            "饯公野王筝，老泪如迸泉。"
        ],
        "title": "送黄侍郎仲秉赴泸南",
        "id": "82d4a507-a36c-4db5-a987-8d9497b2cf78"
    },
    {
        "author": "周孚",
        "paragraphs": [
            "长夏苦不佳，汤熨方少休。",
            "床头得新诗，恍若从子游。",
            "绚烂晚花秀，萦纡莫江流。",
            "寒蝉久聒耳，见此长鸣鸥。",
            "吾友苏季子，莫年专一丘。",
            "相从寄琢磨，喜子今得俦。",
            "隋珠荆文璧，子餽渠则酬。",
            "寄声问平安，忆此衰病不。",
            "亲交半九泉，老境集百忧。",
            "能来叙离阔，过是吾何求。"
        ],
        "title": "次韵寄士美",
        "id": "fd1468ee-20f4-4fe1-8384-b08578097287"
    },
    {
        "author": "周孚",
        "paragraphs": [
            "大汤陈元方，小汤许文休。",
            "向来京江岸，政作汝颍游。",
            "一随简书去，寒江自湍流。",
            "我瞻天际鸿，渠叹波上鸥。",
            "之子虽近交，襟怀亦林丘。",
            "缅惟两玉人，非子孰可俦。",
            "高标互晖映，妙语相应酬。",
            "鼎立照茅茨，何日能此不。",
            "句曲向荆溪，迁徙非所忧。",
            "得客三士间，衰年更何求。"
        ],
        "title": "再次韵赠从之并寄朝美士美",
        "id": "08958a03-eaea-4f25-8d0a-f2a66cd2a21e"
    },
    {
        "author": "周孚",
        "paragraphs": [
            "幽絃窈眇方秋蝇，和音条鬯俄春鶑。",
            "断冰哀玉俱入耳，听尽清商听清征。",
            "浮云敛尽江月明，不意莫耳闻此声。",
            "夷中知白骨已朽，后来如师亦希有。",
            "但忧曲古世罕听，那不少徇时人情。",
            "宁甘絃断挂壁角，缠声鹿鸣渠不学。"
        ],
        "title": "听环上人琴",
        "id": "6a5ad839-139c-4f45-8f14-e404856d41c1"
    },
    {
        "author": "周孚",
        "paragraphs": [
            "中岁厌乖隔，此行几挽裾。",
            "故交还去子，老境孰知予。",
            "雪屋传觞处，春波解缆初。",
            "相过每仓卒，欲留重踟蹰。",
            "身健宜加饭，官闲剩著书。",
            "它年赤车召，留眼看相如。"
        ],
        "title": "送俞君任",
        "id": "08ba79d5-8577-4e27-a5fc-def6eecda44a"
    },
    {
        "author": "周孚",
        "paragraphs": [
            "学子今方竹苇如，自怜老腹独空虚。",
            "短畦小摘犹能饭，荒径徐行可当车。",
            "世事从来多卤莽，吾侪何自有赢余。",
            "肯来蠹简同签整，却恐令君得异书。"
        ],
        "title": "次从之韵招从之",
        "id": "cdabdd33-752b-4c66-ac49-b539cfbc54f7"
    },
    {
        "author": "周孚",
        "paragraphs": [
            "酌公以京江潋灩之酒，寿公以海蕃氤氲之香。",
            "南山威凤下烟雾，北岳老松凌雪霜。",
            "十年阴功不胜纪，僵仆为苏痿为起。",
            "况复旌阳嫡孙子，火枣交梨固应尔。",
            "公衮元圭侍丹扆，不待渠侬菊潭水，千二百岁从今始。"
        ],
        "title": "许叔庸生日",
        "id": "3874a8c6-3896-496b-80be-c26af77f6930"
    },
    {
        "author": "周孚",
        "paragraphs": [
            "渠家五桂后，卜宅近青郊。",
            "老竹窗前干，寒松屋外梢。",
            "才抛汗脚袜，真得盖头茅。",
            "落日春山路，病夫还解包。"
        ],
        "title": "寄陈道人时在吕城窦氏庄",
        "id": "781aee1d-61ca-43fd-a525-eefa83005efa"
    },
    {
        "author": "周孚",
        "paragraphs": [
            "容南老守几时回，更拼重看江上梅。",
            "便热藤笙犹可漆，未寒筒布会须裁。"
        ],
        "title": "有怀陈杜二丈二首  其一",
        "id": "c25018b6-f352-44bb-8b54-e0d5d2a88be0"
    },
    {
        "author": "周孚",
        "paragraphs": [
            "寄语金陵汉郡丞，与谁同醉复同醒。",
            "不须吊古乌衣巷，且复寻春白下亭。"
        ],
        "title": "有怀陈杜二丈二首  其二",
        "id": "a901be0f-4028-4b47-8628-eb23b67b5c35"
    },
    {
        "author": "周孚",
        "paragraphs": [
            "送君城西原，春水今凿冰。",
            "两州灌瓜地，一往竟未能。",
            "衡门闭青苔，欲语谁复应。",
            "招邀西飞鸿，因得问寝兴。",
            "向时金华翁，与君尝伏膺。",
            "清谈尚尊俎，高标忽丘陵。",
            "梁木果尔摧，天理安可凭。",
            "吾侪鬼揶揄，可但世所憎。",
            "霜风拉枯桑，嘱君护茵凭。",
            "我病比复加，日饭那得升。",
            "残年卧闾巷，盛事望友朋。",
            "得见君奋飞，吾甘老薪蒸。"
        ],
        "title": "寄幼安",
        "id": "f2d5b1e9-3f53-4b45-aaf1-dd2023fd8150"
    },
    {
        "author": "周孚",
        "paragraphs": [
            "曲槛临烟雨，书来政独凭。",
            "断崖青自献，森树绿相仍。",
            "胜践吾方梦，长闲子未应。",
            "聊烦相佳处，衰老欲依僧。"
        ],
        "title": "次韵寄从之时闻游善权寺",
        "id": "aea3aecd-f214-4b35-b6fe-7539e86756bd"
    },
    {
        "author": "周孚",
        "paragraphs": [
            "此生毛发燎洪鑪，二竖骎骎更擣虚。",
            "恶剧方渠甚炮炙，残年非子已丘墟。",
            "较量绝艺真神似，惊怪羸骸却壮如。",
            "莫道何颙百无著，识君尝自十年初。"
        ],
        "title": "赠侯元英予病疗之而愈",
        "id": "d132bddb-cd2c-4a91-b0ca-775d2a146e23"
    },
    {
        "author": "周孚",
        "paragraphs": [
            "东坡戏作有声画，叹息何人为赏音。",
            "雨叶烟梢出新意，老夫知子用功深。"
        ],
        "title": "题所画梅竹二首  其一",
        "id": "869394fa-4dad-4ae2-b1d7-a984b495e625"
    },
    {
        "author": "周孚",
        "paragraphs": [
            "骎骎老境困埃尘，开卷霜林解笑人。",
            "画地馋涎君莫怪，十年魂断故园春。"
        ],
        "title": "题所画梅竹二首  其二",
        "id": "b4c0ba75-412d-4425-b0df-12a620f308b6"
    },
    {
        "author": "周孚",
        "paragraphs": [
            "吴门南望水漫漫，拟欲高飞欠羽翰。",
            "老境思渠甚饥渴，尺书烦子问平安。",
            "自知谱牒俱冰氏，敢厌班资但虱官。",
            "它日相逢吾有约，秋霜侵鬓折腰难。"
        ],
        "title": "次韵朱子代兼怀君任教授年兄二首  其一",
        "id": "47469b06-8658-4748-8e9e-606a4706cc4f"
    },
    {
        "author": "周孚",
        "paragraphs": [
            "粲粲新诗堕我前，夜深霜月照琼田。",
            "共惊败榻才三语，大胜尘编更十年。",
            "伏枥世谁怜老骥，浮空君自笑饥鸢。",
            "一穷似我那须怪，解困吾曹始是天。"
        ],
        "title": "次韵朱子代兼怀君任教授年兄二首  其二",
        "id": "d54f4f65-1387-4c40-aebb-b0b8016669db"
    },
    {
        "author": "周孚",
        "paragraphs": [
            "耕田畏秋旱，我老将奈何。",
            "清晨一叶舟，凌此万顷波。",
            "此岂我欲然，食口如鴈鵞。",
            "逢迎非本心，惭负生积疴。",
            "君看柴桑翁，当时亦絃歌。",
            "人前强磨洗，谓与渠同科。",
            "悠悠天壤间，何向非南柯。",
            "餐钱苟有赢，吾愿初无多。",
            "归从五㹀牛，自种千把禾。",
            "不学陶士衡，衰年更婆娑。"
        ],
        "title": "别乡旧",
        "id": "0cff2077-87de-4444-8dbd-25f03ae39b5e"
    },
    {
        "author": "周孚",
        "paragraphs": [
            "陇月撩人特地圆，真成千里共婵娟。",
            "尺书好附今年雁，别酒尝听去夏蝉。",
            "二顷未知何处是，九原谁似此翁贤。",
            "老怀欲语还惆怅，肠断春江上水船。"
        ],
        "title": "寄从之时闻黄丈仲秉初亡",
        "id": "d9a04469-c70f-48f9-8a51-6d06d4f69bab"
    },
    {
        "author": "周孚",
        "paragraphs": [
            "新诗可但老夫降，窥杜真能见牖窗。",
            "静夜飞泉鸣远壑，莫秋孤月印晴江。",
            "絃从渠去虽难续，鼎自君来信可扛。",
            "银烛高张那得尔，且揩眵眼伴残缸。"
        ],
        "title": "次韵题南仲诗卷兼柬廷珍",
        "id": "c906149b-04ce-4c3d-80e4-fbc6b20384f6"
    },
    {
        "author": "周孚",
        "paragraphs": [
            "不须沽酒别陶潜，修竹阴阴翠满帘。",
            "拂拭面前尘土案，与君相对课楞严。"
        ],
        "title": "次韵鹤林伸书记",
        "id": "8f1dfa8b-33f2-45a5-98e2-3354291dac19"
    },
    {
        "author": "周孚",
        "paragraphs": [
            "官槐广文舍，愧子独来频。",
            "老境宁高位，衰年只病身。",
            "平生长孺戆，半世子云贫。",
            "照影吾犹笑，如渠岂贵人。"
        ],
        "title": "日者吴九万精三命又精于相三命则吾不知骨相不媚则吾自知之",
        "id": "69419b82-143d-4524-8181-8023efad236f"
    },
    {
        "author": "周孚",
        "paragraphs": [
            "欹倾老屋寄江滨，曾见官居四过春。",
            "两屐崎岖那惮远，一尊仓卒不言贫。",
            "旧游到此俱尘迹，异县惟君是故人。",
            "偪仄老怀无与语，更炊香稻住逡巡。"
        ],
        "title": "赠胡应诚",
        "id": "7ecb6fe1-4515-4766-8421-51808da9449f"
    },
    {
        "author": "周孚",
        "paragraphs": [
            "别甑炊香饭，吾方望子来。",
            "难从瘦筇觅，试著小诗催。",
            "老语元谁听，幽怀始此开。",
            "虚庭伫明月，相与少徘徊。"
        ],
        "title": "招陈生饭",
        "id": "6fa37132-543c-4126-babd-2a2db215bed1"
    },
    {
        "author": "周孚",
        "paragraphs": [
            "子肯来从我，尘沙两鬓黄。",
            "饥鹰那择肉，老雁尚随阳。",
            "蠹简真堪怨，寒醅未易忘。",
            "嘐嘐浴沂老，吾敢笑渠狂。"
        ],
        "title": "次陈生韵",
        "id": "18124cc3-74eb-4291-8d14-1464fd4aedbe"
    },
    {
        "author": "周孚",
        "paragraphs": [
            "髯何不见二年余，落魄京尘强健无。",
            "淮上风沙尤可厌，今年我亦白髭须。"
        ],
        "title": "寄何髯",
        "id": "4d4bac9d-2005-453f-a522-e03d5959cc13"
    },
    {
        "author": "周孚",
        "paragraphs": [
            "力学世不售，甘心委埃尘。",
            "悠悠长夜台，一往不愿晨。",
            "虽过贾谊年，竟似黔娄贫。",
            "施施者谁子，佩玉拖朝绅。",
            "交游能几何，又复失此人。",
            "妙语不可继，老怀向谁亲。",
            "忆昔共艰阨，我躯犹子身。",
            "右毂忽尔摧，此去良苦辛。",
            "岂无堂堂交，政恐难与仁。",
            "载歌黄鸟诗，老泪淋衣巾。"
        ],
        "title": "哭彦康次德裕韵",
        "id": "71177632-4008-458b-8ce5-2df90c447123"
    },
    {
        "author": "周孚",
        "paragraphs": [
            "寄语溪头赤?公，只今为计莫匆匆。",
            "直须整顿干坤了，却驾飚轮迓此翁。"
        ],
        "title": "汪倅生日二首  其一",
        "id": "f170ff9c-50f6-436e-a671-492aea992624"
    },
    {
        "author": "周孚",
        "paragraphs": [
            "大儿文采汉于菟，叔季骎骎汗血驹。",
            "当有传家如此少，请公但醉碧琳腴。"
        ],
        "title": "汪倅生日二首  其二",
        "id": "2eef1c60-a22a-4d8b-8978-1f612f32829f"
    },
    {
        "author": "周孚",
        "paragraphs": [
            "煌煌百宝函，珠璧烂星月。",
            "惊倒西域胡，祥光与天接。"
        ],
        "title": "金山十咏呈坦叔 奎文阁",
        "id": "b58df15a-e242-44b5-a436-370c75441611"
    },
    {
        "author": "周孚",
        "paragraphs": [
            "江云隠簷楹，海月浄窗几。",
            "安得德云来，与渠同徙倚。"
        ],
        "title": "金山十咏呈坦叔 妙高台",
        "id": "db3f1429-4962-42f7-94db-5812de892fb6"
    },
    {
        "author": "周孚",
        "paragraphs": [
            "大地不解容，四众俱欲杀。",
            "不辨如是心，定难消此衲。"
        ],
        "title": "金山十咏呈坦叔 付衣堂",
        "id": "113b433a-6efb-478b-8157-5ece630a8975"
    },
    {
        "author": "周孚",
        "paragraphs": [
            "微风不动波，莹可照毛发。",
            "谁解与渠磨，寒空秋夜月。"
        ],
        "title": "金山十咏呈坦叔 玉鉴堂",
        "id": "64c27788-918a-48dc-919e-0f22142951ba"
    },
    {
        "author": "周孚",
        "paragraphs": [
            "余妖屏蛇虺，老屋化金碧。",
            "惜无柳柳州，为铭巖下石。"
        ],
        "title": "金山十咏呈坦叔 头陀巖",
        "id": "a8328b36-2124-477b-bd01-5d67b63fac1b"
    },
    {
        "author": "周孚",
        "paragraphs": [
            "一辱云汉章，林壑遂增价。",
            "便是补陀峰，还须避三舍。"
        ],
        "title": "金山十咏呈坦叔 雄跨堂",
        "id": "fc4ffd24-1502-4968-91a8-8b45d84b90bc"
    },
    {
        "author": "周孚",
        "paragraphs": [
            "不见碧眼胡，忽忽心未稳。",
            "印心须此经，烦君剩传本。"
        ],
        "title": "金山十咏呈坦叔 楞伽室",
        "id": "f678eaad-7d8d-4805-adc7-1f5f03aa5f9a"
    },
    {
        "author": "周孚",
        "paragraphs": [
            "谁云沧溟深，一吸了无在。",
            "试问何样人，身如椰子大。"
        ],
        "title": "金山十咏呈坦叔 吞海亭",
        "id": "9c1e4ef7-033c-46d9-b497-aac8cbe30203"
    },
    {
        "author": "周孚",
        "paragraphs": [
            "寥寥清夜月，现此亭中水。",
            "谁能同斯游，归唤寒山子。"
        ],
        "title": "金山十咏呈坦叔 浸月亭",
        "id": "f2ac291b-be1b-46da-961b-82ba21752f90"
    },
    {
        "author": "周孚",
        "paragraphs": [
            "方惊匹练横，忽骇羣羊散。",
            "纵使踣苍崖，老禅唯解看。"
        ],
        "title": "金山十咏呈坦叔 卷雪亭",
        "id": "d7c57baf-af8c-451a-ba8b-bf8f75e99531"
    },
    {
        "author": "周孚",
        "paragraphs": [
            "不待丹砂入颊红，长生元复自阴功。",
            "但令仁与甘棠似，甲子三周会见公。"
        ],
        "title": "赵漕再可生日  其一",
        "id": "c0cde240-69a5-4cb5-82df-fc689e848a26"
    },
    {
        "author": "周孚",
        "paragraphs": [
            "万顷春江一苇杭，追锋归去觐明光。",
            "明年此夜端门宴，应向红云侍玉皇。"
        ],
        "title": "赵漕再可生日  其二",
        "id": "ce29dcc6-88e9-4b63-95e3-d726bf2bd40e"
    },
    {
        "author": "周孚",
        "paragraphs": [
            "一杯请寿碧琳腴，倦客骎骎欲白须。",
            "会见庙堂登圣相，自甘山泽著臞儒。"
        ],
        "title": "赵漕再可生日  其三",
        "id": "9d5fd2ac-b894-4a67-81f1-91ffae95ed28"
    },
    {
        "author": "周孚",
        "paragraphs": [
            "别君所畦槐，忽已荫簷瓦。",
            "三年望归船，老屋勤扫洒。",
            "只今十日款，信是天所假。",
            "朝粳语已麋，夜烛醉还炧。",
            "儿童互窥觇，有客如此寡。",
            "观君岂癯仙，鬓苍面如赭。",
            "不应酸寒债，亦复似东野。",
            "怱怱从此去，孰是知音者。",
            "折腰易斗粟，吾辈计亦下。",
            "我场无良苗，何由絷君马。"
        ],
        "title": "送周誉卿尉通城",
        "id": "4406da52-b830-4766-99b0-dee1832bb20c"
    },
    {
        "author": "周孚",
        "paragraphs": [
            "来偿绮语债，各已鬓星星。",
            "宿债吾方困，迷涂子遽醒。",
            "真为镜空老，不负佛名经。",
            "一纸龙钟语，怜君独肯听。"
        ],
        "title": "何山人欲为僧",
        "id": "bf22af47-7d90-4d3c-86fd-033229311644"
    },
    {
        "author": "周孚",
        "paragraphs": [
            "莫年何处是菟裘，逆帽黄尘子更愁。",
            "开卷只今先有谶，晚烟寒苇两沙鸥。"
        ],
        "title": "书日新烟江秋晚图后",
        "id": "73ee48d8-8fdf-458e-9558-fb8357204fc2"
    },
    {
        "author": "周孚",
        "paragraphs": [
            "冰崖雪岭鬭巉巖，中有新诗子试参。",
            "短笠轻蓑钓寒濑，为君题出是江南。"
        ],
        "title": "题宣书记塞门积雪图此图真柳子厚所谓千山鸟飞绝万迳人踪灭者若孤舟蓑笠翁独钓寒江雪则以余诗见之",
        "id": "07d6050f-0703-46e4-a228-518cfa0d3acd"
    },
    {
        "author": "周孚",
        "paragraphs": [
            "论高不蘧蒢，语妙无摘裂。",
            "堂堂正始流，渠可补此缺。",
            "斯文久不见，老意今始惬。",
            "摩挲斲轮具，两手付已决。",
            "吾闻古志士，立操凛冰雪。",
            "方其自树立，政复谁识别。",
            "书成付后世，岂为儿辈设。",
            "浮云虽晻鬰，孤月终皎洁。",
            "此言如苦荼，乞子甘齿颊。"
        ],
        "title": "赵从之诗来次韵寄之",
        "id": "ad88756d-53e2-4376-9787-a07e6370b702"
    },
    {
        "author": "周孚",
        "paragraphs": [
            "君行还过永阳郡，忽忆老夫尝赋诗。",
            "庶子泉头纳凉处，醉翁亭上送秋时。",
            "春来猿鸟应思我，别后林泉定付谁。",
            "为语东风木芍药，暮年衰鬓不相宜。"
        ],
        "title": "送李清宇因寄滁阳旧游",
        "id": "ca9931cc-c75e-4c78-8e8d-8fe1a2352a57"
    },
    {
        "author": "周孚",
        "paragraphs": [
            "卧沙老木强雕锼，正自旁人替子羞。",
            "纵使今年果腾踏，也应笑倒邓元侯。"
        ],
        "title": "赠相者",
        "id": "f67d40fc-04af-41c1-86a6-a958c451c30f"
    },
    {
        "author": "周孚",
        "paragraphs": [
            "山林未成归，须鬓各已老。",
            "下田我方耘，薄俸子始饱。",
            "缅怀千里驾，荒径宿秋草。",
            "谁知剥啄声，真来慰怀抱。",
            "崎岖得一笑，支拄费百巧。",
            "羁穷了如旧，但觉诗愈好。",
            "青山艳桃李，渌水漾芹藻。",
            "惟时夏正中，触热畏长道。",
            "子车且休息，我屋当洒扫。",
            "觌面尚未旬，语离无乃早。",
            "槐阴可纵觞，共子一倾倒。",
            "但恐老伯松，羞观太玄草。"
        ],
        "title": "次韵张元功见贻",
        "id": "04c9e5ef-d60f-4290-9a2c-dd20119d79d8"
    },
    {
        "author": "周孚",
        "paragraphs": [
            "骎骎胡马骄，漠漠楚氛恶。",
            "妖区未灰钉，剧阵猛刺斫。",
            "向来百金躯，垂老付沟壑。",
            "头涔何必疗，心悸还自愕。",
            "平生陈孺子，夙佩千金诺。",
            "渠如早奋飞，艰岁终有托。",
            "那知亦蹭蹬，正复同索寞。",
            "污池杂蛟蜃，丛艾纷燕雀。",
            "穷檐倚楹叹，搏击望一鹗。",
            "祝君鲁曹子，玉陛奏方略。",
            "铭功灿燕石，画像雄汉阁。",
            "平时万户赏，端不羞卫霍。",
            "屠羊反故肆，吾分本藜藿。"
        ],
        "title": "寄陈德厚",
        "id": "9de70508-3dff-4b14-8868-1c1367ac1f0c"
    },
    {
        "author": "周孚",
        "paragraphs": [
            "玩世子方穷巷，怀人渠已荒丘。",
            "文举旧陪何尹，退之今信宣州。"
        ],
        "title": "书王伟诗卷六言二首  其一",
        "id": "7c040933-58a0-4909-b2f0-c0c068564039"
    },
    {
        "author": "周孚",
        "paragraphs": [
            "政自磊磊落落，不须草草怱怱。",
            "尝兴怀后山老，肯著眼豫章公。"
        ],
        "title": "书王伟诗卷六言二首  其二",
        "id": "5bd1b123-a9f6-479f-ba29-4adde841ad6d"
    },
    {
        "author": "周孚",
        "paragraphs": [
            "秋霜草花落，梦君浮屠宫。",
            "羁魂得清游，短章见深衷。",
            "破屋仰见天，何人记卢仝。",
            "相逢大槐国，一笑仍怱怱。",
            "与君十年交，九年悲转蓬。",
            "君行牛斗南，我在淮汉东。",
            "修途缭山岳，此会何缘同。",
            "伏枕自叹息，衰怀托西风。",
            "啾啾篱间雀，冉冉天际鸿。",
            "担簦亦何憾，吾生自当穷。",
            "扁舟具蓑笠，久已藏胸中。",
            "它年君来时，苇间寻此翁。"
        ],
        "title": "梦与辛幼安遇于一精舍予赋诗一篇觉而记其卒章云它年寄书处当记卢仝穷因赋此诗寄之",
        "id": "dec4b62a-f7bc-40f3-bf1f-329c1dd61a11"
    },
    {
        "author": "周孚",
        "paragraphs": [
            "耆德今无几，公谁敢比肩。",
            "甘泉方旧籍，京兆遽新阡。",
            "清议今何负，遗书竟莫传。",
            "单杯无自奠，老泪倍潸然。"
        ],
        "title": "代人作孙尚书挽词二首  其一",
        "id": "636210c2-0c06-416e-b579-12f88920b4db"
    },
    {
        "author": "周孚",
        "paragraphs": [
            "平生玩鸥老，韩孟复相逢。",
            "暮齿俱三虎，中途止一龙。",
            "公今还此逝，吾老欲谁从。",
            "它日延陵剑，犹堪挂墓松。"
        ],
        "title": "代人作孙尚书挽词二首  其二",
        "id": "79447244-4b2a-4578-96f8-fe87c1615c4d"
    },
    {
        "author": "周孚",
        "paragraphs": [
            "皖公城外佳山水，经岁登临亦快哉。",
            "未省曾逢玉蟾否，已应亲吊石牛来。",
            "洗空俗垢吾方羨，收尽诗材子始回。",
            "紫笋旧芽应好在，午窗春鼾正如雷。"
        ],
        "title": "寄赵从之",
        "id": "aaee6f25-1dad-461a-b0a3-05328878838d"
    },
    {
        "author": "周孚",
        "paragraphs": [
            "平生湖海老元龙，何事低徊向此中。",
            "耻把旷怀陪聚蚁，力将幽趣付冥鸿。",
            "甑当堕处真堪笑，锥到无时未服穷。",
            "他日征来豹林谷，尚应叉手对诸公。"
        ],
        "title": "题薛希谊傲窗",
        "id": "0d969972-1813-4639-aadc-6887d25b2a3c"
    },
    {
        "author": "周孚",
        "paragraphs": [
            "鼎鼎百年才一炊，人生何处是真依。",
            "百方莫放痴蝇出，一语还惊俊鹘飞。",
            "喜子解圆今日话，看谁能凑此翁机。",
            "不须更说衡山事，只得渠家半芋归。"
        ],
        "tags": [
            "衡山"
        ],
        "title": "次韵杜正南讷长老",
        "id": "75aff988-0e02-4006-bb70-40d92afc7676"
    },
    {
        "author": "周孚",
        "paragraphs": [
            "寒缯配新编，得公章贡信。",
            "日日望公归，枯株借余润。",
            "公今向何所，寂寞返乡郡。",
            "风江困沿洄，雨岭倦登顿。",
            "豨膏运方穿，自古同此恨。",
            "吾侪互惊惋，公意谁喜愠。",
            "新醅醇易醉，晚稻香可饭。",
            "已无越吟悲，那有楚骚怨。",
            "平生白鸥盟，天与谐夙愿。",
            "玉音久不嗣，故岁行欲尽。",
            "空斋拨残灰，哀鸿有余韵。",
            "系书元浪语，安否倩谁问。",
            "寒烛识此怀，诗成泣余寸。"
        ],
        "title": "冬夜怀陈丈侍郎",
        "id": "a1fd3e8e-0b70-41cc-8c99-5aa004024315"
    },
    {
        "author": "周孚",
        "paragraphs": [
            "好学有如此，肯来从我游。",
            "闲名知未谢，老面不胜羞。",
            "政复勤三上，行当让一头。",
            "寒鱼在沮洳，纵有不须求。"
        ],
        "title": "答陈涣见赠",
        "id": "7c3e0061-9c69-46f1-be3f-1a5e8aaae016"
    },
    {
        "author": "周孚",
        "paragraphs": [
            "孤鸿茫茫暮天阔，问君章贡何时发。",
            "去年不得一字书，今日又看千里月。",
            "向来人物推此邦，至人不死惟老庞。",
            "请君剩酿蒲萄酒，为君酹渠须百缸。"
        ],
        "title": "闻辛幼安移漕京西",
        "id": "d2fcc76a-1b35-4281-b65f-3e5168d4a2a8"
    },
    {
        "author": "周孚",
        "paragraphs": [
            "拍板门槌且罢休，又将竿木向何州。",
            "瘦藤去处君知否，袖有黄巢折剑头。"
        ],
        "title": "送印禅师赴雪窦二首  其一",
        "id": "331f516e-a905-453d-b520-c4161f3ba78c"
    },
    {
        "author": "周孚",
        "paragraphs": [
            "师子峰高压白云，当时此老最尖新。",
            "百年旧事谁昭洗，今日南来又蜀人。"
        ],
        "title": "送印禅师赴雪窦二首  其二",
        "id": "212f8869-ccf1-4465-8037-24fb405ce1b3"
    },
    {
        "author": "周孚",
        "paragraphs": [
            "断云疎处雨潇潇，强挽归舟候晚潮。",
            "除却王生贫病客，更谁解识盖宽饶。"
        ],
        "title": "送向漕端叔二首  其一",
        "id": "7980a6f6-870f-4845-9fdf-f55033ea0ba2"
    },
    {
        "author": "周孚",
        "paragraphs": [
            "纷纷宠辱不须惊，且把遗编较两程。",
            "不负虎丘山下语，此翁真是老书生。"
        ],
        "title": "送向漕端叔二首  其二",
        "id": "bdc054f8-1b21-4b75-99a9-61679f7b93eb"
    },
    {
        "author": "周孚",
        "paragraphs": [
            "穷年蠹鱼痴，吾伎止此耳。",
            "圯下一编书，宜州老太史。",
            "欲追千里驾，竟作一篑止。",
            "隔江招手处，此事付之子。",
            "秋蝉蜕寒林，祝渠从此始。"
        ],
        "title": "次韵答周子友同年",
        "id": "964b4f18-9df9-4677-83fa-fb0d4990a774"
    },
    {
        "author": "周孚",
        "paragraphs": [
            "霜风凛凛战征帆，夜月船窗许对谈。",
            "当日心期付张八，莫年诗笔忆陈三。",
            "玉难售楚真堪叹，竽解欺齐窃自惭。",
            "垂橐归来未糊口，更烦米价问淮南。"
        ],
        "title": "寄庭藻",
        "id": "146dec7c-f9d1-4a7e-a068-317cc10b242c"
    },
    {
        "author": "周孚",
        "paragraphs": [
            "姚魏匆匆已过时，山丹萱草不禁诗。",
            "回头笑问朱都史，玉叶霜花恨较迟。"
        ],
        "title": "偶成戏朱元礼",
        "id": "8fefe57a-fc34-4f6f-97af-fbc6e8cfa77b"
    },
    {
        "author": "周孚",
        "paragraphs": [
            "哀讣驰千里，荒词侑一尊。",
            "潘舆春事改，卫幕旧仪存。",
            "公子悲怀橘，家人记采蘩。",
            "伤心南埭路，愁看莫云昏。"
        ],
        "title": "代作高氏令人挽词  其一",
        "id": "b8a0c201-98cf-4c62-8d3a-7f71fe671fb1"
    },
    {
        "author": "周孚",
        "paragraphs": [
            "自愧十年旧，饱闻林下风。",
            "嫔夫冀缺敬，教子范滂忠。",
            "遗迹风惊烛，芳名月满空。",
            "凭谁相蒿挽，第入召南中。"
        ],
        "title": "代作高氏令人挽词  其二",
        "id": "328c6854-17a0-4509-9a7e-70070d7d5ed4"
    },
    {
        "author": "周孚",
        "paragraphs": [
            "谷雨晴时春昼长，鹧鸪啼处百花香。",
            "谁能为唤渠侬起，共对东风笑一场。"
        ],
        "title": "题三睡图",
        "id": "a2d1f74a-9e63-45d5-85dd-415507c8c73e"
    },
    {
        "author": "周孚",
        "paragraphs": [
            "王郎骎骎巴马子，历块过都心未已。",
            "向来上书款天关，肯使佛狸饮江水。",
            "长牋小字寄我诗，祝君穷达自有时。",
            "纵贫不碍草玄乐，至老勿起沉湘悲。"
        ],
        "title": "赠王履方",
        "id": "eafd58e9-79f3-4f50-9384-85f0c3042b0d"
    },
    {
        "author": "周孚",
        "paragraphs": [
            "昭代知名易，中年话别难。",
            "我方安句曲，子莫贷楼兰。",
            "鹤料从何给，鸥盟想未寒。",
            "尘埃双白发，从此更彫残。"
        ],
        "title": "送日新",
        "id": "f0aeeadc-53d3-42a1-877f-474a2695a3a4"
    },
    {
        "author": "周孚",
        "paragraphs": [
            "十年黄鹄山南寺，汲水煎茶识大苏。",
            "忽作辽天惊鹤去，同堂谁念老申徒。"
        ],
        "title": "次韵德裕纪梦  其一",
        "id": "934902cc-9bfa-4f08-bbeb-e21c00f70f29"
    },
    {
        "author": "周孚",
        "paragraphs": [
            "山下寒沙咽暗泉，故人何在又彫年。",
            "从今祇合逃禅去，老境如蚕已再眠。"
        ],
        "title": "次韵德裕纪梦  其二",
        "id": "24d9d70d-b161-48b8-b97d-c7e96bb7b300"
    },
    {
        "author": "周孚",
        "paragraphs": [
            "九曲新诗谁解续，令人气短北窗前。",
            "闻君近得丘迟笔，不堕斯文信有天。"
        ],
        "title": "次韵德裕纪梦  其三",
        "id": "e5dc0a09-5be9-4799-91f7-26ca777652b3"
    },
    {
        "author": "周孚",
        "paragraphs": [
            "踵门人已笑，那更话因依。",
            "我技真呈拙，君材自造微。",
            "一官俱蠹简，两地各鹑衣。",
            "踏遍江南路，扁舟今又归。"
        ],
        "title": "次韵送师廷珍忠州学官",
        "id": "3f5ae11c-e9f1-4f48-921f-6a39b8c31497"
    },
    {
        "author": "周孚",
        "paragraphs": [
            "长安冠盖地，子别竟谁依。",
            "又复岁华晚，尚应生事微。",
            "浇漓宁可醉，敝垢不堪衣。",
            "定忆巴山路，春风听姊归。"
        ],
        "title": "次韵王南仲",
        "id": "e49e1840-871f-4cef-b11a-8c3d94501737"
    },
    {
        "author": "周孚",
        "paragraphs": [
            "祁公老孙子，晚得两朱轮。",
            "宵旰方今日，论诗欠此人。",
            "应嫌江月冷，却看岭梅春。",
            "北雁不能到，音书何自频。"
        ],
        "title": "有怀容州杜丈",
        "id": "24bb20f5-70f6-49b8-a90a-8c37b785b628"
    },
    {
        "author": "周孚",
        "paragraphs": [
            "趺坐寒窗堕夕阳，向时五鬼未销亡。",
            "方穿顾子犹名士，枉尺嗟吾亦漫郎。",
            "未暇共倾元亮酒，试来重谱蔚宗香。",
            "三生蠹简犹余债，为语平生盛孝章。"
        ],
        "title": "赠沈子颙",
        "id": "3632becb-075f-48aa-bb8e-ab4bdd3ce9dd"
    },
    {
        "author": "周孚",
        "paragraphs": [
            "渺渺天童路，今年草又秋。",
            "净缾谁解趯，钝斧子牢收。",
            "作略如投子，生涯只赵州。",
            "山田一盂饭，此外更何求。"
        ],
        "title": "送崇长老",
        "id": "55166057-d113-4e86-a438-4346879c955f"
    },
    {
        "author": "王质",
        "paragraphs": [
            "汉水之清，其石粼粼。",
            "仁寿公来思，汉水则清。"
        ],
        "title": "枢相宣抚虞公寿雅 汉清 其一",
        "id": "d65e553b-dd3d-4def-8af0-dbd3fbd9d7a8"
    },
    {
        "author": "王质",
        "paragraphs": [
            "汉水之浊，其洄澳澳。",
            "仁寿公往思，汉水则浊。"
        ],
        "title": "枢相宣抚虞公寿雅 汉清 其二",
        "id": "9aae3503-8711-494e-bf83-8623fbc07713"
    },
    {
        "author": "王质",
        "paragraphs": [
            "农耰于野，不蹂一苗。",
            "贾驰于郊，不惊一毛。",
            "公在襄阳，民生逍遥。"
        ],
        "title": "枢相宣抚虞公寿雅 汉清 其三",
        "id": "207ac4ec-c8de-42fa-9e62-568950fe489b"
    },
    {
        "author": "王质",
        "paragraphs": [
            "公来自东，襄民蹙蹙，止公毋西。"
        ],
        "title": "枢相宣抚虞公寿雅 汉清 其四",
        "id": "b938c1b5-072e-49aa-b75b-ba7fbec115c0"
    },
    {
        "author": "王质",
        "paragraphs": [
            "公来自吴，襄民蹙蹙，止公毋蜀。"
        ],
        "title": "枢相宣抚虞公寿雅 汉清 其五",
        "id": "c60fdcfa-03af-4ea7-a726-4002a19e0adf"
    },
    {
        "author": "王质",
        "paragraphs": [
            "金我襄城，汤我汉江。",
            "春我之筐，秋我之箱。"
        ],
        "title": "枢相宣抚虞公寿雅 汉清 其六",
        "id": "3b5a6c7e-a4f2-4da1-bba4-0f52630191e9"
    },
    {
        "author": "王质",
        "paragraphs": [
            "我耄皤皤，公昔年之，而曷捐之。"
        ],
        "title": "枢相宣抚虞公寿雅 汉清 其七",
        "id": "25877fe5-25e9-406c-8cb9-45f001eb2ce5"
    },
    {
        "author": "王质",
        "paragraphs": [
            "我孩婴婴，公昔体之，而曷置之。"
        ],
        "title": "枢相宣抚虞公寿雅 汉清 其八",
        "id": "334084f3-c918-4970-87f9-9b6fa56c8cc0"
    },
    {
        "author": "王质",
        "paragraphs": [
            "日月躞躞，勿黧公色。",
            "霜露烈烈，勿华公发。"
        ],
        "title": "枢相宣抚虞公寿雅 汉清 其九",
        "id": "eceeaab4-931e-4f03-9bdc-2a010cd14f6b"
    },
    {
        "author": "王质",
        "paragraphs": [
            "公发勿华，我生则遐。",
            "吁彼苍天，佑我皇家。"
        ],
        "title": "枢相宣抚虞公寿雅 汉清 其一○",
        "id": "78beb0a0-da33-4e50-be51-4cf75d2ae070"
    },
    {
        "author": "王质",
        "paragraphs": [
            "江之沄沄，舻之贲贲。",
            "敌之休休，震于昆仑。",
            "仁寿公一临，靡靡其倾。"
        ],
        "title": "枢相宣抚虞公寿雅 江舻 其一",
        "id": "a1b37e9f-910d-4e17-bd82-c32a35bd1e0b"
    },
    {
        "author": "王质",
        "paragraphs": [
            "江之洋洋，舻之扬扬。",
            "敌之煌煌，孔炽厥芒。",
            "仁寿公一嘘，萧萧其凉。"
        ],
        "title": "枢相宣抚虞公寿雅 江舻 其二",
        "id": "57f6c7b1-5fe4-4a2f-9823-9bb0f2ad2530"
    },
    {
        "author": "王质",
        "paragraphs": [
            "天子在宫，有恫悒悒。",
            "神主在庙，有震岌岌。",
            "暨我国人，以莫不惕。"
        ],
        "title": "枢相宣抚虞公寿雅 江舻 其三",
        "id": "0a003ac9-f21a-4f94-aa79-dde2a3f13957"
    },
    {
        "author": "王质",
        "paragraphs": [
            "在宫雍雍，金石其音。",
            "在庙湛湛，虎兕其扃。",
            "暨我国人，以莫不宁。"
        ],
        "title": "枢相宣抚虞公寿雅 江舻 其四",
        "id": "f3357a04-b050-4aed-9374-9de58b1bb858"
    },
    {
        "author": "王质",
        "paragraphs": [
            "有庚之寅，维公其生。",
            "在巳之辛，维公其成。",
            "而有斯厄，而有斯人。",
            "匪天之私，伊宋之仁。"
        ],
        "title": "枢相宣抚虞公寿雅 江舻 其五",
        "id": "9a5bfdda-5101-40d1-9d9f-342024433f0c"
    },
    {
        "author": "王质",
        "paragraphs": [
            "大江之滨，采石之津。",
            "波之沦沦，石之粼粼。",
            "谓公可堙，江则可尘。",
            "山之嵚嵚，隰之畇畇。",
            "谓公可磨，山则可簪。"
        ],
        "title": "枢相宣抚虞公寿雅 江舻 其六",
        "id": "0577f66d-16a9-42d1-9d89-248545218584"
    },
    {
        "author": "王质",
        "paragraphs": [
            "文章开紫垣，委耀照黄扉。",
            "崇雉抱高墉，长虹曳华榱。",
            "浮阑翼交楯，戟衣摇缥粉。",
            "石纹浪花碎，紫光射金鼎。",
            "珠𤪌明黼领，剑镖玉螭冷。",
            "槐香吹鬓影，相对青炯炯。"
        ],
        "title": "故事三公皆黄阁作黄阁辞",
        "id": "b7016fa2-6229-4ae6-8958-e6b09e6284b3"
    },
    {
        "author": "王质",
        "paragraphs": [
            "宝篆结金纹，玉皇衣上云。",
            "飞驰双日月，开闭几干坤。",
            "灵夔挟辀吼，幰弩指幡首。",
            "绛霏密葱蒨，隠隠龟衔纽。",
            "祥文写天影，寿骨耸岳顶。",
            "莲巢秋风泠，甘守相国印。"
        ],
        "title": "故事相国金印紫绶三公亦如之作金印辞",
        "id": "389a2200-4bfb-4507-9d34-a1bdbe444026"
    },
    {
        "author": "王质",
        "paragraphs": [
            "四海一山玉，切作冠巑岏。",
            "冠上戴明月，履下踏飞湍。",
            "肺肠裹林壑，表里交珊珊。",
            "上界雪可饱，下土人希餐。",
            "三春镇长在，九夏何曾残。",
            "大千薝卜林，巨万梅花团。",
            "花惟白皓皓，巾自乌漫漫。",
            "纯玉龙争飞，杂玉龙皆蟠。",
            "千丈亭不历，九尺庵随看。",
            "摩云起高崖，运斤吾能刊。",
            "书空结奇字，擘镜谁能观。",
            "须弥有数尽，此兴无时阑。"
        ],
        "title": "永兴丞以皓雪鲜梅奇语见示戏占闲人浪辞酬之",
        "id": "3decca80-d674-4804-a893-88599d5b4909"
    },
    {
        "author": "王质",
        "paragraphs": [
            "我性爱风竹，历耳如筦弦。",
            "两日偶不闻，但见青摩烟。",
            "半夜意展转，时闻雁翩翩。",
            "未能叫云月，而我独不眠。",
            "抱被夜徙榻，空堂秋山连。",
            "亦有鸥鹭栖，历历鸣更传。",
            "为汝饮一杯，问汝以一言。",
            "不居芦苇中，乃巢苍翠巅。",
            "萧萧西风多，一等菰蒲寒。",
            "远来有相伴，汝等岂不贤。",
            "不觉点急急，难通意惓惓。",
            "振翼忽飞去，江湖水连天。"
        ],
        "title": "闻雁",
        "id": "b2e6d5ad-edc4-44ed-9dd8-70639fbc78c9"
    },
    {
        "author": "王质",
        "paragraphs": [
            "仆赠荷，吾友清阴多。",
            "为我生凉飙，寒辉相荡摩。",
            "姑徐徐，勿急急，欹尔绿玉盘，倾尔白玉粒。"
        ],
        "title": "荷柳松竹赠答 仆赠荷",
        "id": "523bb47b-96f2-4f9f-9277-f3a0710a4e5c"
    },
    {
        "author": "王质",
        "paragraphs": [
            "荷逊柳，短茁非脩茎。",
            "焉如子妙密，腾起敷层阴。",
            "明月上，子勿障，主欲务遐观，清宇任昭旷。"
        ],
        "title": "荷柳松竹赠答 荷逊柳",
        "id": "b2c2b19d-f6ff-46b1-86ed-ce49d118eb31"
    },
    {
        "author": "王质",
        "paragraphs": [
            "柳逊竹，弱植短奇节。",
            "戛玉仍铿金，难攀子清绝。",
            "主睡酣，毋惊醒，迟主江湖归，相与献清影。"
        ],
        "title": "荷柳松竹赠答 柳逊竹",
        "id": "d694e30a-a69e-4093-9c67-95b798d1e3d9"
    },
    {
        "author": "王质",
        "paragraphs": [
            "竹逊松，古气摩空缠。",
            "铁石作风骨，可以班主贤。",
            "虚空中，走河海，主不好世音，子盍宏天籁。"
        ],
        "title": "荷柳松竹赠答 竹逊松",
        "id": "42a80601-cffb-4f53-bfd7-ef66fa47b3c6"
    },
    {
        "author": "王质",
        "paragraphs": [
            "松答仆，奉主愿尽心。",
            "护以虬龙威，娱以金玉音。",
            "作炎夏，作凛秋，愿主爱玉体，五夜增轻裘。"
        ],
        "title": "荷柳松竹赠答 松答仆",
        "id": "2e53a6da-6578-48f9-941a-2996dc0941b5"
    },
    {
        "author": "王质",
        "paragraphs": [
            "白草蒙荒烟，江南似江北。",
            "游子无故乡，去住总为客。",
            "平生不如意，江阔见面窄。",
            "相逢酒一杯，意气感知识。"
        ],
        "title": "和张晋彦",
        "id": "2cdc0b07-cfc8-4d68-a767-39dda7fbb9b1"
    },
    {
        "author": "王质",
        "paragraphs": [
            "羽檄传岁月，走马不当疾。",
            "我家在江南，时节阻会集。",
            "东臯冗不治，杜老趣归急。",
            "何时秉犁锄，夜翻陇头湿。"
        ],
        "title": "和郭从范二首  其一",
        "id": "ed2c76a1-2e6d-4de3-af05-c9386691ea16"
    },
    {
        "author": "王质",
        "paragraphs": [
            "萱草摇清风。",
            "榴英焰方午。",
            "新燕披紫茸，低昂子随母。",
            "暄寒换时节，浓疎变庭树。",
            "杜老痴不归，空怜小儿女。"
        ],
        "title": "和郭从范二首  其二",
        "id": "45e0cf32-1a61-4775-bbe6-3fa0ddbe4e4c"
    },
    {
        "author": "王质",
        "paragraphs": [
            "痴云漠漠低压屋，雨意垂垂筛似粟。",
            "半夜春声到幽竹，方槽溜溜泻寒玉。",
            "梦破簷牙声未干，开门山色青攒攒。",
            "东君放步到篱脚，桃李稍稍敷春妍。",
            "既雨即晴应更好，将及清明藉芳草。",
            "庙堂老手调阴阳，故应随意为雨晹。"
        ],
        "title": "初春",
        "id": "d7ec1b3b-4007-4ded-83d8-6309e48929c4"
    },
    {
        "author": "王质",
        "paragraphs": [
            "巍巍堂堂陈豫章，身长五尺名八方。",
            "千钧宝鼎荐禘尝，百围大木宜宫堂。",
            "迺者从之在建康，抉云望见奎娄张。",
            "一言拓我万里疆，眇视六合挥八荒。",
            "震雳雷电飞清霜，羣灵错漠无晶光。",
            "天驷超逸奔绝缰，搀抢敛旗彫赤芒。",
            "鸿鹄之上日月旁，翩翩孤影摇苍茫。",
            "大儿太史公子长，小儿元和韩侍郎。",
            "夔龙稷契伊傅姜，青天白日雁成行。",
            "眈眈我负千钟囊，置在公前一鍼铓。",
            "东齐南楚服晋强，而况胡沈梁江黄。",
            "今我不乐思还乡，石头渡口呼归航。",
            "不独别离多慨慷，时事关心神转伤。",
            "一为公歌臣马良，黄尘蔽人声不扬。",
            "公何时乎归庙廊，土囊风怒于菟骧。",
            "焕发海藏龙宫藏，满朝桂术参芝香。",
            "三湔三衅我冠裳，只轮小车两仆将。",
            "不然扁舟下潇湘，参差孤起横沧浪。",
            "复欲淮南耕战场，傍锄春草卧斜阳。",
            "惠山树石极葱苍，傥来相对高僧房。"
        ],
        "title": "留别陈阜卿",
        "id": "23070a0e-8e87-40a8-be4c-0a19c9697fac"
    },
    {
        "author": "王质",
        "paragraphs": [
            "集英殿下识乃翁，遗爱楼前又识侬。",
            "参差两纪短一载，伏想鬓发秋蓬蓬。",
            "道阻且脩不可见，何喜老兄相会逢。",
            "老兄颜色清而丰，娟娟秋水开芙蓉。",
            "铁瓮城头拭硎刃，晚榜咫尺春旗红。",
            "觚棱金爵面成背，半帆楚月迎淮风。",
            "相思江西子王子，寻盟来与白鸥同。",
            "江莎浓澹俄一再，庾楼却倚庐山峰。",
            "吾宗乃有此豚犬，掩鼻急趋风露中。",
            "老兄久厌臭来逐，是行不复尘相蒙。",
            "亦欲柁牙把船尾，琵琶洲上携手吟青枫。"
        ],
        "tags": [
            "庐山"
        ],
        "title": "送赵希郮",
        "id": "68549007-0d2a-4b83-b8f0-ac273591c19f"
    },
    {
        "author": "王质",
        "paragraphs": [
            "紫霄峰头云破涌明月，翠华洞里烟冷生清风。",
            "水光上下相映碧，小舟飞入玻瓈中。",
            "荷露白凝珠，蓼花红缀米。",
            "沈沈水晶宫，金波几千里。",
            "君不见风流太守醉似泥，倒著接䍦骑马归。",
            "南湖风月君不知，问君何似高阳池。",
            "翡翠杓，金叵罗，劝君一杯酒，听我南湖歌。",
            "清风明月万古长如此，有酒不乐将奈何。"
        ],
        "title": "陪林守游南湖月下歌",
        "id": "1cf72ce7-76c2-4e72-b3af-1a6d82899478"
    },
    {
        "author": "王质",
        "paragraphs": [
            "海棠不入草堂手，雪堂乃与同春风。",
            "草堂雪堂各千载，唐朝宋朝无两红。",
            "露霏风嫋非人为，夜染朝酣自化工。",
            "大洋之内烟濛濛，不似周公礼乐中。"
        ],
        "title": "和袁丞海棠",
        "id": "d9210452-0d63-434d-9a4e-52e9c9a9c950"
    },
    {
        "author": "王质",
        "paragraphs": [
            "贵简不贵繁，妙在有无间。",
            "满眼寻不见，约略见纤纤。",
            "贵老不贵稚，妙在荣枯际。",
            "芳态减初年，其中寓幽意。",
            "贵瘠不贵肥，愈瘦愈清奇。",
            "瘦到无何有，政好翫空枝。",
            "贵含不贵开，风度韬胚胎。",
            "游蜂啅不得，乃始抱全才。",
            "宜在幽且邃，终日无人至。",
            "水绕山重重，隔树令人嚏。",
            "宜在平且阔，大江惊涛泼。",
            "泼上稍连颠，半蓦忽冲脱。",
            "宜夜不宜昼，更宜月波溜。",
            "崖浄涧淙淙，渔子推篷嗅。",
            "宜阴不宜晴，更宜雪花凝。",
            "五七点未足，封枝要全扃。",
            "宜与竹相邻，白白参青青。",
            "所恨花无音，间借竹为声。",
            "宜与松相伴，扶疎交凌乱。",
            "松香粗则粗，亦能佐一半。",
            "其鸟宜翠羽，否则碧蒿侣。",
            "山雀仍山鸦，速去切勿驻。",
            "其人宜野僧，否则闲道民。",
            "宜疎绮纨客，公子共王孙。",
            "吾非僧，又非道。",
            "两眼贮五湖，两肩负三岛。",
            "相烦健笔凌风扫，梅子王子成二老。"
        ],
        "title": "墨梅",
        "id": "7a6ac19f-8e22-4831-abc6-e86f97b011db"
    },
    {
        "author": "王质",
        "paragraphs": [
            "蛇有黄，鸡有锦，蚌有珠，鱼有枕。",
            "万物随身各怀宝，惟龙抱负超覆帱。",
            "臆之上，颔之下。",
            "声灵气焰焯光辉，威力神通宏变化。",
            "小径寸，大围尺。",
            "口中皎月戏吐吞，掌上流星恣抛掷。",
            "存此珠，千年万年鳞不枯。",
            "亡此珠，一蝼一蚁血可濡。",
            "有水即珠荣，无水即珠悴。",
            "有云即珠腾，无云即珠坠。",
            "太阳真火力能铄，飞天夜叉势能制。",
            "所以多潜巖壑睡，功成行满自在飞，天旋地转皆由之。",
            "如人贤愚有九品，如人贵贱有十威。",
            "三尺乌，勿能啄，大力鬼，弗能搏。",
            "开通万类总圆明，照耀十方齐廓落。",
            "珠正有，珠忽无。",
            "犹存一念著吝惜，即入三界缠空虚。",
            "丹霞烧佛独玩珠，关南打鼓喜获珠。",
            "韶山心珠本无色，大海龙珠同一如。",
            "干六爻，龙六变，潜见跃飞以次升，飞上九天须一转。",
            "亢有悔，在上九，见无首，在用九。",
            "藏威在首不在身，若到无时竟何有。",
            "祇园佛，阙里翁。",
            "下土虽分两圣域，上天同是一真龙。"
        ],
        "title": "龙珠吟",
        "id": "7a612566-fb5d-4e6c-8e0f-6646e641d98a"
    },
    {
        "author": "王质",
        "paragraphs": [
            "使君寸丹通九渊，冷彻龙胆惊不眠。",
            "掣关稽首玉帝前，青霓影里一粲鲜。",
            "羣龙下走如奔泉，电旗掀舞雷车旋。",
            "怒蛟腾起缠阴涎，四海五湖归一髯。",
            "黄尘白沙飞满川，顷刻变作声潺湲。",
            "何人此手有此拳，敛散风雨麾云烟。",
            "一州千里十万廛，翻覆歉岁为丰年。",
            "云花缭绕金连钱，使君倚鞚将朝天。",
            "千珠万玉倾箱圆，夕阳扪腹秋风边。",
            "此时可怀不可瞻，何不留取黄金鞭。"
        ],
        "title": "起伏龙行呈张元亮",
        "id": "028a942e-79a2-4f4d-a313-8e9c59aef4fb"
    },
    {
        "author": "王质",
        "paragraphs": [
            "非蛟非龙奚为耶，杳霭是蛇或非蛇。",
            "躯如三丈中庐栋，声如二尺单夫车。",
            "汹涌西来复南去，激碎满川波浪花。",
            "尔等陆产殊水产，亦有水产非其家。",
            "平生康庄在菅莽，胡乃出没同鱼虾。",
            "无何变化不俄顷，野鸭凌乱扬风沙。",
            "向来鳞甲渺烟雾，但见浦溆连蒹葭。",
            "立凭石树踏莎草，隄前隄后听虾蟆。",
            "南山之趾西湖腹，是日有物横空拏。",
            "一爪二角色纯黑，乱云奔走相谽谺。",
            "得非此物即此蛇，是否恍惚空喧譁。",
            "虹腰余飞雨脚断，夕阳半阁西山斜。"
        ],
        "tags": [
            "西湖"
        ],
        "title": "异蛇",
        "id": "f94f18fb-047f-4ef0-a521-54e84c6a429e"
    },
    {
        "author": "王质",
        "paragraphs": [
            "东风吹尘暗城郭，一见吴山增眼明。",
            "文人笔力转嵩华，坐抚吴山毫发轻。",
            "向来妩媚玉局老，对公谈罢犹纵横。",
            "参差万象罗双目，奔走文场供约束。",
            "东家粱肉西丝竹，却与青山作僮仆。"
        ],
        "title": "登张安国右司官舍后阁",
        "id": "4f50c79f-1393-4135-a991-8af567bc0bbc"
    },
    {
        "author": "王质",
        "paragraphs": [
            "江枫摇落秋吹清，吴波夜澄孤桨横。",
            "白苹花老浪纹浅，的皪背荷双鹭明。",
            "烟屿云岑楚江远，三更梦归五更返。",
            "斜阳影外远山稠，千里不遮南望眼。"
        ],
        "title": "和游子明效李长吉体二首  其一",
        "id": "1b435798-1b27-48dd-ba18-9e222f92073f"
    },
    {
        "author": "王质",
        "paragraphs": [
            "树顶参差山髻青，漫漫秋浦无人行。",
            "征衫尘土老岁月，梧桐秋风桃李春。",
            "水寒露冷蒹葭湿，属玉横江孤影直。",
            "波纹摇尽九秋香，菱叶团圆水花碧。"
        ],
        "title": "和游子明效李长吉体二首  其二",
        "id": "9bce74bd-4867-4d9a-9a38-d135c60bf12f"
    },
    {
        "author": "王质",
        "paragraphs": [
            "君不能百步洪中裂横竹，一声吹入秋天绿。",
            "巨鱼鼓舞碎明珠，白浪轩昂动浮玉。",
            "又不能多景楼上吹飞鸿，哀絃欲断沧浪风。",
            "徘徊舟子驻不进，江妃出听烟溟濛。",
            "不知何处得此薰风琴，元龙六尺含苍云。",
            "恐是峄山孤峰绝顶上，万岁不老之寒根。",
            "道人两手提天机，中有妙法无人知。",
            "风颠雨急倏来往，雨收风定游丝飞。",
            "欲下不下窥鱼鸥，忽前忽后囘波舟。",
            "恍惚浮云卷天宇，错落万点飞星流。",
            "世间万法总非真，况此假合非天成。",
            "匣琴不出手无声，袖手不弹琴不鸣。",
            "此琴此手两无与，问君广陵贺若从何去。",
            "王子有琴谁复传，无徽无轸亦无絃。",
            "若人解得非耳听，为君试作无手弹。"
        ],
        "title": "听谭师弹琴",
        "id": "0afd4dd4-aa90-4b79-9501-8852ec5d185a"
    },
    {
        "author": "王质",
        "paragraphs": [
            "西彻秦川东剑关，十有六州无间言。",
            "威声浩荡流东南，与大江水同发源。",
            "节麾毵毵绣衣鲜，刚风吹上九天门。",
            "手从瑶宫掇明月，贮在官池水不浑。",
            "菱叶荷花浄晼晚，舂锄属玉来频烦。",
            "冷光烈烈射地骨，魑魅辟易声烦冤。",
            "牛腰抱去凫行速，来瞰皎洁听潺湲。",
            "玉龙蟠底抱奇宝，獠奴试可呼昆仑。",
            "洞庭青草似天阔，滟滪瞿唐如马奔。",
            "不如我池有幽致，宝奁平开秋露洗。",
            "高人未到已神融，俗客若来应颡泚。"
        ],
        "tags": [
            "洞庭湖"
        ],
        "title": "题观政池桥",
        "id": "c11304bf-84bc-46bd-95dc-8b9a447fcdcb"
    },
    {
        "author": "王质",
        "paragraphs": [
            "幽芳秀阴似琅琊，三四牛鸣通浣花。",
            "少陵醉卧元不死，强请起来殊更佳。",
            "向来娟娟隔秋水，谁与为期同在此。",
            "德星分野到杨家，亦有致然非偶尔。",
            "萧萧骚骚诗韵寒，腷腷膊膊棋声干。",
            "澎澎湃湃酒波卷，便便旋旋茶眼翻。",
            "是日成都极炎热，此堂阴风下浓雪。",
            "谈端天地不支吾，笔下龙蛇争撇挒。",
            "所恨江南在天末，隔天鸿雁难同飞。",
            "彭蠡洞庭隔烟水，他日岂不怀此时。",
            "他日安得如此时，杨家壁上更重题。"
        ],
        "tags": [
            "洞庭湖"
        ],
        "title": "游杨氏园",
        "id": "b92372dd-f3a8-463a-8662-875daf48d01d"
    },
    {
        "author": "王质",
        "paragraphs": [
            "沈公顶踵皆诗书，如大国楚吞江湖。",
            "平生琼瑰三万斛，化作木铁来侵肤。",
            "霜台柏叶夜惊耳，大庾梅香春染裾。",
            "世间万法等一观，宁知忧患非欢娱。",
            "三贤堂上一杯酒，风流未减承明庐。",
            "两星荧煌燿南海，化州老沈儋州苏。",
            "知公久闲谈笑口，忍啄三尺不敢吁。",
            "孟公故是大度士，岂受谫谫繁文拘。",
            "一朝青天返白日，冰山转眼成空虚。",
            "秋鹰下鞲马脱辔，逸气凛凛横天衢。",
            "蛮烟不折壮士节，诗卷已作牛腰粗。",
            "贝宫瑶胎贯月魄，仙掌露华沈玉壶。",
            "酒酣妙语一咀嚼，舌根沆瀣如醍醐。",
            "归来清梦渺江海，波涛一叶凌菰蒲。",
            "十年故纸倦翻覆，见此喜气生眉须。",
            "何当杖履奉君子，看公快扫青松腴。"
        ],
        "title": "赠沈文伯",
        "id": "76086cee-a56f-4fb4-80b0-3a727a1d393e"
    },
    {
        "author": "王质",
        "paragraphs": [
            "小窗厌读牛毛书，径思一苇航江湖。",
            "英英山色著眉宇，炯炯波光明发肤。",
            "清风蓑笠明月棹，为我洗濯尘埃裾。",
            "功名暂寄痴儿手，烟云且与闲人娱。",
            "浴凫飞鹭总相识，近水远山俱可庐。",
            "东游会稽略沧海，西跨震泽窥姑苏。",
            "小官趋事苦奔走，大官忧国多嗟吁。",
            "幸今未挂衣冠籍，浮家泛宅谁能拘。",
            "天朝多士森列宿，氐房奎壁牛女虚。",
            "如公第一等人物，故应策辔飞云衢。",
            "得印安用如斗大，握笔会使如椽粗。",
            "玉堂静夜掣铃索，卧听宫点鸣铜壶。",
            "日闲剖茗碎鸾凤，霜清把酒倾醍醐。",
            "记取江南子王子，溪边共立春风蒲。",
            "及今未趋紫宸列，尚容时挽张公须。",
            "奚奴剩背古锦囊，与公痛咀溪山腴。"
        ],
        "title": "复和前韵",
        "id": "4c038d2e-62e9-43c2-8b08-8846cb1f96f2"
    },
    {
        "author": "王质",
        "paragraphs": [
            "眼前事事皆可书，秋叶满江烟满湖。",
            "霜风细织红锦幄，露菊洗出黄金肤。",
            "山南山北蹑飞径，步步藤梢牵客裾。",
            "褰裳飞下蒹葭浦，纷纷鸥鸟来相娱。",
            "渔火深明隔桥浦，炊烟出没临溪庐。",
            "溪山洗断鸳鸯梦，犀篦不忆钱塘苏。",
            "百年日月走双毂，万古兴亡同一吁。",
            "角鹰肯恋绣鞲稳，野马不受金羁拘。",
            "功名贵富两安用，乌有先生并子虚。",
            "不图操笔赋清庙，但思击壤赓康衢。",
            "何时再踏故山麓，芭蕉长大桤栽粗。",
            "夜畴娟娟湿翻露，春林聒聒听提壶。",
            "鱼肥不用去熊掌，酒浊正是胜醍醐。",
            "一区春雨熟瓜芋，半溪秋水繁菰蒲。",
            "侯门亦复怜稚子，下状不敢劳长须。",
            "吾生一饱足已矣，岂复过意求膏腴。"
        ],
        "title": "又次韵",
        "id": "ca6919d4-1d4f-4ab7-a0a5-44d81aced0a8"
    },
    {
        "author": "王质",
        "paragraphs": [
            "李氏小房何必庐，颜氏心斋自有书。",
            "吾衰久矣不复梦，子归求之师有余。",
            "千春杏花开阙里，万代风声吟舞雩。",
            "静听犹闻唤回也，惊起不觉呼参乎。",
            "茫茫空里撮不得，历历个中殊不疎。",
            "一点外皆闲事业，三声中有大工夫。",
            "莫欺山东老王质，拨醒江南穷戴渔。",
            "若逢有眼但举似，漫敲此骨真何如。",
            "能于灵府钻三寸，敢许孟门增一徒。",
            "清风各自在何处，明月相看元不孤。",
            "他还见汝不见汝，定是故吾非故吾。"
        ],
        "title": "赠戴渔",
        "id": "5b44865d-b587-408e-857b-6eff0971bf3e"
    },
    {
        "author": "王质",
        "paragraphs": [
            "行到山深山愈青，山青水青青照人。",
            "水光易昼而难夜，山态虽秋而亦春。",
            "鱼窠在水不知湿，鸟翮凭空能自直。",
            "霞绮横飞总是红，浪花才起浑无碧。"
        ],
        "title": "用和游次公韵赠慧琏",
        "id": "aa480946-a6f9-4e8f-9b96-6df31804a112"
    },
    {
        "author": "王质",
        "paragraphs": [
            "秋林秋叶无全青，手先把者山中人。",
            "不独秋风早来到，寒食清明随立春。",
            "倒飞斜日光不湿，吹断长虹影皆直。",
            "娟妙全存惨淡中，一寸不如一分碧。"
        ],
        "title": "再和示琏",
        "id": "f2fb5810-1a29-4bcf-b360-220ed8b7bc2d"
    },
    {
        "author": "王质",
        "paragraphs": [
            "短屏小鸭眠枯苇，徘徊略住西风指。",
            "佳人手闲心不闲，肠断吴江烟水寒。",
            "凄凄空庭晚苔湿，冷篆青烟半丝直。",
            "卷帘寂寞满天秋，惟见孤楠一株碧。"
        ],
        "title": "倦绣图",
        "id": "ef6e5159-82e8-4fde-b533-3b672a9240f3"
    },
    {
        "author": "王质",
        "paragraphs": [
            "举首黄龙山色青，琤琤干叶坠寒林。",
            "门首平塘泊鸥鹭，吾与若曹都眼明。",
            "海会幽铭掩清汉，云巖丰碑掣奔电。",
            "一瓯花乳一炉烟，投地起来俱不见。"
        ],
        "title": "送罗君",
        "id": "6469edb0-472b-4d2c-ba3c-ea89f545b5c9"
    },
    {
        "author": "王质",
        "paragraphs": [
            "君不见义熙元年陶彭泽，偶缠秃绶称长官，俄飏轻舟作归客。",
            "萧萧五十年，衮衮八十日。",
            "县令虽为百里君，不似斜川临流玩泉石。",
            "公田虽收半顷税，不似东臯种禾满阡陌。",
            "后园之柳为我贮清阴，东篱之菊为我发佳色。",
            "浊醪妙理汝不知，素琴真趣吾能识。",
            "陶隠君，张公子。",
            "千二百年同一轨，丈夫意气当如此。",
            "亦不挂冠神武门，亦不还笏蓬莱陛。",
            "尽展平生履历书，凌乱云烟飞满纸。",
            "归去来，归去来，二君觉处真奇哉。",
            "孔宾半夜呼将去，李愿终身唤不回。",
            "子休矣，子休矣，取舍行藏都在己，一往一来聊尔耳。",
            "人生起灭半天云，世事浮沉一江水。",
            "腰间带，不须束，头上巾，还可漉。",
            "南山荷锄夕露晞，北窗支枕凉风足。",
            "酒具遮留栗里墟，篮舆轻适庐山隅。",
            "行将过，且踌躇。",
            "溪山云月无今古，试访渊明旧隠居。"
        ],
        "tags": [
            "庐山"
        ],
        "title": "送张监税归去来歌",
        "id": "452b10ca-56ef-49c9-b34f-2cdb6c3f1d8f"
    },
    {
        "author": "王质",
        "paragraphs": [
            "东风吹了落花天，芍药酴醿晚更妍。",
            "典衣换酒正吾事，不辞颠倒春风前。",
            "胡为便作轻离别，再拜忽成千里隔。",
            "东君怜我太萧条，啼损黄鹂留不得。",
            "我欲拖筇随马尾，饱看庐陵好山水。",
            "自怜憔悴缚江干，去住未能随意耳。"
        ],
        "title": "送赵师耳",
        "id": "fb508158-c0d4-4278-977e-64492cbd47c7"
    },
    {
        "author": "王质",
        "paragraphs": [
            "君见雪山谭晦庵，晦庵南北隔山川。",
            "有命归来如二老，不然隠去自三贤。",
            "晦庵今年登五十，鬓华未改目光力。",
            "徘徊吴楚已多年，晦庵不急苍生急。",
            "君行车马衣冠衢，亦有晦庵相似无。",
            "君臣庆会第一格，晦庵何日何时须。",
            "横渠虽没尚可作，平生此事喜商略。",
            "君当长跪问横渠，子细平章句教错。",
            "大江朔风多涌波，上江下江且婆娑。",
            "古时贤士一时有，奈此庚辛甲乙何。"
        ],
        "title": "赠黄君",
        "id": "d4690b20-ae9b-4fbc-b1b6-3ac7fb6613c5"
    },
    {
        "author": "王质",
        "paragraphs": [
            "渔隠渔隠在何方，海门潮白江沙黄。",
            "吾尝袖手江之旁，西兴草树烟苍苍。",
            "欲往从之道阻长，波涛澎湃不敢航。",
            "仰观河汉翔鹔鹴，安得与之俱颉颃。",
            "得非兰亭会诸王，清湍茂竹联崇冈。",
            "无乃镜湖留知章，兰蘅风露生寒凉。",
            "不然此地何铿锵，宿昔名胜沈光芒。",
            "俟今焜燿名方昌，恨不登时到侯乡。",
            "循墙三匝徐升堂，观山观水观松篁。",
            "以及鱼鸟同徜徉，而俟南益仍西凉。",
            "青霄空阔横参商，无繇交臂咨其详。",
            "鸿雁同天不同行，爱而不见魂飞扬。",
            "梦从县圃周扶桑，逢迎跪揖如平常。",
            "齿牙砰磕摇风霜，秦汉魏晋周隋唐。",
            "江河滚滚倾兴亡，指画所隠声琅琅。",
            "欢喜奇特不可当，继以惊愕怀慞惶。",
            "倏忽烟雾轻腾骧，径跨越峤超吴泷。",
            "秦碑禹穴稽山阳，隠约中有神仙庄。",
            "申椒菌桂连沙棠，江蓠薜芷多同芳。",
            "春风澹沲秋风香，木兰冠佩芙蓉裳。",
            "杉烟竹月无时荒，白蒲青荇春悠扬。",
            "秀似黄家双井塘，雄如苏老峨嵋江。",
            "冰壶雪瓮涵瑶浆，梦回空阔嘹天篁。",
            "缥缈羽客搴云纕，清都飞露寒侵肠。",
            "涕唾尘窟掀翻牀，俟其与世毋相忘。",
            "且为清明开吉祥，苍生环堵栖平康。",
            "是时桐渚寻严光，否则孺缨濯沧浪。",
            "不然楚竹然清湘，下乃汀花静鸣榔。",
            "间骑麒麟翳凤凰，玉京羣帝参翺翔。",
            "吾在风埃渺相望，大千世界空茫茫。"
        ],
        "title": "寄题陆务观渔隠",
        "id": "eda5c780-9e2a-4afc-b29b-fc91d7859e64"
    },
    {
        "author": "王质",
        "paragraphs": [
            "丰城何以多英贤，老杜曩有浮云篇。",
            "名季友者天下传，与吾偕出缑山仙。",
            "豫章尚有丰碑坚，万古千秋不敢镌。",
            "却距季友五百年，星辰不灭同其躔。",
            "致君逸气常蹁跹，风后力牧参吾前。",
            "往往剑气腾冲天，季者太阿仲龙泉。",
            "斗牛河汉光相鲜，雷焕安得知其然。",
            "西山北巖埋苍烟，不及华阴玉井连。",
            "延津双虬终蜿蜒，恨我不识张茂先。",
            "精神胡为暗式干，溥也疎骨粗缯缠。",
            "叩门剥啄音清圆，询之与我生相联。",
            "同在丰城南北廛，五行七曜难拘挛。",
            "瑶环沈隠尘埃边，高谈雄辩波潺湲。",
            "偻身缩手不敢揎，扬徐李吕纷兰荃。",
            "云溪独造珞琭渊，此曹可收不可捐。",
            "康庄固有英豪潜，溥也可惜真酸寒。",
            "沙头静鹭清联拳，松梢野鹤飘孤搴。",
            "合在林壑栖空禅，否则江湖烟雨舷，二者汝亦难当焉。",
            "斗米三钱汝万钱，菜根堕叶如凝羶。",
            "他时六版无两肩，枯芦半席汝亦悭。",
            "我亦自笑骨迍邅，有时挥麈敲哀弦。",
            "汝谈我命五者全，略与庚午相周旋。",
            "我忽大笑汝失言，鱼水若得庚午权，岂肯草草为江南。",
            "功成名遂飞翩翩，不作子房作仲连。",
            "泽州叔宝令人怜，长跪告别趋吴船。",
            "无缾无钵何论毡，觚棱金镜射玉璿。",
            "有见问者勿面谩，但实告之灰不然。",
            "别有一路非人寰，王癫来处从溪癫。",
            "狐踪不入象王圈，馿乳难霑狮子涎。",
            "临济饱受黄檗鞭，三鞭跃上层霄颠。",
            "一喝一踏成平原，后来三杰勤演端。",
            "佛日霹雳天关三，足摇馿儿八角盘。",
            "驾雷驱电驰奔湍，明月堂中一觉眠。",
            "何时法鼓声阗阗，今其去兮风方颠。",
            "大江茫茫雪满川，莼鲈兴尽撑西帆。",
            "倘欲见我江淮堧，不在庐山则祖山。"
        ],
        "tags": [
            "庐山"
        ],
        "title": "赠杨溥",
        "id": "09785bea-1f54-47d5-9ee9-9e7d69bd7504"
    },
    {
        "author": "王质",
        "paragraphs": [
            "嗣宗仲容天下无，施家更与阮家殊。",
            "舍人骑星上天衢，令君抱云守仙都。",
            "氐房奎壁牛女虚，岂肯使人清晖孤。",
            "舍人桃李将吹嘘，青青白白并朱朱。",
            "子昔绿水敷红蕖，速谢香火归诸胥。",
            "元丰欧阳元祐苏，黄晁张秦皆其徒。",
            "子所标准前规摹，策勋岂不真良图。",
            "甘王楼下百日余，展尽胸襟渺江湖。",
            "今年大燎然洪炉，独此冰玉涵秋菰。",
            "玉山玉水清而腴，山南山北多仙庐。",
            "居仁宝玦敲珊瑚，吉甫金椀倾醍醐。",
            "山东文豪尹大夫，银河赤岸通方壶。",
            "三山仙伯飘飘俱，端明殿老争抟扶。",
            "子乃奔轶攀其须，明月在天不可呼。",
            "掇拾堕黑云模糊，三台北斗韩尚书。",
            "芙蓉旌旗驻飞车，低挽凤凰追鲸鱼。",
            "高搴麒麟起玉除，定不遗子鲛人珠。",
            "宜春宣曲骖皇舆，尚书许我能起予。",
            "飞黄一向抛蟾蜍，不识尊意今何如。",
            "四十有六垂桑榆，西湖寒雪参清娱。",
            "飞琼砰磕波文粗，卓玉棱嶒山骨癯。",
            "尚书尚书切勿疎，我久寂历西山隅。",
            "尚书击鼓羣龙趋，我岂不解吹笙竽。",
            "青枫红叶秋风初，风声猎猎摇江蒲，矫首河汉且长吁。"
        ],
        "tags": [
            "西湖"
        ],
        "title": "送施丙卿",
        "id": "2a9cbb48-36af-4312-aa3d-a34ff2ebfe7e"
    },
    {
        "author": "王质",
        "paragraphs": [
            "平生屈盘在空谷，高韵清修疎节目。",
            "上凌幽巖冠松顶，下入寒溪扪石足。",
            "观君眉宇含风霜，岂肯展转蛾眉牀=。",
            "西斋一榻浄如水，何如与我同卧起。",
            "客子倦游思故乡，归心往来鸥鹭行。",
            "梦中山川不识路，凭君推挽过西江。"
        ],
        "title": "与张安国围棋胜者命题负者赋诗作藤枕歌",
        "id": "1050b822-4b56-4dbe-8e65-1e8d2bff8c62"
    },
    {
        "author": "王质",
        "paragraphs": [
            "君不见黄金屋里贮阿娇，咳唾随风飞九霄。",
            "宠极妬深恩爱绝，长门毕竟成萧条。",
            "又不见明妃千载居深苑，年年不识春风面。",
            "一朝上马出君门，万里关山紫台远。",
            "来来去去春空丝，鶑鶑燕燕能几时。",
            "百年不办专房计，万事翻覆仍难期。",
            "岂如道人青奴元不恶，金蚕玉燕慵梳掠。",
            "眼眼相看似有情，谁念佳人翠袖薄。",
            "迢迢良夜款相亲，玉窗冰簟梦无尘。",
            "西风索索暂别去，一岁一回重见君。",
            "重见君，犹胜姮娥不嫁人。"
        ],
        "title": "竹夫人歌",
        "id": "73e91790-aaed-43ea-b5fa-3ed0d44ef834"
    },
    {
        "author": "王质",
        "paragraphs": [
            "生涯挑上古藤梢，归心飞渡鄞江潮。",
            "长安贵人足官府，不似育王山色高。",
            "山前山后松风岑，一衲无尘双蹻轻。",
            "月寒濯足半溪玉，日浄穿林两袖云。",
            "吾生浪走踰千里，天涯踏破青鞋底。",
            "谁令插脚堕红尘，只恐愈深收不起。",
            "千载此山端有期，翩翩清梦随君飞。",
            "他年拄杖叩泉石，莫认此翁作生客。"
        ],
        "title": "送空上人归育王",
        "id": "285569f3-165e-4252-aa91-019d73461bd9"
    },
    {
        "author": "王质",
        "paragraphs": [
            "稽首十方大医王，乞我太素灵枢方。",
            "无朱无墨无文章，不用桂术参芝香。",
            "亦非山泽川原良，非丸非散仍非汤。",
            "勺撮铢两何能量，寻源不出羲农黄。",
            "岐伯伊叟无交相，而况韩孟陈吴杨。",
            "一切灵府常含光，不属心脾肝胆肠。",
            "倏忽六猴窥六窗，心花撩乱空飘飏。",
            "三界六趣横颠狂，六交十习纷踉蹡。",
            "中此疾者何茫茫，尔出何策能相当。",
            "此魔跋扈真强梁，汗流卢扁走且僵，眼乱孙陶惊而跄。",
            "温寒燥湿翻阴阳，君臣佐使徒慞惶。",
            "我发刀匕非寻常，应证取效无参商。",
            "临济一击雷横撞，德山一喝龙腾骧。",
            "荒郊解使枯骨强，龙盘虎绕嬉迷藏。",
            "明月堂中启秘囊，一服甘露玻璃浆，大千世界都清凉。",
            "此药亟咽不必尝，一粒中裹千金刚。",
            "炮爁炙煿谁精详，听取露柱声琅琅。",
            "西溯江汉浮潇湘，呼将石人撑铁航。",
            "药囊抛向江中央，长风落日云苍苍。"
        ],
        "title": "赠僧师能",
        "id": "32003f7a-10df-41db-8a55-9d59e702feb7"
    },
    {
        "author": "王质",
        "paragraphs": [
            "露水班白未全白，长江大湖喜为客。",
            "西风渐少北风多，脚底路声行格格。",
            "一袍两蹻都无余，腰间一二三葫芦。",
            "生涯如此祇如此，如此如此无他须。",
            "红黄弥漫杂奔走，观旁亦有可人否。",
            "公卿将相总不问，蓑衣铁拐岂无有。",
            "青山绿水逢迎时，亟来相报令吾知。",
            "戴起一顶青蒻笠，拖将七尺紫藤枝。",
            "因缘渺茫多阻隔，斯人吾前亦不识。",
            "且吞溪玉濯心神，更揽月轮摩眼力。",
            "摩到无明醉梦醒，挹袖拍肩须有人。"
        ],
        "tags": [
            "长江"
        ],
        "title": "赠南道人",
        "id": "4842dbd6-6ed9-453d-89ad-b8a09bfd14d4"
    },
    {
        "author": "王质",
        "paragraphs": [
            "达磨只履投西归，一只迺为汝所持。",
            "汝持此只将奚为，十方三世包无遗。",
            "大挠十干十二支，衍作六十花参差。",
            "释迦佛亦不出斯，丈六身外还属谁。",
            "七十九年略可推，无始劫来何从知。",
            "可满盛著瑯琊儿，任汝胎年月日时。",
            "乌窠披上粗缯衣，龙尾引入黄金墀。",
            "平川袤野观游丝，东西南北随风飞，水流云在俱迟迟。",
            "凡度眼者都忘机，一物今古长光辉。",
            "无头无尾无骨皮，无男无女无妾妻，无肝无胆无心脾。",
            "大率一切皆无之，太空赤立孤悽悽。",
            "珞琭忽见全如痴，何况吕李杨徐奚。",
            "我命居申西南维，我身在未正直西。",
            "腊月三十日到来，此身此命成烟霏。",
            "卷起卦盘收卦棋，梅轩共看花阴移。"
        ],
        "title": "赠开怀道人",
        "id": "aceb5131-cf5e-4d71-9591-3ebe788f6d36"
    },
    {
        "author": "王质",
        "paragraphs": [
            "何处难忘酒，蛮夷太不庭。",
            "有心扶白日，无力洗苍溟。",
            "豪杰将斑白，功名未汗青。",
            "此时无一盏，壮气激雷霆。"
        ],
        "title": "何处难忘酒  其一",
        "id": "6d89f83c-e38c-470b-81cd-356f09c23f8f"
    },
    {
        "author": "王质",
        "paragraphs": [
            "何处难忘酒，奸邪太陆梁。",
            "腐儒还有郦，好汉总无张。",
            "曹赵扶开国，王徐卖靖康。",
            "此时无一盏，泪滴海茫茫。"
        ],
        "title": "何处难忘酒  其二",
        "id": "3af0d1f8-7afb-449f-b205-4e44e9cd5e8e"
    },
    {
        "author": "王质",
        "paragraphs": [
            "何处难忘酒，英雄太屈蟠。",
            "时违聊置畚，运至即登坛。",
            "梁甫吟声苦，干将宝气寒。",
            "此时无一盏，拍碎玉阑干。"
        ],
        "title": "何处难忘酒  其三",
        "id": "2be426ca-f9b5-4d63-ab09-6a5f14112885"
    },
    {
        "author": "王质",
        "paragraphs": [
            "何处难忘酒，生民太困穷。",
            "百无一人饱，十有九家空。",
            "人说天方解，时和气自丰。",
            "此时无一盏，入地诉英雄。"
        ],
        "title": "何处难忘酒  其四",
        "id": "9f39dee6-c59b-4e87-ba2d-94de61162565"
    },
    {
        "author": "王质",
        "paragraphs": [
            "陆路如蛙钝，江流似马驰。",
            "不嫌君去速，只恨我来迟。",
            "儿女三杯酒，溪山五字诗。",
            "英豪到此地，莫更问何时。"
        ],
        "title": "次芜湖闻张彦晋船已行",
        "id": "a27a2be9-3887-4fd4-996a-589d26c727ae"
    },
    {
        "author": "王质",
        "paragraphs": [
            "扰扰千支水，攒攒一簇村。",
            "牛羊纷下括，鹅鸭閙争门。",
            "晚径飘松子，秋田长稻孙。",
            "霜天好风日，壮士铁衣温。"
        ],
        "title": "芜湖道中",
        "id": "08fa152f-6c31-4c1b-aa0a-db9890d16f1c"
    },
    {
        "author": "王质",
        "paragraphs": [
            "转岸波仍急，濒溪路半无。",
            "柳低侵树腹，莲湿坠花须。",
            "田舍篱忧倒，渔舟柁喜扶。",
            "雨余山更碧，倍费我工夫。"
        ],
        "title": "山行即事二首  其一",
        "id": "dc7e96d8-0a70-4940-baf0-b0737629557a"
    },
    {
        "author": "王质",
        "paragraphs": [
            "浮云在空碧，来往议阴晴。",
            "荷雨洒衣湿，苹风吹袖清。",
            "鹊声喧日出，鸥性狎波平。",
            "山色不言语，唤醒三日酲。"
        ],
        "title": "山行即事二首  其二",
        "id": "773b9c2b-643f-45ca-bda7-df6fd1e1274e"
    },
    {
        "author": "王质",
        "paragraphs": [
            "列圣兼仁武，随时议战和。",
            "伫开新日月，重照旧山河。",
            "西北浮云敛，东南王气多。",
            "大唐功十二，一一付铙歌。"
        ],
        "title": "和御制诗五首  其一",
        "id": "a9848ebe-f62d-4a30-890e-dc640136a3a5"
    },
    {
        "author": "王质",
        "paragraphs": [
            "大庆通宣德，西华近保和。",
            "草荒朱雀道，沙壅护龙河。",
            "九庙烟尘暗，七陵风露多。",
            "君王既神武，父老莫悲歌。"
        ],
        "title": "和御制诗五首  其二",
        "id": "9c7ad579-bde4-4a72-b798-e36ec3883f51"
    },
    {
        "author": "王质",
        "paragraphs": [
            "濠楚前通泗，舒庐内接和。",
            "眼看花靥渡，梦想白沟河。",
            "火德时方盛，金行数不多。",
            "儒臣且经略，未要载赓歌。"
        ],
        "title": "和御制诗五首  其三",
        "id": "359cc45e-7767-4e75-8583-aab30eeb0a0d"
    },
    {
        "author": "王质",
        "paragraphs": [
            "鼎待周公定，羹须傅说和。",
            "上方资羽翼，谁解废江河。",
            "志定功应就，时来力不多。",
            "晋公门下客，豫制凯旋歌。"
        ],
        "title": "和御制诗五首  其四",
        "id": "d3a63674-2d1d-4a20-93ad-5f233bdcda9a"
    },
    {
        "author": "王质",
        "paragraphs": [
            "景运开干德，升平到政和。",
            "七星摇帝座，两界隔天河。",
            "义士何曾少，谋夫不在多。",
            "鲤鱼长尺半，恐有扣牛歌。"
        ],
        "title": "和御制诗五首  其五",
        "id": "bdeeb2ca-436e-480e-9998-410e64b5a086"
    },
    {
        "author": "王质",
        "paragraphs": [
            "田舍清江曲，柴扉扫径开。",
            "野花干更落，水鸟去仍囘。",
            "渺渺春风见，冥冥细雨来。",
            "幽栖身懒动，坐稳兴悠哉。"
        ],
        "title": "集杜子美句赋所居二首  其一",
        "id": "29e54549-ffaa-46d8-b219-9d2d761c8ea9"
    },
    {
        "author": "王质",
        "paragraphs": [
            "野屋流寒水，春星带草堂。",
            "忘机对芳草，驻屐近薇香。",
            "农事空山里，柴门古道傍。",
            "眼前今古意，看剑引杯长。"
        ],
        "title": "集杜子美句赋所居二首  其二",
        "id": "2349dd0d-0e98-4916-94aa-a647cbe2a91e"
    },
    {
        "author": "王质",
        "paragraphs": [
            "不著乌纱帽，自开青竹篱。",
            "雁号残月渚，猿挂冷霜枝。",
            "有泪不知落，无心空自悲。",
            "人情正翻覆，去住总难期。"
        ],
        "title": "郊居",
        "id": "edb1ca86-6939-4302-a9f1-e41fb3998afa"
    },
    {
        "author": "王质",
        "paragraphs": [
            "有愿投金粟，无情上玉除。",
            "吾甘披短褐，君自曳长裾。",
            "浥浥云生屋，涓涓水到渠。",
            "十难三四好，八九在闲居。"
        ],
        "title": "秋兴",
        "id": "736032e1-2253-482a-9941-988d387aadee"
    },
    {
        "author": "王质",
        "paragraphs": [
            "北海鲲从化，南枝蚁战勋。",
            "宋龟灵自困，周蝶梦谁分。",
            "外物不可必，此形何足云。",
            "劳生竟不觉，幻境徒纷纷。"
        ],
        "title": "物幻诗",
        "id": "fc41ba24-e281-4f19-9135-335bd4ffae92"
    },
    {
        "author": "王质",
        "paragraphs": [
            "风动旗千干，霜明甲万联。",
            "愁边悲有泪，幽燧冷无烟。",
            "杀气藏金钺，台光照玉船。",
            "元丰韩相国，故事讲军前。"
        ],
        "title": "次虞枢密九日登高韵",
        "id": "1982c57c-b9e3-4c05-ac2a-2aec6a6dfa06"
    },
    {
        "author": "王质",
        "paragraphs": [
            "特起西南纪，孤飞五十年。",
            "名登千佛顶，位亚六阶躔。",
            "文社尊韩伯，经门事董先。",
            "山川有冥会，公在孝廉阡。"
        ],
        "title": "代虞相挽杨参政二首  其一",
        "id": "dfbb45ba-1f8d-4a30-b224-65f849b2511d"
    },
    {
        "author": "王质",
        "paragraphs": [
            "道德平生足，功名岁晚成。",
            "挂冠方再表，负杖忽三声。",
            "乐寿兼仁智，哀荣备死生。",
            "我家无故老，不忍见公倾。"
        ],
        "title": "代虞相挽杨参政二首  其二",
        "id": "3a66b314-c3e6-45fb-bf90-7868ba22f6ff"
    },
    {
        "author": "王质",
        "paragraphs": [
            "运泰风云合，名高泰华秋。",
            "杓衡方北指，江汉已东流。",
            "寡祐良臣死，钟情志士忧。",
            "惊心波浪里，不见济川舟。"
        ],
        "title": "代李叔介挽杨参政",
        "id": "23cf53b7-c0d1-457b-be16-28fd64b50788"
    },
    {
        "author": "王质",
        "paragraphs": [
            "北斗阑干外，浮云拄杖中。",
            "天高千障立，月静一江空。",
            "宇宙横挥麈，干坤落转蓬。",
            "浩歌聊举酒，无泪哭英雄。"
        ],
        "title": "有感",
        "id": "2e11b935-3430-44da-960d-fb60f91cccc7"
    },
    {
        "author": "王质",
        "paragraphs": [
            "竹色交簷暗，苔痕拥舍深。",
            "羣麕无定响，断雁有孤音。",
            "恋阙穿双眼，忧时折寸心。",
            "中原既传檄，乃更有陈琳。"
        ],
        "title": "即事",
        "id": "b5799f2c-9ea0-4f5b-93a0-0d6dc69d79c7"
    },
    {
        "author": "王质",
        "paragraphs": [
            "元衮催韩觐，锵鸾迟甫归。",
            "无功生静福，有道正危机。",
            "弃智轻观世，忘言妙格非。",
            "五车书满腹，字字莫相违。"
        ],
        "title": "送晁侍郎二首  其一",
        "id": "6b40b195-7f71-4985-b5bc-596481d64bf9"
    },
    {
        "author": "王质",
        "paragraphs": [
            "昔欲全家托，今惟只影依。",
            "任从龟左顾，独自鹊南飞。",
            "灾浅谋三至，心危泣百挥。",
            "英豪天下少，不敢废依归。"
        ],
        "title": "送晁侍郎二首  其二",
        "id": "df4574af-d674-4f4f-af84-5837cfc6db5b"
    },
    {
        "author": "王质",
        "paragraphs": [
            "市井虽聊尔，风光略胜他。",
            "稻田方稍稍，瓦屋渐多多。",
            "得路皆平地，逢山但浅坡。",
            "日斜烟欲集，将奈晚寒何。"
        ],
        "title": "次青渠",
        "id": "7a33e04a-dbd2-44f8-9043-a505cf16f4e3"
    },
    {
        "author": "王质",
        "paragraphs": [
            "昨日到今日，满江常涌波。",
            "山川非不好，风浪抑何多。",
            "所愧累公等，固知如我何。",
            "柁楼无晚照，高卧一长歌。"
        ],
        "title": "舟中作二首  其一",
        "id": "d8ac0c37-da06-4f32-993a-8db86f30a427"
    },
    {
        "author": "王质",
        "paragraphs": [
            "昨夜一叶落，秋风江汉波。",
            "晶晶红日淡，惨惨素烟多。",
            "世事今如此，吾曹可若何。",
            "凄凉聊系棹，一和大风歌。"
        ],
        "title": "舟中作二首  其二",
        "id": "19fe7198-eaac-439d-8ca4-c7937695ec5c"
    },
    {
        "author": "王质",
        "paragraphs": [
            "缑氏吹箫远，王家奕叶光。",
            "昔多称建业，今独盛安阳。",
            "泰华何曾老，江河各自长。",
            "一名重两火，与宋大休祥。"
        ],
        "title": "上王公明寿四首  其一",
        "id": "3ffd7cca-889b-4ecc-a9d9-1fdd7f7cf9a2"
    },
    {
        "author": "王质",
        "paragraphs": [
            "正统承周后，元臣在邺昌。",
            "治平扶嗣圣，干道作兴王。",
            "指日恢中土，何时过故乡。",
            "新堂标昼锦，门下有欧阳。"
        ],
        "title": "上王公明寿四首  其二",
        "id": "c755b386-ecce-4f23-88f6-e01edfb0b5d5"
    },
    {
        "author": "王质",
        "paragraphs": [
            "稷契伊周后，功名事业谁。",
            "眼惊希世杰，心喜太平时。",
            "不老池边凤，长生印上龟。",
            "旗常书不尽，太庙有宗彝。"
        ],
        "title": "上王公明寿四首  其三",
        "id": "6efbda26-c891-41c6-8e60-b233ba204fb2"
    },
    {
        "author": "王质",
        "paragraphs": [
            "风起云飞志，包含具善邻。",
            "试看公出手，毋谓我无人。",
            "挥羽思平魏，登场决并秦。",
            "功成身莫退，小驻八千春。"
        ],
        "title": "上王公明寿四首  其四",
        "id": "83546444-ee58-4a78-98df-c11f00c4424b"
    },
    {
        "author": "王质",
        "paragraphs": [
            "闻说前年事，分明是偶然。",
            "羣雄夸好手，万事有苍天。",
            "浪沫埋椿木，波声撼战船。",
            "萧条苦鬭者，挥泪立江边。"
        ],
        "title": "采石道中",
        "id": "28ef06c2-212d-4a38-aac3-49166a104124"
    },
    {
        "author": "王质",
        "paragraphs": [
            "冈背车痕乱，崖阴马足黏。",
            "地炉茶带苦，幔店酒多甜。",
            "水减溪身瘦，冰凝树角铦。",
            "衣篝都已尽，无可更重添。"
        ],
        "title": "魏城道中",
        "id": "ef230378-4284-4e2c-a7f5-d191f5f549dd"
    },
    {
        "author": "王质",
        "paragraphs": [
            "今日青阳路，行行不忍过。",
            "人家茅屋少，原野稻田多。",
            "树木连苍色，陂塘湛碧波。",
            "斜阳攲半岭，将奈镜亭何。"
        ],
        "title": "青阳道中二首  其一",
        "id": "c44469fc-03c4-43b1-a623-223d58edc011"
    },
    {
        "author": "王质",
        "paragraphs": [
            "一路皆平坦，今朝稍屈盘。",
            "仆饥争小店，桥断拣枯滩。",
            "处处山都好，家家酒不酸。",
            "人生各有地，所乐是长安。"
        ],
        "title": "青阳道中二首  其二",
        "id": "e5420460-5194-4f79-b35d-5d921deb62c1"
    },
    {
        "author": "王质",
        "paragraphs": [
            "落日寒山里，荒烟野寺中。",
            "僧垣水衣白，佛座藓花红。",
            "舍后蜂糖熟，门前雁米丰。",
            "夜长难早睡，拥被听松风。"
        ],
        "title": "宿石谿寺",
        "id": "abdb3eb2-6e8d-4247-bb13-75ed146c17f5"
    },
    {
        "author": "王质",
        "paragraphs": [
            "已恨此身多，将如之子何。",
            "自甘吾潦倒，真恐汝蹉跎。",
            "身老便孤睡，家贫喜自歌。",
            "辎軿他日见，各想旧婆娑。"
        ],
        "title": "敕局同年相饯是日谢遣婢子春饶者还其家同年大不然之共怅然也",
        "id": "4913f6d2-2a94-4094-b28d-3006434226f0"
    },
    {
        "author": "王质",
        "paragraphs": [
            "别乘非为辱，江陵稍近家。",
            "牙绯虽滞色，头白亦增华。",
            "见说堂前竹，胜如屋角花。",
            "脱身归到得，余事总尘沙。"
        ],
        "title": "发家书",
        "id": "83e1c16d-d1e1-4f56-b105-8f1b8f2fb81b"
    },
    {
        "author": "王质",
        "paragraphs": [
            "雨色昏何在，铃声怨阿谁。",
            "一朝人世改，万事帝心知。",
            "西去身虽脱，东边势更危。",
            "祇应南内里，不似上亭时。"
        ],
        "title": "上亭",
        "id": "15862c50-c90a-4ed0-9295-1b670b3d4d0d"
    },
    {
        "author": "王质",
        "paragraphs": [
            "乱草踏秋碧，斜阳立晚红。",
            "天低昏海雾，江阔渡淮风。",
            "台有余基壮，碑无旧观丰。",
            "愁人惜倦眼，不敢送归鸿。"
        ],
        "title": "雨花台",
        "id": "862a35ca-dbe9-432e-ad6d-e197cbb9eb9d"
    },
    {
        "author": "王质",
        "paragraphs": [
            "稍稍云气散，溶溶山态囘。",
            "翠旌千丈立，宝障百重开。",
            "此地真堪老，何时遂得来。",
            "海中蛟蜃恶，吾不问蓬莱。"
        ],
        "title": "见九华峰有四十余其最秀者不知孰为九也因作是诗",
        "id": "062dc271-32e5-4f11-afaa-4125b8ec02ee"
    },
    {
        "author": "王质",
        "paragraphs": [
            "祖予尚闭户，景文当入山。",
            "未能黄绮外，姑在尚彭间。",
            "眼到风尘暗，头依树石斑。",
            "曹溪有正路，飞倦要知还。"
        ],
        "title": "送虞丞相孙运干诗三首  其一",
        "id": "90e32d05-8c79-46b8-9084-05520758c5f8"
    },
    {
        "author": "王质",
        "paragraphs": [
            "尚象子生子，高风新又新。",
            "昔看三桧戏，今见一槐春。",
            "父祖有家法，典型如老人。",
            "傍观应自肯，自肯乃方亲。"
        ],
        "title": "送虞丞相孙运干诗三首  其二",
        "id": "2f9b7137-af57-48b3-9db0-ac4faa66550f"
    },
    {
        "author": "王质",
        "paragraphs": [
            "曲肱真事业，袖手大文章。",
            "想子归家急，如吾舍世忙。",
            "何时见丞相，几日上瞿唐。",
            "见问宜多说，不言君亦忘。"
        ],
        "title": "送虞丞相孙运干诗三首  其三",
        "id": "0cb72646-f9ce-46bb-b004-1c8969fc6411"
    },
    {
        "author": "王质",
        "paragraphs": [
            "岛屿深沉碧，溪花淡薄红。",
            "连山收宿雨，当户进凉风。",
            "暮霭孤村外，斜阳一笛中。",
            "西山起明月，未放酒杯空。"
        ],
        "title": "题东林姚贵高书屋",
        "id": "5134233e-c276-4640-8948-bc6fb676fba6"
    },
    {
        "author": "王质",
        "paragraphs": [
            "眸子发孤照，太空无阻修。",
            "万波争赴海，一嶂直当楼。",
            "渺渺怜身小，茫茫觉世浮。",
            "斜阳攲埤堄，随意数行舟。"
        ],
        "title": "题洪景伯得江亭二首  其一",
        "id": "201ff355-b91a-4caa-ad24-0426b7f239da"
    },
    {
        "author": "王质",
        "paragraphs": [
            "主去朝行在，花留伴此亭。",
            "别催心衮衮，春搅思冥冥。",
            "此事须丘壑，何人嗣典型。",
            "但当添种竹，相对北山青。"
        ],
        "title": "题洪景伯得江亭二首  其二",
        "id": "5beefb53-8750-40ce-b3ac-62d1d5b75d32"
    },
    {
        "author": "王质",
        "paragraphs": [
            "一舸江湖外，风涛有是非。",
            "著身安实地，冷眼看危机。",
            "烟树何曾远，鸥羣自飞。",
            "若人能转物，满载月明归。"
        ],
        "title": "题舫轩",
        "id": "9bc1c6fd-e5bd-4343-bd5f-607aa422c759"
    },
    {
        "author": "王质",
        "paragraphs": [
            "濯濯双引干，盘盘同结根。",
            "人知灵草木，天与好儿孙。",
            "妩媚花窥眼，婆娑秀此轩。",
            "门中福未艾，遶树更兰孙。"
        ],
        "title": "题施大任双桂轩",
        "id": "80c9ed06-c9b6-4fb0-9e04-2d3a4246fabb"
    },
    {
        "author": "王质",
        "paragraphs": [
            "窈窕孤山寺，光明大士龛。",
            "佛香时缥缈，茶味亦清甘。",
            "竹挺森千百，僧房并两三。",
            "全无兵火气，不似在淮南。"
        ],
        "title": "题孤山寺",
        "id": "12713a9a-22b9-4c59-b1ab-15d3192f9c6c"
    },
    {
        "author": "王质",
        "paragraphs": [
            "索索风呼叶，萧萧雨打窗。",
            "遥思双白发，相对一残缸。",
            "梦落湘南浦，身浮浙右江。",
            "漏穷钟未断，犹自咽微撞。"
        ],
        "title": "和王充道夜坐二首  其一",
        "id": "0b21658f-8116-4429-9a3a-81403a411b4e"
    },
    {
        "author": "王质",
        "paragraphs": [
            "风雨连三日，晨昏共一窗。",
            "天寒怜翠袖，夜永对青缸。",
            "有泪挥吴月，无船上楚江。",
            "梦寒元易断，钟静不须撞。"
        ],
        "title": "和王充道夜坐二首  其二",
        "id": "ede85e3b-006c-45d3-af81-cef5dd4b7661"
    },
    {
        "author": "王质",
        "paragraphs": [
            "浦溆清溪遶，人家绿树围。",
            "竹墩森翠葆，莲荡乱红衣。",
            "薄雨生朝润，斜阳隠暮霏。",
            "桃花流水意，不在鳜鱼肥。"
        ],
        "title": "和孙仲甫",
        "id": "bf00442c-43fa-4c8c-87a6-32f47fb904b1"
    },
    {
        "author": "王质",
        "paragraphs": [
            "草色动秋绿，松阴留晚清。",
            "日烘蝉吻燥，风助燕身轻。",
            "苍莽家千里，飘零酒一觥。",
            "客愁销不尽，还与暮烟生。"
        ],
        "title": "和姚明之",
        "id": "b21ef47e-33be-4489-9965-ae89d6432fa0"
    },
    {
        "author": "王质",
        "paragraphs": [
            "礼乐华今日，江湖得此天。",
            "绣衣开使指，锦帐卷郎毡。",
            "峻岳车帷外，清湘簜节前。",
            "何如归禁籞，花柳自风烟。"
        ],
        "title": "送陶茂安赴湖南二首  其一",
        "id": "50672910-e83d-42b0-be48-f518dfd53f7e"
    },
    {
        "author": "王质",
        "paragraphs": [
            "飘泊年家子，依归父执尊。",
            "不知分此袂，还更蹑谁门。",
            "欲语无言诉，相期有意存。",
            "何时凭水槛，凉夜倒清樽。"
        ],
        "title": "送陶茂安赴湖南二首  其二",
        "id": "05ea9a84-cc88-4b1d-a7e5-311e3ddf2b65"
    },
    {
        "author": "王质",
        "paragraphs": [
            "斗绝重关险，星驰四牡騑。",
            "昕朝三劳遣，昼锦再光辉。",
            "距踊欢趋死，权奇饱欲飞。",
            "羌儿还解事，早送版图归。"
        ],
        "title": "送韩总二首  其一",
        "id": "26f0e996-31d2-4d56-9024-a71764681738"
    },
    {
        "author": "王质",
        "paragraphs": [
            "飘泊春余絮，孤寒岁晚松。",
            "谁知文有虎，祇道士无龙。",
            "湓浦城相别，蚕丛国再逢。",
            "论心能几许，山水又重重。"
        ],
        "title": "送韩总二首  其二",
        "id": "00318ccc-d6f4-41a0-a519-5b5cac85ea48"
    },
    {
        "author": "王质",
        "paragraphs": [
            "相识虽非昔，相知不似今。",
            "岁寒三益友，金断两同心。",
            "半子来归叶，孤儿维事任。",
            "此间拈鼓笛，那更有凡音。"
        ],
        "title": "送郑德初归吴中",
        "id": "3e6e18ed-88b1-4a92-8ed8-a7d3a054c53e"
    },
    {
        "author": "王质",
        "paragraphs": [
            "黔郡随山壤，卢溪上水舟。",
            "双眸长不夜，两鬓未全秋。",
            "制锦宁伤手，鸣琴自点头。",
            "武陵花赏遍，安稳上瀛洲。"
        ],
        "title": "送清坚老人宰辰阳四首  其一",
        "id": "e0e17776-c8a4-4897-81dc-f5679f897394"
    },
    {
        "author": "王质",
        "paragraphs": [
            "苦楝风方作，桃花水未生。",
            "逢村宜早住，趁路莫宵行。",
            "且止青春酒，频添碧涧羹。",
            "槐根并马骨，切勿厌官清。"
        ],
        "title": "送清坚老人宰辰阳四首  其二",
        "id": "43199643-6187-4ede-b787-9b02eba9813b"
    },
    {
        "author": "王质",
        "paragraphs": [
            "却背五城关，旁连七宝山。",
            "楚臣经夕宿，汉代入辰湾。",
            "花县成阴了，桃源觅路还。",
            "功名归晚节，矍铄上清班。"
        ],
        "title": "送清坚老人宰辰阳四首  其三",
        "id": "5490ef67-17f3-45fa-b4de-5cd011345989"
    },
    {
        "author": "王质",
        "paragraphs": [
            "穴出丹砂粒，川呈晕角辉。",
            "向来曾画诺，此去稍斜飞。",
            "若不吟红药，还应对紫薇。",
            "太公虽白发，西伯要同归。"
        ],
        "title": "送清坚老人宰辰阳四首  其四",
        "id": "eff5e009-1de1-4dd2-a1ff-569f620b2d32"
    },
    {
        "author": "王质",
        "paragraphs": [
            "杳杳归无极，茫茫恨有余。",
            "九原那可作，万事总成虚。",
            "汀草何尝歇，云山亦自如。",
            "此囘真定别，无雁可传书。"
        ],
        "title": "挽李平仲二首  其一",
        "id": "96e40180-4cea-4bea-a3b6-59aa2aa3d971"
    },
    {
        "author": "王质",
        "paragraphs": [
            "穷达皆昨梦，死生同一波。",
            "幻身非我有，薄俗奈渠何。",
            "霜树柯茎少，江湖洲渚多。",
            "老来不禁泪，未忍过怀坡。"
        ],
        "title": "挽李平仲二首  其二",
        "id": "5ca08383-44ff-4c00-ad3e-242ea7f491c5"
    },
    {
        "author": "王质",
        "paragraphs": [
            "古道在今世，今人离古心。",
            "延陵存一老，元祐得遗音。",
            "乐善稻粱熟，忧民江海深。",
            "二毛方五马，当代阻为霖。"
        ],
        "title": "挽吴节夫二首  其一",
        "id": "9459c473-403a-4e98-aa6b-3322f6d8b740"
    },
    {
        "author": "王质",
        "paragraphs": [
            "生死一大事，圣贤三致思。",
            "朝闻应夕可，春叶又秋枝。",
            "高眼世无比，点头人有谁。",
            "朔风吹槁野，天地亦含悲。"
        ],
        "title": "挽吴节夫二首  其二",
        "id": "36f12fea-5485-41e5-b3e7-e3a3f2bf034f"
    },
    {
        "author": "王质",
        "paragraphs": [
            "邂逅识程子，牵连怀老坡。",
            "山林深自引，琴剑肯来过。",
            "春事已如许，客情将若何。",
            "舟行相风色，江面水方波。"
        ],
        "title": "赠程元鼎二首  其一",
        "id": "80f344f1-b4d6-45c5-b7f6-95ec4decffd1"
    },
    {
        "author": "王质",
        "paragraphs": [
            "杜宇正呼急，程君来告辞。",
            "自怜吾老矣，敢问子何之。",
            "起柁指行在，求官鸣有司。",
            "归来定何日，秋事以为期。"
        ],
        "title": "赠程元鼎二首  其二",
        "id": "d4575e73-8069-4c9e-b653-e3d48ca412a3"
    },
    {
        "author": "王质",
        "paragraphs": [
            "天上足官府，舍人何处归。",
            "世情伤幻化，道眼羨空飞。",
            "易合谁终始，难言有是非。",
            "九原如可作，来共立斜晖。"
        ],
        "title": "忆张安国",
        "id": "875dfd22-6c99-483f-9a16-2f0cb6d6055d"
    },
    {
        "author": "王质",
        "paragraphs": [
            "之子何方去，荆江上渚宫。",
            "颇知君笔力，能嗣我宗风。",
            "境熟拈来是，心圆触处通。",
            "赠之一转语，收了万年功。"
        ],
        "title": "李南卿西归求语以赠行山谷偈云八万四千关捩子与君一个锁匙开仆亦有一个锁匙谨以奉赠",
        "id": "e318f02f-c4aa-4938-bf70-422f71733bf5"
    },
    {
        "author": "王质",
        "paragraphs": [
            "咳唾相闻地，江湖各一天。",
            "所思无物似，此去有人怜。",
            "身远何能近，心宽自觉便。",
            "难言知几许，囘首意茫然。"
        ],
        "title": "赠同省访别",
        "id": "5cf6c512-7728-4988-85c0-1419109d84d6"
    },
    {
        "author": "王质",
        "paragraphs": [
            "自堕胞胎里，难逃造化中。",
            "一毫皆有数，三昧即无穷。",
            "消息深深见，机缄了了通。",
            "君能希八九，亦足问元功。"
        ],
        "title": "赠日者",
        "id": "2b85019e-73ba-4388-867e-81524a2ef20d"
    },
    {
        "author": "王质",
        "paragraphs": [
            "高致想江湖，当庭植小芦。",
            "清风时自至，绿竹兴何殊。",
            "溉灌情偏重，琴尊赏不孤。",
            "朗吟应有趣，潇洒十余株。"
        ],
        "title": "咏芦",
        "id": "72f0b07a-ff24-4127-956f-7ba28d6c1003"
    },
    {
        "author": "王质",
        "paragraphs": [
            "千林秋叶深，此际有行人。",
            "握手恨无语，出门愁始新。",
            "殷勤一枝柳，聚散百年身。",
            "眺远情何极，兹来迹已陈。"
        ],
        "title": "送胡秉彝归毗陵",
        "id": "cc8e77bf-0246-4bcf-9254-4c877941a325"
    },
    {
        "author": "王质",
        "paragraphs": [
            "主人乞我短窗明，推挽清风堕两楹。",
            "千里坐安双脚稳，万金难买一轩清。",
            "扫除旧念无遗恨，收拾新工上短檠。",
            "幸有诸郎共料理，紧催灯火赴功名。"
        ],
        "title": "西斋落成呈荣茂世",
        "id": "ff4b3a18-7a33-44d1-8c3e-d636982ead83"
    },
    {
        "author": "王质",
        "paragraphs": [
            "春跗秋萼以时开，尔自野生吾懒栽。",
            "有饭故须间菘韭，无羹安用著盐梅。",
            "云苍云白变复变，雨旧雨今来不来。",
            "杉露松霜皆我酒，竹根木瘿尽吾杯。"
        ],
        "title": "幽居",
        "id": "528c81a2-9d3c-41ba-bd97-f3390c1a9793"
    },
    {
        "author": "王质",
        "paragraphs": [
            "不须薄澣少纤尘，时复闲行更脚轻。",
            "树有凉声常摵摵，灯无热意但荧荧。",
            "土松瘦菜从头长，地浄幽泓澈底清。",
            "月化日迁人不觉，却于草木见先惊。"
        ],
        "title": "秋夜读书三首  其一",
        "id": "dd16fad4-90b4-46e4-a958-622b3a0ff338"
    },
    {
        "author": "王质",
        "paragraphs": [
            "縠纹绝似瀼西生，霜沫全如潄玉清。",
            "稍定心源渟夜气，即开耳界度秋声。",
            "旁观事有千端异，返照身无一点轻。",
            "一醉等闲千日过，清江安用白鸥盟。"
        ],
        "title": "秋夜读书三首  其二",
        "id": "6d9f1f5c-4e56-491c-a18d-df5b2599a0ac"
    },
    {
        "author": "王质",
        "paragraphs": [
            "无嫌乌帽走黄尘，尘外尘中总有人。",
            "口但轻轻吹鸟毳，肠休轧轧转车轮。",
            "漫张明月清风眼，试玩游丝落絮身。",
            "半夜妙心花忽发，十方一刹现浑银。"
        ],
        "title": "秋夜读书三首  其三",
        "id": "91501848-12df-4c7f-a997-95560be2bba0"
    },
    {
        "author": "王质",
        "paragraphs": [
            "不见湘娥十二鬟，谁移白发上青山。",
            "云开上界珠宫阙，风堕游仙玉佩环。",
            "洄曲城孤千骑入，山阴兴尽一蓑还。",
            "万松岭下寒溪口，遥想梅花露半斑。"
        ],
        "title": "秀野亭观雪",
        "id": "aa92a613-bae6-4816-9158-cbabdcf6eed5"
    },
    {
        "author": "王质",
        "paragraphs": [
            "马轻人健有秋容，飞到千巖万壑中。",
            "古殿含风寒佛骨，峻屏揭水注龙宫。",
            "行深野屦霑空翠，睡醒僧簷转晚红。",
            "弹指山川变光景，横江旌吹拥元戎。"
        ],
        "title": "从陈阜卿游翠巖",
        "id": "e3467d7f-db2b-451b-aa24-d8e73631e11b"
    },
    {
        "author": "王质",
        "paragraphs": [
            "两京乔木久秋风，甘露棠梨非汉宫。",
            "铁凤雕零周庙古，玉鱼流落汉陵空。",
            "朝催战鼓云埋阵，夜发戈船月照篷。",
            "宣德楼前清御道，明年元会纳羣工。"
        ],
        "title": "和张安国闻捷",
        "id": "b3092deb-71b0-4b0d-8687-cf7c6555462b"
    },
    {
        "author": "王质",
        "paragraphs": [
            "乱莎茁茁水皴皴，红叶黄花各自春。",
            "隔竹歌呼知叟醉，倚松疎嬾见僧真。",
            "有时柏子捎衣落，无数松枝刺眼频。",
            "山顶斜阳才惨淡，草颠多露已横陈。"
        ],
        "title": "渡湖过大浩寺",
        "id": "cb3a4508-2347-461a-91fd-04e0b43497d1"
    },
    {
        "author": "王质",
        "paragraphs": [
            "渡头脆柳不堪攀，岭背彫枫尚见斑。",
            "店小青旗低拂马，寺荒苍藓暗封关。",
            "但知鱼乐如吾乐，未必僧闲似我闲。",
            "忽忆去年今日处，楚山欲尽见秦山。"
        ],
        "title": "和李平仲出郊",
        "id": "132328ac-8d92-46e2-af7d-69a71c6cbc7f"
    },
    {
        "author": "王质",
        "paragraphs": [
            "杯盘仓卒但随家，所頼龙山得孟嘉。",
            "略以诗声知律吕，敢于学海望津涯。",
            "精神霜后千头橘，风味新时一颗瓜。",
            "发白未应余子识，汗青当有后人夸。"
        ],
        "title": "张元亮见访留和坐客",
        "id": "31cf05fa-a461-42f9-bd64-900378281c24"
    },
    {
        "author": "王质",
        "paragraphs": [
            "山高树多日出迟，食时雾露且雰霏。",
            "马蹄已踏两邮舍，人家渐开双竹扉。",
            "冬青匝路野蜂乱，荞麦满园山鹊飞。",
            "明朝大江送吾去，万里天风吹客衣。"
        ],
        "title": "晚泊东流",
        "id": "898cf97b-f718-4ce1-b1a2-2d51d5fe43b7"
    },
    {
        "author": "王质",
        "paragraphs": [
            "落日平西树起烟，乱山缺处水连天。",
            "城楼突兀栖云表，树影参差落眼前。",
            "倒引归心缠客病，欲随飞鸟渡平川。",
            "不辞茧足投微径，慰藉征行有晚蝉。"
        ],
        "title": "江西道中",
        "id": "8406bfb0-905b-4756-94ce-d8a16983a098"
    },
    {
        "author": "王质",
        "paragraphs": [
            "扁舟西去苦匆匆，底事天回柂尾风。",
            "仓卒未应旗转脚，殷勤聊借浦栖鸿。",
            "半山烟雨骎骎暗，两岸霜林故故红。",
            "得意轻帆休笑我，去来等是一孤篷。"
        ],
        "title": "林溪中阻风",
        "id": "fdac2883-d0f2-46c4-b3f0-a1f39342f2ff"
    },
    {
        "author": "王质",
        "paragraphs": [
            "合奏元和鼓吹声，旌幢交映两辕门。",
            "中台上相官仪重，大国诸侯礼数尊。",
            "一会星辰朝北极，八方风雨聚西坤。",
            "今朝宾主周旋地，千古英豪气象昏。"
        ],
        "title": "代虞枢密宴晁制置口号二首  其一",
        "id": "d2088bc2-d99d-49c9-a0a7-a6bb5e6a8578"
    },
    {
        "author": "王质",
        "paragraphs": [
            "陈雷胶漆自平生，申甫藩宣共此行。",
            "夷则黄钟相律吕，南箕北斗对高明。",
            "蛟螭鳞甲摇千纛，虎豹牙须立万兵。",
            "千载难逢今日会，一杯且为故人倾。"
        ],
        "title": "代虞枢密宴晁制置口号二首  其二",
        "id": "10f763a2-ff30-451e-9f70-4f485cad1c23"
    },
    {
        "author": "王质",
        "paragraphs": [
            "缟夜寒辉花雨天，洒空飞羽箭离弮。",
            "普开薝卜诸天供，大展兜罗万里绵。",
            "见在十方惟此佛，后来千古说今年。",
            "干坤正頼君调理，未用轻寻范蠡船。"
        ],
        "title": "和虞相喜雪二首  其一",
        "id": "ca0b2fce-6c66-436a-bf5b-e0dbcf88dda9"
    },
    {
        "author": "王质",
        "paragraphs": [
            "六花飞堕九重天，冻折旌竿裂弩弮。",
            "不夜尝衘九龙烛，未春先贡八蚕绵。",
            "暂开晴色供前日，复作奇祥饯故年。",
            "留得余生食贱麦，杨林江上海楼船。"
        ],
        "title": "和虞相喜雪二首  其二",
        "id": "f493990a-f34a-49b0-9f57-a1f3d8b6a8df"
    },
    {
        "author": "王质",
        "paragraphs": [
            "太仓宇宙久陈陈，合与英豪共作新。",
            "修造凤楼须有手，住持乌寺可无人。",
            "千官礼绝三司贵，一士心归万国春。",
            "藉与八风吹六翮，飞腾意度不无神。"
        ],
        "title": "留别虞丞相二首  其一",
        "id": "73fb81e9-70ea-403a-abf6-93cbb6b73aff"
    },
    {
        "author": "王质",
        "paragraphs": [
            "禹迹茫茫海会同，有谁管领自西东。",
            "侧身江汉归无所，开眼干坤见有公。",
            "隠几三思筹去住，历阶再拜叩穷通。",
            "朝家有意寻幽侧，人在风烟惨淡中。"
        ],
        "title": "留别虞丞相二首  其二",
        "id": "1fdeb345-8326-4321-8a0f-7dbcfcdb53ee"
    },
    {
        "author": "王质",
        "paragraphs": [
            "马喜名山去不停，半鞭驰度两峰青。",
            "飞来山鸟能言语，老去江梅尚典型。",
            "溪女半扉撩倦客，野僧三肃上孤亭。",
            "百滩流水苍烟上，倚尽斜阳且更听。"
        ],
        "title": "题山亭",
        "id": "899538f2-e1ea-4c46-8a40-3048d00ce123"
    },
    {
        "author": "王质",
        "paragraphs": [
            "落木寒声晚更悲，斜阳隠隠雾霏霏。",
            "并塘官路青莎合，带郭人家绿树围。",
            "莫遣风霜惊雁字，从教烟雨润凫衣。",
            "接䍦吹动肩楼耸，却下脩篁径里归。"
        ],
        "title": "题蕲倅烟霏亭",
        "id": "808db2d9-4442-4381-8064-d3da053694c3"
    },
    {
        "author": "王质",
        "paragraphs": [
            "恩波全似海波深，聊傍支流筑小亭。",
            "下映南山千丈影，上通云汉一河星。",
            "濠梁此日堪同乐，文沼何时共效灵。",
            "人意亦随鱼意好，一觥相对万荷青。"
        ],
        "title": "题张君量恩波寺",
        "id": "a966a59d-05b9-4629-ac73-6cc2f62a265e"
    },
    {
        "author": "王质",
        "paragraphs": [
            "胸中磊磈但江山，翠积灵台挹不干。",
            "拂子折时无点滴，杖头转处涌波澜。",
            "收回晚照千巖静，放出灵光万壑寒。",
            "我欲登楼聊举眼，干坤虽大不能宽。"
        ],
        "title": "寄题挹翠楼",
        "id": "5a5c4754-7457-4102-a756-1632fe2ac915"
    },
    {
        "author": "王质",
        "paragraphs": [
            "二豪名字遍人间，未许痴儿见一斑。",
            "俯仰半生双鬓秃，是非千古寸心关。",
            "向来踪迹埋空谷，老去文章满道山。",
            "我有诗书三十乘，肯来相伴小窗闲。"
        ],
        "title": "张安国为朱黄二豪作传索赋诗",
        "id": "da690453-6efb-4baf-b63c-e957145225e4"
    },
    {
        "author": "王质",
        "paragraphs": [
            "心事何曾吐一分，鼓严早已报三声。",
            "元戎十乘公先启，野渡孤舟我自横。",
            "细看好山须少驻，缓摇柔橹莫多鸣。",
            "倘能黄鹤楼前见，安得春江尾柁行。"
        ],
        "title": "余过荆州张安国已请祠先行",
        "id": "460bb71a-2301-41aa-84a0-836dc87c7e20"
    },
    {
        "author": "王质",
        "paragraphs": [
            "相随骑尾紫游缰，各佩牛腰古锦囊。",
            "过眼风烟都领略，聚头灯火更平章。",
            "鹊枝赋罢骄横槊，蚓鼎联成倦倚墙。",
            "三读轩渠仍伎痒，亦撩草梦到池塘。"
        ],
        "title": "赵景山程德绍视旱有诗成编",
        "id": "e5dd5ee8-d3fa-419a-b72e-1417377ac212"
    },
    {
        "author": "王质",
        "paragraphs": [
            "弓刀陌上起征尘，行到潇湘春已深。",
            "柳子文章亲到眼，魏公池馆故沾襟。",
            "莫生去鲁迟迟想，且慰歌廉望望心。",
            "泷水浯溪江不隔，肯凭鲤尾寄佳音。"
        ],
        "title": "送陶茂安知永州",
        "id": "69bd62a4-4ebd-4878-831b-8a4b3a6354e6"
    },
    {
        "author": "王质",
        "paragraphs": [
            "胸中道德五千文，聊借高堂发妙音。",
            "背倚飞楼怀古意，面临止水正人心。",
            "新荷此际敷青叶，穉柳他年贮绿阴。",
            "但使厨烟无太远，时来分座伴孤斟。"
        ],
        "title": "观政堂成上黄少誉二首  其一",
        "id": "62a825cc-32cd-467c-9fe0-c568de37c3f7"
    },
    {
        "author": "王质",
        "paragraphs": [
            "颍州丞相旧能名，传到云孙尚典型。",
            "月在澄潭心共白，山围宴坐眼同青。",
            "暂离方丈羣仙侣，独抱黄庭一卷经。",
            "十顷玻璃能几许，看公击水渡南溟。"
        ],
        "title": "观政堂成上黄少誉二首  其二",
        "id": "b1fb018f-ce99-4077-a387-0ccda58bd3df"
    },
    {
        "author": "王质",
        "paragraphs": [
            "绿玉珊珊密映门，双扉不受一丝尘。",
            "经函药鼎元无用，茗椀熏炉总是真。",
            "坐阅百年俱幻境，肯悬一榻贮闲身。",
            "麈毛挥罢无人语，静看冰壶一点春。"
        ],
        "title": "题邕希孟静室",
        "id": "023b8d6f-a223-492d-875a-2476bfb3f873"
    },
    {
        "author": "王质",
        "paragraphs": [
            "大夫离别莫心酸，痛饮长歌作壮颜。",
            "勿羨春江烧赤壁，须从夜碛度阴山。",
            "精神勃鬰双眉上，功业轮囷十指间。",
            "看罢吴钩腾上马，临分小试出三关。"
        ],
        "title": "送钮子明",
        "id": "7c6c98f3-a720-48df-9450-9682f47337fd"
    },
    {
        "author": "王质",
        "paragraphs": [
            "不得扬州蟹蛤尝，江乡鱼味亦相当。",
            "自从南渡为生理，惭见东人说故乡。",
            "出火麦团犹雪白，带浆米饭更鹅黄。",
            "老人日日惟须此，长笑儿郎太楚伧。"
        ],
        "title": "老人尝馔北食儿女辈不能过芜湖多鱼且美仆生长泽国不可一日无此",
        "id": "a5dd1163-19e4-4da3-b9e4-3eb9ea1d50eb"
    },
    {
        "author": "王质",
        "paragraphs": [
            "一僧庞眉拄杖扶，自汲石泉浇茗盂。",
            "山深松树须髯古，寺老木鱼鳞甲枯。",
            "心闲逢人谢礼乐，身倦到枕即江湖。",
            "梦回石壁半斜照，蝙蝠打人山鸟呼。"
        ],
        "title": "含山寺",
        "id": "ca186700-d5a6-4d3d-9076-95792deaefc4"
    },
    {
        "author": "王质",
        "paragraphs": [
            "华屋沈沈燕不譁，绿阴悄悄树含花。",
            "旌旗照野元戎壮，礼乐充庭使者华。",
            "解袂莫辞双玉酒，同班行待五云车。",
            "金虬度彻阳关曲，佳月随人未肯斜。"
        ],
        "title": "送王仲钤口号",
        "id": "c696d5b8-4598-4fe8-935f-94be45dbed80"
    },
    {
        "author": "王质",
        "paragraphs": [
            "万安松槚已参天，属眼昆仍故宛然。",
            "荣尹堂前周两纪，甘王楼下跨三年。",
            "八风翻海如如定，一月当空在在圆。",
            "太极清都天尺五，柂牙捩转去翩翩。"
        ],
        "title": "送胡正仲二首  其一",
        "id": "2b3f3a2d-b65b-4c2f-855c-db8ee9fa197e"
    },
    {
        "author": "王质",
        "paragraphs": [
            "稍稍秋风吹客衣，浮云斜照送将归。",
            "摇开楚岸蝉方急，行到吴江雁已飞。",
            "直恐相思衣带缓，无令问讯驿书稀。",
            "一牛鸣地难倾倒，何况山川道路违。"
        ],
        "title": "送胡正仲二首  其二",
        "id": "0e58fbe0-1108-4241-ac44-506d5ae92b84"
    },
    {
        "author": "王质",
        "paragraphs": [
            "雨花台下晚江秋，曾对斜阳倒玉舟。",
            "自断我当归吊屈，不应君亦未封留。",
            "异时兵里同悲喜，今日樽前再劝酬。",
            "怅望佳人云暮合，空遗别恨与汤休。"
        ],
        "title": "和陈阜卿",
        "id": "d38d8637-1ba9-40bf-971a-4509cd953e47"
    },
    {
        "author": "王质",
        "paragraphs": [
            "青坚堂下出香泉，历历春声到耳边。",
            "卷起白波滋舌本，养成黄气舞胎仙。",
            "帝觞他日分涓滴，家酿今朝养圣贤。",
            "饮罢铃绦应已制，汝阳乘此去朝天。"
        ],
        "title": "送酒与胡倅",
        "id": "3d7dcf42-c737-4770-9fb6-e1d2b6a8bc00"
    },
    {
        "author": "王质",
        "paragraphs": [
            "帝恩无吏肯承宣，雨露滂沱贮半天。",
            "璀璨两星同拱所，萧梢一骥独当先。",
            "驱驰足下千重茧，忠孝心头一寸田。",
            "孺子亭前见三隽，为言秋事亦茫然。"
        ],
        "title": "送刘子开二首  其一",
        "id": "8fa89f31-510c-4898-b731-04527cc2dcc4"
    },
    {
        "author": "王质",
        "paragraphs": [
            "尘中拈出玉光明，追琢多年老更精。",
            "会使低头降志士，无令抵掌笑书生。",
            "此行原野霜风急，所过溪湖潦水平。",
            "鸿雁同天不同侣，为传好在与南卿。"
        ],
        "title": "送刘子开二首  其二",
        "id": "9cdcc407-f3db-4f67-bc25-d473b5a6d53a"
    },
    {
        "author": "王质",
        "paragraphs": [
            "风遣轻蒲趣去程，满江秋月碧纷纷。",
            "相看断雁情何极，同著征衫袂更分。",
            "千里固应俱对月，一樽安得再论文。",
            "从今竹枕蓬窗梦，不梦悬刀只梦君。"
        ],
        "title": "送王充老归旴江",
        "id": "3e6705e9-b1f6-42dd-a1ac-7b9f1567152c"
    },
    {
        "author": "王质",
        "paragraphs": [
            "海内堂堂见此公，孤高不与万夫同。",
            "身行宇宙东西遍，心彻干坤表里通。",
            "莫共林泉谋老境，更看彝鼎篆新功。",
            "君王拊髀休长叹，亦有英豪在眼中。"
        ],
        "title": "送李公",
        "id": "e212c910-0b94-42fd-9993-bdeb97ecd779"
    },
    {
        "author": "王质",
        "paragraphs": [
            "忆昔同游金凤台，临高望远思悠哉。",
            "重来又作燕山别，不意翻为驿马催。",
            "宝藏元辉天上去，塞尘秋色鬓边来。",
            "归期已定终年约，莫遣丹心一寸灰。"
        ],
        "title": "送赵子真送藏经于朝廷",
        "id": "545d67af-e363-4606-a403-429d88321b0e"
    },
    {
        "author": "王质",
        "paragraphs": [
            "烟霜江汉雁南飞，鹦鹉洲前再拜辞。",
            "风劲周郎焚舰日，月明庾老上楼时。",
            "无言只共江声语，有意惟凭山色知。",
            "他日中原公事了，磨崖千丈要丰碑。"
        ],
        "title": "别张君玉二首  其一",
        "id": "e27c1729-b971-40fb-a6b9-d17092085f71"
    },
    {
        "author": "王质",
        "paragraphs": [
            "白云黄鹤会相逢，湖北江南故楚宫。",
            "拭目文章王八座，叩头勋业赵三公。",
            "今朝侧耳听奇伟，何日投身佐事功。",
            "公到京师相记忆，芦花江上竹竿风。"
        ],
        "title": "别张君玉二首  其二",
        "id": "3be17949-312d-452e-ac57-c138d9c571a9"
    },
    {
        "author": "王质",
        "paragraphs": [
            "月落参横剥啄声，起惊新火到陈人。",
            "鬓随周爟年年改，心共商盘日日新。",
            "桐甑饭香增意气，草堂灯影换精神。",
            "侯家宫蜡晴烟起，公自他时作好春。"
        ],
        "title": "谢王巽泽新火",
        "id": "8376ada3-1659-4878-840d-ff1df081e450"
    },
    {
        "author": "王质",
        "paragraphs": [
            "世间无可似君诗，兔杵声寒露脚飞。",
            "颔下骊珠能夺取，袖中沧海更携归。",
            "久荒此事成疎懒，頼有斯人为发挥。",
            "佳处不随车马得，但扶古堞看斜晖。"
        ],
        "title": "谢范西叔惠诗",
        "id": "716a224d-610d-4d30-a3c9-ec9a715f9960"
    },
    {
        "author": "王质",
        "paragraphs": [
            "五曜循环十二宫，干坤尽落往来中。",
            "竹罗书在人安在，姑射山空道不空。",
            "畴昔未能知本末，从今不复问穷通。",
            "东楼恣享湖山乐，三尺阑干万里风。"
        ],
        "title": "赠徐辉",
        "id": "dc09db97-0aec-4b40-a2a8-c194b0718087"
    },
    {
        "author": "王质",
        "paragraphs": [
            "汤子亲携宝鉴囊，路开春草见王郎。",
            "只今萍梗栖湓浦，畴昔松楸在建康。",
            "数转话端才历历，一生身世不茫茫。",
            "从今点破心间事，独对东风笑一场。"
        ],
        "title": "赠汤元亨",
        "id": "bcc3b97b-6437-457e-bfd7-ea04bdc61c19"
    },
    {
        "author": "王质",
        "paragraphs": [
            "青藜半夜放光明，玉字金文下太清。",
            "举眼试看君行略，点头会尽我平生。",
            "运行胜景丁居丑，岁建昌期乙遇庚。",
            "四十五年如梦过，尚堪晚景见升平。"
        ],
        "title": "赠邓东",
        "id": "2f3ae39f-2499-4438-bd2a-518f8dd02334"
    },
    {
        "author": "王质",
        "paragraphs": [
            "二年不下竹匡牀，枕损茅斋小米囊。",
            "吹起江风渡刘子，踏开荒草见王郎。",
            "胡湾此际谈三命，淝水何时战一场。",
            "他日中原公事了，与君同话此荒凉。"
        ],
        "title": "赠刘遂良",
        "id": "e25628f2-9984-4a42-917e-d00fa4d65dc5"
    },
    {
        "author": "王质",
        "paragraphs": [
            "不多风雨已秋容，惨澹斜阳湿晚红。",
            "长忆苹风过归雁，更思烟浪拍垂虹。",
            "未应堂上烛能灭，所愿樽中酒不空。",
            "卷雪楼前卸帆日，却从天际望吴中。"
        ],
        "title": "和李粹伯",
        "id": "1bdbefe0-102b-4e75-a6c8-8efb06afd5ad"
    },
    {
        "author": "王质",
        "paragraphs": [
            "云似诸公簿领闲，不名阿堵但江山。",
            "秋风未白平生发，尊酒聊赪壮士颜。",
            "醉后参虚无咫尺，悲来天地总间关。",
            "归眠梦绕潇湘野，红叶黄花满望斑。"
        ],
        "title": "又和李粹伯",
        "id": "2747c09a-c44c-4935-9074-0b96bfb94505"
    },
    {
        "author": "王质",
        "paragraphs": [
            "麦天一似菊花秋，涩雨痴风故作愁。",
            "幸自从来公不饮，何如乞与我销忧。",
            "胶胶扰扰谁能问，兀兀陶陶得即休。",
            "七泽五湖烟水阔，可容闲梦到沧洲。"
        ],
        "title": "问王稚川觅酒",
        "id": "cd29a358-c778-4b03-8411-cb9180463843"
    },
    {
        "author": "王质",
        "paragraphs": [
            "搀天高柳意堂堂，柳外山长水亦长。",
            "百尺冰壶清彻底，一川云锦烂生光。",
            "暂看属玉摇波影，速驾麒麟入帝乡。",
            "宣曲宜春骖辇路，上林风味薄沙棠。"
        ],
        "title": "次通守韵题和政堂",
        "id": "a69e631d-a966-4107-ace3-f37e4aee20ad"
    },
    {
        "author": "王质",
        "paragraphs": [
            "出门吹面已薰风，春在垂杨惨淡中。",
            "我辈不须悲聚散，此江元自有西东。",
            "日暄波暖鱼苗出，雨润泥融燕颔丰。",
            "尚可淹留成一醉，引杯说剑未输公。"
        ],
        "title": "和郭子应二首  其一",
        "id": "ca5bf019-2b68-446c-b429-0285ecb7801e"
    },
    {
        "author": "王质",
        "paragraphs": [
            "北窗睡起复西窗，心事悠悠付枕囊。",
            "日静无人惊燕雀，野青随意卧牛羊。",
            "愁中故自伤游子，别后还应忆漫郎。",
            "万里梅边寻斗米，夫君身世亦遑遑。"
        ],
        "title": "和郭子应二首  其二",
        "id": "b55f5ea6-cadd-4fde-812b-4f3052e4a3fc"
    },
    {
        "author": "王质",
        "paragraphs": [
            "且把锄头且著书，懒随臣朔怖侏儒。",
            "车肠久自思怀橘，蓬首还应念执殳。",
            "未暇洞天寻小有，尽将世界付南无。",
            "不知南北东西后，肯寄书来问老夫。"
        ],
        "title": "和张君玉",
        "id": "da9a8d68-0450-45c8-a801-768f4e9740a3"
    },
    {
        "author": "王质",
        "paragraphs": [
            "弩矢先驱导绣衣，芙蓉倒影动旌旗。",
            "行归容与螭头陛，且去摩挲岘首碑。",
            "吴帝城边逢此日，越王楼上忆他时。",
            "相烦问讯隆中陌，尚有当年草木知。"
        ],
        "title": "和张君玉与史乔年",
        "id": "0eb48024-94f2-4c59-9d06-8e7f706fbf4c"
    },
    {
        "author": "王质",
        "paragraphs": [
            "使星卿月共光辉，行转杓衡入紫微。",
            "白粲万樯军总饱，红稠千干马能飞。",
            "后身叔子今安得，万代夷吾古亦希。",
            "风动一江吹晚雪，岁云暮矣送将归。"
        ],
        "title": "和张君玉",
        "id": "d086110e-b33f-48c3-93de-c90b91e72a84"
    },
    {
        "author": "王质",
        "paragraphs": [
            "江枫不敌寸心丹，何待霜雄吏自寒。",
            "满眼空空无一佛，举头在在有三官。",
            "毛端解运三千界，脚底常飞九万抟。",
            "凫茈余根挑欲尽，莫忧鲁巷有颜箪。"
        ],
        "title": "和沈述之赠权干诗",
        "id": "b6395f39-0354-4c60-95b9-30362b72ec8b"
    },
    {
        "author": "王质",
        "paragraphs": [
            "甘王楼下挽清晖，不到三湘识九疑。",
            "骨健任从波浪啮，眼空冷看市朝移。",
            "常怀一篑香炉日，不见三峰雪岭时。",
            "安得杜苏添此沈，相从地上作三奇。"
        ],
        "title": "用沈述之韵赋灵槎",
        "id": "2db1c3f5-255c-490b-94a9-81e88da240f0"
    },
    {
        "author": "王质",
        "paragraphs": [
            "小帘低卷一庵春，茗椀薰炉作意新。",
            "今日共懽何事酒，他年定托不孤邻。",
            "愁肠缭绕终难展，醉字横斜半失真。",
            "遥望江流横日脚，极思沙嘴问归津。"
        ],
        "title": "次韵姚贵聪",
        "id": "e2c9689b-d3c3-42cd-9747-3d761d74ae77"
    },
    {
        "author": "王质",
        "paragraphs": [
            "遥传碧落入新除，早向清都卜定居。",
            "金勒鸣珂班退后，玉堂挥翰酒醒余。",
            "试听掣动铃绦响，惊看飞来锦帕舒。",
            "甘露堂前正秋色，集贤如堵望相如。"
        ],
        "title": "次通守韵题廓斋",
        "id": "36f559fd-a5a3-47b4-ac7c-c384f783039f"
    },
    {
        "author": "王质",
        "paragraphs": [
            "但听清圆不觉喧，松牀纸帐坦便便。",
            "草深雉子争烘日，树暖蜂鶵懒趁烟。",
            "无事石头频打睡，有时村店暂逃禅。",
            "寻花问柳山前后，隠隠钟声暮已传。"
        ],
        "title": "银山寺和宗禅师四季诗 春",
        "id": "653f9aa3-0cb9-41ba-81da-1a5ae11bcb61"
    },
    {
        "author": "王质",
        "paragraphs": [
            "绕廊行听铎丁当，禾稻桑麻各一乡。",
            "竹影能令心洒落，溪声自与意清凉。",
            "门无惊鹿冲篱破，路有疎萤掠草光。",
            "才到斜阳生暮霭，满庭山露滴松香。"
        ],
        "title": "银山寺和宗禅师四季诗 夏",
        "id": "72394081-252c-4599-bb2a-e67948e7126a"
    },
    {
        "author": "王质",
        "paragraphs": [
            "尘埃飞不到郊坰，山鹿溪鱼任意行。",
            "密迳竹烟迷暮影，幽巖松露滴秋声。",
            "烧残野草斓斑黑，脱尽疎林隠约明。",
            "溪石棱棱波激激，水花红紫谢还生。"
        ],
        "title": "银山寺和宗禅师四季诗 秋",
        "id": "e7280e4b-024e-4ed8-9f0c-647e802ff8db"
    },
    {
        "author": "王质",
        "paragraphs": [
            "夹径长松耐凛冬，随溪觅路杳无穷。",
            "晓霜易滑荆桥上，朔雪难侵纸帐中。",
            "溪冷无鱼供酒客，林荒有鹿伴樵翁。",
            "江湖水泺多芦苇，不异飘鸿泊野风。"
        ],
        "title": "银山寺和宗禅师四季诗 冬",
        "id": "b4bf2ea1-ec7e-444d-8cd9-191257599462"
    },
    {
        "author": "王质",
        "paragraphs": [
            "饭鼓逢逢睡起时，先生弟子总关扉。",
            "不妨堂下轻骑马，切莫江头浪典衣。",
            "且对灯花随雨落，任从苜蓿列盘稀。",
            "杜陵郑老襟期在，今昨那能定是非。"
        ],
        "title": "答杨教见和",
        "id": "edb49f42-34b7-424e-9566-29e05541fd54"
    },
    {
        "author": "王质",
        "paragraphs": [
            "叩阍凛凛疏三通，归社萧萧酒一钟。",
            "龙卧高阳呼不醒，鹏飞北海去无踪。",
            "无年及见安车召，有子能荒大国封。",
            "想见功名心未死，亦随江汉去朝宗。"
        ],
        "title": "挽赵处士",
        "id": "19e462b5-20cc-4b94-a6f8-ac95894fbbd5"
    },
    {
        "author": "王质",
        "paragraphs": [
            "鹤不胜癯汝更癯，平沙独立未为孤。",
            "雨花台上方知有，明月堂中竟省无。",
            "此夜吟风凭北固，何时乘月叩西湖。",
            "出头已解挑包走，试路西江问老夫。"
        ],
        "tags": [
            "西湖"
        ],
        "title": "吊法空",
        "id": "64e3af67-587d-4741-99ae-45fa06533ec3"
    },
    {
        "author": "王质",
        "paragraphs": [
            "一德风云会，千秋海岳灵。",
            "中涵天度量，外峙玉仪形。",
            "人物如三代，文章似六经。",
            "嘉谋调药石，伟望振雷霆。",
            "二水盘明镜，三嵎揭秀屏。",
            "天心开俊杰，世路化畦町。",
            "采石交绥急，参谋揽辔停。",
            "舟中掬晋指，屋上建秦瓴。",
            "帝座忧回喜，邦人醉得醒。",
            "江声鸣历历，图画俨亭亭。",
            "蜀道驰宣诏，函关寖启扃。",
            "希文初遇吕，平仲卒逢丁。",
            "直北烟都歇，居东雨载零。",
            "野随裴令绿，竹为武公青。",
            "宇宙倾风采，朝廷迟典刑。",
            "三边频仗节，七府遍移厅。",
            "坚重车方轨，光新刃发硎。",
            "事融汤里雪，物转手中瓶。",
            "杞梓充庭茂，芝兰满甸馨。",
            "宝奁森漆栗，乐笼富参苓。",
            "幽士宁悲鵩，该儒总识鼮。",
            "输怀情缱绻，接语步竛竮。",
            "巖壑多空帐，江湖少带笭。",
            "姚崇资倜傥，葛亮意丁宁。",
            "秀气横连霍，洪恩沇溢荥。",
            "德威驯虎兕，道力化蝗螟。",
            "烽燧寒边堠，桑麻蔽远坰。",
            "农熙牛𧥄𧥄，兵劲马駉駉。",
            "雁泽宽心驻，龙沙侧耳听。",
            "檄囊停插羽，纶阁缓摇铃。",
            "周廪仍多黍，尧阶再产蓂。",
            "长杨荒御宿，茂草鞠虚囹。",
            "忽化双林火，俄流五丈星。",
            "更生游佛国，中卫立仙庭。",
            "陵寝稽朝洛，王师寖度泾。",
            "萧何虽镇蜀，韩信未踰陉。",
            "鹤踞新华表，鲸归旧紫溟。",
            "月明空皎皎，风远但泠泠。",
            "蚤岁蒙推奖，多时备使令。",
            "盘餐传舴艋，茵吐溅篁箳。",
            "追琢参羣玉，调和作五鲭。",
            "自从悲殄瘁，谁弗念伶俜。",
            "道路纡脩阻，音尘堕杳冥。",
            "口呿惟墨墨，头点自惺惺。",
            "发白心随老，灯青目不瞑。",
            "有声号井络，无路挽车軨。",
            "睿意思元老，徽章播大廷。",
            "云台先邓禹，烟阁重房龄。",
            "未解联温赞，何劳勒固铭。",
            "孙多骐骥骨，子悉凤凰翎。",
            "生死虽无憾，哀荣不忍聆。",
            "一从云隔汉，两见水漫汀。",
            "飞梦风翻絮，浮生浪卷萍。",
            "西尘黯沈日，双照泪荧荧。"
        ],
        "title": "挽虞丞相",
        "id": "39f02159-d0c0-42df-8f7e-c4d080f55126"
    },
    {
        "author": "王质",
        "paragraphs": [
            "造化管不得，要开时便开。",
            "洗天风雨夜，春色满银台。"
        ],
        "title": "灯花",
        "id": "7f2736d2-8f16-425a-bcfd-881c45bf1c15"
    },
    {
        "author": "王质",
        "paragraphs": [
            "鸾背如花女，出自咸阳宫。",
            "不愁无主爱，惟怕见秋风。"
        ],
        "title": "团扇歌",
        "id": "a2a72f10-1435-4d2e-96fa-df60804dcdc6"
    },
    {
        "author": "王质",
        "paragraphs": [
            "夫人承主爱，不在鸳鸯帏。",
            "庭枫飘一叶，满眼贮秋悲。"
        ],
        "title": "竹夫人二首  其一",
        "id": "b0c1db71-ace1-4b55-95ee-b79e680bcf0e"
    },
    {
        "author": "王质",
        "paragraphs": [
            "洞房暗薰结，谁作双蝴蝶。",
            "夫人独自梦，清露泣寒月。"
        ],
        "title": "竹夫人二首  其二",
        "id": "a84c312c-57db-466c-ae5c-8143774e3058"
    },
    {
        "author": "王质",
        "paragraphs": [
            "宾从行间锦作团，相公马上玉为山。",
            "今朝除却西湖好，天下无春似此间。"
        ],
        "tags": [
            "西湖"
        ],
        "title": "上虞相行春口号十首  其一",
        "id": "974be8b7-28f2-4760-bec9-bdbc05a79a2d"
    },
    {
        "author": "王质",
        "paragraphs": [
            "驰上平冈小打围，相公自控紫丝鞿。",
            "一鞭挥出三千骑，惊动流红窣窣飞。"
        ],
        "title": "上虞相行春口号十首  其二",
        "id": "6cff04d6-3e42-4ff7-b0db-189f90118065"
    },
    {
        "author": "王质",
        "paragraphs": [
            "蝶整鶑齐不乱飞，好风吹雨上花啼。",
            "和宁门外沙如雪，且向江堤试马蹄。"
        ],
        "title": "上虞相行春口号十首  其三",
        "id": "c31f1acf-7c37-4a9e-a074-1e2aabf6ba41"
    },
    {
        "author": "王质",
        "paragraphs": [
            "团红碎绿罥丝飞，不敢轻轻触衮衣。",
            "正欲辞春春未许，且教留待相公归。"
        ],
        "title": "上虞相行春口号十首  其四",
        "id": "5baa3091-2955-4da9-bf74-671820556833"
    },
    {
        "author": "王质",
        "paragraphs": [
            "暖雾昏云养麦天，春风引绿去绵绵。",
            "种成百万军民饱，忠孝心头一寸田。"
        ],
        "title": "上虞相行春口号十首  其五",
        "id": "4097504f-ac8c-4cc8-9bc4-347da019f10a"
    },
    {
        "author": "王质",
        "paragraphs": [
            "浪縠高张碧四垂，游丝欲下不能低。",
            "斜阳却恐花成睡，只在天边未肯西。"
        ],
        "title": "上虞相行春口号十首  其六",
        "id": "af9f01ad-14f1-4a31-827a-fa89012f9b94"
    },
    {
        "author": "王质",
        "paragraphs": [
            "云空玉宇降重重，匣面双蟠小戏龙。",
            "夹路繁花香到骨，不如天上紫芝封。"
        ],
        "title": "上虞相行春口号十首  其七",
        "id": "daad4ca3-6a67-472f-84cf-03085024be7f"
    },
    {
        "author": "王质",
        "paragraphs": [
            "暗黄退柳绿厌厌，长与行人驻别筵。",
            "傅说归朝天下雨，不如休系相公船。"
        ],
        "title": "上虞相行春口号十首  其八",
        "id": "a818d278-0bca-4ad9-907d-37ea041ca8d9"
    },
    {
        "author": "王质",
        "paragraphs": [
            "娇风悄悄日晶晶，只见花光不见尘。",
            "行过津头旗转脚，万波吹动碧鳞鳞。"
        ],
        "title": "上虞相行春口号十首  其九",
        "id": "84b8067a-3502-477e-b159-6f3331c0bcb7"
    },
    {
        "author": "王质",
        "paragraphs": [
            "遥指吴天背蜀云，峡波小绿作微皴。",
            "西州寒食清明了，犹见檀心上苑春。"
        ],
        "title": "上虞相行春口号十首  其一○",
        "id": "4a8d0d85-0fed-4404-a3b6-270da02de7f0"
    },
    {
        "author": "王质",
        "paragraphs": [
            "来时梅花绕路旁，祇今压枝梅子黄。",
            "回思孤径踏斜月，冉冉马头迎晓香。"
        ],
        "title": "效竹枝体有感四首  其一",
        "id": "e3dfab9f-ef42-493a-9909-ad128703b07f"
    },
    {
        "author": "王质",
        "paragraphs": [
            "石桥直下桨双横，落叶渐低湖水生。",
            "归心欲寄潮头去，潮头不肯过湓城。"
        ],
        "title": "效竹枝体有感四首  其二",
        "id": "f50f9378-2192-45a8-b3c3-319543b738bd"
    },
    {
        "author": "王质",
        "paragraphs": [
            "斜风急雨暮潇潇，更与客怀增寂寥。",
            "树头梅子未全熟，莫来窗下打芭蕉。"
        ],
        "title": "效竹枝体有感四首  其三",
        "id": "e32823eb-7afd-4e10-908a-5e529790a7f4"
    },
    {
        "author": "王质",
        "paragraphs": [
            "江南烟雨梅子肥，稻针刺水青离离。",
            "江南风物亦如此，所恨情怀非昔时。"
        ],
        "title": "效竹枝体有感四首  其四",
        "id": "fceb7d68-e3a6-41bb-ab71-8e9350d02f27"
    },
    {
        "author": "王质",
        "paragraphs": [
            "桃李阴阴子满枝，春心密意两忘机。",
            "无何一点流鶑过，惊动杨花簌簌飞。"
        ],
        "title": "即事",
        "id": "9259bf18-65d1-4042-af81-376fbaa354e6"
    },
    {
        "author": "王质",
        "paragraphs": [
            "落日人家已半扉，隔篱问答语声微。",
            "桑枝亚路蝉争噪，一似南村割稻归。"
        ],
        "title": "夜泊荻港二首  其一",
        "id": "318d197a-0041-4504-8f4c-82f05217fd62"
    },
    {
        "author": "王质",
        "paragraphs": [
            "野火参差度暗光，萧萧蒲稗自生凉。",
            "夜深云上无星斗，古树阴沈觉许长。"
        ],
        "title": "夜泊荻港二首  其二",
        "id": "3d6317d1-6ad6-4360-81b0-bf276b53b76f"
    },
    {
        "author": "王质",
        "paragraphs": [
            "满拟重阳醉菊觞，花时多已过重阳。",
            "年来莫是无知己，未遇渊明不肯香。"
        ],
        "title": "次虞枢密九日登高韵",
        "id": "b7344a5a-b5bf-402f-8b02-6f92c272ac7f"
    },
    {
        "author": "王质",
        "paragraphs": [
            "侍郎墓槚已苍苍，万古江河一锦囊。",
            "杜老平生怜骥子，不将衣钵付他郎。"
        ],
        "title": "问王稚川借其父承可诗二首  其一",
        "id": "38324325-456c-4699-b521-de5f24699393"
    },
    {
        "author": "王质",
        "paragraphs": [
            "百代风流集豫章，娟娟各自作时妆。",
            "谁知索虎钩鲸手，传到黄家便到王。"
        ],
        "title": "问王稚川借其父承可诗二首  其二",
        "id": "ff1521b4-54c7-4e6a-916f-2932847c175a"
    },
    {
        "author": "王质",
        "paragraphs": [
            "浓淡云中月吐吞，寒枝惊叶动乌蹲。",
            "青荧一点无人对，頼有西风为掩门。"
        ],
        "title": "夜坐起赠范西叔何子方",
        "id": "6861e99b-2a02-4c6b-ac88-4d5bcfd389f6"
    },
    {
        "author": "王质",
        "paragraphs": [
            "平生饱识世间愁，牢落江南尽处州。",
            "插架有禾三百把，与君来往亦风流。"
        ],
        "title": "赠李时雍",
        "id": "cc4438f3-e41f-4068-8446-260dfe603807"
    },
    {
        "author": "王质",
        "paragraphs": [
            "绛霄别有大罗天，钧奏声沈帝所闲。",
            "岁晚政成丹诏下，水苍朝珮响珊珊。"
        ],
        "title": "集秦国文恭公句寿胡正仲四首  其一",
        "id": "7b766cbf-97e3-4970-b2c2-d14ae78b8238"
    },
    {
        "author": "王质",
        "paragraphs": [
            "玉蟾濡翰待君挥，五世嘉占得凤飞。",
            "朝野多驩天子圣，便应调鼎向黄扉。"
        ],
        "title": "集秦国文恭公句寿胡正仲四首  其二",
        "id": "30f2b32c-1ed8-4c89-b8fd-42f7442107a6"
    },
    {
        "author": "王质",
        "paragraphs": [
            "君在东南第一流，绿绨膺检出神州。",
            "举头试作长安望，昨夜灵槎近斗牛。"
        ],
        "title": "集秦国文恭公句寿胡正仲四首  其三",
        "id": "666d1cbd-a3b4-49b4-935d-b0aa81af6ef0"
    },
    {
        "author": "王质",
        "paragraphs": [
            "三殿觚棱照彩霓，星邮传诏紫芝泥。",
            "休论万里封侯事，此去青云别有梯。"
        ],
        "title": "集秦国文恭公句寿胡正仲四首  其四",
        "id": "34b79aa2-856c-4616-a29f-a2ea537382b2"
    },
    {
        "author": "王质",
        "paragraphs": [
            "此州斗大故为悭，金印如之足解颜。",
            "他日低头看屈肘，亦思王老住胡湾。"
        ],
        "title": "送徐圣可十首  其一",
        "id": "9a415e2b-f4cd-4291-b0fb-a838150439ce"
    },
    {
        "author": "王质",
        "paragraphs": [
            "元素当年会子瞻，山三百叠故依然。",
            "风流文采徐杨并，所欠宾朋似往年。"
        ],
        "title": "送徐圣可十首  其二",
        "id": "52e3a4e3-6536-483d-843d-bd4f57d16706"
    },
    {
        "author": "王质",
        "paragraphs": [
            "君玉风标世所希，日临小阁瞰清池。",
            "君来已隔元丰梦，鹭静鱼寒尚往时。"
        ],
        "title": "送徐圣可十首  其三",
        "id": "566beaee-c199-4bbd-a6a6-b71beb2b4fbc"
    },
    {
        "author": "王质",
        "paragraphs": [
            "一陈一叶此横飞，飞到清霄总不迟。",
            "东海月轮今又满，履綦安稳上丹墀。"
        ],
        "title": "送徐圣可十首  其四",
        "id": "614be155-e3dc-4c65-93a7-1a0441c7dfca"
    },
    {
        "author": "王质",
        "paragraphs": [
            "吾知昭德眼通明，君与渠家最有情。",
            "何况蜚声满黄阁，定应倒屣笑相迎。"
        ],
        "title": "送徐圣可十首  其五",
        "id": "3e96830c-95be-46b7-a24c-5b7abf708e9d"
    },
    {
        "author": "王质",
        "paragraphs": [
            "君到长安见侍郎，定咨老子鬓毛苍。",
            "为言薜荔藤边事，一局棋收又一觞。"
        ],
        "title": "送徐圣可十首  其六",
        "id": "3dc47ea6-9994-4074-a6c4-4f3f7694316a"
    },
    {
        "author": "王质",
        "paragraphs": [
            "文康伯仲见昌黎，传到云孙又过之。",
            "君见小坡应记忆，近香亭下啜茶时。"
        ],
        "title": "送徐圣可十首  其七",
        "id": "db13760a-6ced-4270-9717-84c2c53293b7"
    },
    {
        "author": "王质",
        "paragraphs": [
            "东望苕溪想月卿，尚怀泉石养精神。",
            "倘于归雁亭边见，为道阳关有故人。"
        ],
        "title": "送徐圣可十首  其八",
        "id": "5a2fa81a-d768-437f-b3fc-8737fa1f6762"
    },
    {
        "author": "王质",
        "paragraphs": [
            "宝溪同社两齐年，一落江湖一上天。",
            "试问吾兄应好在，何时再拜玉阶前。"
        ],
        "title": "送徐圣可十首  其九",
        "id": "c4aef469-d9d3-4bc8-be7d-70563382a8f2"
    },
    {
        "author": "王质",
        "paragraphs": [
            "卷雪楼前欲放船，沧浪亭上且扶肩。",
            "他时一月同千里，江汉吴淞共拍天。"
        ],
        "title": "送徐圣可十首  其一○",
        "id": "b42c1248-b56c-4c8f-a1d6-0b6ea574a47a"
    },
    {
        "author": "王质",
        "paragraphs": [
            "我无头上进贤冠，祇带儒生一味酸。",
            "愿向笔端求蒻笠，桃花春水把渔竿。"
        ],
        "title": "赠画工",
        "id": "7f6758d8-e7f9-4f23-ad62-88875b69db4a"
    },
    {
        "author": "王质",
        "paragraphs": [
            "白沙渡口见须眉，袖角槎牙出好诗。",
            "愿得扬舲秋水去，共看明月堕琉璃。"
        ],
        "title": "寄峡石老人",
        "id": "b13a4cd3-2856-498a-8a9e-d0570f0066e3"
    },
    {
        "author": "王质",
        "paragraphs": [
            "漫山竹树结清深，古殿荒寒一两灯。",
            "但有菜根随粥饭，老夫请作住持僧。"
        ],
        "title": "题大浩寺",
        "id": "1d5c65cd-4c76-479d-bfae-1b683fc750b0"
    },
    {
        "author": "王质",
        "paragraphs": [
            "旧红新绿都如许，尘世何曾有定春。",
            "晚渡野航冲雨去，今朝佳处总吾人。"
        ],
        "title": "题真如寺",
        "id": "834bd8a4-0ce7-4e28-95fa-dfe0ec334707"
    },
    {
        "author": "王质",
        "paragraphs": [
            "泥土相缠四百年，摩挲十在九彫残。",
            "明朝叉手东西去，更有谁人月下看。"
        ],
        "title": "月下看古碑唐贞元间物也",
        "id": "7ac9763c-3587-4f14-8216-7fe32ee44c46"
    },
    {
        "author": "王质",
        "paragraphs": [
            "龙子梅粧钓笠前，脱靴豪气总萧然。",
            "一丝来往茫茫碧，不记开元后几年。"
        ],
        "title": "题李白笠钓图",
        "id": "320b6131-a85d-4fd8-bea4-ef0e4087cd7c"
    },
    {
        "author": "王质",
        "paragraphs": [
            "栗里柴桑事事无，但言吾亦爱吾庐。",
            "扫开秋草门前路，恐有观潮访后湖。"
        ],
        "tags": [
            "钱塘江"
        ],
        "title": "题窦伯山小隠诗六首  其一",
        "id": "0d10b658-1530-446a-b727-7dbf1839706f"
    },
    {
        "author": "王质",
        "paragraphs": [
            "深衣缁缘古风标，不用横飞上九臯。",
            "且伴寒泉荐秋菊，水仙王亦是吾曹。"
        ],
        "title": "题窦伯山小隠诗六首  其二",
        "id": "32f9cf3a-69e8-403b-a0ce-d3429fe998ef"
    },
    {
        "author": "王质",
        "paragraphs": [
            "蒲稗蒹葭密拥门，无风亦自有秋声。",
            "烟尘齐鲁今何在，下雉阳新有两生。"
        ],
        "title": "题窦伯山小隠诗六首  其三",
        "id": "65559b00-3aae-4fc1-8394-7c22174191e9"
    },
    {
        "author": "王质",
        "paragraphs": [
            "山澹云浓间有无，数牛鸣外接匡庐。",
            "甘楼亦有鸱夷老，左右盆山即五湖。"
        ],
        "tags": [
            "庐山"
        ],
        "title": "题窦伯山小隠诗六首  其四",
        "id": "0bb5b9c6-d6a1-4cf2-a5b3-b126322f9799"
    },
    {
        "author": "王质",
        "paragraphs": [
            "瘦水微皴渐复槽，秋枫脱叶下江臯。",
            "王杨卢骆青冥上，不废江河废尔曹。"
        ],
        "title": "题窦伯山小隠诗六首  其五",
        "id": "400bad5c-8f4e-4384-b3e3-e721538419af"
    },
    {
        "author": "王质",
        "paragraphs": [
            "秋草空繁不识名，秋蒲虽脱尚能声。",
            "君行爱护青鞋底，行到山空恐路生。"
        ],
        "title": "题窦伯山小隠诗六首  其六",
        "id": "0c6feefc-007a-402c-b269-828a600bda7d"
    },
    {
        "author": "王质",
        "paragraphs": [
            "茅屋荒寒篝影昏，口心相应共花论。",
            "山桥野渡香凌乱，君在江南我剑门。"
        ],
        "tags": [
            "西湖"
        ],
        "title": "题薛公肃西湖问梅图二首  其一",
        "id": "441cf0a6-cb15-4141-a774-8d2561c83437"
    },
    {
        "author": "王质",
        "paragraphs": [
            "人眼心花总不昏，细从烟外月中论。",
            "孤山疎影横斜处，今有珠楼锁翠门。"
        ],
        "tags": [
            "西湖"
        ],
        "title": "题薛公肃西湖问梅图二首  其二",
        "id": "87f58ea1-4db1-4560-90ce-6b5fd1b1575c"
    },
    {
        "author": "王质",
        "paragraphs": [
            "玉犀玉犀是何物，白玉麟蹄水晶骨。",
            "珠宫贝阙不胜寒，夜来走出蛟龙窟。"
        ],
        "title": "舟中题石母洞前潭中玉犀石",
        "id": "9091b267-0022-452a-92cb-e323e628b36c"
    },
    {
        "author": "王质",
        "paragraphs": [
            "自有清风风不吹，虽无明月月相随。",
            "此君不可无一日，奈有霜寒露冷时。"
        ],
        "title": "黄制干坐上题墨竹扇",
        "id": "8781d800-1bed-4492-bf88-e7a72019ca6b"
    },
    {
        "author": "王质",
        "paragraphs": [
            "绿毛么凤仰衔花，不在山椒即水涯。",
            "昔日鬓边能似此，春愁磨尽总成华。"
        ],
        "title": "和黄少誉绿萼梅",
        "id": "90ce3a94-319d-402d-8634-3e785c41141e"
    },
    {
        "author": "王质",
        "paragraphs": [
            "戏龙顿断天门锁，来蛰公家片段箱。",
            "恐有堕髯收不尽，觅来惊起雁凫行。"
        ],
        "title": "问查元章觅龙团茶",
        "id": "95c3f488-40c0-41cc-a44d-3fe131204f38"
    },
    {
        "author": "王质",
        "paragraphs": [
            "吾夜轻行过故乡，不知箭栝与车箱。",
            "清风一点吹灵府，梦断江南白鹭行。"
        ],
        "title": "用前韵谢元章惠茶二首  其一",
        "id": "e01404ef-4b69-45e5-b07b-99b77fd9d5df"
    },
    {
        "author": "王质",
        "paragraphs": [
            "白日腾腾睡醉乡，尘丝撩乱罥巾箱。",
            "从令易趁繙书课，满眼精神下五行。"
        ],
        "title": "用前韵谢元章惠茶二首  其二",
        "id": "c7c86cd1-b55b-40a8-9e68-adcc854348bc"
    },
    {
        "author": "王质",
        "paragraphs": [
            "强名呼作大夫官，亘古摩空不免冠。",
            "但惜五封遭一点，宁如深岭撼风寒。"
        ],
        "title": "和袁丞盖岭长松三首  其一",
        "id": "b4451d4b-95e0-4879-bb67-2a3ca576f9a1"
    },
    {
        "author": "王质",
        "paragraphs": [
            "露边穉叶亦堪餐，霜后皴皮更可冠。",
            "抚此盘旋不忧晚，但忧栗里酒樽寒。"
        ],
        "title": "和袁丞盖岭长松三首  其二",
        "id": "5a89ba1e-7bd9-4f04-b634-ffdc662af9c8"
    },
    {
        "author": "王质",
        "paragraphs": [
            "百滩飞度半云端，波浪声雄不湿冠。",
            "亸袖垂鞭徐进马，市尘无此雪风寒。"
        ],
        "title": "和袁丞盖岭长松三首  其三",
        "id": "1277fbe6-ae94-466e-847b-40db482b1908"
    },
    {
        "author": "王质",
        "paragraphs": [
            "病来无力胜鞍马，不得兰亭共一觞。",
            "射雉如臯犹不笑，散花方丈锦千张。"
        ],
        "title": "和李无变与诸公出郊访王彦博",
        "id": "1313e2aa-2f80-41a0-ab93-508a84eb7a45"
    },
    {
        "author": "王质",
        "paragraphs": [
            "十年惨淡经营处，一点青荧灯火知。",
            "平日诗从天外得，只今天外总无诗。"
        ],
        "title": "和李无变求诗",
        "id": "0d3dcaf4-0f92-4eb6-a2d7-189f6db2cdb6"
    },
    {
        "author": "王质",
        "paragraphs": [
            "駮駮山苍杂水红，不如冷眼看秋风。",
            "北鸿已望江南起，飞过榆林月正中。"
        ],
        "title": "和秋日即事韵二首  其一",
        "id": "d50bfdf4-b151-4d71-bef8-6ee833cb5b99"
    },
    {
        "author": "王质",
        "paragraphs": [
            "初枫叶外数行飞，瘦竹竿头一点黐。",
            "浮世危机总如此，青蛇飞处且相随。"
        ],
        "title": "和秋日即事韵二首  其二",
        "id": "b210c648-0c49-4e3c-9fa7-c1a352914741"
    },
    {
        "author": "王质",
        "paragraphs": [
            "一枝独立众芳先，小翠长红一任妍。",
            "缟袂仙人来阅世，向来手眼故千千。"
        ],
        "title": "千叶梅",
        "id": "854c6164-a236-4ccc-a334-dd12e5241c70"
    },
    {
        "author": "王质",
        "paragraphs": [
            "我不疎君君自疎，此君于我定何如。",
            "中庭明月常常在，卷地风来不扫除。"
        ],
        "title": "新竹",
        "id": "27a33c83-8b5b-4096-88ca-565ea6b6f00f"
    },
    {
        "author": "王质",
        "paragraphs": [
            "明月虽圆有缺时，合欢安有百年期。",
            "故令六六深宫女，泪落君前自不知。"
        ],
        "title": "合欢扇",
        "id": "e21a283b-50c2-4e50-bb65-790c757462a0"
    },
    {
        "author": "王质",
        "paragraphs": [
            "玉斧修成玉兔宫，萧萧无日不秋风。",
            "九华紫翠腾空起，取次拈来在掌中。"
        ],
        "title": "九华扇",
        "id": "4091c14f-e3f5-4011-b2b3-5328e972c9f1"
    },
    {
        "author": "王质",
        "paragraphs": [
            "八字囘环字字精，一规孤月半铢轻。",
            "只应来自鲛人室，风动犹闻细浪声。"
        ],
        "title": "纱扇",
        "id": "49d9e9a9-a2df-415c-a4fd-5748f2ec7d10"
    },
    {
        "author": "王质",
        "paragraphs": [
            "摩尽青云到紫微，玉城风露冷霏霏。",
            "政令同落生绡上，亦胜空梁一燕飞。"
        ],
        "title": "黄鹄扇",
        "id": "d4a83cb9-304d-427f-832a-f29cbe8f9437"
    },
    {
        "author": "王质",
        "paragraphs": [
            "脱尽龙儿锦绣衣，一枝变化作千丝。",
            "泠然不受人间暑，谁道清风有歇时。"
        ],
        "title": "竹扇二首  其一",
        "id": "909a175f-a611-4570-82bf-87d185b2c8aa"
    },
    {
        "author": "王质",
        "paragraphs": [
            "老龙飞去葛家陂，尚有龙儿戏锦衣。",
            "只恐世尘吹不尽，世尘吹尽听龙归。"
        ],
        "title": "竹扇二首  其二",
        "id": "6232cc4f-cfc5-4c57-b82d-93a931382cc7"
    },
    {
        "author": "王质",
        "paragraphs": [
            "昔卧隆中今渭湄，真龙长御快风飞。",
            "出关吹碎儿郎胆，安用军师更指挥。"
        ],
        "title": "白羽扇二首  其一",
        "id": "9063a50e-3fec-488c-a226-51a8db926c40"
    },
    {
        "author": "王质",
        "paragraphs": [
            "鼎足三雄各立时，卧龙腾起向西飞。",
            "渭川波尽摇明月，百万貔貅听指挥。"
        ],
        "title": "白羽扇二首  其二",
        "id": "1a219f65-fe4c-4901-8d14-00ca2cee0aa4"
    },
    {
        "author": "王质",
        "paragraphs": [
            "七宝薰开万窍风，灵犀一点与天通。",
            "婆娑吹动红炉雪，总在清凉世界中。"
        ],
        "title": "七宝扇",
        "id": "16b15311-88c7-4c4a-ad9a-d92efeb56ccf"
    },
    {
        "author": "王质",
        "paragraphs": [
            "一自昭陵掩閟都，龙跳虎卧世间疎。",
            "如今纵有千金璧，不博当年十字书。"
        ],
        "title": "六角扇二首  其一",
        "id": "0ab94ef2-986a-4d5e-88d5-c75133aeaf01"
    },
    {
        "author": "王质",
        "paragraphs": [
            "昔日兰亭畅惠风，至今不与庶人同。",
            "百金五字都休问，修竹清湍在眼中。"
        ],
        "title": "六角扇二首  其二",
        "id": "7b00c032-4b10-4ddc-9d92-16b08d2286f0"
    },
    {
        "author": "王质",
        "paragraphs": [
            "轻蒲猎猎野风秋，吹上蟾宫白玉楼。",
            "想见东山红粉里，超然惟有此风流。"
        ],
        "title": "蒲葵扇",
        "id": "2999d6b3-bc17-4b8a-bb33-abe881e7f86d"
    },
    {
        "author": "王质",
        "paragraphs": [
            "端拱主人无语句，台舆仆隶閙喧阗。",
            "希声绝想忘言处，海水墨山书不全。"
        ],
        "title": "道经",
        "id": "591b0568-9356-4dc1-bc17-5b98c2ca2396"
    },
    {
        "author": "王质",
        "paragraphs": [
            "多柴多桑兮繁阴，栗熟兮山前山后而多闻。",
            "有人兮素心，林密林疎兮溪山自为秋春。",
            "不见兮相思，相思兮起下牀而揽衣。",
            "南畴兮嘉穟，北牖兮新葵。",
            "转南村兮西庐，夫岂众芳兮要之。",
            "何所独无芳草兮，惟吾宇其增菲。",
            "纷有此内美兮，奚适而非良期。",
            "勿知太元兮，又焉知义熙。"
        ],
        "title": "栗里华阳窝辞 移南村辞",
        "id": "ae424561-673d-4291-b68f-f332429da7fd"
    },
    {
        "author": "王质",
        "paragraphs": [
            "西田下潠兮将荒，胡不归。",
            "彭泽洵美兮，唯柴桑其是思。",
            "米五斗兮何薄，带一束兮何卑。",
            "干坤莽苍兮，怀有道之无期。",
            "山隩兮江冲，鱼龙波涛兮，芦人渔子犹怔忡。",
            "朝上英兮暮下雄，山林自有豪杰兮，白银水精之飞龙。"
        ],
        "title": "栗里华阳窝辞 去彭泽辞",
        "id": "f0378c25-ffbc-444a-af85-976b3d5478cd"
    },
    {
        "author": "王质",
        "paragraphs": [
            "风物兮美且闲，矫鸥驰鲂兮各适所天。",
            "南阜兮斜川，川虽斜兮心不然。",
            "二邻三曲兮为谁，刘即周兮祖谢羊庞皆从而命之。",
            "閙沙奔兮烟瞀，回峰转兮云䎖。",
            "上下湓浦兮，无乃丹阳之桀人。",
            "不恨庐山之弗秀兮，恨庐山之弗深。"
        ],
        "tags": [
            "庐山"
        ],
        "title": "栗里华阳窝辞 游斜川辞",
        "id": "5a1db4e0-0df3-4561-86aa-9a277710c9ee"
    },
    {
        "author": "王质",
        "paragraphs": [
            "平畴兮交远风，良苗兮怀新新。",
            "欲升兮未升，猿鸟兮悲吟。",
            "饶霜露兮深山，风气兮先城郭而生寒。",
            "堇不苦兮将辞其实，难倍伊蓰周兮又奚著而奚作。",
            "青山白莲兮辽辽邈邈，矧玉台兮金阙。"
        ],
        "title": "栗里华阳窝辞 获西田下潠辞",
        "id": "363e6690-bf7f-4f8f-9908-4ad07ffe722b"
    },
    {
        "author": "王质",
        "paragraphs": [
            "林屋兮峨嵋，岱宗罗浮兮缭之。",
            "幅员既长兮无极，杳烟壑兮云陂。",
            "谷高陵深兮矧昭阳穹庐之翻覆，万春千秋兮句曲。",
            "东麓兮南冈，桂椒萧艾兮同香。",
            "湛汧溪兮永碧，岌菌山兮长苍。"
        ],
        "tags": [
            "泰山"
        ],
        "title": "栗里华阳窝辞 居句曲山辞",
        "id": "7285ed3a-1fa4-4c50-8608-66116e22c268"
    },
    {
        "author": "王质",
        "paragraphs": [
            "长史御风兮舍人蹑云，掾左右兮山高谷深。",
            "昔渺渺兮何世，今茫茫兮何代。",
            "王谢兮埃中，杨许兮尘外。",
            "五明重云兮咫尺而阻脩，东春兮西秋。",
            "羣芝兮递芳，术花参花兮似不仝。",
            "人兮焉往，药香无歇兮人生不可以久留。"
        ],
        "title": "栗里华阳窝辞 移积金涧辞",
        "id": "f1f9297c-8bda-4153-bfb1-73eff76ecf4e"
    },
    {
        "author": "王质",
        "paragraphs": [
            "干坤分吴越兮，隔以海潮之飞，鸿鹄兮十度而九回。",
            "朝句曲之嶙峋兮，暮育王之嵾嵯。",
            "垂老远游兮，岂其舍人长史之非。",
            "上精行次绝行兮，非通行照行之可希。",
            "天石纵兮天河惊，星辰日月兮欹危。",
            "度钱塘兮江碧而山苍，斯行兮非常。"
        ],
        "title": "栗里华阳窝辞 礼育王塔辞",
        "id": "8e8765f3-6e3b-4500-85f6-46332e5b8271"
    },
    {
        "author": "王质",
        "paragraphs": [
            "楼愈高兮世愈遥，平壤兮层霄。",
            "松遇风风遇松兮，信美而弗超。",
            "笙籁兮云陂，波涛兮雪川。",
            "梦已隔而弗闻兮，矧浮尘之入飞烟。",
            "楼安得兮袤阜，松安得兮穹岩。",
            "大分有终兮大空无终，斯时有羣仙之是从兮，它时无一人之与同。"
        ],
        "title": "栗里华阳窝辞 筑层楼辞",
        "id": "a8312396-5ab9-4c85-91d8-88b8e9aa130b"
    },
    {
        "author": "王质",
        "paragraphs": [
            "柴桑虽寂寥兮亦扶疎，不孤吾烓兮吾车。",
            "纸笔梨枣兮物计，有酒兮聊可与娱。",
            "洲寒兮桑落，久阻修兮江淮惨其如昨。",
            "鹤怨兮猿悲，灌卉宿莽兮无依。",
            "湓城倘可以且泊兮，庐山未趣夫来归。"
        ],
        "tags": [
            "庐山"
        ],
        "title": "栗里华阳窝辞 篮舆柴车",
        "id": "0c69ce69-6c08-41eb-9e6e-b837cc44d718"
    },
    {
        "author": "王质",
        "paragraphs": [
            "有事兮春畴，趾垂举兮搀游。",
            "埼回回兮峪漫漫，何楫兮何舟。",
            "潺湲兮虎溪，东林兮远师。",
            "溪深兮榜度，溪浅兮行归。",
            "谛玩兮苔痕，逆知兮履綦。",
            "林有影兮溪无声，露下月明兮过之，到家兮掩门。",
            "噫其不尔兮，阖蓬亦可以栖身。"
        ],
        "title": "栗里华阳窝辞 舫舟",
        "id": "5d872b08-f43b-4cea-bc03-f3041e101aef"
    },
    {
        "author": "王质",
        "paragraphs": [
            "写意兮凭声，寄无所兮夫何能陶我心。",
            "酤我醑我兮勿充，岂其余兮于琴。",
            "山空兮声出，溪空兮声澈。",
            "迟有絃兮何时，溪山兮为我流水而白雪。",
            "虎溪石兮溅溅，灵山树兮栾栾。",
            "柏下之人已往兮，清吹毋为之轻弹。"
        ],
        "title": "栗里华阳窝辞 琴",
        "id": "3d7040ec-e6dd-42e4-ae7e-e2ba5b35e961"
    },
    {
        "author": "王质",
        "paragraphs": [
            "干为天兮为圆，有时兮不然。",
            "醒复醒兮日月皆为之右转，醉复醉兮天勿为之左旋。",
            "骛遐观兮北睨，敛孤照兮南䀽。",
            "天下有道则庶人不议兮，夫何波浪之弥漫。",
            "柯栾栾兮我眄，松萧萧兮我抚。",
            "阿衡去我兮已远，我独歌兮独舞。",
            "化无舆兮曷乘，尽无宅兮曷归。",
            "今茫茫兮何是，昨莽莽兮何非。"
        ],
        "title": "栗里华阳窝辞 壶觞",
        "id": "f91548d8-6275-495b-87fa-f8e5cc1dba4e"
    },
    {
        "author": "王质",
        "paragraphs": [
            "斓斓兮斑斑，毋落落兮其间。",
            "苍茸黄精之本兮，秋风杳生后而生前。",
            "山葛兮山巾，勿问山中兮君其问诸水滨。",
            "瀼瀼兮秋露漙，萧萧兮秋风生。",
            "浄居永福兮，胡可得为孤山之寒人。",
            "荷荷兮已矣，胶胶兮何耶。",
            "去复来兮，愿采茅山之药花。"
        ],
        "title": "栗里华阳窝辞 鹿皮巾葛巾",
        "id": "2b23f2c7-9a09-4a65-a396-bfaffb94d79e"
    },
    {
        "author": "王质",
        "paragraphs": [
            "山不风兮风不松，{碻攵}磕兮自生松风。",
            "夫何所嗜之太酷兮，山林将安为容。",
            "下坂兮飞鞚，袤川兮深弓。",
            "去彼取此兮但空，斯情兮焉穷。",
            "王母去兮云归，王子来兮霜霏。",
            "凤皇兮惊飞，明月在天兮星稀。",
            "畴昔兮成非，是耶非耶焉知。"
        ],
        "title": "栗里华阳窝辞 笙",
        "id": "ea6455a5-ce8c-4cc1-8f2f-85e2c23378f7"
    },
    {
        "author": "王质",
        "paragraphs": [
            "跚跚以出，轧轧以趣。",
            "山攃浅草，溪滔深蒲。",
            "在我窝兮不可伤，竹竿潗潗桐油香，遮雨遮风遮夕阳。"
        ],
        "title": "栗里华阳窝辞 栗里车及舆",
        "id": "1ed22886-eb75-4559-b0b2-ecefc7e1b663"
    },
    {
        "author": "王质",
        "paragraphs": [
            "溪昏雾多，润即搓挪。",
            "路微石狠，弱即担柯。",
            "在我窝兮不可摐，十二红边千百红，入山转深春转浓。"
        ],
        "title": "栗里华阳窝辞 栗里杖及尘拂子",
        "id": "a3926dc2-6d99-4c1a-a115-02f40557dd82"
    },
    {
        "author": "王质",
        "paragraphs": [
            "山崎水岖，无轨可濡。",
            "草黭木黮，无辔可揽。",
            "在我窝兮不可睽，孤篷秋风秋叶飞，露冷波寒宜早归。"
        ],
        "title": "栗里华阳窝辞 栗里舟及櫂楫 其一",
        "id": "baa0b870-863c-4ce9-9622-22971b32f868"
    },
    {
        "author": "王质",
        "paragraphs": [
            "横江斜风，零雨其濛。",
            "无蓑无笠，谁适为容。",
            "在我窝兮不可殃，濈濈湿湿麾牛羊，负糇转入鱼龙乡。"
        ],
        "title": "栗里华阳窝辞 栗里舟及櫂楫 其二",
        "id": "69b53779-e058-416c-acb2-64bc6df77c2c"
    },
    {
        "author": "王质",
        "paragraphs": [
            "𣻑𣻑其搟，{扌谷}{扌谷}其荡。",
            "吾非榜人，惟意所向。",
            "在我窝兮不可掷，菌桂木兰皆不必，何材不动能浮碧。"
        ],
        "title": "栗里华阳窝辞 栗里舟及櫂楫 其三",
        "id": "7b93b551-26f3-4e7a-922b-839b5e186d75"
    },
    {
        "author": "王质",
        "paragraphs": [
            "有黄其总，有青其絇。",
            "岩壑崎岖，不利走趋。",
            "在我窝兮不可排，白沙何尝破青鞋，柳絮蒲花铺满街。"
        ],
        "title": "栗里华阳窝辞 栗里屦鞋",
        "id": "2ef73a28-14b3-485a-8046-327dbe52cbbf"
    },
    {
        "author": "王质",
        "paragraphs": [
            "块不枕头，防儿来偷。",
            "疾攑深投，安枕长流。",
            "在我窝兮不可忘，无烦酴酥入枕囊，但乞野菊花风香。"
        ],
        "title": "栗里华阳窝辞 栗里枕",
        "id": "31be1e23-5a15-4c21-b22f-3f81ee0ef385"
    },
    {
        "author": "王质",
        "paragraphs": [
            "松陵木瘿，草堂竹根。",
            "草堂不贫，仍有瓦盆。",
            "在我窝兮不可搀，自古英豪于此韬，不英不豪杯可衔。"
        ],
        "title": "栗里华阳窝辞 栗里杯觞及壶罇",
        "id": "b93b2159-aec3-4d71-951e-71e72825e6cc"
    },
    {
        "author": "王质",
        "paragraphs": [
            "有月未生，谁与为朋。",
            "姑閟我光，少须尔明。",
            "在我窝兮不可陵，疎干一任梢浮云，我自传灯仍续灯。"
        ],
        "title": "栗里华阳窝辞 栗里烛",
        "id": "8338f51b-5840-49de-bf42-6ec0f40172c5"
    },
    {
        "author": "王质",
        "paragraphs": [
            "芰荷我衣，芙蓉我裳。",
            "秋风易彫，相从勿长。",
            "在我窝兮不可侵，薪姑稻姨不可纫，树有游丝茅有针。"
        ],
        "title": "栗里华阳窝辞 栗里衣",
        "id": "8b9cd887-c48c-4098-957d-f25202f4d8d5"
    },
    {
        "author": "王质",
        "paragraphs": [
            "东庄有纻，西庄有葛。",
            "翾哉附蝉，栖我枯茁。",
            "在我窝兮不可讥，斜日西西鸣竹丝，暗树钩冠休夜归。"
        ],
        "title": "栗里华阳窝辞 栗里巾及冠",
        "id": "58c2c86a-5e1e-41a6-964a-b2aae705350c"
    },
    {
        "author": "王质",
        "paragraphs": [
            "昼亦蝴蝶，夜亦蝴蝶。",
            "普天长春，芳草无歇。",
            "在我窝兮不可妨，瑇瑁珊瑚终剥牀，枕中江汉菰蒲香。"
        ],
        "title": "栗里华阳窝辞 栗里牀 其一",
        "id": "fec1bf84-63c7-4f6a-a945-b5661f238c1f"
    },
    {
        "author": "王质",
        "paragraphs": [
            "曲江锦茵，白苹红巾。",
            "我茵不文，虽吐奚嗔。",
            "在我窝兮不可骄，深陷溪山花柳毛，松房竹馆栖身牢。"
        ],
        "title": "栗里华阳窝辞 栗里牀 其二",
        "id": "49e7439a-9a38-42b2-962d-18d7a5bc85dd"
    },
    {
        "author": "王质",
        "paragraphs": [
            "礤礤其粗，异常异常其紧。",
            "夫惟无华，可与相永。",
            "在我窝兮不可嗤，径微树繁行稍迟，倦即倚牀齁片时。"
        ],
        "title": "栗里华阳窝辞 栗里牀 其三",
        "id": "376aaac5-68a1-4eb8-93ff-3702e5f6f3ae"
    },
    {
        "author": "王质",
        "paragraphs": [
            "昔冰我眼，今雪我身。",
            "岂惟我身，又玉我心。",
            "在我窝兮不可鄙，班坐春莎总吾椅，嗒隠春山亦吾机。"
        ],
        "title": "栗里华阳窝辞 栗里案",
        "id": "ebd48817-06a2-42b8-a94e-e420955a0bed"
    },
    {
        "author": "王质",
        "paragraphs": [
            "宜竹宜松，宜山宜溪。",
            "有月与风，无适不宜。",
            "在我窝兮不可撄，千头万绪丛关心，才闻一声无一星。"
        ],
        "title": "栗里华阳窝辞 栗里琴",
        "id": "21bea414-be74-453f-9064-c7ab2a74d6cb"
    },
    {
        "author": "王质",
        "paragraphs": [
            "我药务滋，我蔬务荣。",
            "闲卉闲花，任其死生。",
            "在我窝兮不可沈，铲欲平平锄欲深，𣟸刀钩林多错薪。"
        ],
        "title": "栗里华阳窝辞 栗里锄铲刀斧",
        "id": "6a48c587-1f46-4ac0-beeb-f8cae74bec8e"
    },
    {
        "author": "王质",
        "paragraphs": [
            "竹䶉食叶，切勿食根。",
            "尔首衔蝉，我心骐驎。",
            "在我窝兮不可嫚，枫樟为谋石为炭，卯钟午鱼可以换。"
        ],
        "title": "栗里华阳窝辞 栗里香及香炉",
        "id": "0d226d73-8df3-43c5-9eb2-e16aa86658a6"
    },
    {
        "author": "王质",
        "paragraphs": [
            "生绡白团，有风亦袢。",
            "玉润碧鲜，无风亦寒。",
            "在我窝兮不可离，吾无玉手捉蒲葵，蒲葵自托东山辉。"
        ],
        "title": "栗里华阳窝辞 栗里扇",
        "id": "4d0e22b9-fa06-46fc-9b74-cb527ec63a0b"
    },
    {
        "author": "王质",
        "paragraphs": [
            "花药之列，无先我梅。",
            "宜江宜山，最宜幽溪。",
            "其次桃李，色香俱美。",
            "难哉李孟，诸君之子。",
            "在我窝兮不欲稀，舍南舍北多令姿，足未出门心已归。"
        ],
        "title": "栗里华阳窝辞 栗里花药 其一",
        "id": "5233c7db-c406-4d2c-95cb-67e34f3635c2"
    },
    {
        "author": "王质",
        "paragraphs": [
            "花药之列，无先我菊。",
            "宜露宜风，大率宜肃。",
            "其次兰桂，饶山林气。",
            "菊不敢先，迭为仲季。",
            "在我窝兮不欲枯，山容贵癯神贵孤，尘外有此尘中无。"
        ],
        "title": "栗里华阳窝辞 栗里花药 其二",
        "id": "6b54daca-f30f-4446-aa4e-30d3b84525db"
    },
    {
        "author": "王质",
        "paragraphs": [
            "卉木之繁，所先我竹。",
            "成儿超母，二百日足。",
            "其次松柏，异余同节。",
            "自稚及老，升竹叔伯。",
            "在我窝兮不欲摧，雪月雨风无亦宜，就中松风天下稀。"
        ],
        "title": "栗里华阳窝辞 栗里卉木 其一",
        "id": "726b16e2-f22d-4289-bc7b-7583fecfa6b6"
    },
    {
        "author": "王质",
        "paragraphs": [
            "卉木之繁，无先我桑。",
            "相助芙蓉，与吾集裳。",
            "其次槐榆，春风同敷。",
            "亦有翠葆，清凉吾庐。",
            "在我窝兮不欲残，六七月起秋风寒，萧萧吹得螵蛸干。"
        ],
        "title": "栗里华阳窝辞 栗里卉木 其二",
        "id": "4ebc7f2c-17e3-442a-8b82-49139c810f4a"
    },
    {
        "author": "王质",
        "paragraphs": [
            "新苗之翼，无先我禾。",
            "雪花将繁，云子亦多。",
            "其次麻麦，东阡西陌。",
            "足度一世，奚止三日。",
            "在我窝兮不欲荒，玉堂金马输禾场，醉倚碌碡歌斜阳。"
        ],
        "title": "栗里华阳窝辞 栗里翼彼新苗",
        "id": "f1f879a2-3263-4d56-81db-1a29e45902d4"
    },
    {
        "author": "王质",
        "paragraphs": [
            "拖白练，拖白练，苍翠阴中玉一片。",
            "翻枝倒叶露微茫，风动树鸣忽不见。",
            "穿向北，穿向南，山藤野蔓何能缠。",
            "呜呼此友兮可解颜，溪山缭绕多林峦。"
        ],
        "title": "山友辞 拖白练",
        "id": "3e685f9f-ca7d-4c50-b9d9-2e8506557403"
    },
    {
        "author": "王质",
        "paragraphs": [
            "青菜子，青菜子，林静山空忽惊耳。",
            "闇中娟妙度清圆，东林吟罢西林起。",
            "叶青青，菜青青，飞到山深声转清。",
            "呜呼此友兮相会心，萧骚野响生寒林。"
        ],
        "title": "山友辞 青菜子",
        "id": "7e3f60c0-5ec4-4b33-8403-4f7a9da9999e"
    },
    {
        "author": "王质",
        "paragraphs": [
            "泥滑滑，泥滑滑，林雨林风交飒飒。",
            "苍皮翠荚啄鲜香，树外行人何时歇。",
            "山有果，山有蔬，枫脂松胶香有余。",
            "呜呼此友兮慰所须，野草山花满地铺。"
        ],
        "title": "山友辞 泥滑滑",
        "id": "559cb47c-7438-49ae-aab8-f35150535b5b"
    },
    {
        "author": "王质",
        "paragraphs": [
            "黄栗留，黄栗留，寂寂寞寞传声幽。",
            "桃花吹堕杏花起，重叠春冈春树稠。",
            "耳闻之，心萧然，花飞花落溪潺湲。",
            "呜呼此友兮真忘言，空山无人春亦寒。"
        ],
        "title": "山友辞 黄栗留",
        "id": "73a5cd5d-f310-49fa-9115-e3c40358646b"
    },
    {
        "author": "王质",
        "paragraphs": [
            "提胡芦，提胡芦，东呼西呼声不孤。",
            "荳蔻花繁葡萄疎，野香野气薰薰粗。",
            "过相烦，为我携，攒砂点漆苞累累。",
            "呜呼此友兮坚相期，山樊乱蕊霑皴皮。"
        ],
        "title": "山友辞 提葫芦",
        "id": "46210cf6-0053-467a-aa5a-3a146944791d"
    },
    {
        "author": "王质",
        "paragraphs": [
            "屈陆儿，屈陆儿，元无屈陆何呼为。",
            "杂树停阴杂花静，相招相唤无人知。",
            "屈兮陆，陆兮屈，凌乱冲花花纤丝。",
            "呜呼此友兮莫相疑，相伴空山深掩扉。"
        ],
        "title": "山友辞 屈陆儿",
        "id": "af119e49-be1b-4743-b567-de7d562834b2"
    },
    {
        "author": "王质",
        "paragraphs": [
            "山和尚，山和尚，低丛之下高林上。",
            "深飞撩动声稍稍，秾翠参差不能障。",
            "不兰若，不招提，丁丁啼罢还栖栖。",
            "呜呼此友兮堪同栖，鲜枝润叶漫苍陂。"
        ],
        "title": "山友辞 山和尚",
        "id": "77398c0b-7311-4f47-a677-24ec1e9ade85"
    },
    {
        "author": "王质",
        "paragraphs": [
            "啄木儿，啄木儿，壁壁剥剥寻幽期。",
            "山樊深静眠睡熟，树声忽鸣林叶飞。",
            "轻蹙蹙，重督督，山风槭槭声漉漉。",
            "呜呼此友兮诚相知，树林要深不要稀。"
        ],
        "title": "山友辞 啄木儿",
        "id": "574f7961-e7c0-4233-a29d-c2b6efb8ff48"
    },
    {
        "author": "王质",
        "paragraphs": [
            "蕲州鬼，蕲州鬼，江南淮北隔江水。",
            "淮山巉巉深又深，鬼哭浪头险无比。",
            "你且鸣，我且睡，花草薰人令人醉。",
            "呜呼此友兮愿相逢，谷烟溪雾深重重。"
        ],
        "title": "山友辞 蕲州鬼",
        "id": "cdb5ed79-4326-40b5-ac79-c3d61dc3aa23"
    },
    {
        "author": "王质",
        "paragraphs": [
            "百舌儿，百舌儿，发口及时莫过时。",
            "柳色花香皆可掇，林光水光多足娱。",
            "花沾舌，柳沾舌，吟咏山风共山月。",
            "呜呼此友兮相追随，树巅一声春梦归。"
        ],
        "title": "山友辞 百舌儿",
        "id": "f2f39ecf-fa53-4db8-9705-579e3b52e64d"
    },
    {
        "author": "王质",
        "paragraphs": [
            "不如归去，不如归去，花稠草繁胡不住。",
            "春山春林烟日暮，山花惨悽无意绪。",
            "溪可饮，林可啄，饮啄甘香且为乐。",
            "呜呼此友兮勿渝约，月明满野松毬落。"
        ],
        "title": "山友辞 不如归去",
        "id": "3012bfce-0374-4597-984c-007aeeaef665"
    },
    {
        "author": "王质",
        "paragraphs": [
            "山乐官，山乐官，自歌自和闲追欢。",
            "杉风梧月都清圆，松烟竹露仍团圞。",
            "林为筦，溪为絃，深山飞鸣相拍弹。",
            "呜呼此友兮宜相谙，树香树粉山毵毵。"
        ],
        "title": "山友辞 山乐官",
        "id": "e1371b8b-652d-4c48-b2f3-81d1906d49a7"
    },
    {
        "author": "王质",
        "paragraphs": [
            "画眉儿，画眉儿，林下何须更画眉。",
            "莽莽萝蔓迷东西，声高声低声总奇。",
            "非真画，即真画，棘刺藤梢时一罣。",
            "呜呼此友兮长相陪，树杪声来树欲飞。"
        ],
        "title": "山友辞 画眉儿",
        "id": "ffc21893-0d0f-44f7-b566-ecceb82f7b21"
    },
    {
        "author": "王质",
        "paragraphs": [
            "雪钱子，雪钱子，非雪非钱但相似。",
            "天清云浄雪惊飞，树声才定溪声起。",
            "只爱雪，不爱钱，梨花影下月明前。",
            "呜呼此友兮岂相违，重花沓叶栾山枝。"
        ],
        "title": "山友辞 雪钱子",
        "id": "67b8c5c8-e53c-4208-9590-f873e0d75f9e"
    },
    {
        "author": "王质",
        "paragraphs": [
            "白头翁，白头翁，咀嚼浅紫掐深红。",
            "树枝翻翻趒山狖，树叶驳驳彫山虫。",
            "不斜飞，不倒挂，一丝掷上一丝下。",
            "呜呼此友兮久相同，半衔萝月半杉风。"
        ],
        "title": "山友辞 白头翁",
        "id": "955c42ee-7324-4513-87f4-212fc82b5441"
    },
    {
        "author": "王质",
        "paragraphs": [
            "婆餠焦，婆餠焦，深山无事奚多劳。",
            "青林窈冥卧展转，绿树蓊鬰飞逍遥。",
            "脆枝弱，韧枝强，惟闻呼餠不闻香。",
            "呜呼此友兮频相招，暮烟漠漠风潇潇。"
        ],
        "title": "山友辞 婆餠焦",
        "id": "8b6e8a00-ee3a-4732-b48e-8cd62c2df49d"
    },
    {
        "author": "王质",
        "paragraphs": [
            "脱却破裤，脱却破袴，空润冥濛湿交股。",
            "层层山草杂山花，刈获衣裳总无数。",
            "烧杉香，烧枫香，菌桂蔓椒纷众芳。",
            "呜呼此友兮毋作疎，寒巢幽梦频相呼。"
        ],
        "title": "山友辞 脱却布袴",
        "id": "fd423bb8-2e8c-46d4-8da5-29c10e00ee19"
    },
    {
        "author": "王质",
        "paragraphs": [
            "郭公，郭公，上田下田催野翁。",
            "婵媛苍翠错青红，汪汪活水声交通。",
            "蚤布谷，蚤收谷，稻花垂垂香扑扑。",
            "呜呼此友兮真相识，麻坡豆坡晚阴湿。"
        ],
        "title": "山友辞 郭公",
        "id": "95b864fa-2f07-46ac-9735-11381926a10b"
    },
    {
        "author": "王质",
        "paragraphs": [
            "山鹧姑，山鹧姑，林深浓淡交荣枯。",
            "钩辀格磔半云木，山谷转深声转孤。",
            "沙易行，泥难行，蚤呼春暗回春明。",
            "呜呼此友兮同所归，石藤屡罥道人衣。"
        ],
        "title": "山友辞 山鹧姑",
        "id": "684e98e8-a917-4c1f-9259-9eaaf6c88b67"
    },
    {
        "author": "王质",
        "paragraphs": [
            "鸳鸯，鸳鸯，一雌一雄春水乡。",
            "□□所思在何方，葡萄颜色桃花香。",
            "溪南岸，溪北岸，且住中流莫相伴。",
            "呜呼此友兮堪同调，烟浄波明影可照。"
        ],
        "title": "水友辞 鸳鸯",
        "id": "182c99a4-a8d8-4bd5-a8fc-ab1775ff3196"
    },
    {
        "author": "王质",
        "paragraphs": [
            "㶉鶒，㶉鶒，水花萧疎并花立。",
            "夜倚岩花眠野香，平稳溪山总如律。",
            "春水温，秋水寒，欹岸侧岛阴栾栾。",
            "呜呼此友兮常相安，虚舟横渡人搴帘。"
        ],
        "title": "水友辞 㶉鶒",
        "id": "69cd2c80-e4aa-4674-8764-226a7858fd7f"
    },
    {
        "author": "王质",
        "paragraphs": [
            "翡翠儿，翡翠儿，幽清浄绿深依归。",
            "浮空凝风香不动，翻身一掷碎花飞。",
            "总无矰，总无弋，波上沉浮沙上立。",
            "呜呼此友兮宜相从，晚濑榜人收水功。"
        ],
        "title": "水友辞 翡翠儿",
        "id": "95c6d4a2-1d9f-4986-b316-1709b13f5924"
    },
    {
        "author": "王质",
        "paragraphs": [
            "鹭鸶，鹭鸶，三花两花干雪飞。",
            "荷花浄红叶浄碧，轻来轻去掠寒霏。",
            "或孤翔，或孤立，落日横波脩影直。",
            "呜呼此友兮弥相敦，水衰石老秋容深。"
        ],
        "title": "水友辞 鹭鸶",
        "id": "930b9cff-d488-4460-b567-d3bdb624dbcd"
    },
    {
        "author": "王质",
        "paragraphs": [
            "江鸥，江鸥，茫茫万波同一秋。",
            "菰雨蒲风不自由，浮世浮生尔更浮。",
            "一寸白，二寸白，啄碎波纹声㶁㶁。",
            "呜呼此友兮堪相邀，石村沙市江烟遥。"
        ],
        "title": "水友辞 江鸥",
        "id": "7fba400a-4080-4e99-991b-85ffb8ffde26"
    },
    {
        "author": "王质",
        "paragraphs": [
            "青桩，青桩，桩桩孤影横秋江。",
            "上矶下矶江入腹，斜倚乱碛声淙淙。",
            "有如痴，还不痴，波动鱼行皎皎知。",
            "呜呼此友兮喜同规，渚蒲水荇秋风稀。"
        ],
        "title": "水友辞 青桩",
        "id": "cf1ddd68-7be8-4e02-bdda-5a3ca88b86e3"
    },
    {
        "author": "王质",
        "paragraphs": [
            "野鸭儿，野鸭儿，长芦短苇风披披。",
            "不寒不暖天与睡，睡足扑漉横斜飞。",
            "飞划划，鸣轧轧，菰蒲澎浡花欲脱。",
            "呜呼此友兮奚可阑，断岸欹树连深山。"
        ],
        "title": "水友辞 野鸭儿",
        "id": "7fdf0c41-dc1d-473f-9d45-8b719675ba9b"
    },
    {
        "author": "王质",
        "paragraphs": [
            "红鹤，红鹤，东江飞度西江泊。",
            "萧萧晚烟和夜霜，寒鱼沉波不可啄。",
            "转松梢，转松梢，孤声不停危梦摇。",
            "呜呼此友兮宜相求，付与江天能复留。"
        ],
        "title": "水友辞 红鹤",
        "id": "7d98c78e-13eb-4397-891f-a22cc3bc4a7c"
    },
    {
        "author": "王质",
        "paragraphs": [
            "鸬鹚，鸬鹚，江烟渺渺波弥弥。",
            "捎空欲下不肯下，投深未飞俄急飞。",
            "碧中食，青中眠，风吹乱声譁满川。",
            "呜呼此友兮良可嘉，高红低紫无干花。"
        ],
        "title": "水友辞 鸬鹚",
        "id": "1412fd0a-9e57-4650-b2a5-1c191ca7d503"
    },
    {
        "author": "王质",
        "paragraphs": [
            "鱼鹰，鱼鹰，江空谷空同一音。",
            "风浪冲矶矶擦过，波沸安能遮眼明。",
            "忽飞上，忽飞下，碎玉横斜口中挂。",
            "呜呼此友兮不厌多，看看桑田生白波。"
        ],
        "title": "水友辞 鱼鹰",
        "id": "15e1b072-e0cd-4784-987c-d04a6bc0acf9"
    },
    {
        "author": "王质",
        "paragraphs": [
            "陶河，陶河，江文萃蔡搔江莎。",
            "岸沙岩石相荡摩，异音同流烝涉波。",
            "东在梁，西在梁，缫风纷雾无斜阳。",
            "呜呼此友兮相与永，岛影忽翻水声并。"
        ],
        "title": "水友辞 陶河",
        "id": "0c004ebd-2c04-4ab9-9c59-b4873ca7d3da"
    },
    {
        "author": "王质",
        "paragraphs": [
            "䴔䴖，䴔䴖，嗢咽秋水溞秋声。",
            "石树𧥄𧥄崖棱棱，蹋苹蹴藻轻轻行。",
            "哺儿饥，诲儿痴，淋渗离褷相挟飞。",
            "呜呼此友兮常相存，溪子通知鱼鸟心。"
        ],
        "title": "水友辞 䴔䴖",
        "id": "d9dcd6ea-c075-4892-a6eb-ffae79909c2f"
    },
    {
        "author": "王质",
        "paragraphs": [
            "鱼姑，鱼姑，溪南溪北遥相呼。",
            "烟深雾重栖沉鱼，荒荒秋汉秋星疎。",
            "要姑活，怕姑死，姑且闲飞歇深沚。",
            "呜呼此友兮真足称，草平树安波不兴。"
        ],
        "title": "水友辞 鱼姑",
        "id": "a444a9c1-2ac4-47c7-8831-61d0581dc57e"
    },
    {
        "author": "王质",
        "paragraphs": [
            "鱼燕子，鱼燕子，堇饴不下银花觜。",
            "荷香菱香溪清泠，涮尽嚏喋全无腥。",
            "蒲槌黄，菰台黑，波痕荡摇渚花蚀。",
            "呜呼此友兮能相宽，天生水资欢水贤。"
        ],
        "title": "水友辞 鱼燕子",
        "id": "5a200a0a-b037-4231-bbe1-1282ded494e3"
    },
    {
        "author": "王质",
        "paragraphs": [
            "水鶑子，水鶑子，不爱林花爱溪水。",
            "春岸春莎翕习飞，波动鬣摇霍身坠。",
            "罱入浅，罩入深，东渚抛纶西拗罾。",
            "呜呼此友兮良相宜，水光树光韬暗辉。"
        ],
        "title": "水友辞 水鶑子",
        "id": "a2e23805-bf16-4bfa-b12b-eefbc8339051"
    },
    {
        "author": "王质",
        "paragraphs": [
            "鱼乌子，鱼乌子，相唤相挨擦风苇。",
            "春莎渗子渐成鳞，的皪眼光入波底。",
            "唼草芽，啑杨花，勃勃春沫吹春莎。",
            "呜呼此友兮宜接迹，溪气溪香午犹湿。"
        ],
        "title": "水友辞 鱼乌子",
        "id": "345e846f-d9ef-4998-9622-72fdb66e1069"
    },
    {
        "author": "王质",
        "paragraphs": [
            "科斗儿，科斗儿，役役聿聿成攒嬉。",
            "软温春水调春泥，噆深噆浅随高低。",
            "傍春草，傍春石，莫向空中乱澄碧。",
            "呜呼此友兮良可观，羽葆鼓吹春风前。"
        ],
        "title": "水友辞 科斗儿",
        "id": "ed0dc738-54f7-495d-9fca-975a28bc8766"
    },
    {
        "author": "王质",
        "paragraphs": [
            "水鸦鹊，水鸦鹊，软荷搭水身可泊。",
            "高荷脩茎难著脚，一盘一窝足安乐。",
            "灶有薪，甑有饭，芦人渔子事皆办。",
            "呜呼此友兮宜相倚，溪风来定水香归。"
        ],
        "title": "水友辞 水鸦鹊",
        "id": "e364a336-930d-4538-bce0-2dfec135d851"
    },
    {
        "author": "王质",
        "paragraphs": [
            "寐卑子，寐卑子，春菰秋蒲老烟水。",
            "一双飞逐一双飞，斜景浄空光陆离。",
            "恋桃花，恋麦黄，瓜蔓荻苗皆故乡。",
            "呜呼此友兮宜同方，江花吹子鱼花香。"
        ],
        "title": "水友辞 寐卑子",
        "id": "e3612bbc-573b-4bb3-af68-412847105f7d"
    },
    {
        "author": "王质",
        "paragraphs": [
            "我取友兮得枸杞，左陂花头野声起。",
            "蘘蓑霏雨杂斜阳，半湿半干留春水。",
            "仙人杖，王母杖，所思兮焉可旷，野鶑怂慂野花旺。"
        ],
        "title": "山友续辞 枸杞",
        "id": "e46f2d99-c0b4-4c84-a171-c8bf9fb99826"
    },
    {
        "author": "王质",
        "paragraphs": [
            "我取友兮得黄精，竹叶豆花交野阴。",
            "人不图仙只图饱，鸦鹊窠雕龙爪零。",
            "白可撷，青可捋，所思兮何由掇，半岩斜阳孟溪泼。"
        ],
        "title": "山友续辞 黄精",
        "id": "2f6c73db-74ea-47b0-8551-d94a63bb1633"
    },
    {
        "author": "王质",
        "paragraphs": [
            "我取友兮得山药，蝶花开尽铃子落。",
            "几日几日黄不成，𧄔莫日灵施少灵。",
            "猿父上，𤟤子下，所思兮安可舍，一重空岩一重野。"
        ],
        "title": "山友续辞 山药",
        "id": "61f54321-d4fe-4b2e-98f4-5e0eff1eabeb"
    },
    {
        "author": "王质",
        "paragraphs": [
            "我取友兮得甘菊，高丛低叶贮清馥。",
            "石盂幡纚乳花飞，错落纷敷间寒绿。",
            "入顾渚，入蒙山，所思兮安可捐，椿儿桂子争芳鲜。"
        ],
        "title": "山友续辞 甘菊",
        "id": "765327c6-2c28-40de-a46b-622018ceda5a"
    },
    {
        "author": "王质",
        "paragraphs": [
            "我取友兮得牛蒡，稠丛捷鼠走不上。",
            "深山谁伏又谁牵，唇粗舌皴膝头壮。",
            "实虽恶，食不恶，所思兮奚可却，松冈竹墩隔沙泺。"
        ],
        "title": "山友续辞 牛蒡",
        "id": "69cc01e2-847e-4cd4-a3ff-389ad360b114"
    },
    {
        "author": "王质",
        "paragraphs": [
            "我取友兮得石耳，石壁峻嶒下无底。",
            "非脾非肾非肝肠，马齿马牙衔不起。",
            "耳无是，耳无非，所思兮何可萎，石笋石花滋石脂。"
        ],
        "title": "山友续辞 石耳",
        "id": "24626b86-6bf2-4a2c-b864-0fdf68e31d7b"
    },
    {
        "author": "王质",
        "paragraphs": [
            "我取友兮得合蕈，山深树底风不进。",
            "弹子团栾敷未敷，飞儡腾猿毋口粗。",
            "藤花迷，豆花肥，所思兮焉可遗，溪山撩乱将安归。"
        ],
        "title": "山友续辞 合蕈",
        "id": "2d77af20-ca93-460e-b494-b32001508d11"
    },
    {
        "author": "王质",
        "paragraphs": [
            "我取友兮得槐芽，缭陂灌丛饶杂花。",
            "才茁嫩荚抽枯桠，涎流山鹊并山鸦。",
            "胶著虻，房著蠊，所思兮安可芟，碧鲜冷淘思露寒。"
        ],
        "title": "山友续辞 槐芽",
        "id": "c9895e0d-26a8-4cda-9eb4-0ecf78bad83c"
    },
    {
        "author": "王质",
        "paragraphs": [
            "我取友兮得蔊头，猛嚏烈香惊伏虬。",
            "石羊石蛇齧不得，弹蟹燕蚕胡可偷。",
            "常风寒，常雪寒，所思兮奚可堪，阴崖涌沫号飞湍。"
        ],
        "title": "山友续辞 蔊头",
        "id": "a16102a2-e876-4cd3-9d25-4d8843d30154"
    },
    {
        "author": "王质",
        "paragraphs": [
            "我取友兮得山姑，春雨春风沙土苏。",
            "山粗屦绽不皴脚，祗恐叉头罥花落。",
            "拜苹婆，揖菜娘，所思兮岂可忘，苦楝风高须索防。"
        ],
        "title": "山友续辞 山姑",
        "id": "093ca015-ffd7-441f-ab39-5b273da1e3ad"
    },
    {
        "author": "王质",
        "paragraphs": [
            "我取友兮得莲子，月白风清影横水。",
            "烟消露飞香愈茂，风标宜夜不宜昼。",
            "薏青青，的白白，所思兮将焉歇，中坻阻跻不可越。"
        ],
        "title": "水友续辞 莲子",
        "id": "659d00c7-22b3-46a7-b0bd-abb798e8c848"
    },
    {
        "author": "王质",
        "paragraphs": [
            "我取友兮得藕条，花近可招远可撩。",
            "龟鱼到底亦不见，但见红开廼碧凋。",
            "风漾漾，露霏霏，所思兮焉可移，光旁聊寄幽并儿。"
        ],
        "title": "水友续辞 藕条",
        "id": "8a846e05-0e47-491a-9ed5-24f845cd6858"
    },
    {
        "author": "王质",
        "paragraphs": [
            "我取友兮得鸡头，漪澜汪洸不肯流。",
            "鸡栖雁栖卑不飞，雁或浮上鸡何为。",
            "溪无洒，沙无蝨，所思兮安有毕，湿沙暗虫声𠲌𠲌。"
        ],
        "title": "水友续辞 鸡头",
        "id": "5e61f2e9-d5c8-4320-8429-c37ad57531ea"
    },
    {
        "author": "王质",
        "paragraphs": [
            "我取友兮得菱角，碎叶参差水瀺灂。",
            "重重叠叠庶相鯈，虽见噞喁不可捉。",
            "收壁袋，收簧丝，所思兮宜相资，擦莎挨树秋蝉啼。"
        ],
        "title": "水友续辞 菱角",
        "id": "98085e58-bfc7-412f-b264-42cb0094b6e2"
    },
    {
        "author": "王质",
        "paragraphs": [
            "我取友兮得水粽，结花甚轻结根重。",
            "竹筒楝叶潇湘余，随波凌乱飘江湖。",
            "藤笼闭，漏兜闲，所思兮奚可悭，芦岸槿篱门早{枦睘}。"
        ],
        "title": "水友续辞 水粽",
        "id": "aa70b994-1574-4298-ab02-cf6645763a1d"
    },
    {
        "author": "王质",
        "paragraphs": [
            "我取友兮得水芽，荷花为孃藕为爷。",
            "不闻儿声闻水声，短埼长溆鸣奔沙。",
            "霜欲飞，水欲归，所思兮不忍欺，东波南荡秋风稀。"
        ],
        "title": "水友续辞 水芽儿",
        "id": "654afec6-fb83-4eca-9afd-2691891822cd"
    },
    {
        "author": "王质",
        "paragraphs": [
            "我取友兮得慈菰，秋水才没藏莎余。",
            "并州剪刀聊藉姑，剪得闲花闲子疎。",
            "燕摇尾，龙掀须，所思兮可与娱，秋波索索秋声孤。"
        ],
        "title": "水友续辞 慈菰",
        "id": "40313859-e105-40e2-8d22-19be1a8365c2"
    },
    {
        "author": "王质",
        "paragraphs": [
            "我取友兮得水芹，深青浅绿鬖鬖开。",
            "半沉半浮轻去来，溪毛石发相毰毸。",
            "健鱼赤，弱鱼碧，所思兮不胜积，疎烟淡川浄如拭。"
        ],
        "title": "水友续辞 水芹",
        "id": "213272e8-6a96-4b9d-918c-bfb58199531f"
    },
    {
        "author": "王质",
        "paragraphs": [
            "我取友兮得水莼，黄黄白白花深深。",
            "美髯得非龙子孙，秋风不退香涎痕。",
            "东鲁思，东吴思，所思兮宜相诒，草木溪山今是非。"
        ],
        "title": "水友续辞 水莼",
        "id": "47e7a58a-7887-4e31-a3ed-ffae3a2e5711"
    },
    {
        "author": "王质",
        "paragraphs": [
            "一百箔，二百箔，千百箔，遍村落。",
            "官绢不厌厚，私绢不厌薄。",
            "婆看蚕，婆看蚕，蒲桶荷包共作田，晚豅秋秋风摇稻髯。"
        ],
        "title": "山水友余辞 婆看蚕",
        "id": "b6e308dc-b5a1-4dd5-a5c6-e0957066456e"
    },
    {
        "author": "王质",
        "paragraphs": [
            "鹘不挟，雕不劂，各忀徉，毋獝狨。",
            "一愁撦花裂，二愁踏花折。",
            "鹘嘲，鹘嘲，相呼窃脂并博劳，同寻念佛婆罗巢。"
        ],
        "title": "山水友余辞 鹘嘲",
        "id": "df78a9c0-408a-47ad-b474-b205a1258d4f"
    },
    {
        "author": "王质",
        "paragraphs": [
            "不银眉，不金翅，寻驮梁，搬草子。",
            "啄花蜡觜狞，啄粟铜觜狞。",
            "铜觜，铜觜，春环春嘤好兄弟，春喁自飞莫同队。"
        ],
        "title": "山水友余辞 铜觜",
        "id": "c24ba796-4253-49e0-aec1-41b0e330d35e"
    },
    {
        "author": "王质",
        "paragraphs": [
            "幸蒙宠，聊舂容，有水矿，无筠筒。",
            "雪姑抬揌妇，巧妇坚正翁。",
            "涴鸣，涴鸣，寻花寻柳无山无，繁阴渐合春模糊。"
        ],
        "title": "山水友余辞 涴鸣",
        "id": "4d7c34a2-75cb-473b-9b0b-fce75c58f22b"
    },
    {
        "author": "王质",
        "paragraphs": [
            "山鲍老，甘受嘲，山婆婆，惜得骄。",
            "{毛胡}子来解腕，大头来间交。",
            "黄头儿，黄头儿，白黄头儿有老时，鸦线靴头相伴飞。"
        ],
        "title": "山水友余辞 黄头儿",
        "id": "22b4523b-6c65-437f-bf98-1c55529d7252"
    },
    {
        "author": "王质",
        "paragraphs": [
            "似太平，自开元，虽垂老，不踰钱。",
            "只爱绿苔浄，勿爱金丝鲜。",
            "绿毛龟，绿毛龟，三三八八总不知，彷徉露蒋风蒲稀。"
        ],
        "title": "山水友余辞 绿毛龟",
        "id": "849edbf9-92ab-4804-b91e-fd6ec6ae1692"
    },
    {
        "author": "王质",
        "paragraphs": [
            "望水白，雁来黄，隔山拖，先拖秧。",
            "卯子何日圆，马牙何日长。",
            "秧鸡，秧鸡，雨豪狭溪成阔溪，螺蛳蠼子澎澎肥。"
        ],
        "title": "山水友余辞 秧鸡",
        "id": "45662378-9a17-4009-84cb-c045829c5a02"
    },
    {
        "author": "王质",
        "paragraphs": [
            "獭最黠，鼠更黠，知水情，识水脉。",
            "荷花不禁掐，稻花不禁捾。",
            "水涝子，水涝子，鷃滥堆随江风起，自仗秋莎噆秋水。"
        ],
        "title": "山水友余辞 水涝子",
        "id": "4eeaf8a0-871c-4c59-9807-fa7cb88f5ad9"
    },
    {
        "author": "王质",
        "paragraphs": [
            "足为櫂，须为桡，舴艋子，何多劳。",
            "黑油急旋旋，玉掌轻摇摇。",
            "水划虫，水划虫，鸊䴘鹥鸭同从容，宽陂缓波无点风。"
        ],
        "title": "山水友余辞 水划虫",
        "id": "1e0b9e0f-295b-47d7-ba24-bfa083732c6c"
    },
    {
        "author": "王质",
        "paragraphs": [
            "任霜叶，任霜花，啑飞蚊，味亦佳。",
            "浪稳无弩狐，波平无钩蛇。",
            "水蛾儿，水蛾儿，石妇春风放尽丝，松根共掠苹花飞。"
        ],
        "title": "山水友余辞 水蛾儿",
        "id": "9c5198ba-5903-4df1-ad7f-ad0d5d645e1d"
    },
    {
        "author": "王质",
        "paragraphs": [
            "唤春鸟，当春呼，莫错呼，非茱萸。",
            "前林迎榆郎，后林接榆姑。",
            "刺椿，刺椿，黠禽掐捾余姑存，土卵蕨鸡无宿根。"
        ],
        "title": "山水友余辞 刺椿",
        "id": "28cb0f4f-19a3-4575-9c98-bb13f8844c14"
    },
    {
        "author": "王质",
        "paragraphs": [
            "蔷薇花，榅桲实，多㗘㗱，津浥浥。",
            "椰子亦成酒，缩沙亦成蜜。",
            "金樱子，金樱子，速挽菖蒲出溪水，仍招茯苓并远志。"
        ],
        "title": "山水友余辞 金樱子",
        "id": "9dff0123-ad50-4498-9b96-9e361065cdcd"
    },
    {
        "author": "王质",
        "paragraphs": [
            "元姓甘，不姓丁，引春风，含常春。",
            "鸡翁呷甘露，祁婆插金棱。",
            "甜藤，甜藤，粥香饧白度清明，一片春山快活声。"
        ],
        "title": "山水友余辞 甜藤",
        "id": "96aa8238-69e2-4aec-8fdb-a61a8254a5f7"
    }
]
]