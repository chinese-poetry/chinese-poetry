[
    {
        "author": "赵蕃",
        "paragraphs": [
            "寥阔书题久不闻，可怜鱼鴈动成羣。",
            "未传春兴衡阳纸，长忆江东日暮云。",
            "见说风帆京口泊，又云山色敬亭分。",
            "莫言翰墨绕游戏，看取毛锥解致君。"
        ],
        "title": "久不领衡州舅氏书以长句问动静",
        "id": "952ab382-64c8-4a0a-a2f2-768aeb8755ad"
    },
    {
        "author": "赵蕃",
        "paragraphs": [
            "春今著物几陈新，未抵新诗得许荣。",
            "韩子虽云誉东野，侯生终竟愧弥明。",
            "已知林下栖迟计，何处人间宠辱惊。",
            "更欲从公问归宿，夜深风雨四山倾。"
        ],
        "title": "次韵远斋春雨有感",
        "id": "149347de-7a53-41de-9f4f-b92a5d2e7540"
    },
    {
        "author": "赵蕃",
        "paragraphs": [
            "门外秋来草长科，寂然何止雀堪罗。",
            "清诗寄和劳相忆，手札俱来仍足多。",
            "豆饭芋魁吾自有，芒鞋竹杖几时过。",
            "相逢不用论余事，兹道待君相琢磨。"
        ],
        "title": "冲谷和诗惠书且有访予之意",
        "id": "6b63d82d-520a-401f-9fc3-ac04e1ec506b"
    },
    {
        "author": "赵蕃",
        "paragraphs": [
            "北沙一勺浅沙泉，三日弯跧厌客船。",
            "指似殿楼知有寺，经行陂泊见多田。",
            "清泉方斛快新浴，草屦葛衣便晚天。",
            "阅遍题名重惆怅，越州何许但云烟。"
        ],
        "title": "游管历院用乔子迁韵",
        "id": "24616fef-5094-49d0-b315-894dd3746b85"
    },
    {
        "author": "赵蕃",
        "paragraphs": [
            "往来屡觅肩吾钓，八十初逢演义僧。",
            "香爇黄连云细细，薜看石柱帔层层。",
            "何妨杖策往幽步，频念竹炉眠曲肱。",
            "海内故人难数见，壁间时得姓名曾。"
        ],
        "title": "生米市尽处有寺名演义有二物且得甘叔异邓南秀简寿玉诗",
        "id": "1d8e0ed7-15ff-4f59-a858-141a168468d7"
    },
    {
        "author": "赵蕃",
        "paragraphs": [
            "举头易见天边日，属目难逢山下村。",
            "行尽土麤仍石恶，望穷雨黑与云昏。",
            "此身何可数兹役，薄宦有谁能见存。",
            "章圣明朝还曲覩，信知缘契在空门。"
        ],
        "title": "岭路恶甚问章圣寺盖欲投宿也书寄周袁州",
        "id": "9e372121-00ba-460f-bf4e-582a3b4bfdad"
    },
    {
        "author": "赵蕃",
        "paragraphs": [
            "雨余信宿尚留凉，况是僧房对竹床。",
            "异日江湖成远隔，祇今林壑可相忘。",
            "囊空未易苏贫极，酒薄聊能衍话长。",
            "竹树并簷虽尔密，不妨新月吐华光。"
        ],
        "title": "六月五夜斯远会宿西轩为赋七言四韵",
        "id": "ac99ec43-b5c4-4e0d-9876-9ebdc8d9ae51"
    },
    {
        "author": "赵蕃",
        "paragraphs": [
            "叩门何处远行人，撩乱鸡飞犬吠邻。",
            "信有青州六从事，讵多驿使一枝春。",
            "经秋未愈文园病，晚岁更余扬子贫。",
            "愧是无诗堪每诵，意中殊觉丈人真。"
        ],
        "title": "韦南雄惠酒六尊以诗谢之",
        "id": "6089eb12-5b11-4ff6-b5ce-6ff0e85f63d5"
    },
    {
        "author": "赵蕃",
        "paragraphs": [
            "斗酒百篇家有风，故应名堕胜流中。",
            "从教客论嘲元白，嬾向东华恋软红。",
            "好句旧来传已熟，并游今日敢言同。",
            "看公人物非如我，毕志区区在草丰。"
        ],
        "title": "同签判谢丈简寄教授李丈仍用王原庆旧韵",
        "id": "da3549a3-eae5-46ea-a6bd-2310f587ca83"
    },
    {
        "author": "赵蕃",
        "paragraphs": [
            "病过春风二月时，不知春已到酴醿。",
            "当公置酒招新社，念我因诗辱旧知。",
            "岂但讙言慰羁旅，更容醉墨对淋漓。",
            "寒窗卧想夜来乐，门外卒然风雨驰。"
        ],
        "title": "简谢张王臣",
        "id": "19d544d9-03ee-4d4f-b622-3647128bb6f3"
    },
    {
        "author": "赵蕃",
        "paragraphs": [
            "留落殊方少故人，岂其再见愈情亲。",
            "几因高论兴衰飒，频藉深杯慰苦辛。",
            "祇道朝天在长夏，那知奉檄又残春。",
            "未闻行日先惆怅，君复何忧慨此身。"
        ],
        "title": "又简张王臣",
        "id": "24d883f0-27d5-4e59-8a93-f22a926d395e"
    },
    {
        "author": "赵蕃",
        "paragraphs": [
            "一源曲折几成桥，稻陇蔬畦高下浇。",
            "水碓暗鸣蛙吠草，绿云乱点鹭侵苗。",
            "谁云斗粟可相挽，到处佳山如见招。",
            "东亩拔秧南亩莳，乐哉安得助长谣。"
        ],
        "title": "白水道间",
        "id": "135c5701-67f2-497a-9519-ca488ef04ef7"
    },
    {
        "author": "赵蕃",
        "paragraphs": [
            "发轫名山三十年，每逄佳处一悠然。",
            "独于此地欠行迹，始信兹游亦属天。",
            "坛记旧模唐刺史，句题今诵两诗仙。",
            "和篇末至夫何敢，势似求鱼乃木缘。"
        ],
        "title": "赣州出示马提刑留题麻姑山次韵",
        "id": "d3da7f1e-c9c5-49f5-b351-15a940d97a8a"
    },
    {
        "author": "赵蕃",
        "paragraphs": [
            "春来日日雨兼风，朝暮昏昏抵梦中。",
            "村巷忽闻喧吠犬，远书何自落征鸿。",
            "殷勤每辱寒温问，邂逅几思言笑同。",
            "曲逆不侯繇计拙，相如游倦欠词工。"
        ],
        "title": "得邢广声书且索近诗走笔报之",
        "id": "407b3d37-1c42-4b61-bd9e-8f25fbd24f99"
    },
    {
        "author": "赵蕃",
        "paragraphs": [
            "诗卷方欣见管斑，酒杯已复动离颜。",
            "余当火伞朱冠际，君政清虚爽气间。",
            "逸兴飘飘难并驾，好风发发待吹还。",
            "如舟可使长身久，有竹悬知不用关。"
        ],
        "title": "吴仲权相别诗云欲少留桃川山中昨日同在伯怀之作诗约在伯同赋以寄并属徐季纯于去非",
        "id": "1d0d446e-aaf4-453a-80dd-afccb944a565"
    },
    {
        "author": "赵蕃",
        "paragraphs": [
            "道上梅花无数株，似能相与慰穷途。",
            "色严不畏晨霜劲，馥賸宁须爱日敷。",
            "落落卒无词客赋，纷纷只了酒家沽。",
            "虽然根本故亡恙，犹愈松明日夜刳。"
        ],
        "title": "题湘乡道中梅花",
        "id": "27ca7778-1564-4a2b-9a3c-2dd813c59028"
    },
    {
        "author": "赵蕃",
        "paragraphs": [
            "腊前已赋忆梅诗，年后才能见好枝。",
            "我亦嗟渠苦孤瘦，渠应怪我底清羸。",
            "虽然故有临风趣，政尔难忘觅句痴。",
            "回首江东在何许，故人相远费相思。"
        ],
        "title": "长田道中梅花",
        "id": "edeb899f-e2dd-42fe-8a80-9eb5635d9e76"
    },
    {
        "author": "赵蕃",
        "paragraphs": [
            "问梅颇复恨开迟，及至开时病不知。",
            "何自折来相料理，似怜一见苦参差。",
            "君今政草凌云赋，我又初无却月诗。",
            "风月孰于风日愈，要须一语为评之。"
        ],
        "title": "梅已开犹未知之简斯远",
        "id": "97e8c254-0333-4188-94b6-25408f01a233"
    },
    {
        "author": "赵蕃",
        "paragraphs": [
            "江路野梅初折来，班班已有数花开。",
            "细看浑觉风神在，且老空惊鬓发摧。",
            "我所思兮千万里，知其趣尔五三杯。",
            "半年未有音书至，未过衡阳雁已回。"
        ],
        "title": "初见梅怀玉山友弟",
        "id": "6715f46c-1daf-452f-87da-29037b66a6b6"
    },
    {
        "author": "赵蕃",
        "paragraphs": [
            "灵山山下初逢处，溧水水边重见时。",
            "草草犹传出山句，勤勤更枉送行诗。",
            "传闻恍惚疑升报，问讯凄凉自越医。",
            "畧计别离能几日，谁知生死遂分岐。"
        ],
        "title": "挽李子永二首  其一",
        "id": "c7e4615e-d653-41f2-9dae-73b15721671c"
    },
    {
        "author": "赵蕃",
        "paragraphs": [
            "封侯寂寞空飞将，佳句流传自谪僊。",
            "半世作民才六考，他年垂世有千篇。",
            "箧中酬唱都无恙，天外音书不复传。",
            "五岭三苗底处所，千巖万壑若何边。"
        ],
        "title": "挽李子永二首  其二",
        "id": "60578b65-9aac-4b0f-bfec-0f315b65d357"
    },
    {
        "author": "赵蕃",
        "paragraphs": [
            "常时一夜北新桥，问讯兹来故不遥。",
            "岂虑坚冰忽成合，更当冷日未能消。",
            "志存纡直无渠怒，行有艰难自我招。",
            "頼是晴山有佳色，不然何以慰无聊。"
        ],
        "title": "去德清十数里阻冰舟行甚艰",
        "id": "52c7f95a-dd6a-452d-b253-311c9b6ffdf6"
    },
    {
        "author": "赵蕃",
        "paragraphs": [
            "李侯佳句似阴铿，早向茶山识赣曾。",
            "涤器宁同长卿逸，闭门不学玉川憎。",
            "平居尚忆寻君去，南庙应还访我能。",
            "诗卷当时更谁与，玄英文采被云仍。"
        ],
        "title": "贵溪简李商叟方元直",
        "id": "7aebb116-2d6d-4c54-a27a-6087dd2dae87"
    },
    {
        "author": "赵蕃",
        "paragraphs": [
            "年多病暑苦亡聊，夏忽如秋意自消。",
            "竹屋纸窗宵摵摵，雨条风叶晓萧萧。",
            "凶年未易办五斗，乐处却思甘一瓢。",
            "几日诗筒似疏旷，意乘聊复一长谣。"
        ],
        "title": "十七日晨起简诸公",
        "id": "04fc38f2-2ab5-4ed5-956a-edd6b2cf528b"
    },
    {
        "author": "赵蕃",
        "paragraphs": [
            "暑气侵人百不堪，晚吹微喜鬓毵毵。",
            "手持白羽不胜倦，醉潄清泉欣尔甘。",
            "定夜数钟随谷应，临流几木与天参。",
            "况当风月佳如引，祇欠两公相对谈。"
        ],
        "title": "六月十一夜简孙子肃子仪",
        "id": "5ead1db0-59f4-4afb-8d9f-c758cee4097c"
    },
    {
        "author": "赵蕃",
        "paragraphs": [
            "寒食今年两日晴，已焉疏雨洗清明。",
            "酴醿自后牡丹发，反舌乃先鶗鴂鸣。",
            "多病未能疏酒盏，畏闲聊复近诗盟。",
            "相看政尔间何阔，异日书题空叙情。"
        ],
        "title": "简季纯去非",
        "id": "e345a9e3-cb68-44ea-9df0-4c51f09f5588"
    },
    {
        "author": "赵蕃",
        "paragraphs": [
            "闻道篮舆出行田，归来药裹手亲煎。",
            "旱而不雨热尤剧，节且立秋凉未便。",
            "我亦南山成卧疾，弟犹北阙未回船。",
            "江南已自伤流落，何况湖南路渺然。"
        ],
        "title": "简斯远兼怀成父",
        "id": "19ef11d4-0a25-4e11-9194-54a61a5ab516"
    },
    {
        "author": "赵蕃",
        "paragraphs": [
            "江西名士多所识，尽道延陵有异孙。",
            "赋就早能传学子，诗成晚更彻宗门。",
            "经过县郭办相觅，邂逅心期欲暂论。",
            "禁省催君咏红药，江湖要我撷芳荪。"
        ],
        "title": "简赠吴仲权镒",
        "id": "1dc61ffd-8592-4b96-a756-3da26cd8f3c3"
    },
    {
        "author": "赵蕃",
        "paragraphs": [
            "君诗耻作阆仙瘦，颇厌飘零其故何。",
            "求士近闻劳仄席，斯人未用岂悬科。",
            "交情满眼尽今雨，世态由来俱一波。",
            "所愿深持后凋节，传书独行不为过。"
        ],
        "title": "简贾新之",
        "id": "4599ade6-61b7-4ef9-a89c-d436d8d7b7dc"
    },
    {
        "author": "赵蕃",
        "paragraphs": [
            "洛阳人物旧传夸，殊县相依得贾嘉。",
            "鲁殿独余多劫火，玄都看尽几番花。",
            "寓怀不但篇章好，评古犹多论议譁。",
            "问我若为成间阔，路经墟落苦嫌赊。"
        ],
        "title": "用赊韵简贾新之",
        "id": "627c84de-6330-4b66-a564-015c4d7c4156"
    },
    {
        "author": "赵蕃",
        "paragraphs": [
            "相逢日日讶冬暄，为此阴寒仅覆翻。",
            "破屋未愁茅尽卷，近林无奈鸟相喧。",
            "驰驱短景贪黄卷，咫尺梅花忆故园。",
            "闻道频迂长者辙，教儿勿掩席为门。"
        ],
        "title": "骤寒简明叔闻仲威数过之",
        "id": "86cafcce-09ee-4b96-9728-746e303aa56d"
    },
    {
        "author": "赵蕃",
        "paragraphs": [
            "晨兴袄子欠黄绵，宿火灰深更苦翻。",
            "官冷自疏凫鹜进，儿饥不作鴈鹅喧。",
            "孰云数口须微禄，已料此身终灌园。",
            "二子交期非势利，故能冲雀屡排门。"
        ],
        "title": "用前韵再简明叔仲威",
        "id": "714ed9b2-7bcc-4557-b0f0-a9dc1d160d2f"
    },
    {
        "author": "赵蕃",
        "paragraphs": [
            "如闻旧隠竹多有，想见频年笋更添。",
            "一日借居无不可，数竿分我未伤廉。",
            "悬知影可连书屋，便恐山无到野簷。",
            "如许作谋还自笑，未应于此是真潜。"
        ],
        "title": "药圃旧无竹仆为作诗从闲止乞栽",
        "id": "4f964cb6-05f6-4eeb-a086-bfdcffcf9fa0"
    },
    {
        "author": "赵蕃",
        "paragraphs": [
            "问讯新篁今几长，高应出屋下侵廊。",
            "遥怜初日弄碎影，相见午风传细香。",
            "卧看行吟君得意，昼思宵寐我回肠。",
            "譍门为戒须高眼，有客能来傥姓王。"
        ],
        "title": "重怀思隠之作因回使寄明叔兼呈从礼景立",
        "id": "569b38bc-6e00-4d00-a291-4c2ea9a7511e"
    },
    {
        "author": "赵蕃",
        "paragraphs": [
            "旧日南州于去非，一官黄绶不嫌卑。",
            "要为宾主壶觞地，因著胸中水竹期。",
            "怪底不同东野耄，政由深得退之奇。",
            "过君池草生春日，忆我丛篁长夏时。"
        ],
        "title": "去非尉曹于廨舍之侧凿池种竹为亭其上名曰有竹取文公诗云也",
        "id": "290e7f51-b678-4b89-a088-77a82d0b478e"
    },
    {
        "author": "赵蕃",
        "paragraphs": [
            "时人蕲惜千金费，肯似俞郎买竹栽。",
            "老节尚封南磵雪，定交新得北枝梅。",
            "幽禽亦自知人意，度日频能为我来。",
            "十饭未妨全不肉，上番春笋待新雷。"
        ],
        "title": "乞竹亡有药圃主人买以种之",
        "id": "f41f0e43-f42c-4f6a-8f5c-bcd9bc25d4ed"
    },
    {
        "author": "赵蕃",
        "paragraphs": [
            "妇并蚕筐候蚕浴，儿眠牛背趁牛行。",
            "要知比屋俱无事，看取人家尽乐生。",
            "麦畦就熟黄云委，秧垅初齐绿浪生。",
            "快活收声闻布谷，可怜鸟语近人情。"
        ],
        "title": "建德道间",
        "id": "40e48118-2c76-4b9f-b588-e4d72a679d0f"
    },
    {
        "author": "赵蕃",
        "paragraphs": [
            "东南名胜白苹州，人物咸推故国刘。",
            "往叹赋归何勇决，今观遗翰许风流。",
            "远斋视我曾青眼，酒正今年成白头。",
            "尚喜君家文墨事，到今三世未能休。"
        ],
        "title": "蕃来湖州连与叔骥和叔明父叔宝相从又从和叔获见先给事遗墨辄赋二首  其一",
        "id": "e8ca3004-fb79-4b97-93df-6b7de4d4991b"
    },
    {
        "author": "赵蕃",
        "paragraphs": [
            "邂逅忽成三癸亥，就中和也少三年。",
            "诸公濯濯故如许，老我萧萧真足怜。",
            "少住政当愁雪日，欲行翻是喜晴天。",
            "东南故旧多离阔，犹喜丞能共此筵。"
        ],
        "title": "蕃来湖州连与叔骥和叔明父叔宝相从又从和叔获见先给事遗墨辄赋二首  其二",
        "id": "857f7190-f931-4919-9c82-dce379fe8bb7"
    },
    {
        "author": "赵蕃",
        "paragraphs": [
            "别驾当年蚤见几，郎君久亦弃文闱。",
            "闭门幽径滋苍藓，杖策高亭接翠微。",
            "试问丘园返初服，定胜风雨盖征衣。",
            "一官政为饥寒计，未免饥寒故不归。"
        ],
        "title": "登李叔器家见一亭",
        "id": "a9668b03-d047-478d-ba7a-8eadd59a38b1"
    },
    {
        "author": "赵蕃",
        "paragraphs": [
            "经行此地几维舟，我亦飘零苦倦游。",
            "旱久未教梅破腊，霜迟留得草含秋。",
            "离怀不似残年促，细雨何如骤雪收。",
            "底事令人重分首，自兹出处恐殊谋。"
        ],
        "title": "赣丞陈择之官满归清江追饯珠林",
        "id": "8b01e1c1-ecc5-4c21-bc45-9a7a65f0086b"
    },
    {
        "author": "赵蕃",
        "paragraphs": [
            "拟和题诗畧未成，卒然风雨暗前津。",
            "高秋政应凉如水，余溽胡为暖似春。",
            "载酒肯来真好事，舣舟聊为驻行人。",
            "异时怀玉山前过，一访耕桑老病身。"
        ],
        "title": "程季仪沈俭夫携酒见饯于湘中馆借用季仪所次五峰先生旧韵见怀之作",
        "id": "0854119b-6076-460b-bc67-c531a67665b2"
    },
    {
        "author": "赵蕃",
        "paragraphs": [
            "地炉穷日坐寒灰，顾与貍奴争席隈。",
            "砚少磨研尘满面，笔疏驱使腐生莓。",
            "慇懃不记玄圭觅，邂逅欣同赐璧来。",
            "药裹关心废诗久，恐因诗械却为灾。"
        ],
        "title": "谢李正之惠潘墨",
        "id": "ff391ff3-16b4-49a2-9545-059dafb723fd"
    },
    {
        "author": "赵蕃",
        "paragraphs": [
            "家世风流翰墨林，政和佛祖务传心。",
            "浮辞肯作齐梁体，古调直谐韶濩音。",
            "入社敢期陪唱属，赠言从此得参寻。",
            "惠然更辱高轩过，不问春溪绿涨深。"
        ],
        "title": "曾郢州携和诗见过次韵谢之",
        "id": "2c780553-27e8-440e-ae01-81dd6d0013f2"
    },
    {
        "author": "赵蕃",
        "paragraphs": [
            "元祐登瀛盛古今，祇今衰冷媿诸任。",
            "圣朝既有徐州相，得路仍知异日心。",
            "龌龊更无微价市，鹪鹩自爱一枝深。",
            "故同坎轲荆蛮徙，昔所悲歌今放吟。"
        ],
        "title": "留别周参政诗二首  其一",
        "id": "c15593f7-37d9-417b-a288-dfd8456af686"
    },
    {
        "author": "赵蕃",
        "paragraphs": [
            "故意还叨累十觞，诸家所历信踰常。",
            "黄尘倦马久非地，野水白鸥终是乡。",
            "勾漏不惟兼采药，长沙更欲访沉湘。",
            "凭虚便谓神仙近，却觉仕途真渺茫。"
        ],
        "title": "留别周参政诗二首  其二",
        "id": "b47b9d81-1fb0-4767-8232-4bedb43fcde9"
    },
    {
        "author": "赵蕃",
        "paragraphs": [
            "半夜诗成疾置看，甚思走笔退知难。",
            "我如枫叶非关伐，君比梅花不带酸。",
            "岂是独醒羞众醉，政由尚白惧朱丹。",
            "一尊重辱相料理，不尔何缘罄一欢。"
        ],
        "title": "程士和和诗送酒复用韵",
        "id": "ffc46722-d351-4e44-a85a-24ab1949968b"
    },
    {
        "author": "赵蕃",
        "paragraphs": [
            "如闻已熟遂初泉，日日江头数过船。",
            "梅岭望来能止渴，曲车逢处解流涎。",
            "故人海内忘形少，风味杯中到手贤。",
            "遥想容斋对陈子，有时醉倒竹骚然。"
        ],
        "title": "趣成父寄酒",
        "id": "474dff7c-97c6-4ff4-b306-565575ff3080"
    },
    {
        "author": "赵蕃",
        "paragraphs": [
            "秋风起我友朋思，倚树谈君语未移。",
            "祇道穷年上湖海，那知今日会茅茨。",
            "病多止酒家无酿，贫乏赢粮甑罕炊。",
            "作底勤渠相劳苦，倒囊共出别来诗。"
        ],
        "title": "喜俞玉汝见过",
        "id": "ffdb5507-d46b-487b-a8c6-6e80475af71f"
    },
    {
        "author": "赵蕃",
        "paragraphs": [
            "竹屋深深昼亦阴，病多无复短长吟。",
            "三年肯住见君意，一日不来关我心。",
            "蝉噪未知秋日晚，雀投如识故枝深。",
            "残书乱帙慷能整，倚頼残樽尚可斟。"
        ],
        "title": "明叔今日不过书斋",
        "id": "3f32a023-2874-4faa-93c5-78ed68303af6"
    },
    {
        "author": "赵蕃",
        "paragraphs": [
            "当年月以秋中过，今岁凉因闰故迟。",
            "渴想话言思亟见，暑侵鞍马敢云疲。",
            "曾闻遗俗有存者，岂若吾身亲见之。",
            "少不如人今老矣，朝闻夕死庶几为。"
        ],
        "title": "呈衡州使君先生二首  其一",
        "id": "ed57706b-16ab-4548-9479-217a50d9a7d1"
    },
    {
        "author": "赵蕃",
        "paragraphs": [
            "常州何乃又衡州，或谓兹行乃胜游。",
            "钟鼓相闻寻岳寺，茝兰无数踏湘流。",
            "是中夫岂先生乐，此段聊供幽子求。",
            "岳麓相望唯石鼓，要令吾辈务藏修。"
        ],
        "title": "呈衡州使君先生二首  其二",
        "id": "13277452-cc72-441d-ab26-0aa202fc26ca"
    },
    {
        "author": "赵蕃",
        "paragraphs": [
            "自入西江绝少山，蹔看平远又弯环。",
            "望穷浩浩鸥波里，诗堕苍苍暮色间。",
            "网户谩多鱼踊价，酒垆虽少客酡颜。",
            "儿时所历今重过，无复衣斑徒鬓斑。"
        ],
        "title": "清江道中",
        "id": "19b13b20-2f1d-4b10-aae5-9f2481a3177d"
    },
    {
        "author": "赵蕃",
        "paragraphs": [
            "官曹常恐废书勋，頼是相看有竹君。",
            "送笋但知修岁例，辱诗还喜继前闻。",
            "馋涎肯为口腹计，幽处要期风月分。",
            "我事且然成忤俗，奈何君复露奇文。"
        ],
        "title": "次韵陈县丞谢送笋",
        "id": "6e1e7708-03a7-488a-91fe-962ac0668f94"
    },
    {
        "author": "赵蕃",
        "paragraphs": [
            "残风落日蝉乱鸣，细履小园欣晚晴。",
            "投林倦鸟分暝色，满地落叶无秋声。",
            "卫尉一钱曾不直，阮郎几屐毕此生。",
            "三十六中第一策，脱却世故甘佣耕。"
        ],
        "title": "晚晴四首  其一",
        "id": "84303176-9926-439d-b2b9-2247ae83f764"
    },
    {
        "author": "赵蕃",
        "paragraphs": [
            "五日舟行雨间晴，晚逢寒日上晴林。",
            "山因绝翳修眉展，水得无风坠镜深。",
            "可恨飘零独南北，不如水鸟共浮沈。",
            "向来止酒缘多病，新为清羸又一斟。"
        ],
        "title": "晚晴四首  其二",
        "id": "9d7f539d-4026-4f1d-9e61-d2b4c2f665d4"
    },
    {
        "author": "赵蕃",
        "paragraphs": [
            "度月阴霾增病苦，重阳开霁见秋新。",
            "菌生康乐登山屐，尘败渊明漉酒巾。",
            "强拟扶持成小憇，路逢借问一何频。",
            "莫惊老瘦非前日，看即推迁类昔人。"
        ],
        "title": "晚晴四首  其三",
        "id": "acb7626f-c7f1-4c05-b9bf-93b929842185"
    },
    {
        "author": "赵蕃",
        "paragraphs": [
            "不知林薄上新月，但见村墟生远烟。",
            "满地蝉声争嘒嘒，连溪鹭影落翩翩。",
            "旧时不负登临集，未老还为疾病缠。",
            "頼得一晴供节物，未妨七字发孤妍。"
        ],
        "title": "晚晴四首  其四",
        "id": "eead34f6-3fb3-4df2-ab10-e5045e816482"
    },
    {
        "author": "赵蕃",
        "paragraphs": [
            "雨到丛篁忽暗鸣，谯门应已载传更。",
            "伯淮被冷睡难著，孺子榻空尘欲生。",
            "几戒樵青成痛扫，屡闻黄耳递虚声。",
            "逢迎可待休形叹，祇恐穷冬无好晴。"
        ],
        "title": "孝扬成父约见过屡展期云须晴也",
        "id": "d9e77f16-8eee-4c29-9d33-3e126a5c63b7"
    },
    {
        "author": "赵蕃",
        "paragraphs": [
            "自昔旴江妙人物，未容修水擅璵璠。",
            "狱平冤滞繇仁勇，众息讙譁頼德言。",
            "谓继更生校中秘，却追子骥问桃源。",
            "神仙天上多官府，盍乡蓬莱蹔弭辕。"
        ],
        "title": "呈刘通判  其一",
        "id": "40057ebd-b8a8-4519-966c-674ca8a7bfe7"
    },
    {
        "author": "赵蕃",
        "paragraphs": [
            "阴伏阳升直泰辰，当年犹想降庚寅。",
            "泰山北斗人皆仰，和气春风德有邻。",
            "会即吹嘘九天上，岂徒风月五溪滨。",
            "不惟相国同年契，更有齐年相国人。"
        ],
        "tags": [
            "泰山"
        ],
        "title": "呈刘通判  其二",
        "id": "9e9f6b62-a73b-465d-9ae4-3d4591bd8062"
    },
    {
        "author": "赵蕃",
        "paragraphs": [
            "晓出城南日映光，水烟横截树烟长。",
            "多闻政欲从君语，造请宁能遣我忙。",
            "胜可作亭摅意匠，醉因种竹试传方。",
            "规摹岂止衡山小，安得高歌题屋梁。"
        ],
        "tags": [
            "衡山"
        ],
        "title": "过在伯于学中",
        "id": "448ef034-89d5-41ff-ae84-6066a403d1fb"
    },
    {
        "author": "赵蕃",
        "paragraphs": [
            "招真巖畔菊花秋，忆昨赋诗相赠投。",
            "不但居民思憇树，每令客子击行舟。",
            "只言腾踏已云远，岂料转输由尔留。",
            "我亦老焉犹昔日，倚楼看镜两悠悠。"
        ],
        "title": "呈广仲运干",
        "id": "934cdeaa-3dcb-4828-a833-2347cca2906a"
    },
    {
        "author": "赵蕃",
        "paragraphs": [
            "天公知我寒无褐，惠以簷间百尺裘。",
            "挟纩固殊如是想，索衣不叹晚为谋。",
            "神融遽合庄周梦，意气俄乘竹叶舟。",
            "侧听屋山鸡正午，又愁寒雀暮啾啾。"
        ],
        "title": "负暄",
        "id": "0b89abdb-418b-4f3f-8be4-728fc1b1337c"
    },
    {
        "author": "赵蕃",
        "paragraphs": [
            "湖海频年历四迁，治声往往遂无前。",
            "长沙夜席喜今召，右史素风追昔传。",
            "要识平治端有道，不知论奏孰为先。",
            "岂惟人士想风采，闻说天心正渴贤。"
        ],
        "title": "送潘湖南二首  其一",
        "id": "960bffc3-82b4-4a7f-a59e-42bf20fcd33d"
    },
    {
        "author": "赵蕃",
        "paragraphs": [
            "名世公今第一流，百年端见几人不。",
            "临民不作子桑简，好善咸推乐正优。",
            "侍从近臣方妙选，林园胜事未宜休。",
            "曾闻王贡弹冠事，无奈相如故倦游。"
        ],
        "title": "送潘湖南二首  其二",
        "id": "f5ecc0dc-de2e-4506-b954-39014156d6c2"
    },
    {
        "author": "赵蕃",
        "paragraphs": [
            "越国春芽旧有闻，换来佳句益堪珍。",
            "主张品格曾无过，吟写工夫直有神。",
            "鸿渐烹煎应巧密，玉川才调本清新。",
            "索居海角凄凉甚，时得吟哦慰此身。"
        ],
        "title": "和青田刘令同年见答寄茶之作",
        "id": "c725a129-3375-4a6a-a5ee-2aab84239688"
    },
    {
        "author": "赵蕃",
        "paragraphs": [
            "一自风尘没泗滨，英遗何敢漫嶙峋。",
            "崩腾直自天边落，拳握空夸席上珍。",
            "好事了知真是癖，倾家务买不论贫。",
            "不来俗客仍须钥，夜半负舟端有人。"
        ],
        "title": "周愚卿求所藏灵壁石名堆云",
        "id": "5d0545ef-19ef-4a09-b12d-728a46cf0444"
    },
    {
        "author": "赵蕃",
        "paragraphs": [
            "千里归来病作劳，偶因好雨试挥毫。",
            "凉声何止到草木，秋意直将侵鬓毛。",
            "坐念司功狂欲叫，更怀元亮卧方高。",
            "何当过我茅簷底，不独谭诗亦具醪。"
        ],
        "title": "六月初九日晚大雨简文显子畅",
        "id": "f8bdab08-76ed-41cd-9bad-9b28dd0aeb86"
    },
    {
        "author": "赵蕃",
        "paragraphs": [
            "老屋支风惧压焉，若为吹雨但疏然。",
            "池蛙合合自得意，圃蝶飞飞人故怜。",
            "玩物不妨寻物理，得闲聊尔赋闲篇。",
            "枕书几欲成幽睡，又怕饥鼯搅夜眠。"
        ],
        "title": "午风大作已雨甚微",
        "id": "89b9b746-8a5c-4276-8bd8-7aaf8d078465"
    },
    {
        "author": "赵蕃",
        "paragraphs": [
            "今君忧乐皆农务，信有雨来晴便晴。",
            "宁似倦游伤偪仄，不堪终日屡昏明。",
            "归舟净绿不可唾，旧舍小滩浑欲平。",
            "元是江湖竿钓伴，可须钓叟自为名。"
        ],
        "title": "莫万安以甘雨应候用社日韵作诗见贻次韵",
        "id": "141aac6f-5456-4348-b316-3afa0374a8d8"
    },
    {
        "author": "赵蕃",
        "paragraphs": [
            "草本荒凉门半掩，故人谁肯为予来。",
            "要师原宪安非病，敢学襄阳怨不才。",
            "春自堂堂花更落，发今种种老其催。",
            "谢安故有东山志，过我题诗拭砚埃。"
        ],
        "title": "子畅雨中见过且惠以诗乃用蕃谢文显载酒之韵复用韵为答并简文显  其一",
        "id": "4aa2ae86-2be4-4eb0-aeda-bc668f254953"
    },
    {
        "author": "赵蕃",
        "paragraphs": [
            "雨合茅簷书罢看，惠然君乃过苏端。",
            "浇胸细酌杯中物，洗耳饱听溪上湍。",
            "近喜同参诗有味，晚期偕隠谷名盘。",
            "因声寄谢周夫子，文行如斯古亦难。"
        ],
        "title": "子畅雨中见过且惠以诗乃用蕃谢文显载酒之韵复用韵为答并简文显  其二",
        "id": "12bba833-cd4a-42b3-94c0-2d7baf47337b"
    },
    {
        "author": "赵蕃",
        "paragraphs": [
            "是间何处有涟漪，况复双莲为出奇。",
            "要使惔焚成一洗，政须冰雪露多姿。",
            "折来不许从君玩，赋就空能唤我为。",
            "已见神人出姑射，定烦朝日避咸池。"
        ],
        "title": "毕叔文以双头白莲送程士和录唱酬诗以求次韵",
        "id": "9fc86037-c478-4a84-8ba6-63b8c80dccab"
    },
    {
        "author": "赵蕃",
        "paragraphs": [
            "长红小白总堪珍，一见名芳叹绝尘。",
            "畴昔空传醉翁谱，祇今如访洛阳春。",
            "重跗固已称尤美，径尺真成出斩新。",
            "好物坚牢世那有，莫嗔采掇付厨人。"
        ],
        "title": "次韵签判丈牡丹",
        "id": "a7a04e06-54c4-4cff-92fa-28535b332215"
    },
    {
        "author": "赵蕃",
        "paragraphs": [
            "春来不雨即冲风，纸贵冲阳欠此工。",
            "未问姚黄并魏紫，但思涧碧与山红。",
            "敲门惠我枉新作，展卷想君恰遶丛。",
            "旧事与谁谈洛下，倦游聊尔话黔中。"
        ],
        "title": "次韵毕叔文牡丹",
        "id": "421155bc-78f2-4a1b-bd6b-ef07edaa8e12"
    },
    {
        "author": "赵蕃",
        "paragraphs": [
            "几日云昏病亦昏，问春咫尺负名园。",
            "两枝何自落书几，一笑为之开酒尊。",
            "怪底江南新种得，未饶洛下旧名喧。",
            "不然故有栽培力，能使芳根学返魂。"
        ],
        "title": "严从礼折送牡丹且副以诗次韵",
        "id": "59e0bfa5-806e-448f-a3f9-56c7fe82a89d"
    },
    {
        "author": "赵蕃",
        "paragraphs": [
            "楚辞香草费磨研，何独无言到水仙。",
            "荐菊要令和靖配，思鲈更儗步兵贤。",
            "未应玉树能回死，宁与梅花作导前。",
            "多坐未能空结习，故遭天女散诸天。"
        ],
        "title": "水仙",
        "id": "8fdb975d-e959-4ed5-8bc1-2608ef25b679"
    },
    {
        "author": "赵蕃",
        "paragraphs": [
            "倪郎知我愁无度，故遣水仙来叩关。",
            "悄悄如逢度相远，亭亭似直待夫还。",
            "飘流歌舞余杯斝，脱略簪筓失珮环。",
            "寒眼何堪重对此，一轩风月闭穷山。"
        ],
        "title": "倪先辈送水仙一科数花",
        "id": "6740181d-4d02-43cf-9f1e-5ad472aa37ea"
    },
    {
        "author": "赵蕃",
        "paragraphs": [
            "忆昨看梅恨不早，而今顾索晚方开。",
            "朝来已作二月暖，花事应怜老境催。",
            "防护可加人漫巧，飘零未免句空哀。",
            "夜深耿耿欲忘寐，明日更忧风雨来。"
        ],
        "title": "咏书斋梅",
        "id": "a817c2e4-29dc-468d-9ea7-29ce2364228e"
    },
    {
        "author": "赵蕃",
        "paragraphs": [
            "缀蜡为花荆作枝，列为梅种自何时。",
            "诗多草木初无与，贤比兰荃又见遗。",
            "祇道品题终不遇，岂期坡谷解相知。",
            "却怜二士空齐鲁，不及西都讲盛仪。"
        ],
        "title": "陈严二君频送蜡梅因以成咏",
        "id": "c780394e-d856-49a3-a517-634743e4b38e"
    },
    {
        "author": "赵蕃",
        "paragraphs": [
            "今年未省赋梅诗，疾病侵陵道路疲。",
            "两日喜逢新霁后，数株还见欲开时。",
            "色香于汝宁能尽，心迹如余只自知。",
            "不是新来苦耽酒，舍渠何以慰支离。"
        ],
        "title": "观邢园梅偶成长句录呈上饶故人段元衡钧",
        "id": "d5c96d6c-650f-439b-b181-1621db24b678"
    },
    {
        "author": "赵蕃",
        "paragraphs": [
            "早岁耽诗老不工，但余多难似诗穷。",
            "忽来数纸丁宁甚，怳忆他时缱绻同。",
            "幕府十年公勿厌，风霜满面我思东。",
            "几因江发蛮夷涨，欲问渔翁借短篷。"
        ],
        "title": "早岁",
        "id": "23877694-f9a6-4ab9-86d7-cd97bf4ddcec"
    },
    {
        "author": "赵蕃",
        "paragraphs": [
            "漫道诗书可起家，未知田舍足生涯。",
            "不辞伛偻翁栽稻，能作纷耘妇剥麻。",
            "口腹定繇勤力许，衣裘宁怕大寒加。",
            "罔知耕稼求温饱，行役虽劳莫重嗟。"
        ],
        "title": "田家即事",
        "id": "6db0cddc-728d-47fd-8f07-761297606441"
    },
    {
        "author": "赵蕃",
        "paragraphs": [
            "种得桑栽接始成，剃锄长及夏时营。",
            "叶黄已说都无价，蚕老那知转更平。",
            "自是初头放种薄，曷能断手有丝赢。",
            "田租减放犹科校，况此全催可后程。"
        ],
        "title": "闻桑叶贱甚感叹有作",
        "id": "14cd8175-6174-4a58-b857-be7ac013ee58"
    },
    {
        "author": "赵蕃",
        "paragraphs": [
            "落尽羣芳未肯晴，重寻破褐尚寒生。",
            "风轻簷庑频来燕，雨合林园未有鶑。",
            "慷慨董生悲不遇，萧条靖节赋闲情。",
            "倚楼看镜徒增叹，散发采薇真是清。"
        ],
        "title": "偶成",
        "id": "27c21aae-0b00-48d9-86b1-3c6d578f4be1"
    },
    {
        "author": "赵蕃",
        "paragraphs": [
            "秋日胜春句匪夸，信春无頼觉秋佳。",
            "睡余对客霏谈屑，茶罢卷书揩眼花。",
            "寂历斜阳簷影断，萧疎黄叶雀声譁。",
            "家贫尊酒虽无旧，多谢邻翁许屡赊。"
        ],
        "title": "即事",
        "id": "29f302f3-5ec8-443d-a9b0-81c688bd258b"
    },
    {
        "author": "赵蕃",
        "paragraphs": [
            "一自春风辱报书，后来安否定何如。",
            "江山我敢涪翁后，事业公真六一余。",
            "百年半途过九十，千间大厦岂无庐。",
            "不知蹀躞天街马，孰愈崎岖经壑车。"
        ],
        "title": "寄周内翰",
        "id": "36906ebe-8db9-4f5a-8275-19803e606172"
    },
    {
        "author": "赵蕃",
        "paragraphs": [
            "天公知我行良苦，垂上岭时容少晴。",
            "登山著履自不恶，卧游作图空复情。",
            "此来岂止试脚力，政坐久不寻诗盟。",
            "山矾雪白藤花赤，高树木兰低紫荆。"
        ],
        "title": "上七里岭",
        "id": "b0277acb-f976-47d4-9fac-dbb452d3f4ef"
    },
    {
        "author": "赵蕃",
        "paragraphs": [
            "诗工于我贫相似，憇迹招提亦尔同。",
            "问讯稍愆书草草，往来长恨马匆匆。",
            "黄花红叶时将晚，衰发苍颜道转公。",
            "寄谢俞郎近安否，会看抟翮上秋风。"
        ],
        "title": "晨起闻徐应卿诵季益诗作诗寄季益兼简公择",
        "id": "47b6b376-086a-402c-b1af-5ccdd167aae5"
    },
    {
        "author": "赵蕃",
        "paragraphs": [
            "门外双槐日已高，庭中钜竹与争豪。",
            "萧萧共倚青云翰，渺渺仍工白雪操。",
            "欲向潇湘访兰芷，却从吴越看波涛。",
            "问君役役胡为尔，我亦叹嗟出入劳。"
        ],
        "title": "呈简寿玉",
        "id": "bfac5a9d-dfe9-4f32-822a-38ce08264903"
    },
    {
        "author": "赵蕃",
        "paragraphs": [
            "载酒俱期过阆仙，怅然何事独求船。",
            "春风易远朝天旆，夜雨空成借榻眠。",
            "谁谓此行真不遇，了知一笑欠前缘。",
            "连朝定有新酬唱，到我凡当第几篇。"
        ],
        "title": "签判丈见约同诸丈携酒过贾新之运属适以周侍郎过郡附舟谒之比到城周已先去既失见周又失与贾集不胜怅恨因成长句呈签判丈运属丈",
        "id": "861134af-a6d7-41ec-8f20-9b7210829d93"
    },
    {
        "author": "赵蕃",
        "paragraphs": [
            "疾风不雪翻成雨，甚欲相过愁出门。",
            "短日已曛灯未上，曲身难直坐如蹲。",
            "儿归尚作他州隔，书到能开病眼昏。",
            "并致江西洪夏集，一樽径欲与君论。"
        ],
        "title": "在伯欲见洪龟父夏均文诗因逸归玉山取之自常德先寄以来偶得长句遣呈",
        "id": "613a6c71-533b-44ca-bc04-952da9a2a2e9"
    },
    {
        "author": "赵蕃",
        "paragraphs": [
            "一纸书来遂隔年，江湖远地水连天。",
            "纷纷横路又逢此，凛凛岁寒嗟独然。",
            "学道终期世勋业，抄经蹔了佛因缘。",
            "白头下士重来拜，依旧鸥汀鹭渚边。"
        ],
        "title": "呈晦庵二首  其一",
        "id": "1c3679b6-4679-414a-a6e2-2a42195ab96c"
    },
    {
        "author": "赵蕃",
        "paragraphs": [
            "不上龙门五过秋，袖诗还是觅扁舟。",
            "胡然贫病祇如昔，听尔行藏随所由。",
            "未厌室人能我讁，故防知己作公羞。",
            "孟郊五十酸寒尉，想见溧阳神尚游。"
        ],
        "title": "呈晦庵二首  其二",
        "id": "bf97210d-9d08-4b59-9f75-a72db7f946e1"
    },
    {
        "author": "赵蕃",
        "paragraphs": [
            "高谭自可解人颐，何况携醪烹伏雌。",
            "衰白无庸辨须发，困穷端只坐书诗。",
            "西湖阅境君其访，南亩深耕我自期。",
            "异日书来话畴昔，黄溪寺下雨昏时。"
        ],
        "tags": [
            "西湖"
        ],
        "title": "呈康职君谟",
        "id": "23fbd6fa-1a92-4ef5-8e70-d38550470c68"
    },
    {
        "author": "赵蕃",
        "paragraphs": [
            "发舒言笑非关酒，慰藉辛勤一以诗。",
            "往日追从虽旧矣，祇今夷险更同之。",
            "真仙巖壑君行访，快阁江山我亦披。",
            "但恐衡阳无过鴈，书筒不至费人思。"
        ],
        "title": "呈季承",
        "id": "d3202880-d7cb-439f-849e-f2f79d926df6"
    },
    {
        "author": "赵蕃",
        "paragraphs": [
            "自从君发信州船，令我登临每怅然。",
            "把臂真成一倾倒，转头知隔几山川。",
            "憎余况有年年恶，美子诗堪句句传。",
            "记取相逢又相别，菊枯荷尽早梅前。"
        ],
        "title": "呈周昭礼二首  其一",
        "id": "1afc6c2a-9746-48d1-9b81-7a3739a0433d"
    },
    {
        "author": "赵蕃",
        "paragraphs": [
            "又向江头觅去船，故山归路反茫然。",
            "秋鸿社燕各千里，落日残霞同一川。",
            "酒得老兵犹可饮，诗须我辈始堪传。",
            "经行到处无生景，平日梦中今目前。"
        ],
        "title": "呈周昭礼二首  其二",
        "id": "ca0f8fb2-15fb-4760-a3d1-6e3d2a901cd5"
    },
    {
        "author": "赵蕃",
        "paragraphs": [
            "南渡凄凉六十年，故家遗俗日萧然。",
            "不应门户端如此，政坐吾曹欠勉旃。",
            "斗食我今悲白发，束书今喜继青毡。",
            "乡来未识衡州士，闾里皆推有此贤。"
        ],
        "title": "呈刘子后赵行之司理舅二首  其一",
        "id": "9a5e4841-b452-4f5a-b31a-286a32a583cd"
    },
    {
        "author": "赵蕃",
        "paragraphs": [
            "忽忽江头住一旬，敢疏请谒恐烦人。",
            "肯敦宿昔论交旧，更辱慇懃枉句新。",
            "已向清澌看流水，更从高节抚霜筠。",
            "白醪煮餠留终日，吾舅于今惊座陈。"
        ],
        "title": "呈刘子后赵行之司理舅二首  其二",
        "id": "8ae025f0-8925-4ca2-b85c-81d9f9da07fa"
    },
    {
        "author": "赵蕃",
        "paragraphs": [
            "负笈初忘道阻长，求船翻为岁犇忙。",
            "一尊故惜时重与，四海当知别未尝。",
            "渭北江东无异辙，太虚明月本同光。",
            "属公忽讳轻为别，遣客仍知醉不忘。"
        ],
        "title": "告别晦庵晦庵有惜别语因用张志和答陆羽问作诗呈之",
        "id": "4e44f924-d842-456c-8793-cab6427bb0d3"
    },
    {
        "author": "赵蕃",
        "paragraphs": [
            "林园瑟缩似高秋，门巷萧条若故侯。",
            "粗有百篇儿可诵，何须四海辙能周。",
            "怜才满世今谁是，好士如公独见优。",
            "父子曾闻自知己，朅来敢意许同游。"
        ],
        "title": "用文显秋字韵呈签判丈兼简子畅兄",
        "id": "1d9a799f-7896-4141-900f-71bdf0ad7e46"
    },
    {
        "author": "赵蕃",
        "paragraphs": [
            "已是霜凝更雨温，春其渐起但无痕。",
            "莫嗟草色有垂死，定自梅花当返魂。",
            "小驻要须穷日日，细寻无惜遍村村。",
            "揩摩病目从兹始，并待君诗洗睡昏。"
        ],
        "title": "雨后呈斯远",
        "id": "7fe56678-67f0-4931-940a-8943c282cc16"
    },
    {
        "author": "赵蕃",
        "paragraphs": [
            "开到牡丹春十分，不堪风雨尚纷纷。",
            "酒杯强适谁知我，药裹关心更念君。",
            "老去青衫甚蓝缕，愁来白发嬾锄耘。",
            "稻鍼出水蚕初扫，惭愧耕桑每废勤。"
        ],
        "title": "呈庆伯",
        "id": "021f4050-bd2d-42fc-b24e-3f9d40c1876d"
    },
    {
        "author": "赵蕃",
        "paragraphs": [
            "白鸥自倚占深湾，亦有幽人此照颜。",
            "岂但襟期非世俗，要知吟啸夺天悭。",
            "江天见处从教阔，松竹栽成不要删。",
            "我若赋诗君为写，绝人翰墨胜高闲。"
        ],
        "title": "用韵呈明叔",
        "id": "73ef2b58-de97-47e4-b333-25db0c25221f"
    },
    {
        "author": "赵蕃",
        "paragraphs": [
            "年高端已辈吾翁，况倚通家夙好同。",
            "长夏江村能数过，论文尊酒未忧穷。",
            "分趋幕府如工部，耻入帝城因子公。",
            "闻道郎君亦轻禄，故知难进是家风。"
        ],
        "title": "用签判丈送徐大雅之韵呈签判丈兼简子畅兄",
        "id": "747aaaa7-e73d-49d5-af76-a20ceff767ed"
    },
    {
        "author": "赵蕃",
        "paragraphs": [
            "政尔相从问阿兄，忽闻门外竹车鸣。",
            "对床纵复无今雨，展卷不妨同短檠。",
            "颇念兴乘聊一诣，却怜侍立苦频更。",
            "风微佛屋琅珰绝，古柏阴中看月明。"
        ],
        "title": "夜呈钦止审知时钦止归自三衢",
        "id": "31cee403-b5a3-493a-9bf4-eb173a76e789"
    },
    {
        "author": "赵蕃",
        "paragraphs": [
            "顾藉微官无一分，强能从俗亦徒纷。",
            "他乡骤喜逢诗伯，故里浑疑对竹君。",
            "莫为饥寒常道路，要留精力事耕耘。",
            "如君少壮端宜勉，老我衰摧直漫勤。"
        ],
        "title": "呈庆伯",
        "id": "7be96adb-813e-4d02-9101-65d2174a85ed"
    },
    {
        "author": "赵蕃",
        "paragraphs": [
            "飘流老矣谓知津，邂逅欣然愿卜邻。",
            "不但梁邢丈人行，更吾骚雅社中人。",
            "前秋一见遽为别，今日重来情倍亲。",
            "政自论诗得欢喜，更因话旧忽酸辛。"
        ],
        "title": "呈梁从善",
        "id": "79df8bc2-0b0f-416c-9503-7783f6dd1175"
    },
    {
        "author": "赵蕃",
        "paragraphs": [
            "秋风已作重阳雨，客子将回下水船。",
            "卒岁褐裘悲破箧，丰年稌黍欠多田。",
            "平生漫说诗书学，满眼不祛儿女煎。",
            "颇怪渊明瓶乏粟，若为犹送酒家钱。"
        ],
        "title": "呈审知二首  其一",
        "id": "526fee54-3157-4b97-8b78-e67ff64cfe75"
    },
    {
        "author": "赵蕃",
        "paragraphs": [
            "楼前木叶下缤纷，楼上长吟独有人。",
            "勿漫悲秋成楚些，要知达识自天真。",
            "从渠屐著一生几，莫问锥无今岁贫。",
            "平日相期定何事，君今到岸我迷津。"
        ],
        "title": "呈审知二首  其二",
        "id": "91534572-fd12-408f-b93f-8f7fe0aea8d9"
    },
    {
        "author": "赵蕃",
        "paragraphs": [
            "登高有约乃相违，故遣村船逆上溪。",
            "寺与松篁元不隔，路经蓬藋却成迷。",
            "数君放逸仍怀古，老我悲凉况哭妻。",
            "郑重莫逃鸡黍社，又随新月共扶藜。"
        ],
        "title": "九日王越卿司法置酒要客始约登武安之塔为游人所先已过圆通晚更集于彦博之居越卿醉后作画其先大夫公亦能画云作诗二首  其一",
        "id": "ce54ff4d-5b37-4514-beec-0516ec51f5d4"
    },
    {
        "author": "赵蕃",
        "paragraphs": [
            "王家父子竹林期，谈笑初无世俗姿。",
            "戏搦败毫成冻羽，醉回老力出枯枝。",
            "解吟秀句寰区满，不拟常称老画师。",
            "大令右军疑只尔，外人笑怪若能知。"
        ],
        "title": "九日王越卿司法置酒要客始约登武安之塔为游人所先已过圆通晚更集于彦博之居越卿醉后作画其先大夫公亦能画云作诗二首  其二",
        "id": "7e9a63b7-7dd2-4467-bcbb-bf6f7b1d4cf8"
    },
    {
        "author": "赵蕃",
        "paragraphs": [
            "孰使庭花未肯黄，政应知我鬓新霜。",
            "茫茫永夜无时旦，索索穷愁曾断肠。",
            "坐久支吾催煮药，饮豪络驿看传觞。",
            "废游不但因公事，风雨连朝故觉妨。"
        ],
        "title": "九日莫令置酒县斋余以病不饮作诗呈坐客",
        "id": "61ca3406-2003-4ee1-91a1-ad1586d31711"
    },
    {
        "author": "赵蕃",
        "paragraphs": [
            "已悲傲吏失南山，尚喜王儦峙旧坛。",
            "感怆自应新发白，乖离可使旧盟寒。",
            "篙师径欲通宵发，我辈深嗟会面难。",
            "月底婆娑灯下语，怳然还是昔年看。"
        ],
        "title": "李商叟举似用南涧山字韵茶山星字韵数诗辄借韵呈商叟二首  其一",
        "id": "73e1d220-e65b-4df8-969a-c87dbb9c7555"
    },
    {
        "author": "赵蕃",
        "paragraphs": [
            "吾州畴昔聚文星，我已后之君有声。",
            "丹笔未仇天禄阁，白头犹住锦官城。",
            "旧谙林麓深堪隠，今见溪山远更明。",
            "賸欲相投小盘礴，溪头亡那橹双鸣。"
        ],
        "title": "李商叟举似用南涧山字韵茶山星字韵数诗辄借韵呈商叟二首  其二",
        "id": "c2a9d6f4-a672-4078-b111-677e052808f6"
    },
    {
        "author": "赵蕃",
        "paragraphs": [
            "已后儿曹疾走夸，分同杜叟客忠嘉。",
            "白衣莫致有名物，青眼谩看无数花。",
            "念我岂无巖壑暇，从君恐及簿书譁。",
            "不唯孤负登临约，亦觉诗筒到眼赊。"
        ],
        "title": "蕃尝以闰九日约谢章二丈会南堂有事而止既欲复理前约乏酒未能因见唱酬嘉字韵诗卷借韵呈章丈",
        "id": "d72e33f7-bca1-463e-b8dd-9dcb9a8816fd"
    },
    {
        "author": "赵蕃",
        "paragraphs": [
            "疾风吹雨过江干，老屋阙牀无处干。",
            "切切冷蛩深撼壁，累累饥鼠下窥箪。",
            "枕衾屡抚眠难著，灯火重呼诗细看。",
            "谩说为官犹我似，念君怀抱若何宽。"
        ],
        "title": "九月十一夜雨中读吴梦与诗书以示之",
        "id": "1319c497-2d77-433d-a3dd-cb8fb0d55085"
    },
    {
        "author": "赵蕃",
        "paragraphs": [
            "旧闻良月似春时，真有梅花如许枝。",
            "绿萼深宜翠羽宿，静香独许蜜蜂知。",
            "木犀莫道开能再，庭菊无嗟晚乃移。",
            "不是南方地偏暖，宠光潜已落天涯。"
        ],
        "title": "九月十六日文兴折赠绿萼梅数枝花多而甚香非寻常梅花比也",
        "id": "976ae93d-2dcb-4fed-95e1-378acdf90465"
    },
    {
        "author": "赵蕃",
        "paragraphs": [
            "昨夕斜阳照墟落，今晨细雨暗簷楹。",
            "田夫荷笠趋田去，织妇连机竞织声。",
            "畏馁但忧瓶粟罄，怕寒聊倚鬓丝明。",
            "古来名士多如此，底事于予亦么生。"
        ],
        "title": "十月晨雨",
        "id": "6ac23f4e-3e48-4ca9-8521-b064255cc2ff"
    },
    {
        "author": "赵蕃",
        "paragraphs": [
            "旋斫寒梢缚短篱，菊窠三两带花移。",
            "莫嗟已落重阳后，自是江南秋到迟。",
            "菊开便是东坡节，酒尽空哦清昼诗。",
            "竹隠异时寻故事，送花常忆郑当时。"
        ],
        "title": "十月三日郑秀才惠菊植之晏斋窗前尊酒偶乏与稚子烹茶作重九",
        "id": "ee111fda-3d82-4f87-a7ea-baea41d1ccb6"
    },
    {
        "author": "赵蕃",
        "paragraphs": [
            "卧闻落叶疑飘雨，起对空庭盖卷风。",
            "政自摧颓同病鹤，况堪吟飒类寒虫。",
            "忽思有客浑如我，却念题诗不似公。",
            "已分虀盐终白首，可因霜雪媿青铜。"
        ],
        "title": "十一月初五日晨起书呈叶德章司法",
        "id": "41564712-78fa-4f3c-9b7f-a533f0141df7"
    },
    {
        "author": "赵蕃",
        "paragraphs": [
            "人穷往往咎文穷，历数前贤半此风。",
            "春去林园乃啼鴂，秋来墙壁自鸣虫。",
            "世悲工瑟如齐客，我叹好龙多叶公。",
            "苦节期君类松柏，根能如石干如铜。"
        ],
        "title": "德章法曹再用铜字韵作诗为报复用韵奉答",
        "id": "d524dcf5-c284-4053-b010-97882aa8f93a"
    },
    {
        "author": "赵蕃",
        "paragraphs": [
            "快阁呼舟渡碧江，举篙惊破白鸥双。",
            "谩云择胜心如渴，不待穷幽意已降。",
            "试遣折梅巡野圃，少须酌茗坐僧窗。",
            "欲将韵语题今日，笔力输君九鼎扛。"
        ],
        "title": "十二月一日同陈明叔修绝江游古城白泉",
        "id": "3033fea3-7014-495a-bcf0-71796a33f7f2"
    },
    {
        "author": "赵蕃",
        "paragraphs": [
            "一源何自发嵌空，漱月流风昼夜中。",
            "故有松声杂清越，独无梅影照玲珑。",
            "乡人但说观山寺，客子深怀太史公。",
            "好事陈吴不易得，冒寒幞被肯来同。"
        ],
        "title": "十二月初四夜同吴资深陈明叔宿观山",
        "id": "312d2bde-5268-47b1-aa9b-ce0d7a34f57f"
    },
    {
        "author": "赵蕃",
        "paragraphs": [
            "诗老当年聚此州，迩来零落尽山邱。",
            "公虽蹔尔淹时用，天岂特令继夙游。",
            "幽事傥多尘事绝，灵山孰与博山优。",
            "林栖相去无百里，窈窕崎岖可后不。"
        ],
        "title": "呈辛卿二首  其一",
        "id": "69538bc3-0bf6-4e00-becf-92a5b6663a04"
    },
    {
        "author": "赵蕃",
        "paragraphs": [
            "今昔名流几许人，况于室迩更身亲。",
            "南州行卷虽云旧，东阁知名固若新。",
            "再见每怀风度远，两年空恨往来频。",
            "其谁为我谈名姓，车辙勤公野水滨。"
        ],
        "title": "呈辛卿二首  其二",
        "id": "58f8b316-5c46-4449-8ebe-4dcb3d3947b9"
    },
    {
        "author": "赵蕃",
        "paragraphs": [
            "岁尽君当又一归，开正我亦具征衣。",
            "祇今湖北地非远，异日江东书恐稀。",
            "酬唱未能相数数，别离于此再依依。",
            "到家无事还宜早，柳弄色时梅片飞。"
        ],
        "title": "进之复有湘潭之役二诗见惜别意  其一",
        "id": "bf1841ec-2c1a-4a79-81bd-8212f09425cb"
    },
    {
        "author": "赵蕃",
        "paragraphs": [
            "君诗悟入已多年，信手拈来总自然。",
            "静似幽人居在谷，勇如壮士起临边。",
            "波澜收卷虽余地，光艳发舒终属天。",
            "笑我饥吟空白首，乱蛩衰草晚风蝉。"
        ],
        "title": "进之复有湘潭之役二诗见惜别意  其二",
        "id": "f2a010d6-4662-4606-9caa-391a028b93ba"
    },
    {
        "author": "赵蕃",
        "paragraphs": [
            "吴楚相望信不通，谩凭双眼送归鸿。",
            "岂知留落江湖外，又得从容笑语同。",
            "賸把诗篇摅别恨，莫辜杯酒对秋风。",
            "明朝径问吴松路，恨不与君俱短篷。"
        ],
        "title": "湖洲赠别刘叔骥昆仲",
        "id": "22790ef5-359e-4d4a-9e36-73c4dd2cae1b"
    },
    {
        "author": "赵蕃",
        "paragraphs": [
            "旧诗零落似前生，岂意公能识姓名。",
            "青眼何堪辱如故，白头自觉已无成。",
            "普天无复归耕处，薄禄谩为餬口营。",
            "今日违离定何往，壶头路险更秦城。"
        ],
        "title": "别赵常德",
        "id": "6d8ebb79-da96-4069-94a1-de3c2a2b74e6"
    },
    {
        "author": "赵蕃",
        "paragraphs": [
            "身堕南州已觉赊，五溪从此更天涯。",
            "别肠何止成万转，霜鬓不堪今半加。",
            "颇念客留同此日，绝怜归梦每还家。",
            "公如踵赴仙都约，犹拟颉颃飞佩霞。"
        ],
        "title": "别晦庵",
        "id": "f19d1ea6-7c48-4503-8a8c-4caa710cce99"
    },
    {
        "author": "赵蕃",
        "paragraphs": [
            "再岁春风把酒杯，今年更觉倍迟回。",
            "海棠消息知渠负，杨柳风流笑我衰。",
            "舟过重湖定安否，书来一纸勿悠哉。",
            "是身老矣腰仍折，宁待田园归未来。"
        ],
        "title": "留别邢大声昆仲",
        "id": "01f5cfdb-6db9-431c-aeb6-06caa86067fe"
    },
    {
        "author": "赵蕃",
        "paragraphs": [
            "少时未识庐山好，老去知山却远山。",
            "白鹿何繇与絃诵，紫霄还复共跻攀。",
            "林峦有失君何意，松菊犹存我得还。",
            "俱是江东巡管内，异时书札愿无悭。"
        ],
        "tags": [
            "庐山"
        ],
        "title": "留别赵南纪",
        "id": "d2ae6c2f-e12d-495c-a0ac-66d40f3cce4e"
    },
    {
        "author": "赵蕃",
        "paragraphs": [
            "生事平生非我谋，饥寒长是费君忧。",
            "相如自厌游成倦，曲逆人知老不侯。",
            "尽室经年曾未厌，一官千里去难留。",
            "异时安否如相忆，一问溪头上水舟。"
        ],
        "title": "留别俞孝显孝扬",
        "id": "4b6f0647-cd01-429c-9661-729b7c5db332"
    },
    {
        "author": "赵蕃",
        "paragraphs": [
            "准拟梅花共赋诗，那知人事有乖离。",
            "交情自谓惟君厚，世态于今犹我知。",
            "尽室飘飘虽匪计，此心烱烱幸无欺。",
            "一官谩浪端何以，从此归耕已自迟。"
        ],
        "title": "留别在伯",
        "id": "feef8caa-bead-4147-a974-8f7e26da778b"
    },
    {
        "author": "赵蕃",
        "paragraphs": [
            "十四年中三别君，别君每辄叹离群。",
            "案惟占位崔斯立，客乃无毡郑广文。",
            "给札不能因狗监，校书从昔老扬云。",
            "君颜得酒犹能少，我发如霜不可耘。"
        ],
        "title": "钟子崧己丑岁簿秩满去今自饶州教授还犹选人也感叹之余赋以别",
        "id": "1704e072-e67b-4275-8749-354265a9c119"
    },
    {
        "author": "赵蕃",
        "paragraphs": [
            "忆曾看竹过焦山，重记同舟骇浪间。",
            "邂逅真成肺肝热，别离空益鬓毛斑。",
            "刍青饭白吾能设，车殆马烦君莫还。",
            "此去江淮两萧瑟，为言无遣尺书悭。"
        ],
        "title": "赠别徐永叔",
        "id": "1f75eebb-6376-4002-bf71-c000a970508b"
    },
    {
        "author": "赵蕃",
        "paragraphs": [
            "早日学诗才得穷，人穷乃复媿诗工。",
            "如公久已独步外，顾我何堪猥诵中。",
            "岁晚人家方墐户，地长客子尚飘蓬。",
            "如闻深讲救荒政，忍使箪瓢独屡空。"
        ],
        "title": "别范建康",
        "id": "a4646582-038f-4224-9902-e43f731a36d9"
    },
    {
        "author": "赵蕃",
        "paragraphs": [
            "薄宦尘埃易满襟，问盟犹喜盍朋簪。",
            "只今风月一杯酒，明日云山千里心。",
            "杨柳阴疎秋舘净，芙蓉香冷暮江深。",
            "潮回一信西兴渡，频寄相思别后吟。"
        ],
        "title": "别朱子大苏召叟昆仲",
        "id": "78b7a1c4-1be2-4b64-b8db-c2deaa0cf0bc"
    },
    {
        "author": "赵蕃",
        "paragraphs": [
            "四海虽云皆弟昆，怅兹薄俗与谁论。",
            "平生泛爱老逾厌，独觉君家久更敦。",
            "百里阑干山作几，数家篱落竹为村。",
            "异时相忆相思处，明月清风同酒樽。"
        ],
        "title": "留别周愚卿兄弟",
        "id": "53f1ccc3-db99-4264-aab4-e1c5e0380406"
    },
    {
        "author": "赵蕃",
        "paragraphs": [
            "一见梅花醒病昏，重逢双璧竞清温。",
            "占风占雨行未已，看水看山心故存。",
            "亹亹爱渠谈绪远，班班觉我髩丝繁。",
            "江天何处不须买，亩蕙畹兰期并门。"
        ],
        "title": "留别叔骥和叔",
        "id": "9ae1de92-d957-4e83-9062-5ce58c4af0c3"
    },
    {
        "author": "赵蕃",
        "paragraphs": [
            "都城饮别四年余，寥阔无因问起居。",
            "闻道客游犹往昔，不知生理比何如。",
            "谩从诗卷追还往，肯向书筒计密疎。",
            "折得梅花睇江水，驿程千万渺愁予。"
        ],
        "title": "寄周昭礼",
        "id": "a999c803-1eb8-41ce-bce3-aecc135c40e8"
    },
    {
        "author": "赵蕃",
        "paragraphs": [
            "清时二浙湖山主，合在公家不属人。",
            "求去非贪镜湖赐，归来便作许由邻。",
            "喜闻吾党有高退，顿使幽居忘贱贫。",
            "想见诗题硬黄纸，更无梦到软红尘。"
        ],
        "title": "寄刘凝远丈二首  其一",
        "id": "8723392f-1039-4c40-8390-b009bda97545"
    },
    {
        "author": "赵蕃",
        "paragraphs": [
            "水云痛饮玉光诗，胜践那容俗子知。",
            "此乐祇今宁梦见，临风空尔费怀思。",
            "苏门长啸谁能和，赤壁成功顾已迟。",
            "当日唱酬谁复与，皆云骥子好男儿。"
        ],
        "title": "寄刘凝远丈二首  其二",
        "id": "a24dc521-ed45-40d3-82d4-68e23842f1e0"
    },
    {
        "author": "赵蕃",
        "paragraphs": [
            "莫道寒温祇素书，也于朋友见亲疎。",
            "自从一反南昌役，无复能安古寺居。",
            "憔悴直为人所弃，殷勤独肯问何如。",
            "缺然不报非缘懒，疟疠经秋未扫除。"
        ],
        "title": "得周畏知书病久不报以诗寄之",
        "id": "38cd60c9-93a5-4af4-8e39-a655eca38a1f"
    },
    {
        "author": "赵蕃",
        "paragraphs": [
            "去岁飘然反自闽，访君曾为驻征轮。",
            "尺书不至知殊县，五字可追如隔晨。",
            "秦论旧闻追廼祖，汉庭那得弃平津。",
            "行当过我一饭去，要话别来长苦辛。"
        ],
        "title": "去年过铅山一见季承自后邈不相闻秋试度必入城因成父行寄之以诗",
        "id": "7f2ebb7e-2fd2-4541-89ee-26b122555eea"
    },
    {
        "author": "赵蕃",
        "paragraphs": [
            "莫嗔不寄一行书，半百光阴伏枕余。",
            "寂寞瓶储同靖节，荒凉壁立类相如。",
            "君今为况复何似，秋尽想应成定居。",
            "获稻谗终还墐户，有诗何日定遗予。"
        ],
        "title": "以孟夏唱酬陈子高诗寄季承并借穷愁志及其兄兴化集四首  其一",
        "id": "c6739548-562e-4151-b3ec-e250de22376d"
    },
    {
        "author": "赵蕃",
        "paragraphs": [
            "东湖共款竹多竿，妙果同登塔几盘。",
            "冲雨冲风总幽事，一谈一笑尽诗端。",
            "随人似我空为计，出语如君当不刊。",
            "派后江西有惊坐，封题并与略评看。"
        ],
        "title": "以孟夏唱酬陈子高诗寄季承并借穷愁志及其兄兴化集四首  其二",
        "id": "413d6c23-6755-452b-ad30-7dc1ec66eb9e"
    },
    {
        "author": "赵蕃",
        "paragraphs": [
            "故家不复见中州，插架闻君似邺侯。",
            "往事谁能论牛李，旧书聊欲借穷愁。",
            "薰莸政自难同器，泾渭悬知卒异流。",
            "何事古今朋党祸，力争终以杀身酬。"
        ],
        "title": "以孟夏唱酬陈子高诗寄季承并借穷愁志及其兄兴化集四首  其三",
        "id": "bb890af4-9307-4c1e-8f0e-c37afae8a110"
    },
    {
        "author": "赵蕃",
        "paragraphs": [
            "著论端能拟过秦，苦吟长学跨馿人。",
            "十年不调非求异，三径为资本作贫。",
            "回首浮梁屡还往，断魂宿草几陈新。",
            "藏家有集曾三复，借我流传莫谩珍。"
        ],
        "title": "以孟夏唱酬陈子高诗寄季承并借穷愁志及其兄兴化集四首  其四",
        "id": "71e7318c-6274-44d8-b9fd-f241d1b12d1c"
    },
    {
        "author": "赵蕃",
        "paragraphs": [
            "走马忆登江上台，闻知兴废使人哀。",
            "遥怜冷澹黄花节，远对飘零白雁来。",
            "念尔不堪怀为恶，思余应是首频回。",
            "诗成寄与憨申诵，句累难教心孔开。"
        ],
        "title": "九日寄和父弟",
        "id": "6946d07c-992c-4d4d-b3a8-5c145a42420d"
    },
    {
        "author": "赵蕃",
        "paragraphs": [
            "湘山峻刻湘流深，中有骚人愤世音。",
            "吊古自为吾辈事，宦游端识故人心。",
            "别来未有音书至，岁晚勿令霜露侵。",
            "闻道元戎今仲举，定除尘榻伴登临。"
        ],
        "title": "寄怀畏知二首  其一",
        "id": "d6149b71-1170-4a85-92bd-94ad6c50e268"
    },
    {
        "author": "赵蕃",
        "paragraphs": [
            "共旅长安暑未徂，到家忽已秋风初。",
            "十诗道别心期远，千里相望魂梦疎。",
            "驿使梅来应寄我，衡阳鴈渺更愁予。",
            "如君乃作诸侯客，顾使谁仇东观书。"
        ],
        "title": "寄怀畏知二首  其二",
        "id": "25879309-1360-4d33-bd97-e5c02ce15beb"
    },
    {
        "author": "赵蕃",
        "paragraphs": [
            "一自书题阙寄将，不知今度几飞霜。",
            "空云梅岭有驿使，可奈衡阳无雁行。",
            "好趁荐章求北阙，莫因文价滞南荒。",
            "已今快阁治诗板，准拟归舟略系傍。"
        ],
        "title": "久不闻表叔张平子安否觅使寄此",
        "id": "1b19bf64-d444-44eb-a972-f9e05af7be76"
    },
    {
        "author": "赵蕃",
        "paragraphs": [
            "晚雨催寒著破裘，官梅应是动扬州。",
            "相思不见苏门隠，好在当年玉局游。",
            "拟向会稽探禹穴，却从吴会下扁舟。",
            "不须幸甚门亡恙，翻到旧诗容我不。"
        ],
        "title": "寄怀子进昆仲三首  其一",
        "id": "92592603-dc00-49fe-ad40-e37cbd21fef7"
    },
    {
        "author": "赵蕃",
        "paragraphs": [
            "鴈不归时闻有行，鴈南飞处更关情。",
            "三年有句说还往，半载无书存死生。",
            "莫叹河山殊举目，会须童仆为欢迎。",
            "四方取友吾非乏，孰若君家贤弟兄。"
        ],
        "title": "寄怀子进昆仲三首  其二",
        "id": "8559a6aa-f2a7-4091-a04e-6763a0e4fe69"
    },
    {
        "author": "赵蕃",
        "paragraphs": [
            "闻道筑堂名遂初，规模浑是退居图。",
            "藏书自有三万轴，种橘何多二百株。",
            "我似杜陵宁老蜀，君如张翰已归吴。",
            "诗成把酒遥相属，门外北风方怒呼。"
        ],
        "title": "寄怀子进昆仲三首  其三",
        "id": "42c3a871-171a-4e2d-8a99-7e0811ef7cbf"
    },
    {
        "author": "赵蕃",
        "paragraphs": [
            "忆昨题诗岁且更，路长谁与附书行。",
            "登楼见说同王粲，为赋悬知似贾生。",
            "杜老性非真傲诞，元龙气自旧峥嵘。",
            "天寒万物皆收歛，惟有孤松独向荣。"
        ],
        "title": "寄怀畏知二首  其一",
        "id": "78b6c3ce-e65f-4dce-a549-0974c486fee6"
    },
    {
        "author": "赵蕃",
        "paragraphs": [
            "驰檄传闻思一来，溪头几立望樯桅。",
            "黄花又作霜前槁，白酒空留秋后醅。",
            "早岁交游今孰在，暮年林壑要深陪。",
            "世间名宦岂不好，只恐势移成溺灰。"
        ],
        "title": "寄怀畏知二首  其二",
        "id": "c6141875-4b20-4706-9acb-3205a294dfe3"
    },
    {
        "author": "赵蕃",
        "paragraphs": [
            "忆昨携诗辱报诗，再来有约竟乖期。",
            "不应置我毋庸友，何自令人极所思。",
            "千里叶舟黄落后，一官斗粟倦游时。",
            "访寻不见萧齐处，风雨何由话别离。"
        ],
        "title": "过吉水问萧伯和兄弟云在县四十里之罗陂远不及见以诗寄之并呈仲和",
        "id": "eb61752e-fa3b-4021-bde6-a8d207e40b49"
    },
    {
        "author": "赵蕃",
        "paragraphs": [
            "频宵为月卧风前，异世风流怀谪仙。",
            "半年且阔书邮置，六辈肯来从事贤。",
            "白衣不但觅陶令，春草因之感惠连。",
            "醉里悠悠更何梦，南池水长叠荷钱。"
        ],
        "title": "寄南安李使君三章  其一",
        "id": "55a08944-1f52-488b-9291-0a11d4e91a90"
    },
    {
        "author": "赵蕃",
        "paragraphs": [
            "臼擣纷纷何所如，碾成更自治家模。",
            "不尽粉身兼碎骨，为看落雪又霏珠。",
            "体用同归人力致，粗精孰愈磨工夫。",
            "旧闻此物独君地，要伴笔牀能寄无。"
        ],
        "title": "寄南安李使君三章  其二",
        "id": "d5f57607-99ae-49a3-b990-a6e7bc287f5d"
    },
    {
        "author": "赵蕃",
        "paragraphs": [
            "如闻舍策已蹁跹，神物护持非药痊。",
            "为州莫漫贪良酝，把节何迟复旧毡。",
            "但期米许频仍乞，敢望舟同缥缈僊。",
            "别久未能成一诣，故怜终日泥陈编。"
        ],
        "title": "寄南安李使君三章  其三",
        "id": "241257e6-1a58-47af-97a0-270d00833e18"
    },
    {
        "author": "赵蕃",
        "paragraphs": [
            "籍甚所闻三桂堂，向来相与但南昌。",
            "横经重识泮宫老，捧檄仍思幕府良。",
            "日暮酒尊勤洒扫，竹边谈几爱苍凉。",
            "梅江父子风流旧，今见君家鸿鴈行。"
        ],
        "title": "寄赠孙教授兄弟",
        "id": "14ff95b7-f835-46ec-a5b0-bd38601a9a4d"
    },
    {
        "author": "赵蕃",
        "paragraphs": [
            "一马能来破远愁，送归还是上扁舟。",
            "鸰原眷眷急难义，菟裘切切将老求。",
            "吾儿可使齐书帙，汝归仍堪为酒谋。",
            "把玩余龄无几许，可如罝兔媿江鸥。"
        ],
        "title": "成父自太和来相看复回既别有作寄之",
        "id": "2940194c-055e-4540-b7b8-dba34daf0446"
    },
    {
        "author": "赵蕃",
        "paragraphs": [
            "晦庵寄我溧阳书，报道今为建业居。",
            "作客遽经三岁久，赋诗应尽六朝余。",
            "莫将明月夸鱼目，自昔盐车羨蹇馿。",
            "期子归来趁鲜健，老无筋力事犂锄。"
        ],
        "title": "寄俞玉汝",
        "id": "54cf598a-8f12-4cb8-8963-3e727727d93c"
    },
    {
        "author": "赵蕃",
        "paragraphs": [
            "平生知己晦庵老，岁晚方怀见晚羞。",
            "题诗寄公夏始盛，遣弟持书春又浮。",
            "谢安东山岂我舍，迂叟洛中常国忧。",
            "蟠桃结实动千载，朝菌不与晦朔谋。"
        ],
        "title": "十二月初六夜梦客溧阳半月而未见晦庵梦中以见迟为并作诗谢之首句云平生知己晦庵老岁晚方怀见晚羞寐而诊曰羁于一官久去师门精神之感形见如此耶用其句赋诗一章寄上",
        "id": "4dac6425-8611-4d75-a2a4-1f748826f6eb"
    },
    {
        "author": "赵蕃",
        "paragraphs": [
            "柿栗当收获稻终，驾言野适兴何穷。",
            "门生二子归来昼，张丈殷兄邻舍翁。",
            "豆饭芋魁吾岂乏，鸡豚社酒岁仍丰。",
            "家山日日长牵念，何况传闻幞被同。"
        ],
        "title": "闻刘彦说率友生过别业以诗寄之与彦说之约者皆当和此诗也",
        "id": "846f20ae-6a26-43c1-9063-c3ae35c097cd"
    },
    {
        "author": "赵蕃",
        "paragraphs": [
            "韶石驰书岁屡终，浮湛渺渺听殷洪。",
            "长年苦望吾地涉，宁料它途马首东。",
            "鸿鴈又当辞瘴海，孔鸾端合在高桐。",
            "忽逢玉节春江上，再拜题诗觅寓公。"
        ],
        "title": "因诚斋寄张三十叔",
        "id": "3f0c0ae0-2637-49bd-bf5d-0ef204fd9456"
    },
    {
        "author": "赵蕃",
        "paragraphs": [
            "顾使斯人墨绶腰，不知谁合上丹霄。",
            "得非疲瘵要摩抚，是遣循良颁诏条。",
            "闻道过家犹数月，尚期论荐出公朝。",
            "过予不作一饭去，政倚相望非甚遥。"
        ],
        "title": "寄孙从之",
        "id": "e471775a-164e-4eca-9048-59e63d7be234"
    },
    {
        "author": "赵蕃",
        "paragraphs": [
            "有客东来为我言，诏书传已下修门。",
            "幡然要识朝廷意，易此方明父子恩。",
            "物望祇今谁得似，道行宁负夙心存。",
            "公其大作斯民庇，我亦耕桑安故园。"
        ],
        "title": "寄赵著作",
        "id": "60c967de-d32b-4446-8ce5-cb717c6443ff"
    },
    {
        "author": "赵蕃",
        "paragraphs": [
            "忆昨寄书今几日，缺然无地接殷勤。",
            "秋风红叶堪题句，寒夜青灯忆对君。",
            "三径吾将归问路，一尊何日再论文。",
            "番湖政与冰溪接，鸡犬虽遥亦共闻。"
        ],
        "title": "寄彭元思",
        "id": "6eca8c49-70b0-4b0b-aec9-d16ac42a04e5"
    },
    {
        "author": "赵蕃",
        "paragraphs": [
            "谁能一枉林间寺，君独屡过湖上村。",
            "先世文章出遗逸，当家句法有渊源。",
            "平生所识盖无几，盛意若何如见存。",
            "元祐兰台妙人物，我今寂寞媿诸孙。"
        ],
        "title": "寄黄子耕",
        "id": "f7f5fb20-5882-4cd5-89b2-9f16f4638e79"
    },
    {
        "author": "赵蕃",
        "paragraphs": [
            "水竹悬知属所思，风埃遥想未忘诗。",
            "万言何有一杯直，三径宁须五斗为。",
            "安否频来道州札，缄封更得白鹅碑。",
            "政和父老犹存否，烦与殷勤访逸遗。"
        ],
        "title": "寄曾季永",
        "id": "d2b866db-f118-4df3-97a5-ff040acb4ac3"
    },
    {
        "author": "赵蕃",
        "paragraphs": [
            "楼上长江江上山，烟云鸥鸟尚班班。",
            "归来靖节荒三径，已矣卢仝屋数间。",
            "书肯细行知义立，梦能频见识心关。",
            "因声重谢穷冈叟，太息刘郎去不还。"
        ],
        "tags": [
            "长江"
        ],
        "title": "寄愚卿兄弟兼属伯威",
        "id": "e121555e-1501-4b75-bdd9-9b41b0dce288"
    },
    {
        "author": "赵蕃",
        "paragraphs": [
            "殷勤寄谢湖州牧，五马谁能鬓未斑。",
            "民事虽云急期会，登临要不负溪山。",
            "如公讵免帝城入，有诏不迟旬岁间。",
            "人士端能客张贾，声名自不减苏颜。"
        ],
        "title": "寄赵文鼎",
        "id": "eb7a3bbe-f410-4fbc-a5a0-5c2be5546315"
    },
    {
        "author": "赵蕃",
        "paragraphs": [
            "三年光景一篇诗，此世何堪作许离。",
            "一代声名属韩吕，百年衣钵付严黎。",
            "风生佛屋朝谈处，月满仙坛夜步时。",
            "珍重陵阳老孙子，当时酬唱亦同之。"
        ],
        "title": "寄道正阇黎二老师并帖季萧兄",
        "id": "c241bc72-eff7-4ce8-90e6-b15dd9e358ec"
    },
    {
        "author": "赵蕃",
        "paragraphs": [
            "问讯永州倪户曹，别来岁月已滔滔。",
            "贤居幕府定余暇，舟过浯溪今几遭。",
            "颂出次山微自显，诗成太史贬无褒。",
            "因来打寄山中本，并以张秦翰墨豪。"
        ],
        "title": "寄倪好问",
        "id": "a5debd03-c276-41c0-9c97-4ecc5168e668"
    },
    {
        "author": "赵蕃",
        "paragraphs": [
            "晁郑风流俱外家，源流如此见津涯。",
            "难兄竟没荒三径，吾叔重嗟书五车。",
            "家世诗声继叔起，古来材秀滞长沙。",
            "顺宁不作南轩死，吾道伤哉鬓已华。"
        ],
        "title": "寄赠侯宿彦明",
        "id": "f65c2600-9f8e-479b-8093-44dadac3690d"
    },
    {
        "author": "赵蕃",
        "paragraphs": [
            "欲访临川苦恨迟，一官窘束费符移。",
            "台高纳日朝寻胜，蕉合生风夜语离。",
            "别后有怀长入梦，向来未识已传诗。",
            "信知习气难除洗，可怪深悲墨翟丝。"
        ],
        "title": "李商叟传录临川与黎师侯唱酬怀曾文清公长句用韵作四首  其一",
        "id": "d107f207-c795-424c-99ab-cb727446c72b"
    },
    {
        "author": "赵蕃",
        "paragraphs": [
            "生世胡为尔许迟，况经事变与时移。",
            "论文尚喜两公在，一见何胜隔岁离。",
            "落木长江天末恨，清风朗月卷中诗。",
            "有怀曾子今冥漠，雨泪真成满面丝。"
        ],
        "tags": [
            "长江"
        ],
        "title": "李商叟传录临川与黎师侯唱酬怀曾文清公长句用韵作四首  其二",
        "id": "1f2fdb04-32bf-42cc-8731-dd05b2a2b39d"
    },
    {
        "author": "赵蕃",
        "paragraphs": [
            "向夕相寻昔步迟，坐残初月见阴移。",
            "关心去后几南北，倒指从前屡合离。",
            "君叹我贫犹为米，我怜君苦伹耽诗。",
            "三山堂下冰溪水，何日扁舟两钓丝。"
        ],
        "title": "李商叟传录临川与黎师侯唱酬怀曾文清公长句用韵作四首  其三",
        "id": "e62b3b6b-0f60-4835-b446-416ff958a00c"
    },
    {
        "author": "赵蕃",
        "paragraphs": [
            "叹息茶山识面迟，经过旧宅恨推移。",
            "听泉尚想甘瓢乐，抚竹如亲与物离。",
            "千首未多行世集，数篇才刻住山诗。",
            "属君勉力任兹事，吾道祇今棼若丝。"
        ],
        "title": "李商叟传录临川与黎师侯唱酬怀曾文清公长句用韵作四首  其四",
        "id": "1e1db489-f8b0-4a14-888a-57c12546633c"
    },
    {
        "author": "赵蕃",
        "paragraphs": [
            "西来政尔叹离居，数士英英端起予。",
            "情话不遗亲且故，高交宁有数能疏。",
            "诗章许和平反暇，尊酒仍饕簿领余。",
            "幕府河南亦名胜，愿交烦为问何如。"
        ],
        "title": "寄徐季纯于去非兼属梁和仲曾元之吴仲权",
        "id": "2216daaa-14c6-4071-8e78-72a799586268"
    },
    {
        "author": "赵蕃",
        "paragraphs": [
            "去年舟上曲江矶，招隠无人咏桂枝。",
            "常恨书题苦寥阔，不堪岁月重流离。",
            "谁云司户官虽小，旧说訾洲前所遗。",
            "登临想见日成赋，寄我何当为解颐。"
        ],
        "title": "寄甘叔异户曹贾季承邓南季教授二首  其一",
        "id": "406657e1-e3d0-4245-97ec-5e02394e4a96"
    },
    {
        "author": "赵蕃",
        "paragraphs": [
            "婺女牵牛皆粤分，鬰林合浦属交州。",
            "偶逢人向渠阳去，为寄书从八桂求。",
            "率土溥天非不广，剑山带水祇供愁。",
            "明年阙下当皆集，谁序盛山今日游。"
        ],
        "title": "寄甘叔异户曹贾季承邓南季教授二首  其二",
        "id": "932aff6c-7397-4add-bab2-fc3e65636057"
    },
    {
        "author": "赵蕃",
        "paragraphs": [
            "几向图经问水源，未知蜀道远如天。",
            "书题无自寄鸿鴈，鸟语不堪闻杜鹃。",
            "已自草堂参句法，更于锦里醉风烟。",
            "使行万里无空反，乞与新诗到处传。"
        ],
        "title": "寄陈择之",
        "id": "f1c3df37-3e55-4fc0-8290-a403bc7010a6"
    },
    {
        "author": "赵蕃",
        "paragraphs": [
            "竟孤春碧醉梅前，犹喜囊中有和篇。",
            "雪后晚风衡岳路，雨余秋色五溪边。",
            "一书寥阔忘重寄，小别侵寻过半年。",
            "頼是时从安道逸，有时共说伯仁贤。"
        ],
        "title": "寄周允升",
        "id": "dbd133ca-82fe-4eb0-b1a0-37c164fbf1d1"
    },
    {
        "author": "赵蕃",
        "paragraphs": [
            "歆向当年苦持难，少卿为有广之风。",
            "求君政合形骸外，笑我犹拘意匠中。",
            "远寄一朝成暴富，深藏没世免终穷。",
            "客来賸喜夸张事，何幸交游得是公。"
        ],
        "title": "子耕录寄老圃赋及千秋观诸诗寄谢",
        "id": "e0ddfb7f-5e16-49d2-bd78-f9e76657d0d7"
    },
    {
        "author": "赵蕃",
        "paragraphs": [
            "先生岂是爱监州，高兴应为雁荡游。",
            "康乐当年空想望，云孙今日慰淹留。",
            "幽人衲子应多识，妙偈名章可寄不。",
            "兜率蓬莱果同异，不妨归步在丹丘。"
        ],
        "title": "寄谢景英丈",
        "id": "1d1c7596-d1a8-44a5-bdd1-8b0a35cb9e95"
    },
    {
        "author": "赵蕃",
        "paragraphs": [
            "此山祇合便终焉，底用心劳学计然。",
            "贫贱已安身外事，功名宁顾俗间缘。",
            "旧游要纪东南胜，有句须从甲乙编。",
            "闲向晴窗遮老眼，亦堪时伴结跏禅。"
        ],
        "title": "子进昆仲俱和寄怀三诗复次韵  其一",
        "id": "fa1dc55e-ae66-4070-891c-2ced54d587b4"
    },
    {
        "author": "赵蕃",
        "paragraphs": [
            "古途荆棘少人行，制礼难招鲁二生。",
            "世上儿曹俱覆辙，公家伯仲自争衡。",
            "一年欲尽见松秀，众水莫污知渭清。",
            "保此不渝真有道，更须直以所能鸣。"
        ],
        "title": "子进昆仲俱和寄怀三诗复次韵  其二",
        "id": "3bed6824-96d3-4fd3-9a7a-24a11effc226"
    },
    {
        "author": "赵蕃",
        "paragraphs": [
            "有竹相娱道岂孤，信知造物未遗予。",
            "交游更许得奇士，保社却嗟无定居。",
            "怀玉近传酬倡集，荆溪与说往还书。",
            "世人徇利轻翻覆，我辈百年端一如。"
        ],
        "title": "子进昆仲俱和寄怀三诗复次韵  其三",
        "id": "ff42b606-d4e4-4ad8-a6d8-97f273a273f3"
    },
    {
        "author": "赵蕃",
        "paragraphs": [
            "满目风埃顿尔清，祇缘朝雨过林声。",
            "兴乘政欲蝉连语，酒酽才胜一再行。",
            "容我不应嗔醉卧，忆君还复有诗成。",
            "定知今夜江东梦，梦炤冰溪雪鬓生。"
        ],
        "title": "次韵程士和并帖元衡",
        "id": "246d15ae-7328-4ebf-aea0-673e4c148100"
    },
    {
        "author": "赵蕃",
        "paragraphs": [
            "山可屐登溪可浮，崎岖窈窕怅无由。",
            "功名竟尔异吾事，邱壑只然须我流。",
            "夏日炎蒸端畏病，秋天潇洒信宜游。",
            "关心怀玉山前路，要上诸峯最上头。"
        ],
        "title": "审知用由字韵作诗见示次韵",
        "id": "d1d456b5-7108-4ff4-b40d-83d0c51d3247"
    },
    {
        "author": "赵蕃",
        "paragraphs": [
            "芳游忽忽未多谐，芳事匆匆已覆杯。",
            "可恨海棠经雨尽，尚余芍药殿春开。",
            "公能有意巾车出，我亦乘闲步屧来。",
            "倚杖看花从迫窄，未妨随处一徘徊。"
        ],
        "title": "次韵佥判丈",
        "id": "fd306524-bb0d-4555-b368-f17f17c44898"
    },
    {
        "author": "赵蕃",
        "paragraphs": [
            "春今半历未知春，可奈昏昏昼复晨。",
            "药裹岂能知许病，诗囊亦觉顿成贫。",
            "羲和送日何其怯，天女司花不解神。",
            "何但子行无所诣，我怀端亦在湖漘。"
        ],
        "title": "次韵斯远见寄",
        "id": "d4d2e5b9-9572-496d-a21b-9202c5f2d5a3"
    },
    {
        "author": "赵蕃",
        "paragraphs": [
            "苔藓斑斑过雨廊，菱荷猎猎晚秋乡。",
            "庐山大似要元亮，江夏安能隠戴良。",
            "酒遇诸豪君可敌，诗逢二妙我无长。",
            "昔何勇锐今何怯，畅叙深孤咏与觞。"
        ],
        "tags": [
            "庐山"
        ],
        "title": "次韵何叔信",
        "id": "5005591e-7ff7-4f2f-a109-b4d38c67568b"
    },
    {
        "author": "赵蕃",
        "paragraphs": [
            "一纸翻翻正复颇，数诗兼与问云何。",
            "敢言少日期耕籍，但道今年学荷戈。",
            "已办向人腰为折，更愁逢彼怒成诃。",
            "知时未暇伤鹈鴂，拨谷惟思和九歌。"
        ],
        "title": "赵龙泉惠书及和三诗且用孙温叟韵作诗见劳次韵",
        "id": "c45e95d3-4c54-4601-98f5-8c6a834487fa"
    },
    {
        "author": "赵蕃",
        "paragraphs": [
            "往事悠悠谁悼屈，土风往往但争舟。",
            "儿童助勇竞拍手，鸥鹭惊飞皆落流。",
            "倦客归心思鹢首，壮年科第慕龙头。",
            "诗中具见飘飘意，如我将搴杜若洲。"
        ],
        "title": "次韵何叔信刘元之魏昭父",
        "id": "d2a38814-399f-49da-943f-52380b0d09fc"
    },
    {
        "author": "赵蕃",
        "paragraphs": [
            "谁欤觅我更贻诗，欲报翻惭思苦迟。",
            "自古结交真有道，可能随俗似凡儿。",
            "功名有命宁须此，贫贱从吾欲怨谁。",
            "我亦与君俱白发，世间冷煖要当知。"
        ],
        "title": "次韵王驹父",
        "id": "5b038d32-bd9f-46ad-b604-a46723ce55cb"
    },
    {
        "author": "赵蕃",
        "paragraphs": [
            "穷冬未省见梅班，故里何繇报竹安。",
            "归意宁须卜以决，衰颜不待镜频看。",
            "交情谢子来今雨，节物娱予后苦寒。",
            "独苦更怜终漫兴，不如骫骳得天欢。"
        ],
        "title": "次韵叶德章见示",
        "id": "89340fec-7ad4-49b7-89bc-28763921fab2"
    },
    {
        "author": "赵蕃",
        "paragraphs": [
            "晚风吹雨过前湾，载酒谁欤起病颜。",
            "政尔交游能不乏，故知酬唱未令悭。",
            "只今冲口从俱录，异日芜词合细删。",
            "如我论材真款段，两君骏足本天闲。"
        ],
        "title": "次韵严从礼兼简明叔",
        "id": "8aad879b-4233-411e-aadb-78bb4b4a91e7"
    },
    {
        "author": "赵蕃",
        "paragraphs": [
            "一代数人君有传，九原可作我无缘。",
            "颇思灯火亲余暇，却恨江湖枉过年。",
            "载辱新诗为永好，绝知高义有哀怜。",
            "官闲借问忙何事，日日经营作和篇。"
        ],
        "title": "在伯用沅陵韵见贻次韵",
        "id": "53662aa3-c7f8-41fa-a447-cdae250d7dc4"
    },
    {
        "author": "赵蕃",
        "paragraphs": [
            "孰计还家底许居，政犹秋雨堕芙蕖。",
            "只今敢谓岁不与，自省从来术故疏。",
            "刍秣可怜哀病颡，江湖宁得欠舂锄。",
            "小舟已向山阴去，但遣和诗慵报书。"
        ],
        "title": "王亢宗自玉山寄二诗次韵报之  其一",
        "id": "a4c7a73e-6938-4752-9df3-cdf09c0051b3"
    },
    {
        "author": "赵蕃",
        "paragraphs": [
            "一官偶落大江西，名姓摧藏肯愿知。",
            "取友但论诗好恶，逢人不说位高卑。",
            "殷勤媿子能相觅，邂逅起予还有诗。",
            "是物解穷无苦嗜，恐教盛业枉明时。"
        ],
        "title": "王亢宗自玉山寄二诗次韵报之  其二",
        "id": "2941e4ca-d2bc-4eb6-b424-59bddbcf896d"
    },
    {
        "author": "赵蕃",
        "paragraphs": [
            "赤气排空势且然，簿书何急又堆前。",
            "忽来疎雨微云句，置以清冰寒露边。",
            "想见坐中皆玉雪，更知眼界足风烟。",
            "虽然此乐宜输我，公等谈经合细旃。"
        ],
        "title": "游宋衡送示登明录诗卷次韵并呈同赋诸公",
        "id": "8d2e5609-1912-4946-8a77-4a29c1e2abf2"
    },
    {
        "author": "赵蕃",
        "paragraphs": [
            "政怯离忧致感伤，要烦杯酒洗苍茫。",
            "湖山已负二楼胜，风雨还并一笑妨。",
            "邂逅苦为轻此别，漂流重见定何方。",
            "人归帝所门非邃，江出岷山道苦长。"
        ],
        "title": "次韵和仲留别之什",
        "id": "fbe934d0-a968-4dc7-baa8-6e02550bee10"
    },
    {
        "author": "赵蕃",
        "paragraphs": [
            "故山端可计焉终，孰遣求官自取穷。",
            "诗遇二豪真胜己，鬓惊霜白验成翁。",
            "醒狂在昔人增益，间阔于今安取丰。",
            "邂逅过君无厌数，异时相远念难同。"
        ],
        "title": "昨日过仲威不值作诗来谢因次其韵并呈明叔",
        "id": "5df2233a-79da-4de3-bbbd-b1c50eab1f71"
    },
    {
        "author": "赵蕃",
        "paragraphs": [
            "山经立壁动危情，路入悬崖作峭行。",
            "雨露正昏当昼黑，瀑泉倒泻助波惊。",
            "万无一理可至寇，十有九家空避兵。",
            "媿子远来端有意，更开诗箧对灯檠。"
        ],
        "title": "次韵成父",
        "id": "228297ef-daf9-4759-b4da-fcff75465e10"
    },
    {
        "author": "赵蕃",
        "paragraphs": [
            "暑气侵人抵病中，阙然求旧管城公。",
            "相逢共说山中月，有赠忽来天未风。",
            "君向离骚熟兰芷，我于尔雅昧鱼虫。",
            "纵令酒盏能频把，孰若诗筒得屡通。"
        ],
        "title": "次韵在伯夏夜独坐见怀之作",
        "id": "13a50b6c-9f0f-46b1-8437-5b57cfc7e5a5"
    },
    {
        "author": "赵蕃",
        "paragraphs": [
            "风月当佳可易捐，共须重立虎溪边。",
            "天于变化自奇手，人欲追摹真强怜。",
            "牢落朱絃千载下，凄凉青鬓十年前。",
            "放歌莫作商声发，惊起沙头鸥鹭眠。"
        ],
        "title": "次韵审知十七夜",
        "id": "4bbb1eee-abe0-49e7-b041-b6527483a18d"
    },
    {
        "author": "赵蕃",
        "paragraphs": [
            "客到真成罢送迎，顾于禽鸟未忘情。",
            "雨边鸠妇离羣去，烟里竹鸡相应鸣。",
            "肯对子规愁百草，愿令反舌遂无声。",
            "支颐独爱提壶语，似念田间有饷耕。"
        ],
        "title": "签判丈读曾文清公坐闻幽鸟语胜与俗人言之句感之为长句蕃谨次韵同赋",
        "id": "72059177-506d-4008-bd02-29fceb43b4d7"
    },
    {
        "author": "赵蕃",
        "paragraphs": [
            "纷纷红蘂一番春，寂寂清阴几处新。",
            "陌上风光属游女，林间觞咏听幽人。",
            "经旬便作治聋饮，涉七还当脩禊辰。",
            "无事相过勿相远，具宜从率亦从真。"
        ],
        "title": "签判丈再枉长句次韵",
        "id": "2bb8262b-2374-441d-8e18-7cd39a46c596"
    },
    {
        "author": "赵蕃",
        "paragraphs": [
            "几欲归休反服初，契论今昔更怜渠。",
            "非关造物相料理，自是吾侪计阔疎。",
            "似我端宜吏刀笔，如君久合召严徐。",
            "胡然更作丁宁语，道所经行觅细书。"
        ],
        "title": "次韵欧阳全真送行",
        "id": "5dbd5a5c-879a-458a-a6e1-90b9d36e4cd1"
    },
    {
        "author": "赵蕃",
        "paragraphs": [
            "何能辛苦叹人穷，况复经行觅句工。",
            "平日相思在天末，今年远别遂湘中。",
            "饥寒似我谁驱迫，人物如公孰长雄。",
            "蕙帐山人久寂寞，曾何台省欠诸公。"
        ],
        "title": "次韵李子永见贻",
        "id": "9969c6a4-11c9-435e-84ae-564fac1bfaba"
    },
    {
        "author": "赵蕃",
        "paragraphs": [
            "拊髀尝闻问牧颇，祇今时势定如何。",
            "要知绝恶思除本，莫为轻降信倒戈。",
            "幕府似公犹不用，官曹如我政宜诃。",
            "兵传家法檄愈疾，不但有诗皆可歌。"
        ],
        "title": "次韵孙温叟问讯之韵",
        "id": "e38aecc0-d2b5-4523-a43b-bb2dd66b137f"
    },
    {
        "author": "赵蕃",
        "paragraphs": [
            "我诗音节变巫巴，君向风流守故家。",
            "剥啄未嫌惊梦蝶，吟哦惟恐到昏鸦。",
            "沅湘自昔皆因适，蛮左于今况杂华。",
            "岂不怀归归未遂，水痕还落岸头沙。"
        ],
        "title": "在伯用巴字韵垂示次韵以报",
        "id": "9e9ff222-e6d8-461e-8c18-55f76cb80b3b"
    },
    {
        "author": "赵蕃",
        "paragraphs": [
            "频年颇觉困邅屯，勇意归寻寂寞滨。",
            "去日屡移虽怕别，积霖成潦政迷津。",
            "浮生聚散不终免，一语丁宁惟爱身。",
            "来岁入关须早计，要期过我待王春。"
        ],
        "title": "次韵希登送行之什",
        "id": "f3bb16f3-98a5-4f04-842f-9d0834b5a5a6"
    },
    {
        "author": "赵蕃",
        "paragraphs": [
            "丹凤哀鸣领九雏，雀飞饱食下平芜。",
            "寒窗拥褐兹晨卧，急鼓穿鞋旧日趋。",
            "客至渠能劳剥啄，赋成我岂寓乌无。",
            "说天更拟愚溪去，荣辱端知可罢呼。"
        ],
        "title": "杨录事以仆与孙温叟唱酬韵作诗见贻又用仆与吴梦与诗韵作诗赠梦与兼以见及并次韵二首  其一",
        "id": "806fef79-ab64-4225-9a94-c32aa69f8ce6"
    },
    {
        "author": "赵蕃",
        "paragraphs": [
            "了知人事近天机，苍狗斯须变白衣。",
            "逋客几回惊鹤怨，弋人终日慕鸿飞。",
            "由来灾怪自珠玉，不以贱贫安布韦。",
            "我鬓已霜君可料，况堪七十古来稀。"
        ],
        "title": "杨录事以仆与孙温叟唱酬韵作诗见贻又用仆与吴梦与诗韵作诗赠梦与兼以见及并次韵二首  其二",
        "id": "f5f25b74-bd9e-47be-b34f-3c38f939a8bf"
    },
    {
        "author": "赵蕃",
        "paragraphs": [
            "不但乘舟亦跨鞍，道长无地问平安。",
            "相逢只谩分襟速，既别方知聚首难。",
            "海内忘形今有几，天隅独在若为宽。",
            "夜过林寺犹前日，诗到还成隔岁看。"
        ],
        "title": "次韵子耕去秋临安归途见过于玉山智门寺之作",
        "id": "9ceb6f41-00a5-4ca0-9c9f-d77beaf45592"
    },
    {
        "author": "赵蕃",
        "paragraphs": [
            "竟日江行历抵寻，耸然高屋在深林。",
            "夷犹未觉矶头远，下上方知磴级深。",
            "好句已从天上落，快谈仍慰别来心。",
            "经行賸约重来见，岭海他年无鴈音。"
        ],
        "title": "过丰城访甘叔异闻在曲江之矶头庵放舟过之棹未及弭迎劳之诗已至次韵上呈",
        "id": "37a6f278-a5f9-4fdd-aefc-a62503acfdc5"
    },
    {
        "author": "赵蕃",
        "paragraphs": [
            "往将短木饰青黄，负此枯林岁久霜。",
            "穷为多言慕柔舌，病因止酒制刚肠。",
            "交游大抵要晚节，谈笑可须空累觞。",
            "净扫松阶决流水，效予清坐亦何妨。"
        ],
        "title": "次韵徐丞用韵见示",
        "id": "215a4ef6-ef37-4436-bf5d-54dca18d02b7"
    },
    {
        "author": "赵蕃",
        "paragraphs": [
            "岁月侵寻两鬓稀，驾言乃复叹多岐。",
            "陈诗故匪初来识，辱赠何堪谬取知。",
            "太息先生作今日，顿还诸老在当时。",
            "倦游已恨归来晚，南涧潺湲日日思。"
        ],
        "title": "次韵南涧韩先生二首  其一",
        "id": "a16026e7-604f-46e8-882b-84908e3044d6"
    },
    {
        "author": "赵蕃",
        "paragraphs": [
            "秋入园林日夜稀，慨然那复更临岐。",
            "暗中摸索非其物，海内流传会有知。",
            "岂但文章振吾道，更蕲饥溺济斯时。",
            "直声旧著尚书履，召节行闻夜席思。"
        ],
        "title": "次韵南涧韩先生二首  其二",
        "id": "601247e7-336e-4515-aff3-f4a506bc9920"
    },
    {
        "author": "赵蕃",
        "paragraphs": [
            "路熟江郊不待寻，每来真得慰余心。",
            "新诗自作弹丸羨，旧帖不教鱼蠹侵。",
            "莫叹高山与流水，难迷美玉及精金。",
            "频年浪作江湖走，从此冰溪得并吟。"
        ],
        "title": "次韵李商叟见示",
        "id": "2c346d1a-b870-4b35-a277-ee3f1719edd4"
    },
    {
        "author": "赵蕃",
        "paragraphs": [
            "剥啄无嗔叩户频，要听论古诵诗新。",
            "百年风雅久不作，一代典刑今有人。",
            "敢谓投心似胶漆，故知与世若参辰。",
            "如公接物何多得，岂复畏人嫌我贫。"
        ],
        "title": "签判丈以新字韵作长句见赠次韵",
        "id": "86103371-6839-498b-911d-5bfdc1778d41"
    },
    {
        "author": "赵蕃",
        "paragraphs": [
            "来往区区莫谩忙，转头还是俗相妨。",
            "题诗见子留人意，作客如家自我常。",
            "休叹清明仍值雨，好于元巳趁还乡。",
            "布衾木枕犹堪质，要似当年人姓阳。"
        ],
        "title": "次韵伯瑞叔骥常字韵",
        "id": "218d6b5c-be39-4be1-a356-66efda808ee2"
    },
    {
        "author": "赵蕃",
        "paragraphs": [
            "闲中未免和诗忙，忙里偷闲莫自妨。",
            "一梦江山惊草草，半春风雨自常常。",
            "桃花落去空流水，燕子归来非故乡。",
            "世事多端付醇酎，我知公不愧平阳。"
        ],
        "title": "远斋用常字韵见贻次韵",
        "id": "6844790b-487d-481a-933c-2fcb61818bcf"
    },
    {
        "author": "赵蕃",
        "paragraphs": [
            "偶上坡亭底用扶，登临于此记公初。",
            "不胜酒敌先齐败，粗有诗资皆楚余。",
            "出处绝知难逆计，从游常恐易成疏。",
            "啸挥边骑数君事，我自欲安陶令庐。"
        ],
        "title": "次韵远斋夜饮舒啸之作并呈坐间诸公",
        "id": "9bb9092c-3f4b-4f72-86ee-3c9bc0a6868d"
    },
    {
        "author": "赵蕃",
        "paragraphs": [
            "落落穷居无与徒，几思短李及辛迂。",
            "别时尚欲题书寄，近处何须折简呼。",
            "笔下烟云宁取异，胸中丘壑本来殊。",
            "年侵病剧浑忘却，今日因君整旧模。"
        ],
        "title": "次韵王进之雨中见怀并示诗卷",
        "id": "5eed8079-f49f-4c47-a7c8-ec2536b43bbe"
    },
    {
        "author": "赵蕃",
        "paragraphs": [
            "世情易作风沙散，我辈端知雪柏坚。",
            "不以翱翔鸿鹄与，遂忘寂寞鹭鸥边。",
            "往来苕霅浑疑梦，邂逅潇湘重足怜。",
            "何日笑呼贤伯仲，持螯剥芡大人前。"
        ],
        "title": "次韵伯瑞见示并怀叔骥和叔",
        "id": "4219788e-21ed-4e98-b472-fe2b7e043f00"
    },
    {
        "author": "赵蕃",
        "paragraphs": [
            "飘然一舸顺流东，敏捷如鸿恨不同。",
            "为我能留半日许，得君何翅一联中。",
            "颇思著句记初识，已复枉诗醉古风。",
            "沅芷澧兰元属尔，既难衮衮又匆匆。"
        ],
        "title": "慈利簿乐思中自沅州考试回经过见之留以小酌既以诗来次韵",
        "id": "32cf201d-6375-45d6-8ae0-a2339670ba6b"
    },
    {
        "author": "赵蕃",
        "paragraphs": [
            "世纷往往竞趋奇，半额真同慕广眉。",
            "我已自知成忤俗，公今岂亦故违时。",
            "解鞍屡辱留连饮，出袖仍蒙惠好诗。",
            "异县绝疎亲且故，相从且免问为谁。"
        ],
        "title": "次韵魏饶州用蕃唱酬诗卷最后一篇韵见赠之作",
        "id": "e9ff507f-5664-4b1d-ba4d-e70c5b03fca2"
    },
    {
        "author": "赵蕃",
        "paragraphs": [
            "词源谁可障东之，今代谪仙仍有诗。",
            "戏调犹能出平澹，意加每辄造瓌奇。",
            "白头不用论新贵，黄卷惟应保素知。",
            "我恨从公十年晚，公宁于我亦深期。"
        ],
        "title": "次韵李子永",
        "id": "a760a5b3-3a49-4839-8bab-8295502aa5a2"
    },
    {
        "author": "赵蕃",
        "paragraphs": [
            "外家人物盛东南，古已云然岂独今。",
            "兄弟长怀未多识，江湖廼得话同心。",
            "岂知行日还先我，更枉长吟写意深。",
            "别后相思回首处，山哀浦思有余音。"
        ],
        "title": "次韵萧之沈弟",
        "id": "74d31b2d-6fcd-476e-95ad-ebad219fae24"
    },
    {
        "author": "赵蕃",
        "paragraphs": [
            "去岁修途度此晨，今年抱疾更漳滨。",
            "官壶可醉难多致，城菊未开空屡巡。",
            "忆我有诗朝在手，思君何处暮伤神。",
            "遥知置酒登高者，回首西南只两人。"
        ],
        "title": "九日次韵斯远去年是日同成父登半山亭见怀之什寄斯远兼示成父",
        "id": "467cff8f-e57d-4bba-b23b-dc93f64c95cf"
    },
    {
        "author": "赵蕃",
        "paragraphs": [
            "闭门怜我欠新功，下笔奇君有古风。",
            "岂但众多穷草木，更能琐细及鱼虫。",
            "昔人要作有为者，后世多归亡是公。",
            "叹息知堪几寒暑，此身宁异物为铜。"
        ],
        "title": "在伯用铜字韵作诗复次韵二首  其一",
        "id": "7b4378c0-00e2-4d32-920e-cf87f4bb0e61"
    },
    {
        "author": "赵蕃",
        "paragraphs": [
            "冻笔题诗我故穷，怜君嗜好有同风。",
            "政如之越资章甫，何异当冰语夏虫。",
            "既欲纷纷视儿子，可须衮衮羨诸公。",
            "虽然心气无多废，冰旱犹闻咎取铜。"
        ],
        "title": "在伯用铜字韵作诗复次韵二首  其二",
        "id": "b7463f75-502b-4175-9b3e-0c50b22878af"
    },
    {
        "author": "赵蕃",
        "paragraphs": [
            "交旧年来寖作疎，两翁频肯问林居。",
            "儿时已诵天台赋，老去思传祕府书。",
            "可使鸾凰栖枳棘，未应骐骥伏盐车。",
            "时平自是功名晚，莫叹江湖岁月除。"
        ],
        "title": "远斋和示疏字韵四诗复用韵并呈子肃  其一",
        "id": "ad479f5a-b9cf-47c8-a97f-29faab636546"
    },
    {
        "author": "赵蕃",
        "paragraphs": [
            "杖履过从每恨疎，何当有屋并门居。",
            "我疑奇字就公问，公赋新诗令我书。",
            "无事昼棋仍夜酌，有时溪檝更山车。",
            "从教老色侵双鬓，凭藉黄精为茀除。"
        ],
        "title": "远斋和示疏字韵四诗复用韵并呈子肃  其二",
        "id": "7ec00009-248e-4a31-940c-01e2b42e2113"
    },
    {
        "author": "赵蕃",
        "paragraphs": [
            "春风吹雨密还疎，门掩荒山数亩居。",
            "换米但须居士屩，入都宁倚子公书。",
            "安贫自足容高枕，处事时应念覆车。",
            "所恨卜邻非二仲，枉教三径草频除。"
        ],
        "title": "远斋和示疏字韵四诗复用韵并呈子肃  其三",
        "id": "f3fde562-4b8f-4ae3-9b46-407879411893"
    },
    {
        "author": "赵蕃",
        "paragraphs": [
            "竹经载伐似微疎，濩落犹能伴我居。",
            "自分举家长食粥，从渠厚禄绝无书。",
            "诸公漫仰苏门隠，吾辈还羞李武车。",
            "役役眼前何所直，百年终向梦中除。"
        ],
        "title": "远斋和示疏字韵四诗复用韵并呈子肃  其四",
        "id": "0856598e-f3d1-420d-a077-64c7adbb20dc"
    },
    {
        "author": "赵蕃",
        "paragraphs": [
            "朝来一雨快阴晴，东郊百鸟间关鸣。",
            "受风柳条不自惜，蘸水桃花可怜生。",
            "不见山阴兰亭集，况乃长安丽人行。",
            "东西南北俱为客，且送江头返照明。"
        ],
        "title": "上巳",
        "id": "d0bb3b61-aa3d-4265-a0d3-e29cefaed61d"
    },
    {
        "author": "赵蕃",
        "paragraphs": [
            "远近分浓淡，阴晴异蔽亏。",
            "不知山路险，却幸马行迟。"
        ],
        "title": "七盘岭",
        "id": "7f494f78-0382-4532-82a3-91b74e4faf50"
    },
    {
        "author": "赵蕃",
        "paragraphs": [
            "近岫披晴雾，遥山纵雨云。",
            "皑皑疑雪积，莽莽若江分。"
        ],
        "title": "涧舖岭道中四首  其一",
        "id": "d71cdbfc-d64a-4774-81e1-51fc86b575fe"
    },
    {
        "author": "赵蕃",
        "paragraphs": [
            "岭路萦纡合，泉流诘曲通。",
            "田毛无岁旱，山课与耕同。"
        ],
        "title": "涧舖岭道中四首  其二",
        "id": "be40b86e-f5c5-421f-9189-e7cdbb28c184"
    },
    {
        "author": "赵蕃",
        "paragraphs": [
            "芋亩疑如蜀，山田更似闽。",
            "祇看无废地，宁复有闲民。"
        ],
        "title": "涧舖岭道中四首  其三",
        "id": "447bc74d-43a8-4c7b-b213-276f58110636"
    },
    {
        "author": "赵蕃",
        "paragraphs": [
            "钜竹差差合，青杉袅袅长。",
            "人多表池槛，此乃亘山冈。"
        ],
        "title": "涧舖岭道中四首  其四",
        "id": "709d63f1-318e-420e-9e33-9fb860f80c68"
    },
    {
        "author": "赵蕃",
        "paragraphs": [
            "怅彼荆榛合，欣公杖履开。",
            "倘非人隠异，何许笛飞来。"
        ],
        "title": "铁笛亭",
        "id": "1d40fe07-048f-4c3d-819d-db597621a31c"
    },
    {
        "author": "赵蕃",
        "paragraphs": [
            "已载相如赋，还披杜老诗。",
            "团团自长叶，佳实欠累累。"
        ],
        "title": "重午日摘枇杷荐酒因成两绝句  其一",
        "id": "cbd7ffba-c7b6-405a-b625-b521924cadf0"
    },
    {
        "author": "赵蕃",
        "paragraphs": [
            "蜀酒能袪虑，昌阳解引年。",
            "楚君为楚节，湘客念湘船。"
        ],
        "title": "重午日摘枇杷荐酒因成两绝句  其二",
        "id": "0dda9e56-82ca-4cbd-bd71-03339da28ef7"
    },
    {
        "author": "赵蕃",
        "paragraphs": [
            "欲雨雨似止，为霜霜不成。",
            "山云解衣带，晓日挂铜钲。"
        ],
        "title": "早题",
        "id": "b0f84a78-694d-49fa-96c9-228a9a222d65"
    },
    {
        "author": "赵蕃",
        "paragraphs": [
            "冷语可销暑，昔人曾咏之。",
            "我来登雪观，政值绿阴时。"
        ],
        "title": "雪观",
        "id": "8e1cdf45-fe5c-4d1b-8944-705291a521ab"
    },
    {
        "author": "赵蕃",
        "paragraphs": [
            "公乎仁且智，意托山与水。",
            "唱道本龙门，遗尘仍栗里。"
        ],
        "title": "仁智堂",
        "id": "387c29a5-e47d-4bc6-bc2b-47776692e75f"
    },
    {
        "author": "赵蕃",
        "paragraphs": [
            "雾雨犹疑合，槎头不可窥。",
            "凶年走牲酒，平旦但茅茨。"
        ],
        "title": "白雾溪",
        "id": "8765b285-e470-45bc-8e3f-0c971f744269"
    },
    {
        "author": "赵蕃",
        "paragraphs": [
            "爱此沧浪水，临流坐写诗。",
            "赋诗元未就，藉水发幽姿。"
        ],
        "title": "晚歇溪上",
        "id": "752220d7-9da9-4e48-9448-e110de2ebd92"
    },
    {
        "author": "赵蕃",
        "paragraphs": [
            "昔去无此屋，今兹更添竹。",
            "吾辈固萧闲，道人殊不俗。"
        ],
        "title": "题西轩竹上",
        "id": "3eb2f0cb-04ee-4047-b61c-a9aa8f775051"
    },
    {
        "author": "赵蕃",
        "paragraphs": [
            "相逢亡恙外，第一问书堂。",
            "为说当年树，如人出屋长。"
        ],
        "title": "简周允升三首  其一",
        "id": "d601e4bc-e868-4ddf-a51e-4efbd7bbb94b"
    },
    {
        "author": "赵蕃",
        "paragraphs": [
            "春来多睡思，茗椀亦时须。",
            "不敢家园乞，芭蕉有剩无。"
        ],
        "title": "简周允升三首  其二",
        "id": "5ff4efc9-e50d-4b4e-8d6f-132d4773a6d5"
    },
    {
        "author": "赵蕃",
        "paragraphs": [
            "君为乡校长，我政旅人居。",
            "借屋元相近，相过莫放疎。"
        ],
        "title": "简周允升三首  其三",
        "id": "a0916639-7834-4ba3-9186-8e47f9ab13f6"
    },
    {
        "author": "赵蕃",
        "paragraphs": [
            "西湖万顷荷，护以隄千丈。",
            "应诏待新辞，无为恋盆盎。"
        ],
        "tags": [
            "西湖"
        ],
        "title": "云锦",
        "id": "043c344a-3fd3-44e0-9bfb-db6d0a4bb687"
    },
    {
        "author": "赵蕃",
        "paragraphs": [
            "鸟雀知既夕，相逢如择栖。",
            "嗟余独何者，失侣自东西。"
        ],
        "title": "感归鸟",
        "id": "c28c6cc5-fe31-4f81-abda-27cbbdb6349f"
    },
    {
        "author": "赵蕃",
        "paragraphs": [
            "如抑又成扬，既考亦或鼓。",
            "始信石能言，无疑铃解语。"
        ],
        "title": "水乐",
        "id": "6f370f16-efe8-4edb-adf6-ff25713f0aac"
    },
    {
        "author": "赵蕃",
        "paragraphs": [
            "松竹青原刹，香灯七祖签。",
            "穷通非所问，风雨暂成淹。"
        ],
        "title": "雨游青原山二首  其一",
        "id": "d639d940-af69-424d-adf7-9a8b4162eaed"
    },
    {
        "author": "赵蕃",
        "paragraphs": [
            "要作山中宿，怅无林下期。",
            "摩挲鲁公字，咀嚼豫章诗。"
        ],
        "title": "雨游青原山二首  其二",
        "id": "962c0948-fb95-434b-a598-1ba5a1f64b82"
    },
    {
        "author": "赵蕃",
        "paragraphs": [
            "风潮涌琉璃，露朵纷锦绣。",
            "景物故不贫，诗篇况能富。"
        ],
        "title": "登亦好亭",
        "id": "9e09e640-1403-42d8-aa00-77294394b366"
    },
    {
        "author": "赵蕃",
        "paragraphs": [
            "名士每名泉，一瓢宁取贤。",
            "道行期及物，为涧定为川。"
        ],
        "title": "冽泉",
        "id": "52f4c87c-eb33-42fb-8c74-f4599d4075c4"
    },
    {
        "author": "赵蕃",
        "paragraphs": [
            "畦资搰搰功，爨藉丁丁力。",
            "但取茅盖头，不嗟家立壁。"
        ],
        "title": "寒栖馆",
        "id": "08344dcc-9863-47ca-b1b9-51580d0ed724"
    },
    {
        "author": "赵蕃",
        "paragraphs": [
            "一寸葆萌茁，琅玕千尺姿。",
            "园翁不知爱，采掘竞刀锥。"
        ],
        "title": "感鬻笋者",
        "id": "144e2796-28b4-412d-8c8c-77e11bea7a29"
    },
    {
        "author": "赵蕃",
        "paragraphs": [
            "掘我窗前笋，与君充煮煨。",
            "槎牙勿多弃，聊用敌崔嵬。"
        ],
        "title": "送笋与胡仲威",
        "id": "53ff8d7b-b070-4fc1-bef1-33e344f75887"
    },
    {
        "author": "赵蕃",
        "paragraphs": [
            "晋士祖虚无，宁殊卜筮书。",
            "公今编几绝，加我问何如。"
        ],
        "title": "玩易斋",
        "id": "6fdf0cec-018c-4546-95be-d6ae3dfc8a5c"
    },
    {
        "author": "赵蕃",
        "paragraphs": [
            "岁月不可玩，变迁何所无。",
            "青衫今白发，泉谷乃官途。"
        ],
        "title": "石井有感",
        "id": "28b8bdaf-2624-47ff-ac44-9df767932e29"
    },
    {
        "author": "赵蕃",
        "paragraphs": [
            "我无巖壑姿，空有山林想。",
            "看君落笔时，形滞心已往。"
        ],
        "title": "观吴兴俞君新之作画于瑞竹俞君索诗漫兴四绝句  其一",
        "id": "797870ea-54d8-42cd-9780-5379c6f57217"
    },
    {
        "author": "赵蕃",
        "paragraphs": [
            "平生苕霅舟，略计忘几历。",
            "诗里不能收，付君医画癖。"
        ],
        "title": "观吴兴俞君新之作画于瑞竹俞君索诗漫兴四绝句  其二",
        "id": "5d7b07aa-037b-4e0b-b1fa-ddc475abdb4d"
    },
    {
        "author": "赵蕃",
        "paragraphs": [
            "作画与作诗，妙处元同科。",
            "苟无自得处，当复奈渠何。"
        ],
        "title": "观吴兴俞君新之作画于瑞竹俞君索诗漫兴四绝句  其三",
        "id": "77f63f39-9f9b-41a3-9891-29721956cf76"
    },
    {
        "author": "赵蕃",
        "paragraphs": [
            "烦君索我诗，我诗老不支。",
            "因君为作气，竟亦不能奇。"
        ],
        "title": "观吴兴俞君新之作画于瑞竹俞君索诗漫兴四绝句  其四",
        "id": "09b5a8ca-941d-4bf0-9b1a-cb78d3685430"
    },
    {
        "author": "赵蕃",
        "paragraphs": [
            "竹不媿老可，人今无老坡。",
            "聊将一巵酒，相与酹苹波。"
        ],
        "title": "题刘叔骥所画竹",
        "id": "0ce98507-750e-4f21-a541-28dad588612f"
    },
    {
        "author": "赵蕃",
        "paragraphs": [
            "兄昔守清江，弟亦官白下。",
            "檄书几经过，铃合奉闲暇。"
        ],
        "title": "呈宜之兄八首  其一",
        "id": "996c57e7-aaef-4a9b-b2db-3fa9979c7603"
    },
    {
        "author": "赵蕃",
        "paragraphs": [
            "别来才一书，似若向兄疎。",
            "逢人问江右，说兄不敢虚。"
        ],
        "title": "呈宜之兄八首  其二",
        "id": "9c49afdb-4dfa-4213-abea-c18441539738"
    },
    {
        "author": "赵蕃",
        "paragraphs": [
            "兄今得太末，去弟不数驿。",
            "弟官蛮夷中，何啻限南北。"
        ],
        "title": "呈宜之兄八首  其三",
        "id": "e20e2b5d-84a4-4a41-a74e-fc0772b9d6dc"
    },
    {
        "author": "赵蕃",
        "paragraphs": [
            "回舟德清县，期以一会面。",
            "去去不可留，岁尽多冰霰。"
        ],
        "title": "呈宜之兄八首  其四",
        "id": "2c20c67d-bcf5-4554-9ad6-a5053da4dbd1"
    },
    {
        "author": "赵蕃",
        "paragraphs": [
            "雪抵东野县，晴值安丰车。",
            "坐定取谈兄，示以咫尺书。"
        ],
        "title": "呈宜之兄八首  其五",
        "id": "11f6f1df-2df7-4286-bff8-0aef304c4606"
    },
    {
        "author": "赵蕃",
        "paragraphs": [
            "书中道何似，诗有林霏寄。",
            "怪其句律工，定自工夫至。"
        ],
        "title": "呈宜之兄八首  其六",
        "id": "0690a298-6e7d-4f8d-8788-97384a16e21c"
    },
    {
        "author": "赵蕃",
        "paragraphs": [
            "弟诗吴江枫，未秋先陨风。",
            "骚人或取咏，零落鸥鸟同。"
        ],
        "title": "呈宜之兄八首  其七",
        "id": "3057674e-6d9f-4118-8ca4-0104512260ef"
    },
    {
        "author": "赵蕃",
        "paragraphs": [
            "兄诗楚山竹，岁晚色愈绿。",
            "譬彼朝阳桐，当令凤栖宿。"
        ],
        "title": "呈宜之兄八首  其八",
        "id": "bb4ee0c8-48ec-4843-8ca8-a94644b58e9c"
    },
    {
        "author": "赵蕃",
        "paragraphs": [
            "辞少不尽意，辞多还尽纸。",
            "纸尽意无穷，相思似流水。"
        ],
        "title": "闺怨四首  其一",
        "id": "d15891a4-1d06-435b-9f54-9876688fddc2"
    },
    {
        "author": "赵蕃",
        "paragraphs": [
            "红芳不可待，绿荫忽已成。",
            "妾貌愧花好，郎姿如柳明。"
        ],
        "title": "闺怨四首  其二",
        "id": "82fcb99d-6d0f-4414-a082-796b767813c7"
    },
    {
        "author": "赵蕃",
        "paragraphs": [
            "拟凭魂梦寻，苦恨山川远。",
            "山川远不愁，风吹梦魂断。"
        ],
        "title": "闺怨四首  其三",
        "id": "15892268-eda8-4081-a0a8-b16068f7132c"
    },
    {
        "author": "赵蕃",
        "paragraphs": [
            "风前挥珠珰，吹落春江去。",
            "日夜只东流，何时复西溯。"
        ],
        "title": "闺怨四首  其四",
        "id": "198738c5-2af3-4d1f-ae91-d15e0c03bc26"
    },
    {
        "author": "赵蕃",
        "paragraphs": [
            "粲粲初投米，飘飘旋落花。",
            "巷深迷吠犬，林合误归鸦。"
        ],
        "title": "连雪不已复作绝句咏之及六而止殆未免不愁冻杀之诮也  其一",
        "id": "5bb7c4ee-f887-47c6-8c3d-7457e04bea2b"
    },
    {
        "author": "赵蕃",
        "paragraphs": [
            "对岸初封屋，临流已蔽汀。",
            "长江停衮衮，去鸟失冥冥。"
        ],
        "tags": [
            "长江"
        ],
        "title": "连雪不已复作绝句咏之及六而止殆未免不愁冻杀之诮也  其二",
        "id": "fadf2d59-d621-4b74-8197-76999d1897ef"
    },
    {
        "author": "赵蕃",
        "paragraphs": [
            "勿谓虚明质，能成积厌威。",
            "由轻终及重，至著本从微。"
        ],
        "title": "连雪不已复作绝句咏之及六而止殆未免不愁冻杀之诮也  其三",
        "id": "8c29f51c-5988-4f29-a03c-7b9db3929c05"
    },
    {
        "author": "赵蕃",
        "paragraphs": [
            "不假丹青手，居成水墨图。",
            "莫嗟玄尚白，靡叹粪难污。"
        ],
        "title": "连雪不已复作绝句咏之及六而止殆未免不愁冻杀之诮也  其四",
        "id": "c8df28c4-7c70-4f41-87f0-a6b0a97bf7c8"
    },
    {
        "author": "赵蕃",
        "paragraphs": [
            "往记严陵岸，乔林挂乱丝。",
            "还思溧阳路，小艇触轻澌。"
        ],
        "title": "连雪不已复作绝句咏之及六而止殆未免不愁冻杀之诮也  其五",
        "id": "440787af-8bb8-4d09-b0ff-475638a69cda"
    },
    {
        "author": "赵蕃",
        "paragraphs": [
            "背荫常先积，当明竟早消。",
            "草衰犹秀色，柳悴亦长条。"
        ],
        "title": "连雪不已复作绝句咏之及六而止殆未免不愁冻杀之诮也  其六",
        "id": "17bbef71-e25b-45a1-95ef-b84646086bd2"
    },
    {
        "author": "赵蕃",
        "paragraphs": [
            "朝从前山看，莫与后岭对。",
            "晓雾或纷纷，晚烟增紫翠。"
        ],
        "title": "晚对",
        "id": "82a9b644-fa5c-48e2-831c-da3c5104a1ef"
    },
    {
        "author": "赵蕃",
        "paragraphs": [
            "社公能作雨，社子复成晴。",
            "日薄风仍薄，花明柳亦明。"
        ],
        "title": "仲春杂书二首  其一",
        "id": "e5789f11-c879-47eb-925e-98dceb4d6fbb"
    },
    {
        "author": "赵蕃",
        "paragraphs": [
            "二月倏已尽，一春余几多。",
            "不知花过矣，谁问病如何。"
        ],
        "title": "仲春杂书二首  其二",
        "id": "23d195a4-8834-4621-9880-831132da3455"
    },
    {
        "author": "赵蕃",
        "paragraphs": [
            "春晚苦多风，花残不见红。",
            "问花宁自觉，愁杀白头翁。"
        ],
        "title": "晚书二首  其一",
        "id": "81b59414-6852-48a6-afb3-6f4672555dd2"
    },
    {
        "author": "赵蕃",
        "paragraphs": [
            "何处黄鹂语，玲珑芳树间。",
            "可怜求友意，飞去又飞还。"
        ],
        "title": "晚书二首  其二",
        "id": "9c64a192-8597-46a9-b8a9-dcd97f5ad3f6"
    },
    {
        "author": "赵蕃",
        "paragraphs": [
            "凿开何自来，名得因形似。",
            "似欲使先生，因兹号居士。"
        ],
        "title": "磬湖",
        "id": "f23799fe-0f13-4884-b4de-b3632fee0f6f"
    },
    {
        "author": "赵蕃",
        "paragraphs": [
            "虽为林园居，不忘江湖趣。",
            "更著小舟横，无惊野禽聚。"
        ],
        "title": "芦苇林",
        "id": "85db6efa-f2f5-4ddc-933a-d9a22dbea96a"
    },
    {
        "author": "赵蕃",
        "paragraphs": [
            "池草似争长，木阴如合围。",
            "不惟催我去，政欲饯春归。"
        ],
        "title": "题邢园壁",
        "id": "f88cd7ec-ccf6-488b-9ef8-10b51f7181fc"
    },
    {
        "author": "赵蕃",
        "paragraphs": [
            "藻荇参遮面，菰蒲耸立隅。",
            "飞来双野鸭，几幅画成图。"
        ],
        "title": "方池",
        "id": "be765d29-33e0-4cd1-8c7a-4bce61088c16"
    },
    {
        "author": "赵蕃",
        "paragraphs": [
            "斗坡能曲折，乱石故峥嵘。",
            "篁竹几成蔽，幽兰何处生。"
        ],
        "title": "幽兰坡",
        "id": "5ee5c167-8d4c-4155-a32f-69774019b92f"
    },
    {
        "author": "赵蕃",
        "paragraphs": [
            "菊落渊明手，爱人仍及乌。",
            "荷花定好友，周子亦陶徒。"
        ],
        "title": "题君子亭",
        "id": "ff6a9971-16b9-4330-90e7-788add4be62b"
    },
    {
        "author": "赵蕃",
        "paragraphs": [
            "箨脱始犹青，粉滋旋变紫。",
            "斩伐不须加，森然自堪倚。"
        ],
        "title": "紫君林",
        "id": "cc54edff-1393-47d8-aa84-71eccb4f3c88"
    },
    {
        "author": "赵蕃",
        "paragraphs": [
            "北风故应阴，南风还当晴。",
            "占风更占雨，巢穴寄吾生。"
        ],
        "title": "北风",
        "id": "4025fa0a-e395-4d63-8c6c-8de9a8f3fa74"
    },
    {
        "author": "赵蕃",
        "paragraphs": [
            "日出复日入，寝饭但默默。",
            "堪哀笼中鸟，欲去飞不得。"
        ],
        "title": "日入",
        "id": "4d63e074-d23c-45dc-ba0d-3d7df03464ab"
    },
    {
        "author": "赵蕃",
        "paragraphs": [
            "覆之茅三重，树以不加斲。",
            "野息若规模，规模如是作。"
        ],
        "title": "野息",
        "id": "5401dbaf-86ae-4426-94c8-d763cffab8c2"
    },
    {
        "author": "赵蕃",
        "paragraphs": [
            "祇看金屋贮，便有长门弃。",
            "始盛终当衰，人情亦天意。"
        ],
        "title": "长门怨",
        "id": "3b9f5bba-1500-4f5d-9a3f-089d99b1cb3d"
    },
    {
        "author": "赵蕃",
        "paragraphs": [
            "尝评节物佳，无出九日上。",
            "岂独为黄花，端由有元亮。"
        ],
        "title": "九日",
        "id": "166d23ff-e7cc-4357-b7c5-28af539034da"
    },
    {
        "author": "赵蕃",
        "paragraphs": [
            "杯珓吉难同，开船得转风。",
            "无云仗神道，人厄匪天穷。"
        ],
        "title": "过湖",
        "id": "e1a44a8b-4cc6-4377-b2ab-1e6aa45076c7"
    },
    {
        "author": "赵蕃",
        "paragraphs": [
            "公为浙东行，曾憩桐江碧。",
            "汉节世闻风，羊裘人尽识。"
        ],
        "title": "钓矶  其一",
        "id": "260da7fb-f002-4e38-bcd1-1643c8541f86"
    },
    {
        "author": "赵蕃",
        "paragraphs": [
            "乐是烟波好，宁须竿线劳。",
            "功高殊钓渭，意适似游濠。"
        ],
        "title": "钓矶  其二",
        "id": "1c3206ae-1124-4b23-8335-ae5e7cf1182a"
    },
    {
        "author": "赵蕃",
        "paragraphs": [
            "已绝朱林渡，还瞻白塔擎。",
            "欲从微径陟，复命小舟横。"
        ],
        "title": "到江口寺",
        "id": "483c9123-2bbf-4f5c-a9fa-de1bfc45f39a"
    },
    {
        "author": "赵蕃",
        "paragraphs": [
            "梦寐南山久，今朝始一来。",
            "主人虽不在，亦许步崔嵬。"
        ],
        "title": "过祝氏南山",
        "id": "d47d98cd-6c13-4da9-b52b-b9d2a81eb726"
    },
    {
        "author": "赵蕃",
        "paragraphs": [
            "虽云居异方，政自生同宇。",
            "不但撷园蔬，仍须催酿黍。"
        ],
        "title": "止宿寮",
        "id": "bcf23687-8441-4b11-846a-81af26a75516"
    },
    {
        "author": "赵蕃",
        "paragraphs": [
            "韩悲沮洳居，贾叹寻常渎。",
            "何似老庄周，逍遥一篇足。"
        ],
        "title": "濠乐",
        "id": "cebd1f47-c0d5-4861-8150-b4b2c116c29f"
    },
    {
        "author": "赵蕃",
        "paragraphs": [
            "尝哦坡老诗，未识柯山坞。",
            "想像亦好园，规摹自渠取。"
        ],
        "title": "海棠坞",
        "id": "1be0cab3-6f61-4c08-9194-680263deb2d4"
    },
    {
        "author": "赵蕃",
        "paragraphs": [
            "溪已曲更曲，坞仍深更深。",
            "端居与奚自，出处各何心。"
        ],
        "title": "石门坞",
        "id": "95348065-dcab-48f4-8e92-63765f919a06"
    },
    {
        "author": "赵蕃",
        "paragraphs": [
            "亭能招南山，径亦栽黄菊。",
            "我乃愿师陶，过公期托宿。"
        ],
        "title": "悠然亭",
        "id": "54b34a37-de47-4554-8385-00a26151ef70"
    },
    {
        "author": "赵蕃",
        "paragraphs": [
            "昔人评画图，咫尺论万里。",
            "公家一拳石，意趣端如此。"
        ],
        "title": "小山",
        "id": "8e867658-5700-498a-a6e6-b2efb84c2b3a"
    },
    {
        "author": "赵蕃",
        "paragraphs": [
            "惊蛰已数日，闻蛙初此时。",
            "能知喜风月，不必问官私。"
        ],
        "title": "闻蛙",
        "id": "6e3354e8-54e4-4502-b0b1-a36a40777467"
    },
    {
        "author": "赵蕃",
        "paragraphs": [
            "杨垂空寄恨，草碧会添愁。",
            "祇有花无数，春风醉不休。"
        ],
        "title": "花屿",
        "id": "f5e120ee-fa84-4ae5-80c0-e2348816e83d"
    },
    {
        "author": "赵蕃",
        "paragraphs": [
            "明月故在天，何自堕此水。",
            "倘匪骑鲸人，孰能相料理。"
        ],
        "title": "弄月亭",
        "id": "b0ae1147-a768-4bc3-881f-457979f9ea0e"
    },
    {
        "author": "赵蕃",
        "paragraphs": [
            "春花苦无阴，况与花俱秀。",
            "好在月明中，仰攀仍落嗅。"
        ],
        "title": "荼䕷洞",
        "id": "ed824401-5078-46cf-89e4-2ee82e731d75"
    },
    {
        "author": "赵蕃",
        "paragraphs": [
            "忆我山中竹，长身立崖谷。",
            "势重且抢头，谁欤摇蔌蔌。"
        ],
        "title": "雪中三忆三首  其一",
        "id": "3655f599-5f30-4ddc-8940-8e5b5e829f07"
    },
    {
        "author": "赵蕃",
        "paragraphs": [
            "忆我园中菜，栽迟科未敷。",
            "哀哉被摧压，端亦似人癯。"
        ],
        "title": "雪中三忆三首  其二",
        "id": "df7a0ec4-bd2f-4f25-b315-9b58329d0316"
    },
    {
        "author": "赵蕃",
        "paragraphs": [
            "忆我簷间梅，腊开余未破。",
            "未破想深扃，已开应槁堕。"
        ],
        "title": "雪中三忆三首  其三",
        "id": "de4b4733-e544-4c43-b1ab-91db7d965d7f"
    },
    {
        "author": "赵蕃",
        "paragraphs": [
            "一雪顿能晴，江山万里明。",
            "故胜茅屋底，空听滴簷声。"
        ],
        "title": "至日雪后简在伯二首  其一",
        "id": "1ff4515f-bb84-4135-9812-020d690d5dc2"
    },
    {
        "author": "赵蕃",
        "paragraphs": [
            "灰里拨阴何，思君欲就哦。",
            "还忧好时节，来搅或遭呵。"
        ],
        "title": "至日雪后简在伯二首  其二",
        "id": "67ba2cfe-0b61-46b6-883b-df0b1bf05ff4"
    },
    {
        "author": "赵蕃",
        "paragraphs": [
            "野驿人稀到，空庭草自生。",
            "霜清殊未觉，雨细更含晴。"
        ],
        "title": "长田舖二首  其一",
        "id": "e3687488-59ec-46a8-b57e-0a230e4c8af4"
    },
    {
        "author": "赵蕃",
        "paragraphs": [
            "晚日东西路，秋风长短亭。",
            "悲歌浑欲绝，衰泪不胜零。"
        ],
        "title": "长田舖二首  其二",
        "id": "51163674-8ecd-4485-8876-0525a22f3bad"
    },
    {
        "author": "赵蕃",
        "paragraphs": [
            "投鞍才近午，置榻已成曛。",
            "岂乏道旁店，恐逢梁上君。"
        ],
        "title": "宿竹瓦舖二首  其一",
        "id": "f78d2d23-9864-49f7-8596-9f66622333f9"
    },
    {
        "author": "赵蕃",
        "paragraphs": [
            "连根煮菜种，带叶𬋖生薪。",
            "琐琐无庸叹，区区媿此身。"
        ],
        "title": "宿竹瓦舖二首  其二",
        "id": "5e646ec0-8e19-42da-8eba-b7d19c312b94"
    },
    {
        "author": "赵蕃",
        "paragraphs": [
            "卷卷从何起，多因为晚风。",
            "飘飘久不下，还复反荒丛。"
        ],
        "title": "落叶",
        "id": "9415cb88-5415-45ce-a008-b6e0af095087"
    },
    {
        "author": "赵蕃",
        "paragraphs": [
            "阴能间其疎，竹可扶其弱。",
            "点缀自天然，讵须金孔雀。"
        ],
        "title": "花屏",
        "id": "abb1767f-67cb-4a8b-ad8c-805ccaea581f"
    },
    {
        "author": "赵蕃",
        "paragraphs": [
            "甘菊移时晚，少陵曾有诗。",
            "落英胡可待，已分阻长饥。"
        ],
        "title": "种菊",
        "id": "ae98d811-0afa-4127-ab93-e05763e929f7"
    },
    {
        "author": "赵蕃",
        "paragraphs": [
            "以我思君见，知君念我还。",
            "相逢劳苦外，迳问竹平安。"
        ],
        "title": "次韵审知寄赠",
        "id": "be2c1074-5301-4aa4-aaad-7bcaa9a5bdf5"
    },
    {
        "author": "赵蕃",
        "paragraphs": [
            "雨丝情脉脉，雨点泪浪浪。",
            "无处堪回首，如何不断肠。"
        ],
        "title": "微雨三首  其一",
        "id": "73c519e5-b0b1-4916-8f6a-3c5c9588658b"
    },
    {
        "author": "赵蕃",
        "paragraphs": [
            "大雨若盆倾，小雨如丝乱。",
            "盆覆几时收，丝长何日断。"
        ],
        "title": "微雨三首  其二",
        "id": "f036f762-2c61-492a-82f0-ec26810a5870"
    },
    {
        "author": "赵蕃",
        "paragraphs": [
            "云深不见山，雨密还遮树。",
            "相见说相思，相思说何处。"
        ],
        "title": "微雨三首  其三",
        "id": "8f9b0393-cf0a-4036-8c7a-820111e37afb"
    },
    {
        "author": "赵蕃",
        "paragraphs": [
            "小雨洗红叶，青山舒白云。",
            "秋风有奇处，我友得平分。"
        ],
        "title": "赤岸道中呈斯远",
        "id": "068bf11e-7c84-42a9-9818-c49b117a204e"
    },
    {
        "author": "赵蕃",
        "paragraphs": [
            "雨足新晴后，凉生静夜时。",
            "支筇谁得见，惟有鹭鸥知。"
        ],
        "title": "寄怀",
        "id": "5ff01138-0590-4653-80c0-34bfafeb5676"
    },
    {
        "author": "赵蕃",
        "paragraphs": [
            "人疲故思息，马倦亦成嘘。",
            "彼政嗟吾役，吾宁陋彼居。"
        ],
        "title": "途中杂题六首  其一",
        "id": "908e5bbc-4044-4926-8e6f-5ba411b9399e"
    },
    {
        "author": "赵蕃",
        "paragraphs": [
            "石有千年藓，崖悬百尺藤。",
            "祗疑云尚合，忽见日初升。"
        ],
        "title": "途中杂题六首  其二",
        "id": "35667674-0291-4062-9847-e22e5f983e3d"
    },
    {
        "author": "赵蕃",
        "paragraphs": [
            "山果秋皆实，山花晚更馨。",
            "鸟飞时暗落，风静或微听。"
        ],
        "title": "途中杂题六首  其三",
        "id": "87eb7a7a-f6ae-446f-bdcb-b7d039787b46"
    },
    {
        "author": "赵蕃",
        "paragraphs": [
            "下壑疑无地，高崖恐接天。",
            "端殊益州驭，敢尽祖生鞭。"
        ],
        "title": "途中杂题六首  其四",
        "id": "901c47fb-1b6e-4093-9310-aadf0ab7616c"
    },
    {
        "author": "赵蕃",
        "paragraphs": [
            "树合猿啼远，崖荒虎迹新。",
            "寻常惯居者，辛苦恐行人。"
        ],
        "title": "途中杂题六首  其五",
        "id": "511e9789-24dd-4532-81a7-c3566c9113a9"
    },
    {
        "author": "赵蕃",
        "paragraphs": [
            "异俗吁成怕，吾身行若何。",
            "略人仍负担，祭鬼更鸣锣。"
        ],
        "title": "途中杂题六首  其六",
        "id": "592c7831-6e90-4d28-88a1-08ca0a13a5b6"
    },
    {
        "author": "赵蕃",
        "paragraphs": [
            "今日青春立，今年白发多。",
            "酒杯欺我老，梅朵奈渠何。"
        ],
        "title": "立春日小饮",
        "id": "6ec437c8-cde7-4e78-a409-0686426b5a6a"
    },
    {
        "author": "赵蕃",
        "paragraphs": [
            "日上照万物，心明观一身。",
            "为光讵资火，在我不关人。"
        ],
        "title": "严从礼求先照轩诗",
        "id": "5766b9d4-d8e1-4463-9788-45de09149f91"
    },
    {
        "author": "赵蕃",
        "paragraphs": [
            "昔在龙门胜，祇今云谷居。",
            "吾州端不远，曷日从篮舆。"
        ],
        "title": "读朱先生云谷诗",
        "id": "14cd41ea-deb2-47e1-afcf-4970d02d8007"
    },
    {
        "author": "赵蕃",
        "paragraphs": [
            "枫赤芦花白，扁舟夜泊时。",
            "平生故人梦，细雨说相思。"
        ],
        "title": "寄审知",
        "id": "fffd6b28-2cbc-45d9-a6a6-f686be3f9ec6"
    },
    {
        "author": "赵蕃",
        "paragraphs": [
            "食肉既无相，良工徒苦心。",
            "吁嗟君类我，何处觅知音。"
        ],
        "title": "赠笔工",
        "id": "b14f4f0f-d350-4f72-ba27-f7d528bfd308"
    },
    {
        "author": "赵蕃",
        "paragraphs": [
            "穉梅非不佳，颜色终敷腴。",
            "惟此老不枯，故能清且臞。"
        ],
        "title": "老梅",
        "id": "0bbddd3d-5140-4e68-ac38-f635750f4d5a"
    },
    {
        "author": "赵蕃",
        "paragraphs": [
            "凌霄何自名，缘木与俱生。",
            "底事因蓬附，故为亦蔓荣。"
        ],
        "title": "篱落间见凌霄偶书",
        "id": "c42acdc8-00bc-4d09-b3b9-6feb70097830"
    },
    {
        "author": "赵蕃",
        "paragraphs": [
            "既知梧留凤，宁令凤在笯。",
            "胡为五色羽，散作一庭花。"
        ],
        "title": "金凤花",
        "id": "5fc8c1a1-c313-477e-b0d1-b281cb32978c"
    },
    {
        "author": "赵蕃",
        "paragraphs": [
            "殷勤语舟子，举棹莫怱怱。",
            "恐怕鸳鸯伴，飞息不得同。"
        ],
        "title": "口占三首  其一",
        "id": "0857229a-ee89-4d6f-9e30-783c1a083521"
    },
    {
        "author": "赵蕃",
        "paragraphs": [
            "鴈鴈呼其羣，饮宿不相放。",
            "春至且北归，秋来复南向。"
        ],
        "title": "口占三首  其二",
        "id": "f55b33b2-62de-4d83-84a2-da36872eab50"
    },
    {
        "author": "赵蕃",
        "paragraphs": [
            "溪头柳依依，溪畔草离离。",
            "草木本何与，行人自愁思。"
        ],
        "title": "口占三首  其三",
        "id": "1f5c43b8-e3fc-47c6-9f84-0ec64b086a2b"
    },
    {
        "author": "赵蕃",
        "paragraphs": [
            "东南固多贤，莫与永嘉匹。",
            "王郑已骑鲸，辈流公第一。"
        ],
        "title": "用一代不数人百年能几见为韵诗赋十章呈陈君举  其一",
        "id": "d39a2a6a-8181-4f5e-ad33-5f7b17a563d7"
    },
    {
        "author": "赵蕃",
        "paragraphs": [
            "公乎不为文，为必行于代。",
            "诵习孰其人，儿童兼老辈。"
        ],
        "title": "用一代不数人百年能几见为韵诗赋十章呈陈君举  其二",
        "id": "9c64ef02-e5e8-4d41-9474-d3c9fe87fbc8"
    },
    {
        "author": "赵蕃",
        "paragraphs": [
            "昔人颂诗书，论世犹尚友。",
            "生幸同斯时，识面可独不。"
        ],
        "title": "用一代不数人百年能几见为韵诗赋十章呈陈君举  其三",
        "id": "8806d6d4-7ac6-41e7-94bf-35d236365815"
    },
    {
        "author": "赵蕃",
        "paragraphs": [
            "人言会合难，会合端有数。",
            "公不绝槠洲，我政长沙住。"
        ],
        "title": "用一代不数人百年能几见为韵诗赋十章呈陈君举  其四",
        "id": "1a80bb59-03ad-470a-9b0c-9da50984a923"
    },
    {
        "author": "赵蕃",
        "paragraphs": [
            "云物瞻闽峤，风声望海滨。",
            "如何一年内，顿得见斯人。"
        ],
        "title": "用一代不数人百年能几见为韵诗赋十章呈陈君举  其五",
        "id": "635adcf9-3a5b-4f6c-975f-6520b21a8f9e"
    },
    {
        "author": "赵蕃",
        "paragraphs": [
            "贤愚之相悬，千万或什百。",
            "所以天地间，寥寥苦难索。"
        ],
        "title": "用一代不数人百年能几见为韵诗赋十章呈陈君举  其六",
        "id": "12079cd2-1cad-4cd6-bbae-0f4c5257257a"
    },
    {
        "author": "赵蕃",
        "paragraphs": [
            "山色仍前日，梅花又一年。",
            "休为招屈些，好泛渡湘船。"
        ],
        "title": "用一代不数人百年能几见为韵诗赋十章呈陈君举  其七",
        "id": "36dee950-6c49-45fb-a4f6-9e2f82f25982"
    },
    {
        "author": "赵蕃",
        "paragraphs": [
            "少小耽文字，初非哲匠能。",
            "空令为己学，老矣见何曾。"
        ],
        "title": "用一代不数人百年能几见为韵诗赋十章呈陈君举  其八",
        "id": "1b86c4a5-13e3-4ffe-84a0-bdd6b3d40633"
    },
    {
        "author": "赵蕃",
        "paragraphs": [
            "桂阳去衡阳，道里端能几。",
            "倘许钓竿投，春风叩葭苇。"
        ],
        "title": "用一代不数人百年能几见为韵诗赋十章呈陈君举  其九",
        "id": "c950d1d5-d1c6-4cf0-9439-c53a2e7d20df"
    },
    {
        "author": "赵蕃",
        "paragraphs": [
            "流传昔多闻，邂逅今既见。",
            "顾我何足收，期公示深眷。"
        ],
        "title": "用一代不数人百年能几见为韵诗赋十章呈陈君举  其一○",
        "id": "ef90acc8-0475-4cf3-b080-2fefbed89047"
    },
    {
        "author": "赵蕃",
        "paragraphs": [
            "水汎将晴雾，山行欲雨云。",
            "鸥翻随渚见，鸡近隔林闻。"
        ],
        "title": "田家即事八首  其一",
        "id": "76820b84-2c0b-4f02-a366-da791f191992"
    },
    {
        "author": "赵蕃",
        "paragraphs": [
            "十载溪山梦，一川桃李花。",
            "春深犹是客，几日定还家。"
        ],
        "title": "田家即事八首  其二",
        "id": "45073650-95d2-48d4-b963-2d7a5ed52061"
    },
    {
        "author": "赵蕃",
        "paragraphs": [
            "社鼓村村急，春流岸岸高。",
            "双分待鱼鹭，红认隔溪桃。"
        ],
        "title": "田家即事八首  其三",
        "id": "772cf359-33d6-4fe9-b896-44ca6a8360fe"
    },
    {
        "author": "赵蕃",
        "paragraphs": [
            "波静童闲笛，舟横翁卖鱼。",
            "村村皆乐业，处处尽安居。"
        ],
        "title": "田家即事八首  其四",
        "id": "2fc08d31-c267-4787-91ba-0c829d8a8646"
    },
    {
        "author": "赵蕃",
        "paragraphs": [
            "行役渠怜我，生涯我羨渠。",
            "太平今有象，随寓即吾庐。"
        ],
        "title": "田家即事八首  其五",
        "id": "b47a2a46-cf44-4314-9d3c-6f5488e637a7"
    },
    {
        "author": "赵蕃",
        "paragraphs": [
            "老屋愁风破，空林过雨干。",
            "飘零黄叶满，寂寞野香残。"
        ],
        "title": "田家即事八首  其六",
        "id": "e2b7c3c0-5b7e-47f7-ad76-a719d65cda67"
    },
    {
        "author": "赵蕃",
        "paragraphs": [
            "下田已鸥没，上田更龟坼。",
            "欲知雨未已，看取云泼墨。"
        ],
        "title": "田家即事八首  其七",
        "id": "bdb73b2d-e113-4710-8d2e-f8437b271c2a"
    },
    {
        "author": "赵蕃",
        "paragraphs": [
            "田夫荷锸去，乘水护田缺。",
            "田妇贳酒归，相与慰勤力。"
        ],
        "title": "田家即事八首  其八",
        "id": "f2c35770-cb91-4a60-9d2d-29d46e9f9900"
    },
    {
        "author": "赵蕃",
        "paragraphs": [
            "打粥泛邵州餠，候汤点上封茶。",
            "软语方炉活火，清游断岸飞花。"
        ],
        "title": "海监院惠二物戏答",
        "id": "98d121b3-3d85-41d3-bc3a-256f9573c40c"
    },
    {
        "author": "赵蕃",
        "paragraphs": [
            "不待苍然暮色，可应万里须论。",
            "要悟须弥芥纳，莫参云梦胸吞。"
        ],
        "title": "远意",
        "id": "f87b0ee8-54d7-4ad3-b380-f97989067667"
    },
    {
        "author": "赵蕃",
        "paragraphs": [
            "白也江南逐客，少陵因梦成诗。",
            "我亦移官衡岳，惊乌未有安枝。"
        ],
        "title": "次韵斯远见梦有作六言二首  其一",
        "id": "c002016b-bf08-4b7e-b5c9-4160ba3f018b"
    },
    {
        "author": "赵蕃",
        "paragraphs": [
            "几欲罢官归去，未应形役能拘。",
            "矗矗奇峰晚对，岂如云谷同趋。"
        ],
        "title": "次韵斯远见梦有作六言二首  其二",
        "id": "5cdf97f2-a8ac-42b7-9c6d-e219440d8868"
    },
    {
        "author": "赵蕃",
        "paragraphs": [
            "绝叹园林枯槁，顿惊溪谷精神。",
            "两鬓我终如雪，数花渠可回春。"
        ],
        "title": "戏作梅花六言未就而得兰一盆并颂之三首  其一",
        "id": "0a777692-4752-42a3-8c38-648731567566"
    },
    {
        "author": "赵蕃",
        "paragraphs": [
            "死欲千秋万岁，生须四海九州。",
            "人里封胡羯末，诗中沈谢曹刘。"
        ],
        "title": "戏作梅花六言未就而得兰一盆并颂之三首  其二",
        "id": "589a1ae6-9f87-4f3c-a6fd-c70f9bcb2f4e"
    },
    {
        "author": "赵蕃",
        "paragraphs": [
            "梅句商量未稳，兰诗拥并人来。",
            "试问关山细雨，何如茅屋苍苔。"
        ],
        "title": "戏作梅花六言未就而得兰一盆并颂之三首  其三",
        "id": "41fba7f0-6ecf-44b2-932b-807357d79aec"
    },
    {
        "author": "赵蕃",
        "paragraphs": [
            "昔日道林岳麓，每逢图画诗篇。",
            "今日羸骖东首，却成惨澹云烟。"
        ],
        "title": "发潭州后作",
        "id": "1b85f38b-d9ae-41f0-9e72-a78f774a826d"
    },
    {
        "author": "赵蕃",
        "paragraphs": [
            "游丝落花春尽，绿叶青阴夏来。",
            "雨润苔钱更积，风清竹户频开。"
        ],
        "title": "幽居即事八首  其一",
        "id": "20d2357f-a8cf-4646-ba33-6d63313abe58"
    },
    {
        "author": "赵蕃",
        "paragraphs": [
            "笋迸阶石欲落，树成窗影疑深。",
            "未能作有画句，聊且弄无絃琴。"
        ],
        "title": "幽居即事八首  其二",
        "id": "0b0c7298-76b0-4c03-9f5f-08e133367745"
    },
    {
        "author": "赵蕃",
        "paragraphs": [
            "枵腹搜诗甚苦，睡眼看山若无。",
            "得饱径成嘲弄，稍醒便欲追摹。"
        ],
        "title": "幽居即事八首  其三",
        "id": "30526c9f-81bc-43f9-b4b8-260d21f28041"
    },
    {
        "author": "赵蕃",
        "paragraphs": [
            "空山百族鸣禽，静听无非好音。",
            "何止胜俗人语，便可罢无絃琴。"
        ],
        "title": "幽居即事八首  其四",
        "id": "60b37641-ce2b-4ce6-8d57-3d780cfc2b6e"
    },
    {
        "author": "赵蕃",
        "paragraphs": [
            "月皎白发可数，冷风病骨难支。",
            "何许林中肉醉，谁家世上钱痴。"
        ],
        "title": "幽居即事八首  其五",
        "id": "f2df342b-efc6-47f0-b962-119cd5a3b82c"
    },
    {
        "author": "赵蕃",
        "paragraphs": [
            "世事不关幽事，睡魔可伏诗魔。",
            "隠几灰心南郭，无言示病维摩。"
        ],
        "title": "幽居即事八首  其六",
        "id": "a55c9862-a41a-4c76-869d-1770805e5bdf"
    },
    {
        "author": "赵蕃",
        "paragraphs": [
            "雨压藤架半倒，草荒支径新鉏。",
            "尚有诗翁入社，未妨俗子回车。"
        ],
        "title": "幽居即事八首  其七",
        "id": "557ff717-858f-435b-bacf-d5f57cdfc6d5"
    },
    {
        "author": "赵蕃",
        "paragraphs": [
            "及此风收雨止，坐看月缺云移。",
            "未办敲门赊酒，何妨觅纸题诗。"
        ],
        "title": "幽居即事八首  其八",
        "id": "9d80a165-4585-4bbf-bc77-3817f4ad8cfe"
    },
    {
        "author": "赵蕃",
        "paragraphs": [
            "旧谒南州高士，必过江夏无双。",
            "吊古已悲衰柳，怀人更隔长江。"
        ],
        "tags": [
            "长江"
        ],
        "title": "因书寄黄子耕六言三首  其一",
        "id": "d0d0abee-b448-4dc6-b982-32ce583b7a03"
    },
    {
        "author": "赵蕃",
        "paragraphs": [
            "忽有长沙使至，为传江右书来。",
            "茅屋于时已黑，青灯为尔频开。"
        ],
        "title": "因书寄黄子耕六言三首  其二",
        "id": "22e4ecfb-0ef9-48d6-b7ab-e1fa56764f0c"
    },
    {
        "author": "赵蕃",
        "paragraphs": [
            "自失孤山杯酒，两年相望梅花。",
            "交友平生几许，差池重复成嗟。"
        ],
        "title": "因书寄黄子耕六言三首  其三",
        "id": "9856b51d-361e-4030-a242-d86ce49421be"
    },
    {
        "author": "赵蕃",
        "paragraphs": [
            "缭绕竹青沙白，缘情政可生愁。",
            "寂寞鴈秋猿冷，未妨相与成游。"
        ],
        "title": "蕃丙午冬分宜见公度簿公尊兄已而邂逅于宜春蒙以蕃与徐斯远志别六言之韵作诗为赠久未和答今日东归乃克赋之四首  其一",
        "id": "2606ca4c-114c-4f10-869b-7ff3457928d2"
    },
    {
        "author": "赵蕃",
        "paragraphs": [
            "往别政当冬仲，今来再阅新凉。",
            "簿事知君不短，啸归叹我何长。"
        ],
        "title": "蕃丙午冬分宜见公度簿公尊兄已而邂逅于宜春蒙以蕃与徐斯远志别六言之韵作诗为赠久未和答今日东归乃克赋之四首  其二",
        "id": "ab9a5e8f-22f0-41f4-a9b1-88c99dc3f39a"
    },
    {
        "author": "赵蕃",
        "paragraphs": [
            "近事真堪深骇，欲言未可轻论。",
            "唤起庄周蝶梦，多由杜宇啼魂。"
        ],
        "title": "蕃丙午冬分宜见公度簿公尊兄已而邂逅于宜春蒙以蕃与徐斯远志别六言之韵作诗为赠久未和答今日东归乃克赋之四首  其三",
        "id": "d964af0c-18e7-4470-80e7-69e2e2d82c9e"
    },
    {
        "author": "赵蕃",
        "paragraphs": [
            "捷径虽云可去，故人有约难休。",
            "往矣百书一面，豁然一日三秋。"
        ],
        "title": "蕃丙午冬分宜见公度簿公尊兄已而邂逅于宜春蒙以蕃与徐斯远志别六言之韵作诗为赠久未和答今日东归乃克赋之四首  其四",
        "id": "4151775f-af16-4a67-855d-ca85d4a11f28"
    },
    {
        "author": "赵蕃",
        "paragraphs": [
            "少年意与春竞，老去全将病供。",
            "鹊噪芳阴树树，蝶飞幽梦重重。"
        ],
        "title": "三月十一日",
        "id": "c7efa9ac-7ef1-46a7-9943-837357b6441c"
    },
    {
        "author": "赵蕃",
        "paragraphs": [
            "苦节虽非中道，清风要激贪夫。",
            "寂寞掩关高卧，纷纷顿辔长途。"
        ],
        "title": "赠别周文显三首  其一",
        "id": "697b6489-4a2d-444c-a31b-0732d0a44c74"
    },
    {
        "author": "赵蕃",
        "paragraphs": [
            "有别动五六载，相过才一二朝。",
            "白首我方糟曲，素风君欠箪瓢。"
        ],
        "title": "赠别周文显三首  其二",
        "id": "d949be19-5059-4944-98ea-ef1a61165fae"
    },
    {
        "author": "赵蕃",
        "paragraphs": [
            "夏旱更忧秋旱，江南未卜湖南。",
            "兀兀相看蹇步，萧萧重跨羸骖。"
        ],
        "title": "赠别周文显三首  其三",
        "id": "b7c7d134-3e21-423b-bd5d-446a9ab681fa"
    },
    {
        "author": "赵蕃",
        "paragraphs": [
            "下水檝轻如鹜，溯流帆敏于鸿。",
            "人心愿祷欲遂，天意若将无同。"
        ],
        "title": "龙游道中三首  其一",
        "id": "75fcaa58-1539-4d98-96ca-78c690c14653"
    },
    {
        "author": "赵蕃",
        "paragraphs": [
            "山连远近惨澹，水合东西渺弥。",
            "旧说诗中有画，今成画里寻诗。"
        ],
        "title": "龙游道中三首  其二",
        "id": "760822e3-f00d-4885-bdfe-ee7db361833e"
    },
    {
        "author": "赵蕃",
        "paragraphs": [
            "晴山阴雪犹在，西下东风苦高。",
            "眼贪白鸟孤没，耳怕哀猿数号。"
        ],
        "title": "龙游道中三首  其三",
        "id": "35790f72-9b9d-4d56-9bdc-0c9442951f3b"
    },
    {
        "author": "赵蕃",
        "paragraphs": [
            "忆过万安连郭，家家碧树团栾。",
            "想见如今霜后，摘来可口甘酸。"
        ],
        "title": "从莫万安觅柑子并以玉山沙药合寄之六言三首  其一",
        "id": "097fdd9c-5e35-4ec0-ab07-b28f2bf98e8c"
    },
    {
        "author": "赵蕃",
        "paragraphs": [
            "我识令君人物，传柑合侍清都。",
            "寂寞当思林下，有时病渴犹须。"
        ],
        "title": "从莫万安觅柑子并以玉山沙药合寄之六言三首  其二",
        "id": "47e94c82-992a-4a46-b51b-b55e3f07f774"
    },
    {
        "author": "赵蕃",
        "paragraphs": [
            "世态多随燥湿，物情大费隄防。",
            "遗以药筒如截，取其勿败甘香。"
        ],
        "title": "从莫万安觅柑子并以玉山沙药合寄之六言三首  其三",
        "id": "4837e659-db62-487b-99b5-6401a3800440"
    },
    {
        "author": "赵蕃",
        "paragraphs": [
            "庭空不张爵罗，林静可窥鸟窠。",
            "髯曾暇能过我，诵诗口若悬河。"
        ],
        "title": "曾耆英见过题赠六言四首  其一",
        "id": "e5e498b3-fe17-48b3-b19a-bfa33d81fecf"
    },
    {
        "author": "赵蕃",
        "paragraphs": [
            "大谢文经长公，观妙有广之风。",
            "君今玄文白首，肯夸乡里儿童。"
        ],
        "title": "曾耆英见过题赠六言四首  其二",
        "id": "8f7f7173-1067-4911-bc14-04e103fd9ee6"
    },
    {
        "author": "赵蕃",
        "paragraphs": [
            "衣敝不羞狐貉，气华正在诗书。",
            "穷通故是有命，天也岂人力欤。"
        ],
        "title": "曾耆英见过题赠六言四首  其三",
        "id": "efa01b3c-e20a-47d8-bac8-ed1baae62dcf"
    },
    {
        "author": "赵蕃",
        "paragraphs": [
            "我敬大门名节，绝叹乃孙贱贫。",
            "故知风气犹在，不肯叩户随尘。"
        ],
        "title": "曾耆英见过题赠六言四首  其四",
        "id": "33b8ca0e-ff16-4f58-a075-fb81e0448cb3"
    },
    {
        "author": "赵蕃",
        "paragraphs": [
            "避暑真成畏病，逢秋便觉生愁。",
            "回首南山幽处，有怀数子同游。"
        ],
        "title": "次韵斯远别后见寄六言四首  其一",
        "id": "3a9abdbc-fbb1-4f78-b3bb-56d370f4984c"
    },
    {
        "author": "赵蕃",
        "paragraphs": [
            "旱势东南已病，秋风早晚室凉。",
            "蓝缕青衫可笑，萧条白发增长。"
        ],
        "title": "次韵斯远别后见寄六言四首  其二",
        "id": "41b86a15-53df-4c73-a1af-46bf21ee7d26"
    },
    {
        "author": "赵蕃",
        "paragraphs": [
            "学道了无得处，空云孟子鲁论。",
            "为文老益退步，怀哉赋鵩招魂。"
        ],
        "title": "次韵斯远别后见寄六言四首  其三",
        "id": "ccb052be-4a52-4016-b831-ef6c8dcc2ace"
    },
    {
        "author": "赵蕃",
        "paragraphs": [
            "子国有黄叔度，女子识韩伯休。",
            "晤对可忘长夏，分携况值新秋。"
        ],
        "title": "次韵斯远别后见寄六言四首  其四",
        "id": "5adf905c-350f-4271-967d-75fd4a44cf20"
    },
    {
        "author": "赵蕃",
        "paragraphs": [
            "欲语动怀抱恶，重吟生肝肾愁。",
            "平生几为此别，今年又作南游。"
        ],
        "title": "次韵斯远重别六言四首  其一",
        "id": "fac422c7-988b-4434-9f5b-810b7479912f"
    },
    {
        "author": "赵蕃",
        "paragraphs": [
            "微禄我嗟趋走，穷苦君厌荒凉。",
            "谋道与之谋食，未知何计为长。"
        ],
        "title": "次韵斯远重别六言四首  其二",
        "id": "d38beef6-0eb5-455b-b59c-907fad97b755"
    },
    {
        "author": "赵蕃",
        "paragraphs": [
            "不惮舆篮百里，要成对榻深论。",
            "论自衷怀易感，况因远别伤魂。"
        ],
        "title": "次韵斯远重别六言四首  其三",
        "id": "58608ada-9f83-4d63-89df-aeee9cf8dfef"
    },
    {
        "author": "赵蕃",
        "paragraphs": [
            "君才绝出辈流，语不惊人不休。",
            "莫叹阳春寡和，会逢知我春秋。"
        ],
        "title": "次韵斯远重别六言四首  其四",
        "id": "a09cd27d-8554-481b-8364-af3fe6f4145d"
    },
    {
        "author": "赵蕃",
        "paragraphs": [
            "陶潜必遗俗患，侯喜新有诗声。",
            "容我深藏蹇步，看君大展修程。"
        ],
        "title": "次韵蔡叔清六言二首  其一",
        "id": "50e3feed-4796-4716-a1f2-ac1c2e902379"
    },
    {
        "author": "赵蕃",
        "paragraphs": [
            "窗户初干宿雨，林园已报秋声。",
            "欲访残僧野寺，未妨水宿山程。"
        ],
        "title": "次韵蔡叔清六言二首  其二",
        "id": "16c3f1e7-c13a-4e54-9545-2b4e66652b2c"
    },
    {
        "author": "赵蕃",
        "paragraphs": [
            "西江亭上东风客，鸥鸟重来似亦驯。",
            "买得小舟连夜发，不知肯别定留人。"
        ],
        "title": "呈潘潭州十首  其一",
        "id": "8d417375-cc53-4afb-a19f-9f7d9dd4db1d"
    },
    {
        "author": "赵蕃",
        "paragraphs": [
            "江边石上白皑皑，远对难分李与梅。",
            "因是欲占春早晚，桃花一树有新开。"
        ],
        "title": "呈潘潭州十首  其二",
        "id": "9eaf0d14-4d58-44d7-97e6-33f3ea839527"
    },
    {
        "author": "赵蕃",
        "paragraphs": [
            "梅花初出炯如冰，未许余花似我能。",
            "太息天公不加意，放教风雨苦侵陵。"
        ],
        "title": "呈潘潭州十首  其三",
        "id": "6d48a437-6226-4ab2-acea-a88e64630761"
    },
    {
        "author": "赵蕃",
        "paragraphs": [
            "楚国固多兰与荃，长林野水若何边。",
            "樵夫政自不知贵，采卖何曾直一钱。"
        ],
        "title": "呈潘潭州十首  其四",
        "id": "0e5ae0b0-f1e1-4edb-be66-346f399123ae"
    },
    {
        "author": "赵蕃",
        "paragraphs": [
            "微官本欲救饥寒，欲逭啼号政尔难。",
            "不是贤侯任吾耻，未容陋巷乐瓢箪。"
        ],
        "title": "呈潘潭州十首  其五",
        "id": "c6bc62ba-eb69-4e5b-b13b-9e9e1899ce3f"
    },
    {
        "author": "赵蕃",
        "paragraphs": [
            "犯雪渠乘访戴舟，不逢安道便归休。",
            "我今一月春风里，纵复回舟匪浪游。"
        ],
        "title": "呈潘潭州十首  其六",
        "id": "bf462b62-3e46-49e0-9d15-79d56aad4be5"
    },
    {
        "author": "赵蕃",
        "paragraphs": [
            "昔者湘西借榻眠，自嗟老眼负青编。",
            "虽然旧识山中趣，绝爱松风泻百泉。"
        ],
        "title": "呈潘潭州十首  其七",
        "id": "f3b218b5-6a31-408b-935d-a0fac1ef63a6"
    },
    {
        "author": "赵蕃",
        "paragraphs": [
            "少陵已入严公幕，徐孺还为仲举宾。",
            "自愧无诗复非隠，况堪谋食更忧贫。"
        ],
        "title": "呈潘潭州十首  其八",
        "id": "cf8319d1-3535-491b-9182-23158b5826b1"
    },
    {
        "author": "赵蕃",
        "paragraphs": [
            "满城游女竞纷纷，柳岸桃蹊昼复曛。",
            "不道贫家有机杼，夜窗灯火尚加勤。"
        ],
        "title": "呈潘潭州十首  其九",
        "id": "09a0d51e-26d7-4db9-8cbc-bb6ac0ebf8b0"
    },
    {
        "author": "赵蕃",
        "paragraphs": [
            "臂膝真成具老形，每逢趋走叹伶仃。",
            "故园松菊幸亡恙，何日扶藜得屡经。"
        ],
        "title": "呈潘潭州十首  其一○",
        "id": "52b2db19-95d0-4c38-b07f-9d3e8f642072"
    },
    {
        "author": "赵蕃",
        "paragraphs": [
            "百个脩篁一树梅，蕙盆兰斛共相陪。",
            "客来不但繙书帖，兴至更能传酒杯。"
        ],
        "title": "呈愚卿昆仲二首  其一",
        "id": "018c99d1-b1c6-4f72-a746-5eba954f6d1b"
    },
    {
        "author": "赵蕃",
        "paragraphs": [
            "忆过君家梅半开，梅花未落我重来。",
            "寻常一饭履迹扫，独向君家不记回。"
        ],
        "title": "呈愚卿昆仲二首  其二",
        "id": "63ce2e63-6242-4946-b0ff-55a06371d202"
    },
    {
        "author": "赵蕃",
        "paragraphs": [
            "近郭梅开应已多，几思扶策奈慵何。",
            "兴来起觅墙阴树，点检无花除病柯。"
        ],
        "title": "呈明叔七首  其一",
        "id": "d72a2db3-8298-4b67-b4f8-41b28d800722"
    },
    {
        "author": "赵蕃",
        "paragraphs": [
            "今年梅愈去年多，我亦催行奈汝何。",
            "此树与君同所植，交情要保岁寒柯。"
        ],
        "title": "呈明叔七首  其二",
        "id": "6fe3bd7a-4881-46e2-a0dc-3bce09aad1cb"
    },
    {
        "author": "赵蕃",
        "paragraphs": [
            "屋角梅开才一枝，道人眼浄得先窥。",
            "寒厅政尔犹官舍，不似茅簷见汝时。"
        ],
        "title": "呈明叔七首  其三",
        "id": "4ebc994c-9743-4c5e-8899-37e8d726bfaa"
    },
    {
        "author": "赵蕃",
        "paragraphs": [
            "一枝自可不须多，少已难知多奈何。",
            "汉殿纷纷锵剑佩，桐江但有一渔蓑。"
        ],
        "title": "呈明叔七首  其四",
        "id": "55be6635-cf2a-41d0-b7a6-b25f849f72ce"
    },
    {
        "author": "赵蕃",
        "paragraphs": [
            "手种竹边梅一株，地幽终觉病而癯。",
            "不然我尔要相似，异日重看瘠解腴。"
        ],
        "title": "呈明叔七首  其五",
        "id": "3dd745bb-4e8a-48e8-85e3-d89a4f78f9ce"
    },
    {
        "author": "赵蕃",
        "paragraphs": [
            "岁寒谁觅此穷交，只有梅花发故梢。",
            "我坐多言得穷祟，不应于汝更轻嘲。"
        ],
        "title": "呈明叔七首  其六",
        "id": "e77a3819-44ee-41cd-a9fa-c5254e971807"
    },
    {
        "author": "赵蕃",
        "paragraphs": [
            "伯威虽拙诗故巧，我拙似渠诗欠工。",
            "竹溪想见梅花发，问讯穷冈今不穷。"
        ],
        "title": "呈明叔七首  其七",
        "id": "61bd0104-e247-4467-8934-4dbca10bce6c"
    },
    {
        "author": "赵蕃",
        "paragraphs": [
            "坊静行人昼成绝，柳吹黄叶落毵毵。",
            "知君不作官居看，陋巷旧谙人不堪。"
        ],
        "title": "呈子肃三首  其一",
        "id": "7260206b-711e-4cea-b657-20d972693906"
    },
    {
        "author": "赵蕃",
        "paragraphs": [
            "忆过君家黄堰居，春风杨柳政扶疎。",
            "人生离合自多感，邂逅更当摇落余。"
        ],
        "title": "呈子肃三首  其二",
        "id": "83562203-c309-4690-bf0c-1c5809ee3190"
    },
    {
        "author": "赵蕃",
        "paragraphs": [
            "牢落空房我挂包，忆君过我夜推敲。",
            "东南大半行将遍，应有新诗许借钞。"
        ],
        "title": "呈子肃三首  其三",
        "id": "13e4bf3a-62e5-4ff3-bd94-8c5f2ba27358"
    },
    {
        "author": "赵蕃",
        "paragraphs": [
            "清江郭内千竿竹，爱此浑如屋上乌。",
            "我亦山中富此物，若何奔走为饥驱。"
        ],
        "title": "呈杨谨仲二首  其一",
        "id": "dc8df04a-52db-429d-9648-923249877880"
    },
    {
        "author": "赵蕃",
        "paragraphs": [
            "南浦相逢使蜀船，为余高举送行篇。",
            "我行纵有荣枯异，可乏新诗处处传。"
        ],
        "title": "呈杨谨仲二首  其二",
        "id": "2d271434-3a04-4385-a30b-e8020f76a8f0"
    },
    {
        "author": "赵蕃",
        "paragraphs": [
            "行役将穷兴未穷，百篇酬唱与君同。",
            "人间此乐胡能再，何处江西更古融。"
        ],
        "title": "将至信州呈季承",
        "id": "d834a43b-6fbb-49dd-a4a7-b67648d22272"
    },
    {
        "author": "赵蕃",
        "paragraphs": [
            "炎蒸三伏有无中，十里荷花四面风。",
            "严濑苏门两奇侣，一尊共德使君公。"
        ],
        "title": "张帅置酒环波觞孙会之签判严造道主簿及蕃作绝句呈二君",
        "id": "e852f77b-f0ca-4f82-ba63-a063aa59693e"
    },
    {
        "author": "赵蕃",
        "paragraphs": [
            "儿时已见葆真诗，写诵抄藏不惮疲。",
            "白首始游衡岳寺，扶藜处处读苔碑。"
        ],
        "title": "呈折子明丈十首  其一",
        "id": "b03ce4b7-f657-4ce4-849b-77f0247ea8ef"
    },
    {
        "author": "赵蕃",
        "paragraphs": [
            "朝廷经略在中原，西北人才要讨论。",
            "节传曾闻付吾属，潇湘可俾卧林园。"
        ],
        "title": "呈折子明丈十首  其二",
        "id": "352968c9-8222-4116-8c51-dc1d5eb1b5ac"
    },
    {
        "author": "赵蕃",
        "paragraphs": [
            "故家人物几沈沦，公独风流似昔人。",
            "不但金声吐佳句，尚余玉立耸长身。"
        ],
        "title": "呈折子明丈十首  其三",
        "id": "c6a4faa9-8e9b-4977-aa6d-a62dbef74374"
    },
    {
        "author": "赵蕃",
        "paragraphs": [
            "不惟句律有家风，笔阵仍推大令工。",
            "兹道祗今殊寂寞，求公须向古人中。"
        ],
        "title": "呈折子明丈十首  其四",
        "id": "93570c59-61d1-45fd-824a-5f78449848bd"
    },
    {
        "author": "赵蕃",
        "paragraphs": [
            "曾门昔作广文官，先正曾同苜蓿盘。",
            "交道不惟当日见，遗风更俾后人看。"
        ],
        "title": "呈折子明丈十首  其五",
        "id": "d223e944-3ecf-40b6-bea7-642fd0351720"
    },
    {
        "author": "赵蕃",
        "paragraphs": [
            "相逢几说李端公，未报舒州谢表通。",
            "要识淮南佳绝地，灊山皖水莫之同。"
        ],
        "title": "呈折子明丈十首  其六",
        "id": "eda3024f-626f-475a-ae3e-1577d22b93b6"
    },
    {
        "author": "赵蕃",
        "paragraphs": [
            "旧有园林新近开，凿池培址遂成台。",
            "台颠纵有蒙笼处，不碍遥山次第来。"
        ],
        "title": "呈折子明丈十首  其七",
        "id": "14295b5e-85cb-4793-9752-c29463e51a70"
    },
    {
        "author": "赵蕃",
        "paragraphs": [
            "如闻欲印葆真诗，我亦犹多未见之。",
            "副本傥蒙轻乞与，真成暴富诧穷儿。"
        ],
        "title": "呈折子明丈十首  其八",
        "id": "92caa652-235a-4b32-a105-17fbdeba0751"
    },
    {
        "author": "赵蕃",
        "paragraphs": [
            "客舍潭州又一春，花时风雨困频频。",
            "欲知夏木扶疎处，好挂陶翁洒酒巾。"
        ],
        "title": "呈折子明丈十首  其九",
        "id": "6573959c-21a3-414b-a553-9a7301310380"
    },
    {
        "author": "赵蕃",
        "paragraphs": [
            "道山峻峙不容攀，咫尺今遭风引还。",
            "闻道公曾踞其上，莫憎官府久人间。"
        ],
        "title": "呈折子明丈十首  其一○",
        "id": "1754fc2b-e5c0-4769-8465-899cc7c26b88"
    },
    {
        "author": "赵蕃",
        "paragraphs": [
            "闻道石湖天下奇，城南未数阆州稀。",
            "江山胜处世或有，祗欠若人相发挥。"
        ],
        "title": "范参政自建康得资政宫祠六诗寄呈  其一",
        "id": "d9eb655f-f1ca-415b-85ee-1a80a1fed013"
    },
    {
        "author": "赵蕃",
        "paragraphs": [
            "细思不是乞身难，政为贫贤不放闲。",
            "奏疏比闻频叩阙，诏恩今见许还山。"
        ],
        "title": "范参政自建康得资政宫祠六诗寄呈  其二",
        "id": "e92b0b1c-5c94-4066-97cc-391659366b05"
    },
    {
        "author": "赵蕃",
        "paragraphs": [
            "出处如公亦甚都，不携西子不思鲈。",
            "三高异日当为四，不见方严与范俱。"
        ],
        "title": "范参政自建康得资政宫祠六诗寄呈  其三",
        "id": "68e2c72d-75f4-456e-b53c-8a6373c1e2dd"
    },
    {
        "author": "赵蕃",
        "paragraphs": [
            "一再将书托置邮，渺然殊未亦湛浮。",
            "平生愿识才能见，别去于今岁又周。"
        ],
        "title": "范参政自建康得资政宫祠六诗寄呈  其四",
        "id": "507a20a5-9c7c-43ab-aedf-7256cf17d6d0"
    },
    {
        "author": "赵蕃",
        "paragraphs": [
            "风月沧浪自逐臣，烟波甫里亦遗民。",
            "未闻官号大学士，辞逊雍容得退身。"
        ],
        "title": "范参政自建康得资政宫祠六诗寄呈  其五",
        "id": "772ba3a5-b155-43e0-a61b-b80254beb2fd"
    },
    {
        "author": "赵蕃",
        "paragraphs": [
            "我梦石湖堂上书，烟云鸥鸟不关渠。",
            "奥篇隠帙诚难了，辞愿一鸱开鏁鱼。"
        ],
        "title": "范参政自建康得资政宫祠六诗寄呈  其六",
        "id": "e9536a63-6e85-4d15-86e9-26038d1e64d5"
    },
    {
        "author": "赵蕃",
        "paragraphs": [
            "寒厅寂寞不知春，登眺招要藉所亲。",
            "始谓姑倾一杯酒，已焉颠倒白纶巾。"
        ],
        "title": "奉呈何叔信魏昭甫三首  其一",
        "id": "ecae8489-8405-40aa-bca8-622928412579"
    },
    {
        "author": "赵蕃",
        "paragraphs": [
            "梅花寂寞已飞仙，一夜春催杏欲然。",
            "老眼看花愁欲眩，却怜草色静芊芊。"
        ],
        "title": "奉呈何叔信魏昭甫三首  其二",
        "id": "654dcc87-9db3-42ae-aecc-5ab657b9a648"
    },
    {
        "author": "赵蕃",
        "paragraphs": [
            "春风大属野樱朱，树树相望绮不如。",
            "却忆山家篱堑畔，十分春日付谁渠。"
        ],
        "title": "奉呈何叔信魏昭甫三首  其三",
        "id": "72d1cce1-6591-436a-a12f-4190a925ee8e"
    },
    {
        "author": "赵蕃",
        "paragraphs": [
            "维舟畴昔见南昌，杯酒还能共宝坊。",
            "我自解君庾岭意，清朝使者得梁扬。"
        ],
        "title": "送前始兴谢令二首  其一",
        "id": "069e27d0-28f8-4f86-bdac-a8231ff63222"
    },
    {
        "author": "赵蕃",
        "paragraphs": [
            "江南梅事已吹残，想见岭南青作团。",
            "邂逅诗成肯相寄，憧憧驿使入长安。"
        ],
        "title": "送前始兴谢令二首  其二",
        "id": "1f34a62d-219d-4caf-ad58-d3f5c3137ae3"
    },
    {
        "author": "赵蕃",
        "paragraphs": [
            "遶屋扶疎孟夏时，东园政好坐题诗。",
            "水穷尽处山烧秃，叹我不知春已归。"
        ],
        "title": "怀东园寄赵令",
        "id": "89b11846-faaa-4f54-8259-ee70daf7a93a"
    },
    {
        "author": "赵蕃",
        "paragraphs": [
            "山寺方同祭祀斋，忽惊茧纸一诗开。",
            "从今傥使亲余论，愿戒譍门许数来。"
        ],
        "title": "次韵刘寺簿二首  其一",
        "id": "695e344d-c482-44bd-b861-7e7b02405f24"
    },
    {
        "author": "赵蕃",
        "paragraphs": [
            "草树扶疎书满斋，放窗灯火酒尊开。",
            "知公善诱盖前辈，不以见闻嗔去来。"
        ],
        "title": "次韵刘寺簿二首  其二",
        "id": "73dd4466-6bc3-4b2a-8c5d-56e7c1c7adf5"
    },
    {
        "author": "赵蕃",
        "paragraphs": [
            "西昌阀阅推曾氏，夫子家居仍旧溪。",
            "我政结亭临水际，君行谁与共攀跻。"
        ],
        "title": "送曾季永赴道州永明尉三首  其一",
        "id": "83805f20-4209-4b46-83cc-be432082812e"
    },
    {
        "author": "赵蕃",
        "paragraphs": [
            "去年洞贼惊郴道，闻说居民甚可悲。",
            "太守只今谁漫叟，舂陵示吏两篇诗。"
        ],
        "title": "送曾季永赴道州永明尉三首  其二",
        "id": "986147c3-6a8e-424a-b831-0f5ad97cbc8f"
    },
    {
        "author": "赵蕃",
        "paragraphs": [
            "忆昔曾闻谪道州，每于文字见曾游。",
            "白鹅寺近永明县，试觅记碑还在不。"
        ],
        "title": "送曾季永赴道州永明尉三首  其三",
        "id": "62859a00-c851-447c-9024-cdb0b7c078f5"
    },
    {
        "author": "赵蕃",
        "paragraphs": [
            "福星谁遣出虚危，帝念鄱人因数饥。",
            "试问公来若为政，皆言吏瘠与民肥。"
        ],
        "title": "投王饶州日勤四首  其一",
        "id": "ae0f22eb-924d-4aaa-8313-9373de16e22b"
    },
    {
        "author": "赵蕃",
        "paragraphs": [
            "我行三日鄱阳路，每向居民说岁年。",
            "荞麦吐花胜宿麦，山田小旱熟湖田。"
        ],
        "title": "投王饶州日勤四首  其二",
        "id": "5da15f0d-d6c4-4e0f-9147-51c49620a775"
    },
    {
        "author": "赵蕃",
        "paragraphs": [
            "为政悬知如治疾，岂求汤砭一时功。",
            "但今安养无遗策，肤革充盈由本丰。"
        ],
        "title": "投王饶州日勤四首  其三",
        "id": "b4a15a05-ef59-4d2a-8897-3fbd79ad67dc"
    },
    {
        "author": "赵蕃",
        "paragraphs": [
            "使君本是经邦手，聊为疲民滞一方。",
            "直道正声谁可拟，百年文正故堂堂。"
        ],
        "title": "投王饶州日勤四首  其四",
        "id": "2db41916-d0d2-4174-bad1-7169cb2047d5"
    },
    {
        "author": "赵蕃",
        "paragraphs": [
            "插秧未了早愁干，民不知由作屡叹。",
            "天欲明吾使君政，故令一雨示艰难。"
        ],
        "title": "喜雨投詹信州口号六首  其一",
        "id": "e704580e-9400-4f4c-bbcf-a2c524c621bb"
    },
    {
        "author": "赵蕃",
        "paragraphs": [
            "使君自是为霖手，要雨雨来何旱忧。",
            "报尔田家但勤力，今年定有十分秋。"
        ],
        "title": "喜雨投詹信州口号六首  其二",
        "id": "5d133e5d-3447-4ec3-9de0-bcbcf9564f3b"
    },
    {
        "author": "赵蕃",
        "paragraphs": [
            "昔在乌台誉已休，旋分符竹政仍优。",
            "论思未即归清禁，历试何妨又一州。"
        ],
        "title": "喜雨投詹信州口号六首  其三",
        "id": "dc9a3b16-28b4-4cef-bd5a-1c0b873efe77"
    },
    {
        "author": "赵蕃",
        "paragraphs": [
            "开藩甫及四十日，籍甚治声过所闻。",
            "吏畏神明简朱墨，民怀清浄乐耕耘。"
        ],
        "title": "喜雨投詹信州口号六首  其四",
        "id": "e6810391-fb7b-4231-8a97-2730705f2273"
    },
    {
        "author": "赵蕃",
        "paragraphs": [
            "使君笑别赤城仙，来结山中大士缘。",
            "仙佛将何佐佳政，但当惠我以丰年。"
        ],
        "title": "喜雨投詹信州口号六首  其五",
        "id": "a2dfd1f7-8a39-4be7-bd46-fb9d5e1b5117"
    },
    {
        "author": "赵蕃",
        "paragraphs": [
            "久晴政为收蚕麦，好雨从今及稻禾。",
            "试向诸生选何武，要歌乐职颂中和。"
        ],
        "title": "喜雨投詹信州口号六首  其六",
        "id": "92fb22e0-cf4e-4c5e-aec6-4858b8aee72a"
    },
    {
        "author": "赵蕃",
        "paragraphs": [
            "我向茶山得屡行，至今人说老先生。",
            "九原不作吾安仰，宗武宗文贤弟兄。"
        ],
        "title": "投曾秀州逢四首  其一",
        "id": "9124da1f-c921-4bac-bcc8-fb5bd5605e2c"
    },
    {
        "author": "赵蕃",
        "paragraphs": [
            "人物如公迺作州，不知谁合致公侯。",
            "清名不与官称等，颇解天公用意不。"
        ],
        "title": "投曾秀州逢四首  其二",
        "id": "5902467e-3e4c-459b-8a5c-9a50cf119624"
    },
    {
        "author": "赵蕃",
        "paragraphs": [
            "有蟹无监乃乐邦，人生如意信难双。",
            "公才自是明堂用，寄语蚍蜉盍少降。"
        ],
        "title": "投曾秀州逢四首  其三",
        "id": "90132171-4632-48b5-b50c-08dd104be166"
    },
    {
        "author": "赵蕃",
        "paragraphs": [
            "请到江西得正宗，后来曾吕出羣雄。",
            "大阳遗履归何处，端欲从公一破聋。"
        ],
        "title": "投曾秀州逢四首  其四",
        "id": "2cdaac99-7a61-4ff0-8aac-913de3e08005"
    },
    {
        "author": "赵蕃",
        "paragraphs": [
            "忽逢旗鼓去翩翩，道上行人喜欲颠。",
            "为说吾州新得雨，使君惠政实关天。"
        ],
        "title": "与李衢州峄四首  其一",
        "id": "84a84264-86a7-461f-b1b2-57984fa6085b"
    },
    {
        "author": "赵蕃",
        "paragraphs": [
            "跨馿冲晚背常山，急雨飞来瞬息间。",
            "问讯元从禹迹洞，我家虽近却愁悭。"
        ],
        "title": "与李衢州峄四首  其二",
        "id": "d80b7eb6-aa2c-4bb6-8472-786b445cdf35"
    },
    {
        "author": "赵蕃",
        "paragraphs": [
            "黄尘扑扑倦征途，忽雨能来快洗苏。",
            "旱接夏秋才得此，一身宁敢叹沾濡。"
        ],
        "title": "与李衢州峄四首  其三",
        "id": "90ed539e-92b9-42a4-8fac-7726889bf821"
    },
    {
        "author": "赵蕃",
        "paragraphs": [
            "洪井登龙记昔年，祇今太末又行缠。",
            "余波所及盖多矣，一夜水高溪有船。"
        ],
        "title": "与李衢州峄四首  其四",
        "id": "245f6183-0066-4659-9f74-0c1a5d7a868b"
    },
    {
        "author": "赵蕃",
        "paragraphs": [
            "剩水残山惨澹间，道人名字满江干。",
            "向疑此语来天上，何意真成朝暮看。"
        ],
        "title": "用洪觉范诗为首作四绝  其一",
        "id": "83258023-3980-4bdb-89d7-d5e931264c7a"
    },
    {
        "author": "赵蕃",
        "paragraphs": [
            "钓舟无事白鸥闲，自是江湖境界宽。",
            "我欲汎然随所往，竹君谁与报平安。"
        ],
        "title": "用洪觉范诗为首作四绝  其二",
        "id": "c109ced9-b401-4f57-bd47-ea0c1e058bc0"
    },
    {
        "author": "赵蕃",
        "paragraphs": [
            "个中著我添图画，能画今谁如辋川。",
            "但写一蓑仍一笠，不须羽服记蹁跹。"
        ],
        "title": "用洪觉范诗为首作四绝  其三",
        "id": "6d56afea-b42f-4ceb-b126-06cf590e961b"
    },
    {
        "author": "赵蕃",
        "paragraphs": [
            "便似华亭落照湾，要人弹压媿诗孱。",
            "余霞散尽空无绮，新月初升势已弯。"
        ],
        "title": "用洪觉范诗为首作四绝  其四",
        "id": "e1b5c084-61c9-4f0e-9358-4fe2a2ac29fa"
    },
    {
        "author": "赵蕃",
        "paragraphs": [
            "望望青山乱作堆，行行身到白云隈。",
            "偶逢道店聊休歇，又被匆匆诗债催。"
        ],
        "title": "涂中每息必索砚笔抄诗作廿八字",
        "id": "61549f28-316b-456b-b7a2-b217e41ecd10"
    },
    {
        "author": "赵蕃",
        "paragraphs": [
            "晏斋生理比何如，破砚今来亦已枯。",
            "珍重此君为耐久，澹然相对祗清癯。"
        ],
        "title": "寄怀二十首  其一",
        "id": "fac57cea-e0df-4a8d-abb3-8d8059e141d9"
    },
    {
        "author": "赵蕃",
        "paragraphs": [
            "旱风吹野未成阴，空喜孤云出寸岑。",
            "饱食便知难自必，茶瓯小注莫令深。"
        ],
        "title": "寄怀二十首  其二",
        "id": "a90951ef-ba24-4887-a4db-e333a77358cf"
    },
    {
        "author": "赵蕃",
        "paragraphs": [
            "阴晴竟日漫难分，远岫犹藏欲雨云。",
            "叹息无言桃与李，一年踪迹又纷纷。"
        ],
        "title": "寄怀二十首  其三",
        "id": "88909930-ff53-46d6-a72a-cd3c388695a9"
    },
    {
        "author": "赵蕃",
        "paragraphs": [
            "正月山园未有花，梅花落尽亦堪嗟。",
            "瑞香莫与兰争长，独立风前自一家。"
        ],
        "title": "寄怀二十首  其四",
        "id": "cbd2f6fe-082f-44eb-a564-ebc5d3411ea6"
    },
    {
        "author": "赵蕃",
        "paragraphs": [
            "春风底事苦欺梅，旧雪未干新雪催。",
            "元自不侪桃与李，何须著意苦相摧。"
        ],
        "title": "寄怀二十首  其五",
        "id": "0ac03831-dec4-4a1a-a673-cb082a7b6ab2"
    },
    {
        "author": "赵蕃",
        "paragraphs": [
            "读书万卷不充饥，枵腹吟哦大似痴。",
            "不是邻僧能送米，囊空何以续晨炊。"
        ],
        "title": "寄怀二十首  其六",
        "id": "f4a1e1a4-c745-45e7-846b-853529139e35"
    },
    {
        "author": "赵蕃",
        "paragraphs": [
            "县官宽灭去年租，癃老扶携听诏书。",
            "和气定能消冷气，未知天意又何如。"
        ],
        "title": "寄怀二十首  其七",
        "id": "6de9c25d-3df6-4daa-b428-8d4bc42f6884"
    },
    {
        "author": "赵蕃",
        "paragraphs": [
            "早禾栖陇待晴收，雨欲为霖势可忧。",
            "似觉朝来乌鹊喜，便携童穉过西畴。"
        ],
        "title": "寄怀二十首  其八",
        "id": "4bba1eb9-93bb-4719-bbfe-9be24f5fe71b"
    },
    {
        "author": "赵蕃",
        "paragraphs": [
            "扶疎夏木已来禽，安石榴花出树深。",
            "六尺纸窗明棐几，迸阶闲笋欲成阴。"
        ],
        "title": "寄怀二十首  其九",
        "id": "72c1a621-d9fa-4e52-9acb-a19fc67c4e82"
    },
    {
        "author": "赵蕃",
        "paragraphs": [
            "楝树层层细著花，日薰香暖蜜蜂衙。",
            "客来傥有论文兴，活火风炉自煮茶。"
        ],
        "title": "寄怀二十首  其一○",
        "id": "85d76be4-3939-4fa9-ad75-478e2bfa5d45"
    },
    {
        "author": "赵蕃",
        "paragraphs": [
            "春今五日如京兆，风雨更堪携折之。",
            "我病不能知许事，饭余扪腹细哦诗。"
        ],
        "title": "寄怀二十首  其一一",
        "id": "2edf31b5-2078-47e8-ae77-13be3eb3ad1c"
    },
    {
        "author": "赵蕃",
        "paragraphs": [
            "秋风常恐到无期，一雨便兴摇落悲。",
            "疾病相攻今转甚，囊空何以致高医。"
        ],
        "title": "寄怀二十首  其一二",
        "id": "6f80854d-3ef8-4c02-8ba5-e1a2b3768428"
    },
    {
        "author": "赵蕃",
        "paragraphs": [
            "破屋支撑风雨余，世间种种不关渠。",
            "忍饥要惯无他术，过午未炊犹读书。"
        ],
        "title": "寄怀二十首  其一三",
        "id": "36baeedd-f54d-4abc-9a00-698f8e048341"
    },
    {
        "author": "赵蕃",
        "paragraphs": [
            "终日搜诗思不枯，坐间失喜折冰须。",
            "寒窗雪满无人到，伴我一枝梅更孤。"
        ],
        "title": "寄怀二十首  其一四",
        "id": "1ee9ecf3-cbfd-43b4-8687-ad5c94ecc92e"
    },
    {
        "author": "赵蕃",
        "paragraphs": [
            "雪没东园一径深，频惊饥雀落空林。",
            "疎明自喜山房小，更听哀絃空外音。"
        ],
        "title": "寄怀二十首  其一五",
        "id": "bc0f2328-1666-4bc4-9015-8568b9fdc5b9"
    },
    {
        "author": "赵蕃",
        "paragraphs": [
            "下水乘舟恨少滩，溯流翻恨溯滩难。",
            "人生淹速祇如此，何必区区千万端。"
        ],
        "title": "寄怀二十首  其一六",
        "id": "563ab06e-1345-4222-8ce6-b9f9965d5407"
    },
    {
        "author": "赵蕃",
        "paragraphs": [
            "祝融香火我亡缘，还上江头上水船。",
            "頼得江山旧相识，登临到处一悠然。"
        ],
        "title": "寄怀二十首  其一七",
        "id": "896c731c-f692-4d68-8cda-983fab7fbe05"
    },
    {
        "author": "赵蕃",
        "paragraphs": [
            "忽忽离家且一年，春风又是海棠天。",
            "还家何以遗妻子，倾倒囊诗近百篇。"
        ],
        "title": "寄怀二十首  其一八",
        "id": "ae256fb3-ac27-408b-8528-ac98997b37e9"
    },
    {
        "author": "赵蕃",
        "paragraphs": [
            "剩水残山觉范诗，汎然孤棹去何之。",
            "倚樯吟啸元无忤，谁信今朝无早炊。"
        ],
        "title": "寄怀二十首  其一九",
        "id": "aa3db754-fb05-42ba-82ae-dd7b79656c85"
    },
    {
        "author": "赵蕃",
        "paragraphs": [
            "早起阴晴殊未分，杜鹃何许叫深云。",
            "眼中忽尔生新句，何异风行水面纹。"
        ],
        "title": "寄怀二十首  其二○",
        "id": "88fffb93-faf0-474a-ad4a-4c8cc168fb4c"
    },
    {
        "author": "赵蕃",
        "paragraphs": [
            "闻说湘中马奉先，数诗初喜见流传。",
            "何处宜州勿多薄，金华曾识老诗仙。"
        ],
        "title": "见马奉先宁祖诗于伯言处题其后",
        "id": "8705d8b7-d129-4db6-9674-8add49c0cd71"
    },
    {
        "author": "赵蕃",
        "paragraphs": [
            "书去方怀蜀道长，寄书未达忽传亡。",
            "那知今夕辰阳郡，洒泪残诗十数章。"
        ],
        "title": "从欧阳全真借观陈择之蜀中诗题其后",
        "id": "b979115d-e823-46d0-a7b1-2934e04af1d2"
    },
    {
        "author": "赵蕃",
        "paragraphs": [
            "江南山水尽宜诗，几欲经营竟不奇。",
            "不料此编能到手，意曾关处辄能知。"
        ],
        "title": "题曾幼度诗集后二首  其一",
        "id": "dccb710e-d7b6-4ba0-a17e-d4ec2442be96"
    },
    {
        "author": "赵蕃",
        "paragraphs": [
            "客路东西曾数州，诗成宁免暗中投。",
            "我今办取逢人说，倾盖悬知胜白头。"
        ],
        "title": "题曾幼度诗集后二首  其二",
        "id": "8d14ac62-81a5-4acb-bf5c-8a1ff68cd664"
    },
    {
        "author": "赵蕃",
        "paragraphs": [
            "吏部名高世所尊，一传曾说误金根。",
            "陵阳父子风流胜，政似苏家擅蜀门。"
        ],
        "title": "阅韩伯修集示其子二首  其一",
        "id": "c98c285b-4233-4777-b232-b78a2ef71bde"
    },
    {
        "author": "赵蕃",
        "paragraphs": [
            "诗篇圆熟无凝滞，四六雍容有典型。",
            "请君持上图书府，要与紫微俱杀青。"
        ],
        "title": "阅韩伯修集示其子二首  其二",
        "id": "f4a6585d-feb8-4ee5-a159-78668bcf814d"
    },
    {
        "author": "赵蕃",
        "paragraphs": [
            "玉山冰水是吾家，城郭屡过三姓茶。",
            "满庭修绿谁人种，高节岁寒仍有加。"
        ],
        "title": "途中阅曾运使所况文清集得四绝句寄之  其一",
        "id": "e39247f0-c7c9-4db7-af34-cbfcd19e5482"
    },
    {
        "author": "赵蕃",
        "paragraphs": [
            "旧抄题作茶山集，每恨不多看易穷。",
            "全编敢意落吾手，何自得之从长公。"
        ],
        "title": "途中阅曾运使所况文清集得四绝句寄之  其二",
        "id": "da915628-1a7d-4f4f-a749-8f9492aff074"
    },
    {
        "author": "赵蕃",
        "paragraphs": [
            "两贤堂下千竿竹，萧散风流政昔时。",
            "何妨乞我一洒扫，不用文移只付诗。"
        ],
        "title": "途中阅曾运使所况文清集得四绝句寄之  其三",
        "id": "c81ebb6f-8cfb-4227-9869-a99ecd4582ea"
    },
    {
        "author": "赵蕃",
        "paragraphs": [
            "桃源梅岭几成游，天欲昌诗不自由。",
            "一代如公才得此，五溪著我更何尤。"
        ],
        "title": "途中阅曾运使所况文清集得四绝句寄之  其四",
        "id": "528a42f9-37fc-427a-ac6d-c808da391bcf"
    },
    {
        "author": "赵蕃",
        "paragraphs": [
            "宇法微芒久失真，时闻鼎帖尚精神。",
            "小诗试向铃斋乞，近舍远求公勿嗔。"
        ],
        "title": "从赵常德觅鼎帖",
        "id": "c24ea9c8-343d-42ff-bde5-3574a3424288"
    },
    {
        "author": "赵蕃",
        "paragraphs": [
            "吾家昔住匡庐北，少小未能知看山。",
            "南北东西今老矣，欲从图籍见班班。"
        ],
        "tags": [
            "庐山"
        ],
        "title": "从元衡借庐山记偶成三首  其一",
        "id": "7744d32f-7f1a-4b6f-9934-798136a2c667"
    },
    {
        "author": "赵蕃",
        "paragraphs": [
            "要为冷语豁心胸，孰若相羊涧谷中。",
            "试把遗编一开读，恍疑涧谷为鸣风。"
        ],
        "tags": [
            "庐山"
        ],
        "title": "从元衡借庐山记偶成三首  其二",
        "id": "16ec4de4-4fdd-4a23-9bf6-9e3f24eb7c83"
    },
    {
        "author": "赵蕃",
        "paragraphs": [
            "山南山北富深幽，羽服方袍占上头。",
            "吾道才余白鹿洞，寂寥几载有新修。"
        ],
        "tags": [
            "庐山"
        ],
        "title": "从元衡借庐山记偶成三首  其三",
        "id": "505cd92f-13f6-49c7-84a5-6691bcc523e5"
    },
    {
        "author": "赵蕃",
        "paragraphs": [
            "吾家旧物见君家，说起漂流屡叹嗟。",
            "甚欲持归试摹写，不堪病眼已昏花。"
        ],
        "title": "题王远父所藏苏沧浪帖",
        "id": "1481515f-64bf-4900-96c8-e8a54cbb1ac3"
    },
    {
        "author": "赵蕃",
        "paragraphs": [
            "长卿召问自拘监，子云待诏因王音。",
            "得官甚薄不捄辱，作赋可怜空苦心。"
        ],
        "title": "读二传作",
        "id": "036090e9-861d-4e92-848a-1cc342b80bf4"
    },
    {
        "author": "赵蕃",
        "paragraphs": [
            "弟曾一识金川驿，兄盖屡维干越舟。",
            "羣书博极诗无敌，乞尔此编无暗投。"
        ],
        "title": "以介庵集遗成父",
        "id": "2fc288ad-f328-4435-9a8f-d0ee85ffde43"
    },
    {
        "author": "赵蕃",
        "paragraphs": [
            "知公苦急簿书仍，留我闲窗语夜灯。",
            "更出此诗令细读，今宵有梦到松陵。"
        ],
        "title": "林湘乡出其先人诗卷题其后二首  其一",
        "id": "0143c76d-d316-4aec-a48d-7cd73973b3d4"
    },
    {
        "author": "赵蕃",
        "paragraphs": [
            "松陵我亦屡曾经，几欲张帆过洞庭。",
            "愿借此诗传善本，教儿诵读醉时听。"
        ],
        "tags": [
            "洞庭湖"
        ],
        "title": "林湘乡出其先人诗卷题其后二首  其二",
        "id": "fe4f621b-7c70-4b67-be57-9392ca10923c"
    },
    {
        "author": "赵蕃",
        "paragraphs": [
            "平生不识宋亨伯，老去手将穷藁编。",
            "六一家风真好事，要渠行世欲抄传。"
        ],
        "title": "以穷藁借全真",
        "id": "b2d2abaf-4dce-426d-a7ec-dc36d9185513"
    },
    {
        "author": "赵蕃",
        "paragraphs": [
            "云出无心还自归，乱峯明处日西微。",
            "白衣不至东篱寂，满把菊花风动衣。"
        ],
        "title": "题渊明采菊图子璿所作",
        "id": "46427ed0-8735-40b6-8041-a8e1fdf4ab17"
    },
    {
        "author": "赵蕃",
        "paragraphs": [
            "先生字有千金直，乞取宁非亦坐贪。",
            "更欲从公请终卷，又虞卖菜或蒙慙。"
        ],
        "title": "以短轴从杨谨仲求字仅书其半而见还绝句戏谢",
        "id": "11dbfa88-502c-4751-a300-03f9c326160d"
    },
    {
        "author": "赵蕃",
        "paragraphs": [
            "束发学书今白头，腕中无力合休休。",
            "规模尚欲从公乞，翰墨于今第一流。"
        ],
        "title": "从潘丈求字二首  其一",
        "id": "754596f4-7489-41ad-a6c4-832ea249284f"
    },
    {
        "author": "赵蕃",
        "paragraphs": [
            "摩挲石刻叹微茫，孰若汗青移硬黄。",
            "几浄窗明肯游戏，千金便当橐中装。"
        ],
        "title": "从潘丈求字二首  其二",
        "id": "2d76b5c5-4594-4e0f-9f84-6a006828c30d"
    },
    {
        "author": "赵蕃",
        "paragraphs": [
            "冥冥细雨熟黄梅，欲起看山懒又回。",
            "咫尺忽能来万里，恍然堕我晓船开。"
        ],
        "title": "题沈弟所作短轴  其一",
        "id": "1932b389-029d-4ec7-9ad5-8eb7e9936028"
    },
    {
        "author": "赵蕃",
        "paragraphs": [
            "作诗政欲江山助，老矣东西南北人。",
            "弟却把诗摹作画，东西南北是知津。"
        ],
        "title": "题沈弟所作短轴  其二",
        "id": "35976016-1912-4288-a2f4-cfa83dadb589"
    },
    {
        "author": "赵蕃",
        "paragraphs": [
            "韩君惠我涪翁帖，三世风流不在兹。",
            "诸老当年会临汝，更须多有未传诗。"
        ],
        "title": "帖永新韩主簿",
        "id": "d7138998-ff64-4f22-bdb1-666831054195"
    },
    {
        "author": "赵蕃",
        "paragraphs": [
            "墨妙初闻探锦囊，刻成愈觉烂生光。",
            "登登打就分来处，雨合新篁夏日凉。"
        ],
        "title": "魏昭父惠新刻李西台诸公帖二首  其一",
        "id": "f5771b71-bdb8-4130-b1d8-ca188cc25086"
    },
    {
        "author": "赵蕃",
        "paragraphs": [
            "翰墨要知真有种，怪来下笔每多姿。",
            "不如家学相传授，玉轴锦囊皆得师。"
        ],
        "title": "魏昭父惠新刻李西台诸公帖二首  其二",
        "id": "4c1191fe-979d-46af-9a6f-7fe99f32516f"
    },
    {
        "author": "赵蕃",
        "paragraphs": [
            "朝来霰雪遽如许，忍冻髯曾应屡哦。",
            "急送餠芽并致炭，助君灰里拨阴何。"
        ],
        "title": "帖耆英",
        "id": "7ba80153-1339-45d6-82f0-7cffea884f8a"
    },
    {
        "author": "赵蕃",
        "paragraphs": [
            "每见故家观故物，辄思前事念前人。",
            "锦囊玉轴千年祕，儋耳珠崖万里身。"
        ],
        "title": "跋长公帖",
        "id": "6d9c3d6b-9de4-4380-8348-30ae5b5b8329"
    },
    {
        "author": "赵蕃",
        "paragraphs": [
            "逢人欲问成都事，见说成都信便回。",
            "欲问草堂亡恙否，恍然图像对人开。"
        ],
        "title": "题刘正之少陵像二首  其一",
        "id": "91247cea-dd03-4041-8897-0f1e08910cb6"
    },
    {
        "author": "赵蕃",
        "paragraphs": [
            "我今即有湖南役，准拟扁舟泊耒阳。",
            "敬谢此图非久别，会倾桂酒奠椒浆。"
        ],
        "title": "题刘正之少陵像二首  其二",
        "id": "79a269f7-ae7d-42e8-82fc-37cf4a178f53"
    },
    {
        "author": "赵蕃",
        "paragraphs": [
            "早禾未熟晚尤迟，卖菜归来始得炊。",
            "谷者本从田户出，未滋反取市人嗤。"
        ],
        "title": "鬻菜者",
        "id": "950f2b1e-dc7e-4907-b12d-ac9b84e2ea20"
    },
    {
        "author": "赵蕃",
        "paragraphs": [
            "山中岑鬰倍怀人，况是春来阴雨频。",
            "到得小晴堪细履，又嗟落莫与谁亲。"
        ],
        "title": "晚晴二首  其一",
        "id": "2424af5a-a08c-496a-931b-70aa4d3878af"
    },
    {
        "author": "赵蕃",
        "paragraphs": [
            "空山草木固能长，迩日曾经剪伐荒。",
            "一笑为渠成解说，政防妨我步斜阳。"
        ],
        "title": "晚晴二首  其二",
        "id": "89850773-b045-4c4d-9c56-9e8665586d16"
    },
    {
        "author": "赵蕃",
        "paragraphs": [
            "旱年蠲赋本深仁，州县宁闻以实论。",
            "细读赋诗知用意，是为忧国爱元元。"
        ],
        "title": "王主簿以湘潭检旱诗卷为示用其广惠寺蠲放韵谢之  其一",
        "id": "192cca6c-8f34-4678-a17b-280a564f7bf9"
    },
    {
        "author": "赵蕃",
        "paragraphs": [
            "陇亩循行不惮难，是知汉诏本从宽。",
            "讲求利病非无补，老矣犹能策治安。"
        ],
        "title": "王主簿以湘潭检旱诗卷为示用其广惠寺蠲放韵谢之  其二",
        "id": "4e932cde-6d2e-4493-8e55-a64967b64f55"
    },
    {
        "author": "赵蕃",
        "paragraphs": [
            "舟下丰城十里余，树烟鸥泊尽人居。",
            "是间欲画已不得，况有乱舟来捕鱼。"
        ],
        "title": "曲江道中二首  其一",
        "id": "00a729a0-8109-4af3-b8d9-6ad5e1750d26"
    },
    {
        "author": "赵蕃",
        "paragraphs": [
            "晓甑初炊早稻鲜，传呼与觅卖鱼船。",
            "可怜弹铗竟成恨，空对筠篮翠柳穿。"
        ],
        "title": "曲江道中二首  其二",
        "id": "0829cf72-0820-4b96-8f1c-8b4c22faea34"
    },
    {
        "author": "赵蕃",
        "paragraphs": [
            "兰在当门未免锄，竹生那可碍阶除。",
            "莫言无罪充庖宰，自汝为生托地疎。"
        ],
        "title": "以笋送诸公二首  其一",
        "id": "ed44e8d4-fd04-4a66-a72d-2ad8e6c28a90"
    },
    {
        "author": "赵蕃",
        "paragraphs": [
            "昔闻市上三时卖，今已春深见未尝。",
            "莫道寒历只寒相，及时也复事分张。"
        ],
        "title": "以笋送诸公二首  其二",
        "id": "33e7f27a-649e-4f97-a0c4-fb3a48b12a06"
    },
    {
        "author": "赵蕃",
        "paragraphs": [
            "竹薄方思渐补锄，笋时可得尽驱除。",
            "此生已负管城债，计且不悛真个疎。"
        ],
        "title": "张伯永和诗以仆送笋减于常年复用韵以调一笑  其一",
        "id": "eeb0955a-6f84-4ea2-a108-d280c3c077c6"
    },
    {
        "author": "赵蕃",
        "paragraphs": [
            "八珍既饱思持去，借问何如一脔尝。",
            "笋例减常犹费说，可堪余事极更张。"
        ],
        "title": "张伯永和诗以仆送笋减于常年复用韵以调一笑  其二",
        "id": "619f0fab-941c-40d3-ae8d-45ded77bb4c8"
    },
    {
        "author": "赵蕃",
        "paragraphs": [
            "积雨能凉故自佳，候当秋早欲收畬。",
            "频宵佳月连朝雾，雾破山空日已斜。"
        ],
        "title": "孝扬成父约须晴见过二首  其一",
        "id": "4ef78b25-eecc-4d73-bbaa-c4df4a815cdc"
    },
    {
        "author": "赵蕃",
        "paragraphs": [
            "雨来喜逭车田苦，晴至欣成获稻忙。",
            "协趣终焉在农舍，倦游不拟老官仓。"
        ],
        "title": "孝扬成父约须晴见过二首  其二",
        "id": "0681371c-a5ca-4f3f-9cd9-4e1a4e58a110"
    },
    {
        "author": "赵蕃",
        "paragraphs": [
            "璿之戏墨万之诗，不到浯溪坐可知。",
            "凛凛元颜千载意，若为付与水云期。"
        ],
        "title": "题子璿浯溪图",
        "id": "dd536e58-daad-44e4-b5a3-2ffb4ad7e3ba"
    },
    {
        "author": "赵蕃",
        "paragraphs": [
            "桃花颜色晓犹深，薄暮风烟已不禁。",
            "人生抵死朱颜恃，不料青铜霜雪侵。"
        ],
        "title": "题堂下桃花",
        "id": "d355adb8-8ec1-4014-b37a-2aacf1d4b6e7"
    },
    {
        "author": "赵蕃",
        "paragraphs": [
            "秋入江湖事事幽，未妨著我咏洪流。",
            "水居三两似相识，苦问来船仍去舟。"
        ],
        "title": "晚登邬子亭用壁间韵四首  其一",
        "id": "fd27d649-a5ca-4d92-a93a-1aee75d53164"
    },
    {
        "author": "赵蕃",
        "paragraphs": [
            "朝行忽尔逆风颠，已到津头尚耸然。",
            "不似渔翁易夷险，雨蓑晴笠住忘年。"
        ],
        "title": "晚登邬子亭用壁间韵四首  其二",
        "id": "e49aca62-1793-481b-a147-6f4d0a437991"
    },
    {
        "author": "赵蕃",
        "paragraphs": [
            "中流掀簸势难停，望断龙祠与戍亭。",
            "胡不少留风止去，塔铃昨者故丁宁。"
        ],
        "title": "晚登邬子亭用壁间韵四首  其三",
        "id": "850c710a-17f1-489d-9043-d2b4a28ed17f"
    },
    {
        "author": "赵蕃",
        "paragraphs": [
            "何处鸣桹歌浊清，鹭飞鸥舞惯忘惊。",
            "卒逢已觉翩然逝，犹欲因之问水程。"
        ],
        "title": "晚登邬子亭用壁间韵四首  其四",
        "id": "e4f5cc5c-8d6c-4d10-9aa0-77703a1a3fad"
    },
    {
        "author": "赵蕃",
        "paragraphs": [
            "朝来爽气致西山，孰愈严州百里间。",
            "佣贩悬知尽冰玉，不惟二士眇难攀。"
        ],
        "title": "入严州界二首  其一",
        "id": "6486acb9-00cb-4000-9ed9-ac4fd3ae7bcb"
    },
    {
        "author": "赵蕃",
        "paragraphs": [
            "有山如此可忘看，政恐轻舟下急滩。",
            "卯酒一杯扶病起，秋风千里怯衣单。"
        ],
        "title": "入严州界二首  其二",
        "id": "000a0d42-f455-41d5-8b0c-8074b22d2222"
    },
    {
        "author": "赵蕃",
        "paragraphs": [
            "忆昨鬓毛殊未白，斑斑已复见于诗。",
            "天公嫌汝底相耗，故遣齐生不待衰。"
        ],
        "title": "白发三首  其一",
        "id": "d5c0f20a-910f-42d0-9d4f-c82c4754d70c"
    },
    {
        "author": "赵蕃",
        "paragraphs": [
            "叶落归根莫漫悲，春风解发次年枝。",
            "人如草木空多智，一老宁闻再少时。"
        ],
        "title": "白发三首  其二",
        "id": "98877e45-da12-421a-b8fc-d5ac917d8e40"
    },
    {
        "author": "赵蕃",
        "paragraphs": [
            "少年志愿立修名，隠显悠悠略未成。",
            "倚頼少陵诗不误，白间会有黑丝生。"
        ],
        "title": "白发三首  其三",
        "id": "a7ae565b-4d0f-4436-b3cf-43810c3e27ef"
    },
    {
        "author": "赵蕃",
        "paragraphs": [
            "剥啄敲门走梦周，夜来一雨润方收。",
            "徐郎示我郊行作，亟起讽之天定秋。"
        ],
        "title": "次韵秉文初九日过先垄  其一",
        "id": "10cfcdfb-d463-4f0e-903a-0da23e0f4605"
    },
    {
        "author": "赵蕃",
        "paragraphs": [
            "耕道十年无九秋，无田长抱老农愁。",
            "因君动我束书感，君子恶居惟下流。"
        ],
        "title": "次韵秉文初九日过先垄  其二",
        "id": "ba45c84c-8358-491d-8bec-81e70fc3eb30"
    },
    {
        "author": "赵蕃",
        "paragraphs": [
            "道人急打五更钟，窗外悲风正吼松。",
            "归梦不须惊久客，骤寒便欲作初冬。"
        ],
        "title": "枕上",
        "id": "83f1c6da-144f-44dc-8c05-feb1be731652"
    },
    {
        "author": "赵蕃",
        "paragraphs": [
            "穷居谁肯念穷愁，况复凄凉雨似秋。",
            "疾置送诗仍饷酒，唤回落日在帘钩。"
        ],
        "title": "次韵刘子道机宜送酒",
        "id": "bf34d4b0-befb-4629-a96a-6e1ccb52364a"
    },
    {
        "author": "赵蕃",
        "paragraphs": [
            "君行为觅清江宅，水竹依依自作邻。",
            "问字未能从好事，一壶聊为乞诗陈。"
        ],
        "title": "因翟子固行送酒杨谨仲",
        "id": "ab4da438-4baf-479d-b0e9-74d1c31bafed"
    },
    {
        "author": "赵蕃",
        "paragraphs": [
            "珍重平生书五车，不妨有子更持家。",
            "小闲便欲巾车去，只欲论文非看花。"
        ],
        "title": "季永和诗索酒用韵送酒二首  其一",
        "id": "86f87ec5-66b3-41b8-8c42-866b56a2ff29"
    },
    {
        "author": "赵蕃",
        "paragraphs": [
            "我贫无酒为君欢，渴梦相从碾凤团。",
            "薄暮白衣才有馈，试令分减愧酸寒。"
        ],
        "title": "季永和诗索酒用韵送酒二首  其二",
        "id": "c276fc50-3b4e-450a-a61f-26fa95026980"
    },
    {
        "author": "赵蕃",
        "paragraphs": [
            "复岭重冈向背迷，瘦筇深与病夫宜。",
            "早禾未割尤艰食，过午人家犹未炊。"
        ],
        "title": "凿磨岭",
        "id": "bc042667-8373-402b-a5b4-881940229e30"
    },
    {
        "author": "赵蕃",
        "paragraphs": [
            "樟源岭下炼丹井，建德道间仙女泉。",
            "埋没只今谁汲引，信知名字托人贤。"
        ],
        "title": "题曾真君炼丹井",
        "id": "0a37aea3-a585-42cd-8d3d-55e3ce7c13e3"
    },
    {
        "author": "赵蕃",
        "paragraphs": [
            "尘埃彷彿前朝寺，客子今缘避雨来。",
            "欲访当时漫亡得，绿丛蕉并野花开。"
        ],
        "title": "冲雨投宿石佛院次季承留题韵二首  其一",
        "id": "b0ae7877-a44b-42a5-9b23-e81cea2f12ba"
    },
    {
        "author": "赵蕃",
        "paragraphs": [
            "石佛如今安在哉，至人无往亦无来。",
            "山僧顾欲谈遗迹，说道空巖闭不开。"
        ],
        "title": "冲雨投宿石佛院次季承留题韵二首  其二",
        "id": "91d56d6b-08d6-41ca-97de-f636b548748a"
    },
    {
        "author": "赵蕃",
        "paragraphs": [
            "老衲迎门祇敝裳，问年还举四山黄。",
            "谁云此院通衢著，渠自长闲人自忙。"
        ],
        "title": "题石潭观音院用王枢密庶愚丘正宗韵二首  其一",
        "id": "439ba8b9-a80a-4828-8f63-0154bbc577c2"
    },
    {
        "author": "赵蕃",
        "paragraphs": [
            "所至滔滔不问津，故知此地往来频。",
            "从今更识林间寺，再到不愁无主人。"
        ],
        "title": "题石潭观音院用王枢密庶愚丘正宗韵二首  其二",
        "id": "07cd73b5-ff3c-4745-a6c8-1be37b801f85"
    },
    {
        "author": "赵蕃",
        "paragraphs": [
            "风前旧揖青绮帔，老去今披古锦囊。",
            "千古未忘图像拜，也知风骨类文章。"
        ],
        "title": "读介庵集题其上",
        "id": "7fea6272-dac6-4101-a46c-8037d2b4937c"
    },
    {
        "author": "赵蕃",
        "paragraphs": [
            "谁贻新橘两筠笼，尚带霜林错落红。",
            "转送清江供寿酒，草书因病废匆匆。"
        ],
        "title": "代书送橘沈临江",
        "id": "865bebbb-ed7b-47d2-8d34-b16197a7f57e"
    },
    {
        "author": "赵蕃",
        "paragraphs": [
            "忆昔为农近石田，年年为橘走霜天。",
            "大踰三寸曾何直，裁得开元斗米钱。"
        ],
        "title": "从俞少孟觅橘",
        "id": "83762386-14f5-49ab-b7f0-2b1ccdb3a2da"
    },
    {
        "author": "赵蕃",
        "paragraphs": [
            "人言潘谷久腾空，衡也崎岖隠墨中。",
            "谷见坡诗衡用诀，了知真是一家风。"
        ],
        "title": "从李崇道觅潘衡墨四首  其一",
        "id": "1417637a-bd7f-4349-b5ad-95e354c7f6cc"
    },
    {
        "author": "赵蕃",
        "paragraphs": [
            "眼寒不识黟川李，相好长迷大禹圭。",
            "见说潘郎亲有女，独能传业向深闺。"
        ],
        "title": "从李崇道觅潘衡墨四首  其二",
        "id": "b731a67d-a9fa-4eae-a970-911ca7933238"
    },
    {
        "author": "赵蕃",
        "paragraphs": [
            "丈夫久弭江西节，闻道诸侯尚扫门。",
            "箧有玄圭肯分似，从今默默面称冤。"
        ],
        "title": "从李崇道觅潘衡墨四首  其三",
        "id": "f6d21900-5ba3-4b8b-928e-88e0b2ad03dc"
    },
    {
        "author": "赵蕃",
        "paragraphs": [
            "识字才能项籍欺，灶煤研瓦分甘之。",
            "如何乞索忘唐突，拟赋江南鹤膝枝。"
        ],
        "title": "从李崇道觅潘衡墨四首  其四",
        "id": "807bbbe9-3f92-43dd-8503-46f6d42212c2"
    },
    {
        "author": "赵蕃",
        "paragraphs": [
            "酒钱时乞故怜苏，三百青铜寄与沽。",
            "砚水长枯肺仍渴，可兹涓滴所能濡。"
        ],
        "title": "以酒钱送明叔二绝代简  其一",
        "id": "94dda19c-40b1-4d85-8859-8d4c8cccbb59"
    },
    {
        "author": "赵蕃",
        "paragraphs": [
            "我乃病多长止酒，有时渴梦落江湖。",
            "江天阔处识君阁，要破熟茶共嗫嚅。"
        ],
        "title": "以酒钱送明叔二绝代简  其二",
        "id": "d9b3368f-e1b5-436b-8d76-219909f356da"
    },
    {
        "author": "赵蕃",
        "paragraphs": [
            "步上危亭欲细看，忽惊风雨暗江干。",
            "此身不作蛮州鬼，犹拟扶筇再倚栏。"
        ],
        "title": "登清虚亭",
        "id": "be2c2236-f433-4407-a9de-fce48b52a602"
    },
    {
        "author": "赵蕃",
        "paragraphs": [
            "月子弯弯四面歌，扁舟今夜泊嘉禾。",
            "颇欲歌呼起相和，一声轧轧又前波。"
        ],
        "title": "十八夜宿秀城外",
        "id": "3860f9c0-e78e-4ca0-a73b-4d664db9aa3b"
    },
    {
        "author": "赵蕃",
        "paragraphs": [
            "徐行历历转深豅，人意何如鸟语同。",
            "山路梅花浑扫迹，春风尽属野樱红。"
        ],
        "title": "山行见野樱桃花",
        "id": "8e3c08c0-6658-431e-99d6-64e384e15ea3"
    },
    {
        "author": "赵蕃",
        "paragraphs": [
            "驱车晓蹋板桥霜，头为岑岑势莫当。",
            "颇念索衣为御具，可怜行李祇空囊。"
        ],
        "title": "将谒延庐州行至板桥忽病而止复还建康以五诗寄之  其一",
        "id": "1339e465-2336-4c50-ba56-2450d0572fad"
    },
    {
        "author": "赵蕃",
        "paragraphs": [
            "数载炎州不惯寒，并江已怯瘦栾栾。",
            "旧识淮南今更老，绝知于此亦良难。"
        ],
        "title": "将谒延庐州行至板桥忽病而止复还建康以五诗寄之  其二",
        "id": "1ed024ae-4179-49d3-bd3e-dac967ab9a94"
    },
    {
        "author": "赵蕃",
        "paragraphs": [
            "欲前复却路成迷，冷日悲风为惨悽。",
            "以口语心千万种，可能一一见书题。"
        ],
        "title": "将谒延庐州行至板桥忽病而止复还建康以五诗寄之  其三",
        "id": "73c1d981-1731-4445-91cf-29bc4c6fc9ef"
    },
    {
        "author": "赵蕃",
        "paragraphs": [
            "袖诗已失天津面，路返新林病岂期。",
            "一见可能难若此，定繇或使岂人为。"
        ],
        "title": "将谒延庐州行至板桥忽病而止复还建康以五诗寄之  其四",
        "id": "735b3f98-3829-4111-9fc1-de993479dc84"
    },
    {
        "author": "赵蕃",
        "paragraphs": [
            "甑倒悬知解死饥，故殊道路永为嗤。",
            "我今恃有彭州牧，二柄宁当复误疑。"
        ],
        "title": "将谒延庐州行至板桥忽病而止复还建康以五诗寄之  其五",
        "id": "b87bb3ba-3284-4000-991a-c545e77121e5"
    },
    {
        "author": "赵蕃",
        "paragraphs": [
            "已矣骑鲸去不回，怅然犹咏早归来。",
            "空余旧日读书地，水遶山围似钓台。"
        ],
        "title": "实相书院",
        "id": "4e3a4cf6-8428-4328-a568-876269c98f36"
    },
    {
        "author": "赵蕃",
        "paragraphs": [
            "晓起乘舟江上凉，昼携蕲竹卧僧房。",
            "隠雷骤作分龙雨，限我潇潇幽梦长。"
        ],
        "title": "自造口放舟至道林院偶题",
        "id": "cd3f3c3e-f695-4bc6-a58e-8defc456b2d6"
    },
    {
        "author": "赵蕃",
        "paragraphs": [
            "我访茶山公已僊，向人惟有竹苍然。",
            "摩挲欲问当时事，竹不能言风为传。"
        ],
        "title": "观曾文清诗刻",
        "id": "fe4b8de2-7e6c-45d5-a8dc-4bd49c898749"
    },
    {
        "author": "赵蕃",
        "paragraphs": [
            "樛木蟠崖错节深，拍天风浪卷江心。",
            "有人来问夕庵境，万里孤云无处寻。"
        ],
        "title": "夕庵观吴寿宁画",
        "id": "38f313ea-324c-4c85-968b-3af0b2f1e084"
    },
    {
        "author": "赵蕃",
        "paragraphs": [
            "萧寺相从三十日，知君有画未曾窥。",
            "烟云过眼还收去，恰似凭栏立久时。"
        ],
        "title": "观祝少林所藏画三首  其一",
        "id": "f4890ea0-e0f4-4986-89c4-c1a831f2c110"
    },
    {
        "author": "赵蕃",
        "paragraphs": [
            "沈牛二可归耕去，百尾言之无乃多。",
            "安得神仙张果老，为君叱起满池阿。"
        ],
        "title": "观祝少林所藏画三首  其二",
        "id": "447882c3-56c7-429e-ab76-66695384945d"
    },
    {
        "author": "赵蕃",
        "paragraphs": [
            "吾祖曾为沙苑牧，有孙穷相合骑馿。",
            "朝来忽起驰驱兴，为见龙眠十马图。"
        ],
        "title": "观祝少林所藏画三首  其三",
        "id": "e6472f9b-eb95-44f4-a855-4c6d2f0b6365"
    },
    {
        "author": "赵蕃",
        "paragraphs": [
            "我居何有惟脩竹，一日真成不可无。",
            "别后平安久无报，为予十日写成图。"
        ],
        "title": "简见可觅画三首  其一",
        "id": "2c978a48-c6da-4e8f-b1bd-6d89fba57e28"
    },
    {
        "author": "赵蕃",
        "paragraphs": [
            "白头流落离骚国，香草虽多独嗜兰。",
            "犹恨芳时有衰歇，要须貌取四时看。"
        ],
        "title": "简见可觅画三首  其二",
        "id": "a1994e64-5bb4-45e5-956f-953b644857c2"
    },
    {
        "author": "赵蕃",
        "paragraphs": [
            "少文忘却行山脚，收拾经行入坐中。",
            "我亦江山欲归去，自无画手得君工。"
        ],
        "title": "简见可觅画三首  其三",
        "id": "9fa245e5-facf-4b80-8642-c17415afe3c5"
    },
    {
        "author": "赵蕃",
        "paragraphs": [
            "草衣旧识牡丹碑，字字腾拏更倔奇。",
            "我亦参军成潦倒，愧无笔力欠渠诗。"
        ],
        "title": "观徐复州家书画七首  其一",
        "id": "fddcc8ba-4b40-4314-9128-ae902b0cc152"
    },
    {
        "author": "赵蕃",
        "paragraphs": [
            "苏公书法自颜行，犹谓蔡公居第一。",
            "我穷颇亦类贾胡，笔势翩翩疑可识。"
        ],
        "title": "观徐复州家书画七首  其二",
        "id": "7b09e54e-8f14-4cc3-9182-9b36c540786b"
    },
    {
        "author": "赵蕃",
        "paragraphs": [
            "世人竞写襄阳字，政似云师太白诗。",
            "才匪若人宁躐等，自颠自醉祇成痴。"
        ],
        "title": "观徐复州家书画七首  其三",
        "id": "13f5a09b-0b8c-4152-9ba0-8cc35eea9905"
    },
    {
        "author": "赵蕃",
        "paragraphs": [
            "旷怀谁不作山游，谁似柳州谈永州。",
            "何能乞我一片石，刻此数纸俱传流。"
        ],
        "title": "观徐复州家书画七首  其四",
        "id": "1360df92-6bd2-498a-9968-42944e181172"
    },
    {
        "author": "赵蕃",
        "paragraphs": [
            "万竹阴中屋数间，几回剥啄叩柴关。",
            "忽开短纸霜雪干，如对照人冰玉颜。"
        ],
        "title": "观徐复州家书画七首  其五",
        "id": "275cd646-1608-4545-8e7d-f8a871f6006b"
    },
    {
        "author": "赵蕃",
        "paragraphs": [
            "误笔犹能作牸牛，信知书画本同流。",
            "不惟下笔苏仙似，更似斯人不可求。"
        ],
        "title": "观徐复州家书画七首  其六",
        "id": "78953b59-6989-4e45-a3c8-6d55b847a5c7"
    },
    {
        "author": "赵蕃",
        "paragraphs": [
            "并竹作门亭得山，我来还值雪消残。",
            "江梅未有腊梅破，丈室不须香屈盘。"
        ],
        "title": "观徐复州家书画七首  其七",
        "id": "c3cd62d3-8d24-4eb5-bec1-be6efb9a83aa"
    },
    {
        "author": "赵蕃",
        "paragraphs": [
            "捐弃悲歌咏白团，未忘卫霍内金盘。",
            "要知公子貂裘煖，孰若山人短褐寒。"
        ],
        "title": "简全真二首  其一",
        "id": "f29e4209-a599-4b60-a8ab-bd7f5b2fb796"
    },
    {
        "author": "赵蕃",
        "paragraphs": [
            "我诗每觉就匆匆，君句由来咏叹中。",
            "爱我更能怜我友，谁云南北马牛风。"
        ],
        "title": "简全真二首  其二",
        "id": "94cfc175-54bf-4856-aa36-2f5db658f23e"
    },
    {
        "author": "赵蕃",
        "paragraphs": [
            "前日丛篁苦蔽溪，祇今簷与四山齐。",
            "裴回有句不能吐，要与乘凉一杖藜。"
        ],
        "title": "奉简钦止兼忆斯远  其一",
        "id": "f435a3da-76a5-4c37-ac08-5686983efa7f"
    },
    {
        "author": "赵蕃",
        "paragraphs": [
            "阿连闻说有归期，准拟俱来赋此诗。",
            "已是欲行还小住，纵令频合故伤离。"
        ],
        "title": "奉简钦止兼忆斯远  其二",
        "id": "0d6c4348-8ae4-46af-aaf2-8fc77f36d0b3"
    },
    {
        "author": "赵蕃",
        "paragraphs": [
            "春风春雨急仍颠，闻道远劳从事贤。",
            "软脚不应惟命酒，池塘生草要新篇。"
        ],
        "title": "口占简去非",
        "id": "d0634cc6-d200-4134-b61f-b13c87c79f01"
    },
    {
        "author": "赵蕃",
        "paragraphs": [
            "渊明种秫有公田，郑老时时得酒钱。",
            "笑我作官浑乏此，自炊斗酒慰馋涎。"
        ],
        "title": "奉简在伯四首  其一",
        "id": "5cb9b699-3b8d-40e9-bad2-1c9ba17f4065"
    },
    {
        "author": "赵蕃",
        "paragraphs": [
            "先生自合饮官壶，野老端宜满眼酤。",
            "白酒酿成聊送汝，未知湿沫与江湖。"
        ],
        "title": "奉简在伯四首  其二",
        "id": "32303ff1-656d-4568-8a64-343ce639dd50"
    },
    {
        "author": "赵蕃",
        "paragraphs": [
            "书中旧学来禽帖，今日蛮州得饫尝。",
            "要与先生共咀嚼，更将煮蜜助甘香。"
        ],
        "title": "奉简在伯四首  其三",
        "id": "01a96b7e-2283-4997-8ca2-5a57c1033064"
    },
    {
        "author": "赵蕃",
        "paragraphs": [
            "落日余霞已自奇，况于人静月明时。",
            "重城著我非无意，前遣先生独赋诗。"
        ],
        "title": "奉简在伯四首  其四",
        "id": "04b924cc-0efc-41a2-9c4a-1aa71054365a"
    },
    {
        "author": "赵蕃",
        "paragraphs": [
            "月台台上几经过，白发重登奈我何。",
            "树影漫能参独立，溪声无复乱长哦。"
        ],
        "title": "简徐季益  其一",
        "id": "f1c14b4c-da96-4094-92d5-f6d396a70139"
    },
    {
        "author": "赵蕃",
        "paragraphs": [
            "不到西湖又五年，况当风雪探梅天。",
            "出门有愧登山屦，寻友空回访戴船。"
        ],
        "tags": [
            "西湖"
        ],
        "title": "简徐季益  其二",
        "id": "4b0820f6-c063-4004-a1c5-e6f3ab9b3d6e"
    },
    {
        "author": "赵蕃",
        "paragraphs": [
            "我诗虽老竟无工，君句能佳更不穷。",
            "立论曾闻紫微老，赠篇期见习轩公。"
        ],
        "title": "简徐季益  其三",
        "id": "7696b0fd-3e76-4f94-9fdd-855cbe85903a"
    },
    {
        "author": "赵蕃",
        "paragraphs": [
            "问讯西湖旧隠庐，水边雪后又何如。",
            "祇今付与谁人手，籍甚诗名白社徐。"
        ],
        "tags": [
            "西湖"
        ],
        "title": "简徐季益  其四",
        "id": "2be40ff8-a100-46d7-9987-261bd97f7c60"
    },
    {
        "author": "赵蕃",
        "paragraphs": [
            "南山最数月台高，曾著能诗何水曹。",
            "略计出山今几载，生令梅赋阙风骚。"
        ],
        "title": "简徐季益  其五",
        "id": "cc0e77f1-4b1c-4c53-8792-d3f610cb68f8"
    },
    {
        "author": "赵蕃",
        "paragraphs": [
            "自从传得婺州诗，南北飘零阙后期。",
            "一纸忽来湖上信，怳然堕我水仙祠。"
        ],
        "title": "简徐季益  其六",
        "id": "08af5720-a4a0-437a-beed-450fa4f347e7"
    },
    {
        "author": "赵蕃",
        "paragraphs": [
            "故人索我近题诗，何处如今更有之。",
            "十载未论前日梦，一枝还动昔人思。"
        ],
        "title": "简徐季益  其七",
        "id": "39554afa-40e0-4545-b2b5-793a030f6aec"
    },
    {
        "author": "赵蕃",
        "paragraphs": [
            "乡人不识王有道，抔土空传唐校书。",
            "闻道遗诗尚多有，典型不似晚唐余。"
        ],
        "title": "简周文显借王有道集二首  其一",
        "id": "78850a9d-48fd-4f14-9766-d869e788094e"
    },
    {
        "author": "赵蕃",
        "paragraphs": [
            "先生风节昔人似，白发箪瓢犹嗜书。",
            "家有校书诗百首，可能乞我助三余。"
        ],
        "title": "简周文显借王有道集二首  其二",
        "id": "b2dfb5cd-61e5-4824-9ed8-6b2b83d15111"
    },
    {
        "author": "赵蕃",
        "paragraphs": [
            "是处梅花与雪融，竹间开晚正玲珑。",
            "陈君为我言如此，折赠当期慰眼中。"
        ],
        "title": "代简琛卿",
        "id": "060bf027-a494-4c38-8d20-400ed1e81871"
    },
    {
        "author": "赵蕃",
        "paragraphs": [
            "背荫初疑星未融，细看真有映玲珑。",
            "兴深且约诸君往，明日当愁著土中。"
        ],
        "title": "琛卿为梅置酒用前韵",
        "id": "980f5b10-23bf-4842-b40e-2d26151fa3e6"
    },
    {
        "author": "赵蕃",
        "paragraphs": [
            "活法端知自结融，可须琢刻见玲珑。",
            "涪翁不作东莱死，安得斯文日再中。"
        ],
        "title": "琛卿论诗用前韵示之",
        "id": "d5af30e6-8d3c-4f58-b49a-79205f2ded3f"
    },
    {
        "author": "赵蕃",
        "paragraphs": [
            "玉梅遭旱颇萧然，清润思逢得水僊。",
            "出门一笑不易致，许送茅斋端可怜。"
        ],
        "title": "简严承务二首  其一",
        "id": "3a9c6bf0-0241-420c-88b2-1bcb4f7964ba"
    },
    {
        "author": "赵蕃",
        "paragraphs": [
            "霜髭不摘老可憎，迹虽未然心已僧。",
            "舌根鼻观习气在，茗椀策勋香事仍。"
        ],
        "title": "简严承务二首  其二",
        "id": "517b322d-555c-40be-bfcf-de0c55661f40"
    },
    {
        "author": "赵蕃",
        "paragraphs": [
            "闻道君家绿萼梅，韵胜绛袂拥冰肌。",
            "夜来一雨应堪折，好寄尘窗伴觅诗。"
        ],
        "title": "简严先辈",
        "id": "2c8772a5-37e7-4020-8de3-d33d9f3695cf"
    },
    {
        "author": "赵蕃",
        "paragraphs": [
            "草树阴阴一径开，饥乌闲下啄莓苔。",
            "清风无事自还往，时送官池荷气来。"
        ],
        "title": "简施文叔绝句四首  其一",
        "id": "7f18e771-47be-47eb-a4c5-36f3f5ecca8e"
    },
    {
        "author": "赵蕃",
        "paragraphs": [
            "今日之热不可触，闭门养疴适所欲。",
            "振衣策杖一欣然，凉风为我生脩竹。"
        ],
        "title": "简施文叔绝句四首  其二",
        "id": "09297968-5775-42cd-bcf9-f6aed0bfc081"
    },
    {
        "author": "赵蕃",
        "paragraphs": [
            "营营青蝇挥不去，为问适从何处来。",
            "病人埃鬰思一洗，沈李浮瓜亦快哉。"
        ],
        "title": "简施文叔绝句四首  其三",
        "id": "b7ec7afb-4a26-4c9a-bc19-c1ad63f45050"
    },
    {
        "author": "赵蕃",
        "paragraphs": [
            "世上小儿迷黑白，此翁胸中泾渭殊。",
            "少卑高论近流俗，恐妨要路肩安舆。"
        ],
        "title": "简施文叔绝句四首  其四",
        "id": "b636fa56-7d24-448f-a14b-71d9fef5f1f4"
    },
    {
        "author": "赵蕃",
        "paragraphs": [
            "江西人物况欧阳，少有诗名老更昌。",
            "左辖虽能诵佳句，子虚胡不荐君王。"
        ],
        "title": "简赠欧阳伯威二绝句  其一",
        "id": "57a33e1a-a487-4e99-aa04-82daae72dec5"
    },
    {
        "author": "赵蕃",
        "paragraphs": [
            "三年身不到穷冈，诗友飘零半在亡。",
            "杯里纵能谈矻矻，镜中无复鬓苍苍。"
        ],
        "title": "简赠欧阳伯威二绝句  其二",
        "id": "0bdbb2ed-32e8-48bc-83c4-d4ca2a3514b4"
    },
    {
        "author": "赵蕃",
        "paragraphs": [
            "世人往往嗜甘言，正味多嫌橄榄严。",
            "寄我要须并海物，花猪顿顿饭难厌。"
        ],
        "title": "简俞尉",
        "id": "b64bfff8-f8d0-49f2-a2bf-e77ef28a7767"
    },
    {
        "author": "赵蕃",
        "paragraphs": [
            "游山闻说多诗句，久已传抄听小胥。",
            "屡戒譍门老马走，门前驿递不为疎。"
        ],
        "title": "简陈择之索诗",
        "id": "f6ba2ff6-5ae9-41b9-a4b6-89876698a4ae"
    },
    {
        "author": "赵蕃",
        "paragraphs": [
            "梅园想见绿增深，竹迳遥知笋出林。",
            "坐底未能成一出，祇缘多病与多阴。"
        ],
        "title": "简邢公昭丈",
        "id": "56553486-8707-4e0b-a081-92404f9fd982"
    },
    {
        "author": "赵蕃",
        "paragraphs": [
            "吾舅书名早并诗，我兄名誉称家儿。",
            "异时大小欧阳体，肯道外人那得知。"
        ],
        "title": "昆山兄惠笔颇佳谢之并呈克斋舅二首  其一",
        "id": "33d1f7e0-4e81-4485-adce-d8380119fb22"
    },
    {
        "author": "赵蕃",
        "paragraphs": [
            "殷勤双笔肯轻投，识面端能解所由。",
            "自笑真成似罗赵，流称安得并何刘。"
        ],
        "title": "昆山兄惠笔颇佳谢之并呈克斋舅二首  其二",
        "id": "349982f6-8be0-4609-9a31-ae9583c7ca29"
    },
    {
        "author": "赵蕃",
        "paragraphs": [
            "遂初赋就笔余铓，赠我蒙探古锦囊。",
            "耐久固殊流俗败，含情浑似故人长。"
        ],
        "title": "孙子进惠笔乃周寿玉簪样试用其一已作秃翁犹耐驱使成绝句二首异日当寄子进昆仲  其一",
        "id": "d3d4dc2e-dbca-43b0-a1b6-39e1456b7229"
    },
    {
        "author": "赵蕃",
        "paragraphs": [
            "遂初赋就笔余珍，赠我多君意甚真。",
            "累句尚能资借助，拙书犹得长精神。"
        ],
        "title": "孙子进惠笔乃周寿玉簪样试用其一已作秃翁犹耐驱使成绝句二首异日当寄子进昆仲  其二",
        "id": "0767127b-c7b9-404d-be8f-14fe775c3652"
    },
    {
        "author": "赵蕃",
        "paragraphs": [
            "石上生梅老未枯，著花虽少更敷腴。",
            "要须邻老深调护，莫遣儿童纵牧刍。"
        ],
        "title": "探梅",
        "id": "be6c0011-6189-495f-a472-329439ec4e95"
    },
    {
        "author": "赵蕃",
        "paragraphs": [
            "玉立空林一树梅，向人脉脉似怜才。",
            "微波托使为媒去，一被晚风吹又回。"
        ],
        "title": "晚行见梅",
        "id": "dacdafbb-3a7d-4ff6-905e-b37304b951ce"
    },
    {
        "author": "赵蕃",
        "paragraphs": [
            "清虚日集人当瘦，粪壤不资梅合癯。",
            "君看霜皮藏玉骨，肯如朱粉鬭涂糊。"
        ],
        "title": "瘦梅",
        "id": "c7e113a8-43e2-45dd-b441-1eca648c5cab"
    },
    {
        "author": "赵蕃",
        "paragraphs": [
            "谢君为吏清如水，神吐祠前不鄂花。",
            "我欲将诗道其事，却防流咏入京华。"
        ],
        "title": "永丰尉治神祠前梅已成阴忽著花七出而无鄂色又正白众咸异之尉上蔡谢君子畅有诗蕃次韵",
        "id": "52ea0fd4-3aeb-4f61-b8a8-2a0628405e04"
    },
    {
        "author": "赵蕃",
        "paragraphs": [
            "花开的皪固难知，旧识黄州副使诗。",
            "政使尽开能尔盛，孰知将吐乃为奇。"
        ],
        "title": "智门寺后梅开丛竹间斯远举坡公春来幽谷之句因成二绝  其一",
        "id": "f6121e6a-480e-4f18-b542-c3b87bb3e4da"
    },
    {
        "author": "赵蕃",
        "paragraphs": [
            "朋游落寞每形悲，喜甚归来慰所思。",
            "况在水滨山崦里，两筇相对索梅诗。"
        ],
        "title": "智门寺后梅开丛竹间斯远举坡公春来幽谷之句因成二绝  其二",
        "id": "cea00681-9d67-4a4e-8d4e-1aa1b7e09560"
    },
    {
        "author": "赵蕃",
        "paragraphs": [
            "春风可是独嗔梅，不待飘零著雨催。",
            "我欲挽留无上策，戏拈落蘂荐芳醅。"
        ],
        "title": "梅落二首  其一",
        "id": "96ddcc0a-2d33-40c3-a5e1-6521dda46d6e"
    },
    {
        "author": "赵蕃",
        "paragraphs": [
            "春风次第归桃李，催得梅花一夜飞。",
            "时序匆匆几回首，即看红绽雨添肥。"
        ],
        "title": "梅落二首  其二",
        "id": "e5e1ae38-4dc6-45f1-acfc-c1dfa235aed0"
    },
    {
        "author": "赵蕃",
        "paragraphs": [
            "片片梅花脱雨轻，半飞欲坠更多情。",
            "浑疑春雪林梢堕，输与诗翁照眼明。"
        ],
        "title": "章少隠尝有逸句云片片梅花随雨脱浑疑春雪堕林梢今日雪后梅已有落者偶与公择清坐举似此诗欣然联成一绝",
        "id": "adce80a3-0176-4f4a-bc22-fd9b74cb1012"
    },
    {
        "author": "赵蕃",
        "paragraphs": [
            "一树梅花古道边，随风堕落自年年。",
            "情知所遇合如此，未必春风独尔偏。"
        ],
        "title": "道傍落梅",
        "id": "ebafb57f-fa31-4bf7-a5d7-ec76da913ec4"
    },
    {
        "author": "赵蕃",
        "paragraphs": [
            "不用温家玉镜台，下临溪水静无埃。",
            "若非姑射冰肌至，即是罗浮缟袂来。"
        ],
        "title": "兰溪溪岸梅花",
        "id": "6a5cf692-3eea-4c35-890e-dec624801e87"
    },
    {
        "author": "赵蕃",
        "paragraphs": [
            "翠篠横侵鹤膝枝，江南篱落雪残时。",
            "杨郎笔下烟岚集，留作晴窗觅句资。"
        ],
        "title": "题杨补之画梅",
        "id": "1ea1a1e0-c51e-4eb9-80d3-844a86de209b"
    },
    {
        "author": "赵蕃",
        "paragraphs": [
            "公曾数载潮阳掾，笔力怪来韩与苏。",
            "璧上庙碑当乞我，庶求涓滴润焦枯。"
        ],
        "title": "简沈沅陵求潮州韩文公庙碑并抄山谷碑诗二首  其一",
        "id": "31f8c041-a86e-42cb-a5e8-9ac3563d7053"
    },
    {
        "author": "赵蕃",
        "paragraphs": [
            "涪翁昔在黔戎贬，逸翰遗章久更多。",
            "字画公今元祐脚，拟烦妙手定如何。"
        ],
        "title": "简沈沅陵求潮州韩文公庙碑并抄山谷碑诗二首  其二",
        "id": "fa0fc8d1-1f65-4988-8467-4f65c31efbe3"
    },
    {
        "author": "赵蕃",
        "paragraphs": [
            "侧岭横峰面面同，雾空烟扫鸟声中。",
            "丁宁不用忧泥滑，珍重提壶屡劝翁。"
        ],
        "title": "早晴闻啼鸟作",
        "id": "793aa17c-30f7-4167-9516-75fa461aca9a"
    },
    {
        "author": "赵蕃",
        "paragraphs": [
            "昔日穷岗今竹溪，更生臣向复奚疑。",
            "此中安否渠能说，懒复作书聊寄诗。"
        ],
        "title": "伯山因其姪来惠书报以二绝  其一",
        "id": "75a5d252-6960-4a72-b22d-b8b646c6d15b"
    },
    {
        "author": "赵蕃",
        "paragraphs": [
            "蕙亩兰开梅吐枝，近来凡有几篇诗。",
            "已令经纪江头竹，早晚为君修短篱。"
        ],
        "title": "伯山因其姪来惠书报以二绝  其二",
        "id": "d3def453-adf7-4802-a7d4-35e63a68ed41"
    },
    {
        "author": "赵蕃",
        "paragraphs": [
            "无屋藏身雾政昏，饭资日谷欠朝暾。",
            "起居饮食难兼享，傥欲不仪须露蹲。"
        ],
        "title": "作五里雾以藏身仰日谷为朝饭坡谷诗也山中即事颇实斯语作二十八字",
        "id": "a20c1c95-8fab-427c-9f32-5f7557b7824a"
    },
    {
        "author": "赵蕃",
        "paragraphs": [
            "桃源政自人间世，山故苍苍水故流。",
            "不是幔亭张席地，卒然风雨卷山头。"
        ],
        "title": "山中四绝句  其一",
        "id": "5275d93f-ec43-4595-8ea8-615626a0a4ed"
    },
    {
        "author": "赵蕃",
        "paragraphs": [
            "去年徂暑桃源过，今岁秋高到武夷。",
            "不遇名山一来访，箧中宁有此山诗。"
        ],
        "title": "山中四绝句  其二",
        "id": "00eb8cd2-4444-47d3-bce4-40aa4b590013"
    },
    {
        "author": "赵蕃",
        "paragraphs": [
            "武夷仙伯定能诗，解赏仙人张湛词。",
            "更诵人间可哀曲，飘飘亦复动人思。"
        ],
        "title": "山中四绝句  其三",
        "id": "86889e25-ad81-4e8e-bf04-f8c4b4b182a2"
    },
    {
        "author": "赵蕃",
        "paragraphs": [
            "欲访武夷毛洞竹，路穷九曲更山深。",
            "道人知我衰无力，乞与一枝酬素心。"
        ],
        "title": "山中四绝句  其四",
        "id": "22d38853-55e5-44bb-b081-050dfa962655"
    },
    {
        "author": "赵蕃",
        "paragraphs": [
            "辰人只识凌刑部，不识尚书晚岁官。",
            "晚岁功名益堪纪，辰人不识坐荒寒。"
        ],
        "title": "知府提举访求前守凌公遗迹忽于庭庑雨压复壁中得公所题诗赋六绝句  其一",
        "id": "41967298-f48f-46e5-a7ef-6f890d741e79"
    },
    {
        "author": "赵蕃",
        "paragraphs": [
            "使君剖竹继先贤，四十于今又六年。",
            "每恨无从考遗事，但凭亭槛览山川。"
        ],
        "title": "知府提举访求前守凌公遗迹忽于庭庑雨压复壁中得公所题诗赋六绝句  其二",
        "id": "6ec572ae-bde9-40f7-9bc0-a007e0e57293"
    },
    {
        "author": "赵蕃",
        "paragraphs": [
            "不因风雨壁宁隳，雅志安和寓此诗。",
            "前此后今宁浪出，岂非显晦亦关时。"
        ],
        "title": "知府提举访求前守凌公遗迹忽于庭庑雨压复壁中得公所题诗赋六绝句  其三",
        "id": "3b98c164-9977-4588-acc7-78a84e641278"
    },
    {
        "author": "赵蕃",
        "paragraphs": [
            "故相曾兴告讦风，一时多坐语言中。",
            "乃知复壁遮防意，是谓知公亦爱公。"
        ],
        "title": "知府提举访求前守凌公遗迹忽于庭庑雨压复壁中得公所题诗赋六绝句  其四",
        "id": "45b34705-e829-450b-b22b-fe1e79266465"
    },
    {
        "author": "赵蕃",
        "paragraphs": [
            "簷浅终防剥蚀灾，好移深奥示将来。",
            "更须刻石行于世，公道只今方大开。"
        ],
        "title": "知府提举访求前守凌公遗迹忽于庭庑雨压复壁中得公所题诗赋六绝句  其五",
        "id": "1ed48d56-c83a-4c61-b14e-c73d14a67fcc"
    },
    {
        "author": "赵蕃",
        "paragraphs": [
            "郡斋新刻总珍藏，得此遗踪益有光。",
            "再拜从公乞余本，归赍不复恨空囊。"
        ],
        "title": "知府提举访求前守凌公遗迹忽于庭庑雨压复壁中得公所题诗赋六绝句  其六",
        "id": "d4e396ea-c341-4cf7-abd0-fce5c2253efd"
    },
    {
        "author": "赵蕃",
        "paragraphs": [
            "腊中要雪逢三白，春日还霑雨似膏。",
            "天意于农亦良厚，何须耒耜我家操。"
        ],
        "title": "立春  其一",
        "id": "80d2b591-039f-4663-8c67-dfbf0463ad5c"
    },
    {
        "author": "赵蕃",
        "paragraphs": [
            "昨日元正今日春，佳辰并作一番新。",
            "试看柳色遽如许，无耐梅花憔悴人。"
        ],
        "title": "立春  其二",
        "id": "5bd6b5a3-e7cc-4bc0-966d-535d9dcc8277"
    },
    {
        "author": "赵蕃",
        "paragraphs": [
            "春日每颁宽大诏，天公意与圣人同。",
            "故于半载焦枯后，一雨聊资土脉通。"
        ],
        "title": "立春  其三",
        "id": "e55b3cff-7327-416b-9811-efa4995026ba"
    },
    {
        "author": "赵蕃",
        "paragraphs": [
            "令君忧乐与民同，灯火随时祝岁丰。",
            "我亦颇怀归去乐，田蚕处处逐儿童。"
        ],
        "title": "上元口号呈莫令三首  其一",
        "id": "30d2536c-17a7-4ee2-bfe6-c322a42620e8"
    },
    {
        "author": "赵蕃",
        "paragraphs": [
            "一琖华灯直万钱，谁知下里取薪然。",
            "绮纨照耀舆台体，民得褐衣犹破穿。"
        ],
        "title": "上元口号呈莫令三首  其二",
        "id": "6d513f73-61a2-4aef-905e-6343fee7520d"
    },
    {
        "author": "赵蕃",
        "paragraphs": [
            "华灯能得几时新，明日当为刍狗陈。",
            "我识令君敦厚意，不能奉己厉吾民。"
        ],
        "title": "上元口号呈莫令三首  其三",
        "id": "cdd9d949-f987-4891-853b-047dd3416c25"
    },
    {
        "author": "赵蕃",
        "paragraphs": [
            "醉状初如春水船，梦成蝴蝶更翩翩。",
            "觉来已是情无奈，那更急风吹雨颠。"
        ],
        "title": "社日醉起",
        "id": "2866b5dd-2862-4670-90d1-1ffb936bdb1a"
    },
    {
        "author": "赵蕃",
        "paragraphs": [
            "谩说投诗赠汨罗，身今且尔奈渠何。",
            "尝闻求福木居士，试向艾人成祝呵。"
        ],
        "title": "端午三首  其一",
        "id": "713e8200-ca70-4d8d-97b9-ac43495b68af"
    },
    {
        "author": "赵蕃",
        "paragraphs": [
            "年年端午风兼雨，似为屈原陈昔冤。",
            "我欲于谁论许事，舍南舍北鹁鸠喧。"
        ],
        "title": "端午三首  其二",
        "id": "53caafa8-f788-4cf4-ba36-88b48b511d13"
    },
    {
        "author": "赵蕃",
        "paragraphs": [
            "忠言不用竟沉死，留得文章星斗罗。",
            "何意更觞昌歜酒，为君击节一长歌。"
        ],
        "title": "端午三首  其三",
        "id": "56297991-c164-4f7f-926f-6c96f36d2269"
    },
    {
        "author": "赵蕃",
        "paragraphs": [
            "中秋佳月去年同，卧病还应记此翁。",
            "不但婵娟千里共，客游俱在大江东。"
        ],
        "title": "中秋寄上饶赴试亲友池阳当涂三沈弟",
        "id": "b81bba44-62b1-4d00-bd73-4d390cf45e3d"
    },
    {
        "author": "赵蕃",
        "paragraphs": [
            "掉船晨出暮知归，举网惊呼鱼定肥。",
            "倾倒得钱何用许，江头取醉暮相违。"
        ],
        "title": "渔父诗四首  其一",
        "id": "4beeb20c-90d9-4737-b0d4-9f23130106bb"
    },
    {
        "author": "赵蕃",
        "paragraphs": [
            "泛宅浮家一叶间，长年绿水又青山。",
            "若为不使兼能赋，始信天公到此悭。"
        ],
        "title": "渔父诗四首  其二",
        "id": "6e94c097-d926-4b40-92c5-fd889d198323"
    },
    {
        "author": "赵蕃",
        "paragraphs": [
            "风色披披手欲龟，日光飐飐鬓成丝。",
            "只今网罟无穷利，乐在竿纶顾未知。"
        ],
        "title": "渔父诗四首  其三",
        "id": "53c9508e-4098-4d74-af4a-854bef3bcc22"
    },
    {
        "author": "赵蕃",
        "paragraphs": [
            "早悟君王物色求，子陵应已弃羊裘。",
            "绝知至德终难掩，女子亦称韩伯休。"
        ],
        "title": "渔父诗四首  其四",
        "id": "2dedbccd-d980-4b7c-87a3-a12111915bbd"
    },
    {
        "author": "赵蕃",
        "paragraphs": [
            "布谷收声老尽秧，直缘避潦有今忙。",
            "歌呼嘹亮相讙杂，肯媿悠悠道上商。"
        ],
        "title": "次韵季承闻田歌",
        "id": "080dd82e-14db-40e2-9fcd-f34f48ba4384"
    },
    {
        "author": "赵蕃",
        "paragraphs": [
            "青裙汲水过前溪，白发譍门儿戯啼。",
            "试问主人何所在，为言南亩正扶犁。"
        ],
        "title": "晚行田间书事三首  其一",
        "id": "3dadf2ff-ba44-4059-9727-c80ab26a5225"
    },
    {
        "author": "赵蕃",
        "paragraphs": [
            "郎罢肩犂稚子前，牛行熟路不须牵。",
            "归来饭倒羹初糁，洗脚还将草履穿。"
        ],
        "title": "晚行田间书事三首  其二",
        "id": "3c4d7eae-7c68-47b0-bea6-adbd9dc9d409"
    },
    {
        "author": "赵蕃",
        "paragraphs": [
            "我生饱识田家趣，只坐无田归计迟。",
            "纵是无田慵可得，莫将画餠欲充饥。"
        ],
        "title": "晚行田间书事三首  其三",
        "id": "a36d7f0b-870e-4c8f-ae1a-5ab9051b0cef"
    },
    {
        "author": "赵蕃",
        "paragraphs": [
            "紫巖黟歙畧相同，小字缄题寄子公。",
            "纵使分沾能到我，质麤肉缓不堪攻。"
        ],
        "title": "从赵崇道求蜀纸五首  其一",
        "id": "8650a192-bd14-4b5b-b078-e8cab5611232"
    },
    {
        "author": "赵蕃",
        "paragraphs": [
            "旧闻黄雀走头颅，近岁清江亦与俱。",
            "舒卷定怜无尺枉，敷陈尽可见臣愚。"
        ],
        "title": "从赵崇道求蜀纸五首  其二",
        "id": "729e1d91-7316-42a9-b730-e86f3b73315a"
    },
    {
        "author": "赵蕃",
        "paragraphs": [
            "人伪区区信日穷，楮藤苔竹互争雄。",
            "自从蜀纸东南见，凡马真成一洗空。"
        ],
        "title": "从赵崇道求蜀纸五首  其三",
        "id": "f3a52c31-e252-4a12-aabe-f3ecd6441609"
    },
    {
        "author": "赵蕃",
        "paragraphs": [
            "麻纸敷腴色胜银，冷金凝滑倍精神。",
            "自余族类犹多有，王谢名家总绝人。"
        ],
        "title": "从赵崇道求蜀纸五首  其四",
        "id": "dc7ec874-f382-442c-abcb-a4d65da6097f"
    },
    {
        "author": "赵蕃",
        "paragraphs": [
            "病起犹余觅句勤，要题柿叶厌缤纷。",
            "陟厘尽付五十万，今代谁为王右军。"
        ],
        "title": "从赵崇道求蜀纸五首  其五",
        "id": "2b9b5129-c8e6-4258-b93a-a4fc57159820"
    },
    {
        "author": "赵蕃",
        "paragraphs": [
            "雨后翛然欲变秋，意捐絺绤揽衣裘。",
            "林间脱袴催人急，时有炎凉底过忧。"
        ],
        "title": "反禽言二首  其一",
        "id": "ba071a74-14bc-4120-b489-14fc83f22f83"
    },
    {
        "author": "赵蕃",
        "paragraphs": [
            "御雨无过以瓦为，古人朴直致君辞。",
            "我今闭户疎还往，滑滑从深三尺泥。"
        ],
        "title": "反禽言二首  其二",
        "id": "d973e019-de59-40ff-a150-ee3d8424d184"
    },
    {
        "author": "赵蕃",
        "paragraphs": [
            "天公端以鸟鸣春，百族喧喧晓更频。",
            "最是客中贪听尔，弄晴忧湿似关人。"
        ],
        "title": "闻禽",
        "id": "f8b5df86-eb50-45ea-81f8-9c0cec906e18"
    },
    {
        "author": "赵蕃",
        "paragraphs": [
            "山禽劝我不如归，知我西游有定期。",
            "若使藜羹足供给，衡门之乐肯轻辞。"
        ],
        "title": "闻杜鹘",
        "id": "fbd117f7-5b4a-4d9c-89c5-65369cae39e6"
    },
    {
        "author": "赵蕃",
        "paragraphs": [
            "鸡鸣非时乃祸口，那无荒更同疾徐。",
            "信知南来事总异，不但斯人难并居。"
        ],
        "title": "鸡司晨者而此邦夜鸣为常不寐闻知作绝句",
        "id": "39bd1f23-f332-4e06-b13e-cc2b349c4678"
    },
    {
        "author": "赵蕃",
        "paragraphs": [
            "雨住山岚更鬰深，病夫晨起畏岑岑。",
            "可能乞我蓬莱炷，要遣衣襟润不侵。"
        ],
        "title": "简梁叔昭觅香",
        "id": "8f8562b0-1608-4056-9308-1effc11351e1"
    },
    {
        "author": "赵蕃",
        "paragraphs": [
            "雨合筠窗书满床，坐来颇觉欠炉香。",
            "卒然欲买何繇得，问遒倪家有异藏。"
        ],
        "title": "简倪秘校觅香",
        "id": "97e09f48-5d21-4e7f-a579-603da2f45832"
    },
    {
        "author": "赵蕃",
        "paragraphs": [
            "客去门扃未作眠，续灯添火了残编。",
            "此时孤绝谁相与，能送幽香亦可怜。"
        ],
        "title": "夜坐读书闻瓶梅之香口占五绝  其一",
        "id": "2626c787-f724-4d04-bd23-4d2270292a0c"
    },
    {
        "author": "赵蕃",
        "paragraphs": [
            "非风非月自腾香，我亦何心适与当。",
            "此味绝佳谁得解，顾须攀折走林塘。"
        ],
        "title": "夜坐读书闻瓶梅之香口占五绝  其二",
        "id": "6410f840-a83d-4b38-873d-87a5a41f46a3"
    },
    {
        "author": "赵蕃",
        "paragraphs": [
            "旧说春寒花较迟，况今冰雪已逾时。",
            "一枝借得书窗暖，未许游蜂戏蝶知。"
        ],
        "title": "夜坐读书闻瓶梅之香口占五绝  其三",
        "id": "aabb503b-9168-442c-bb40-ad50dafe9ae8"
    },
    {
        "author": "赵蕃",
        "paragraphs": [
            "身落江南不自悲，正欣梅也可供诗。",
            "纷纷桃李胡为者，政似当年蔡克儿。"
        ],
        "title": "夜坐读书闻瓶梅之香口占五绝  其四",
        "id": "3a8a5ed1-7b71-40ea-ab41-5a3cb157c536"
    },
    {
        "author": "赵蕃",
        "paragraphs": [
            "一从丛桂落秋风，佳处长孤阿堵中。",
            "及至梅花又冰雪，一枝虽少与多同。"
        ],
        "title": "夜坐读书闻瓶梅之香口占五绝  其五",
        "id": "8e700e72-21c1-4e08-a656-44ab5151b9a5"
    },
    {
        "author": "赵蕃",
        "paragraphs": [
            "细听非笛复非芦，绝讶儿童底所呼。",
            "邂逅因之问何似，鸟鸣竹管自乌乌。"
        ],
        "title": "有闻若管吹者意儿童为之问之乃鸟有名竹管者其声政如是云作三绝  其一",
        "id": "536eece2-9de5-4dcb-8575-6aae65cee8ff"
    },
    {
        "author": "赵蕃",
        "paragraphs": [
            "尽日闲窗运秃翁，自怜虚出管城封。",
            "不知尔更何为者，初听犹疑似足蛩。"
        ],
        "title": "有闻若管吹者意儿童为之问之乃鸟有名竹管者其声政如是云作三绝  其二",
        "id": "dce431a3-a903-40e0-a9df-5818caf0f948"
    },
    {
        "author": "赵蕃",
        "paragraphs": [
            "蚕丝百箔旧曾闻，未说新丝价尔分。",
            "卒岁我无裘褐计，早知劝尔勿多云。"
        ],
        "title": "有闻若管吹者意儿童为之问之乃鸟有名竹管者其声政如是云作三绝  其三",
        "id": "749d1341-403d-4500-a4eb-be694ab13665"
    },
    {
        "author": "赵蕃",
        "paragraphs": [
            "忆别白云笋渐长，而今想见出梢墙。",
            "道人寄我不忘我，盍寄茶瓯洗睡肓。"
        ],
        "title": "寄白云觅茶",
        "id": "eee0d926-e0f4-45ab-9958-c802ead67b4e"
    },
    {
        "author": "赵蕃",
        "paragraphs": [
            "要题尺素问何如，病过春风体益癯。",
            "采得山茶漫持寄，草玄余暇想时须。"
        ],
        "title": "以茶寄杨溥之二首  其一",
        "id": "bd246932-08c6-4023-914d-24741e7055c9"
    },
    {
        "author": "赵蕃",
        "paragraphs": [
            "忆过君家置酒杯，病予方止只空陪。",
            "而今梦想论文地，柳合沙堤鸥去来。"
        ],
        "title": "以茶寄杨溥之二首  其二",
        "id": "e50448b7-c6a7-49da-9e0e-52a36748d4e6"
    },
    {
        "author": "赵蕃",
        "paragraphs": [
            "园官阙菜犹形讽，年例求茶可欠诗。",
            "为报萧郎勿多怪，已令汲涧拾松枝。"
        ],
        "title": "从萧君来茶二首  其一",
        "id": "2c87451b-b20d-40b7-bb7d-172a3ded1d58"
    },
    {
        "author": "赵蕃",
        "paragraphs": [
            "旧传汉殿三眠柳，烧烛仍闻照海棠。",
            "草木困春人可奈，政烦茗椀为禁当。"
        ],
        "title": "从萧君来茶二首  其二",
        "id": "843749e7-a965-4273-bf24-8801215c4952"
    },
    {
        "author": "赵蕃",
        "paragraphs": [
            "丁蔡纷纷竞宠加，底如好事玉溪家。",
            "至今有子能传业，不待茶精句亦佳。"
        ],
        "title": "从萧秀才求茶二首  其一",
        "id": "e86ac827-8694-4bfb-9158-04bbe61b5beb"
    },
    {
        "author": "赵蕃",
        "paragraphs": [
            "磊落真同席上珍，忆蒙况我意殊真。",
            "今年尚许分张否，试遣诗筒告及春。"
        ],
        "title": "从萧秀才求茶二首  其二",
        "id": "37fb749b-788f-4b9f-a4ec-b0e6906a510c"
    },
    {
        "author": "赵蕃",
        "paragraphs": [
            "万安近说神潭茶，颇似文当屈宋衙。",
            "山中索居睡不足，碾寄盍令舒眼花。"
        ],
        "title": "简莫令求茶",
        "id": "8fe39783-fe97-4abe-85f3-5e687952b816"
    },
    {
        "author": "赵蕃",
        "paragraphs": [
            "双罂稍辍焙中茶，好卧黄䌷稳听衙。",
            "御雨况闻当用瓦，固知不怕落簷花。"
        ],
        "title": "谢莫升之惠茶",
        "id": "3bb149bb-5ec6-45c2-85f6-544ca157fb4b"
    },
    {
        "author": "赵蕃",
        "paragraphs": [
            "正尔耽诗不耐闲，镜中频觉瘦栾栾。",
            "曾郎惠我尽清供，椀把春风香并兰。"
        ],
        "title": "曾秀才送茶",
        "id": "824d3700-6b0e-42bf-b1ea-e8729a0df9b0"
    },
    {
        "author": "赵蕃",
        "paragraphs": [
            "山居每啜社前香，及是清明茶政尝。",
            "叹我白头无母遗，一杯持与供高堂。"
        ],
        "title": "送新茶与俞尉",
        "id": "1f3945da-d83b-4d8d-8759-b9836e07d948"
    },
    {
        "author": "赵蕃",
        "paragraphs": [
            "扁舟几泊洞庭霜，曾见连林橘柚黄。",
            "祇道陋邦无此物，那知种树有诸王。"
        ],
        "tags": [
            "洞庭湖"
        ],
        "title": "从王彦博觅洞庭柑三首  其一",
        "id": "0fa6c70b-22dd-4998-979d-48e32cf15510"
    },
    {
        "author": "赵蕃",
        "paragraphs": [
            "踰淮为枳信堪奴，珍植何分楚与吴。",
            "不但居家有遗帖，酿成赋辱长公苏。"
        ],
        "tags": [
            "洞庭湖"
        ],
        "title": "从王彦博觅洞庭柑三首  其二",
        "id": "fd72f710-cf22-48bc-b7d4-28c9c2e86bed"
    },
    {
        "author": "赵蕃",
        "paragraphs": [
            "闻道居家近橘坡，青黄遥想问疎篱。",
            "可能乞我数包否，仍寄韦郎七字诗。"
        ],
        "tags": [
            "洞庭湖"
        ],
        "title": "从王彦博觅洞庭柑三首  其三",
        "id": "d72e3be6-6ebe-4935-92ea-795c4fdbcdfd"
    },
    {
        "author": "赵蕃",
        "paragraphs": [
            "严郎得鱼不敢食，走送茅斋嫌步迟。",
            "却媿家贫惯粗粝，无人为我脍银丝。"
        ],
        "title": "严先辈送鲤鱼",
        "id": "3b5f14bf-421f-4f65-ab62-177a2db59100"
    },
    {
        "author": "赵蕃",
        "paragraphs": [
            "花飞忽忽减芳菲，欺我新来诗思迟。",
            "笔底羨君能捷敏，好词频许坐中披。"
        ],
        "title": "再蒙签判丈惠示惜花三绝句因次韵  其一",
        "id": "0a46a274-6937-4569-8815-b3b481762f03"
    },
    {
        "author": "赵蕃",
        "paragraphs": [
            "佛屋支撑仅可间，过门无客客非残。",
            "公能有意重来否，竹涧松门暖不寒。"
        ],
        "title": "再蒙签判丈惠示惜花三绝句因次韵  其二",
        "id": "f95bbb30-8798-4dbd-97bf-bf42976e2598"
    },
    {
        "author": "赵蕃",
        "paragraphs": [
            "兰馨岂亦竞春狂，不为无人废不芳。",
            "长使幽居在空谷，也胜半额趁时妆。"
        ],
        "title": "再蒙签判丈惠示惜花三绝句因次韵  其三",
        "id": "fef5855b-79ab-42d9-8480-cb93551263e1"
    },
    {
        "author": "赵蕃",
        "paragraphs": [
            "江南花草易芳菲，今我还家已似迟。",
            "最恨春风苦无思，卷藏红绮不容披。"
        ],
        "title": "又次签判丈惜花绝句三首  其一",
        "id": "bd91a704-0671-4050-aa0b-de3939f8cc67"
    },
    {
        "author": "赵蕃",
        "paragraphs": [
            "蚤作抽书对白间，瓦炉犹有宿香残。",
            "诗来报我羣花尽，亟起巡簷忘帽寒。"
        ],
        "title": "又次签判丈惜花绝句三首  其二",
        "id": "f47d2d90-da88-47b7-ae01-b76247335032"
    },
    {
        "author": "赵蕃",
        "paragraphs": [
            "春事违人去若狂，便惊鶗鴂怨年芳。",
            "儿童强作留连意，拾去残花学试粧。"
        ],
        "title": "又次签判丈惜花绝句三首  其三",
        "id": "f803f473-93c9-41ac-94c5-4f9ce09528cc"
    },
    {
        "author": "赵蕃",
        "paragraphs": [
            "野花吐芳不择地，幽草吹馥宁只春。",
            "兹日纵为无事日，此身不是自由身。"
        ],
        "title": "野花  其一",
        "id": "37dfa9a7-e780-4a7e-8066-3bcf540f680c"
    },
    {
        "author": "赵蕃",
        "paragraphs": [
            "野花无数不知名，白白红红俱赋情。",
            "纵使不蒙姚魏赏，雨开风落亦何争。"
        ],
        "title": "野花  其二",
        "id": "6a6963ef-c6ba-4570-8084-aa16e647523a"
    },
    {
        "author": "赵蕃",
        "paragraphs": [
            "几思载酒问扬雄，不但尊空囊亦空。",
            "枉道荷花有新发，又闻能白胜能红。"
        ],
        "title": "杨知录送千叶白莲",
        "id": "59582a9e-afed-40db-8b39-01c003cd98d6"
    },
    {
        "author": "赵蕃",
        "paragraphs": [
            "一树幽花见紫荆，杜陵诗句属吾情。",
            "江东消息关河阔，况我平生寡弟兄。"
        ],
        "title": "见紫荆有怀成父",
        "id": "11c6a59c-016c-4ce0-bfd2-f170b65dad33"
    },
    {
        "author": "赵蕃",
        "paragraphs": [
            "卷藏政尔待时雨，及此发舒天已秋。",
            "已是萧萧吹我急，主人宁得厌飕飕。"
        ],
        "title": "题芭蕉",
        "id": "3b474d33-91a1-42c6-b022-30a10040fda2"
    },
    {
        "author": "赵蕃",
        "paragraphs": [
            "珍重江南好事家，老将种莳作生涯。",
            "似怜寂寞书斋里，折赠盈篮栗玉花。"
        ],
        "title": "谢人送水僊",
        "id": "a1553f6d-28e5-41d6-aa0c-b333f6f394f3"
    },
    {
        "author": "赵蕃",
        "paragraphs": [
            "肃肃朝寒不自持，晕生因酒似朱施。",
            "向来只梦梨花雨，不见西湖浓抹时。"
        ],
        "tags": [
            "西湖"
        ],
        "title": "海棠",
        "id": "7121660a-1abb-4973-8fb0-c52c90e1a783"
    },
    {
        "author": "赵蕃",
        "paragraphs": [
            "去年已负海棠期，今岁还当卧病时。",
            "造物小儿应见相，恐余无此看花时。"
        ],
        "title": "沅陵见招赏海棠病不能往辄尔言谢三首  其一",
        "id": "535f9415-c837-4895-ace2-fc45f951199f"
    },
    {
        "author": "赵蕃",
        "paragraphs": [
            "四海知名蜀海棠，是邦元与蜀同方。",
            "少陵当日犹无语，而我何人敢漫狂。"
        ],
        "title": "沅陵见招赏海棠病不能往辄尔言谢三首  其二",
        "id": "235fa1a9-8c41-4505-ac7c-4dbf2157ac5b"
    },
    {
        "author": "赵蕃",
        "paragraphs": [
            "二月已尽三月来，计君行日已相催。",
            "奈何病著不能往，岂但看花仍把杯。"
        ],
        "title": "沅陵见招赏海棠病不能往辄尔言谢三首  其三",
        "id": "a777e584-2c79-40cd-8aab-6c2e7ccbee25"
    },
    {
        "author": "赵蕃",
        "paragraphs": [
            "细看秋露黄金蘂，不减春风白玉枝。",
            "人道江南富山水，江南山水富于斯。"
        ],
        "title": "木犀四首  其一",
        "id": "ae4f93e5-cb2b-4ed1-96eb-dda631c0c3d0"
    },
    {
        "author": "赵蕃",
        "paragraphs": [
            "人言山水钟人物，我道英灵属此花。",
            "枯死犹堪作香供，不同桃李混泥沙。"
        ],
        "title": "木犀四首  其二",
        "id": "aba7e3dc-1dde-441a-b36b-0dcefc102348"
    },
    {
        "author": "赵蕃",
        "paragraphs": [
            "浪说西京斗大花，赤栏青幄五侯家。",
            "那知林下余幽物，雨打风吹不怨嗟。"
        ],
        "title": "木犀四首  其三",
        "id": "a10472f9-8826-4da6-bc90-e2a3dc41360b"
    },
    {
        "author": "赵蕃",
        "paragraphs": [
            "我生天与山林相，不羨人间富贵花。",
            "折得幽芳顿何许，纸窗书屋伴煎茶。"
        ],
        "title": "木犀四首  其四",
        "id": "60e12a01-8cbd-45fc-bfef-c1998017ab90"
    },
    {
        "author": "赵蕃",
        "paragraphs": [
            "来时才卖木犀花，卖到梅花未返家。",
            "作客悠悠有何好，定应诗兴在天涯。"
        ],
        "title": "见卖梅花者作卖花行  其一",
        "id": "d89f58fd-b910-435f-9a9f-7c9e418bb8fd"
    },
    {
        "author": "赵蕃",
        "paragraphs": [
            "连日阴风作许寒，晚来妍暖似春阑。",
            "十分待放梅花否，留我数枝归到看。"
        ],
        "title": "见卖梅花者作卖花行  其二",
        "id": "9221ddcc-bad3-48fe-a3bd-6f54aec9e791"
    },
    {
        "author": "赵蕃",
        "paragraphs": [
            "邦人竞说江都胜，一朵千金尚恐非。",
            "自笑寒厅何自得，但余阶砌长苔衣。"
        ],
        "title": "次韵孙温叟求芍药二首  其一",
        "id": "54e6963a-dc93-49ef-a9a1-6ac8e4de9195"
    },
    {
        "author": "赵蕃",
        "paragraphs": [
            "送花政自从人乞，名品安能择是非。",
            "风雨连朝更工厄，便应红尽绿垂衣。"
        ],
        "title": "次韵孙温叟求芍药二首  其二",
        "id": "5ace2944-ccdb-4a90-9c2f-28a594225c75"
    },
    {
        "author": "赵蕃",
        "paragraphs": [
            "涉春风雨见花稀，红药开时春已非。",
            "病夫何与知许事，送与缓歌金缕衣。"
        ],
        "title": "送芍药与周子开",
        "id": "76adce09-ada9-45ef-96bd-7b5815b30430"
    },
    {
        "author": "赵蕃",
        "paragraphs": [
            "三两芙蓉并水丛，向人能白亦能红。",
            "浩然不在芍药下，如何独占晚秋风。"
        ],
        "title": "木芙蓉",
        "id": "433702a0-c4c9-4036-a78e-f3e302451b0a"
    },
    {
        "author": "赵蕃",
        "paragraphs": [
            "径荒空道菊犹存，岂不怀归病苦昏。",
            "乞得邻花有根拨，带泥栽著定州盆。"
        ],
        "title": "过邻家看菊乞之以归",
        "id": "bfa77bb0-9a3e-42a8-a8e1-c85a34383995"
    },
    {
        "author": "赵蕃",
        "paragraphs": [
            "今年为况添萧瑟，无菊能酬九日杯。",
            "天意似怜愁欲绝，故令巖桂为重开。"
        ],
        "title": "重阳甫近菊殊未花而木犀再开遂成一绝",
        "id": "9699b03b-20f6-4f17-b3ac-fb5955fa98d6"
    },
    {
        "author": "赵蕃",
        "paragraphs": [
            "黄花狼籍晚犹香，冷蝶频来著意忙。",
            "不见东篱千载士，自应埋没老风霜。"
        ],
        "title": "十月见菊二首  其一",
        "id": "9aeb6a82-c67a-4f71-91fb-6410d361876f"
    },
    {
        "author": "赵蕃",
        "paragraphs": [
            "花前曳杖极徜徉，为汝临风一慨慷。",
            "直自东坡僊去后，无人十月作重阳。"
        ],
        "title": "十月见菊二首  其二",
        "id": "00db0e21-1a42-4c58-9408-48547cdf6776"
    },
    {
        "author": "赵蕃",
        "paragraphs": [
            "白菊欹倾拥玉钿，黄花零乱委金钱。",
            "饥寒未免交为累，金玉繇来枉现前。"
        ],
        "title": "黄白菊",
        "id": "5996c9cc-a762-4945-b5a9-2910d08f7b75"
    },
    {
        "author": "赵蕃",
        "paragraphs": [
            "柯茎全与腊梅同，色洁香幽梅亦通。",
            "以玉谥之真不僣，何须汉赋楚骚中。"
        ],
        "title": "祝君适中折所居南山巖花二种曰玉梅曰含笑者为况名乃适中自制人鲜知之题五绝以广焉  其一",
        "id": "c4eea1eb-e12b-43d4-ae93-b1cf7319184e"
    },
    {
        "author": "赵蕃",
        "paragraphs": [
            "南山含壁尽阳冈，草木朝朝被宠光。",
            "梅事已居桃李上，尔于梅也更前行。"
        ],
        "title": "祝君适中折所居南山巖花二种曰玉梅曰含笑者为况名乃适中自制人鲜知之题五绝以广焉  其二",
        "id": "07508c63-943e-45aa-9624-96cebab32b33"
    },
    {
        "author": "赵蕃",
        "paragraphs": [
            "大笑能株小作丛，吐香全似酒微中。",
            "旧观但比山茶白，无此枝头破颗红。"
        ],
        "title": "祝君适中折所居南山巖花二种曰玉梅曰含笑者为况名乃适中自制人鲜知之题五绝以广焉  其三",
        "id": "93fb2709-047f-4b79-8273-865c859675a9"
    },
    {
        "author": "赵蕃",
        "paragraphs": [
            "含笑初无巧笑容，未知名字复谁从。",
            "尔今顾有嫣然状，不笑春风却笑冬。"
        ],
        "title": "祝君适中折所居南山巖花二种曰玉梅曰含笑者为况名乃适中自制人鲜知之题五绝以广焉  其四",
        "id": "e238c849-e386-43ce-8553-bd67f181068b"
    },
    {
        "author": "赵蕃",
        "paragraphs": [
            "蜡梅当日过苏黄，名压西川旧海棠。",
            "太息此花终未遇，而余与子漫平章。"
        ],
        "title": "祝君适中折所居南山巖花二种曰玉梅曰含笑者为况名乃适中自制人鲜知之题五绝以广焉  其五",
        "id": "1e44337a-65b7-4418-9be0-2edaef666a74"
    },
    {
        "author": "赵蕃",
        "paragraphs": [
            "蜜黄初出一枝春，分似堂中得定人。",
            "各各闻香获三昧，信知文字本非真。"
        ],
        "title": "以蜡梅分供堂头希卢首座冲南首座惠绝句次韵并简堂头二首  其一",
        "id": "f78b392c-1bc7-40f8-ba5e-11fe3efca879"
    },
    {
        "author": "赵蕃",
        "paragraphs": [
            "才尽年来怕及春，上人那说是诗人。",
            "拨残芋火宁余事，故欲撩公嬾是真。"
        ],
        "title": "以蜡梅分供堂头希卢首座冲南首座惠绝句次韵并简堂头二首  其二",
        "id": "8383a8cd-5b65-4d5f-85ab-eb74929efc2c"
    },
    {
        "author": "赵蕃",
        "paragraphs": [
            "人人共说梅花好，试问梅花好奈何。",
            "到底物名嫌太甚，市区酒肆尽东坡。"
        ],
        "title": "书案上三种梅三首  其一",
        "id": "045fce13-9172-4966-b956-8350fea446e4"
    },
    {
        "author": "赵蕃",
        "paragraphs": [
            "我贵当由知我希，蜡梅全不事芳菲。",
            "自非牢落山中士，谁可与之同一归。"
        ],
        "title": "书案上三种梅三首  其二",
        "id": "ab14cb7b-9b40-462b-9644-39b53fb5cfe7"
    },
    {
        "author": "赵蕃",
        "paragraphs": [
            "翠袖佳人倚竹诗，昔人比兴乃陈辞。",
            "我今顾欲求真相，绿萼梅花并竹枝。"
        ],
        "title": "书案上三种梅三首  其三",
        "id": "25c277f8-29fd-4555-8e45-e392653993f5"
    },
    {
        "author": "赵蕃",
        "paragraphs": [
            "并湖微径曲通村，步步看梅遂款门。",
            "犬似不能知客意，苦相唐突吠篱根。"
        ],
        "title": "即事呈斯远三首  其一",
        "id": "d84bed87-f188-4cd9-93f6-1b7072849c8b"
    },
    {
        "author": "赵蕃",
        "paragraphs": [
            "去却蔫花意转新，是知疎密总宜人。",
            "正由秽去清虚集，不碍萧然冠与巾。"
        ],
        "title": "即事呈斯远三首  其二",
        "id": "f9497cfd-0c2a-4b6a-972e-757c570e3fd7"
    },
    {
        "author": "赵蕃",
        "paragraphs": [
            "一花固觉有余香，况此寒梢数尺长。",
            "怪底诗来总清绝，始知逸韵与相当。"
        ],
        "title": "即事呈斯远三首  其三",
        "id": "c105722c-bcf8-458f-ad47-6cba2203542c"
    },
    {
        "author": "赵蕃",
        "paragraphs": [
            "賸欲将梅月下看，却愁风露不胜寒。",
            "有时暂作披衣看，积雪凝霜不可干。"
        ],
        "title": "对梅有作六首  其一",
        "id": "65170528-ad2d-4083-80f3-d745d3169c69"
    },
    {
        "author": "赵蕃",
        "paragraphs": [
            "四十飞腾暮景斜，更云学易数年加。",
            "勿谓衰催便欺我，尚能高兴属梅花。"
        ],
        "title": "对梅有作六首  其二",
        "id": "b68dc2f8-c639-4c16-8a66-0835c975979f"
    },
    {
        "author": "赵蕃",
        "paragraphs": [
            "老来诗兴苦无多，折得梅花奈若何。",
            "便恐飘零不堪触，正须遶树数婆娑。"
        ],
        "title": "对梅有作六首  其三",
        "id": "9ab3bf25-0f71-4338-973d-c09f6f992e12"
    },
    {
        "author": "赵蕃",
        "paragraphs": [
            "酒恶思茶更炷香，不如梅蘂嚼冰霜。",
            "文园病渴知如此，未遽骑鲸返帝乡。"
        ],
        "title": "对梅有作六首  其四",
        "id": "7df93974-e4bb-4a06-bca4-acee183a9a7b"
    },
    {
        "author": "赵蕃",
        "paragraphs": [
            "日未落时香未归，晚风方觉雪霏霏。",
            "月明纵可形模似，不比风流殆庶几。"
        ],
        "title": "对梅有作六首  其五",
        "id": "1216b9e6-07bf-488c-9106-d3b05f6d1de9"
    },
    {
        "author": "赵蕃",
        "paragraphs": [
            "寥落江山无故人，见梅忆著故园春。",
            "水南水北寻诗地，想见风流一幅巾。"
        ],
        "title": "对梅有作六首  其六",
        "id": "b19c06c8-2960-4112-9227-b79363e43870"
    },
    {
        "author": "赵蕃",
        "paragraphs": [
            "自从篱菊报香衰，便说南枝与北枝。",
            "底事频来问消息，山翁近日绝无诗。"
        ],
        "title": "经旬不作诗今日霜晴可喜问梅沈园得两绝句此坡所谓痼疾逢虾蟹也  其一",
        "id": "de2512ca-65b9-44f4-a169-995562dbec44"
    },
    {
        "author": "赵蕃",
        "paragraphs": [
            "莫问今年与去年，祇应贫病两依然。",
            "故人满眼今谁在，且赋梅花第一篇。"
        ],
        "title": "经旬不作诗今日霜晴可喜问梅沈园得两绝句此坡所谓痼疾逢虾蟹也  其二",
        "id": "25498f7b-1d3a-44d7-a01c-f82ed1b06342"
    },
    {
        "author": "赵蕃",
        "paragraphs": [
            "两咏君家两样梅，清愁已瘦一分肌。",
            "春风咫尺花无数，更合安排几首诗。"
        ],
        "title": "谢答严用韵送绿萼梅",
        "id": "32f251f4-6df7-40b0-9778-434fb5425617"
    },
    {
        "author": "赵蕃",
        "paragraphs": [
            "片片干飞已足悲，况堪风雨横相欺。",
            "卒然此恨何由释，倚頼重开有背枝。"
        ],
        "title": "残梅",
        "id": "d6b8987e-1b90-40ae-a5b7-f09f8f97a940"
    },
    {
        "author": "赵蕃",
        "paragraphs": [
            "西轩宜热竹能藏，雨落何方此自凉。",
            "已对西湖冰雪句，一时顿有更徐王。"
        ],
        "tags": [
            "西湖"
        ],
        "title": "同徐斯远看王远父所藏僧圆契梅二首  其一",
        "id": "f070f5d2-c552-4f94-8ca3-6f0faa984e37"
    },
    {
        "author": "赵蕃",
        "paragraphs": [
            "炎天梅蘂简斋诗，坐胜山村雨雪时。",
            "闵雨正歌云汉句，忽来为我起凉思。"
        ],
        "title": "同徐斯远看王远父所藏僧圆契梅二首  其二",
        "id": "0b7f5627-9b28-4a55-ace5-7a9d81bfc757"
    },
    {
        "author": "赵蕃",
        "paragraphs": [
            "几思载酒更携筇，一访梅花山崦中。",
            "忽念去君三十里，怅然将复与谁同。"
        ],
        "title": "怀梅花及斯远",
        "id": "4c09460b-4f76-4eb5-8bf5-82c479fb4689"
    },
    {
        "author": "赵蕃",
        "paragraphs": [
            "岁晚梅花未经眼，自嗟枉作近南官。",
            "忽来数朵惊初识，已是先生觅句残。"
        ],
        "title": "张伯永折梅走笔谢之",
        "id": "43ba2df7-f3a2-4365-adb6-d4b819d51690"
    },
    {
        "author": "赵蕃",
        "paragraphs": [
            "送君祇数梅花节，开到岭梅君不回。",
            "折得花来有重出，妾惟孤影媿粧台。"
        ],
        "title": "折梅赠答二首  其一",
        "id": "6bd21c27-6dbe-4198-902d-50fe9268b653"
    },
    {
        "author": "赵蕃",
        "paragraphs": [
            "昔人行役功名误，嗟我何为久未回。",
            "落尽繁花有青子，期君烟雨上池台。"
        ],
        "title": "折梅赠答二首  其二",
        "id": "10ef4371-a0dd-424a-be2d-9217739ebdc4"
    },
    {
        "author": "赵蕃",
        "paragraphs": [
            "严冬今日更天风，我与梅花瘦骨同。",
            "我纵寒生犹附火，尔能孤立乱山中。"
        ],
        "title": "感梅属周文显二首  其一",
        "id": "87dad1a2-8b45-401a-a230-6a2f044b7f13"
    },
    {
        "author": "赵蕃",
        "paragraphs": [
            "玉薄冰轻不自持，可能当此恶风吹。",
            "要知此物坚牢质，不比渠侬耎脆姿。"
        ],
        "title": "感梅属周文显二首  其二",
        "id": "5db2b745-fce2-4abd-935c-1a643519b11b"
    },
    {
        "author": "赵蕃",
        "paragraphs": [
            "长条忍使就斩伐，未信园翁珍此花。",
            "不然造物故料理，宜使飘零到我家。"
        ],
        "title": "次韵明叔送梅",
        "id": "275b3c6e-4c30-4cb1-9822-daf1197f6e24"
    },
    {
        "author": "赵蕃",
        "paragraphs": [
            "纸窗见月影横斜，不是桃花与李花。",
            "一夜清吟忘客睡，祇愁到晓鬓双华。"
        ],
        "title": "瓶梅",
        "id": "24508216-0beb-497b-a8af-27cb56f1e749"
    },
    {
        "author": "赵蕃",
        "paragraphs": [
            "江南处士杨无咎，畴昔最工梅写真。",
            "闻道徐郎得其妙，何妨乞我一枝春。"
        ],
        "title": "从徐处士乞梅二首  其一",
        "id": "b9c577b0-69a7-43f1-ad9b-7117b01b1fd5"
    },
    {
        "author": "赵蕃",
        "paragraphs": [
            "我居旧植千竿竹，賸欲栽梅苦未成。",
            "要写横斜须老手，是君头白眼犹明。"
        ],
        "title": "从徐处士乞梅二首  其二",
        "id": "6bd115ea-6653-4dbe-a019-6178471349ab"
    },
    {
        "author": "赵蕃",
        "paragraphs": [
            "腊前再雪已相侵，年后更连人日阴。",
            "欲问梅花苦无地，把君诗卷得参寻。"
        ],
        "title": "王兆明惠梅花诗二十首口占谢之",
        "id": "28c118dc-3295-488d-b814-0ff3223012ff"
    },
    {
        "author": "赵蕃",
        "paragraphs": [
            "万里才传却瘴方，药囊翻谓橐中装。",
            "谗人不敢投豺虎，空见壶头石室荒。"
        ],
        "title": "五月十七日谒伏波庙四首  其一",
        "id": "3d283026-b94f-485b-83b0-a13ffdeb8c67"
    },
    {
        "author": "赵蕃",
        "paragraphs": [
            "仰视飞鸢始欲愁，要之乐死胜怀忧。",
            "功名慷慨吾无志，所愿平生马少游。"
        ],
        "title": "五月十七日谒伏波庙四首  其二",
        "id": "3f191bfd-9a79-4e3a-abfa-9dcd14679b95"
    },
    {
        "author": "赵蕃",
        "paragraphs": [
            "邬江江上祀陶公，亦以吾孙靖节从。",
            "我谓辰州升德庙，要当并写少游容。"
        ],
        "title": "五月十七日谒伏波庙四首  其三",
        "id": "74014e66-de0b-4423-a77f-4245a5774b98"
    },
    {
        "author": "赵蕃",
        "paragraphs": [
            "几从江上望朱栏，今日扁舟径往还。",
            "潢潦傥收应易耳，白汀翠竹最相关。"
        ],
        "title": "五月十七日谒伏波庙四首  其四",
        "id": "70d412bf-2333-4a3a-a278-39b687b96c6b"
    },
    {
        "author": "赵蕃",
        "paragraphs": [
            "西都何啻万公卿，纸上空能阅姓名。",
            "桐乡啬夫少吏尔，墓木梢云独未平。"
        ],
        "title": "拜朱仲卿墓",
        "id": "1e05f238-1dc6-44ff-9642-905fee168dc4"
    },
    {
        "author": "赵蕃",
        "paragraphs": [
            "绝代方能入汉宫，画图何必更求工。",
            "纵令得幸因图画，已落君王疑信中。"
        ],
        "title": "王昭君",
        "id": "eeb6bca7-02ec-4bab-b492-f2fd892aab56"
    },
    {
        "author": "赵蕃",
        "paragraphs": [
            "成都共逸为琴心，岂不尝闻赋丽淫。",
            "重聘茂陵今已晚，不须多赋白头吟。"
        ],
        "title": "卓文君",
        "id": "01ec7374-f386-4a5f-b78b-b3b0923426fd"
    },
    {
        "author": "赵蕃",
        "paragraphs": [
            "疾风吹雨过前溪，留得余凉在竹扉。",
            "为我拂床仍置席，今朝梦稳故山归。"
        ],
        "title": "雨后二绝句  其一",
        "id": "55342e18-558b-4bc9-ae0d-13d63fe24fd5"
    },
    {
        "author": "赵蕃",
        "paragraphs": [
            "竹树翛然亦雨余，便疑秋已到林居。",
            "恨无新月当霄挂，空遣清风为扫除。"
        ],
        "title": "雨后二绝句  其二",
        "id": "a7638911-679a-4468-a1a5-a22e41e7e2f9"
    },
    {
        "author": "赵蕃",
        "paragraphs": [
            "涉秋得雨便生凉，起我萧然病在牀。",
            "径自典衣谋一醉，要令清梦畧还乡。"
        ],
        "title": "六月二十二日病中得雨顿觉沈疴去体欣然起饮遂成一绝",
        "id": "447407ce-77b1-4744-b314-bf9bdc6190b1"
    },
    {
        "author": "赵蕃",
        "paragraphs": [
            "青山咫尺不容看，岂是山灵意有难。",
            "定自知侬坐诗瘦，故令空雾作漫漫。"
        ],
        "title": "是日雨阴殊甚咫尺如隔然",
        "id": "f6e8c21b-0708-4aea-a44d-efa42d5b1631"
    },
    {
        "author": "赵蕃",
        "paragraphs": [
            "晓起看山谓得真，突然山外见嶙峋。",
            "须臾释屩浑无迹，绝倒山灵解戏人。"
        ],
        "title": "西轩杂题三首  其一",
        "id": "1d8d4a30-65f1-418c-9ce2-7ae681d8003d"
    },
    {
        "author": "赵蕃",
        "paragraphs": [
            "早风蓬勃不能凉，独卧幽轩日日长。",
            "頼有图书慰岑寂，左抽右取畧无妨。"
        ],
        "title": "西轩杂题三首  其二",
        "id": "03360f6e-3b7e-4d6d-acbf-18c2484e64d5"
    },
    {
        "author": "赵蕃",
        "paragraphs": [
            "卧看修筠不见梢，所欣轩户绿阴交。",
            "蝉吟鸟语尽堪喜，不用先生自解嘲。"
        ],
        "title": "西轩杂题三首  其三",
        "id": "eb477163-b772-405d-8711-f1e40c9cf1f7"
    },
    {
        "author": "赵蕃",
        "paragraphs": [
            "桃树深红亦浅红，竹竿个个又丛丛。",
            "儿男在田妇行馌，犬卧鸡啼茅舍空。"
        ],
        "title": "漫兴十一首  其一",
        "id": "3f748c37-5c67-4798-b64d-464aa7cd3e19"
    },
    {
        "author": "赵蕃",
        "paragraphs": [
            "风雨属连殊未休，豫章城中十日留。",
            "江云有意作晴色，今者薄暮当行舟。"
        ],
        "title": "漫兴十一首  其二",
        "id": "97ff4f89-2e9c-4250-85cb-57fdf4442fcc"
    },
    {
        "author": "赵蕃",
        "paragraphs": [
            "风雨萧萧病欲侵，杂然啼鸟在中林。",
            "细听却有黄鹂语，端是当年隔叶音。"
        ],
        "title": "漫兴十一首  其三",
        "id": "5a945e76-7ca8-4c09-a2f1-dbc77e6816d4"
    },
    {
        "author": "赵蕃",
        "paragraphs": [
            "截竹钩丝作钓筒，半缠苍石著波中。",
            "忽焉快跃知鱼中，相语相呼促短篷。"
        ],
        "title": "漫兴十一首  其四",
        "id": "c576d3f1-5447-4bf5-8c56-aea14b5b58fd"
    },
    {
        "author": "赵蕃",
        "paragraphs": [
            "钓发关余谓吉征，长年三老尔何凭。",
            "那知我本江湖士，失脚东来亦堕罾。"
        ],
        "title": "漫兴十一首  其五",
        "id": "b77829fd-f6b5-450c-861e-2e30798680ca"
    },
    {
        "author": "赵蕃",
        "paragraphs": [
            "已遭穿颊尚洋洋，尔本何辜饵触香。",
            "断肉未能聊戒杀，念将赎尔又空囊。"
        ],
        "title": "漫兴十一首  其六",
        "id": "05548541-c57e-4673-b3c7-7b6eae02511c"
    },
    {
        "author": "赵蕃",
        "paragraphs": [
            "望极平湖不得山，水长山远画图间。",
            "赋诗不似王摩诘，湖北湖南空往还。"
        ],
        "title": "漫兴十一首  其七",
        "id": "825af445-4dad-43a5-b927-18083fdaf075"
    },
    {
        "author": "赵蕃",
        "paragraphs": [
            "一日风帆数日程，绝知快意亦轻生。",
            "延缘始欲滨湖去，可奈同途莫并行。"
        ],
        "title": "漫兴十一首  其八",
        "id": "a8fd08db-ff16-43be-9549-779c81cc513d"
    },
    {
        "author": "赵蕃",
        "paragraphs": [
            "风顺风横总欲乘，传呼虽数不余譍。",
            "去程渺渺湖边草，宿伴悠悠水上罾。"
        ],
        "title": "漫兴十一首  其九",
        "id": "9b511176-4f7f-44f3-a87a-31d1e6b691c5"
    },
    {
        "author": "赵蕃",
        "paragraphs": [
            "春风吹绿满天涯，想见山园尽落花。",
            "少日意狂轻节物，祇令流转谩成嗟。"
        ],
        "title": "漫兴十一首  其一○",
        "id": "9c7ead7b-e9c7-449e-8c0a-d9907cf75aef"
    },
    {
        "author": "赵蕃",
        "paragraphs": [
            "寒日萧萧上矮窗，竹阴窗影两舂撞。",
            "是中寓意真无尽，笔底寻诗卒未降。"
        ],
        "title": "漫兴十一首  其一一",
        "id": "cf59510a-80a3-4b51-98e6-0d8f8dca8bea"
    },
    {
        "author": "赵蕃",
        "paragraphs": [
            "四月梅黄雨易成，夜来犹是十分晴。",
            "吴山越岭浑遮尽，惟见江流面面平。"
        ],
        "title": "雨中",
        "id": "2df534be-d2d7-4720-93ea-d4238ae0f4e2"
    },
    {
        "author": "赵蕃",
        "paragraphs": [
            "一雨胡为限古城，定应留逐使君行。",
            "前驱尚远毋庸遽，已见萧萧破久晴。"
        ],
        "title": "玉山久旱七月一日雨作望者云从常山来时赵吏部赴福州适入境已闻境上大雨取书邦人欢喜之词为口号二首呈之  其一",
        "id": "9e2f9154-ef54-4a7c-bede-8500b981a464"
    },
    {
        "author": "赵蕃",
        "paragraphs": [
            "父老争迎旧使君，使君何以为吾民。",
            "要须一举为霖手，快泻天瓢洗旱尘。"
        ],
        "title": "玉山久旱七月一日雨作望者云从常山来时赵吏部赴福州适入境已闻境上大雨取书邦人欢喜之词为口号二首呈之  其二",
        "id": "729cbb39-f6aa-4bee-9bac-706e72e443c0"
    },
    {
        "author": "赵蕃",
        "paragraphs": [
            "风树萧萧雨若筛，间飘黄叶挂蛛丝。",
            "虫号亡頼更满耳，况是病夫新起时。"
        ],
        "title": "病中",
        "id": "bde74f10-e858-4b47-8b6a-d9f10716c46b"
    },
    {
        "author": "赵蕃",
        "paragraphs": [
            "谁云死别已吞声，此恨何年得遽平。",
            "林响风声雨萧瑟，败人残梦欲残更。"
        ],
        "title": "七月十有五夜一再梦故舒州使君侍御公宛如平生且于其案间得若纸若缯者一沓皆公所书或印者繙之有如帜者三有曰苛政曰赃吏忘其一焉问傍立者以何所用云始朝议欲遣公为某使故建此云觉而赋诗四绝  其一",
        "id": "81eceb9d-8109-4c9c-a413-8de6845f7cc6"
    },
    {
        "author": "赵蕃",
        "paragraphs": [
            "一夕安能再与俱，话言宁觉死生殊。",
            "帜书更识埋轮志，生有不忘如是夫。"
        ],
        "title": "七月十有五夜一再梦故舒州使君侍御公宛如平生且于其案间得若纸若缯者一沓皆公所书或印者繙之有如帜者三有曰苛政曰赃吏忘其一焉问傍立者以何所用云始朝议欲遣公为某使故建此云觉而赋诗四绝  其二",
        "id": "ddd151f5-6675-4aa7-ad6d-a21724d555e5"
    },
    {
        "author": "赵蕃",
        "paragraphs": [
            "弟过江东得附辞，奠犹乖往恸奚为。",
            "情真未觉幽明负，贫病牢人甚絷维。"
        ],
        "title": "七月十有五夜一再梦故舒州使君侍御公宛如平生且于其案间得若纸若缯者一沓皆公所书或印者繙之有如帜者三有曰苛政曰赃吏忘其一焉问傍立者以何所用云始朝议欲遣公为某使故建此云觉而赋诗四绝  其三",
        "id": "ea5f2cc4-7076-4b2f-b051-3ea35720b01d"
    },
    {
        "author": "赵蕃",
        "paragraphs": [
            "梦回始觉死生分，愁咏江东日暮云。",
            "安得分明再如昨，并须示我玉楼文。"
        ],
        "title": "七月十有五夜一再梦故舒州使君侍御公宛如平生且于其案间得若纸若缯者一沓皆公所书或印者繙之有如帜者三有曰苛政曰赃吏忘其一焉问傍立者以何所用云始朝议欲遣公为某使故建此云觉而赋诗四绝  其四",
        "id": "ee731c97-1836-429c-b3ea-0a0baa403855"
    },
    {
        "author": "赵蕃",
        "paragraphs": [
            "溪头弱柳已丝垂，那得江南尚好枝。",
            "从此春风日亡頼，与须排写付新诗。"
        ],
        "title": "步溪头  其一",
        "id": "44acb0b3-4a6d-4d31-a6b2-fc51be95381d"
    },
    {
        "author": "赵蕃",
        "paragraphs": [
            "浴凫拍拍已春声，相趁双飞属玉明。",
            "更待前山一犂足，断槎号濑总波平。"
        ],
        "title": "步溪头  其二",
        "id": "667e2b24-542d-4778-ab56-9742a601c595"
    },
    {
        "author": "赵蕃",
        "paragraphs": [
            "草软沙平路不泥，岸巾扶策步循隄。",
            "江南春事信能早，正月已闻林鸟啼。"
        ],
        "title": "步溪头  其三",
        "id": "31e4ed00-9a39-4830-9c23-d445bc534c01"
    },
    {
        "author": "赵蕃",
        "paragraphs": [
            "昨日张帆著翼飞，今朝风送蹇馿骑。",
            "吴淞山水夙所爱，得意还教多赋诗。"
        ],
        "title": "昨日",
        "id": "a0a79b15-1c10-4b1b-aa33-19f05a08d641"
    },
    {
        "author": "赵蕃",
        "paragraphs": [
            "小雨那能救旱禾，定催粟玉放庭柯。",
            "一从赋罢横斜影，谁复风流似汝多。"
        ],
        "title": "初八日微雨明日犹有赐意作两绝句  其一",
        "id": "aa24fd56-235e-44dd-bc70-b3a5eef0ea5e"
    },
    {
        "author": "赵蕃",
        "paragraphs": [
            "不堪积暑滞烦疴，幸甚新凉脱网罗。",
            "闻道重阳更逢閠，今年节意属秋多。"
        ],
        "title": "初八日微雨明日犹有赐意作两绝句  其二",
        "id": "eb7cd0e8-5c86-4f60-a195-db6a9f8891ed"
    },
    {
        "author": "赵蕃",
        "paragraphs": [
            "梨枣熟时须一雨，江南底忽类中州。",
            "南人不识北人事，懔懔已怀禾黑忧。"
        ],
        "title": "晚秋郊居八首  其一",
        "id": "a8a487a4-8e8b-4418-9be6-07027dc91e13"
    },
    {
        "author": "赵蕃",
        "paragraphs": [
            "宋玉悲秋殆我欺，江南摇落定何时。",
            "不因枫树颜如渥，松柏连林漫莫知。"
        ],
        "title": "晚秋郊居八首  其二",
        "id": "2b1eabcb-e165-41bb-83a3-3ff25927b41f"
    },
    {
        "author": "赵蕃",
        "paragraphs": [
            "病橘萧萧祇古枝，二三酸子间虫丝。",
            "人言社酒堪医此，太息于今已后时。"
        ],
        "title": "晚秋郊居八首  其三",
        "id": "50ec1c18-b4c7-423a-9f91-67e44d698736"
    },
    {
        "author": "赵蕃",
        "paragraphs": [
            "九日黄花信昔谈，是身何自见江南。",
            "故今开晚方为贵，失所胡为浪不堪。"
        ],
        "title": "晚秋郊居八首  其四",
        "id": "50d30679-9e12-4e02-8239-43e45aa9aab6"
    },
    {
        "author": "赵蕃",
        "paragraphs": [
            "病夫慵出长蓬蒿，但见刍薪价益高。",
            "积雨了知寒在候，我方随事典衣袍。"
        ],
        "title": "晚秋郊居八首  其五",
        "id": "bfe3d41c-00de-4e96-97fd-6985ff353d7b"
    },
    {
        "author": "赵蕃",
        "paragraphs": [
            "霜天柿叶须收拾，咫尺山园底去迟。",
            "不是功名覊绊得，病来筋力费扶持。"
        ],
        "title": "晚秋郊居八首  其六",
        "id": "678be7e9-64cb-4549-8bfc-0d7ed212624a"
    },
    {
        "author": "赵蕃",
        "paragraphs": [
            "蔓草依依网作窠，荒庭寂寂蚓能歌。",
            "人言病久须闲默，习气相攻未易诃。"
        ],
        "title": "晚秋郊居八首  其七",
        "id": "02eaf391-3a54-484f-a610-8edff7a0ee7c"
    },
    {
        "author": "赵蕃",
        "paragraphs": [
            "邻父疑为三径孙，一生辛苦在田园。",
            "近来交友谁相顾，渠独频沾菜把恩。"
        ],
        "title": "晚秋郊居八首  其八",
        "id": "c313d44f-721d-4b61-827a-be2c10d609f3"
    },
    {
        "author": "赵蕃",
        "paragraphs": [
            "旧时元日羨吾庐，称寿献觞懽有余。",
            "今日儿曹还效我，凄然事忆十年初。"
        ],
        "title": "元日寄成父四首  其一",
        "id": "bda46b33-b916-41ae-bbb5-96debed41402"
    },
    {
        "author": "赵蕃",
        "paragraphs": [
            "家家节物竞今朝，风俗未分南北遥。",
            "莫向除薪觅如愿，且凭爆竹走山魈。"
        ],
        "title": "元日寄成父四首  其二",
        "id": "4fc640d4-6fd8-499b-91b1-2557c02ec348"
    },
    {
        "author": "赵蕃",
        "paragraphs": [
            "冒晨造谒愧悠悠，残客不来门更幽。",
            "邂逅行人觅花看，春风已属杏梢头。"
        ],
        "title": "元日寄成父四首  其三",
        "id": "ac35585f-22e9-41e9-ae3a-62d1f79c39dc"
    },
    {
        "author": "赵蕃",
        "paragraphs": [
            "客里那知岁月迁，梅花报我又今年。",
            "兰溪桥下扁舟泊，把笔题诗意惘然。"
        ],
        "title": "元日寄成父四首  其四",
        "id": "5169779b-e438-44bb-bcd6-296af5d71f09"
    },
    {
        "author": "赵蕃",
        "paragraphs": [
            "只道贫无置锥地，根株戢戢自何生。",
            "春风向暖浑宜裌，抛掷残绵傍砌楹。"
        ],
        "title": "二月初八日",
        "id": "1521028f-3202-4e1d-8be3-3dc56c5d1030"
    },
    {
        "author": "赵蕃",
        "paragraphs": [
            "粤山深历备辞劳，虽有故人谁赠袍。",
            "归卧茅斋且休歇，竹风山雨两萧骚。"
        ],
        "title": "三月一日",
        "id": "67175293-7335-438e-9417-b81606ab5e7e"
    },
    {
        "author": "赵蕃",
        "paragraphs": [
            "桐花最晚开已落，春色全归草满园。",
            "破衲欲捐还未可，炎凉翻覆在朝昏。"
        ],
        "title": "三月六日  其一",
        "id": "ad9a698f-f373-4fd2-ad73-90d458107012"
    },
    {
        "author": "赵蕃",
        "paragraphs": [
            "自把残书洗睡昏，欲求甚解与谁论。",
            "乍然好鸟闻深樾，忽尔荒鸡听远村。"
        ],
        "title": "三月六日  其二",
        "id": "7f7d0cca-e7d0-4654-b914-d91f5baf3335"
    },
    {
        "author": "赵蕃",
        "paragraphs": [
            "怪底朝来暖欲昏，故应晚雨剧翻盆。",
            "空斋寂寞催成睡，风为卷书还闭门。"
        ],
        "title": "三月六日  其三",
        "id": "30e6dd27-4dda-4532-a392-954b9f9bd7ca"
    },
    {
        "author": "赵蕃",
        "paragraphs": [
            "一片花飞春未知，杜陵野客已深悲。",
            "况堪昨夜狂风雨，吹折东家桃树枝。"
        ],
        "title": "初九日  其一",
        "id": "c2fbcb88-435d-4e8f-9445-fd61a293f8d5"
    },
    {
        "author": "赵蕃",
        "paragraphs": [
            "日日题诗待海棠，要从地主借绳床。",
            "偶因风雨愆期至，已是飘零学退粧。"
        ],
        "title": "初九日  其二",
        "id": "e1d59f4c-4cfd-4f11-8057-50229f46a249"
    },
    {
        "author": "赵蕃",
        "paragraphs": [
            "老眼看花抵雾中，寥寥鼻观与香通。",
            "水僊蜕去梅成实，只有山矾印此风。"
        ],
        "title": "十一日  其一",
        "id": "820adef5-5795-46fb-9bf2-8ae3a07126f5"
    },
    {
        "author": "赵蕃",
        "paragraphs": [
            "老去读书非少年，故怜觳觫尚加鞭。",
            "看竹偶然闲半日，归来还愧腹便便。"
        ],
        "title": "十一日  其二",
        "id": "942d1062-35c8-40c6-99bf-084887cf4437"
    },
    {
        "author": "赵蕃",
        "paragraphs": [
            "独行曼曼遶江湄，正是春风日暮时。",
            "折得芳馨无所遗，寄怀空诵碧云诗。"
        ],
        "title": "独行  其一",
        "id": "16518590-2499-474a-a0ad-1bb6799f8d1a"
    },
    {
        "author": "赵蕃",
        "paragraphs": [
            "春风浩浩水横波，水远滩长可奈何。",
            "送尽碧云人不见，折兰采若自行歌。"
        ],
        "title": "独行  其二",
        "id": "f4612f05-5e9d-411b-9683-c3660627bf03"
    },
    {
        "author": "赵蕃",
        "paragraphs": [
            "登山临水送将归，揽涕无从日向微。",
            "水远山高动千里，春风浩浩客吹衣。"
        ],
        "title": "独行  其三",
        "id": "b0ebd333-bc82-4d33-a50d-45e7f8745fff"
    },
    {
        "author": "赵蕃",
        "paragraphs": [
            "兰也结根幽且深，若为容易出山林。",
            "定知亦以香为累，不尔人于何处寻。"
        ],
        "title": "春日杂言十一首  其一",
        "id": "e602cafd-468d-4d4f-b4f4-f9ab6c17ed14"
    },
    {
        "author": "赵蕃",
        "paragraphs": [
            "山寒花事自迟迟，归至况当梅谢时。",
            "祇有山樱能照眼，属遭风雨又离披。"
        ],
        "title": "春日杂言十一首  其二",
        "id": "fe65317f-b89e-4045-b1e1-ff5cd65cb463"
    },
    {
        "author": "赵蕃",
        "paragraphs": [
            "寒多草亦未抽芽，漫说春今一半加。",
            "试向小园闲点检，忽逢一树木瓜花。"
        ],
        "title": "春日杂言十一首  其三",
        "id": "30a17ae6-bc5f-423e-af72-4a85546f9b28"
    },
    {
        "author": "赵蕃",
        "paragraphs": [
            "晚欣斜日照茅檐，意谓新晴已可占。",
            "雨脚晓收云更合，阳乌将出尚窥觇。"
        ],
        "title": "春日杂言十一首  其四",
        "id": "727a2f6b-c714-4c5e-afd8-aa5c7d426d62"
    },
    {
        "author": "赵蕃",
        "paragraphs": [
            "买得荒园近坞居，但供樵牧废犁锄。",
            "漫营篱落今将合，犹恨人工乏剩余。"
        ],
        "title": "春日杂言十一首  其五",
        "id": "fae6efb1-a656-45be-8ba2-3381f12e8c92"
    },
    {
        "author": "赵蕃",
        "paragraphs": [
            "旧时曾咏木兰幽，旧藁飘零莫自收。",
            "老境不妨花固发，人今白尽十分头。"
        ],
        "title": "春日杂言十一首  其六",
        "id": "6c8c329a-a433-416e-9b8f-da812f16c068"
    },
    {
        "author": "赵蕃",
        "paragraphs": [
            "落叶疎疎似雨鸣，莫疑春晚有秋声。",
            "抽条易叶年年事，看取一番新绿成。"
        ],
        "title": "春日杂言十一首  其七",
        "id": "797bcf59-d15b-4df2-a41d-1aaa7869f776"
    },
    {
        "author": "赵蕃",
        "paragraphs": [
            "山中寂寞少花枝，过尽春风病不知。",
            "未分春归便无迹，陶瓶聊复浸酴醿。"
        ],
        "title": "春日杂言十一首  其八",
        "id": "ab545a84-06c4-45c0-84f8-b145884b8be0"
    },
    {
        "author": "赵蕃",
        "paragraphs": [
            "春风吹绿绿成阴，新有黄鹂度好音。",
            "我政卷书成坐睡，恍然疑是拂瑶琴。"
        ],
        "title": "春日杂言十一首  其九",
        "id": "0cf74333-9c41-46ab-a44c-80c5d6a21246"
    },
    {
        "author": "赵蕃",
        "paragraphs": [
            "燕子日长宜读书，若为病思每欺余。",
            "形骸筋力今如此，惭愧丁年不荷鉏。"
        ],
        "title": "春日杂言十一首  其一○",
        "id": "c436b4b1-88cf-4cbf-af46-b6dbcd2d9ea7"
    },
    {
        "author": "赵蕃",
        "paragraphs": [
            "渺渺春山啼杜鹃，开花解使碧山然。",
            "韩诗李赋纷难考，犹喜知名向谪僊。"
        ],
        "title": "春日杂言十一首  其一一",
        "id": "35fa1706-534a-4321-a0ad-276f4014aecf"
    },
    {
        "author": "赵蕃",
        "paragraphs": [
            "轩小才堪置竹床，晚来新浴快初凉。",
            "扫除诸妄归真想，薝卜林中闻妙香。"
        ],
        "title": "晚卧二首  其一",
        "id": "6de92670-3b3e-482c-81af-993347298105"
    },
    {
        "author": "赵蕃",
        "paragraphs": [
            "戏学韩公盆作池，雨来亦解起风漪。",
            "蛙鸣莫作鼓吹想，更问属官仍属私。"
        ],
        "title": "晚卧二首  其二",
        "id": "2a6e02c5-b01a-43b8-80be-135f9c49efa4"
    },
    {
        "author": "赵蕃",
        "paragraphs": [
            "雨挟松声落枕边，道人巾屦极萧然。",
            "忽思旧宿庐山寺，曾听悬崖瀑布泉。"
        ],
        "tags": [
            "庐山"
        ],
        "title": "夜赋",
        "id": "ede8a1f6-6294-4301-a029-0b9f692b1e44"
    },
    {
        "author": "赵蕃",
        "paragraphs": [
            "古屋黄昏蝙蝠飞，尔飞干我竟何为。",
            "但愁蚊子且生翼，饱尔亦当侵我肌。"
        ],
        "title": "晚作",
        "id": "87ff9207-3f96-4306-a9bc-11f85b2df7e2"
    },
    {
        "author": "赵蕃",
        "paragraphs": [
            "秋入吟窗夜气清，旧书虽老眼犹明。",
            "悠悠行李空长铗，落落功名负短檠。"
        ],
        "title": "夜作绝句三首  其一",
        "id": "051b2ddd-0d6b-4113-95f1-d17613fd0f5b"
    },
    {
        "author": "赵蕃",
        "paragraphs": [
            "月明入户白于霜，林影当簷耸若翔。",
            "睡味不应如许好，不来吟咏答寒螀。"
        ],
        "title": "夜作绝句三首  其二",
        "id": "8d3e7af4-42aa-4814-94b8-0ab0665f9a7e"
    },
    {
        "author": "赵蕃",
        "paragraphs": [
            "高下钟声一听闻，林梢落月乱纷纷。",
            "忽来眼底诗无数，颇念高人与细分。"
        ],
        "title": "夜作绝句三首  其三",
        "id": "8a443a76-b11b-45cd-b564-b9ab63d81c68"
    },
    {
        "author": "赵蕃",
        "paragraphs": [
            "斜阳渺渺下前陂，牛自安眠儿得嬉。",
            "行过中林却回顾，眼边依约有新诗。"
        ],
        "title": "郊居晚行呈章令四首  其一",
        "id": "b50d7187-a95d-451d-b14f-5fabaf952c4d"
    },
    {
        "author": "赵蕃",
        "paragraphs": [
            "早禾打谷归高廪，槀秸堆场尚若云。",
            "目见田庐无此比，劝耕知自令君勤。"
        ],
        "title": "郊居晚行呈章令四首  其二",
        "id": "418753e6-d070-4b18-ad8e-aa522d7a13a1"
    },
    {
        "author": "赵蕃",
        "paragraphs": [
            "人言乐岁好催科，吾今方知自拊摩。",
            "要识田家略无事，杀鸡为黍自相过。"
        ],
        "title": "郊居晚行呈章令四首  其三",
        "id": "3726c8c0-5894-40e3-899f-299a74b39160"
    },
    {
        "author": "赵蕃",
        "paragraphs": [
            "渊明薪水忧儿子，玉川送米烦邻僧。",
            "我今穷状不可道，减忧得米忧年登。"
        ],
        "title": "郊居晚行呈章令四首  其四",
        "id": "49688813-13c4-4f39-bc5c-658ef6b89042"
    },
    {
        "author": "赵蕃",
        "paragraphs": [
            "小出端如远客归，仆迎儿候犬循衣。",
            "家人不问城中事，但道雨多蔬茹肥。"
        ],
        "title": "还家二绝  其一",
        "id": "25499f97-d49d-4ebb-9c75-360ec8176628"
    },
    {
        "author": "赵蕃",
        "paragraphs": [
            "竹因易叶听风吹，入屋穿窗纵所之。",
            "我亦闭斋愆扫溉，渠因投隙遂纷披。"
        ],
        "title": "还家二绝  其二",
        "id": "1b698016-1ea6-40e9-9537-2144d72c944b"
    },
    {
        "author": "赵蕃",
        "paragraphs": [
            "湘神知我爱湘中，故遣舟迟匪厄穷。",
            "可笑儿曹不解事，故云常值打头风。"
        ],
        "title": "八月八日发潭州后得绝句四十首  其一",
        "id": "aeaaf79f-ddc0-45f1-9be7-43ed21f04aa7"
    },
    {
        "author": "赵蕃",
        "paragraphs": [
            "才把离觞已足悲，况哦别句慰相思。",
            "月明未比夜来别，人影已知天外追。"
        ],
        "title": "八月八日发潭州后得绝句四十首  其二",
        "id": "dc2aacef-489b-413e-a965-8b82aa9819ef"
    },
    {
        "author": "赵蕃",
        "paragraphs": [
            "平岸朝阳已映光，高林宿霭尚深藏。",
            "客中亟起繇何事，要趁侵晨数刻凉。"
        ],
        "title": "八月八日发潭州后得绝句四十首  其三",
        "id": "d1e25762-8c83-4805-962b-c4b8d4931a36"
    },
    {
        "author": "赵蕃",
        "paragraphs": [
            "鸥如玉洁鹭霜明，闲意相看了不惊。",
            "乃不悟予非慕者，决然飞背晚烟轻。"
        ],
        "title": "八月八日发潭州后得绝句四十首  其四",
        "id": "a16a2217-6bf8-4e7e-9dca-1b642d0da95c"
    },
    {
        "author": "赵蕃",
        "paragraphs": [
            "罾塘断港劣容舟，鱍鱍盈篮叫不休。",
            "我亦买之将作腊，要和蔬茹绐饥喉。"
        ],
        "title": "八月八日发潭州后得绝句四十首  其五",
        "id": "813bdb11-2391-4df0-94d2-72567de66bd3"
    },
    {
        "author": "赵蕃",
        "paragraphs": [
            "投罾政尔不能逃，偶逭还遭别网要。",
            "此意岂能知数罟，不论他日且今朝。"
        ],
        "title": "八月八日发潭州后得绝句四十首  其六",
        "id": "d9a03f3f-ac1f-4ba6-9ce0-8de6b8f9cfae"
    },
    {
        "author": "赵蕃",
        "paragraphs": [
            "南风纵急但温其，小雨虽微却透肌。",
            "永日蓬窗难坐卧，祇随舷侧就阴移。"
        ],
        "title": "八月八日发潭州后得绝句四十首  其七",
        "id": "d224e312-b7e1-4325-b608-a335128dd1a5"
    },
    {
        "author": "赵蕃",
        "paragraphs": [
            "刻木如瓶粉渍之，挂林聊当酒家旗。",
            "我当物色登临处，亦复因之为解颐。"
        ],
        "title": "八月八日发潭州后得绝句四十首  其八",
        "id": "947039bf-940d-473d-94c1-416a6b4fe15d"
    },
    {
        "author": "赵蕃",
        "paragraphs": [
            "借居虽陋自如常，舟小安能具斛汤。",
            "却羨沈牛浮鼻去，绿桑阴下趁苍凉。"
        ],
        "title": "八月八日发潭州后得绝句四十首  其九",
        "id": "6da53f85-a9c7-40e9-8748-303423a65148"
    },
    {
        "author": "赵蕃",
        "paragraphs": [
            "扁舟往作槠州过，烟雾空濛祇市声。",
            "今夕再来还小泊，却逢江月正空明。"
        ],
        "title": "八月八日发潭州后得绝句四十首  其一○",
        "id": "e85bfe67-d1b9-4a5b-a6fd-5d4507de472f"
    },
    {
        "author": "赵蕃",
        "paragraphs": [
            "午风吹坼稻花香，晨雨翻掀稻叶凉。",
            "道上尘埃犹浄尽，田间欢乐讵能量。"
        ],
        "title": "八月八日发潭州后得绝句四十首  其一一",
        "id": "fb164ec0-256c-4509-b036-240df52c0ba1"
    },
    {
        "author": "赵蕃",
        "paragraphs": [
            "一年风月属中秋，今昔相传无异流。",
            "定自天公亦兴此，故教雨脚破云头。"
        ],
        "title": "八月八日发潭州后得绝句四十首  其一二",
        "id": "20228878-a931-4522-a329-97410c67115d"
    },
    {
        "author": "赵蕃",
        "paragraphs": [
            "卢溪望望接宣风，景富犹能慰客穷。",
            "已爱熙熙村舍好，更欣漠漠稻田丰。"
        ],
        "title": "八月八日发潭州后得绝句四十首  其一三",
        "id": "91dee393-3f24-4279-8dfe-a5882d5be97d"
    },
    {
        "author": "赵蕃",
        "paragraphs": [
            "晚山能紫复能青，远岭犹分近已冥。",
            "好语忽然生眼底，遽将摹写已无形。"
        ],
        "title": "八月八日发潭州后得绝句四十首  其一四",
        "id": "32be1580-fe73-41c6-a9e6-3f09ffc0f8df"
    },
    {
        "author": "赵蕃",
        "paragraphs": [
            "晓山能浅复能深，浅似朝晴深似阴。",
            "山色岂知朝暮改，行人自费短长吟。"
        ],
        "title": "八月八日发潭州后得绝句四十首  其一五",
        "id": "1eb1528b-bb8c-488e-8048-c6b67ef25c0c"
    },
    {
        "author": "赵蕃",
        "paragraphs": [
            "山驿虽荒亦可安，要眠杉月夜深寒。",
            "昨宵虚落才闻鼓，明夕江臯想枕湍。"
        ],
        "title": "八月八日发潭州后得绝句四十首  其一六",
        "id": "5dc5b54f-67ea-4337-ae72-13eb87c5111a"
    },
    {
        "author": "赵蕃",
        "paragraphs": [
            "露冷初疑是晓霜，风高已觉爱朝阳。",
            "莫云节变能如此，直念吾衰不复强。"
        ],
        "title": "八月八日发潭州后得绝句四十首  其一七",
        "id": "7017d8f7-e1ec-4592-b93b-0cfa82ed8f25"
    },
    {
        "author": "赵蕃",
        "paragraphs": [
            "城上青山远近横，城边草树亦相萦。",
            "城中台殿还相倚，画手其谁为写成。"
        ],
        "title": "八月八日发潭州后得绝句四十首  其一八",
        "id": "8740780e-ee65-48b6-a1c6-8ad83f9254dd"
    },
    {
        "author": "赵蕃",
        "paragraphs": [
            "溪上秋来境倍佳，附城犹尔况村赊。",
            "却嗟政尔营行棹，不得于兹理钓车。"
        ],
        "title": "八月八日发潭州后得绝句四十首  其一九",
        "id": "018fc2fc-a687-45a5-851a-aebb4f43a712"
    },
    {
        "author": "赵蕃",
        "paragraphs": [
            "仰山林壑旧曾游，拟欲重寻不自由。",
            "倚頼舣舟相对处，为予排闼向城头。"
        ],
        "title": "八月八日发潭州后得绝句四十首  其二○",
        "id": "45f39e53-1b03-4064-bfce-bdf52221ba93"
    },
    {
        "author": "赵蕃",
        "paragraphs": [
            "晚日才能度两滩，诘朝应复又成干。",
            "从来但说溯流苦，到我顺流良亦难。"
        ],
        "title": "八月八日发潭州后得绝句四十首  其二一",
        "id": "f64169cf-a202-4751-a722-02c4c5a136c1"
    },
    {
        "author": "赵蕃",
        "paragraphs": [
            "仰山山峙季溪流，知我东归俾蹔留。",
            "尽日如推复如荡，为之成喜不成忧。"
        ],
        "title": "八月八日发潭州后得绝句四十首  其二二",
        "id": "0ebda4ef-5a37-4e3d-b335-d707694d4cc6"
    },
    {
        "author": "赵蕃",
        "paragraphs": [
            "两岸多为激水轮，创由人力用如神。",
            "山田枯旱湖田涝，惟此丰凶岁岁均。"
        ],
        "title": "八月八日发潭州后得绝句四十首  其二三",
        "id": "765dd743-4b8a-4d5d-a88f-58850157c684"
    },
    {
        "author": "赵蕃",
        "paragraphs": [
            "烟消日出见秋真，政恐却成憔悴人。",
            "頼是倦游归去日，扁舟载著自由身。"
        ],
        "title": "八月八日发潭州后得绝句四十首  其二四",
        "id": "32eeec34-a110-4c7b-bbae-51389265fcbd"
    },
    {
        "author": "赵蕃",
        "paragraphs": [
            "鹭鸶虽说擅风标，永日滩头腹苦枵。",
            "凫鹜杂居宁自异，鸡羣鹤处更加骄。"
        ],
        "title": "八月八日发潭州后得绝句四十首  其二五",
        "id": "a2ea0b65-c500-4008-80cf-bac63b6fe0ab"
    },
    {
        "author": "赵蕃",
        "paragraphs": [
            "秀植如云不可穷，长杉钜竹畧相同。",
            "嗟余讵可如材者，政似飘飘秋后枫。"
        ],
        "title": "八月八日发潭州后得绝句四十首  其二六",
        "id": "e60d4f46-39ad-406a-b6bf-ef5d57b50862"
    },
    {
        "author": "赵蕃",
        "paragraphs": [
            "遥看巨石屹相冲，不道中江有路通。",
            "几度跨羸行荦确，又成全室寄蓬笼。"
        ],
        "title": "八月八日发潭州后得绝句四十首  其二七",
        "id": "e9f2ecf2-a48c-4fee-a140-4dfc7317c2f4"
    },
    {
        "author": "赵蕃",
        "paragraphs": [
            "昌江直下水能平，却爱泷流激激声。",
            "频岁水灾何自拯，政由疏凿欠流行。"
        ],
        "title": "八月八日发潭州后得绝句四十首  其二八",
        "id": "11e4941e-d758-4b48-9b42-7260fcd9c372"
    },
    {
        "author": "赵蕃",
        "paragraphs": [
            "病思昏昏略未醒，木犀谁遣浸饶瓶。",
            "兀然随我故山梦，竹故青青雨自零。"
        ],
        "title": "八月八日发潭州后得绝句四十首  其二九",
        "id": "85ce0fb2-7a9c-4134-8fc6-0dbc29cc152e"
    },
    {
        "author": "赵蕃",
        "paragraphs": [
            "三迳虽荒菊尚存，重阳想见露花繁。",
            "那知欲去去不及，病卧他州空断魂。"
        ],
        "title": "八月八日发潭州后得绝句四十首  其三○",
        "id": "9a960c77-5a12-4762-8c39-ecfec27600b8"
    },
    {
        "author": "赵蕃",
        "paragraphs": [
            "去岁重阳事已讹，今年亦复病蹉跎。",
            "明年想见山中集，弟妹团栾黄菊歌。"
        ],
        "title": "八月八日发潭州后得绝句四十首  其三一",
        "id": "ffe148e4-759f-422e-9954-1a679e1a9688"
    },
    {
        "author": "赵蕃",
        "paragraphs": [
            "老去真成病不禁，炎蒸三日疟如侵。",
            "江山旧识思新面，佳处真成畧枕衾。"
        ],
        "title": "八月八日发潭州后得绝句四十首  其三二",
        "id": "17d86aa1-2cd1-4b32-8f34-6aedf0db579e"
    },
    {
        "author": "赵蕃",
        "paragraphs": [
            "季月将穷更起风，秋声乱杂樐声中。",
            "倦游归去浑忘事，淹速从渠不计穷。"
        ],
        "title": "八月八日发潭州后得绝句四十首  其三三",
        "id": "8b017ed8-18c1-4f08-9176-02f68fc51052"
    },
    {
        "author": "赵蕃",
        "paragraphs": [
            "煮泉树石閟幽深，来景栏干敞眺临。",
            "可是溪山须一面，怀人政尔动哀吟。"
        ],
        "title": "八月八日发潭州后得绝句四十首  其三四",
        "id": "d71cccd8-5db4-482a-9556-5fffd9cc08c5"
    },
    {
        "author": "赵蕃",
        "paragraphs": [
            "暮色苍然遂不开，我舟亦欲傍崖隈。",
            "不唯帆过谁家宿，水鸟林栖亦并来。"
        ],
        "title": "八月八日发潭州后得绝句四十首  其三五",
        "id": "0e60d9c0-baf8-4eb0-bbaf-1afd9713464a"
    },
    {
        "author": "赵蕃",
        "paragraphs": [
            "落日苍苍烟树林，渚鸥沙鸟更浮沉。",
            "过湖未远犹空阔，不见遥山出寸岑。"
        ],
        "title": "八月八日发潭州后得绝句四十首  其三六",
        "id": "5ac86f56-cf60-4fe6-a3d6-a9cccbbb0c49"
    },
    {
        "author": "赵蕃",
        "paragraphs": [
            "日之夕矣下羊牛，想见吾庐树掩幽。",
            "儿自闲行牛自去，溪头熟路不须求。"
        ],
        "title": "八月八日发潭州后得绝句四十首  其三七",
        "id": "bafb1e04-1f61-4577-b3b4-3d38f3d0522f"
    },
    {
        "author": "赵蕃",
        "paragraphs": [
            "大琛酒价旧知名，樟树姑洲得并行。",
            "晨起亟思谋一醉，远钟已作叫巖声。"
        ],
        "title": "八月八日发潭州后得绝句四十首  其三八",
        "id": "4148108a-8e51-4d6f-9101-9752a362dce3"
    },
    {
        "author": "赵蕃",
        "paragraphs": [
            "午蔼纷纷无奈浓，晚来微歛见山容。",
            "鹅湖旧日经行地，清吹思乘十里松。"
        ],
        "title": "八月八日发潭州后得绝句四十首  其三九",
        "id": "77180f5a-2243-454b-a056-6d39efa69500"
    },
    {
        "author": "赵蕃",
        "paragraphs": [
            "终朝未厌哭滩声，归近何妨细作程。",
            "送尽鹅湖青一带，灵山已复远相迎。"
        ],
        "title": "八月八日发潭州后得绝句四十首  其四○",
        "id": "3ec8ea25-3710-4857-97c4-e9bda0fbfc61"
    },
    {
        "author": "赵蕃",
        "paragraphs": [
            "川行历览不知劳，我有新诗听汝抄。",
            "今日语离还索句，况堪风雨满江郊。"
        ],
        "title": "与成父自信同舟到饶分路而别以诗送之三首  其一",
        "id": "829b207f-16ce-4334-a7b9-1a56414c8226"
    },
    {
        "author": "赵蕃",
        "paragraphs": [
            "我自飘零更汝忧，贱贫骨肉不相收。",
            "马家堤上休停骑，愁有居民说故侯。"
        ],
        "title": "与成父自信同舟到饶分路而别以诗送之三首  其二",
        "id": "f6d785f6-2ed4-4821-b8de-9dd8b790284b"
    },
    {
        "author": "赵蕃",
        "paragraphs": [
            "向来三复渭阳诗，羨汝此行亲见之。",
            "若问廼兄何样似，家徒四壁更书痴。"
        ],
        "title": "与成父自信同舟到饶分路而别以诗送之三首  其三",
        "id": "397ac48d-083e-46c3-9082-ff7cee42517f"
    },
    {
        "author": "赵蕃",
        "paragraphs": [
            "鸟飞不尽水黏天，隠隠青山若个边。",
            "六幅蒲帆去如箭，江神有意特相怜。"
        ],
        "title": "过湖得便风舟甚驶",
        "id": "5c26a6a7-c513-41b5-b025-67e6325f6b1d"
    },
    {
        "author": "赵蕃",
        "paragraphs": [
            "上水深虞费挽牵，顺风似得江神怜。",
            "云山好处留不得，纵望令人空惘然。"
        ],
        "title": "连日得顺风",
        "id": "f2d7af5a-20e9-49db-a012-75ad126e2d13"
    },
    {
        "author": "赵蕃",
        "paragraphs": [
            "逆风忽作大王雄，客岸淹留半日中。",
            "亭午却回张席去，向来骇浪亦潜空。"
        ],
        "title": "风",
        "id": "087577b6-802f-4184-afa9-665b3dffbc1a"
    },
    {
        "author": "赵蕃",
        "paragraphs": [
            "杯水得风犹渺然，况兹章贡远连天。",
            "一穷坐我靡他问，下水宁闻劳挽牵。"
        ],
        "title": "大风二首  其一",
        "id": "850803f3-a9a8-4a39-a750-486d570e965e"
    },
    {
        "author": "赵蕃",
        "paragraphs": [
            "颇爱峡江江上山，几回陶冶付毫端。",
            "眼中谁为善图貌，貌与桐江相并看。"
        ],
        "title": "大风二首  其二",
        "id": "b5a464c9-2359-4548-bcc0-98e80d35def2"
    },
    {
        "author": "赵蕃",
        "paragraphs": [
            "枕水危矶峙不流，是谁曾此被羊裘。",
            "遗踪几觅无从问，落日清风过树头。"
        ],
        "title": "过生米市舣舟求浴望山巅有屋岿然至石岸数步宛转荒级榜曰钓矶入门古坛对江上则有独柏余屋悉具体问之云施肩吾尝垂纶于此柏则唐胡天师所植他无碑记惟华邦直则留题一诗有石刻因用其韵题钓矶又复用小阁壁间韵留题胡柏并书柱间浴罢理棹而去  其一",
        "id": "01b1331d-604a-4cca-9bd3-98629eef5961"
    },
    {
        "author": "赵蕃",
        "paragraphs": [
            "荒坛有柏翠参天，尽道栽从五代前。",
            "仙事茫茫真是否，试当风月听跫然。"
        ],
        "title": "过生米市舣舟求浴望山巅有屋岿然至石岸数步宛转荒级榜曰钓矶入门古坛对江上则有独柏余屋悉具体问之云施肩吾尝垂纶于此柏则唐胡天师所植他无碑记惟华邦直则留题一诗有石刻因用其韵题钓矶又复用小阁壁间韵留题胡柏并书柱间浴罢理棹而去  其二",
        "id": "6ffff9aa-45b2-4739-8dc4-7b9ed4a18a25"
    },
    {
        "author": "赵蕃",
        "paragraphs": [
            "洞庭厥大九州间，此地吞潴未觉悭。",
            "一抹远青为四望，亦云髣髴似君山。"
        ],
        "tags": [
            "洞庭湖"
        ],
        "title": "过湖偶题书于邬子之津",
        "id": "97903937-ba02-48ec-b6cc-a2091997a1b9"
    },
    {
        "author": "赵蕃",
        "paragraphs": [
            "风引僊舟去莫同，自知名媿郭林宗。",
            "倦游偶作连朝住，颇觉临邛费缪恭。"
        ],
        "title": "溧阳书事",
        "id": "67730f7c-5da6-413f-a30e-aac1243d6626"
    },
    {
        "author": "赵蕃",
        "paragraphs": [
            "频岁崎岖道路劳，江山妙处属吾曹。",
            "欲将一笼盛归去，安得并州快剪刀。"
        ],
        "title": "舟中二首  其一",
        "id": "cc1906d9-d3ea-44b1-ba7a-79ded71eff38"
    },
    {
        "author": "赵蕃",
        "paragraphs": [
            "岁月侵人去若犇，雪消归水不留痕。",
            "诗情本自无多子，深谢江山稍见存。"
        ],
        "title": "舟中二首  其二",
        "id": "3c0997a7-df48-423e-a50a-cee5674560bd"
    },
    {
        "author": "赵蕃",
        "paragraphs": [
            "平生苕霅又扁舟，尚喜深盟不负鸥。",
            "忆昔诗篇浑漫兴，祇今翻觉费冥搜。"
        ],
        "title": "湖州舟中",
        "id": "0bcd23c5-34d0-44c3-aaf8-fcd6fd5a976c"
    },
    {
        "author": "赵蕃",
        "paragraphs": [
            "秋草犹青可放牛，雨林如豁更鸣鸠。",
            "荒鸡渺渺三家墅，白鸟悠悠数里洲。"
        ],
        "title": "舟中雨",
        "id": "15c0fd77-ef76-45f3-803f-a94aefbefc79"
    },
    {
        "author": "赵蕃",
        "paragraphs": [
            "縠波亭下一维舟，小对秋风梳白头。",
            "欲赋新诗欠时体，江河万古叹风流。"
        ],
        "title": "舣舟龙游",
        "id": "7df528ba-a87e-493a-8949-2dab28992ba9"
    },
    {
        "author": "赵蕃",
        "paragraphs": [
            "客路不知时节移，忽逢柳色已依依。",
            "无悰却数离家日，腊尽春回方始归。"
        ],
        "title": "安仁舣舟作",
        "id": "f4e249e8-778d-47fc-8a52-188c917a192a"
    },
    {
        "author": "赵蕃",
        "paragraphs": [
            "雨势崩腾略未休，涧冲溪恶使人愁。",
            "那知今日松原路，拄杖挑包得自由。"
        ],
        "title": "松原山行七绝  其一",
        "id": "834e689c-25db-47dc-b98a-a1b857678dbb"
    },
    {
        "author": "赵蕃",
        "paragraphs": [
            "莫道松原路不通，担肩樵斧往来同。",
            "老夫自是山中友，要涉崎岖尽日中。"
        ],
        "title": "松原山行七绝  其二",
        "id": "0246f284-d642-4105-85c9-33b64ee056e7"
    },
    {
        "author": "赵蕃",
        "paragraphs": [
            "乌噪猿号古树丛，乱青参倚更撑空。",
            "悠然到处皆诗本，须信山行不负公。"
        ],
        "title": "松原山行七绝  其三",
        "id": "5b180de1-9f0e-4ff9-ad82-8c51a7b774ee"
    },
    {
        "author": "赵蕃",
        "paragraphs": [
            "雨后浮云更拥山，须臾已作太空还。",
            "了然悟得渊明意，投绂归来径掩关。"
        ],
        "title": "松原山行七绝  其四",
        "id": "a7828e37-518d-4adb-92b4-ad83a1da9800"
    },
    {
        "author": "赵蕃",
        "paragraphs": [
            "电激雷犇是处闻，绿周青遶四无分。",
            "哦诗几侧风前帽，纵目闲看雨后云。"
        ],
        "title": "松原山行七绝  其五",
        "id": "3975ba16-a779-4822-8de0-d601462d7b5a"
    },
    {
        "author": "赵蕃",
        "paragraphs": [
            "涉水穿云殊好在，自知元是个中人。",
            "何时粗毕尚平志，衡岳匡庐收此身。"
        ],
        "tags": [
            "庐山"
        ],
        "title": "松原山行七绝  其六",
        "id": "8c57e092-b240-48ae-bafd-107e2c210fa0"
    },
    {
        "author": "赵蕃",
        "paragraphs": [
            "一日周遭度九溪，快侬双脚净无泥。",
            "真同落落石为枕，宁媿区区沙筑堤。"
        ],
        "title": "松原山行七绝  其七",
        "id": "ab70a12f-572f-4c59-a809-05a046f449d8"
    },
    {
        "author": "赵蕃",
        "paragraphs": [
            "断水桥横独木过，西南尽处得山多。",
            "自嗟不及儿童乐，横笛骑牛稳下坡。"
        ],
        "title": "与硕父沈弟伯仲晚行河堤硕父欲作小亭于其上且云西南得山最多即其语作绝句",
        "id": "087821d9-dc68-42b9-9986-02a845bfdb9c"
    },
    {
        "author": "赵蕃",
        "paragraphs": [
            "天如悭此好江山，故遣风帆送我还。",
            "日暮白鸥犹未宿，冲烟时复度前湾。"
        ],
        "title": "舟中晚作二绝  其一",
        "id": "301ee270-841f-4e8a-a87a-b492abbeac18"
    },
    {
        "author": "赵蕃",
        "paragraphs": [
            "严婺江山天下奇，经行凡作几篇诗。",
            "何当便毕尚平趣，占断清波垂钓丝。"
        ],
        "title": "舟中晚作二绝  其二",
        "id": "a9ed9e16-5421-4aac-b21c-400d507a0fa7"
    },
    {
        "author": "赵蕃",
        "paragraphs": [
            "萧萧风雨急还休，无数仓官立道周。",
            "多少诗情浑漫兴，烟云不隔四山秋。"
        ],
        "title": "江山道中",
        "id": "50a10f80-0f4c-4199-b058-1504be8ec958"
    },
    {
        "author": "赵蕃",
        "paragraphs": [
            "鼠山山下鼠山潭，名字常因艇子谈。",
            "几欲赋诗收拾汝，技穷如我莫多贪。"
        ],
        "title": "鼠山",
        "id": "db632d3d-e856-49e8-9572-bfd663898154"
    },
    {
        "author": "赵蕃",
        "paragraphs": [
            "太史南游上会稽，爱奇端欲助文辞。",
            "萧骚白发离骚国，不到巴陵终欠诗。"
        ],
        "tags": [
            "岳阳楼"
        ],
        "title": "登岳阳楼  其一",
        "id": "7dbc7a94-f905-49d0-b05d-a73fe73c96a1"
    },
    {
        "author": "赵蕃",
        "paragraphs": [
            "自昔骚人半此州，不因放逐即淹留。",
            "我今毋负仍非客，何事汎然还一游。"
        ],
        "tags": [
            "岳阳楼"
        ],
        "title": "登岳阳楼  其二",
        "id": "8a107f20-420b-42a3-93f8-3dd863a214c2"
    },
    {
        "author": "赵蕃",
        "paragraphs": [
            "几思假日赋登楼，风雨连连不肯休。",
            "待得晴时又成去，再三举手谢沙鸥。"
        ],
        "tags": [
            "岳阳楼"
        ],
        "title": "登岳阳楼  其三",
        "id": "998eca98-a2f0-4484-9523-c2d29e4a17fe"
    },
    {
        "author": "赵蕃",
        "paragraphs": [
            "晚风何许递参差，南望令人思九疑。",
            "渺渺烟波莫能极，谁云一苇可杭之。"
        ],
        "tags": [
            "岳阳楼"
        ],
        "title": "登岳阳楼  其四",
        "id": "22363585-717b-49ab-b693-231c2ff2a34c"
    },
    {
        "author": "赵蕃",
        "paragraphs": [
            "两道苍松列翠幢，雨来浑似度桐江。",
            "恨无东绢堪图此，归伴蒲团挂北窗。"
        ],
        "title": "鹅湖道中二首  其一",
        "id": "4179aab8-c060-4e7c-8567-38082afb507c"
    },
    {
        "author": "赵蕃",
        "paragraphs": [
            "人间那有万株松，莫道名山都未逢。",
            "自拄枯藜行不倦，更听斋后几声钟。"
        ],
        "title": "鹅湖道中二首  其二",
        "id": "788bdbfa-1220-4d13-98ce-bcdd5b75f2c0"
    },
    {
        "author": "赵蕃",
        "paragraphs": [
            "翠阜奔腾似列屯，老松错落更横陈。",
            "风高日暖鹅湖路，宜此萧然两幅巾。"
        ],
        "title": "鹅湖道中呈斯远",
        "id": "b82c21fd-38ad-4223-b9f8-4889ba1ee234"
    },
    {
        "author": "赵蕃",
        "paragraphs": [
            "去年十月君行此，今岁兹时我继君。",
            "黄花赤叶虽如昨，所恨诗坛欠策勋。"
        ],
        "title": "将至辰州走笔寄在伯教授二首  其一",
        "id": "62dd2d60-e3db-4704-8e67-f0a85f0d31ec"
    },
    {
        "author": "赵蕃",
        "paragraphs": [
            "庭前甘菊都开否，记得去年同把觞。",
            "相逢劳苦定愁绝，我哭途穷君悼亡。"
        ],
        "title": "将至辰州走笔寄在伯教授二首  其二",
        "id": "7401979d-2a1a-46f2-931f-6cd247a2a69d"
    },
    {
        "author": "赵蕃",
        "paragraphs": [
            "梅花玉立知何许，回首江东日暮云。",
            "白发萧萧不归去，顾征蛮语作参军。"
        ],
        "title": "亭午欲过意复凄然偶引杯酒而沅陵丈送诗适至因走笔成两绝并呈教授兄  其一",
        "id": "53adc7b5-aebc-4dcc-be35-d60398b42814"
    },
    {
        "author": "赵蕃",
        "paragraphs": [
            "寒厅冷日不能暄，杯酒时须手自温。",
            "頼有好诗频送我，能教病眼洗眵昏。"
        ],
        "title": "亭午欲过意复凄然偶引杯酒而沅陵丈送诗适至因走笔成两绝并呈教授兄  其二",
        "id": "4c05ee3e-2abe-488f-a366-a1937b741576"
    },
    {
        "author": "赵蕃",
        "paragraphs": [
            "麦浪摇波柳映津，吴乡春色见今晨。",
            "欲将何以慰无頼，一酌浊醪如有神。"
        ],
        "title": "姑苏道中",
        "id": "2921ddef-5d8d-4ab6-b8cb-7baaddeb39ac"
    },
    {
        "author": "赵蕃",
        "paragraphs": [
            "榉藤束缚竹为舆，野饭来寻僧所庐。",
            "茅屋正逢飞卷破，夜来风雨问何如。"
        ],
        "title": "早饭龙堂寺",
        "id": "1ff90612-046e-4bd4-8db8-089d303ff45b"
    },
    {
        "author": "赵蕃",
        "paragraphs": [
            "过得旁罗上下滩，望中青出是灵山。",
            "三年此地四来往，老矣向渠成厚颜。"
        ],
        "title": "过旁罗见灵山",
        "id": "59216621-573d-485c-8b2d-d6de5b33429a"
    },
    {
        "author": "赵蕃",
        "paragraphs": [
            "黄溪潭上晚风生，吹我孤舟直又横。",
            "归近尚余三十里，不妨待得月同行。"
        ],
        "title": "归近",
        "id": "bf16d1c6-f095-4f9c-96f6-437b187c1fc7"
    },
    {
        "author": "赵蕃",
        "paragraphs": [
            "人家簇簇晓烟青，湖上船归渔市腥。",
            "细雨如丝山色暝，一杯浊酒慰飘零。"
        ],
        "title": "楼步",
        "id": "671a9ab1-0be5-40e8-a481-8c7747ecdc30"
    },
    {
        "author": "赵蕃",
        "paragraphs": [
            "踏土忧疑似踏船，土塍滑汰胜于舷。",
            "川行可怖陆行苦，谁遣为之空自怜。"
        ],
        "title": "上饶道中",
        "id": "64bd3673-dbf6-47ee-ab81-53b5bd5a74c9"
    },
    {
        "author": "赵蕃",
        "paragraphs": [
            "卢溪溪水接宣风，四面青山图画中。",
            "尽日苦吟吟不足，始知才尽景无穷。"
        ],
        "title": "过雨市二首  其一",
        "id": "347c8e3b-3402-45f7-b65e-94f369f2b1e3"
    },
    {
        "author": "赵蕃",
        "paragraphs": [
            "晴里看山故自佳，雨边益觉兴无涯。",
            "我家正在千山底，每一看山还自嗟。"
        ],
        "title": "过雨市二首  其二",
        "id": "7daf2913-fb69-4a38-ae59-b9e4c1a13493"
    },
    {
        "author": "赵蕃",
        "paragraphs": [
            "昔者曾看紫柞花，今焉梅谢柳生芽。",
            "无穷甲子随车毂，有限光阴属鬓华。"
        ],
        "title": "书双迳铺",
        "id": "e966789a-fc66-44fd-9939-62f471ced9f8"
    },
    {
        "author": "赵蕃",
        "paragraphs": [
            "四松离立类巖幽，遮我聊为半日留。",
            "更恨月明清影夜，不能于此听飕飕。"
        ],
        "title": "题仁坑铺",
        "id": "e3e9c86b-fa6f-42fc-8bc1-7cce3bb439b6"
    },
    {
        "author": "赵蕃",
        "paragraphs": [
            "石佛如今果有灵，尽驱昏翳作空青。",
            "松原白石今朝过，云洞月巖明日经。"
        ],
        "title": "发石佛",
        "id": "2d4281c0-196f-4130-9e89-05a679e5675c"
    },
    {
        "author": "赵蕃",
        "paragraphs": [
            "有竹如椽故可佳，况于竹外隠鸥沙。",
            "不嫌官道多车马，此地端宜著钓车。"
        ],
        "title": "舒村",
        "id": "5b5b39fa-4329-430f-9d31-e1f7983271f7"
    },
    {
        "author": "赵蕃",
        "paragraphs": [
            "枫林灭没橘林多，酒户渔家奈若何。",
            "賸欲与渠论久住，一官老矣尚奔波。"
        ],
        "title": "发豫章后二首  其一",
        "id": "f80853e0-4d48-4aa5-9f1b-954313f0cd0e"
    },
    {
        "author": "赵蕃",
        "paragraphs": [
            "诗成欲赋江山好，政尔多言恐害廉。",
            "只恨十分朝日美，可能身独负茅簷。"
        ],
        "title": "发豫章后二首  其二",
        "id": "19571af1-64ea-409a-ac43-c51168e09e00"
    },
    {
        "author": "赵蕃",
        "paragraphs": [
            "古木阴中屋数椽，下临萦折几山川。",
            "晚来快雨仍新浴，端觉飘飘意欲僊。"
        ],
        "title": "登安仁云锦驿后挹僊亭三首  其一",
        "id": "0c595c7e-bff6-4d2e-af15-e7d8376d2d5e"
    }
]