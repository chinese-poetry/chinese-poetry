[
    {
        "author": "苏辙",
        "paragraphs": [
            "田漫漫，耕挹挹。",
            "拔陈草，生九谷。",
            "人功尽，雨则违。",
            "苗不穗，莩不米，哀将饥兮。"
        ],
        "title": "太白山祈雨诗五首  其一",
        "id": "adcc3532-e90d-4b52-9d40-b3a8ff03afe1"
    },
    {
        "author": "苏辙",
        "paragraphs": [
            "山岩岩，奠南西。",
            "嗟我民，匪神依。",
            "伐山木，蓺稷黍。",
            "求既多，诉不已，犹我许兮。"
        ],
        "title": "太白山祈雨诗五首  其二",
        "id": "6a8e79d1-a372-453f-8789-f983d058de12"
    },
    {
        "author": "苏辙",
        "paragraphs": [
            "山为灰，石为炭。",
            "水泉沸，百草烂。",
            "神予我，旱夺之。",
            "孰为是，骄不威，尚可弛兮。"
        ],
        "title": "太白山祈雨诗五首  其三",
        "id": "afebebe6-8c4b-44c4-9c7f-16df79cc1fad"
    },
    {
        "author": "苏辙",
        "paragraphs": [
            "雷冯空，雨腾渊。",
            "诛孽妖，反丰年。",
            "顾千里，瞬三日。",
            "神在堂，龙为役，是何惜兮。"
        ],
        "title": "太白山祈雨诗五首  其四",
        "id": "5013a73e-c9f8-44db-9c02-a776a553aacc"
    },
    {
        "author": "苏辙",
        "paragraphs": [
            "雨既止，百谷复。",
            "筑场壤，治囷簏。",
            "为酒醴，伐豚羔。",
            "舞长袖，击鸣鼍，匪以报兮。"
        ],
        "title": "太白山祈雨诗五首  其五",
        "id": "5a053005-44a8-4509-8a00-731f897984e5"
    },
    {
        "author": "苏辙",
        "paragraphs": [
            "历山岩岩，虞舜宅焉。",
            "虞舜徂矣，其神在天。",
            "其德在人，其物在泉。",
            "神不可亲，德用不知。",
            "有冽斯泉，下民是祗。",
            "泉流无疆，有永我思。",
            "源发于山，施于北河。",
            "播于中逵，汇为澄波。",
            "有鳖与鱼，有菱与荷。",
            "藴毒是泄，污浊以流。",
            "埃𡏖消亡，风火灭收。",
            "丛木敷荣，劳者所休。",
            "谁为旱灾，靡物不伤。",
            "天地耗竭，泉亦沦亡。",
            "民咸不宁，曰不享耶。",
            "时雨既澍，百谷既登。",
            "有流泫然，弥坎而升。",
            "沟洫满盈，鰕黾沸腾。",
            "匪泉实来，帝实顾余。",
            "执其羔豚，苹藻是菹。",
            "帝今在堂，泉复如初。"
        ],
        "title": "舜泉诗",
        "id": "cf517ff0-f931-46d0-a720-5a72b840b100"
    },
    {
        "author": "苏辙",
        "paragraphs": [
            "高安在南，分自豫章。",
            "重山复江，鱼鸟之乡。",
            "俗野不文，吏亦怠荒。",
            "礼失不知，习为旧常。"
        ],
        "title": "筠州圣祖殿诗  其一",
        "id": "62de52d3-bce9-4005-8bb8-c9934662acb8"
    },
    {
        "author": "苏辙",
        "paragraphs": [
            "于穆圣祖，宅神皇极。",
            "降鉴在下，子孙千亿。",
            "羽衣玉佩，旗纛旄节。",
            "巍巍煌煌，秩祀万国。"
        ],
        "title": "筠州圣祖殿诗  其二",
        "id": "db560b4a-038a-4c0a-91d5-ac4d23021d22"
    },
    {
        "author": "苏辙",
        "paragraphs": [
            "如日在天，靡国不临。",
            "筠虽小邦，其有不歆。",
            "东庑西向，谁昔营之。",
            "民昏不知，神以不怀。"
        ],
        "title": "筠州圣祖殿诗  其三",
        "id": "0049f4b8-5d53-45f2-ac43-5cd6421b19d7"
    },
    {
        "author": "苏辙",
        "paragraphs": [
            "深山之间，野水之滨。",
            "礼乐声明，孰见孰闻。",
            "祖庙之严，君臣则存。",
            "失而不图，民以罔观。"
        ],
        "title": "筠州圣祖殿诗  其四",
        "id": "0e1fae29-ba31-4a40-b476-f1206e2660fc"
    },
    {
        "author": "苏辙",
        "paragraphs": [
            "毛侯始来，其则有意。",
            "匪民之愚，礼教实坠。",
            "章闻于朝，帝曰俞哉。",
            "弗改弗营，何以示民。"
        ],
        "title": "筠州圣祖殿诗  其五",
        "id": "f496494c-4af2-4d85-a609-bf61d3a6d0eb"
    },
    {
        "author": "苏辙",
        "paragraphs": [
            "九峰之杉，逍遥之柟。",
            "易直且修，弗斫而堪。",
            "新堂有严，四星在南。",
            "朝廷之仪，万民所祗。"
        ],
        "title": "筠州圣祖殿诗  其六",
        "id": "a81442f4-4faa-41fb-a469-f34a9a5476e8"
    },
    {
        "author": "苏辙",
        "paragraphs": [
            "还朝正三伏，一再趋未央。",
            "久从江海游，苦此剑佩长。",
            "梦中惊和璞，起坐怜老房。",
            "为我忝丞辖，置身愿并凉。",
            "此心一自许，何暇忧陟冈。",
            "早岁发归念，老来未尝忘。",
            "渊明不久仕，黔娄足为康。",
            "家有二顷田，岁办十口粮。",
            "教敕诸子弟，编排旧文章。",
            "辛勤养松竹，迟莫多风霜。",
            "常恐先着鞭，独引社酒尝。",
            "火急报君恩，会合心则降。"
        ],
        "title": "次韵子瞻感旧",
        "id": "6fc8cc72-0453-43f4-94d8-248260e59809"
    },
    {
        "author": "苏辙",
        "paragraphs": [
            "卧对郗人气已真，晚依丘壑更无伦。",
            "不须复预清言侣，自是江东第一人。"
        ],
        "title": "次韵题画卷四首 山阴陈迹",
        "id": "907f2621-a580-4789-8877-30f43f255dc6"
    },
    {
        "author": "苏辙",
        "paragraphs": [
            "亟往遄归真旷哉，聋人不信有惊雷。",
            "虽云不必见安道，已误扁舟犯雪来。"
        ],
        "title": "次韵题画卷四首 雪溪乘兴",
        "id": "b8ae37d8-489d-4dbd-9538-7e6b47c707ba"
    },
    {
        "author": "苏辙",
        "paragraphs": [
            "失脚来游九陌尘，故溪何日定抽身。",
            "便同贺老扁舟去，已笑西山郑子真。"
        ],
        "title": "次韵题画卷四首 四明狂客",
        "id": "50bf2d9a-04cb-49ab-9d6f-ab0fb57a62c5"
    },
    {
        "author": "苏辙",
        "paragraphs": [
            "雨细风斜欲暝时，凌波一叶去安归。",
            "遥知夜宿蛟人室，浪卷波分不着衣。"
        ],
        "title": "次韵题画卷四首 西塞风雨",
        "id": "768f46f9-b0ad-4a03-bfa4-72c9555e2c5c"
    },
    {
        "author": "苏辙",
        "paragraphs": [
            "老去那堪用，恩深未敢归。",
            "谁能告民病，一一指吾非。",
            "尔赴河间治，无嫌野老讥。",
            "仍将尺书报，勿复问从违。"
        ],
        "title": "送侄迈赴河间令",
        "id": "97c0ca3b-4ffc-48d3-82c2-b550d3cc909b"
    },
    {
        "author": "苏辙",
        "paragraphs": [
            "未识吾君龙凤章，诸儒望幸久南庠。",
            "辇回原庙初移跸，鹭集西雝已着行。",
            "执爵稍前疑问道，献琛不日数来王。",
            "从官始悟熙宁意，遗我亲临见肯堂。"
        ],
        "title": "次韵门下吕相公车驾视学",
        "id": "6769a1b2-3e0a-4ffe-bafc-370acd068f31"
    },
    {
        "author": "苏辙",
        "paragraphs": [
            "名自乌台发，恩从凤沼深。",
            "盐梅和众口，金玉比诚心。",
            "澹泊平生事，弥留一病侵。",
            "遗言自无憾，朝野为沾襟。"
        ],
        "title": "傅银青挽词二首  其一",
        "id": "3ad09254-2ef9-4506-baee-98488b93bc0e"
    },
    {
        "author": "苏辙",
        "paragraphs": [
            "丹旐国西门，茅庐济水深。",
            "官清贫似旧，名重殁犹存。",
            "台阁传遗懿，交游拭泪痕。",
            "君恩不改故，延赏遍诸孙。"
        ],
        "title": "傅银青挽词二首  其二",
        "id": "6a68b565-f130-4b6d-8f79-8d5884773b59"
    },
    {
        "author": "苏辙",
        "paragraphs": [
            "闰岁穷冬已是春，当寒却暖未宜人。",
            "阴风半夜催飞霰，稍凈天街一尺尘。"
        ],
        "title": "大雪三绝句  其一",
        "id": "51fda69b-94f1-482d-b557-6e9176f44502"
    },
    {
        "author": "苏辙",
        "paragraphs": [
            "玄冥留雪付勾芒，桃李虽忧麦未伤。",
            "膏泽较迟三十日，问天此意亦茫茫。"
        ],
        "title": "大雪三绝句  其二",
        "id": "f7ae4ac3-8e45-42ba-badb-e3e9abc5dc84"
    },
    {
        "author": "苏辙",
        "paragraphs": [
            "连岁金明不见冰，上春风雪气棱棱。",
            "台中曾奏五行传，到此施行愧未曾。"
        ],
        "title": "大雪三绝句  其三",
        "id": "9eec0bae-511a-4920-b971-f792d590599f"
    },
    {
        "author": "苏辙",
        "paragraphs": [
            "春到都城曾未知，楸花时见万年枝。",
            "多情頼有王公子，解剪金盘寄所思。"
        ],
        "title": "和王晋卿都尉荼䕷二绝句  其一",
        "id": "ba234ba2-123f-4b5d-8a2b-2001380e68b2"
    },
    {
        "author": "苏辙",
        "paragraphs": [
            "後圃荼䕷手自栽，清于芍药酽于梅。",
            "旧来诗客今无几，三臭馨香懒举杯。"
        ],
        "title": "和王晋卿都尉荼䕷二绝句  其二",
        "id": "e97937bb-951d-4ac6-9578-5c9e64a4761e"
    },
    {
        "author": "苏辙",
        "paragraphs": [
            "懒从朝谒事骖騑，此去高眠罢倒衣。",
            "诏许敲门访耆旧，天教筑室俟来归。",
            "肩舆尚肯追春色，鼓缶何妨傲夕晖。",
            "所至成家即安隠，武昌谁乞钓鱼矶。"
        ],
        "title": "次韵门下吕相公同访致政冯宣猷",
        "id": "73bac816-9bba-4805-937c-1c0e6165d1ff"
    },
    {
        "author": "苏辙",
        "paragraphs": [
            "才适邦家用，学非章句儒。",
            "遭逢初莫测，流落一长吁。",
            "大节轻多难，深言究远图。",
            "收功太原守，谈笑视羌胡。"
        ],
        "title": "滕达道龙图挽词二首  其一",
        "id": "1799e1fc-8799-4dd6-9092-2ce5a56c0e2d"
    },
    {
        "author": "苏辙",
        "paragraphs": [
            "南窜逢公弄水亭，北归留我阖闾城。",
            "壮年不见日千里，余论犹惊敌万兵。",
            "简册何人知造膝，边防触处竦先声。",
            "伤心系舸城东地，目断安知有死生。"
        ],
        "title": "滕达道龙图挽词二首  其二",
        "id": "e89ccb36-1742-4024-bfd5-37ca2fbd5c6a"
    },
    {
        "author": "苏辙",
        "paragraphs": [
            "遗直诵家声，持心本至诚。",
            "何劳求皦察，所至自安平。",
            "气象余前辈，才华属後生。",
            "飞腾看诸子，相继亦公卿。"
        ],
        "title": "鲁元翰中大挽词二首  其一",
        "id": "4ecf529b-414b-4ede-85ca-351781ae34dd"
    },
    {
        "author": "苏辙",
        "paragraphs": [
            "十年初见范公园，知与钱塘结弟昆。",
            "乐易向人无不可，疏慵怜我正忘言。",
            "南迁却返逢北渡，远聘相过适近藩。",
            "无复放怀哗笑语，挽诗空寄泪潺湲。"
        ],
        "title": "鲁元翰中大挽词二首  其二",
        "id": "804c6ea4-6903-4b75-b74f-19182c991663"
    },
    {
        "author": "苏辙",
        "paragraphs": [
            "道广中无竞，才高治不烦。",
            "安心本笃静，忧世亦时言。",
            "寿考同侪尽，经纶故事存。",
            "犹应门下客，微论记根原。"
        ],
        "title": "赠司空张公安道挽词三首  其一",
        "id": "f40d14f7-36fc-41e3-9b2f-fdf3f8aa02c3"
    },
    {
        "author": "苏辙",
        "paragraphs": [
            "孤高出世学，豪迈谪仙人。",
            "早岁犹和俗，中年自识真。",
            "定余时发照，尘尽四无邻。",
            "闻道骑箕尾，还应事玉宸。"
        ],
        "title": "赠司空张公安道挽词三首  其二",
        "id": "77397e47-a6b0-4a9b-97be-f60eb597f691"
    },
    {
        "author": "苏辙",
        "paragraphs": [
            "西蜀识公初，南都从事余。",
            "一言知我可，久好复谁如。",
            "学术留元叹，家声付伯鱼。",
            "霜天近生日，闻挽重唏嘘。"
        ],
        "title": "赠司空张公安道挽词三首  其三",
        "id": "4a1abf39-1159-493f-8019-eb9d1e53752e"
    },
    {
        "author": "苏辙",
        "paragraphs": [
            "朱君长桐乡，死食桐乡社。",
            "吏民安君德，君亦爱其下。",
            "遗言于斯葬，存没勿相舍。",
            "自知得民深，千岁谁似者。",
            "任君治新息，宽惠洽鳏寡。",
            "强梁顺教诏，桴鼓不鸣野。",
            "三年去复还，园木裁拱把。",
            "居人敬闾巷，禽鸟依屋瓦。",
            "苍然百尺桧，直干任大厦。",
            "相要勿剪伐，令尹昔所舍。"
        ],
        "title": "蔡州任氏阅世堂",
        "id": "1d04acba-7c76-48d6-a091-e81a29d21fd0"
    },
    {
        "author": "苏辙",
        "paragraphs": [
            "我性本疏懒，父母强教之。",
            "逡巡就科选，逮此年少时。",
            "幽忧二十年，懒性祗如兹。",
            "偶然践黄闼，俯仰空自疑。",
            "乞身未敢言，常愧外物持。"
        ],
        "title": "次韵子瞻和渊明饮酒二十首  其一",
        "id": "292b6b7a-2fb3-4d1e-b2dc-cfbbaef12d98"
    },
    {
        "author": "苏辙",
        "paragraphs": [
            "人言性本静，不必林与山。",
            "世虽有此理，知谁非妄言。",
            "自我作归计，于今十余年。",
            "低回轩冕中，此语愧虚传。"
        ],
        "title": "次韵子瞻和渊明饮酒二十首  其二",
        "id": "6c28942c-51b3-4654-8046-9d96c2658950"
    },
    {
        "author": "苏辙",
        "paragraphs": [
            "世人岂知我，兄弟得我情。",
            "少年喜文章，中年慕功名。",
            "自从落江湖，一意事养生。",
            "富贵非所求，宠辱未免惊。",
            "平生不解饮，欲醉何由成。"
        ],
        "title": "次韵子瞻和渊明饮酒二十首  其三",
        "id": "856dfbff-cf00-436c-b481-4f3ee8198aa3"
    },
    {
        "author": "苏辙",
        "paragraphs": [
            "秋鸿一何乐，空际乘风飞。",
            "秋虫一何忧，壁间终夜悲。",
            "忧乐本何有，力尽两无依。",
            "物生逐所遇，久行不知归。",
            "少年气难回，老者百事衰。",
            "聊复沃以酒，永与狂心违。"
        ],
        "title": "次韵子瞻和渊明饮酒二十首  其四",
        "id": "72aa428f-7e44-4505-925e-b50bc425534e"
    },
    {
        "author": "苏辙",
        "paragraphs": [
            "昔在建城市，盐酒昼夜喧。",
            "夏潦恐天漏，冬雷知地偏。",
            "妻孥日告我，胡不反故山。",
            "一来朝廷上，七年不知还。",
            "有寓均建城，且志昔日言。"
        ],
        "title": "次韵子瞻和渊明饮酒二十首  其五",
        "id": "222a31bb-55b6-4148-98cb-9b2623f0dd5b"
    },
    {
        "author": "苏辙",
        "paragraphs": [
            "梦中见百怪，一一皆谓是。",
            "醉中身已忘，万事随亦毁。",
            "此心不应然，外物妄使尔。",
            "安心十年後，此语知非绮。"
        ],
        "title": "次韵子瞻和渊明饮酒二十首  其六",
        "id": "1083ec19-1b6d-418c-93d7-863b71b59440"
    },
    {
        "author": "苏辙",
        "paragraphs": [
            "开卷观古人，谁非一世英。",
            "骨肉委黄垆，泯灭俱无情。",
            "憧憧来无尽，扰扰相夺倾。",
            "惊雷震朱夏，鲜能及秋鸣。",
            "得酒且酣饮，问谁逃死生。"
        ],
        "title": "次韵子瞻和渊明饮酒二十首  其七",
        "id": "61f269cf-9e49-4e4d-8036-d80ea3fb296c"
    },
    {
        "author": "苏辙",
        "paragraphs": [
            "明月出东墙，万物含余姿。",
            "孤蝉庇繁荫，众鸟栖高枝。",
            "解衣适少事，扪腹知亡奇。",
            "朝与羣动作，莫复何所为。",
            "此时不自有，日出还受羁。"
        ],
        "title": "次韵子瞻和渊明饮酒二十首  其八",
        "id": "c9e8c5db-05d1-4ba6-b801-33f86fd2148d"
    },
    {
        "author": "苏辙",
        "paragraphs": [
            "尺书千里至，辍食手自开。",
            "将卜东南居，故乡非所怀。",
            "勿言湖山美，永与平生乖。",
            "鸿雁秋南来，及春思故栖。",
            "蛟龙乘风云，既雨反其泥。",
            "兄弟通四海，叩门事虽谐。",
            "直道竟三黜，去国终恐迷。",
            "何如自卫反，阙里从参回。"
        ],
        "title": "次韵子瞻和渊明饮酒二十首  其九",
        "id": "bfd76a22-bda3-4755-ad4c-48e8212a38d1"
    },
    {
        "author": "苏辙",
        "paragraphs": [
            "羌虏忘君恩，战鼓惊四隅。",
            "边候失晨夜，骑驿驰中涂。",
            "诏书止穷征，诸将守来驱。",
            "敌微势可料，师竞力无余。",
            "防边未云失，忧怀愧安居。"
        ],
        "title": "次韵子瞻和渊明饮酒二十首  其一○",
        "id": "42f53a07-a73b-46c0-956d-11e514ab736b"
    },
    {
        "author": "苏辙",
        "paragraphs": [
            "修己以安人，嗟古有此道。",
            "平生妄谓得，忽忽恨衰老。",
            "年来亦见用，何益世枯槁。",
            "逡巡事朝谒，出入自媚好。",
            "报君要得人，被褐信怀宝。",
            "斯人何时见，即上归耕表。"
        ],
        "title": "次韵子瞻和渊明饮酒二十首  其一一",
        "id": "e7181d8b-6d60-4c1f-a329-ff0cd177d100"
    },
    {
        "author": "苏辙",
        "paragraphs": [
            "春旱麦半死，夏雨欣及时。",
            "出郊视禾田，父老有好辞。",
            "秋阴结愁霖，似欲直败兹。",
            "冥冥人天际，影响良不疑。",
            "精诚发中禁，愍默非有欺。",
            "鸡号日东出，乃令民信之。"
        ],
        "title": "次韵子瞻和渊明饮酒二十首  其一二",
        "id": "280383af-232d-4f90-9d49-6f0fa96252c8"
    },
    {
        "author": "苏辙",
        "paragraphs": [
            "天厨酿冰池，摇振畏出境。",
            "年衰杂羸病，一釂百不醒。",
            "鸾台异诸曹，有政非簿领。",
            "颓然虽无谪，因谢出囊颖。",
            "回首愧周行，羣英粲彪炳。"
        ],
        "title": "次韵子瞻和渊明饮酒二十首  其一三",
        "id": "fb3986f9-6ee9-41a0-9f74-3c524002d683"
    },
    {
        "author": "苏辙",
        "paragraphs": [
            "淮海老使君，受诏行当至。",
            "当官不避事，无事辄径醉。",
            "平生自相许，兄先弟亦次。",
            "东南岂徒往，多难嫌暴贵。",
            "白首六卿中，嚼蜡那复味。"
        ],
        "title": "次韵子瞻和渊明饮酒二十首  其一四",
        "id": "56934685-2c59-4fb5-9de8-fbc1004933dd"
    },
    {
        "author": "苏辙",
        "paragraphs": [
            "去年旅都城，三月不求宅。",
            "彼哉安知我，争扫习礼迹。",
            "三已竟无怨，心伏鸷鸟百。",
            "无私心如丹，经患发先白。",
            "功名已不求，余事复何惜。"
        ],
        "title": "次韵子瞻和渊明饮酒二十首  其一五",
        "id": "01ae66bc-5a73-4520-82a2-2cdd14af27fe"
    },
    {
        "author": "苏辙",
        "paragraphs": [
            "家居简余事，犹读内景经。",
            "浮尘扫欲尽，火枣行当成。",
            "清晨委羣动，永夜依寒更。",
            "低帷閟重屋，微月流中庭。",
            "依松白露上，历坎幽泉鸣。",
            "功从猛士得，不取儿女情。"
        ],
        "title": "次韵子瞻和渊明饮酒二十首  其一六",
        "id": "d1f6cd5d-6edc-4e62-ae88-205b85d2c358"
    },
    {
        "author": "苏辙",
        "paragraphs": [
            "南方有贫士，狂怪如病风。",
            "垢面发如葆，自污屠酒中。",
            "导我引河水，上与昆仑通。",
            "长箭挽不尽，不中无尤弓。"
        ],
        "title": "次韵子瞻和渊明饮酒二十首  其一七",
        "id": "3a146785-7233-4f36-a8e6-f0e4abe434a8"
    },
    {
        "author": "苏辙",
        "paragraphs": [
            "清秋九日近，菊酒皆可得。",
            "永愧陶翁饥，虽饥心不惑。",
            "怀忠受正命，赋命本通塞。",
            "斯人今苟在，可与同事国。",
            "惜哉委荆榛，忍饥长默默。"
        ],
        "title": "次韵子瞻和渊明饮酒二十首  其一八",
        "id": "d63bf2f1-f905-4c09-8b36-7c3206757161"
    },
    {
        "author": "苏辙",
        "paragraphs": [
            "我友二三子，兼有仕未仕。",
            "青松出林秀，岂独私与己。",
            "敛然不求人，而我自罍耻。",
            "临风忽长鸣，谁信日千里。",
            "江行视渔父，但自正纲纪。",
            "持纲起万目，鲂鳟皆可止。",
            "老成日就衰，所余殆难恃。"
        ],
        "title": "次韵子瞻和渊明饮酒二十首  其一九",
        "id": "7d66f184-3872-4221-a57d-514df052a172"
    },
    {
        "author": "苏辙",
        "paragraphs": [
            "诸妄不可頼，所頼惟一真。",
            "内欲求性命，油然反清淳。",
            "外将应物化，致一常日新。",
            "商于四父老，携手初逃秦。",
            "翻然感汉德，投足复践尘。",
            "出处盖有道，岂为诸吕勤。",
            "嗟我千岁後，澹然与之亲。",
            "还将山林姿，俯首要路津。",
            "囊中旧时物，布衣白纶巾。",
            "功成不归去，愧此同心人。"
        ],
        "title": "次韵子瞻和渊明饮酒二十首  其二○",
        "id": "74466d84-2de9-438f-8d87-a50b6d573208"
    },
    {
        "author": "苏辙",
        "paragraphs": [
            "兄诗有味剧隽永，和者仅同如画影。",
            "短篇泉冽不容挹，长韵风吹忽千顷。",
            "经年淮海定成集，走书道路未遑请。",
            "相思半夜发清唱，醉墨平明照东省。",
            "南来应带蜀冈泉，西信近得蒙山茗。",
            "出郊一饭欢有余，去岁此时初到颍。"
        ],
        "title": "次韵子瞻道中见寄",
        "id": "21aa75ee-4c05-467e-ba18-76b61ba6b1e1"
    },
    {
        "author": "苏辙",
        "paragraphs": [
            "盛礼弥三祀，初元正七年。",
            "祭兼天地报，仪自祖宗传。",
            "讲义金华久，斋心玉食鲜。",
            "秋成通四海，廪实到穷边。",
            "尘卷跳疆寇，琛来渡海船。",
            "人和神亦答，物备礼诚全。",
            "庙室开深靓，郊丘对广圜。",
            "翠帷新秘殿，宝仗溢通廛。",
            "周冕裘缯俭，唐车保介便。",
            "导前多旧德，迎拜或华颠。",
            "荐洁求阴燧，驰诚寄燎烟。",
            "垂精粲星斗，望秩遍山川。",
            "降辂追前躅，回班戒弗虔。",
            "彻絪深屈体，屏盖切承天。",
            "嶰谷灰初应，扶桑日欲躔。",
            "旌旗逐风转，歌舞送天旋。",
            "帘启瞻宸极，鸡号识漏泉。",
            "矜愚开罪罟，释欠靖民编。",
            "乐作波翻海，书行箭脱弦。",
            "东朝归福胙，南极本高仙。",
            "有道知难犯，无私每得贤。",
            "劬劳就圣德，谦畏绝私权。",
            "治道初无象，神功竟莫宣。",
            "下臣叨进玉，随见颂诚然。"
        ],
        "title": "郊祀庆成",
        "id": "79eb0335-81c4-4e7a-a549-b50f9d8d2571"
    },
    {
        "author": "苏辙",
        "paragraphs": [
            "西山学采薇，东坡学煮羹。",
            "昔在建城市，岂复衣冠情。",
            "朋友日已疏，止接盲赵生。",
            "啬智徇所安，元气頼以存。",
            "时于星寂中，稍护乱与昏。",
            "河流发九地，欲挽升天门。",
            "枉用十年力，仅余一灯温。",
            "老病竟未除，惊呼欲狂奔。",
            "何日新雨余，得就季主论。"
        ],
        "title": "次韵姚道人二首  其一",
        "id": "acef55e0-13df-41fa-8e43-ec3362234689"
    },
    {
        "author": "苏辙",
        "paragraphs": [
            "高人隠陋巷，至药初无方。",
            "心知无生妙，运转开阴阳。",
            "才如凌云松，岂受尺寸量。",
            "气如幽谷兰，时送清风香。",
            "嗟我本病肺，寒暑随翕张。",
            "丹砂苦落落，青春去堂堂。",
            "清诗堕云雾，至音叩琳琅。",
            "山海信多士，世俗非所望。",
            "远游居临安，间出从诸王。",
            "他年解冠佩，共游无边疆。",
            "仪麟既委照，永谢过隙光。"
        ],
        "title": "次韵姚道人二首  其二",
        "id": "2d61c763-d46f-4edf-b8d4-43118c5b7407"
    },
    {
        "author": "苏辙",
        "paragraphs": [
            "虏去边城少奏章，雪残中禁罢焚香。",
            "都人知有新年喜，争看琱舆金凤凰。"
        ],
        "title": "次韵子瞻上元扈从观灯二首  其一",
        "id": "d2282c3b-494b-42d1-a76f-6940c132aa14"
    },
    {
        "author": "苏辙",
        "paragraphs": [
            "春来有意乞归耕，足痹三年久未平。",
            "忽记上元銮辂出，起听前殿晓钟声。"
        ],
        "title": "次韵子瞻上元扈从观灯二首  其二",
        "id": "c33b3019-83a6-4cce-90df-3225369960a5"
    },
    {
        "author": "苏辙",
        "paragraphs": [
            "思颍求归今几时，布衣犹在老刘师。",
            "龙章旧有世人识，蝉蜕惟应野老知。",
            "昔葬衣冠今在否，近传音问不须疑。",
            "曾闻圯上逢黄石，久矣留侯不见欺。"
        ],
        "title": "蔡州壶公观刘道士）",
        "id": "924a16a9-529f-4b11-878c-e5ae8e795910"
    },
    {
        "author": "苏辙",
        "paragraphs": [
            "内治隆三世，尊临极九年。",
            "神孙克负荷，大业付安全。",
            "有道华夷靖，无心怨恶悛。",
            "和熹盛东汉，从此不称贤。"
        ],
        "title": "大行太皇太后挽词二首  其一",
        "id": "54368208-9798-4beb-a22e-f450c31d6f0a"
    },
    {
        "author": "苏辙",
        "paragraphs": [
            "约己心全小，宽民德有余。",
            "外家恩泽少，先后礼容虚。",
            "原庙因前室，中朝避册书。",
            "功名不胜纪，四谥叹犹疏。"
        ],
        "title": "大行太皇太后挽词二首  其二",
        "id": "6370152b-690f-4e7b-a8e0-11603be73b41"
    },
    {
        "author": "苏辙",
        "paragraphs": [
            "道人偶许俗人知，法喜非妻解养儿。",
            "夜久金茎添沆瀣，室虚宝月映琉璃。",
            "远来醉侠匆匆返，近出诗仙句句奇。",
            "独怪区区践绳墨，相逢未省角巾欹。"
        ],
        "title": "次韵姚道人",
        "id": "04fb8734-3fec-4421-b080-3e50dc2843d0"
    },
    {
        "author": "苏辙",
        "paragraphs": [
            "鸡鸣东海朝日新，光蒙洲岛雾雨匀。",
            "一晞石上遍生耳，幽子自食无来宾。",
            "寄书乞取久未许，箬笼蕉囊海神户。",
            "一掬谁令堕我前，无为知我超诸数。",
            "此身不愿清庙瑚，但愿归去随樵苏。",
            "龟龙百岁岂知道，养气千息存其胡。",
            "尘中学仙定难脱，梦里食芝空酷烈。",
            "中山军府得安闲，更试朝霞磨镜铁。"
        ],
        "title": "次韵石芝",
        "id": "d4665245-db57-463e-8403-c65fbd5494ec"
    },
    {
        "author": "苏辙",
        "paragraphs": [
            "试吏有能名，升台擅直声。",
            "雄飞极九载，修路止三城。",
            "壮志方凌厉，遗书忽叹惊。",
            "老人殊可念，白首泣新茔。"
        ],
        "title": "故枢密签书赠正议大夫王彦霖挽词二首  其一",
        "id": "e0c1f8a3-9315-4cb1-bf52-2fb262736d10"
    },
    {
        "author": "苏辙",
        "paragraphs": [
            "倾盖晚相亲，东西省户邻。",
            "听君占谏草，继我出词纶。",
            "京尹声初浃，枢廷迹尚新。",
            "邯郸炊未熟，荣谢隔逡巡。"
        ],
        "title": "故枢密签书赠正议大夫王彦霖挽词二首  其二",
        "id": "ad24070a-d390-4655-9cd9-fb95659aa016"
    },
    {
        "author": "苏辙",
        "paragraphs": [
            "留侯决成败，面折愧周昌。",
            "垂老召商叟，鸿鹄自高翔。"
        ],
        "title": "读史六首  其一",
        "id": "29f0240f-eaea-419e-b1c9-1ca68c080481"
    },
    {
        "author": "苏辙",
        "paragraphs": [
            "诸吕更相王，陈平气何索。",
            "千金寿绛侯，刘宗知有托。"
        ],
        "title": "读史六首  其二",
        "id": "0d45cebd-2683-44d7-9ea1-ea40f7127b91"
    },
    {
        "author": "苏辙",
        "paragraphs": [
            "贾生料吴楚，竟毙大梁城。",
            "一身不自保，痛哭空伤生。"
        ],
        "title": "读史六首  其三",
        "id": "ed87fdc7-f5bf-4bbf-8d2d-a3f04be5b361"
    },
    {
        "author": "苏辙",
        "paragraphs": [
            "桓文服荆楚，安取破国都。",
            "孔明不料敌，一世空驰驱。"
        ],
        "title": "读史六首  其四",
        "id": "254232fd-050d-4c74-a032-65e84ea7dc72"
    },
    {
        "author": "苏辙",
        "paragraphs": [
            "安石善谈笑，挥麈却苻秦。",
            "妄起并吞意，终残吴越人。"
        ],
        "title": "读史六首  其五",
        "id": "5179dde4-1e5c-437d-9366-2c36a39054cc"
    },
    {
        "author": "苏辙",
        "paragraphs": [
            "江河浪如屋，要须沧海容。",
            "可怜狄仁杰，犹复负娄公。"
        ],
        "title": "读史六首  其六",
        "id": "b494882b-d827-4996-8749-5e0dfe3badb6"
    },
    {
        "author": "苏辙",
        "paragraphs": [
            "谪居杜老尝东屯，波涛绕屋知龙尊。",
            "门前石岸立精铁，潮汐洗尽莓苔昏。",
            "野人相望夹水住，扁舟时过江西村。",
            "窗中缟练舒眼界，枕上雷霆惊耳门。",
            "不堪水怪妄欺客，欲借楚些时招魂。",
            "人生出处固难料，流萍着水初无根。",
            "旌旗旋逐金鼓发，蓑笠尚带风雨痕。",
            "高斋雪浪卷苍石，北叟未见疑戏论。",
            "激泉飞水行亦冻，穷边腊雪如翻盆。",
            "一杯径醉万事足，江城气味犹应存。"
        ],
        "title": "和子瞻雪浪斋",
        "id": "13965f4b-ef30-42a0-990d-ca9292e8b20f"
    },
    {
        "author": "苏辙",
        "paragraphs": [
            "日月中人照与芬，心虚虑尽气则熏。",
            "彤霞点空来羣羣，精诚上彻天无云。",
            "寸田幽阙暖不焚，眇视中外绛锦纹。",
            "冥然物我无复分，不出不入常氤氲。",
            "道师东西指示君，乘此飞仙勿留坟。",
            "茅山隠居有遗文，世人心动随虻蚊。",
            "不信成功如所云，蚤夜宾饯同华勋。",
            "尔来仅能破魔军，我经生日当益勤。",
            "公禀正气饮不醺，梨枣未实要锄耘。",
            "日云莫矣收桑枌，西还闭门止纷纷。",
            "忧愁真能散凄焄，万事过耳今不闻。"
        ],
        "title": "次韵子瞻生日见寄",
        "id": "cbdb7600-836c-4c3a-a073-0ca730d9c8ac"
    },
    {
        "author": "苏辙",
        "paragraphs": [
            "峻极登高二十年，汝州回望一依然。",
            "君行亦是高秋後，试觅神清古洞天。"
        ],
        "title": "蹇师嵩山图",
        "id": "d1b38792-ac5a-45a4-8767-121cc3e0fb40"
    },
    {
        "author": "苏辙",
        "paragraphs": [
            "连山鄣吾北，二室分西东。",
            "东山几何高，不为太室容。",
            "西山为我低，少室见诸峰。",
            "临轩一长叹，隠见由所逢。",
            "试问山中人，二室竟谁雄。",
            "雄雌久已定，分别徐亦空。",
            "可怜汝阳酒，味与上国同。",
            "游心四山外，寄适杯酒中。"
        ],
        "title": "望嵩楼",
        "id": "fe5a94d0-a0ae-4319-8e21-927d429f53e3"
    },
    {
        "author": "苏辙",
        "paragraphs": [
            "杨公守临汝，俯仰八十载。",
            "推迁城市非，散落篇章在。",
            "外物固难必，清名竟安頼。",
            "孤亭右洲渚，斜日到冠佩。",
            "飞翔栋宇回，滉荡波流对。",
            "稍存楸梧高，大剪菰蒲秽。",
            "遗编访诸子，翠石补前废。",
            "吏民亦潸然，未替甘棠爱。"
        ],
        "title": "思贤堂",
        "id": "6bc70f85-c2f9-4bba-82f4-b2cc8fa92bbb"
    },
    {
        "author": "苏辙",
        "paragraphs": [
            "大水蔑洲浦，牵挽无复施。",
            "我舟恃长风，风止将安为。",
            "塌然委积水，坐被弱缆维。",
            "市井隔峰岭，食尽行将饥。",
            "长啸呼风伯，厄穷岂不知。",
            "蓬蓬起东南，旗尾西北驰。",
            "所望乃大谬，开门讯舟师。",
            "舟师掉头笑，沿泝要有时。",
            "泝者不少息，沿者长嗟咨。",
            "飘风不终日，急雨常相随。",
            "雨止风亦止，条条弄清漪。",
            "我言未见信，君行自见之。"
        ],
        "title": "阻风",
        "id": "d70cfff7-9c2c-47fd-9ebc-462b2f18df28"
    },
    {
        "author": "苏辙",
        "paragraphs": [
            "客迷堕涧逢玉京，云行夭乔风号鸣。",
            "暗中过尽石髓滑，惊喜观阙朝霞明。",
            "东坡南去类此客，挤者力尽非求生。",
            "偶然濒海少氛气，复有福地容躬耕。",
            "诸侯历聘谢鲁叟，茅檐燕坐师老彭。",
            "天枢旋结日珠重，人寰下视鸿毛轻。",
            "俗缘渐觉冰雪解，元气乍复蛟虬狞。",
            "远游脱屣入盖竹，初怪长史留家庭。",
            "後来玉斧小儿子，亦入真诰参仙经。",
            "试令子弟学诸许，还家不用剑阁铭。",
            "洞天闻亦有图籍，但恐未免如公卿。",
            "此心愿与世无事，不愿与世平不平。"
        ],
        "title": "次韵子瞻游罗浮山",
        "id": "0304e25f-92fd-4a4c-86cb-1dbf43ac0d13"
    },
    {
        "author": "苏辙",
        "paragraphs": [
            "许君马老共一邦，西山断处流蜀江。",
            "谁令十载重渡泷，滩头旧寺晨钟撞。",
            "乱流赤脚记淙淙，道俗自谓丹霞庞。",
            "便令筑室修畦矼，往还二老筇一双。"
        ],
        "title": "次韵子瞻江西",
        "id": "f0171a22-5de2-40fe-9829-f72216a0ec23"
    },
    {
        "author": "苏辙",
        "paragraphs": [
            "卖酒高安市，早岁逢五秋。",
            "常怀简书畏，未暇云居游。",
            "十载还上都，再谪仍此州。",
            "废斥免羁束，登临散幽忧。",
            "乡党二三子，结束同一舟。",
            "雨余江涨高，林薄烦撑钩。",
            "积阴荐雷作，两山乱云浮。",
            "雨点落飞镞，江光溅轻沤。",
            "笑语曾未毕，风云遽谁收。",
            "舟人指松桧，古剎依林丘。",
            "老僧昔还住，晚饭迎淹留。",
            "食菜吾自饱，馈肉烦贤侯。",
            "严城迫吹角，归棹随轻鸥。",
            "联翩阅村坞，灯火明谯楼。",
            "肩舆践积甃，涂潦分潜沟。",
            "居处方自适，未知厌拘囚。"
        ],
        "title": "雨中游小云居",
        "id": "f2ba042b-aee9-4f23-a810-f841f9fe3164"
    },
    {
        "author": "苏辙",
        "paragraphs": [
            "谁怜东坡老，独看南海灯。",
            "故人隠山麓，燕坐销床棱。",
            "人生天运中，往返成废兴。",
            "炎起爨下薪，冻合瓶中冰。",
            "頼有不变处，寂如方定僧。",
            "建城亦岩邑，灯火高下层。",
            "头陀旧所识，天寒发鬅鬙。",
            "问我何时来，嗟哉谷为陵。",
            "幸此米方贱，日食聊一升。",
            "夜出随众乐，餔糟共腾腾。"
        ],
        "title": "次韵子瞻上元见寄",
        "id": "8cc97f8c-3fb3-4b1b-8460-03cad796e863"
    },
    {
        "author": "苏辙",
        "paragraphs": [
            "南过庾岭更千山，烝润由来共一天。",
            "云塞虚空雨翻瓮，江侵城市屋浮船。",
            "东郊晚稻须重插，西舍原蚕未及眠。",
            "独棹扁舟趁申卯，米盐奔走笑当年。"
        ],
        "title": "次韵子瞻连雨江涨二首  其一",
        "id": "1ebb132f-9f42-493f-b31b-06863fcc53a2"
    },
    {
        "author": "苏辙",
        "paragraphs": [
            "客到炎陬喜暂凉，江吹虚阁雨侵廊。",
            "回看野寺山溪隔，卧觉晨炊稻饭香。",
            "荔饷深红陋樱枣，桂醅淳白比琳琅。",
            "思移峤北应非晚，未省南迁日月长。"
        ],
        "title": "次韵子瞻连雨江涨二首  其二",
        "id": "84a1aa81-68ca-48a3-9382-e7f00054266d"
    },
    {
        "author": "苏辙",
        "paragraphs": [
            "阴淫夏为秋，雨暴溪作渎。",
            "缺防旧通市，流潦几入屋。",
            "虽幸廪粟空，犹惜畦蔬绿。",
            "鹿骇不择音，鸿羁分遵陆。",
            "室诮曾子还，城讴华元衄。",
            "中情久岑寂，外物竞排蹙。",
            "设心等一慈，开怀受诸毒。",
            "道力虽未究，游波偶然伏。",
            "粮须三月聚，艾要七年蓄。",
            "君恩许北还，从此当退缩。"
        ],
        "title": "次韵侄过江涨",
        "id": "4b43993e-3d21-4108-beb5-0991432e7fdf"
    },
    {
        "author": "苏辙",
        "paragraphs": [
            "家风足图史，妇德俨苹蘩。",
            "汤沐从夫宠，冠衣席弟恩。",
            "克家传众子，有後庆多孙。",
            "追养心何极，增封礼尚存。"
        ],
        "title": "亡嫂靖安君蒲氏挽词二首  其一",
        "id": "bea662e0-6067-44ad-8914-aacd0d7aa582"
    },
    {
        "author": "苏辙",
        "paragraphs": [
            "宦游非不遂，流落自粗疏。",
            "宗党半天末，存亡惊素书。",
            "佳城东岭外，茂木故阡余。",
            "遥想千车送，临江涕满裾。"
        ],
        "title": "亡嫂靖安君蒲氏挽词二首  其二",
        "id": "b53959ca-c39e-4242-94ec-9d09a6f51e01"
    },
    {
        "author": "苏辙",
        "paragraphs": [
            "宦游阅尽山川胜，归老方知气味真。",
            "歌哭不移身自稳，往还无间语尤亲。",
            "永怀前辈无因见，犹喜诸郎有此人。",
            "千岁展禽风未改，不加雕琢世称珍。"
        ],
        "title": "寄题武陵柳氏所居二首 天真堂",
        "id": "6cf5c298-9e2a-4b63-8171-57959c7532f8"
    },
    {
        "author": "苏辙",
        "paragraphs": [
            "邑居欲尽溪山好，不作层楼无奈何。",
            "岩谷满前收蜡屐，漪涟极目卷渔蓑。",
            "安心已得安身法，乐土偏令乐事多。",
            "千里筠阳犹静治，还家一笑定无他。"
        ],
        "title": "寄题武陵柳氏所居二首 康乐楼",
        "id": "6bee4e82-c13e-46b1-a0ab-3258a9e867d7"
    },
    {
        "author": "苏辙",
        "paragraphs": [
            "绿盖红房共一池，一双游女巧追随。",
            "镜中比并新妆後，风际携扶欲舞时。",
            "露蕊暗开香自倍，霜蓬渐老折犹疑。",
            "殷勤画手传真态，道院生绡数幅垂。"
        ],
        "title": "筠州州宅双莲",
        "id": "4f0e5f09-645f-458a-9208-a64b411792ad"
    },
    {
        "author": "苏辙",
        "paragraphs": [
            "蜀中荔支止嘉州，余波及眉半有不。",
            "稻糠宿火却霜霰，结子仅与黄金侔。",
            "近闻闽尹传种法，移种成都出巴峡。",
            "名园竞撷绛纱苞，蜜渍琼肤甘且滑。",
            "北游京洛堕红尘，箬笼白晒称最珍。",
            "思归不复为莼菜，欲及炎风朝露匀。",
            "平居着鞭苦不早，东坡南窜岭南道。",
            "海边百物非平生，独数山前荔支好。",
            "荔支色味巧留人，不管年来白发新。",
            "得归便拟寻乡路，枣栗园林不须顾。",
            "青枝丹实须十株，丁宁附书老农圃。"
        ],
        "title": "奉同子瞻荔支叹",
        "id": "14fda77c-0821-43ce-a9d4-5ff4179f74c8"
    },
    {
        "author": "苏辙",
        "paragraphs": [
            "水上有车车自翻，悬溜如线垂前轩。",
            "霜蓬已枯不再绿，有客劝我抽其根。",
            "枯根一去紫茸茁，珍重已试幽人言。",
            "纷纷华发何足道，当返六十过去魂。"
        ],
        "title": "次韵子瞻梳头",
        "id": "3fa9d94c-45b6-4735-8316-99b7272c9890"
    },
    {
        "author": "苏辙",
        "paragraphs": [
            "除却灵明一一空，年来丹灶漫施功。",
            "掌中定有庵摩在，云际悬知雾雨蒙。",
            "已頼信心留掣电，要须凈戒拂昏铜。",
            "谁言逐客江南岸，身世虽穷心不穷。"
        ],
        "title": "劝子瞻修无生法",
        "id": "25297c0e-0c1a-456b-9bc4-b85432de296b"
    },
    {
        "author": "苏辙",
        "paragraphs": [
            "石盆攒石养菖蒲，沮洳沙泉韮叶铺。",
            "世说华开难值遇，天将寿考报勤劬。",
            "心中本有长生药，根底暗添无限须。",
            "更尔屈蟠增瘦硬，他年老病要相扶。"
        ],
        "title": "石盆种菖蒲甚茂忽开八九华或言此华寿祥也远因生日作颂亦为赋此",
        "id": "572e3960-9966-4636-b5d0-3dd62d7c5304"
    },
    {
        "author": "苏辙",
        "paragraphs": [
            "此心淡无着，与物常欣然。",
            "虚闲偶有见，白云在空间。",
            "爱之欲吐玩，恐为时俗传。",
            "逡巡自失去，云散空长天。",
            "永愧陶彭泽，佳句如珠圆。"
        ],
        "title": "子瞻和陶公读山海经诗欲同作而未成梦中得数句觉而补之",
        "id": "aa85dd21-5f3f-4927-810b-1f2441f80d01"
    },
    {
        "author": "苏辙",
        "paragraphs": [
            "少年能讲大乘经，法施堂中不出扃。",
            "为许先师传後世，径从西海集南溟。",
            "忘身直犯黄茅瘴，满意初成白塔铭。",
            "寄我泪痕归万里，遥知露滴涧松青。"
        ],
        "title": "成都僧法舟为其祖师宝月求塔铭于惠州还过高安送归",
        "id": "52fb526a-d261-48a9-881d-fa88d209058d"
    },
    {
        "author": "苏辙",
        "paragraphs": [
            "亲祀甘泉岁一终，属车徐动不惊风。",
            "宓妃何预词臣事，指点讥呵豹尾中。"
        ],
        "title": "东西京二绝  其一",
        "id": "447782cf-3ddc-4790-9435-648f1768e089"
    },
    {
        "author": "苏辙",
        "paragraphs": [
            "犀箸金盘不暇尝，更须石上捣黄粱。",
            "数钱未免河东旧，不识前朝大练光。"
        ],
        "title": "东西京二绝  其二",
        "id": "f86c009c-6807-461d-b777-613e95d332d2"
    },
    {
        "author": "苏辙",
        "paragraphs": [
            "杨王灭後少英雄，犹自澄思却月中。",
            "已得惠妃欢喜见，方头笑杀曲江公。"
        ],
        "title": "唐相二绝  其一",
        "id": "3bcd7746-aabf-4ce5-a683-b2683487b1dd"
    },
    {
        "author": "苏辙",
        "paragraphs": [
            "朝中寂寂少名卿，晚岁雄猜气益横。",
            "心怕无须少年士，可怜未识玉奴兄。"
        ],
        "title": "唐相二绝  其二",
        "id": "7e12e9dd-b050-4354-8653-83193ee83e67"
    },
    {
        "author": "苏辙",
        "paragraphs": [
            "手植天随菊，晨添苜蓿盘。",
            "丛长怜夏苦，花晚怯秋寒。",
            "素食旧所愧，长斋今未阑。",
            "殷勤拾落蕊，眼暗读书难。"
        ],
        "title": "寓居六咏  其一",
        "id": "908204e8-2741-462f-815f-436c55a05f01"
    },
    {
        "author": "苏辙",
        "paragraphs": [
            "山丹炫南土，盈尺愧西京。",
            "所至曾无比，知非浪得名。",
            "未须求别种，尚欠剥繁英。",
            "行复春风度，天涯眼暂明。"
        ],
        "title": "寓居六咏  其二",
        "id": "05d34966-66c7-4afd-955b-bb82192f456f"
    },
    {
        "author": "苏辙",
        "paragraphs": [
            "邻家三亩竹，萧散倚东墙。",
            "谁谓非吾有，时能惠我凉。",
            "雪深闻毁折，风作任披猖。",
            "事过还依旧，相看意愈长。"
        ],
        "title": "寓居六咏  其三",
        "id": "dfbce668-7f58-4495-8c4d-22de41568115"
    },
    {
        "author": "苏辙",
        "paragraphs": [
            "弱榴生掩冉，插竹强支叉。",
            "旋叠封根石，能开着子花。",
            "扶持物遂性，缀缉我成家。",
            "故国田园少，何须恨海涯。"
        ],
        "title": "寓居六咏  其四",
        "id": "96858481-bf7d-4b79-ba11-7dc84579309e"
    },
    {
        "author": "苏辙",
        "paragraphs": [
            "大鸡如人立，小鸡三寸长。",
            "造物均付予，危冠两昂藏。",
            "出栏风易倒，依草枯不僵。",
            "後庭花草盛，怜汝计兴亡。"
        ],
        "title": "寓居六咏  其五",
        "id": "84fad151-c413-44be-a5e0-2882074f4600"
    },
    {
        "author": "苏辙",
        "paragraphs": [
            "西邻分半井，十口无渴忧。",
            "岁旱百泉竭，日供八家求。",
            "艰难念生理，沾足愧寒流。",
            "比闻山田妇，出汲争羣牛。"
        ],
        "title": "寓居六咏  其六",
        "id": "096bbd9c-9347-4ade-b1d8-c111d0d635af"
    },
    {
        "author": "苏辙",
        "paragraphs": [
            "老罢子卿还属国，功成定远恨阳关。",
            "漂流岂必风波际，颠沛何妨枕席间。",
            "伏腊便应随俚俗，室庐闻似胜家山。",
            "因缘宿世非今日，頼有阴功许旋还。"
        ],
        "title": "和子瞻新居欲成二首  其一",
        "id": "17ed341e-ebcf-4515-915c-305991101f19"
    },
    {
        "author": "苏辙",
        "paragraphs": [
            "山连上帝朱明府，心是南宗无尽灯。",
            "过此欹危空比梦，年来瘴毒冷如冰。",
            "图书一笑宁劳客，音信频来尚有僧。",
            "梨枣功夫三岁办，不缘忧患亦何曾。"
        ],
        "title": "和子瞻新居欲成二首  其二",
        "id": "fa583b8e-7b91-46ad-a8bd-170a04e49d50"
    },
    {
        "author": "苏辙",
        "paragraphs": [
            "老谪江南岸，万里修烝尝。",
            "三子留二子，嵩少道路长。",
            "累以二孀女，辛勤具糇粮。",
            "谁令南飞鸿，送汝至我旁。",
            "饥寒不能病，气纾色亦康。",
            "拊背问家事，嗟我久已忘。",
            "力耕当及春，无为久南方。",
            "还家语诸女，素刚非王章。"
        ],
        "title": "次迟韵二首  其一",
        "id": "2a35477e-65c5-4f18-b488-45868f189c87"
    },
    {
        "author": "苏辙",
        "paragraphs": [
            "世事非吾忧，物理有必至。",
            "常旸百川竭，顾亦防雨耳。",
            "阴阳相纠缠，反覆更自治。",
            "幽怀澹不起，默坐识其意。",
            "长子念衰老，远行重惭愧。",
            "疏慵身似僧，岑寂家近寺。",
            "但闻事日新，未觉吾有异。",
            "器锽本自出，藩角徒不遂。",
            "得失众共知，穷达佛所记。",
            "要令北归日，粗究一大事。"
        ],
        "title": "次迟韵二首  其二",
        "id": "16073dcb-04e3-498e-b9ff-ebef06176daf"
    },
    {
        "author": "苏辙",
        "paragraphs": [
            "万里谪南荒，三子从一幼。",
            "谬追春秋余，頼尔牛马走。",
            "忧病多所忘，问学非复旧。",
            "借书里诸生，疑事谁当叩。",
            "吾儿虽懒教，擢颖既冠後。",
            "求友卷中人，玩心竹间岫。",
            "时令检遗阙，相对忘昏昼。",
            "兄来试讴吟，句法渐翘秀。",
            "暂时鸿雁飞，迭发埙篪奏。",
            "更念宛丘子，颀然何时觏。"
        ],
        "title": "次远韵",
        "id": "0906870f-46c9-4920-9dbd-cf6a67031d08"
    },
    {
        "author": "苏辙",
        "paragraphs": [
            "少年无大过，临老重复止。",
            "自言衰病根，恐在酒杯里。",
            "今年各南迁，百事付诸子。",
            "谁言瘴雾中，乃有相逢喜。",
            "连床闻动息，一夜再三起。",
            "泝流俯仰得，此病竟何理。",
            "平生不尤人，未免亦求己。",
            "非酒犹止之，其余真止矣。",
            "飘然从孔公，乘桴南海涘。",
            "路逢安期生，一笑千万祀。"
        ],
        "title": "次韵子瞻和陶公止酒",
        "id": "909f3025-f5cd-47d4-999e-5ad0557563a8"
    },
    {
        "author": "苏辙",
        "paragraphs": [
            "我迁海康郡，犹在寰海中。",
            "送君渡海南，风帆若张弓。",
            "笑揖彼岸人，回首平生空。",
            "平生定何有，此去未可穷。",
            "惜无好勇夫，从此乘桴翁。",
            "幽子疑龙虾，牙须竟谁雄。",
            "闭门亦勿见，一嗅同香风。",
            "晨朝饱粥饭，洗钵随僧钟。",
            "有问何时归，兹焉若将终。",
            "居家出家人，岂复怀儿童。",
            "老聃真吾师，出入初犹龙。",
            "笼樊顾甚密，俯首姑尔容。",
            "众人指我笑，缰锁无此工。",
            "一瞬千佛土，相期兜率宫。"
        ],
        "title": "次韵子瞻过海",
        "id": "829a5985-f67c-4ad5-8b0f-e608c317fad8"
    },
    {
        "author": "苏辙",
        "paragraphs": [
            "衰发秋来半是丝，幅巾缁撮强为仪。",
            "垂空旋取海棕子，束发装成老法师。",
            "变化密移人不悟，坏成相续我心知。",
            "茅檐竹屋南溟上，亦似当年廊庙时。"
        ],
        "title": "过侄寄椰冠",
        "id": "1cf85244-2b48-4bec-90bb-c706111a32f5"
    },
    {
        "author": "苏辙",
        "paragraphs": [
            "十口南迁粗有归，一轩临路阅奔驰。",
            "市人不惯频回首，坐客相谙便解颐。",
            "惭愧天涯善知识，增添城外小茅茨。",
            "华严未读河沙偈，偃仰明窗手自披。"
        ],
        "title": "寓居二首 东亭",
        "id": "f82253a5-e64b-4067-b02b-382252a6a4a3"
    },
    {
        "author": "苏辙",
        "paragraphs": [
            "月从海上涌金盆，直入东楼照病身。",
            "久已无心问南北，时能闭目待仪麟。",
            "飓风不作三农喜，舶客初来百物新。",
            "归去有时无定在，漫随俚俗共欣欣。"
        ],
        "title": "寓居二首 东楼",
        "id": "74be3ade-345b-4497-a8b3-cd837eeb5d0a"
    },
    {
        "author": "苏辙",
        "paragraphs": [
            "客背有芳藂，开花不遗月。",
            "何人纵寻斧，害意肯留枿。",
            "偶乘秋雨滋，冒土见微茁。",
            "猗猗抽条颖，颇欲傲寒冽。",
            "势穷虽云病，根大未容拔。",
            "我行天涯远，幸此城南茇。",
            "小堂劣容卧，幽阁粗可蹑。",
            "中无一寻空，外有四邻市。",
            "窥墙数柚实，隔屋看椰叶。",
            "葱蒨独兹苗，愍愍待其活。",
            "及春见开敷，三嗅何忍折。"
        ],
        "title": "所寓堂後月季再生与远同赋",
        "id": "b76856f8-ddbd-4a19-9116-60f79e8cd117"
    },
    {
        "author": "苏辙",
        "paragraphs": [
            "逐客例幽忧，多年不洗沐。",
            "予发栉无垢，身垢要须浴。",
            "颠隮本天运，愤恨当谁复。",
            "茅檐容病躯，稻饭饱枵腹。",
            "形骸但癯瘁，气血尚丰足。",
            "微阳阅九地，浮彩见双目。",
            "枯槁如束薪，坚致比温玉。",
            "长斋虽云凈，阅月聊一沃。",
            "石泉澣巾帨，土釜煮桃竹。",
            "南窗日未移，困卧久弥熟。",
            "华严有余帙，默坐心自读。",
            "诸尘忽消尽，法界了无瞩。",
            "恍如仰山翁，欲就沩叟卜。",
            "犹恐堕声闻，大愿勤自督。"
        ],
        "title": "浴罢",
        "id": "34ac718e-dee9-4d48-9494-bf0145f9b7b7"
    },
    {
        "author": "苏辙",
        "paragraphs": [
            "元明散诸根，外与六尘合。",
            "流中积缘气，虚妄无可托。",
            "敝陋少空明，妇姑相攘夺。",
            "日出暵焦牙，风来动危萚。",
            "喜汝因病悟，或免终身着。",
            "更须诵楞严，从此脱缠缚。"
        ],
        "title": "次远韵齿痛",
        "id": "7815fc49-7b6e-4fce-b133-f467b187043c"
    },
    {
        "author": "苏辙",
        "paragraphs": [
            "多生习气未除肉，长夜安眠懒食粥。",
            "屈伸久已效熊虎，倒挂渐拟同蝙蝠。",
            "众笑忍饥长杜门，自恐莫年还入俗。",
            "经旬辄瘦骇邻父，未信脑满添黄玉。",
            "海夷旋觉似齐鲁，山蕨仍堪尝菽粟。",
            "孤船会复见洲渚，小车未用安羊鹿。",
            "海南老兄行尤苦，樵爨长须同一仆。",
            "此身所至即所安，莫同归期两黄鹄。"
        ],
        "title": "子瞻闻瘦以诗见寄次韵",
        "id": "251820e9-1cf3-4dbc-9b04-6a1b782c764d"
    },
    {
        "author": "苏辙",
        "paragraphs": [
            "咄咄书空中有怪，内热搜膏发痈疥。",
            "羹藜饭芋如固然，饱食安眠真一快。",
            "午鸡鸣屋呼不起，欠伸吉贝重衾里。",
            "此身南北付天工，竹杖芒鞋即行李。",
            "夜长却对一灯明，上池溢流微有声。",
            "幻中非幻人不见，本来日月无阴晴。"
        ],
        "title": "次韵子瞻独觉",
        "id": "e7925051-7edb-4718-aec8-a2d29155c869"
    },
    {
        "author": "苏辙",
        "paragraphs": [
            "月入虚窗疑欲旦，香凝幽室久犹熏。",
            "清风巧为吹余瘴，疏雨时来报断云。",
            "南海炎凉身已惯，北方毁誉耳谁闻。",
            "遥知挂壁瓢无酒，归舶还将一酌分。"
        ],
        "title": "次韵子瞻夜坐",
        "id": "e5226364-379d-4bad-8033-48c9b64337ea"
    },
    {
        "author": "苏辙",
        "paragraphs": [
            "弟兄本三人，怀抱丧其一。",
            "颀然仲与叔，耆老天所骘。",
            "师心每独往，可否辄自必。",
            "折足非所恨，所恨覆鼎实。",
            "上頼吾君仁，议止海滨黜。",
            "凄酸念母氏，此恨何时毕。",
            "平生贤孟博，苟生不谓吉。",
            "归心天若许，定卜老泉室。",
            "凄凉百年後，事付何人笔。",
            "于今兄独知，言之泣生日。"
        ],
        "title": "次韵子瞻寄贺生日",
        "id": "fc717f5c-c19c-4ad7-bb43-a942656886cb"
    },
    {
        "author": "苏辙",
        "paragraphs": [
            "老至亦有渐，五十惟杖始。",
            "行年日辰匝，幸免乡闾耻。",
            "罪重疮难平，余痂未脱疻。",
            "登山足犹健，不用扶儿子。",
            "我兄念辛勤，赠此携且倚。",
            "他年赐环日，田舍尤须此。",
            "早收藤节杯，旋缀乌皮几。",
            "茅檐数间足，不用伐桐杞。"
        ],
        "title": "次韵子瞻寄黄子木杖",
        "id": "2356e291-d30f-41ac-9034-d288f9760b50"
    },
    {
        "author": "苏辙",
        "paragraphs": [
            "道人鸡鸣起，趺坐存九宫。",
            "灵液流下田，伏苓抱长松。",
            "颠毛得余润，冉冉欺霜风。",
            "俯就无数栉，九九为一通。",
            "洗沐废已久，徐之勿匆匆。",
            "气来自涌泉，至此知几重。",
            "近闻西边将，袒裼拥马鬃。",
            "归来建赤油，不复侪伍同。",
            "笑我守寻尺，求与真源逢。",
            "人生各有安，未肯易三公。"
        ],
        "title": "次韵子瞻谪居三适 旦起理发",
        "id": "bebecd4b-58c9-4b3b-b9f3-3403d16e8b3f"
    },
    {
        "author": "苏辙",
        "paragraphs": [
            "定中龙眠膝，定起柳生肘。",
            "心无出入异，三昧亦何有。",
            "晴窗午阴转，坐睡一何久。",
            "颓然拥褐身，剥啄叩门手。",
            "褰帷顾我笑，疑我困宿酒。",
            "不知吾丧我，冰消不遗寿。",
            "空虚无一物，彼物自枯朽。",
            "梦中得灵药，此药从谁受。",
            "侵寻入四支，欲洗自无垢。",
            "从今百不欠，只欠归田叟。"
        ],
        "title": "次韵子瞻谪居三适 午窗坐睡",
        "id": "18eaa256-e58c-4dac-a45b-9f3047e77f9a"
    },
    {
        "author": "苏辙",
        "paragraphs": [
            "海民慢寒备，不畜衾与裯。",
            "虽苦地气泄，亦无徒跣忧。",
            "逐客久未安，集舍占鸺鹠。",
            "念昔使胡中，车驰卒不留。",
            "貂裘溯北风，十袭犹飕飕。",
            "中涂履冰河，马倒身自投。",
            "宛足费冯翼，千里烦帣鞴。",
            "十年事汤剂，风雨气辄浮。",
            "南来足忧虑，此病何时瘳。",
            "名身孰亲疏，慎勿求封侯。"
        ],
        "title": "次韵子瞻谪居三适 夜卧濯足",
        "id": "3b7ad1fa-2795-4fad-97d8-98ffa4bb4666"
    },
    {
        "author": "苏辙",
        "paragraphs": [
            "孟子自夸心不动，未试永嘉铁轮重。",
            "弟兄六十老病余，万里同遭海隅送。",
            "长披羊裘类严子，罢食猪肝同闵仲。",
            "大男留处事田亩，幼子随行躬釜瓮。",
            "低眉语笑接邻父，弹指吁嗟到蛮洞。",
            "茅茨一日敢忘葺，桑柘十年须勉种。",
            "来时邂逅得相携，归去逡巡应复从。",
            "莫惊忧患尔来同，久知出处平生共。",
            "虽令子孙治家学，休炫文章供世用。",
            "颍川筑室久未成，夜来忽作西湖梦。"
        ],
        "tags": [
            "西湖"
        ],
        "title": "同子瞻次过远重字韵",
        "id": "5cc419b9-a698-452f-9b2d-0afadae8dfcb"
    },
    {
        "author": "苏辙",
        "paragraphs": [
            "客居远林薄，依墙种杨柳。",
            "归期未可必，成阴定非久。",
            "邑中有佳士，忠信可与友。",
            "相逢话禅寂，落日共杯酒。",
            "艰难本何求，缓急肯相负。",
            "故人在万里，不复为薄厚。",
            "米尽鬻衣衾，时劳问无有。"
        ],
        "title": "次韵子瞻和渊明拟古九首  其一",
        "id": "6067dc51-9720-408a-8c67-a6d15c123822"
    },
    {
        "author": "苏辙",
        "paragraphs": [
            "闭门不复出，兹焉若将终。",
            "萧然环堵间，乃复有为戎。",
            "我师柱下史，久以雌守雄。",
            "金刀虽云利，未闻能斫风。",
            "世人欲困我，我已安长穷。",
            "穷甚当辟谷，徐观百年中。"
        ],
        "title": "次韵子瞻和渊明拟古九首  其二",
        "id": "f9febdce-669f-4de0-bc07-65b4a247d02e"
    },
    {
        "author": "苏辙",
        "paragraphs": [
            "萧萧发垂素，晡日迫西隅。",
            "道人愍我老，元气时卷舒。",
            "岁恶风雨交，何不完子庐。",
            "万法灭无余，方寸可久居。",
            "将扫道上尘，先拔庭中芜。",
            "一凈百亦凈，我物皆如如。"
        ],
        "title": "次韵子瞻和渊明拟古九首  其三",
        "id": "cb18cc2e-a311-4cac-8c06-1d5103af5014"
    },
    {
        "author": "苏辙",
        "paragraphs": [
            "夜梦被发翁，骑驎下大荒。",
            "独行无与游，闯然款我堂。",
            "高论何峥嵘，微言何渺茫。",
            "我徐听其说，未离翰墨场。",
            "平生气如虹，宜不葬北邙。",
            "少年慕遗文，奇姿揖昂昂。",
            "衰罢百无用，渐以圜斫方。",
            "隠约就所安，老退还自伤。"
        ],
        "title": "次韵子瞻和渊明拟古九首  其四",
        "id": "67623184-53dc-4d65-ab44-67fc403bfa55"
    },
    {
        "author": "苏辙",
        "paragraphs": [
            "海康杂蛮蜒，礼俗久未完。",
            "我居近闾阎，愿先化衣冠。",
            "衣冠一有耻，其下胡为颜。",
            "东邻有一士，读书寄贤关。",
            "归来奉亲友，跬步行必端。",
            "慨然顾流俗，叹息未敢弹。",
            "提提乌鸢中，见此孤翔鸾。",
            "渐能衣裘褐，袒裼知恶寒。"
        ],
        "title": "次韵子瞻和渊明拟古九首  其五",
        "id": "45f08cdb-630e-4645-a9ab-422f6fbe77cc"
    },
    {
        "author": "苏辙",
        "paragraphs": [
            "佛法行中原，儒者耻论兹。",
            "功施冥冥中，亦何负当时。",
            "此方旧杂染，浑浑无名缁。",
            "治生守家室，坐使斯人疑。",
            "未知酒肉非，能与生死辞。",
            "炽哉吴闽间，佛事不可思。",
            "生子多颖悟，得报岂汝欺。",
            "时俾正法眼，一出照曜之。",
            "谁为邑中豪，勤诵我此诗。"
        ],
        "title": "次韵子瞻和渊明拟古九首  其六",
        "id": "252b49b9-4a10-4761-a062-3e08c27e9e48"
    },
    {
        "author": "苏辙",
        "paragraphs": [
            "忧来感人心，悒悒久未和。",
            "呼儿具浊酒，酒酣起长歌。",
            "歌罢还独舞，黍麦力诚多。",
            "忧长酒易消，脱去如风花。",
            "不悟万法空，子如此心何。"
        ],
        "title": "次韵子瞻和渊明拟古九首  其七",
        "id": "ff966daf-0f2d-4cae-bf0e-9f34ae9cf3ef"
    },
    {
        "author": "苏辙",
        "paragraphs": [
            "杜门人笑我，不知有天游。",
            "光明遍十方，咫尺陋九州。",
            "此观一日成，衮衮通法流。",
            "竿木常自随，何必返故丘。",
            "老聃白发年，青牛去西周。",
            "不遇关尹喜，履迹谁能求。"
        ],
        "title": "次韵子瞻和渊明拟古九首  其八",
        "id": "e81b5582-1464-4def-9a1e-a0bc8f0ca8c6"
    },
    {
        "author": "苏辙",
        "paragraphs": [
            "鉏田种紫芝，有根未堪采。",
            "逡巡岁月度，太息毛发改。",
            "晨朝玉露下，滴沥投沧海。",
            "须牙忽长茂，枝叶行可待。",
            "夜烧沉水香，持戒勿中悔。"
        ],
        "title": "次韵子瞻和渊明拟古九首  其九",
        "id": "992b3442-a159-4da4-aca5-0809b1c8661b"
    },
    {
        "author": "苏辙",
        "paragraphs": [
            "柴门不出蓬生径，暑雨无时水及堂。",
            "辟谷頼君能作客，暂来煎蜜饷桃康。"
        ],
        "title": "雨中招吴子野先生",
        "id": "457b4f45-6679-4803-a504-263c481ebc28"
    },
    {
        "author": "苏辙",
        "paragraphs": [
            "三间浰水小茅屋，不比麻田新草堂。",
            "问我秋来气如火，此间何事得安康。"
        ],
        "title": "答吴和二绝  其一",
        "id": "d65fbba1-d957-4794-90ca-2fb6392a3581"
    },
    {
        "author": "苏辙",
        "paragraphs": [
            "惯从李叟游都市，久伴蓝翁醉画堂。",
            "不似苏门但长啸，一生留恨与嵇康。"
        ],
        "title": "答吴和二绝  其二",
        "id": "dde8421f-1861-4ad2-a8f8-d5ac15008f3d"
    },
    {
        "author": "苏辙",
        "paragraphs": [
            "九日龙山霜露凝，龙川九日气如烝。",
            "偶逢闰月还重九，酒熟风高喜不胜。"
        ],
        "title": "闰九月重九与父老小饮四绝  其一",
        "id": "42aafe5b-1ec9-4e39-9eb7-79a68c739fbc"
    },
    {
        "author": "苏辙",
        "paragraphs": [
            "获罪清时世共憎，龙川父老尚相寻。",
            "直须便作乡关看，莫起天涯万里心。"
        ],
        "title": "闰九月重九与父老小饮四绝  其二",
        "id": "ae5f167d-2c88-487c-937d-472427df5d86"
    },
    {
        "author": "苏辙",
        "paragraphs": [
            "客主俱年六十余，紫萸黄菊映霜须。",
            "山深瘴重多寒势，老大须将酒自扶。"
        ],
        "title": "闰九月重九与父老小饮四绝  其三",
        "id": "ac76ba38-2c65-45c3-b85e-332c24c3a442"
    },
    {
        "author": "苏辙",
        "paragraphs": [
            "尉佗城下两重阳，白酒黄鸡意自长。",
            "卯饮下床虚已散，老年不似少年忙。"
        ],
        "title": "闰九月重九与父老小饮四绝  其四",
        "id": "4b5e4315-305b-4809-8950-a2eaf2466758"
    },
    {
        "author": "苏辙",
        "paragraphs": [
            "曾家紫竹君家种，曾园竹与荒藤共。",
            "藤骄竹瘁如畏人，不似君家竹森耸。",
            "我来买宅非为宅，爱此风梢时一弄。",
            "磨刀向藤久未忍，树倒藤披真自送。",
            "繁阴一豁新笋地，狂鞭欲向青春动。",
            "我身病後少筋力，遍求拄杖扶腰痛。",
            "萧萧瘦干未能任，一亩君家知足用。",
            "一枝遗我拄寻君，老酒仍烦为开瓮。"
        ],
        "title": "求黄家紫竹杖",
        "id": "9888ca91-9692-4fb2-85f4-571ee29c87c8"
    },
    {
        "author": "苏辙",
        "paragraphs": [
            "剑气夜干斗，精诚初莫隔。",
            "全身寄狱户，隠约还自得。",
            "张雷彼知我，勉为汝一出。",
            "腰间杂环佩，亦既报之德。",
            "凛凛天地间，要非手中物。",
            "跃入延平水，三日飞霹雳。",
            "出当乘风雷，归当卧泉石。",
            "千年故穴在，三叹泉上客。"
        ],
        "title": "赋丰城剑",
        "id": "7a25facb-b5b9-45a7-9bce-63300ae64b72"
    },
    {
        "author": "苏辙",
        "paragraphs": [
            "持身守忠恕，临事耻浮沉。",
            "直道更三黜，平生惟一心。",
            "家风来自远，国论老弥深。",
            "令德真如玉，泥沙枉见侵。"
        ],
        "title": "范丞相尧夫挽词二首  其一",
        "id": "e7993809-39dc-44e3-b577-73653de93c4e"
    },
    {
        "author": "苏辙",
        "paragraphs": [
            "南迁头已白，北返病初加。",
            "君意知无罪，天心许到家。",
            "同朝曾忝旧，握手一长嗟。",
            "时事纷无已，还应付棣华。"
        ],
        "title": "范丞相尧夫挽词二首  其二",
        "id": "5f864b50-519a-4823-a59d-9db22d7cf74d"
    },
    {
        "author": "苏辙",
        "paragraphs": [
            "我归万里初无宅，凤去千年尚有台。",
            "谁为绕池先种竹，可怜当砌已栽梅。",
            "囊资只数腰金在，归计长遭鬓雪催。",
            "欲就草堂终岁事，落成邻舍许衔杯。"
        ],
        "title": "卜居",
        "id": "710af6e1-94b7-4237-bcb6-a9fbb8024886"
    },
    {
        "author": "苏辙",
        "paragraphs": [
            "山林瘴雾老难堪，归去中原荼亦甘。",
            "有命谁令终返北，无心自笑欲巢南。",
            "蛮音惯习疑伧语，脾病萦缠带岭岚。",
            "手挹祖师清凈水，不嫌白发照毵毵。"
        ],
        "title": "和子瞻过岭",
        "id": "658bf765-69dd-4f49-8a25-73b374c9cb0a"
    },
    {
        "author": "苏辙",
        "paragraphs": [
            "岭头卢老一炉灰，长短根茎各自栽。",
            "轻贱已消先世业，知君海上去仍回。"
        ],
        "title": "子瞻赠岭上老人次韵代老人答",
        "id": "9a40e405-5fd8-4f47-a38d-f9199326067e"
    },
    {
        "author": "苏辙",
        "paragraphs": [
            "累朝宗内治，晚岁擅鸿勋。",
            "立子得元圣，收帘奉长君。",
            "一言消横逆，多难弭纷纭。",
            "仙驭曾非远，长瞻巩洛云。"
        ],
        "title": "大行皇太后挽词二首  其一",
        "id": "938f8f79-857b-4ff9-be5c-8bf8deecba8f"
    },
    {
        "author": "苏辙",
        "paragraphs": [
            "家风承旧相，国体继皇姑。",
            "定策从中禁，传声震海隅。",
            "春风开闭蛰，朝露湿焦枯。",
            "万里生还客，冠缨泪雨濡。"
        ],
        "title": "大行皇太后挽词二首  其二",
        "id": "5d73a4e3-754e-4392-ae87-20405721737d"
    },
    {
        "author": "苏辙",
        "paragraphs": [
            "月缺年何久，龙飞事一新。",
            "追崇名号正，同袝礼容均。",
            "凤翣低迎日，龙輴细起尘。",
            "都人知舜孝，拥绋尽沾巾。"
        ],
        "title": "追尊皇太后挽词二首  其一",
        "id": "ca863f06-8c71-4495-b959-4e8f95fbcecd"
    },
    {
        "author": "苏辙",
        "paragraphs": [
            "德美钟岐嶷，荣华倍感伤。",
            "一时朝野恨，百世本支长。",
            "出祖悲无憾，因山俭有光。",
            "他年过嵩洛，望拜裕陵旁。"
        ],
        "title": "追尊皇太后挽词二首  其二",
        "id": "ad22cd37-9482-4235-8ef7-fb1c4daad1b0"
    },
    {
        "author": "苏辙",
        "paragraphs": [
            "墙北史居士，挂冠心转闲。",
            "顶开人共怪，神去夜深还。",
            "白雪微侵鬓，丹砂久驻颜。",
            "从君欲问道，何日径开关。"
        ],
        "title": "赠史文通奉议二首  其一",
        "id": "d0ef581a-7e94-452c-a503-899dee5e6bb9"
    },
    {
        "author": "苏辙",
        "paragraphs": [
            "有叟住东野，畏人希入城。",
            "君时共还往，我欲问修行。",
            "早岁识岩客，近时逢绛生。",
            "真能访茅屋，屣履试将迎。"
        ],
        "title": "赠史文通奉议二首  其二",
        "id": "4c341748-7c7c-4657-a752-b0292df55fd6"
    },
    {
        "author": "苏辙",
        "paragraphs": [
            "晚岁有余乐，天教一向闲。",
            "嵩阳百口住，岭外七年还。",
            "卜宅先邻晏，携瓢欲饮颜。",
            "吴僧来不久，相约叩禅关。"
        ],
        "title": "次前韵示杨明二首  其一",
        "id": "26fd07a3-7129-4ae4-b585-b0f4bc16e9e4"
    },
    {
        "author": "苏辙",
        "paragraphs": [
            "甘井元依庙，平湖亦近城。",
            "幅巾朝食罢，芒屩雨中行。",
            "扰扰初何事，悠悠毕此生。",
            "欲邀东郭叟，烦子作郊迎。"
        ],
        "title": "次前韵示杨明二首  其二",
        "id": "183b12f2-b0b8-47fa-b169-acc85dcb12a1"
    },
    {
        "author": "苏辙",
        "paragraphs": [
            "家风台柏老，遗直故依然。",
            "节见南迁後，神凝未瞑前。",
            "临民旧有法，训子适成篇。",
            "九转今犹在，参同岂妄传。"
        ],
        "title": "唐修撰义问挽词二首  其一",
        "id": "d2de6ca8-902c-45b2-bba3-198b9f97f949"
    },
    {
        "author": "苏辙",
        "paragraphs": [
            "我返南荒日，君临旧许初。",
            "笑谈宽老病，旌旆拥茅庐。",
            "酒盏开虽数，溪堂到尚疏。",
            "谁言生死隔，近在浃旬余。"
        ],
        "title": "唐修撰义问挽词二首  其二",
        "id": "919c7881-3d2d-460f-bb60-1871c63a9594"
    },
    {
        "author": "苏辙",
        "paragraphs": [
            "灵王太子本读书，纵谈谷洛参诸儒。",
            "生来不见全盛初，老成遗训谁楷模。",
            "心知渐失文武余，萧然直入山中居。",
            "山间吹笙凤凰呼，升天白日乘龙车。",
            "周人聚观拜路隅，明月为佩云为裾。",
            "归来千岁孰在无，赤松老彭自为徒。",
            "上侍玉宸临九区，烜赫不类山泽癯。",
            "依山作邑贤大夫，夜中焚香溯空虚。",
            "我欲从之驾肩舆，秋风八月来徐徐。"
        ],
        "title": "寄题登封揖仙亭",
        "id": "fae76107-c117-4a82-b733-b750b7708918"
    },
    {
        "author": "苏辙",
        "paragraphs": [
            "国老相随尽，家风慨独存。",
            "见夫成相业，听子得忠言。",
            "气节惭多士，声华盛一门。",
            "平生高义重，未易俗人论。"
        ],
        "title": "吴冲卿夫人秦国挽词二首  其一",
        "id": "28c97c76-ecdf-4126-809d-7aceb2c63e97"
    },
    {
        "author": "苏辙",
        "paragraphs": [
            "雅颂成章早，春秋发论长。",
            "风规留叔向，文采似中郎。",
            "览古明兴废，临危喜激昂。",
            "南迁初不恨，李杜得从滂。"
        ],
        "title": "吴冲卿夫人秦国挽词二首  其二",
        "id": "dfd4a3de-9d23-4097-9288-fdf63dedb29b"
    },
    {
        "author": "苏辙",
        "paragraphs": [
            "南方霜露多，虽寒雪不作。",
            "北归亦何喜，三年雪三落。",
            "我田在城西，禾麦敢嫌薄。",
            "今年陈宋灾，水旱更为虐。",
            "闭籴斯不仁，逐熟自难却。",
            "饥寒虽吾患，尚可省盐酪。",
            "飞蝗昨过野，遗种遍陂泺。",
            "春阳百日至，闹若蚕生箔。",
            "得雪流土中，及泉尽鱼跃。",
            "美哉丰年祥，不待炎火灼。",
            "呼儿具樽酒，对妇同一酌。",
            "误认屋瓦鸣，更愿闻雪脚。"
        ],
        "title": "十一月十三日雪",
        "id": "c41795a3-7345-42d7-bf11-4e1f6ae7bf44"
    },
    {
        "author": "苏辙",
        "paragraphs": [
            "生长茅间有异芳，风流稷下古诸姜。",
            "适从琼管鱼龙窟，秀出羊城翰墨场。",
            "沧海何曾断地脉，白袍端合破天荒。",
            "锦衣他日千人看，始信东坡眼目长。"
        ],
        "title": "补子瞻赠姜唐佐秀才",
        "id": "88ff11e0-18c0-4f93-8c9e-9df32016f1bf"
    },
    {
        "author": "苏辙",
        "paragraphs": [
            "我昔还自南，从此适旧许。",
            "再岁常杜门，壁观无与语。",
            "何人自惊顾，未听即安处。",
            "亟逃颍州籍，来贯汝南户。",
            "妻孥不及将，童仆具樽俎。",
            "身如孤栖鹊，夜起三绕树。",
            "故人乐安生，风节似其父。",
            "忻然暂一笑，舍我西南去。",
            "去已还闭门，时作野田步。",
            "萧条古僧舍，遗像得颜鲁。",
            "精神凛如生，今昔吾与女。",
            "已同羁穷厄，但脱生死怖。",
            "幸世方和平，有土非寇虏。",
            "春寒烧黄茅，昼饭煮青茹。",
            "何必潩上田，幸此足粳稌。",
            "归心念狂简，裁制时已莫。"
        ],
        "title": "迁居汝南",
        "id": "7d008d00-8882-4936-8729-ad24a8c999d7"
    },
    {
        "author": "苏辙",
        "paragraphs": [
            "索居非谪地，垂老更穷途。",
            "去住看人意，幽忧頼我无。",
            "小园花草秽，陋巷犬羊俱。",
            "近觉根尘离，忘言日益愚。"
        ],
        "title": "索居三首  其一",
        "id": "fe0025df-884a-4e30-99e7-111d7c13f428"
    },
    {
        "author": "苏辙",
        "paragraphs": [
            "平生亦何事，十载苦颠隮。",
            "梦崄曾非崄，觉迷终不迷。",
            "客居兼壮子，别久愧良妻。",
            "稍讶音书阔，春阴道路泥。"
        ],
        "title": "索居三首  其二",
        "id": "f5939188-d747-46d6-8c9c-d5a627f107fe"
    },
    {
        "author": "苏辙",
        "paragraphs": [
            "许蔡古邻国，风烟相杂和。",
            "萧然客舍静，不愿主人过。",
            "野荠春将老，淮鱼夏渐多。",
            "街南病居士，有酒对酣歌。"
        ],
        "title": "索居三首  其三",
        "id": "86efc8b4-230b-46aa-a096-0ec18d816ebf"
    },
    {
        "author": "苏辙",
        "paragraphs": [
            "我生发半白，四海无尺椽。",
            "卞氏昔冠冕，子孙今萧然。",
            "愿以栋宇余，救此朝夕悬。",
            "顾我亦何有，较子差尚贤。",
            "倾囊不复惜，扫地幸见捐。",
            "南邻隔短墙，两孙存故廛。",
            "松竹手自种，风霜岁逾坚。",
            "幽花乱蜂蝶，古木嘶蜩蝉。",
            "垂阴可数亩，成功几百年。",
            "人心苦无厌，隠居恨未圆。",
            "得之苟有命，老矣聊息肩。",
            "畚土填隙穴，结茅苴漏穿。",
            "粗尔容偃息，岂复求华鲜。",
            "西归信已乎，永杂孙陈编。"
        ],
        "title": "闻诸子欲再质卞氏宅",
        "id": "a1c34dca-07fe-4402-868c-9d8ae345fea3"
    },
    {
        "author": "苏辙",
        "paragraphs": [
            "君家大桧长百尺，根如车轮身弦直。",
            "壮夫连臂不能抱，孤鹤高飞直上立。",
            "狂风动地舞枝干，大雪翻空洗颜色。",
            "人言此桧三百年，未知昔是何人植。",
            "君家大夫老不遇，一生使气未尝屈。",
            "没身不说归故里，遗爱自知怀旧邑。",
            "此翁此桧两相似，相与阅世何终极。",
            "汝南山浅无良材，栎柱栋椽聊障日。",
            "便令杀身起大厦，亦恐众材无匹敌。",
            "且留枝叶挠云霓，犹得世人长太息。"
        ],
        "title": "任氏阅世堂前大桧",
        "id": "037c4255-6f3d-4e33-9917-5b65d1eb3181"
    },
    {
        "author": "苏辙",
        "paragraphs": [
            "结茅汝上只三间，种稻城西仅一廛。",
            "梅老外生诗律在，秀公弟子佛心传。",
            "埋盆叠石常幽坐，留客开樽辄醉眠。",
            "闻道邻僧乞米送，时无韩子定谁怜。"
        ],
        "title": "赠蔡駜居士",
        "id": "b7a3d0e4-1e32-43c9-8c97-1bb97c273526"
    },
    {
        "author": "苏辙",
        "paragraphs": [
            "我生本无生，安有六十五。",
            "生来逐世法，妄谓得此数。",
            "随流登中朝，失脚堕南土。",
            "人言我当喜，亦言我当惧。",
            "我心终颓然，喜惧不入故。",
            "归来二顷田，且复种禾黍。",
            "或疑颍川好，又使汝南去。",
            "汝南亦何为，均是食粟处。",
            "儿言生日至，可就瞿昙语。",
            "平生不为恶，今日安所诉。",
            "老聃西入胡，孔子东归鲁。",
            "我命不在天，世人汝何预。"
        ],
        "title": "癸未生日",
        "id": "a424b927-3729-43d8-9c1a-56be92cdd5e3"
    },
    {
        "author": "苏辙",
        "paragraphs": [
            "中岁谬学道，白须何由生。",
            "故人指我笑，闻道未能行。",
            "我笑谢故人，唯唯亦否否。",
            "老聃古道师，白发生而有。",
            "佛告波斯匿，汝有不白存。",
            "亭中掌亭人，何尝随客奔。",
            "客去不用留，主在亭不毁。",
            "墁墙支折栋，在我不在尔。",
            "道成款玉晨，跪乞五色丸。",
            "肝心化黄金，齿发何足言。"
        ],
        "title": "白须",
        "id": "e8ef0739-6ddc-4e1a-87eb-85053d0d27a3"
    },
    {
        "author": "苏辙",
        "paragraphs": [
            "寒食今年客汝南，余樽倾泻亦醺酣。",
            "道人久厌世间浊，僧舍犹存肉食惭。",
            "花折园夫时送客，饧留孙女尚分甘。",
            "欲游紫极谁为伴，长揖孤松对不谈。"
        ],
        "title": "寒食二首  其一",
        "id": "d4b80cd3-b9e9-48f4-8851-9d966f2fba34"
    },
    {
        "author": "苏辙",
        "paragraphs": [
            "寄住汝南怀岭南，五年一醉久犹酣。",
            "身逃争地差云静，名落尘寰终自惭。",
            "耳畔飞蝇看尚在，鼻中醇酢近能甘。",
            "今朝寒食唯当饮，买酒先防客欲谈。"
        ],
        "title": "寒食二首  其二",
        "id": "ac36558d-9dde-443f-9d28-aeaaf194a92b"
    },
    {
        "author": "苏辙",
        "paragraphs": [
            "我归颍川无故人，城东野老须如银。",
            "少年椎埋起黄尘，晚岁折节依仙真。",
            "走如麏鹿人莫亲，呼来上堂饮清樽。",
            "踞床闭目略频伸，指我黄河出昆仑。",
            "东流入海还天津，沐浴周遍纔逡巡。",
            "婴儿跏趺乘日轮，脱身游戏走四邻。",
            "逢人不告非自珍，许我已老知闭门。",
            "东朝太行款真君，告我不返游峨岷。",
            "还家一舍卧不晨，阖棺空空但衣巾。",
            "平生自言师洞宾，嗟世贱目贵所闻。"
        ],
        "title": "颍川城东野老",
        "id": "93031c9e-e29b-4c6d-8205-f848414092e8"
    },
    {
        "author": "苏辙",
        "paragraphs": [
            "此生頼有三男子，到处来看老病翁。",
            "饮食粗便鱼稻足，音尘不隔马牛风。",
            "道场莫问何方是，舍宅元依毕竟空。",
            "且尔不归归亦得，汝曹免复走西东。"
        ],
        "title": "汝南示三子",
        "id": "eb32eb0a-75ac-42fe-8c4b-df3a1902d032"
    },
    {
        "author": "苏辙",
        "paragraphs": [
            "花从单叶成千叶，家住汝南疑洛南。",
            "乱剥浮苞任狼籍，并偷春色恣醺酣。",
            "香秾得露久弥馥，头重迎风似不堪。",
            "居士谁知已离畏，金盘剪送病中庵。"
        ],
        "title": "谢任亮教授送千叶牡丹",
        "id": "f1e86ec6-b5ea-44f3-aa7d-9a47194b347c"
    },
    {
        "author": "苏辙",
        "paragraphs": [
            "汝南百日留，走遍三男子。",
            "思归非吾计，聊亦为尔耳。",
            "行装理肩舆，客舍卷床笫。",
            "儿言世情恶，平地风波起。",
            "舟行或易摇，舟静姑且已。",
            "匏系虽非愿，蠖屈当有俟。",
            "老人思虑拙，小子言有理。",
            "晨炊廪粟红，晓市淮鱼美。",
            "索居庖无人，归去迎伯姊。",
            "终岁得安闲，幽居无彼此。"
        ],
        "title": "思归二首  其一",
        "id": "0a20af9a-4e2d-4053-bc32-dd3a1ed04f74"
    },
    {
        "author": "苏辙",
        "paragraphs": [
            "我老不待言，有女年四十。",
            "念我客汝南，无与具朝食。",
            "翩然乘肩舆，面有风土色。",
            "许蔡虽云近，传舍三经夕。",
            "衰老累汝曹，愧叹心不怿。",
            "磨刀鲙缕红，洗盏酒花白。",
            "母老行役难，女来生理葺。",
            "外孙跨鞍马，遇事亦闲习。",
            "居然数口家，解我百忧集。",
            "厄穷须父子，他人非所及。"
        ],
        "title": "思归二首  其二",
        "id": "faaaa00f-cd90-4848-bf90-6d180326b689"
    },
    {
        "author": "苏辙",
        "paragraphs": [
            "谁唱残春蝶恋花，一团粉翅压枝斜。",
            "美人欲向钗头插，又恐惊飞鬓似鸦。"
        ],
        "title": "万蝶花",
        "id": "5be0df3e-fb67-442e-b349-5a26673bccd0"
    },
    {
        "author": "苏辙",
        "paragraphs": [
            "春风过尽百花空，燕坐笙箫起灭中。",
            "树影连天开翠幕，鸟声入耳当歌童。",
            "楞严十卷几回读，法酒三升是客同。",
            "试问邻僧行乞在，何人闲暇似衰翁。"
        ],
        "title": "春尽",
        "id": "e9959336-c26f-4cb7-bbdc-ae40a50f976c"
    },
    {
        "author": "苏辙",
        "paragraphs": [
            "城中醉人舞连臂，城外醉人相枕睡。",
            "此人心中未必空，暂尔颓然似无事。",
            "我生从来不解饮，终日腾腾少忧累。",
            "昔年曾见乐全翁，自说少年饮都市。",
            "一时同饮石与刘，不论升斗俱不醉。",
            "楼中日夜狂歌呼，钱尽酒空姑且止。",
            "都人疑是神仙人，谁谓两人皆醉死。",
            "此翁年老不复饮，面光如玉心如水。",
            "我今在家同出家，万法过前心不起。",
            "此翁已死谁与言，欲言已似前生记。"
        ],
        "title": "梦中咏醉人",
        "id": "8fa6a93c-5343-46cd-8a07-3631d0c0c76a"
    },
    {
        "author": "苏辙",
        "paragraphs": [
            "十年忧患本谁知，惭愧仙翁有旧期。",
            "度岭还家天许我，斸山种粟我尤谁。",
            "秋风欲践故人约，春气潜通病树滋。",
            "心似死灰须似雪，眼看多事亦奚为。"
        ],
        "title": "立秋偶作",
        "id": "0b88063d-8919-4db7-9389-daa533c3f9cb"
    },
    {
        "author": "苏辙",
        "paragraphs": [
            "病暑暑已退，思归未成归。",
            "人事不可期，当受不当违。",
            "客居汝南城，未觉吾庐非。",
            "忽闻鹊反巢，坐使鸠惊飞。",
            "三绕择所安，一枝粗得依。",
            "我来众草生，渐见百卉腓。",
            "天行若循环，物化如发机。",
            "闭目内自观，此理良密微。"
        ],
        "title": "汝南迁居",
        "id": "e48c58e7-1d73-4797-8a6f-749e7def7111"
    },
    {
        "author": "苏辙",
        "paragraphs": [
            "与君少年初相识，君年十五我十七。",
            "上事姑章旁兄弟，君虽少年少过失。",
            "昏晨定省岁月短，五十还朝定何益。",
            "忧深责重乐无几，失足一坠南海北。",
            "身居穽中不见天，仰面虚空闻下石。",
            "丈夫学道等忧患，妇人亦尔何从得。",
            "归来旧许生白须，回顾惭君发如漆。",
            "迁居汝南复何事，龟老支床随所掷。",
            "相望一月两得书，闻君肺病久消释。",
            "我经三伏常暴下，近喜秋风扫烝湿。",
            "病除寝食未复故，相见犹惊身似腊。",
            "刘根夫妇俱有道，去日饶君着鞭策。"
        ],
        "title": "寄内",
        "id": "e32c1575-9c34-470e-95bf-6d6e492000ed"
    },
    {
        "author": "苏辙",
        "paragraphs": [
            "学道虽云久，沉疴竟未除。",
            "炎烝度三伏，晻暧觉中虚。",
            "嘉谷不自长，荒榛终费锄。",
            "何辞用兰石，梨枣得扶疏。"
        ],
        "title": "病愈二首  其一",
        "id": "cb285ac0-03f0-4c53-afa7-f02aa3640aa6"
    },
    {
        "author": "苏辙",
        "paragraphs": [
            "病退日身轻，身轻心转清。",
            "山空流水上，海静寸灯明。",
            "朝市谁留住，林泉自不行。",
            "筠溪惭丐士，流荡过平生。"
        ],
        "title": "病愈二首  其二",
        "id": "82f9c36d-9661-4c39-afe8-ef4d0cc08807"
    },
    {
        "author": "苏辙",
        "paragraphs": [
            "早岁寡欢意，衰年仍病缠。",
            "客居逢九日，斗酒破千钱。",
            "萸菊惊秋晚，儿孙慰目前。",
            "登高懒不出，多酌任颓然。"
        ],
        "title": "九日三首  其一",
        "id": "fddc4867-9677-440c-bcfe-b956602a861b"
    },
    {
        "author": "苏辙",
        "paragraphs": [
            "狂夫老无頼，见逐便忘归。",
            "小酌还成醉，侨居不觉非。",
            "妻孥应念我，风雨未缝衣。",
            "忧患十年足，何时赋式微。"
        ],
        "title": "九日三首  其二",
        "id": "a311d57a-5d3a-49ee-b8ef-5af596156289"
    },
    {
        "author": "苏辙",
        "paragraphs": [
            "黄菊与秋竞，白须随日添。",
            "时人知不憙，野老未相嫌。",
            "但酌清樽尽，犹存薄俸沾。",
            "日西闻客至，更问酒家帘。"
        ],
        "title": "九日三首  其三",
        "id": "2e612c14-669d-40b1-8599-c0b84563c915"
    },
    {
        "author": "苏辙",
        "paragraphs": [
            "阳淫不收敛，半岁苦常燠。",
            "禾黍饲蝗螟，粳稻委平陆。",
            "民饥强扶耒，秋晚麦当宿。",
            "闵然候一雨，霜落水泉缩。",
            "荟蔚山朝隮，滂沱雨翻渎。",
            "经旬势益暴，方冬岁愈蹙。",
            "半夜发春雷，中天转车毂。",
            "老夫睡不寐，稚子起惊哭。",
            "平明视中庭，松菊半摧秃。",
            "潜发枯草萌，乱起蛰虫伏。",
            "薪槱不出市，晨炊午未熟。",
            "首种不入土，春饷难满腹。",
            "书生信古语，洪范有遗牍。",
            "时无中垒君，此意谁当告。"
        ],
        "title": "立冬闻雷",
        "id": "8f77436c-3d94-4c62-a6f4-c702be4b81b2"
    },
    {
        "author": "苏辙",
        "paragraphs": [
            "久客初何事，言归似有名。",
            "腾腾且随俗，落落竟无成。",
            "病苦医犹厌，囊空身自轻。",
            "家人惊别後，无限白须生。"
        ],
        "title": "将归二首  其一",
        "id": "b892a814-1281-44b5-a502-7e6f8e1e285b"
    },
    {
        "author": "苏辙",
        "paragraphs": [
            "为客不满岁，还家见两孙。",
            "遥知临竹户，相对引瓢樽。",
            "老罢那嫌瘦，心宽尚喜存。",
            "风波随处有，何幸免惊奔。"
        ],
        "title": "将归二首  其二",
        "id": "6a10c660-e563-45e7-9b29-e94091b990f6"
    },
    {
        "author": "苏辙",
        "paragraphs": [
            "幽居百无营，孤坐若假寐。",
            "根尘两相接，逆流就一意。",
            "意念纷无端，中止不及地。",
            "寂然了无觉，乃造真实际。",
            "百川入沧溟，众水皆一味。",
            "止为潭渊深，动作涛澜起。",
            "动止初何心，乃遇适然耳。",
            "吾心未尝劳，万物将自理。"
        ],
        "title": "示资福谕老",
        "id": "6e9bb1e2-b999-4c9a-8683-923a9fe6a51d"
    },
    {
        "author": "苏辙",
        "paragraphs": [
            "客心摇摇若悬旌，三度欲归归不成。",
            "方春欲归我自懒，秋冬欲归事自变。",
            "问我欲归定何时，天公默定人不知。",
            "孔公晚岁将入楚，盘桓陈蔡行且住。",
            "昭王已死不复南，意欲归老父母邦。",
            "卫灵父子无足取，姑尔息肩俟东鲁。",
            "三桓岂知用圣人，哀公亦自不能臣。",
            "冉求一战却齐虏，请君召师君亦许。",
            "归来闭户理诗书，弁冕时出从大夫。",
            "梦见周公已不复，老死故国心亦足。",
            "孔公愈老愈屯邅，顾我未及门下贤。",
            "乡邦万里不能往，妻孥近寄颍川上。",
            "依嵩架颍结茅茨，自问此志于何期。",
            "汝南一寓岁行复，来年归去栽松竹。"
        ],
        "title": "三不归行",
        "id": "64442fae-7b58-462b-9a0a-f2e4af83fc47"
    },
    {
        "author": "苏辙",
        "paragraphs": [
            "避世山林中，衣草食芋栗。",
            "奈何处朝市，日耗太仓积。",
            "中心久自笑，公议肯相释。",
            "终然幸宽政，尚许存寄秩。",
            "经年汝南居，久与茅茨隔。",
            "祠官一扫空，避就两皆失。",
            "父子相携扶，里巷行可即。",
            "屋敝且圬墙，蝗余尚遗粒。",
            "交游忌点染，还往但亲戚。",
            "闭门便衰病，杜口谢弹诘。",
            "余年迫悬车，奏草屡濡笔。",
            "籍中顾未敢，尔後傥容乞。",
            "幽居足暇豫，肉食多忧栗。",
            "永怀城东老，未尽长年术。"
        ],
        "title": "罢提举太平宫欲还居颍川",
        "id": "3f20e829-20e5-4461-bd05-9687f0f03743"
    },
    {
        "author": "苏辙",
        "paragraphs": [
            "饥民畏寒尤恶雪，旋理破裘纴败缬。",
            "我虽久客未成归，黍酒虀羹还泼节。",
            "汝雨薪炭旧如土，尔来薄俸纔供爇。",
            "眼前暖热无可道，心下清凉有余洁。",
            "颍川归去知何时，祠宫欲罢无同列。",
            "夜中仿佛梦两儿，欲迓老人先聚说。"
        ],
        "title": "次迟韵寄适逊",
        "id": "7cee1285-fff9-4f7c-b706-65ba117fcd46"
    },
    {
        "author": "苏辙",
        "paragraphs": [
            "雪寒近可忧，麦熟远有喜。",
            "我生忧喜中，所遇一已委。",
            "平生闻汝南，米贱豚鱼美。",
            "今年恶蝗旱，流民鬻妻子。",
            "一食方半菽，三日已于耜。",
            "号呼人谁闻，愍恻天自迩。",
            "繁阴忽连夕，飞霰堕千里。",
            "卷舒惊太速，原隰殊未被。",
            "贫家望一麦，生事如毛起。",
            "荐饥当逐熟，西去真纳履。"
        ],
        "title": "次迟韵对雪",
        "id": "cfcdbf9c-d9b0-4e5e-b2ca-7559837f73e0"
    },
    {
        "author": "苏辙",
        "paragraphs": [
            "昔贤仕不遇，避世游金马。",
            "嗟我独何为，不容在田野。",
            "欹区寄汝南，落泊反长社。",
            "东西俱畏人，何适可安者。",
            "故庐已荆榛，遗垄但松槚。",
            "颓龄迫衰暮，旧物一已舍。",
            "安能为妻孥，辛苦问田舍。",
            "平生事瞿昙，心外知皆假。",
            "归休得溟渤，坐受百川泻。",
            "何人实造物，未听相陶冶。"
        ],
        "title": "还颍川",
        "id": "1e82fded-46ed-4f11-86d0-167ee49061c4"
    },
    {
        "author": "苏辙",
        "paragraphs": [
            "曾看大柏孔明祠，行尽天涯未见之。",
            "此树便当称子行，他山只可作孙枝。",
            "栋梁知是谁家用，舟楫唯应海水宜。",
            "日莫飞鸦集无数，青田老鹤未曾知。"
        ],
        "title": "题郾城彼岸寺二首 文殊院古柏",
        "id": "40678a1b-91eb-421c-904e-8cdfd545bfa1"
    },
    {
        "author": "苏辙",
        "paragraphs": [
            "遗墨消磨顾陆余，开元一一数吴卢。",
            "本朝唯有宗元近，国本长留後世模。",
            "出世真人气雍穆，入蕃老释面清癯。",
            "居人不惜游人爱，风雨侵陵色欲无。"
        ],
        "title": "题郾城彼岸寺二首 武宗元比部画文殊玄奘",
        "id": "89be390c-2413-4e9e-8093-f156207a3649"
    },
    {
        "author": "苏辙",
        "paragraphs": [
            "春气侵脾久在床，开门桃李着泥香。",
            "牛鸣颇觉西湖近，凤去长怜北榭荒。",
            "欲出老人无伴侣，退归诸子解农桑。",
            "南邻约卖千竿竹，拄杖穿林看笋长。"
        ],
        "tags": [
            "西湖"
        ],
        "title": "上巳日久病不出示儿侄二首  其一",
        "id": "65ab233e-0a04-4482-b6af-f1dfb5149417"
    },
    {
        "author": "苏辙",
        "paragraphs": [
            "卧闻诸子到西湖，鹄鹭翩翩众客俱。",
            "纨扇藤鞋试轻駃，只鸡斗酒助欢娱。",
            "行歌久已饶渠辈，睡美犹应属老夫。",
            "春服既成沂可浴，孔门世不乏迂儒。"
        ],
        "tags": [
            "西湖"
        ],
        "title": "上巳日久病不出示儿侄二首  其二",
        "id": "3e660420-0b9a-48e3-aaeb-8bd062fb009d"
    },
    {
        "author": "苏辙",
        "paragraphs": [
            "敝屋如燕巢，岁岁添泥土。",
            "泥多暂完洁，屋老终难固。",
            "况复非吾庐，聊尔避风雨。",
            "图书易新幌，几杖移故处。",
            "宵眠不择安，鼻息若炊釜。",
            "儿孙喜相告，定省便蚤莫。",
            "我生溪山间，弱冠衡茅住。",
            "生来乏华屋，所至辄成趣。",
            "苦恨无囊金，莫克偿地主。",
            "投老付天公，着身岂无所。"
        ],
        "title": "葺东斋",
        "id": "3ca83ab1-46a0-4b66-9415-934f62b6ac30"
    },
    {
        "author": "苏辙",
        "paragraphs": [
            "潩上名园似洛滨，花头种种斗尖新。",
            "共传青帝开金屋，欲遣姚黄比玉真。",
            "秦岭犹应篆诗句，杜鹃直恐降天神。",
            "老人发少花头重，起舞欹斜酒力匀。"
        ],
        "title": "次迟韵千叶牡丹二首  其一",
        "id": "47686a8c-f929-411b-831a-538daaab4fc9"
    },
    {
        "author": "苏辙",
        "paragraphs": [
            "老人无力年年懒，世事如花种种新。",
            "百巧从来知是妄，一机何处定非真。",
            "园夫漫接曾无种，物化相乘岂有神。",
            "毕竟春风不拣择，随开随落自匀匀。"
        ],
        "title": "次迟韵千叶牡丹二首  其二",
        "id": "456f6c0d-82ff-4e15-ab52-a0201fdb9f20"
    },
    {
        "author": "苏辙",
        "paragraphs": [
            "白莲生淤泥，清浊不相干。",
            "道人无室家，心迹两萧然。",
            "我住西湖滨，蒲莲若云屯。",
            "幽居常闭户，时听游人言。",
            "色香世所共，眼鼻我亦存。",
            "邻父闵我独，遗我数寸根。",
            "潩水不入园，庭有三尺盆。",
            "儿童汲甘井，日晏泥水温。",
            "及秋尚百日，花叶随风翻。",
            "举目得秀色，引息收清芬。",
            "此心湛不起，六尘空过门。",
            "谁家白莲花，不受风霜残。"
        ],
        "tags": [
            "西湖"
        ],
        "title": "盆池白莲",
        "id": "be6baa62-b321-4d97-9752-4466818aa520"
    },
    {
        "author": "苏辙",
        "paragraphs": [
            "湖滨宜草木，修竹可三寻。",
            "廛居多野思，移种近墙阴。",
            "及尔迷未醒，方予热正侵。",
            "无嫌不逮本，地薄肯成林。"
        ],
        "title": "咏竹二首  其一",
        "id": "1f1f716c-e69c-43f4-bffe-2d5d1fd4c495"
    },
    {
        "author": "苏辙",
        "paragraphs": [
            "南邻竹甚茂，门巷不容宾。",
            "悬印君当往，囊金我患贫。",
            "翠旌稍乱起，犀角笋初匀。",
            "不惜图书卖，端来作主人。"
        ],
        "title": "咏竹二首  其二",
        "id": "070ebbfb-90f4-43cc-9025-5ed943fdff22"
    },
    {
        "author": "苏辙",
        "paragraphs": [
            "芝兰生吾庐，一雨一增蒨。",
            "本亦何预人，怀抱终眷眷。",
            "老傅时已迫，尘垢日须浣。",
            "永惭旧文书，展读不终卷。"
        ],
        "title": "见儿侄唱酬次韵五首  其一",
        "id": "082ac2de-4d7d-4eb4-b26f-e737d6f854fa"
    },
    {
        "author": "苏辙",
        "paragraphs": [
            "读书虽不恶，不读亦自好。",
            "根牙就区别，花实随时老。",
            "耘锄不可无，雨露勿忧少。",
            "我钓不在鱼，一竿寄洲岛。"
        ],
        "title": "见儿侄唱酬次韵五首  其二",
        "id": "7c296682-4332-483b-a6ac-9565669f42cb"
    },
    {
        "author": "苏辙",
        "paragraphs": [
            "宇宙非不宽，闭门自为阻。",
            "心知外尘恶，且忍闲居苦。",
            "跏趺默非睡，龛灯翳复吐。",
            "道士为我言，婴儿出歌舞。"
        ],
        "title": "见儿侄唱酬次韵五首  其三",
        "id": "7befb5f4-ab89-4e76-b620-0b200555c814"
    },
    {
        "author": "苏辙",
        "paragraphs": [
            "身病要须闲，闲极自成趣。",
            "空虚虽近道，懒拙初非悟。",
            "偶将今生脚，还着古人屦。",
            "大小适相同，本来无别处。"
        ],
        "title": "见儿侄唱酬次韵五首  其四",
        "id": "e3001a3b-8dec-4a33-8f94-49ed469e4940"
    },
    {
        "author": "苏辙",
        "paragraphs": [
            "西湖虽不到，甘井窃余凉。",
            "三伏罢饮酒，桂浆携一觞。",
            "冠者五六人，起舞互低昂。",
            "人生有离合，此欢未易忘。"
        ],
        "tags": [
            "西湖"
        ],
        "title": "见儿侄唱酬次韵五首  其五",
        "id": "7e2a9257-a343-4ab0-8847-22b50d290cfe"
    },
    {
        "author": "苏辙",
        "paragraphs": [
            "倒囊仅得千竿竹，扫地初开一亩宫。",
            "千里故园魂梦里，百年生事寂寥中。",
            "晏家不愿诸侯赐，颜氏终成陋巷风。",
            "洗竹移花吾事了，子孙他日记衰翁。"
        ],
        "title": "初得南园",
        "id": "1f525165-435e-4428-b1c3-d7e5024366c8"
    },
    {
        "author": "苏辙",
        "paragraphs": [
            "墙阴竹蒙密，板筑念相妨。",
            "欲补园东缺，欣乘雨後凉。",
            "三年生笋遍，一径引风长。",
            "但恐翁弥老，筇枝懒复将。"
        ],
        "title": "移竹",
        "id": "078a8525-8aff-45bb-bb50-c08f946b1e07"
    },
    {
        "author": "苏辙",
        "paragraphs": [
            "长鱼三尺困横盆，送入清流喜欲奔。",
            "报我金匙仅盈寸，掷还聊喜不贪存。"
        ],
        "title": "记梦",
        "id": "b2813def-98c6-4c4d-a330-8a287a29e2fe"
    },
    {
        "author": "苏辙",
        "paragraphs": [
            "南堂初一家，隔绝岁月久。",
            "开墙北风入，爽气通户牖。",
            "栋梁未摧折，斤斧聊结构。",
            "非言事轮奂，粗反昔人旧。"
        ],
        "title": "葺居五首  其一",
        "id": "34f45ba1-7483-4246-97a6-c57e037eb3d4"
    },
    {
        "author": "苏辙",
        "paragraphs": [
            "庭方止数寻，风月所从入。",
            "百年养毒树，攒芒比刀戟。",
            "伐之念生久，不伐愁跣足。",
            "且复为人谋，庖椹利朝食。"
        ],
        "title": "葺居五首  其二",
        "id": "dfb460c4-e16b-47a3-9cdc-56cbb110c870"
    },
    {
        "author": "苏辙",
        "paragraphs": [
            "竹林失蕃养，春笋日琐细。",
            "草蔓半萦缠，樗栎互亏蔽。",
            "已令具刀镰，稍俟秋霜厉。",
            "欲成林下饮，更种园东地。"
        ],
        "title": "葺居五首  其三",
        "id": "aa62886a-0896-4974-bce9-98628ceb4af1"
    },
    {
        "author": "苏辙",
        "paragraphs": [
            "杂花生竹间，竹荒花亦瘁。",
            "移花通狂鞭，春到两皆遂。",
            "墙东破茅屋，排去收遗址。",
            "时来拾瓦砾，细细留花地。"
        ],
        "title": "葺居五首  其四",
        "id": "9bee0428-d1fc-4a53-aef9-6eb40aba26c6"
    },
    {
        "author": "苏辙",
        "paragraphs": [
            "东南皆民居，屋败如龉齿。",
            "一完诚未能，缀葺聊且尔。",
            "内修晨夜虞，外结比邻喜。",
            "无心本何营，生理未免此。"
        ],
        "title": "葺居五首  其五",
        "id": "b6eef97b-0425-4d5e-92be-ce1ba1eba6c4"
    },
    {
        "author": "苏辙",
        "paragraphs": [
            "谁将修竹寄邻家，秋斫长竿春食芽。",
            "旋筑高墙护鸡犬，稍容嵇阮醉喧哗。"
        ],
        "title": "再赋葺居三绝  其一",
        "id": "a64ac072-c6b2-4427-bf40-227447b7477a"
    },
    {
        "author": "苏辙",
        "paragraphs": [
            "短垣疏户略藏遮，翠竹长松夹径斜。",
            "游宦归来四十载，粗成好事一田家。"
        ],
        "title": "再赋葺居三绝  其二",
        "id": "8d4b4112-791a-4208-8069-f4e5cf30ed3c"
    },
    {
        "author": "苏辙",
        "paragraphs": [
            "南北高堂本富家，百年梁柱半欹斜。",
            "略教扶起犹堪住，西望吾庐已自奢。"
        ],
        "title": "再赋葺居三绝  其三",
        "id": "23d119eb-7032-4ba8-a651-3ca8c53bdbdb"
    },
    {
        "author": "苏辙",
        "paragraphs": [
            "六十年来又七年，眼昏头白意茫然。",
            "逢人欲说平生旧，少有能知两世前。"
        ],
        "title": "岁莫口号二绝  其一",
        "id": "27d02d83-e387-4ef9-a85e-5abe4e14e1e0"
    },
    {
        "author": "苏辙",
        "paragraphs": [
            "两世相从今几人，回头强半已埃尘。",
            "此心点检终如一，时事无端日日新。"
        ],
        "title": "岁莫口号二绝  其二",
        "id": "1393651f-680e-422b-b7ca-c8afc67d7caf"
    },
    {
        "author": "苏辙",
        "paragraphs": [
            "薄雪为灯止，和风应节来。",
            "出游吾已懒，小酌意难裁。",
            "竹径泥方滑，菁畦冻欲开。",
            "细君怜老病，加料作新醅。"
        ],
        "title": "雪後小酌赠内",
        "id": "a5ff45c3-9c8f-4cdd-aaf6-ff39694d2ad0"
    },
    {
        "author": "苏辙",
        "paragraphs": [
            "夺官分所甘，年来禄又绝。",
            "天公尚怜人，岁赍禾与麦。",
            "经冬雪屡下，根须连地脉。",
            "庖厨望餠饵，瓮盎思曲糵。",
            "一春百日旱，田作龟板拆。",
            "老农泪欲堕，无麦真无食。",
            "朱明候纔兆，风雷起通夕。",
            "田中有人至，膏润已逾尺。",
            "继来不违愿，饱食真可必。",
            "民生亦何幸，天意每相恤。",
            "我幸又已多，锄耒坐不执。",
            "同尔乐丰穰，异尔苦税役。",
            "时闻吏号呼，手把县符赤。",
            "岁赋行自办，横敛何时毕。"
        ],
        "title": "喜雨",
        "id": "8621df98-9f6e-46bf-9bb4-683469ca5b3f"
    },
    {
        "author": "苏辙",
        "paragraphs": [
            "空中蜂队如车轮，中有王子蜂中尊。",
            "分房减口未有处，野老解与蜂语言。",
            "前人传蜜延客住，後人秉艾催客奔。",
            "布囊包裹闹如市，坌入竹屋新且完。",
            "小窗出入旋知路，幽圃首夏花正繁。",
            "相逢处处命俦侣，共入新宅长子孙。",
            "今年活计知尚浅，蜜蜡未暇分主人。",
            "明年少割助和药，惭愧野老知利源。"
        ],
        "title": "收蜜蜂",
        "id": "b2404468-f9ad-4c41-ab7d-b01988d32e9d"
    },
    {
        "author": "苏辙",
        "paragraphs": [
            "病竹养经年，生笋大如母。",
            "初番放出林，末番任供口。",
            "欲求五寸围，更听三年後。",
            "萧疏尽椽桷，无复堪作帚。",
            "吾庐适营葺，便可开户牖。",
            "秀色到衣冠，清风荡尘垢。",
            "物生恨失养，养至无不厚。",
            "斧斤日摧剥，阴阳自难救。",
            "闲居玩草木，农圃即师友。",
            "养人如养竹，举目皆孝秀。"
        ],
        "title": "养竹",
        "id": "0c5266c7-5b42-4747-8af4-56b6c227ddab"
    },
    {
        "author": "苏辙",
        "paragraphs": [
            "麦生置不视，麦熟为一来。",
            "我懒客亦惰，田荒谁使开。",
            "勤事知有获，直驾独未回。",
            "交游悉吾病，门巷多苍苔。"
        ],
        "title": "和迟田舍杂诗九首  其一",
        "id": "427d5d18-274a-42d2-94b3-0b31f033b9bc"
    },
    {
        "author": "苏辙",
        "paragraphs": [
            "我生无定居，投老旋求宅。",
            "未暇栋宇完，先问松筠碧。",
            "床锐日益销，车辖转生涩。",
            "东家虽告贫，鬻否犹未必。"
        ],
        "title": "和迟田舍杂诗九首  其二",
        "id": "aafc57b5-660e-406e-b5bb-85e4e36788cd"
    },
    {
        "author": "苏辙",
        "paragraphs": [
            "偶自十年闲，非继七人作。",
            "早岁漫云云，志大终落落。",
            "齿发已半空，头颅不难度。",
            "颜曾本吾师，终身美藜藿。"
        ],
        "title": "和迟田舍杂诗九首  其三",
        "id": "19c3fc8e-2887-4050-97d2-6c054281a3f4"
    },
    {
        "author": "苏辙",
        "paragraphs": [
            "至人竟安在，陶铸皆粃糠。",
            "世俗那得知，楚楚事冠裳。",
            "方醉狂正作，吾语未可庄。",
            "天定能胜人，更看熟黄粱。"
        ],
        "title": "和迟田舍杂诗九首  其四",
        "id": "56288301-3fd8-4fc8-9ae4-eb5887de6a9a"
    },
    {
        "author": "苏辙",
        "paragraphs": [
            "平湖近西垣，杖屦可以游。",
            "偶从大夫後，不往三经秋。",
            "盎中插蒲莲，菱芡亦易求。",
            "闭门具樽俎，父子相献酬。"
        ],
        "title": "和迟田舍杂诗九首  其五",
        "id": "a85bc1e7-2ac7-43bb-a8f6-e157ba9efcf2"
    },
    {
        "author": "苏辙",
        "paragraphs": [
            "试问西寺僧，云何古佛意。",
            "别无安心法，但复餠师馈。",
            "外物来无从，往亦无所至。",
            "佛法见在前，我亦从此逝。"
        ],
        "title": "和迟田舍杂诗九首  其六",
        "id": "c43eebb2-33e3-4e3d-a3af-16b0aacd6eb9"
    },
    {
        "author": "苏辙",
        "paragraphs": [
            "老佛同一源，出山便异流。",
            "少小本好道，意在三神洲。",
            "子房见黄石，愿封小国留。",
            "终老预人事，断谷为吕忧。"
        ],
        "title": "和迟田舍杂诗九首  其七",
        "id": "097f79b5-422f-4369-af81-e918592aa867"
    },
    {
        "author": "苏辙",
        "paragraphs": [
            "苍然涧下松，不愿世雕刻。",
            "斧斤百夫手，牵挽千牛力。",
            "断成华屋柱，加以缀衣饰。",
            "人心喜相贺，松心终自惜。"
        ],
        "title": "和迟田舍杂诗九首  其八",
        "id": "37cd742c-b727-4730-8857-05cc5e1896db"
    },
    {
        "author": "苏辙",
        "paragraphs": [
            "汲汲陷有为，昏昏堕无记。",
            "湛然古井水，心在独无意。",
            "读书非求解，食粟姑自遂。",
            "幸有三男子，力田奉租税。"
        ],
        "title": "和迟田舍杂诗九首  其九",
        "id": "60908571-394d-4cb3-bc33-b5aa54a877d8"
    },
    {
        "author": "苏辙",
        "paragraphs": [
            "晴送麦入仓，雨催谷含穗。",
            "共怪天公仁，曲尽老农意。",
            "谁为三日霖，下漉一丈地。",
            "百谷争奔流，通川不可厉。",
            "夜闻屋山落，昼说城闉闭。",
            "老羸知奈何，脾病尤所畏。",
            "中宵得暴下，亭午卧忘起。",
            "良医过我言，勿药行自喜。",
            "损食存谷神，收心辟邪气。",
            "兀然槁木居，油尔元和至。",
            "天唯不穷人，人则昧其理。",
            "学道三十年，愧尔良医赐。"
        ],
        "title": "雨病",
        "id": "bc3760a4-0b6c-4578-bdaf-ef312454870c"
    },
    {
        "author": "苏辙",
        "paragraphs": [
            "南归闭门万事了，病卧常多起常少。",
            "未用田间下泽车，何须枥上追风骠。",
            "乡人记我少年日，滇马为致风前鸟。",
            "三年伏枥人共怪，马不能言心可晓。",
            "坐驰千里气蟠结，日食生刍空自笑。",
            "主人自是箕颍人，谁复为送洮岷道。",
            "支公惠眼识神骏，山下泉甘足芳草。",
            "法流一洗百病消，翘足长鸣且忘老。"
        ],
        "title": "施崇宁寺马",
        "id": "1b17e73e-7190-4436-8f8b-912773d6fc01"
    },
    {
        "author": "苏辙",
        "paragraphs": [
            "乱竹侵红药，病花羞晚春。",
            "移根近谈笑，得土长精神。",
            "荣悴非由尔，芬芳止为人。",
            "庭西井泉好，汲灌每躬亲。"
        ],
        "title": "南堂新游花坛二首  其一",
        "id": "917818ad-4ed1-4590-8a6f-51cffd2f2e1f"
    },
    {
        "author": "苏辙",
        "paragraphs": [
            "老木不忍伐，横枝宜少除。",
            "根茎渐有托，雨露稍分余。",
            "生意初无损，开花终自如。",
            "他年诸草木，成就此幽居。"
        ],
        "title": "南堂新游花坛二首  其二",
        "id": "a6377f10-1753-406d-893c-635edb6845ab"
    },
    {
        "author": "苏辙",
        "paragraphs": [
            "西邻禅师怜我老，北苑新茶惠初到。",
            "晨兴已觉三嗅多，午枕初便一杯少。",
            "七碗煎尝病未能，两腋风生空自笑。",
            "定中直往蓬莱山，卢老未应知此妙。"
        ],
        "title": "梦中谢和老惠茶",
        "id": "5dbb3ea1-556f-4f53-b29f-e62c7837cb9b"
    },
    {
        "author": "苏辙",
        "paragraphs": [
            "败檐疏户秋寒早，老人脚冷先知晓。",
            "浓霜满地作微雪，落叶投空似飞鸟。",
            "新舂未觉廪庾空，宿逋暗夺衾稠少。",
            "旱田首种未言入，敢信来年真食麨。"
        ],
        "title": "新霜",
        "id": "3e04c261-54ae-47eb-a479-1f96b9923646"
    },
    {
        "author": "苏辙",
        "paragraphs": [
            "方暑储曲糵，及秋舂秫稻。",
            "甘泉汲桐柏，火候问邻媪。",
            "唧唧鸣瓮盎，暾暾化梨枣。",
            "一拨欣已熟，急搊嫌不早。",
            "病色变渥丹，羸躯惊醉倒。",
            "子云多交游，好事时相造。",
            "嗣宗尚出仕，兵厨可常到。",
            "嗟我老杜门，奈此平生好。",
            "未出禁酒国，耻为瓮间盗。",
            "一醉汁滓空，入腹谁复告。"
        ],
        "title": "戏作家酿二首  其一",
        "id": "13576616-9e7b-4082-860e-0c0ca2627f2d"
    },
    {
        "author": "苏辙",
        "paragraphs": [
            "我饮半合耳，晨兴不可无。",
            "千钱买一斗，众口分须臾。",
            "月俸本有助，法许吏未俞。",
            "愍愍坐相视，馋涎落盘盂。",
            "颍潩旧乏水，粳糯贵如珠。",
            "今年利陂堨，碓声喧里闾。",
            "典衣易钟釜，入瓮生醍醐。",
            "欢欣走童孺，左右陈肴蔬。",
            "细酌奉翁媪，余润沾庖厨。",
            "诘朝日南至，相戒留全壶。",
            "一家有喜色，经冬可无沽。",
            "莫怪杜拾遗，斗水宽忧虞。"
        ],
        "title": "戏作家酿二首  其二",
        "id": "829857fc-44b6-49cd-afd4-a8e1475a032b"
    },
    {
        "author": "苏辙",
        "paragraphs": [
            "旱久魃不死，连阴未成雪。",
            "微阳九地来，颠风三日发。",
            "父老窃相语，号令风为节。",
            "讲武罢冬夫，畿甸休保甲。",
            "累囚出死地，冗官去烦杂。",
            "手诏可人心，吾君信明哲。",
            "风频雪犹吝，来岁恐无麦。",
            "天公听一言，惟幸早诛魃。"
        ],
        "title": "冬至雪",
        "id": "82f03b51-01fc-4ce1-bbf6-e4bf91a4504e"
    },
    {
        "author": "苏辙",
        "paragraphs": [
            "岭南万里归来客，颍上六年多病身。",
            "未死谁言犹有命，长闲岂复更尤人。",
            "眼看世事知难了，手注遗编近一新。",
            "点检平生无几恨，浊醪初熟正逢春。"
        ],
        "title": "岁莫二首  其一",
        "id": "08dd4fe9-bdeb-4e4d-9e90-5ccefa342f87"
    },
    {
        "author": "苏辙",
        "paragraphs": [
            "文章习气消未尽，般若初心老渐明。",
            "粗有春秋传旧学，终凭止观定无生。",
            "维摩晚亦谐生事，弥勒初犹重世名。",
            "须发来年应更白，莫留尘滓溷澄清。"
        ],
        "title": "岁莫二首  其二",
        "id": "6cf7e8e9-3193-4d8a-9bb2-33efdffa4067"
    },
    {
        "author": "苏辙",
        "paragraphs": [
            "秋雨仅熟禾，冬雪不揜块。",
            "温风搜麦根，天意欲为害。",
            "老农强推测，妄谓春当改。",
            "三阳已换节，六出尚茫昧。",
            "朝看扶桑暾，夜听土囊噫。",
            "仓场久空竭，榆枣方伐卖。",
            "丁夫病风热，孺子作疮疥。",
            "无知此何辜，得罪彼有在。",
            "造物伊谁憎，亦复自无奈。",
            "慎勿翻雪海，冻馁无疆界。"
        ],
        "title": "春後望雪",
        "id": "1ae41037-74df-48e6-b0df-7fbefb8a109b"
    },
    {
        "author": "苏辙",
        "paragraphs": [
            "年更六十七，旬满三百六。",
            "俯仰定何为，万事如转毂。",
            "禅心澹不起，非人自歌哭。",
            "芸芸初莫御，势尽行将复。",
            "学道道可成，无心心每足。",
            "守岁听儿曹，自笑未免俗。"
        ],
        "title": "除夜",
        "id": "f3a05261-6ab9-4b8c-8bff-0631d907fd69"
    },
    {
        "author": "苏辙",
        "paragraphs": [
            "历时书不雨，此法存春秋。",
            "我请诛旱魃，天公信闻不。",
            "魃去未出门，油云裹嵩丘。",
            "蒙蒙三日雨，入土如膏流。",
            "二麦返生意，百草萌芽抽。",
            "农夫但相贺，漫不知其由。",
            "魃来有巢穴，遗卵遍九州。",
            "一扫不能尽，余孽未遽休。",
            "安得风雨师，速遣雷霆搜。",
            "众魃诚已去，秋成傥无忧。"
        ],
        "title": "喜雨",
        "id": "8cb16f71-d83d-49a0-87b1-5c64e5d500f3"
    },
    {
        "author": "苏辙",
        "paragraphs": [
            "一冬无雪麦方病，细雨迎春岁有望。",
            "愁见积阴连甲子，复令父老念耕桑。",
            "瘦田未足终年计，浊酒谁供清旦尝。",
            "頼有真人不饥渴，闭门却扫但焚香。"
        ],
        "title": "甲子日雨",
        "id": "9b0b2978-9ac1-44e3-8e90-4086c5d16845"
    },
    {
        "author": "苏辙",
        "paragraphs": [
            "百口共一灶，终年事烹煎。",
            "力耕饲饥馋，灶敝火亦烦。",
            "昨日一百五，老穉俱食寒。",
            "呼童戛枯竹，粲然吐青烟。",
            "适从何方来，荧荧百家传。",
            "性火出真空，应量曾无边。",
            "老病何所求，石瓶煮寒泉。",
            "敛为一夫用，无心固当然。"
        ],
        "title": "新火",
        "id": "aefbb45d-0f8e-4f7b-8baa-0c996a160609"
    },
    {
        "author": "苏辙",
        "paragraphs": [
            "蜀中酴醾生如积，开落春风山寂寂。",
            "已怜正发香晻暧，犹爱未开光的皪。",
            "半垂野水弱如坠，直上长松勇无敌。",
            "风中娜娜应数丈，月下煌煌真一色。",
            "故园闻道开愈繁，老人自恨归无日。",
            "百花已过春欲莫，燕坐绳床空数息。",
            "朝来满把得幽香，案头乱插铜瓶湿。",
            "一番花蕊转头空，谁能往问天台拾。"
        ],
        "title": "次韵和人咏酴醾",
        "id": "0b220fef-81c2-4617-954f-699913f7e709"
    },
    {
        "author": "苏辙",
        "paragraphs": [
            "可怜杜门久，不觉杜门非。",
            "床锐日日销，髀肉年年肥。",
            "眼暗书罢读，肺病酒亦稀。",
            "经年客不至，不冠仍不衣。",
            "视听了不昧，色声久已微。",
            "终然浑为一，谁言我无归。"
        ],
        "title": "闲居五咏 杜门",
        "id": "6af72bce-1c40-4774-99e8-683430a210e8"
    },
    {
        "author": "苏辙",
        "paragraphs": [
            "少年常病肺，纳息肺自敛。",
            "灵液洗昏烦，百药无此验。",
            "尔来观坐忘，一语顿非渐。",
            "道妙有至力，端能破诸暗。",
            "跏趺百无营，纯白乃受染。",
            "至人不妄言，此说岂吾僭。"
        ],
        "title": "闲居五咏 坐忘",
        "id": "27164456-7454-4df4-b890-4d4e78cc65e6"
    },
    {
        "author": "苏辙",
        "paragraphs": [
            "习气不易除，书魔闲即至。",
            "图史纷满前，展卷辄忘睡。",
            "古今浩无垠，得失同一轨。",
            "前人已不悟，今人复如此。",
            "愍然嫠妇忧，嗟哉肉食鄙。",
            "掩卷勿重陈，恸哭伤人气。"
        ],
        "title": "闲居五咏 读书",
        "id": "3c014c2c-e425-4e25-8bc7-b55df535fac9"
    },
    {
        "author": "苏辙",
        "paragraphs": [
            "我老未有宅，诸子以为言。",
            "东家欲迁去，余积尚可捐。",
            "一费岂不病，百口傥获安。",
            "田家伐榆枣，赋役输缗钱。",
            "长大可双栋，琐细堪尺椽。",
            "生理付儿曹，老幸食且眠。"
        ],
        "title": "闲居五咏 买宅",
        "id": "8bfd2ea3-6232-4f00-b7e2-7211be398a64"
    },
    {
        "author": "苏辙",
        "paragraphs": [
            "前年买南园，本为一亩竹。",
            "稍去千百竿，欲广西南屋。",
            "本心初不尔，百口居未足。",
            "黾勉斤斧余，惭愧琅玕绿。",
            "东园有余地，补种何年复。",
            "凛凛岁寒姿，余木非此族。"
        ],
        "title": "闲居五咏 移竹",
        "id": "f1581d30-81aa-4f7b-b368-777671d0cbd8"
    },
    {
        "author": "苏辙",
        "paragraphs": [
            "汉庙名园甲颍昌，洛川珍品重姚黄。",
            "雨余往看初疑晚，春尽方开自不忙。",
            "争占一时人意速，养成千叶化功长。",
            "老人终岁关门坐，花落花开已两忘。"
        ],
        "title": "城中牡丹推高皇庙园迟适联骑往观归报未开戏作",
        "id": "cc19afbc-d786-499e-8ce1-aaf13df5ea05"
    },
    {
        "author": "苏辙",
        "paragraphs": [
            "已矣石室老，奄然三十年。",
            "遗孙生不识，妙理定谁传。",
            "孔伋仍闻道，贾嘉终象贤。",
            "文章犹细事，风节记高坚。"
        ],
        "title": "外孙文骥与可学士之孙也予亲教之学作诗俊发犹有家风喜其不坠作诗赠之",
        "id": "849f23f9-c943-44aa-a2a7-2b94bda3d039"
    },
    {
        "author": "苏辙",
        "paragraphs": [
            "郊原红绿变青阴，闭户不知春已深。",
            "稍喜荒畦添野荠，坐看新竹补疏林。",
            "帘中飞絮萦残梦，窗外啼鶑伴独吟。",
            "欲听楞严终懒出，道人知我祖无心。"
        ],
        "title": "春深三首  其一",
        "id": "5c2f9db7-a25e-46f4-8dc2-a1a89d47c590"
    },
    {
        "author": "苏辙",
        "paragraphs": [
            "小园松竹有清阴，懒病从兹日益深。",
            "醉客满堂惭北海，野僧同社忆东林。",
            "逢人问道空长啸，久客思归尚越吟。",
            "三十年前诵圆觉，年来虽老解安心。"
        ],
        "title": "春深三首  其二",
        "id": "d3f07280-df08-4fed-9012-b9df003f7d9b"
    },
    {
        "author": "苏辙",
        "paragraphs": [
            "偶有茅檐潩水阴，近依城市浅非深。",
            "幽居每自比陈寔，古学何人贵杜林。",
            "邻父时来陪小饮，儿曹颇解续微吟。",
            "前年仅了春秋传，後有仁人知我心。"
        ],
        "title": "春深三首  其三",
        "id": "8b0bce3b-0362-4159-8130-84855f1961a4"
    },
    {
        "author": "苏辙",
        "paragraphs": [
            "茅檐有佳客，肃肃清风兴。",
            "吾孙成均来，左右皆良朋。",
            "为怜众兄弟，将冠未有称。",
            "条枚失熂燎，中林化薪蒸。",
            "老夫方苦贫，不办酒如渑。",
            "夏田已失麦，种豆喜多蝇。",
            "何以待君子，箪瓢容一升。",
            "君来岂非误，门庭冷如冰。"
        ],
        "title": "次迟韵示陈天倪秀才侄孙元老主簿",
        "id": "678032ee-d6b0-4322-9ff5-d5a26fb40487"
    },
    {
        "author": "苏辙",
        "paragraphs": [
            "豪杰多自悟，不待文王兴。",
            "四方有余师，十室岂无朋。",
            "我老不知时，早岁谁误称。",
            "归来理茅屋，对客食藜蒸。",
            "遇渴即饮水，何尝问淄渑。",
            "冠裳强包裹，毁誉如飞蝇。",
            "植根久已尔，苕颖日自升。",
            "忘我亦忘法，无冰知消冰。"
        ],
        "title": "再次前韵示元老",
        "id": "68c2a4a3-da69-4036-8700-3f21d0c0e574"
    },
    {
        "author": "苏辙",
        "paragraphs": [
            "宅舍元依毕竟空，小乘惯住草庵中。",
            "一生滞念余妻子，百口侨居怯雨风。",
            "松竹已栽犹稍稍，栋梁未具勿匆匆。",
            "三间道院吾真足，余问儿曹莫问翁。"
        ],
        "title": "筑室示三子",
        "id": "9aece693-ae25-4398-896e-3533ad0fc355"
    },
    {
        "author": "苏辙",
        "paragraphs": [
            "绿竹琅玕色，红葵旌节花。",
            "开窗风细细，窥户月斜斜。",
            "活计无多子，文章自一家。",
            "一床方病卧，随意上三车。"
        ],
        "title": "开窗",
        "id": "1b63f45c-7c48-4fbb-b166-8d6f32a51a0b"
    },
    {
        "author": "苏辙",
        "paragraphs": [
            "少年食稻不食粟，老居颍川稻不足。",
            "人言小麦胜西川，雪花落磨煮成玉。",
            "冷淘槐叶冰上齿，汤餠羊羹火入腹。",
            "五年随俗粗得饱，晨朝稻米纔供粥。",
            "儿曹知我老且馋，触热泉城正三伏。",
            "田家有信呼即来，亭午驱牛汗如浴。",
            "吾儿生来读书史，不惯田间争斗斛。",
            "今年久旱麦粒细，及半罢休饶老宿。",
            "归来烂熳煞苍耳，来岁未知还尔熟。",
            "百口且留终岁储，贫交强半仓无谷。"
        ],
        "title": "逊往泉城获麦",
        "id": "322c72f2-e4d0-4f43-bc8d-c5b06c6f5828"
    },
    {
        "author": "苏辙",
        "paragraphs": [
            "昼锦西归及早秋，十年太学为亲留。",
            "读诗俛就当年说，答策甘从下第收。",
            "莫嫌簿领妨为学，从此文章始自由。",
            "家有吏师遗躅在，当令耆旧识风流。"
        ],
        "title": "送元老西归",
        "id": "317e4052-3650-4e70-9de4-3425bc297552"
    },
    {
        "author": "苏辙",
        "paragraphs": [
            "秋蔬旧采决明花，三嗅馨香每叹嗟。",
            "西寺衲僧并食叶，因君说与故人家。"
        ],
        "title": "蜀人旧食决明花耳颍川夏秋少菜崇宁老僧教人并食其叶有乡人西归使为父老言之戏作",
        "id": "66b96ed4-7b95-473b-b4c9-4f095ce51c42"
    },
    {
        "author": "苏辙",
        "paragraphs": [
            "还家卜筑初无地，随分经营似有时。",
            "多斫修篁终未忍，略存古柏更无疑。",
            "画图且作百间计，入室犹应三岁期。",
            "得到安居真老矣，一生歌哭任于斯。"
        ],
        "title": "诸子将筑室以画图相示三首  其一",
        "id": "8ef05175-c879-44d8-a4b2-d43f13595729"
    },
    {
        "author": "苏辙",
        "paragraphs": [
            "旧庐近已借诸子，新宅分甘临老时。",
            "万里松楸终独往，四方兄弟亦何疑。",
            "竹间疏户幽人到，林上长松野鹤期。",
            "已觉高轩惭卫赐，可怜黄犬哭秦斯。"
        ],
        "title": "诸子将筑室以画图相示三首  其二",
        "id": "c40a1b99-23a6-44ac-9838-e8f2086eab3d"
    },
    {
        "author": "苏辙",
        "paragraphs": [
            "积因得果通三世，临老长闲自一时。",
            "久尔观心终未悟，偶然见道了无疑。",
            "南迁北返吾何病，片瓦尺椽天与期。",
            "自断此生今已矣，世间何物更如斯。"
        ],
        "title": "诸子将筑室以画图相示三首  其三",
        "id": "ef65ddec-103d-416f-b8bf-1a30bf9bc88f"
    },
    {
        "author": "苏辙",
        "paragraphs": [
            "唐朝文士例能诗，李杜高深得到希。",
            "我读君诗笑无语，恍然重见储光羲。"
        ],
        "title": "题韩驹秀才诗卷",
        "id": "59057cf9-9d5c-4b96-bff8-b141ebc795c1"
    },
    {
        "author": "苏辙",
        "paragraphs": [
            "天公闵贫病，雨止得丰穰。",
            "南亩场功作，东家社酒香。",
            "分均思孺子，归遗笑东方。",
            "肯劝拾遗住，休嫌父老狂。"
        ],
        "title": "秋社分题",
        "id": "f54ba8fa-517b-44c8-a68a-938563a9ba10"
    },
    {
        "author": "苏辙",
        "paragraphs": [
            "风前隔年曲，瓮里重阳酒。",
            "适从台无馈，饮啜不濡口。",
            "秋尝日已迫，收拾烦主妇。",
            "仰空露成霜，搴庭菊将秀。",
            "金微火犹壮，未可多覆篰。",
            "唧唧候鸣声，涓涓报初溜。",
            "轻巾漉糟脚，寒泉养罂缶。",
            "谁来共嘉节，但约邻人父。",
            "生理正艰难，一醉陶衰朽。",
            "他年或丰余，此味恐无有。"
        ],
        "title": "酿重阳酒",
        "id": "a2ad8e75-697d-4f4d-88de-28805a8080f9"
    },
    {
        "author": "苏辙",
        "paragraphs": [
            "风雨来无定，泥涂日向深。",
            "直埋今夜月，真失众人心。",
            "云外天衢凈，人间浊雾侵。",
            "幽人久不寐，起坐夜愔愔。"
        ],
        "title": "中秋无月同诸子二首  其一",
        "id": "6679b612-5103-4472-be16-33b739a50219"
    },
    {
        "author": "苏辙",
        "paragraphs": [
            "卷衣换斗酒，欲饮月明中。",
            "坐看浮云合，遥怜四海同。",
            "清光知未泯，来岁尚无穷。",
            "且尽樽中渌，高眠听雨风。"
        ],
        "title": "中秋无月同诸子二首  其二",
        "id": "da199106-64cc-4d89-abd2-a1792e55b0d4"
    },
    {
        "author": "苏辙",
        "paragraphs": [
            "白发苍颜日日新，丹青犹是旧来身。",
            "百年迅速何曾住，方寸空虚老更真。",
            "一幅萧条寄衰朽，异时仿佛见精神。",
            "近存八十一章注，从道老聃门下人。"
        ],
        "title": "予昔在京师画工韩若拙为予写真今十三年矣容貌日衰展卷茫然叶县杨生画不减韩复令作之以记其变偶作",
        "id": "beaf2458-927d-4961-9a54-9d3d9e2b55b1"
    },
    {
        "author": "苏辙",
        "paragraphs": [
            "府县嫌吾旧党人，乡邻畏我昔黄门。",
            "终年闭户已三岁，九日无人共一樽。",
            "白酒近令沽野店，黄花旋遣折篱根。",
            "老妻也说无生话，独酌油然对子孙。"
        ],
        "title": "九日独酌三首  其一",
        "id": "2b5b90f1-2d02-49a5-8db0-1761bc05b9d6"
    },
    {
        "author": "苏辙",
        "paragraphs": [
            "故国忘归懒问人，新居斫竹旋开门。",
            "菊生墙下不知节，酒滴床头初满樽。",
            "涨水骤来真有浪，浮云卷去自无根。",
            "凡心漫作颍滨传，留与他年好事孙。"
        ],
        "title": "九日独酌三首  其二",
        "id": "d202aa78-e4f0-40a1-9de3-435322464a27"
    },
    {
        "author": "苏辙",
        "paragraphs": [
            "平昔交游今几人，後生谁复款吾门。",
            "茅檐适性轻华屋，黍酒忘形敌上樽。",
            "东圃旋移花百本，西轩恨斫竹千根。",
            "舍南頼有凌云柏，父老经过说二孙。"
        ],
        "title": "九日独酌三首  其三",
        "id": "1b6e087d-bb08-4056-999b-714effb34603"
    },
    {
        "author": "苏辙",
        "paragraphs": [
            "泉城欲治麦禾囷，五亩邻家肯见分。",
            "莫问三吴朱处士，似胜吾乡扬子云。",
            "阴晴卒岁关忧喜，丰约终身看逸勤。",
            "家世本来耕且养，诸孙不用耻锄耘。"
        ],
        "title": "泉城田舍",
        "id": "718d7b75-b84e-41b8-93b5-b9e6d49c2a62"
    },
    {
        "author": "苏辙",
        "paragraphs": [
            "我嗟世人，谁实与谋。",
            "生伏其庐，死安于丘。",
            "既成不化，窘若絷囚。",
            "我行四方，所见或不。",
            "江海之民，生托于舟。",
            "前炊釜鬵，後凿匽溲。",
            "昼设豆觞，夕张衾稠。",
            "出入涛澜，归宿汀洲。",
            "与风皆行，与水皆浮。",
            "坐食网罟，以鱼去留。",
            "居无四邻，行无朋俦。",
            "胡貊之民，驾车以游。",
            "外缠毳韦，内辑貂鼬。",
            "美水荐草，驱马纵牛。",
            "逐射兔鹿，聚爬薪槱。",
            "食肉饮水，雨雪相咻。",
            "草尽水干，风卷云收。",
            "所至成羣，不怀一陬。",
            "今我柰何，横自绸缪。",
            "翼为华堂，涌为层楼。",
            "缭以修垣，贯以通沟。",
            "势穷物变，何异一沤。",
            "弃之不忍，徙去莫由。",
            "矧兹士夫，泛焉周流。",
            "如燕巢春，知不期秋。",
            "修椽高栋，徒与民仇。",
            "一日安居，百年怨尤。",
            "我兄和仲，塞刚立柔。",
            "视民如伤，有急斯周。",
            "视身如传，苟完不求。",
            "山盘水嬉，习气未瘳。",
            "岂以吾好，而俾民忧。",
            "颍尾甚清，湖曲孔幽。",
            "风有翠幄，雨有赤油。",
            "匪舟匪车，亦可相攸。",
            "民曰公来，庶几无愁乎。"
        ],
        "title": "颍州择胜亭诗",
        "id": "add4dbf3-865c-4769-8f06-01b8c4e69db1"
    },
    {
        "author": "苏辙",
        "paragraphs": [
            "云跨南溟，南北一雨。",
            "瞻望匪遥，槛穽斯阻。",
            "梦往从之，引手相抚。",
            "笑言未半，舍我不伫。"
        ],
        "title": "和子瞻次韵陶渊明停云诗  其一",
        "id": "35289725-7bac-4d41-bea9-0679776a1e6d"
    },
    {
        "author": "苏辙",
        "paragraphs": [
            "晚稻欲登，白露霄蒙。",
            "人饮嘉平，浆酒如江。",
            "我独何为，观成于窗。",
            "此心了然，来无所从。"
        ],
        "title": "和子瞻次韵陶渊明停云诗  其二",
        "id": "709cd6ea-9bcf-415b-92c0-3dc09000528d"
    },
    {
        "author": "苏辙",
        "paragraphs": [
            "欣然而笑，是无枯荣。",
            "手足相依，所钟则情。",
            "情忘意消，神凝不征。",
            "可以安身，可以长生。"
        ],
        "title": "和子瞻次韵陶渊明停云诗  其三",
        "id": "04fb960f-ea7b-487f-af92-8e9a954e8637"
    },
    {
        "author": "苏辙",
        "paragraphs": [
            "跋扈飞扬，谁匪南柯。",
            "运历相寻，忧喜杂和。",
            "我游其外，所享则多。",
            "削迹拔木，其如予何。"
        ],
        "title": "和子瞻次韵陶渊明停云诗  其四",
        "id": "4f81fbc8-0e40-437e-b3a0-1d52067156e6"
    },
    {
        "author": "苏辙",
        "paragraphs": [
            "我迁海康，实编于民。",
            "少而躬耕，老复其真。",
            "乘流得坎，不问所因。",
            "愿以所知，施及斯人。"
        ],
        "title": "和子瞻次韵陶渊明劝农诗  其一",
        "id": "4e29a22f-f1d9-4497-b80a-c9197a4393ad"
    },
    {
        "author": "苏辙",
        "paragraphs": [
            "我行四方，稻麦黍稷。",
            "果蔬蒲荷，百种咸植。",
            "粪溉耘籽，乃後有穑。",
            "尔独何为，开口而食。"
        ],
        "title": "和子瞻次韵陶渊明劝农诗  其二",
        "id": "2df33461-6d1b-4995-86ec-80103b6aae40"
    },
    {
        "author": "苏辙",
        "paragraphs": [
            "掇拾于川，搜捕于陆。",
            "俯鞠妇子，仰荐昭穆。",
            "闽乘其偷，载耒逐逐。",
            "计无百年，谋止信宿。"
        ],
        "title": "和子瞻次韵陶渊明劝农诗  其三",
        "id": "af715c20-c7e7-479f-9498-089a710c76dd"
    },
    {
        "author": "苏辙",
        "paragraphs": [
            "我归无时，视汝长久。",
            "孰为沮溺，风雨相耦。",
            "筑室东皋，取足南亩。",
            "后稷为烈，夫岂一手。"
        ],
        "title": "和子瞻次韵陶渊明劝农诗  其四",
        "id": "3a3d1954-da3e-4673-8176-a57fd5bd30f9"
    },
    {
        "author": "苏辙",
        "paragraphs": [
            "斫木陶土，器则不匮。",
            "绩麻缫茧，衣则可冀。",
            "药饵具前，病安得至。",
            "坐而告穷，相视徒愧。"
        ],
        "title": "和子瞻次韵陶渊明劝农诗  其五",
        "id": "b076a0ad-9d0a-4424-96ef-7ceac412f0bf"
    },
    {
        "author": "苏辙",
        "paragraphs": [
            "莫为之先，冥不谓鄙。",
            "一夫前行，百夫具履。",
            "以为不信，出视同轨。",
            "期尔十年，风变而美。"
        ],
        "title": "和子瞻次韵陶渊明劝农诗  其六",
        "id": "776052d5-cafd-4b48-b1b5-1fc48fe30023"
    },
    {
        "author": "苏辙",
        "paragraphs": [
            "秋成粟满仓，冬藏雪盈尺。",
            "天意愍无辜，岁事了不逆。",
            "谁言丰年中，遭此大泉厄。",
            "肉好虽甚精，十百非其实。",
            "田家有余粮，靳靳未肯出。",
            "闾阎但坐视，愍愍不得食。",
            "朝饥愿充肠，三五本自足。",
            "饱食就茗饮，竟亦安用十。",
            "奸豪得巧便，轻重窃相易。",
            "邻邦谷如土，胡越两不及。",
            "闲民本无頼，翩然去井邑。",
            "土着坐受穷，忍饥待捐瘠。",
            "彼哉陶钧手，用此狂且愎。",
            "天且无奈何，我亦长太息。"
        ],
        "title": "丙戌十月二十三日大雪",
        "id": "ac23b229-fd39-4c00-8b64-95efef489551"
    },
    {
        "author": "苏辙",
        "paragraphs": [
            "武燕未远嗟谁识，赵董纷纷枉得名。",
            "已矣孙陈旧人物，至今但数汉公卿。"
        ],
        "title": "画叹",
        "id": "d7e50a1d-f74c-4662-ab19-c246949a0e64"
    },
    {
        "author": "苏辙",
        "paragraphs": [
            "石上生菖蒲，一寸十二节。",
            "仙人劝我食，再三不忍折。",
            "一人得饱满，余人皆不悦。",
            "已矣勿复言，人人好颜色。"
        ],
        "title": "梦中反古菖蒲",
        "id": "93f1b48a-2cf2-4aa2-81e3-2c09b294e4ab"
    },
    {
        "author": "苏辙",
        "paragraphs": [
            "老人怕寒愁早作，夜闻飞霰知相虐。",
            "粟车未到泥复深，场薪欲尽心惊愕。",
            "山川滉荡势如海，孤舟一叶知安泊。",
            "山中故人消息断，欲问有无隔溪壑。",
            "人言王生好事人，回船不顾山阴约。",
            "故侯生来本贫窭，妻子至今美藜藿。",
            "曳履长歌解忍饥，裹饭往饲今谁托。",
            "家人来告酒可蒭，洗盏开瓶同一酌。"
        ],
        "title": "次迟韵复雪",
        "id": "4225961e-2dce-4f10-b6d7-9c04c648ad35"
    },
    {
        "author": "苏辙",
        "paragraphs": [
            "西南自是贤俊府，衰老思归谩留许。",
            "舂禾磨麦非平生，子孙便推我作古。",
            "贤哉与可诗中杰，笔墨余功散缯楮。",
            "南阳诸谢世有人，此邦亦自非其土。",
            "一时与我俱作客，白发苍颜愧非伍。",
            "儒术真传汉太翁，风流未减晋诸庾。",
            "两家尚有往还帖，旧集脱遗应可补。",
            "明窗展卷清泪滴，恍然似与故人语。",
            "欲锁空厨付长康，恐君讥我不与取。"
        ],
        "title": "次韵文氏外孙骥以其祖父与可学士书卷还谢悰学士",
        "id": "e1c8c24b-51dc-45fa-91ee-6d22d154f448"
    },
    {
        "author": "苏辙",
        "paragraphs": [
            "岁云莫矣谁能守，唯有此心初不移。",
            "宇宙随流任尔去，虚空对面即吾师。",
            "三杯醉倒聊从俗，一点灵明欲语谁。",
            "来日日新无限事，归根一笑彼安知。"
        ],
        "title": "守岁",
        "id": "88af7adb-433e-49cb-91ad-96f6adc2fdc7"
    },
    {
        "author": "苏辙",
        "paragraphs": [
            "春寒未脱紫貂裘，灯火催人夜出游。",
            "老厌歌钟空命酒，病嫌风露怯登楼。",
            "拥袍坐睡曾无念，结客追欢久已休。",
            "试问西邻传法老，此时情味似侬不。"
        ],
        "title": "上元不出",
        "id": "c56d7a3f-733f-489f-9633-a9ca6f7c0dad"
    },
    {
        "author": "苏辙",
        "paragraphs": [
            "先人敝庐寄西南，不归三纪今何堪。",
            "卜营菟裘阅岁三，西成黍豆余石甔。",
            "借功田家并镢杴，农事未起来不嫌。",
            "并遣浮客从丁男，芒鞋秃巾短後衫。",
            "杵声登登骇闾阎，期我一月久不厌。",
            "我方穷困人所谙，有求不答心自甘。",
            "一言见许不妄谈，饮汝信厚心怀惭。",
            "晨炊暮饷增酰盐，归时不碍田与蚕。"
        ],
        "title": "将筑南屋借功田家",
        "id": "7d70cfa8-4170-43f9-b3bb-cdd6ce5367e2"
    },
    {
        "author": "苏辙",
        "paragraphs": [
            "少年即病肺，喘作锯木声。",
            "中年复病脾，暴下泉流倾。",
            "困苦始知道，处世百欲轻。",
            "收功在晚年，二疾忽已平。",
            "来年今日中，正行七十程。",
            "老聃本吾师，妙语初自明。",
            "至哉希夷微，不受外物婴。",
            "非三亦非一，了了无形形。",
            "迎随俱不见，瞿昙谓无生。",
            "湛然琉璃内，宝月长盈盈。"
        ],
        "title": "丁亥生日",
        "id": "88c49b3b-4ca7-4323-babb-2baedbfebc56"
    },
    {
        "author": "苏辙",
        "paragraphs": [
            "髭须浑白已经岁，腰痛春来日又多。",
            "一味安闲犹有碍，却令朝谒拟如何。",
            "筑居定作子孙计，好事久遭僧佛呵。",
            "尤愧白家履道宅，十年成就饱经过。"
        ],
        "title": "初葺遗老斋二首  其一",
        "id": "e210a02b-61ff-4635-b7f4-154246291469"
    },
    {
        "author": "苏辙",
        "paragraphs": [
            "为留十步南墙竹，莫怪门前鸟雀多。",
            "陋巷何妨似颜子，势家应未夺萧何。",
            "诗书懒惰何曾读，气息调匀不用呵。",
            "多病从来少宾客，杜门今复几人过。"
        ],
        "title": "初葺遗老斋二首  其二",
        "id": "1633d9b2-2205-4d4c-aa5c-719bc5d57ef5"
    },
    {
        "author": "苏辙",
        "paragraphs": [
            "东风催趁百花新，不出门庭一老人。",
            "天女要知摩诘病，银瓶满送洛阳春。",
            "可怜最後开千叶，细数余芳尚一旬。",
            "更待游人归去尽，试将童冠浴湖滨。"
        ],
        "title": "谢人惠千叶牡丹",
        "id": "7a4b0efb-4e1f-486e-8113-4a543485db74"
    },
    {
        "author": "苏辙",
        "paragraphs": [
            "小圃初开清潩岸，名花近取宛丘城。",
            "争言千叶根难认，忽发双葩眼自明。",
            "谪堕神仙终不俗，飞来鸾凤有余清。",
            "细锄瓦砾除荆棘，未可令齐众草生。"
        ],
        "title": "移陈州牡丹偶得千叶二本喜作",
        "id": "9732da85-161b-4b39-8d49-fe7871d53929"
    },
    {
        "author": "苏辙",
        "paragraphs": [
            "君不见林上鹊，冬深始营巢，及春巢已成。",
            "又不见梁上燕，春深初作窠，及夏雏已生。",
            "我为一区屋，三年费经营。",
            "纷纷伐梧楸，日厌斤斧声。",
            "老境能几何，何日安余龄。",
            "一言愧吾儿，事忌与力争。",
            "青杨易三栋，赤榆换双楹。",
            "指顾行即具，构筑役亦轻。",
            "酇侯念子孙，不处高闬闳。",
            "吾今何人斯，此则坐右铭。"
        ],
        "title": "因旧",
        "id": "01d9e31b-76b6-4445-a4b3-e8b296180cf8"
    },
    {
        "author": "苏辙",
        "paragraphs": [
            "花时懒出伴游人，暑雨深藏养病身。",
            "新宅丁丁厌斤斧，旧书寂寂卷埃尘。",
            "久将生事累诸子，顿敛浮根付一真。",
            "遗老斋成谋宴坐，澹然无语接来宾。"
        ],
        "title": "初成遗老斋二首  其一",
        "id": "f3d397bf-0881-4a7b-b455-7ca2dcb835cd"
    },
    {
        "author": "苏辙",
        "paragraphs": [
            "旧说颍川宜老人，朱樱斑笋养闲身。",
            "无心已绝衣冠念，有眼不遭车马尘。",
            "青简自书遗老传，白须仍写去年真。",
            "斋成谩作笑谈主，已是萧然一世宾。"
        ],
        "title": "初成遗老斋二首  其二",
        "id": "8179a0e3-5aef-4af0-9210-939a222b3c3b"
    },
    {
        "author": "苏辙",
        "paragraphs": [
            "疏慵自分人嫌我，贫病可怜天养人。",
            "蚕眠已报冬裘具，麦熟旋供汤餠新。",
            "撷桑晓出露濡足，拾穗暮归尘满身。",
            "家家辛苦大作社，典我千钱追四邻。"
        ],
        "title": "蚕麦二首  其一",
        "id": "caefdf39-61ea-49e6-acb1-56abd935b306"
    },
    {
        "author": "苏辙",
        "paragraphs": [
            "三界人家多鲜福，一时蚕麦得难兼。",
            "锄耰已愧非吾力，汤火尤惊取不廉。",
            "贵客争夸火浣布，贫家粗有水精盐。",
            "薄衫冷面消长夏，扪腹当知百不堪。"
        ],
        "title": "蚕麦二首  其二",
        "id": "a868bd25-1557-4db3-b529-4e9b3139cddc"
    },
    {
        "author": "苏辙",
        "paragraphs": [
            "欲收新麦继陈谷，頼有诸孙替老人。",
            "三夜阴霪败场圃，一竿晴日舞比邻。",
            "急炊大餠偿饥乏，多博村酤劳苦辛。",
            "闭廪归来真了事，赋诗怜汝足精神。"
        ],
        "title": "文氏外孙入村收麦",
        "id": "f21f4068-f10f-4bd4-8b51-c13525608a4a"
    },
    {
        "author": "苏辙",
        "paragraphs": [
            "我年七十无住宅，斤斧登登乱朝夕。",
            "儿孙期我八十年，宅成可作十年客。",
            "人寿八十知已难，从今未死且盘桓。",
            "不如君家得众力，咄嗟便了三十间。",
            "李君虽贫足图史，旋凿明窗安凈几。",
            "闭门但办作诗章，好事时来置樽俎。",
            "我恨年来不出门，不见君家栋宇新。",
            "心安即是身安处，自揣头颅莫问人。"
        ],
        "title": "李方叔新宅",
        "id": "babcb2a5-b309-497f-8030-5302085f5db3"
    },
    {
        "author": "苏辙",
        "paragraphs": [
            "蚕妇丝出盎，田夫麦入仓。",
            "斯人薄福德，二事未易当。",
            "忽作连日雨，坐使秋田荒。",
            "出门陷涂潦，入室崩垣墙。",
            "覆压先老稚，漂沦及牛羊。",
            "余粮讵能久，岁晚忧糟糠。",
            "天灾非妄行，人事密有偿。",
            "嗟哉竟未悟，自谓予不戕。",
            "造祸未有害，无辜辄先伤。",
            "箪瓢吾何忧，作诗热中肠。"
        ],
        "title": "苦雨",
        "id": "72978a1a-810e-4ff6-869b-104137d7660c"
    },
    {
        "author": "苏辙",
        "paragraphs": [
            "麦幸十分熟，雨过三日霪。",
            "初晴尚未伏，半夜卷重阴。",
            "细筑场无隙，轻推磨有音。",
            "惊闻诸县水，一晒直千金。"
        ],
        "title": "杀麦二首  其一",
        "id": "405b4e4b-f1d5-457b-b50e-1b049b09e22f"
    },
    {
        "author": "苏辙",
        "paragraphs": [
            "雨後麦多病，庾中蛾欲飞。",
            "不辞终日暑，幸脱半年饥。",
            "潦水来何暴，秋田望已微。",
            "农夫愚可念，此报定谁非。"
        ],
        "title": "杀麦二首  其二",
        "id": "66a2d0ac-2d24-4139-8ca4-8f4b34154ff9"
    },
    {
        "author": "苏辙",
        "paragraphs": [
            "伏中苦热焦皮骨，秋後清风濯肺肝。",
            "天地不仁谁念尔，身心无着偶能安。",
            "诗书久为消磨日，毛褐还须准拟寒。",
            "谩许百年知到否，相从一日且盘桓。"
        ],
        "title": "立秋後",
        "id": "2e8bdef7-9b64-4975-8e59-b9f8f44aa634"
    },
    {
        "author": "苏辙",
        "paragraphs": [
            "我老不自量，筑室盈百间。",
            "旧屋收半料，新材伐他山。",
            "盎中粟将尽，橐中金亦殚。",
            "凉风八月高，扶架起南边。",
            "首成遗老斋，愿与客周旋。",
            "古桧长百尺，翠竹森千竿。",
            "隔城过清颍，有井皆甘泉。",
            "平生隠居念，眷眷在山川。",
            "谁言白发年，有作竟不然。",
            "我本师瞿昙，所遇无不安。",
            "诸子知我怀，勉更求榱椽。",
            "堂成铺莞簟，无梦但安眠。"
        ],
        "title": "初筑南斋",
        "id": "2d8d3f88-59be-4214-8966-14467df11564"
    },
    {
        "author": "苏辙",
        "paragraphs": [
            "秋气久已到，月明如可期。",
            "云生未望夜，天借极圆时。",
            "冷澈登临倦，衰慵起舞迟。",
            "兔闲长捣药，桂老尚生枝。",
            "运转何年住，清明与物宜。",
            "油然任消长，斤斧定何施。"
        ],
        "title": "中秋月望十六终夜如昼",
        "id": "32b0560c-7932-4e55-a094-da0550cb0b0b"
    },
    {
        "author": "苏辙",
        "paragraphs": [
            "家人欲酿重阳酒，香曲甘泉家自有。",
            "黄花抱蕊有佳思，金火未调无好手。",
            "老奴但欲致村酤，小婢争言试三斗。",
            "我年七十似童儿，逢节欢欣事从厚。",
            "廪粟已空豆方实，羔豚虽贵鱼可取。",
            "病嫌秋雨难为腹，老咽馋涎空有口。",
            "折花谁是送酒人，来客但有邻家父。",
            "闭门一醉莫问渠，巷争不用缨冠救。"
        ],
        "title": "酿重阳酒",
        "id": "c20bb492-7bd2-4401-8c6c-695fce12a97b"
    },
    {
        "author": "苏辙",
        "paragraphs": [
            "春初种菊助盘蔬，秋晚开花插酒壶。",
            "微物不多分地力，终年乃尔任人须。",
            "天随匕箸几时辍，彭泽樽罍未遽无。",
            "更拟食根花落後，一依本草太伤渠。"
        ],
        "title": "戏题菊花",
        "id": "958d574d-07fb-4353-a141-d2896cee9156"
    },
    {
        "author": "苏辙",
        "paragraphs": [
            "昔忝衣冠旧，今从野老游。",
            "篱根菊初绽，瓮面酒新蒭。",
            "不负重阳节，都无举世忧。",
            "人生定谁是，万事本悠悠。"
        ],
        "title": "九日三首  其一",
        "id": "3c18d5e8-d481-413a-aa03-bdde01daa2c0"
    },
    {
        "author": "苏辙",
        "paragraphs": [
            "欲就九日饮，旋炊三斗醅。",
            "今朝不一醉，坐客有空回。",
            "白发何须吝，黄花恨晚开。",
            "问知瓶未罄，相劝尽余杯。"
        ],
        "title": "九日三首  其二",
        "id": "3b753fad-6b90-492f-8a15-82371d951874"
    },
    {
        "author": "苏辙",
        "paragraphs": [
            "从古重此日，今人那得违。",
            "菊迟知岁闰，酒贵念人饥。",
            "身安且自慰，家远不成归。",
            "尚忆少年乐，惊呼人尽非。"
        ],
        "title": "九日三首  其三",
        "id": "890c25bb-719c-44dd-86cf-20e225dda070"
    },
    {
        "author": "苏辙",
        "paragraphs": [
            "酒经重九尚残巵，雨送初寒问箧衣。",
            "养气安闲真得计，读书勤苦已知非。",
            "谩存讲说传家学，深谢交游绝世讥。",
            "筑室未成中自笑，何如茅屋对柴扉。"
        ],
        "title": "十日二首  其一",
        "id": "281c5f70-d95c-43f4-8507-28791ce76e6b"
    },
    {
        "author": "苏辙",
        "paragraphs": [
            "忧患经怀沃漏巵，荣华过眼脱轻衣。",
            "定心稍觉无来往，时事谁能问是非。",
            "禄去身安常自喜，宅成囊竭可无讥。",
            "交游散尽余亲戚，酒熟时来一叩扉。"
        ],
        "title": "十日二首  其二",
        "id": "44315329-65b7-43a9-ba6f-343f2695a1ad"
    },
    {
        "author": "苏辙",
        "paragraphs": [
            "老人身世两相遗，绿竹青松自蔽亏。",
            "已喜形骸今我有，枉将名字与人知。",
            "往还但许邻家父，问讯纔通说法师。",
            "燕坐萧然便终日，客来不识我为谁。"
        ],
        "title": "初成遗老斋待月轩藏书室三首 遗老斋",
        "id": "857c5e10-8a52-464c-a7e0-83656decdefc"
    },
    {
        "author": "苏辙",
        "paragraphs": [
            "轩前无物但长空，孤月忽来东海东。",
            "圆满定从何处得，清明许与众人同。",
            "怜渠生死未能免，顾我盈亏略已通。",
            "夜久客寒要一饮，油然细酌意无穷。"
        ],
        "title": "初成遗老斋待月轩藏书室三首 待月轩",
        "id": "dc87a726-fe72-4588-b50e-dd2c68bce49e"
    },
    {
        "author": "苏辙",
        "paragraphs": [
            "读书旧破十年功，老病茫然万卷空。",
            "插架都将付诸子，闭关犹得养衰翁。",
            "案头萤火从干死，窗里飞蝇久未通。",
            "自见老卢真面目，平生事业有无中。"
        ],
        "title": "初成遗老斋待月轩藏书室三首 藏书室",
        "id": "2d3d618b-93d9-4fdb-9c7a-d782b436bdd0"
    },
    {
        "author": "苏辙",
        "paragraphs": [
            "云低气尚浊，雨细泥益深。",
            "经旬势不止，晚稼日已侵。",
            "闲居頼田食，忧如老农心。",
            "堆场欲生耳，栖亩将陆沉。",
            "常赋虽半释，杂科起相寻。",
            "凶年每多暴，此忧及山林。",
            "号呼天不闻，有言不如喑。",
            "愿见云解脱，秋阳破羣阴。"
        ],
        "title": "久雨",
        "id": "9a329480-9702-4b96-b441-108898447356"
    },
    {
        "author": "苏辙",
        "paragraphs": [
            "卞氏平日本富家，庭中怪石蹲麏麚。",
            "子孙分散不复惜，排弃坑谷埋泥沙。",
            "一株跃出随畚锸，知我开轩方种花。",
            "颓然远岭垂涧壑，豁然洞穴通烟霞。",
            "十夫徙置幸不远，轩前桐柏阴交加。",
            "我家旧隠久不到，小池尺水三流槎。",
            "少年旋绕看不足，时呼野老来煎茶。",
            "老人得此且自慰，更访余石探幽遐。"
        ],
        "title": "方筑西轩穿地得怪石",
        "id": "56a9db6d-6acf-410b-af0b-c72d43d352e1"
    },
    {
        "author": "苏辙",
        "paragraphs": [
            "肺病比不作，屈信三十年。",
            "今年胡为尔，呀然上冲咽。",
            "寒冰未易温，死灰谁使然。",
            "医言无庸怪，此理环无端。",
            "少年少戕败，今日存精坚。",
            "假年复除害，非人岂非天。"
        ],
        "title": "肺病",
        "id": "10f102e3-670a-4a87-a5f5-35f3f7236ad4"
    },
    {
        "author": "苏辙",
        "paragraphs": [
            "畴昔南迁海上雷，艰难唯与汝同来。",
            "再从龙尉茅丛底，旋卜云桥荔子堆。",
            "相与闭门寻旧学，谁言复出理官醅。",
            "乘田委吏先师事，莫学陶翁到即回。"
        ],
        "title": "送逊监淮西酒并示诸任二首  其一",
        "id": "80016da3-d6ea-4b25-bedd-049d51844806"
    },
    {
        "author": "苏辙",
        "paragraphs": [
            "淮西留滞昔经年，唯有诸任时往还。",
            "炊黍留宾不嫌陋，借书度日免长闲。",
            "归来潩水无人问，梦绕伊家古桧间。",
            "二老旧游唯我在，後生谁复识苍颜。"
        ],
        "title": "送逊监淮西酒并示诸任二首  其二",
        "id": "f880fd46-6c3f-4335-95c9-46f0b0d9e21c"
    },
    {
        "author": "苏辙",
        "paragraphs": [
            "冬温未宜人，风雪中夜止。",
            "疾雷略吾窗，轻冰入吾被。",
            "病去适三日，惊起存一气。",
            "心安气亦安，二物本非二。",
            "皎然一寸灯，下烛九泉底。",
            "物来无不应，物去未尝昧。",
            "恨我俗缘深，挠此古佛智。",
            "医来视六脉，六脉非昔比。"
        ],
        "title": "风雪",
        "id": "aa51fdd8-bf41-4e66-968b-4975e1ad621a"
    },
    {
        "author": "苏辙",
        "paragraphs": [
            "大鼎知难一手扛，此心已自十年降。",
            "旧存古镜磨无力，近喜三更月到窗。",
            "早岁文章真自累，一生忧患信难双。",
            "从今父子俱清凈，共说无生或似庞。"
        ],
        "title": "读传灯录示诸子",
        "id": "89dacabc-ea4d-452c-8458-774085a13215"
    },
    {
        "author": "苏辙",
        "paragraphs": [
            "谁凿西湖十里中，扁舟载酒扬轻风。",
            "草木蕃滋百事足，寒暄淡薄四时同。",
            "东邻适与吾庐便，西岸遥将岳麓通。",
            "闲游草草无人识，竹杖藤鞋一老翁。"
        ],
        "tags": [
            "西湖"
        ],
        "title": "梦中咏西湖",
        "id": "4b817a19-2fa4-4536-b576-e1cb8bc4f4c0"
    },
    {
        "author": "苏辙",
        "paragraphs": [
            "苦寒搜病骨，丝纩莫能御。",
            "析薪燎枯竹，勃鬰烟充宇。",
            "西山古松栎，材大招斤斧。",
            "根槎委溪谷，龙伏熊虎踞。",
            "挑抉靡遗余，陶穴付一炬。",
            "积火变深黳，牙角犹愤怒。",
            "老翁拥破毡，正昼出无屦。",
            "百钱不满篮，一坐幸至莫。",
            "御炉岁增贡，圆直中常度。",
            "闾阎不敢售，根节姑付汝。",
            "升平百年後，地力已难富。",
            "知夸不知啬，俯首欲谁诉。",
            "百物今尽然，岂为一炭故。",
            "我老或不及，预为子孙惧。"
        ],
        "title": "买炭",
        "id": "d4674e72-a4a2-45bd-9225-2c01518975a7"
    },
    {
        "author": "苏辙",
        "paragraphs": [
            "今年麦中熟，餠饵不充口。",
            "老农畏冬旱，薄雪未覆亩。",
            "骄阳引狂风，三白知应否。",
            "久晴车牛通，薪炭家家有。",
            "唯有口腹忧，此病谁能救。",
            "达官例谋身，一醉日自富。",
            "尚应天愍人，云族朝来厚。",
            "飞花得盈尺，一麦可平取。"
        ],
        "title": "欲雪",
        "id": "1b112981-5e24-4c0e-81da-2e8608aa8f52"
    },
    {
        "author": "苏辙",
        "paragraphs": [
            "北方天王有狂子，只知拜佛不拜父。",
            "佛知其愚难教语，宝塔令父左手举。",
            "儿来见佛头辄俯，且与拜父略相似。",
            "佛如优昙难值遇，见者闻道出生死。",
            "嗟尔何为独如此，业果已定磨不去。",
            "佛灭到今千万祀，只在江湖挽船处。"
        ],
        "title": "那咤",
        "id": "1f833f54-8e36-4887-96c5-5a08190d54e1"
    },
    {
        "author": "苏辙",
        "paragraphs": [
            "老去惟堪一味闲，坐令诸子了生缘。",
            "般柴运水皆行道，挟策读书那废田。",
            "兄弟躬耕真尽力，乡邻不惯枉称贤。",
            "裕人约己吾家世，到此相承累百年。"
        ],
        "title": "示诸子",
        "id": "ee44218c-bd29-4681-9624-7a85d29d3b45"
    },
    {
        "author": "苏辙",
        "paragraphs": [
            "百岁行来已七分，筋骸转觉不如人。",
            "法传心地初投种，雨过花开不待春。",
            "识路一时如有得，到家诸事本非新。",
            "旧陈刍狗今无用，付与时人藉两轮。"
        ],
        "title": "戊子正旦",
        "id": "fd44b7ea-0d66-4fdf-901c-67a91a2da717"
    },
    {
        "author": "苏辙",
        "paragraphs": [
            "济南书记今白须，岁节钟馗旧绿襦。",
            "举手托天欣见雪，破鞋踏冻可怜渠。",
            "滔滔时辈今黄壤，六六年华属老夫。",
            "儿女未容翁便去，银瓶隔夜浸屠酥。"
        ],
        "title": "题旧钟馗",
        "id": "c3412ffd-7e2d-4ff2-8da9-b24a08171f2a"
    },
    {
        "author": "苏辙",
        "paragraphs": [
            "年来霜雪上人头，俄尔相将七十秋。",
            "欲去天公未遣去，久留敝宅恐难留。",
            "六窗渐暗犹牵物，一点微明更着油。",
            "近听老卢亲下种，满田宿草费锄耰。"
        ],
        "title": "七十吟",
        "id": "1977aa6f-93bd-4d6a-a95f-0c82a5eb8b87"
    },
    {
        "author": "苏辙",
        "paragraphs": [
            "邢山潭中黑色龙，经年懒卧泥沙中。",
            "嵩阳山中白额虎，何年一箭肉为土。",
            "龙虽生，虎虽死，天然猛气略相似，生不益人死何负。",
            "虎头枯骨金石坚，投骨潭中潭水旋。",
            "龙知虎猛心已愧，虎知龙懒自增气。",
            "山前一战风雨交，父老晓起看麦苗。",
            "君不见岐山死诸葛，真能奔走生仲达。"
        ],
        "title": "久旱府中取虎头骨投邢山潭水得雨戏作",
        "id": "ae681bdf-b93a-49eb-a484-5b6c74459700"
    },
    {
        "author": "苏辙",
        "paragraphs": [
            "扶杖今年见国人，悬弧早岁忆兹晨。",
            "佛身三世归依地，邻寺百僧清凈因。",
            "蘧子知非惭已晚，白公起定惜余春。",
            "舞雩一濯平湖水，乡党惊呼白发新。"
        ],
        "title": "生日",
        "id": "2f1fa731-19b7-4884-8311-97e1c297743b"
    },
    {
        "author": "苏辙",
        "paragraphs": [
            "平生未有三间屋，今岁初成百步廊。",
            "欲趁闲年就新宅，不辞暑月卧斜阳。",
            "修篁已谢前人种，甘井何妨众口尝。",
            "奔走从来成底事，安居到处漫为乡。"
        ],
        "title": "将拆旧屋权住西廊",
        "id": "34a86451-827a-48d8-93c8-f1bdd99094cf"
    },
    {
        "author": "苏辙",
        "paragraphs": [
            "筑室力已尽，种花功尚疏。",
            "山丹得春雨，艳色照庭除。",
            "末品何曾数，羣芳自不如。",
            "今秋接千叶，试取洛人余。"
        ],
        "title": "种花二首  其一",
        "id": "29d41f75-16e6-4bd9-af5e-ccb31b047058"
    },
    {
        "author": "苏辙",
        "paragraphs": [
            "筑室少闲地，种花能几畦。",
            "松筠旧满眼，桃李渐成蹊。",
            "无计通湖水，长思种藕泥。",
            "幽怀终不惬，拄杖出城西。"
        ],
        "title": "种花二首  其二",
        "id": "f93a1581-fa03-4999-8b30-c0a57a581772"
    },
    {
        "author": "苏辙",
        "paragraphs": [
            "未换中庭三尺土，漫种数丛千叶花。",
            "造物不违遗老意，一枝颇似洛人家。",
            "名园不放寻芳客，陋巷希闻载酒车。",
            "未忍画瓶修佛供，清樽酌尽试山茶。"
        ],
        "title": "同迟赋千叶牡丹",
        "id": "217c52cc-aaf3-438e-a7a3-988fde6326a1"
    },
    {
        "author": "苏辙",
        "paragraphs": [
            "池塘春旱欲生尘，一雨能令草木新。",
            "脾病不嫌樱笋薄，廪空偏喜麦禾匀。",
            "白须照水湖光凈，渌酒留人鸟咔频。",
            "但恐少年嫌老丑，眼前无复一时人。"
        ],
        "title": "同迟赋春晚",
        "id": "da039200-72a2-467a-9704-35fe8e60d377"
    },
    {
        "author": "苏辙",
        "paragraphs": [
            "经冬无雪麦不死，秋雨过多深入土。",
            "人言来岁定无麦，农父掉头笑不许。",
            "清明雨足麦欣欣，旋敕奴婢修破囷。",
            "大麦过期当半熟，小麦未晚犹十分。",
            "东家西舍发陈积，十钱一餠犹难得。",
            "向来天公不为人，市人半是沟中瘠。",
            "前望麦熟一月期，老稚相劝聊忍饥。",
            "谁令伏枕作寒热，囊中无钱谁肯医。",
            "天公爱人何所吝，一春雨作雷不震。",
            "雷声一起百妖除，病人起舞不须扶。"
        ],
        "title": "春无雷",
        "id": "501d0001-6039-4ab9-be39-b2bc6bbcd929"
    },
    {
        "author": "苏辙",
        "paragraphs": [
            "昔人游宦久江湖，怪石嵌空骇里闾。",
            "一井深藏缘底事，百年不出待潜夫。",
            "弃捐泥土性仍在，睥睨林亭气渐苏。",
            "微物废兴犹有定，此生穷达谩长吁。"
        ],
        "title": "闻卞氏旧有怪石藏宅中问其遗孙指一废井云尽在是矣井在室中床下尚未能取先作",
        "id": "546f6a66-7ff5-4454-af80-c3712262ce86"
    },
    {
        "author": "苏辙",
        "paragraphs": [
            "阳气溟蒙九地来，经春涉夏始闻雷。",
            "麦禾此去或可望，桃李向来谁使开。",
            "号令迍邅人共怪，阴阳颠倒物应猜。",
            "一声震荡虽惊耳，遍地妖氛未易回。"
        ],
        "title": "仲夏始雷",
        "id": "995ae496-c7b4-490e-bd87-adeeb7ccdf9e"
    },
    {
        "author": "苏辙",
        "paragraphs": [
            "秦人一玺十五城，百二十城当八玺。",
            "元日临轩组绶新，君臣相顾无穷喜。",
            "九鼎峥嵘夏禹余，八玺错落古所无。",
            "古人鄙陋今人笑，父老不惯空惊呼。"
        ],
        "title": "八玺",
        "id": "5f8a1bd4-b005-498f-94fb-bc2a5a5b5968"
    },
    {
        "author": "苏辙",
        "paragraphs": [
            "早岁吟哦已有诗，年来七十才全衰。",
            "开编一笑恍如梦，闭目徐思定是谁。",
            "敌手一时无复在，赏音他日更难期。",
            "老人不用多言语，一点空明万法师。"
        ],
        "title": "读旧诗",
        "id": "852ff664-1bae-41a2-9572-3ed2e0a95fc8"
    },
    {
        "author": "苏辙",
        "paragraphs": [
            "黄花九月傲清霜，百草满园无此香。",
            "红紫无端盗名字，试寻本草细商量。"
        ],
        "title": "五月园夫献红菊二绝句  其一",
        "id": "53db6b7e-b131-40fa-b7bd-dedb20e37044"
    },
    {
        "author": "苏辙",
        "paragraphs": [
            "南阳白菊有奇功，潭上居人多老翁。",
            "叶似皤蒿茎似棘，未宜放入酒杯中。"
        ],
        "title": "五月园夫献红菊二绝句  其二",
        "id": "d6b6a2bb-18fd-4bef-bb5b-73b7696538b9"
    },
    {
        "author": "苏辙",
        "paragraphs": [
            "天惟不穷人，旱甚雨辄至。",
            "麦干春泽匝，禾槁夏雷坠。",
            "一年失二雨，廪实真不继。",
            "我穷本人穷，得饱天所畀。",
            "夺禄十五年，有田颍川涘。",
            "躬耕力不足，分获中自愧。",
            "余功治室庐，弃积沾狗彘。",
            "久养无用身，未识彼天意。"
        ],
        "title": "夏至後得雨",
        "id": "49467718-a013-4909-956e-b744f0084e88"
    },
    {
        "author": "苏辙",
        "paragraphs": [
            "罢民不耕获，岂利有攸往。",
            "古人为我言，许此亦无妄。",
            "一冬免锄犁，二麦盈瓮盎。",
            "火老金尚伏，雨过筑场壤。",
            "邻家助伯亚，苍耳割榛莽。",
            "朝阳得终日，经岁可无恙。",
            "老夫终病慵，长子幸可仗。",
            "劬劳慎勿厌，餠饵家共享。",
            "秋田雨初足，已作丰熟想。",
            "归来报好音，相对开腊酿。"
        ],
        "title": "迟往泉店杀麦",
        "id": "d5ce045e-d6f0-4863-9797-38def5ccda3b"
    },
    {
        "author": "苏辙",
        "paragraphs": [
            "大火直南方，万物委炉炭。",
            "微雪吐凉月，中夜初一浣。",
            "老人气如缕，枕簟亦流汗。",
            "披衣绕中庭，星斗嘒相粲。",
            "鸣蜩思清露，抱叶一长叹。",
            "栖鹊亦未安，绕树再三转。",
            "我生仰田食，候雨占云汉。",
            "枵然未可期，无食终谁怨。",
            "褰帷竟不寐，夜气凈如练。",
            "爱之不忍触，惟恐朝来散。"
        ],
        "title": "夏夜对月",
        "id": "a35c45dc-b568-46f4-9c2d-9adebdba449a"
    },
    {
        "author": "苏辙",
        "paragraphs": [
            "莲花生淤泥，凈色比天女。",
            "临池见千叶，谪堕问何故。",
            "空明世无匹，银瓶送佛所。",
            "清泉养芳洁，为我三日住。",
            "蔫然落宝床，应返梵天去。"
        ],
        "title": "千叶白莲花",
        "id": "59c7237f-9341-4906-846e-60e4e47792e2"
    },
    {
        "author": "苏辙",
        "paragraphs": [
            "少年便识成都尹，中岁仍为幕下宾。",
            "待我江西徐孺子，一生知己有斯人。"
        ],
        "title": "追和张公安道赠别绝句",
        "id": "9c5e6fb9-db2e-46f0-b535-e1e88fd6e5fb"
    },
    {
        "author": "苏辙",
        "paragraphs": [
            "杜门本畏人，门开自无客。",
            "孤坐忽三年，心空无一物。"
        ],
        "title": "遗老斋绝句十二首  其一",
        "id": "e3b255d0-03b4-455e-b2c4-40458dedeb17"
    },
    {
        "author": "苏辙",
        "paragraphs": [
            "众音入我耳，诸色过吾目。",
            "闻见长历然，灵源不受触。"
        ],
        "title": "遗老斋绝句十二首  其二",
        "id": "72e91273-9102-499b-8a56-d05a734d39c2"
    },
    {
        "author": "苏辙",
        "paragraphs": [
            "兹心凈无垢，尚爱南斋竹。",
            "当暑得清风，冷然若新沐。"
        ],
        "title": "遗老斋绝句十二首  其三",
        "id": "c5d0f00d-d56e-45b7-a063-37b8e16255bb"
    },
    {
        "author": "苏辙",
        "paragraphs": [
            "老桧真百尺，疏竹疑千亩。",
            "纷纷霰雪中，见此岁寒友。"
        ],
        "title": "遗老斋绝句十二首  其四",
        "id": "e42ddfe3-1e44-4a0d-9cda-bb0a6aa29d29"
    },
    {
        "author": "苏辙",
        "paragraphs": [
            "栽竹种松桧，十年未成阴。",
            "昔人定知我，为我养南林。"
        ],
        "title": "遗老斋绝句十二首  其五",
        "id": "18ee7056-df2d-4072-b2ae-4bc5da86c346"
    },
    {
        "author": "苏辙",
        "paragraphs": [
            "久无叩门声，剥啄问何故。",
            "田中有人至，昨夜盈尺雨。"
        ],
        "title": "遗老斋绝句十二首  其六",
        "id": "eacb9c43-7f91-4015-a4c8-ed7d9d21b5be"
    },
    {
        "author": "苏辙",
        "paragraphs": [
            "我居近西城，城枕湖一曲。",
            "不到平湖上，何物禁吾足。"
        ],
        "title": "遗老斋绝句十二首  其七",
        "id": "095c80b5-010a-4da4-b1bc-ab9596d63db0"
    },
    {
        "author": "苏辙",
        "paragraphs": [
            "北临凤凰台，凤去台亦圮。",
            "萋萋修竹林，喈喈何日至。"
        ],
        "title": "遗老斋绝句十二首  其八",
        "id": "f52923a5-56f5-454a-b4de-97557a0e1121"
    },
    {
        "author": "苏辙",
        "paragraphs": [
            "昔我过嵩麓，云移见诸峰。",
            "重游未有日，想像曀霾中。"
        ],
        "title": "遗老斋绝句十二首  其九",
        "id": "bddbb4a1-11a8-4354-9998-a327b1c6455c"
    },
    {
        "author": "苏辙",
        "paragraphs": [
            "避事已谢客，养性不看书。",
            "书中多感遇，掩卷辄长吁。"
        ],
        "title": "遗老斋绝句十二首  其一○",
        "id": "edd8ea75-6489-4a6a-aaa3-d499b006654a"
    },
    {
        "author": "苏辙",
        "paragraphs": [
            "人言里中旧，独有陈太丘。",
            "文若命世人，惜哉忧人忧。"
        ],
        "title": "遗老斋绝句十二首  其一一",
        "id": "f14fd53b-868f-4dea-90fb-5a62b9366f4f"
    },
    {
        "author": "苏辙",
        "paragraphs": [
            "巢由老箕山，遁世聊可耳。",
            "临流愧尧舜，又甚陈仲子。"
        ],
        "title": "遗老斋绝句十二首  其一二",
        "id": "3b53d952-abf8-42c0-ba79-f61b9d0e1e6b"
    },
    {
        "author": "苏辙",
        "paragraphs": [
            "种花南堂南，堂毁花亦瘁。",
            "理畦西轩西，花好未忍弃。",
            "殷勤拔陈草，秋雨流入地。",
            "移根傅生土，指日春风至。",
            "花来本陈洛，盈尺不为异。",
            "力求千叶枝，更与一溉水。",
            "人功诚已尽，天巧行可致。",
            "我老百不为，爱此养花智。"
        ],
        "title": "移花",
        "id": "a993aa96-45d7-4480-87c6-3092148d578b"
    },
    {
        "author": "苏辙",
        "paragraphs": [
            "老去日添腰脚病，山翁服栗旧传方。",
            "经霜斧刃全金气，插手丹田借火光。",
            "入口锵鸣初未熟，低头咀噍不容忙。",
            "客来为说晨兴晚，三咽徐收白玉浆。"
        ],
        "title": "服栗",
        "id": "99c7cba4-1f3f-4f0d-8fea-64eac09e3e62"
    },
    {
        "author": "苏辙",
        "paragraphs": [
            "白菊长先黄菊开，年年九日泛新醅。",
            "犹存古历摽花候，不奈时人信手栽。",
            "得势从教盈九畹，俯眉聊复引三杯。",
            "愈风明目须真物，能使神农为尔回。"
        ],
        "title": "白菊",
        "id": "3e2a6b30-c73d-4cd2-8a88-995bbfe6e2b1"
    },
    {
        "author": "苏辙",
        "paragraphs": [
            "平生不喜饮，九日犹一酌。",
            "今年失家酿，节到真寂寞。",
            "床头泻余樽，畦菊吐微萼。",
            "洗盏对妻孥，肴蔬随厚薄。",
            "兴来欲径醉，量尽还自却。",
            "傍人叹身健，省己知脾弱。",
            "尚有姑射人，自守常绰约。",
            "养生要慈俭，已老惭矍铄。",
            "燕居渐忘我，杜门奚不乐。",
            "风曲日已干，浊醪可徐作。"
        ],
        "title": "九日家酿未熟",
        "id": "81e8188a-1f9f-4202-83ef-32bc181961b5"
    },
    {
        "author": "苏辙",
        "paragraphs": [
            "独坐南斋久，忘家似出家。",
            "香烟秾作穗，茶面结成花。",
            "细竹才通径，长松初有槎。",
            "往还真断绝，一一数归鸦。"
        ],
        "title": "南斋独坐",
        "id": "d7af4d7a-6508-4709-a8c0-b634eda9647d"
    },
    {
        "author": "苏辙",
        "paragraphs": [
            "野老端相庆，西成仅十分。",
            "寒来多酿酒，客过预留饙。",
            "近事姑求饱，远忧要浪闻。",
            "一壶真有理，终日得醺醺。"
        ],
        "title": "西成",
        "id": "386815da-319d-49bf-af84-d6acb63c050a"
    },
    {
        "author": "苏辙",
        "paragraphs": [
            "爨清葵芥充朝膳，岁晚风霜断菜根。",
            "百日园枯未易过，一家口众复何言。",
            "多排瓮盎先忧尽，旋设盘盂未觉烦。",
            "早晚春风到南圃，侵凌雪色有新萱。"
        ],
        "title": "藏菜",
        "id": "5e2171ab-2b65-458a-9b1f-e8964a42e9b9"
    },
    {
        "author": "苏辙",
        "paragraphs": [
            "诸子才不恶，功名旧有言。",
            "穷愁念父母，心力尽田园。",
            "志在要须命，身闲且养源。",
            "游鱼脱渊水，何处有飞翻。"
        ],
        "title": "示诸子",
        "id": "e643b748-dc26-4819-82f7-55cfd7eb520d"
    },
    {
        "author": "苏辙",
        "paragraphs": [
            "少年真力学，玄月闭书帷。",
            "老去浑无頼，心空自不知。",
            "交游谁识面，文字略存诗。",
            "笑向诸孙说，疏慵非汝师。"
        ],
        "title": "示诸孙",
        "id": "fc9d3018-8fe3-4c97-978f-67b7322caf15"
    },
    {
        "author": "苏辙",
        "paragraphs": [
            "昼短图书看不了，夜长鼓角睡难堪。",
            "老怀骚屑谁为伴，心地空虚成妄谈。",
            "酒少不妨邻叟共，病多頼有衲僧谙。",
            "积阴深厚阳初复，一点灵光勤自参。"
        ],
        "title": "十一月一日作",
        "id": "bdee6de3-0660-4801-b6c2-3ea08bee9051"
    },
    {
        "author": "苏辙",
        "paragraphs": [
            "阴阳升降自相催，齿发谁教老不回。",
            "犹有髻珠常照物，坐看心火冷成灰。",
            "酥煎陇坂经年在，柑摘吴江半月来。",
            "官冷无因得官酒，老妻微笑泼新醅。"
        ],
        "title": "冬至日",
        "id": "23a9e143-33b3-4c65-964c-b501b8618913"
    },
    {
        "author": "苏辙",
        "paragraphs": [
            "年年最後饮屠酥，不觉年来七十余。",
            "十二春秋新罢讲，五千道德适亲书。",
            "木经霜雪根无蠹，船出风波载本虚。",
            "自怪多年客箕颍，每因吾党赋归欤。"
        ],
        "title": "除日",
        "id": "53801d4f-e436-4fd1-b6d3-a559b2254ca6"
    },
    {
        "author": "苏辙",
        "paragraphs": [
            "一腊不虚度，三雪自相因。",
            "暗添池上凌，稍压麦中尘。",
            "余润想犹在，苦寒将及春。",
            "殷勤欲尽酒，扶养病衰人。"
        ],
        "title": "腊中三雪",
        "id": "d5b77fba-2d16-41d3-bf2a-af3be29dddaa"
    },
    {
        "author": "苏辙",
        "paragraphs": [
            "芳兰非不嘉，当门自宜锄。",
            "矧此恶木阴，久妨长者车。",
            "仆夫砺寻斧，告我日方除。",
            "久持不忍意，柯条益扶疏。",
            "植根虽云固，伐去曾须臾。",
            "我涂虽不宽，出入自有余。",
            "开门听还往，并纳贤与愚。",
            "荒秽一朝尽，来者皆虚徐。"
        ],
        "title": "伐双谷",
        "id": "fb30485e-b4a1-48bd-81aa-82010673ab01"
    },
    {
        "author": "苏辙",
        "paragraphs": [
            "三年不踏门前路，今夜仍看屋里灯。",
            "照佛有余长自照，澄心无法便成澄。",
            "追欢狂客去忘返，入定孤僧唤不譍。",
            "更到西禅何所问，隔墙鱼鼓正登登。"
        ],
        "title": "上元夜适劝至西禅观灯",
        "id": "7fee6df1-b3b3-46a7-ab66-e6ba0c9be6c5"
    },
    {
        "author": "苏辙",
        "paragraphs": [
            "我生犹及见大门，弟兄中外十七人。",
            "两家门户甲乡党，正如颍川数孙陈。",
            "嗈嗈鸣雁略云汉，风吹散落天一垠。",
            "归来勉强整毛羽，饮水啄粒伤离羣。",
            "东西隔绝不敢恨，死生相失长悲辛。",
            "萧萧华发对妻子，往往老泪流衣巾。",
            "仲叔已尽季亦老，双星孤月耿独存。",
            "老夫闭门不敢出，喜君三度乘朱轮。",
            "今春剖符地尤胜，不齐自古留芳尘。",
            "回车访我念衰老，挽衣把臂才逡巡。",
            "君行到官我未死，杖藜便是不速宾。",
            "一尊酌我当有问，此国岂有贤于君。"
        ],
        "title": "程八信孺表弟剖符单父相遇颍川归乡待阙作长句赠别",
        "id": "e9771819-7533-45f6-af52-f226131513fa"
    },
    {
        "author": "苏辙",
        "paragraphs": [
            "城郭人家岁寒木，桧柏森森映华屋。",
            "青松介僻不入城，野性特嫌尘土辱。",
            "中庭冉冉盈尺苗，条干虽短风霜足。",
            "培根不用粪壤厚，插竹预防鸡犬触。",
            "他年期汝三丈高，独立仙翁毛发绿。",
            "老翁自分不及见，子孙见汝知遗直。"
        ],
        "title": "种松",
        "id": "69a17968-8c90-400c-94b3-45d214257be4"
    },
    {
        "author": "苏辙",
        "paragraphs": [
            "玄冥留雪恼中春，损麦伤花病老人。",
            "已典布裘捐衲袜，朝来酒尽乞比邻。"
        ],
        "title": "二月望日雪二绝  其一",
        "id": "4f534650-9852-466b-893f-a90b46c6fffd"
    },
    {
        "author": "苏辙",
        "paragraphs": [
            "老翁衰病不忧花，百口唯须麦养家。",
            "闻道田中犹要雪，兼收凝白试山茶。"
        ],
        "title": "二月望日雪二绝  其二",
        "id": "a57435fa-2f24-4c1a-964a-6ecf106763da"
    },
    {
        "author": "苏辙",
        "paragraphs": [
            "官期未满许宁亲，平日宦游无此恩。",
            "雨遍公田及私亩，学书兼得问筠孙。"
        ],
        "title": "逊自淮康酒官归觐逾旬而归送行二绝句  其一",
        "id": "4001e43a-0de0-4a1d-8c2d-2fd4e993e8a6"
    },
    {
        "author": "苏辙",
        "paragraphs": [
            "乘田委吏责无多，旧学年来竟若何。",
            "开卷新诗可人意，到官无复废吟哦。"
        ],
        "title": "逊自淮康酒官归觐逾旬而归送行二绝句  其二",
        "id": "c60015ed-9a0b-4fcb-a735-938a7e1ed7a0"
    },
    {
        "author": "苏辙",
        "paragraphs": [
            "箧中秋扇委尘埃，春晚炎风拂面来。",
            "旧物不辞为世用，故人相见莫心猜。"
        ],
        "title": "去年秋扇二绝句  其一",
        "id": "93181e52-d25f-4dff-af00-d9bc2e205941"
    },
    {
        "author": "苏辙",
        "paragraphs": [
            "扇中秦女旧乘鸾，拂去浮尘色尚鲜。",
            "未尽炎风早归去，不堪秋後乞哀怜。"
        ],
        "title": "去年秋扇二绝句  其二",
        "id": "e1feb9cc-a149-4419-a258-d6636f4203c4"
    },
    {
        "author": "苏辙",
        "paragraphs": [
            "老人诗思如枯泉，辘轳不下瓮盎干。",
            "旧诗展卷惊三年，粲然佳句疑昔贤。",
            "老来百事不如前，藜羹稻饭嗟独便。",
            "饱食余暇尽日眠，安用琢句愁心肝。"
        ],
        "title": "读旧诗",
        "id": "5f9dfedd-6899-45ae-b275-cb8365d74ede"
    },
    {
        "author": "苏辙",
        "paragraphs": [
            "高栋虚窗五月凉，客来扫地旋焚香。",
            "白云低绕明月观，涨海东流清暑堂。",
            "病久渴心思沆瀣，梦回余念属潇湘。",
            "老人夫妇修行久，此处从今是道场。"
        ],
        "title": "堂成不施丹雘唯纸窗水屏萧然如野人之居偶作",
        "id": "a22a03ec-ae2d-4cc4-9872-207a7a880e43"
    },
    {
        "author": "苏辙",
        "paragraphs": [
            "幽居一室少尘缘，妻子相看意自闲。",
            "行到南窗修竹下，恍然如见旧溪山。"
        ],
        "title": "南斋竹三绝  其一",
        "id": "21cf1254-6313-4406-b0f8-7995fd35ac4d"
    },
    {
        "author": "苏辙",
        "paragraphs": [
            "旧山修竹半尘埃，谁种南林待我来。",
            "新笋出墙秋雨足，闭门长与护苍苔。"
        ],
        "title": "南斋竹三绝  其二",
        "id": "86a8b3b0-319b-41ed-a535-5896c6f9eda4"
    },
    {
        "author": "苏辙",
        "paragraphs": [
            "里中佳客旧孙陈，我自疏慵不见人。",
            "目倦细书长掩卷，心游法界四无邻。"
        ],
        "title": "南斋竹三绝  其三",
        "id": "5c964cbb-3d8b-4f72-815b-47f1f38fe083"
    },
    {
        "author": "苏辙",
        "paragraphs": [
            "年年看月茅檐下，今岁堂成月正圆。",
            "自笑吾人强分别，不应此月倍婵娟。",
            "虚窗每怯高风度，碧瓦频惊急雨悬。",
            "七十老翁浑未惯，安居始觉贵公贤。"
        ],
        "title": "中秋新堂看月戏作",
        "id": "7e513f93-7acc-41f6-8428-066def17ffff"
    },
    {
        "author": "苏辙",
        "paragraphs": [
            "食饱年来幸有秋，倒床清梦百无忧。",
            "忍饥终愧首阳客，睡足何须云梦州。",
            "冰酒黄封生不喜，春芽紫笋向谁求。",
            "平生尚有书魔在，一卷还堪作枕头。"
        ],
        "title": "午寝",
        "id": "1e43ae87-213c-48ab-a46e-82b5f85d3141"
    },
    {
        "author": "苏辙",
        "paragraphs": [
            "旱久翻成雾雨灾，老人腹疾强衔杯。",
            "官醅菉豆适初熟，篱菊黄花终未开。",
            "儿女共怜佳节过，鸡豚恐有故人来。",
            "衰年此会真余几，薄酒无多不用推。"
        ],
        "title": "九日阴雨不止病中把酒示诸子三首  其一",
        "id": "094b22ae-8122-432e-9fda-003e2658c772"
    },
    {
        "author": "苏辙",
        "paragraphs": [
            "九日不能饮，呦呦觉胃寒。",
            "妻孥劝把盏，萸菊正堆盘。",
            "懒极久成病，年高终鲜欢。",
            "道人嫌服药，心息自相安。"
        ],
        "title": "九日阴雨不止病中把酒示诸子三首  其二",
        "id": "1fefa706-4c40-4bb2-a48f-130ab41413fc"
    },
    {
        "author": "苏辙",
        "paragraphs": [
            "庭菊兼黄白，村醪杂圣贤。",
            "微吟还自喜，不饮信徒然。",
            "陶亮贫非病，孟嘉醒亦颠。",
            "相看莫相笑，与尔各当年。"
        ],
        "title": "九日阴雨不止病中把酒示诸子三首  其三",
        "id": "cd84d922-c77c-4b16-80c8-b117de54d4e9"
    },
    {
        "author": "苏辙",
        "paragraphs": [
            "有客倦长安，秋风正飒然。",
            "九衢飞乱叶，八水凝寒烟。",
            "摇落南山见，凄凉陋巷偏。",
            "名园失绿暗，清渭泛红鲜。",
            "衣信催烦杵，狼烽报极边。",
            "长江苦吟处，日暮想横鞭。"
        ],
        "tags": [
            "长江"
        ],
        "title": "落叶满长安分题",
        "id": "7586df08-18e9-470d-b102-6ffed4fa2ca0"
    },
    {
        "author": "苏辙",
        "paragraphs": [
            "天公留雪待嘉平，飞霰来时晓未明。",
            "病士拥衾催暖酒，闭门不听扫瑶琼。"
        ],
        "title": "腊月九日雪三绝句  其一",
        "id": "907584c4-ca35-40bc-996d-159ffd65ef0f"
    },
    {
        "author": "苏辙",
        "paragraphs": [
            "去年家酿不须沽，秫米今年绝市无。",
            "雪没前山薇蕨尽，谁怜无语独携锄。"
        ],
        "title": "腊月九日雪三绝句  其二",
        "id": "ba77d72e-0dc9-4c2e-a028-1fd7c5de0826"
    },
    {
        "author": "苏辙",
        "paragraphs": [
            "腊中得雪春宜麦，瓮里无糟寒恼人。",
            "未暇樽罍伴佳客，先将餠饵许比邻。"
        ],
        "title": "腊月九日雪三绝句  其三",
        "id": "fbc24132-a5a3-4bc4-a3ea-9fc1f08431c1"
    },
    {
        "author": "苏辙",
        "paragraphs": [
            "阅遍时人身亦老，卷残旧历意茫然。",
            "髭须白尽无添处，甲子重来又十年。",
            "酒俭不容时一醉，堂成且喜夜安眠。",
            "春秋似是平生事，屋壁深藏付後贤。"
        ],
        "title": "己丑除日二首  其一",
        "id": "0f7f39a9-172c-46e9-b685-fec1520c5f52"
    },
    {
        "author": "苏辙",
        "paragraphs": [
            "橘红安稳近谁传，鬓雪萧骚久已然。",
            "梅柳任教修故事，蚕丝聊与祝新年。",
            "敲门贺客辞多病，守岁诸孙听不眠。",
            "粗有官酤供夜饮，一瓶浑浊且称贤。"
        ],
        "title": "己丑除日二首  其二",
        "id": "8a779b2b-dbe9-479b-b5ea-3bdc6896681a"
    },
    {
        "author": "苏辙",
        "paragraphs": [
            "佳人旋贴钗头胜，园父初挑雪底芹。",
            "欲得春来怕春晚，春来会似出山云。"
        ],
        "title": "同外孙文九新春五绝句  其一",
        "id": "5db22f2e-30c9-43c3-8693-3b845c145fbb"
    },
    {
        "author": "苏辙",
        "paragraphs": [
            "瓮中腊脚长忧冻，户外春风那得知。",
            "酒熟定应花未动，举瓢先对柳千丝。"
        ],
        "title": "同外孙文九新春五绝句  其二",
        "id": "c9e69cbf-da94-464e-b05d-ba9656e4b646"
    },
    {
        "author": "苏辙",
        "paragraphs": [
            "菊叶萱芽初出土，冻虀冷面欲宜人。",
            "老人脾病难随汝，洗釜磨刀待晚春。"
        ],
        "title": "同外孙文九新春五绝句  其三",
        "id": "9030e4f5-6702-4fe1-872a-d451f9878a92"
    },
    {
        "author": "苏辙",
        "paragraphs": [
            "筑室恨除千本竹，及春先补百株花。",
            "隔年预与园夫约，春雨晴时问汝家。"
        ],
        "title": "同外孙文九新春五绝句  其四",
        "id": "6c7b3615-265d-4db0-8699-22627c9eff51"
    },
    {
        "author": "苏辙",
        "paragraphs": [
            "雪覆西山三顷麦，一犁春雨祝天工。",
            "麦秋幸与人同饱，昔日黄门今老农。"
        ],
        "title": "同外孙文九新春五绝句  其五",
        "id": "8961762f-808c-4b21-8c01-8373fbac72ab"
    },
    {
        "author": "苏辙",
        "paragraphs": [
            "腊中平地雪盈尺，嵩隗山田麦尚干。",
            "不管上元灯火夜，飞花处处作春寒。"
        ],
        "title": "上元前雪三绝句  其一",
        "id": "8ae0a1c7-14e1-41b6-bb32-1b16a73aa8a8"
    },
    {
        "author": "苏辙",
        "paragraphs": [
            "闭门不问门前事，灯火熏天自不知。",
            "闻道朝来雪又下，老人今岁未应饥。"
        ],
        "title": "上元前雪三绝句  其二",
        "id": "1512ec61-8ad6-41b8-80ef-7f95eceb24ba"
    },
    {
        "author": "苏辙",
        "paragraphs": [
            "天公似管人间事，近事传闻半是非。",
            "但使麦田饶雨雪，饥人得饱未相违。"
        ],
        "title": "上元前雪三绝句  其三",
        "id": "382e5289-9cc5-4454-827b-f2859c0dbba3"
    },
    {
        "author": "苏辙",
        "paragraphs": [
            "上元灯火家家办，遍地琼瑶夜夜深。",
            "衲被蒙头真老病，纱笼照佛本无心。",
            "床头酒瓮恰三斗，山下麦田真百金。",
            "乞我终年醉且饱，端能拥鼻作微吟。"
        ],
        "title": "上元雪",
        "id": "b346468a-2f47-4190-bc86-f4859b9916a2"
    },
    {
        "author": "苏辙",
        "paragraphs": [
            "春後谁令百日阴，雨淫风横两相侵。",
            "天公未有惜花意，野老空存念麦心。",
            "共怪丛筠亦黄落，终怜老桧独萧森。",
            "过中不克阳安在，夏旱前知未易禁。"
        ],
        "title": "春阴",
        "id": "54a745a1-e665-418a-8c7d-684d0aa14ec7"
    },
    {
        "author": "苏辙",
        "paragraphs": [
            "空庭一无有，初种六株花。",
            "青桐绿杨柳，相映成田家。",
            "春雨散膏油，朝暾发萌牙。",
            "造物知我心，初来尽枯槎。",
            "开花已可贵，结子成益佳。",
            "百事尽如此，一生复何嗟。",
            "我生本穷陋，中年旅朝衙。",
            "失脚堕南海，生还梦荒遐。",
            "筑室虽不多，于我则已奢。",
            "松筠伴衰老，已矣无复加。"
        ],
        "title": "庭中种花",
        "id": "5a091323-836f-4455-96df-446e2934fa60"
    },
    {
        "author": "苏辙",
        "paragraphs": [
            "胄子相从得佳婿，掖垣同直喜良朋。",
            "交情不意隔生死，世事休论有废兴。",
            "宿草芊绵泪入土，故琴牢落恨填膺。",
            "远来似觉清谈胜，试问传家今几灯。"
        ],
        "title": "曾郎元矩见过逾月听其言久而不厌追感平昔为赋诗",
        "id": "ad1dd7d9-de69-4fc2-a650-cb83a9c9a71f"
    },
    {
        "author": "苏辙",
        "paragraphs": [
            "闭门颍昌市，不识颍昌人。",
            "身闲未易过，闲久生暗尘。",
            "我念作闲计，欲与黄卷亲。",
            "少年病书史，未老目先昏。",
            "掩卷默无言，闭目中自存。",
            "心光定中发，廓然四无邻。",
            "不知心已空，不见外物纷。",
            "瞿昙昔尝云，咄哉不肯信。",
            "一见勿复失，愈久当愈真。"
        ],
        "title": "闭门",
        "id": "69f6dbdf-a0ef-4977-b3ac-58d06de5ec3f"
    },
    {
        "author": "苏辙",
        "paragraphs": [
            "春寒侵竹竹憔悴，父老皆云未尝记。",
            "偶然雷雨一尺深，知为南园众君子。",
            "从地涌出长如人，一一便有凌云气。",
            "吾家老圃倦栽接，但以岁寒相妩媚。",
            "一朝纷纷看黄落，嵇阮相过无醉地。",
            "阴阳往复知有数，已病还瘳非即死。",
            "呼童径语邻舍翁，种竹未改当年意。",
            "姚黄左紫终误人，千叶重台定何事。"
        ],
        "title": "林笋复生",
        "id": "fe7a6031-194f-4e0b-b5c3-28a706ce951e"
    },
    {
        "author": "苏辙",
        "paragraphs": [
            "柏根可合抱，柏身长百尺。",
            "我年类汝老，我心同汝直。",
            "我贫初无居，爱汝买此宅。",
            "索居怀旧友，开轩得三益。",
            "风中有余劲，雪後不改色。",
            "我贫不栽花，绕屋多种竹。",
            "全家谬闻道，举目无他物。",
            "晨兴辄相对，知我有惭德。"
        ],
        "title": "老柏",
        "id": "1c421798-63a7-40a8-985b-f03f31c5cdbf"
    },
    {
        "author": "苏辙",
        "paragraphs": [
            "春寒风雨淫，蚕麦止半熟。",
            "耕桑未尝亲，有获敢求足。",
            "邻田老翁妪，囊空庾无粟。",
            "机张久乏纬，食晏惟薄粥。",
            "熟耕种未下，屡祷云不族。",
            "私忧止寒饿，王事念鞭扑。",
            "为农良未易，为吏畏简牍。",
            "闭门差似可，忍饥有余福。"
        ],
        "title": "蚕麦",
        "id": "f93b8f99-9492-4ce2-8199-1b6c6a42bd10"
    },
    {
        "author": "苏辙",
        "paragraphs": [
            "夏田已报七分熟，秋稼方忧十日干。",
            "好雨徐来不仓卒，天公似欲救艰难。",
            "魃张鹰犬无遗力，社近鸡豚趁早寒。",
            "老病随人幸一饱，炉香无语只长叹。"
        ],
        "title": "喜雨",
        "id": "6d83085b-b77d-4cf1-80ee-72b7375f4872"
    },
    {
        "author": "苏辙",
        "paragraphs": [
            "少年喜为文，兄弟俱有名。",
            "世人不妄言，知我不如兄。",
            "篇章散人间，堕地皆琼英。",
            "凛然自一家，岂与余人争。",
            "多难晚流落，归来分死生。",
            "晨光迫残月，回顾失长庚。",
            "展卷得遗草，流涕湿冠缨。",
            "斯文久衰弊，泾流自为清。",
            "科斗藏壁中，见者空叹惊。",
            "废兴自有时，诗书付西京。"
        ],
        "title": "题东坡遗墨卷後",
        "id": "0316cfb6-7aa1-42fa-975b-6c9523e0fc22"
    },
    {
        "author": "苏辙",
        "paragraphs": [
            "寒甚南轩竹半黄，晚抽旱笋杂榛荒。",
            "不嫌毒手千竿尽，稍放清风八月凉。",
            "短篲只堪除粪壤，新萌会看伏牛羊。",
            "扶持造化须人力，早听人言布麦糠。"
        ],
        "title": "洗竹",
        "id": "b0e8de9c-205d-466f-95ff-f7162485431b"
    },
    {
        "author": "苏辙",
        "paragraphs": [
            "老矣张芸叟，亲编乐府词。",
            "才高君未觉，手战我先衰。",
            "点𪑮旧无对，吟哦今与谁。",
            "十年酬唱绝，欢喜得新诗。"
        ],
        "title": "寄张芸叟",
        "id": "4d39ae9b-17ba-4833-8525-0a42dd7ec5b0"
    },
    {
        "author": "苏辙",
        "paragraphs": [
            "颍川城下两中秋，金气初凝火尚流。",
            "脾病家人不教饮，官厨好酒亦难求。"
        ],
        "title": "两中秋绝句二首  其一",
        "id": "74fe28bb-11d3-4901-9fc6-0b9dbb96c389"
    },
    {
        "author": "苏辙",
        "paragraphs": [
            "两逢重九尉佗城，蜑叟相从倒酒瓶。",
            "十二年来均寂寞，此心南北两冥冥。"
        ],
        "title": "两中秋绝句二首  其二",
        "id": "5598f498-cd85-434e-a813-39c3132950af"
    },
    {
        "author": "苏辙",
        "paragraphs": [
            "我昔见子京邑时，须发如漆无一丝。",
            "今年相见颍昌市，霜雪满面知为谁。",
            "故人分散隔生死，孑然惟以影自随。",
            "怜子肝心如铁石，昔所谓可今不移。",
            "世间取舍竟谁是，惟有古佛终难欺。",
            "嗟哉我自不知子，意子清凈持律师。",
            "忽然微笑不言语，袖中锦绣开新诗。",
            "可怜相识二十载，终日对面初不知。",
            "蚌含明珠不肯吐，暗行沙底藏光辉。",
            "蚌为身计良可耳，旁人不悟宁非嗤。"
        ],
        "title": "赠德仲",
        "id": "e1c3a6b0-075f-456e-9254-dee6d8876f47"
    },
    {
        "author": "苏辙",
        "paragraphs": [
            "年年九日忧无菊，今岁床空未有糟。",
            "世事何尝似人意，天公端解恼吾曹。",
            "金龟解去瓶应满，玉液倾残气尚豪。",
            "门外白衣还到否，今时好事恐难遭。"
        ],
        "title": "闰八月二十五日菊有黄花园中粲然夺目九日不忧无菊而忧无酒戏作",
        "id": "45aec5dd-2b16-4908-beaf-9b8e7ae2d042"
    },
    {
        "author": "苏辙",
        "paragraphs": [
            "瓢尊空挂壁，九日若为欢。",
            "白发逃无计，黄花开已阑。",
            "酒悭惭对客，风起任飘冠。",
            "頼有陶翁伴，贫居得自宽。"
        ],
        "title": "九日三首  其一",
        "id": "5978d720-d75b-4025-93a8-e4f5453d134e"
    },
    {
        "author": "苏辙",
        "paragraphs": [
            "解衣换村酒，酒薄不须嫌。",
            "节到勿空过，杯行且强拈。",
            "得闲身尚健，适意事难兼。",
            "醉卧南窗日，谁知酸与甜。"
        ],
        "title": "九日三首  其二",
        "id": "5ccbd782-543a-4da0-bcd7-a0a0047c44c8"
    },
    {
        "author": "苏辙",
        "paragraphs": [
            "幼子淮西客，双壶思老人。",
            "远来经顄淡，细酌喜清醇。",
            "饮罢遥怜汝，归来早及春。",
            "南斋昔未有，余似旧时贫。"
        ],
        "title": "九日三首  其三",
        "id": "3f4f7582-2a04-4f14-b8cf-32dae411f686"
    },
    {
        "author": "苏辙",
        "paragraphs": [
            "懊恼嘉荣白发年，逢人依旧唱阳关。",
            "渭城朝雨今谁听，砑鼓跳踉一破颜。"
        ],
        "title": "戏题三绝  其一",
        "id": "5230aef2-fa44-4b75-bde7-c8a504dec91c"
    },
    {
        "author": "苏辙",
        "paragraphs": [
            "谢傅凄凉已老年，胡琴羌笛怨遗贤。",
            "使君于此虽不俗，挽断髭须谁见怜。"
        ],
        "title": "戏题三绝  其二",
        "id": "1788e66f-2729-4904-92fa-ad7ab3031607"
    },
    {
        "author": "苏辙",
        "paragraphs": [
            "遍地花钿叹百年，苍颜白发意凄然。",
            "回头笑指此郎子，破贼将来知有天。"
        ],
        "title": "戏题三绝  其三",
        "id": "aa36fbd3-6422-41c4-b992-7a2c544f9db8"
    },
    {
        "author": "苏辙",
        "paragraphs": [
            "老病不眠知夜寒，晨兴薄冰满庭前。",
            "枯榆老柳变精妍，细稍如苗粗如椽。",
            "风敲碎玉落纷然，冰裹槲叶谁雕镌。",
            "邻家父老呼东垣，欲沽官酒囊无钱。",
            "我亦强起试一观，树稼不见今十年。"
        ],
        "title": "木冰",
        "id": "e00fa09b-573c-4d6a-b724-871da5b982da"
    },
    {
        "author": "苏辙",
        "paragraphs": [
            "少年读书目力耗，老怯灯光睡常早。",
            "一阳来复夜正长，城上鼓声寒考考。",
            "老僧劝我习禅定，跏趺正坐推不倒。",
            "一心无着徐自静，六尘消尽何曾扫。",
            "湛然已似须陀洹，久尔不负瞿昙老。",
            "回看尘劳但微笑，欲度羣迷先自了。",
            "平生误与道士游，妄意交梨求火枣。",
            "知有毗卢一迳通，信脚直前无别巧。"
        ],
        "title": "夜坐",
        "id": "6d082dc3-70e7-40bf-aa6a-c3046cadce02"
    },
    {
        "author": "苏辙",
        "paragraphs": [
            "口食阳翟粟，身衣阳谷丝。",
            "二物不相即，饱暖常不时。",
            "老史知我穷，一岁一奔驰。",
            "方暑劝脂车，苦寒伺来归。",
            "嗟我垂老年，未免忧寒饥。",
            "老史甚忠信，但恨性重迟。",
            "事我三十年，闵闵不相离。",
            "我门了无求，辛苦终不辞。",
            "平生金石交，至此或已携。",
            "老史未易得，试复养其儿。"
        ],
        "title": "老史",
        "id": "b7b92902-247b-4176-a031-ea4e5be30bb6"
    },
    {
        "author": "苏辙",
        "paragraphs": [
            "冬储久未办，佳雪为人留。",
            "谷豆入高廪，薪蒸转十辀。",
            "纷纷了岁事，闵闵念农畴。",
            "家有二顷田，一顷种米麰。",
            "风声夜中变，飞霰晓未休。",
            "粗毕今岁寒，复免来年忧。",
            "天公知人心，未祷得所求。",
            "倾瓢有遗酌，起和田中讴。"
        ],
        "title": "腊雪次迟韵",
        "id": "2b959a9f-177c-4b5b-a5dd-13606b6eec2d"
    },
    {
        "author": "苏辙",
        "paragraphs": [
            "小雪仅能消膈热，苦寒偏解恼衰翁。",
            "年丰谁使百物贵，心凈要令万事空。",
            "老去禅功深自觉，生来滞运与人同。",
            "闲中未断生灵念，清夜焚香处处通。"
        ],
        "title": "小雪",
        "id": "d7b53102-bb81-4051-a8a8-7356c91436da"
    },
    {
        "author": "苏辙",
        "paragraphs": [
            "天地非不仁，万物自刍狗。",
            "土牛适成象，逡巡见屠剖。",
            "田家挽双角，归理缫丝釜。",
            "生无负重力，死作初耕候。",
            "碎身本不辞，及物稍无负。",
            "君看刘表牛，岂脱曹公手。"
        ],
        "title": "土牛",
        "id": "7f51b79e-eae1-4048-8017-136869ec7c4f"
    },
    {
        "author": "苏辙",
        "paragraphs": [
            "年年赋除夜，一赋一衰残。",
            "家有三斗酿，春余半月寒。",
            "鸡豚不改旧，邻里自相欢。",
            "元日应无客，萧然不着冠。"
        ],
        "title": "除夜二首  其一",
        "id": "5e2f433a-ef53-443f-93c0-42e440517201"
    },
    {
        "author": "苏辙",
        "paragraphs": [
            "七十三年客，相从尚几年。",
            "西方他日事，东鲁一经传。",
            "渐解平生缚，初安半夜禅。",
            "纷纷争夺际，何意此心全。"
        ],
        "title": "除夜二首  其二",
        "id": "e575b46b-5ee8-4579-b25b-52149082840e"
    },
    {
        "author": "苏辙",
        "paragraphs": [
            "翠柏擢双干，冉冉出屋危。",
            "柏长虽云喜，我老亦可知。",
            "苦寒不改色，烈风终自持。",
            "门闲断来客，相对不相欺。"
        ],
        "title": "遗老斋南一柏双干昔岁坐堂上仅可见也今出屋已尺余偶赋",
        "id": "3ec76474-b6ed-4f38-820e-f573a1d95c5d"
    },
    {
        "author": "苏辙",
        "paragraphs": [
            "上元已过欲收灯，城郭游人一倍增。",
            "陌上红尘霏似雾，云间明月冷如冰。",
            "谁言世上驱驰客，老作庵中寂定僧。",
            "漏水半消灯火冷，长空无滓色澄澄。"
        ],
        "title": "正月十六日",
        "id": "222b3b02-12dc-40f8-ad06-6144d28d6780"
    },
    {
        "author": "苏辙",
        "paragraphs": [
            "一生有志恨无才，久尔萧萧白发催。",
            "力学当年真自信，初心到此未应回。",
            "旧人化去浑无几，新障重生拨不开。",
            "七十三年还住否，获麟後事转难裁。"
        ],
        "title": "七十三岁作",
        "id": "8de0e785-2be7-45e1-81fd-01dc2bafb710"
    },
    {
        "author": "苏辙",
        "paragraphs": [
            "春旱时闻孽火然，邢山龙老不安眠。",
            "麦生三寸未覆垄，雨过一犁初及泉。",
            "深愧贫民饥欲死，可怜肉食坐称贤。",
            "南斋遗老知尤幸，汤餠黄齑又一年。"
        ],
        "title": "春旱弥月郡人取水邢山二月五日水入城而雨",
        "id": "44d43b03-6a75-48fd-ac74-4ef4a2be1c70"
    },
    {
        "author": "苏辙",
        "paragraphs": [
            "昔我迁龙川，不见平生人。",
            "倾囊买破屋，风雨庇病身。",
            "颀然一道士，野鹤堕鸡羣。",
            "飞鸣闾巷中，稍与季子亲。",
            "刺口问生事，褰裳观运斤。",
            "俯仰忽三年，愈久意愈真。",
            "送我出重岭，长揖清江滨。",
            "方营玉皇宫，栋宇期一新。",
            "成功十年後，脱身走中原。",
            "见公心自足，徒步非我勤。",
            "我归客箕颍，昼日长掩关。",
            "仆夫忽告我，门有万里宾。",
            "问其所从来，笑指南天云。",
            "心知故人到，惊喜不食言。",
            "我老益不堪，惟有二顷田。",
            "年年种麦禾，仅能免饥寒。",
            "君来亦何为，助我耕且耘。",
            "嗟古或有是，今世非所闻。"
        ],
        "title": "龙川道士",
        "id": "9a360744-d32d-4ad8-a4f5-7b541c98cd59"
    },
    {
        "author": "苏辙",
        "paragraphs": [
            "出家无复家，视身等云浮。",
            "东西随风行，忽然遍九州。",
            "君居龙川城，筑室星一周。",
            "屋瓦如翚飞，象设具冕旒。",
            "弟子五六人，门徒散林丘。",
            "本为百年计，自可一世留。",
            "胡为不复顾，脱去如敝裘。",
            "万里一藤杖，来从故人游。",
            "故人病老翁，轻重恐未酬。",
            "疑君了心法，万物皆浮沤。",
            "去彼非有嫌，来此亦无求。",
            "是心摩尼珠，不受箧笥收。",
            "故人感君意，一言还信不。",
            "远行不为此，浪走非良谋。"
        ],
        "title": "重赠",
        "id": "b782df10-f056-461c-a20d-84bdf955b2aa"
    },
    {
        "author": "苏辙",
        "paragraphs": [
            "一旱经春草木焦，朱樱结子独盈条。",
            "盘中宛转明珠滑，舌上逡巡绛雪消。",
            "仰嗫佳人露犹湿，偷衔啼鸟语尤娇。",
            "南方荔子争先後，羞见炎风六月烧。"
        ],
        "title": "食樱笋二首  其一",
        "id": "0f30341a-adb3-4792-b105-921c7b2d3553"
    },
    {
        "author": "苏辙",
        "paragraphs": [
            "林竹抽萌不忍挑，谁家盈束伴晨樵。",
            "箨龙似欲号无罪，食客安知惜後凋。",
            "不愿盐梅调鼎味，姑从律吕应箫韶。",
            "林间老死虽无用，一试冬深雪到腰。"
        ],
        "title": "食樱笋二首  其二",
        "id": "0406a7d6-0b83-43fa-9849-2d0e825fb221"
    },
    {
        "author": "苏辙",
        "paragraphs": [
            "西轩素屏开白云，婆娑老桂依霜轮。",
            "顾兔出走蟾蜍奔，河汉卷海机石蹲。",
            "牵牛自载倚桂根，清风飒然吹四邻。",
            "东坡妙思传子孙，作诗仿佛追前人。",
            "笔墨堕地称奇珍，闭藏不听落泥尘。",
            "老人读书眼病昏，一看落笔生精神。"
        ],
        "title": "西轩画枯木怪石",
        "id": "958c7357-8e9a-43fb-93d3-9b0290ebacf7"
    },
    {
        "author": "苏辙",
        "paragraphs": [
            "能公住岭南，正观呼不起。",
            "忠公客中禁，朝恩不为累。",
            "道人无凈秽，所遇忘嗔喜。",
            "悟公清凈人，心厌纷华地。",
            "慧林虚法席，去有迟迟意。",
            "投身淤泥中，佛法何处是。",
            "引身山林间，过患差无几。",
            "力小难自欺，心安似无愧。",
            "悟世常失人，违心辄丧己。",
            "徐行勿与较，乘流得坎止。",
            "君看凈因揩，志以直自遂。",
            "杀身竟何益，犯难岂为智。",
            "去住本由天，毋求亦无避。",
            "相期明且哲，大雅亦如此。"
        ],
        "title": "悟老住慧林",
        "id": "ad4eeed2-d462-4de5-9853-7d73333f180e"
    },
    {
        "author": "苏辙",
        "paragraphs": [
            "春旱麦半熟，蚕收仅十分。",
            "不忧无餠饵，已幸有襦裙。",
            "造化真怜汝，耕桑不谩勤。",
            "经过话关陕，贫病不堪闻。"
        ],
        "title": "蚕麦",
        "id": "06134d63-687c-4e1a-bfb0-806ade415fbb"
    },
    {
        "author": "苏辙",
        "paragraphs": [
            "吾庐虽不华，粗有南北堂。",
            "通廊开十窗，爽气来四方。",
            "风长日气远，六月有余凉。",
            "儿女避不居，留此奉爷娘。",
            "爷娘发如丝，不耐寒暑伤。",
            "单衣蕉葛轻，软饭菘芥香。",
            "无客恣卧起，有客罗壶觞。",
            "今年得风痹，摩膏沃椒汤。",
            "念终舍此去，故山松柏苍。",
            "此地亦何为，岁时但烝尝。"
        ],
        "title": "北堂",
        "id": "938e7d58-c1ba-4478-80ac-564e3482f284"
    },
    {
        "author": "苏辙",
        "paragraphs": [
            "雨晴秋稼如云屯，豆没鸡兔禾没人。",
            "老农欢笑语行路，十年俭薄无今晨。",
            "无风无雨更一月，藜羹黍饭供四邻。",
            "天公似许百姓足，人事未可一二论。",
            "穷边逃卒到处满，烧场入室才逡巡。",
            "县符星火杂鞭棰，解衣乞与犹怒嗔。",
            "我愿人心似天意，爱惜老弱怜孤贫。",
            "古来尧舜知有否，诗书到此皆空文。"
        ],
        "title": "秋旅",
        "id": "4521b533-60d4-48b6-9788-408da39ec425"
    },
    {
        "author": "苏辙",
        "paragraphs": [
            "火流知节换，秋到喜身安。",
            "林鹊真安往，河桥晚未完。",
            "得闲心不厌，求巧老应难。",
            "送酒谁知我，瓢樽昨暮干。"
        ],
        "title": "七夕",
        "id": "c0f9ebcb-cf16-4cef-9adb-0456738d3c96"
    },
    {
        "author": "苏辙",
        "paragraphs": [
            "风开芡觜铁为须，斧斫沙磨旋付厨。",
            "细嚼兼收上池水，徐咽还成沧海珠。",
            "佳客满堂须一斗，闲居頼我近平湖。",
            "多年不到会灵沼，气味宛然初不殊。"
        ],
        "title": "食鸡头",
        "id": "f3d0a48d-5669-4c2d-8eb9-d5fc8eb5ac5b"
    },
    {
        "author": "苏辙",
        "paragraphs": [
            "禾田已熟畏愁霖，积潦欲干泥尚深。",
            "一雨一凉秋向晚，似安似病老相侵。",
            "人间有尽皆归物，世外无生頼有心。",
            "要觅尘埃不到处，一灯相照夜愔愔。"
        ],
        "title": "秋雨",
        "id": "fd1e8f3a-d5aa-4836-b9b4-bf3a75ab2ae7"
    },
    {
        "author": "苏辙",
        "paragraphs": [
            "野草凡花着地生，洛阳千叶种难成。",
            "姚黄性似天人洁，粪壤埋根气不平。"
        ],
        "title": "补种牡丹二绝  其一",
        "id": "2aa564ab-6024-45c7-80e2-7b2bd9cace12"
    },
    {
        "author": "苏辙",
        "paragraphs": [
            "换土移根花性安，犹嫌入伏午阴烦。",
            "清泉翠幄非难办，绝色浓香别眼看。"
        ],
        "title": "补种牡丹二绝  其二",
        "id": "597229c5-abb9-4ca2-a95e-8b3450d577a4"
    },
    {
        "author": "苏辙",
        "paragraphs": [
            "囊空口众不堪闲，却喜平生得细论。",
            "鹤发进封偿旧德，彩衣听讼勉平反。",
            "楚风剽疾观新政，浙水萧条咏旧恩。",
            "记取老人临别语，茶瓢霜後早相存。"
        ],
        "title": "曹郎子文赴山阳令",
        "id": "5b11e403-641d-43c6-b04d-1094c418ae6c"
    },
    {
        "author": "苏辙",
        "paragraphs": [
            "九日真佳节，年年长赋诗。",
            "深惭鹤发老，每与菊花期。",
            "帽落无人拾，酒狂聊自持。",
            "丰年余社瓮，天意念衰羸。"
        ],
        "title": "九日三首  其一",
        "id": "d144ef40-1891-4d9c-957b-36b525d12aa4"
    },
    {
        "author": "苏辙",
        "paragraphs": [
            "我饮不为酒，黄花竞此时。",
            "茱萸谩辟恶，曲糵助和脾。",
            "浅酌何劳诉，独醒徒尔为。",
            "来年我犹健，相对亦如斯。"
        ],
        "title": "九日三首  其二",
        "id": "be6879e5-2d6e-4f57-b75f-3b2487ebac13"
    },
    {
        "author": "苏辙",
        "paragraphs": [
            "河朔今将到，山阳近欲行。",
            "老怀惊聚散，一酌慰平生。",
            "陋巷连墙久，长淮照眼明。",
            "到官纷讼牒，应忆此时情。"
        ],
        "title": "九日三首  其三",
        "id": "deb7eea3-3f8c-48fa-bf94-aa81f0725bb2"
    },
    {
        "author": "苏辙",
        "paragraphs": [
            "老人如婴儿，起晏睡常早。",
            "粗毡薄絮被，孤枕自媚好。",
            "倒床作龟息，逡巡辄复觉。",
            "隔门灯火明，仿佛闻语笑。",
            "杯桊相劝酬，往往见讥诮。",
            "披衣坐跏趺，衰老当自了。",
            "室空窗亦虚，半夜明月到。",
            "老卢下种法，从古无此妙。",
            "根生花辄开，得者自不少。",
            "要须海底行，更问药山老。"
        ],
        "title": "早睡",
        "id": "d2a40103-835f-461c-9a4c-7bb7b4dcd423"
    },
    {
        "author": "苏辙",
        "paragraphs": [
            "穉柏如婴儿，冉冉三尺长。",
            "移根出涧石，植干对华堂。",
            "重露恣膏沐，清风时抑扬。",
            "我老不耐寒，怜汝堪风霜。",
            "朝夕望尔长，尺寸常度量。",
            "知非老人伴，可入诸孙行。",
            "想见十年後，檐前蔚苍苍。",
            "人来顾汝笑，诵我此诗章。"
        ],
        "title": "厅前柏",
        "id": "a1852884-3d5d-4443-b544-0d8b4033e4c3"
    },
    {
        "author": "苏辙",
        "paragraphs": [
            "床头唧唧糟鸣瓮，夜半萧萧雪打窗。",
            "拥褐旋惊花着树，泼醅初喜酒盈缸。",
            "邻翁晨乞米三斗，钓户暮留鱼一双。",
            "自笑有无今粗足，遥怜逐客过重江。"
        ],
        "title": "十月二十九日雪四首  其一",
        "id": "c3e3c099-948a-4150-96c0-c745722bbb7a"
    },
    {
        "author": "苏辙",
        "paragraphs": [
            "龛灯照室久妨睡，雪气侵人不隔窗。",
            "枕上诗成那起草，槽头酒滴暗鸣缸。",
            "远来狂客应回去，高卧幽人未有双。",
            "犹忆新滩泊船处，堆蓬积玉撼长江。"
        ],
        "tags": [
            "长江"
        ],
        "title": "十月二十九日雪四首  其二",
        "id": "4df94a3a-a6fd-496e-b74c-49c9855fe5b1"
    },
    {
        "author": "苏辙",
        "paragraphs": [
            "幽居漫尔存三径，燕坐何妨应六窗。",
            "老忆旧书时展卷，病封药酒旋开缸。",
            "小园摇落黄花尽，古桧飞鸣白鹤双。",
            "珍重老卢留种子，养生不复问王江。"
        ],
        "title": "十月二十九日雪四首  其三",
        "id": "9e99520a-254c-4238-a5b0-114b1c2039d0"
    },
    {
        "author": "苏辙",
        "paragraphs": [
            "鹞子一飞超涨海，蜂儿终日透晴窗。",
            "心空莫着书千卷，客到长留酒半缸。",
            "性命早知元有分，文章谁信旧无双。",
            "何年结束寻归路，还看蟆颐下饮江。"
        ],
        "title": "十月二十九日雪四首  其四",
        "id": "6584ec31-6f99-49e3-8ff9-0f7a154161b7"
    },
    {
        "author": "苏辙",
        "paragraphs": [
            "寒日初加一线长，腊醅添浸隔罗光。",
            "新年只愿多新酒，旧疾微令变旧方。",
            "自昔杯桊元窄小，得闲筋力尚康强。",
            "买田种秫贫无计，自有人家为插秧。"
        ],
        "title": "冬日即事",
        "id": "6dd451b5-36ca-476d-baca-6cbac6a909b1"
    },
    {
        "author": "苏辙",
        "paragraphs": [
            "承平百事足，鸿都无不有。",
            "策牍试篆隶，丹青写飞走。",
            "纷然四方集，狐兔萃林薮。",
            "何人知有益，长啸呼鹰狗。",
            "奔逃走城邑，惊顾念糊口。",
            "素屏开白云，称我茅檐陋。",
            "濡毫愿挥洒，峰峦映岩窦。",
            "巨石连地轴，飞布泻天漏。",
            "萦山一径通，过水微桥构。",
            "山家烟火然，远寺晨钟叩。",
            "僧从何方来，行速午斋後。",
            "有客呼渡船，隔水惟病叟。",
            "听然发一笑，此处定真否。",
            "人生初偶然，与此谁夭寿。",
            "厄穷妄自怜，一醉辄日富。",
            "客至亦茫然，邀我沽斗酒。"
        ],
        "title": "画学董生画山水屏风",
        "id": "8e79c0d7-f077-40d7-85dd-bdb9b8aa35c1"
    },
    {
        "author": "苏辙",
        "paragraphs": [
            "羲和飞辔留不住，小儿逢节喜欲舞。",
            "人言老翁似小儿，烝豚酿酒多为具。",
            "颍川本自非吾乡，邻里十年成旧故。",
            "谁令闭户谢往还，寿酒独向儿孙举。",
            "饮罢跏趺闭双目，寂然自有安心处。",
            "心安自谓无老少，不知须发已如素。",
            "似闻钱重薪炭轻，今年九九不难数。"
        ],
        "title": "冬至日作",
        "id": "67e68ca3-a86c-4b53-9dd3-84475e811219"
    },
    {
        "author": "苏辙",
        "paragraphs": [
            "一气潜萌九地中，雪花微落四无风。",
            "初阳便有回天力，宿瘴徐看卷地空。",
            "家酿再投犹恨薄，官酤多取定无功。",
            "时人浅陋终无益，径就天公借一丰。"
        ],
        "title": "冬至雪二首  其一",
        "id": "c6d9c951-94de-4a97-beb6-987644bca854"
    },
    {
        "author": "苏辙",
        "paragraphs": [
            "佳节萧条陋巷中，雪穿窗户有颜风。",
            "出迎过客知非病，归对先师喜屡空。",
            "黍酝盈瓢终寡味，石薪烘灶信奇功。",
            "颇嫌半夜欺毛褐，却喜年来麦定丰。"
        ],
        "title": "冬至雪二首  其二",
        "id": "102a7239-99c8-46fd-8800-fcf5752a9623"
    },
    {
        "author": "苏辙",
        "paragraphs": [
            "乐天梦得老相从，洛下诗流得二雄。",
            "自笑索居朋友绝，偶然得句与谁同。"
        ],
        "title": "读乐天集戏作五绝  其一",
        "id": "f5845382-fba0-4a85-88f3-79c5e48c084b"
    },
    {
        "author": "苏辙",
        "paragraphs": [
            "乐天得法老凝师，後院犹存杨柳枝。",
            "春尽絮飞余一念，我今无累日无思。"
        ],
        "title": "读乐天集戏作五绝  其二",
        "id": "ba82c383-2fa3-4865-8ff7-54d958f29cc5"
    },
    {
        "author": "苏辙",
        "paragraphs": [
            "乐天投老刺杭苏，溪石胎禽载舳舻。",
            "我昔不为二千石，四方异物固应无。"
        ],
        "title": "读乐天集戏作五绝  其三",
        "id": "4e6626b7-277e-46c4-a17e-ef6bbd051e51"
    },
    {
        "author": "苏辙",
        "paragraphs": [
            "乐天引洛注池塘，画舫飞桥映绿杨。",
            "潩水隔城来不得，不辞策杖看湖光。"
        ],
        "title": "读乐天集戏作五绝  其四",
        "id": "ac65acaa-2696-45aa-b2b3-114a009e1376"
    },
    {
        "author": "苏辙",
        "paragraphs": [
            "乐天种竹自成园，我亦墙阴数百竿。",
            "不共伊家斗多少，也能不畏雪霜寒。"
        ],
        "title": "读乐天集戏作五绝  其五",
        "id": "39106c71-da88-4520-87bb-f7eecd00df5b"
    },
    {
        "author": "苏辙",
        "paragraphs": [
            "我病在脾胃，一病四十年。",
            "微伤辄暴下，倾注如流泉。",
            "去年医告我，此病犹可痊。",
            "试取姜豆附，三物相和丸。",
            "服之不旬浃，病去如医言。",
            "医言药有毒，病已当速捐。",
            "我意药有功，服久功则全。",
            "侵寻作风痹，两足几蹒跚。",
            "徐悟药过量，医初固云然。",
            "旧病则已除，奈此新病缠。",
            "医言无甚忧，前药姑舍旃。",
            "药毒久自消，真气从此完。",
            "鄙夫不信医，私智每自贤。",
            "咄哉已往咎，终身此韦弦。"
        ],
        "title": "记病",
        "id": "2f3cf2ee-d13c-4098-b5a9-434a7b8cfcb0"
    },
    {
        "author": "苏辙",
        "paragraphs": [
            "屠苏末後不辞饮，七十四人今自希。",
            "筋力明年应更减，诚心忧世久知非。",
            "脾寒服药近方验，风痹经冬势渐微。",
            "得罪明时归已晚，此生此病任人讥。"
        ],
        "title": "除日二首  其一",
        "id": "7942fd7b-75ab-4e02-a607-792e68166030"
    },
    {
        "author": "苏辙",
        "paragraphs": [
            "七十四年明日是，三千里外未归人。",
            "酒篘泉涌如迎节，诗句云生喜见春。",
            "贺客不来知我病，邻家窃语笑吾真。",
            "时人莫作乐天看，燕坐端能毕此身。"
        ],
        "title": "除日二首  其二",
        "id": "05442234-0e71-4768-8b0e-234100c33bba"
    },
    {
        "author": "苏辙",
        "paragraphs": [
            "上元车马正喧喧，老病无聊长掩门。",
            "不着繁灯眩双目，独邀明月上前轩。",
            "跏趺默坐闻三鼓，寂寞谁来共一樽。",
            "已觉城中尘土臭，急将清雨洗干坤。"
        ],
        "title": "上元",
        "id": "58bfcfcd-aa24-4689-b4cd-98b92f817622"
    },
    {
        "author": "苏辙",
        "paragraphs": [
            "生日今朝是，匆匆又一年。",
            "读书真已矣，闭目但茫然。",
            "下种言非妄，开花果定圆。",
            "驱羊旧有法，视後直须鞭。"
        ],
        "title": "壬辰生日儿侄诸孙有诗所言皆过记胸中所怀亦自作",
        "id": "31fa46d6-1ca2-48a0-bdcf-5acffb12261c"
    },
    {
        "author": "苏辙",
        "paragraphs": [
            "少年不办求良药，老病无疑生白须。",
            "下种已迟空怅望，无心犹幸省工夫。",
            "虚明对面谁知我，宠辱当前莫问渠。",
            "自顷闭门今十载，此生毕竟得如愚。"
        ],
        "title": "白须",
        "id": "bd622eeb-2041-4005-ac48-811ba0ee1b64"
    },
    {
        "author": "苏辙",
        "paragraphs": [
            "竹林遭冻曾枯死，春笋连年再发生。",
            "天与岁寒终倔强，泽分淇澳转敷荣。",
            "狂鞭已逐草侵径，疏影长随月到楹。",
            "嵇阮欲来从我余，开门一笑亦逢迎。"
        ],
        "title": "林笋",
        "id": "1c8a2f15-ddee-4a9b-a208-71f57e2d735c"
    },
    {
        "author": "苏辙",
        "paragraphs": [
            "淮阳千叶花，到此三百里。",
            "城中众名园，栽接比桃李。",
            "吾庐适新成，西有数畦地。",
            "乘秋种山丹，得雨生可喜。",
            "山丹非佳花，老圃有深意。",
            "宿根已得土，绝品皆可寄。",
            "明年春阳升，盈尺烂如绮。",
            "居然盗天功，信矣斯人智。",
            "根苗相因依，非真亦非伪。",
            "客来但一笑，勿问所从致。"
        ],
        "title": "西轩种山丹",
        "id": "b43fe701-728b-4dc4-b970-c1e56d5d1c5e"
    },
    {
        "author": "苏辙",
        "paragraphs": [
            "闭门不出十年久，湖上重游一梦回。",
            "行过闾阎争问讯，忽逢鱼鸟亦惊猜。",
            "可怜举目非吾党，谁与开尊共一杯。",
            "归去无言掩屏卧，古人时向梦中来。"
        ],
        "tags": [
            "西湖"
        ],
        "title": "游西湖",
        "id": "e631fd43-8d07-4ea3-8f6b-1aa54c32f1f3"
    },
    {
        "author": "苏辙",
        "paragraphs": [
            "早岁南迁恨舳舻，归来平地忆江湖。",
            "半篙春水花千片，八尺轻船酒一壶。",
            "徐转城阴平野阔，稍通竹径小亭孤。",
            "前朝宰相终难得，父老咨嗟今亦无。"
        ],
        "title": "泛潩水",
        "id": "60ba409d-51c7-4fc9-ba74-a579ccfae8a3"
    },
    {
        "author": "苏辙",
        "paragraphs": [
            "年老百病生，风痹已三作。",
            "主家长患聋，说法仍害脚。",
            "十年学趺坐，从此罢雀跃。",
            "闭目时自观，寸田饱耕凿。",
            "下种本无种，服药亦非药。",
            "田熟根自生，病去如花落。",
            "吾生默已定，有数谁能却。",
            "数尽吾则行，未应堕冥漠。"
        ],
        "title": "风痹三作",
        "id": "6cd8f116-42cc-4a4c-adfa-a6e32906202a"
    },
    {
        "author": "苏辙",
        "paragraphs": [
            "于公决狱多阴功，自知有子当三公，高作里门车马通。",
            "定国精明有父风，饮酒一石耳目聪。",
            "汉家宰相仍侯封，左右中兴始且终。",
            "我家读书自我翁，耻言法律羞兵戎。",
            "中年出入黄门中，智巧不足称愚忠，虽云寡过亦无功。",
            "不忮不求心粗空，举世知我惟天工。",
            "恃此知不累儿童，作门不庳亦不隆。",
            "陋巷正与颜生同，势家笑唾傥见容。"
        ],
        "title": "新作南门",
        "id": "f7697813-fbfe-4d9f-8b37-0d0fc8fa6eac"
    },
    {
        "author": "苏辙",
        "paragraphs": [
            "旧俸存无几，生齿日益多。",
            "敝庐虽粗完，空廪无麦禾。",
            "首种二顷田，奈此春旱何。",
            "谁能持只鸡，一酹邢山阿。",
            "饥寒谁相念，幸龙未见呵。",
            "去年投虎头，叩门用干戈。",
            "邂逅一尺雨，岂复阴阳和。",
            "幽明初不隔，诚意岂在多。",
            "恻然上通天，矧此一盘涡。",
            "云兴雨随至，父老行且歌。"
        ],
        "title": "春旱",
        "id": "98f6b731-0ef8-431a-bf3a-f48e0af719d1"
    },
    {
        "author": "苏辙",
        "paragraphs": [
            "团扇经秋似败荷，丹青彷佛旧松萝。",
            "一时用舍非吾事，举世炎凉奈尔何。",
            "汉代谁令收汲黯，赵人犹欲用廉颇。",
            "心知怀袖非安处，重见秋风愧恨多。"
        ],
        "title": "感秋扇",
        "id": "974b2ac2-686c-481f-afcf-270b7d8148d4"
    },
    {
        "author": "苏辙",
        "paragraphs": [
            "一别匆匆岁五除，还家怪我白髭须。",
            "怀中初见孙三世，巷口新成宅一区。",
            "林下酒尊还漫设，床头易传近看无。",
            "老年游宦真安往，南北相望结草庐。"
        ],
        "title": "喜侄迈还家",
        "id": "37bdad0c-87e4-4975-8f88-0319fe4bd649"
    },
    {
        "author": "苏辙",
        "paragraphs": [
            "心空烦恼不须除，白尽年来罢镊须。",
            "随俗治生终落落，苦心忧世漫区区。",
            "居连里巷知安否，食仰田园问有无。",
            "我已闭门还往绝，待乘明月过君庐。"
        ],
        "title": "次前韵",
        "id": "01943781-d9b2-450d-ad14-ca15d14f9198"
    },
    {
        "author": "苏辙",
        "paragraphs": [
            "一旱经春夏已半，好雨通宵晓未收。",
            "气爽暂令多病喜，来迟未解老农忧。",
            "力耕仅足公家取，遗秉休违寡妇求。",
            "时向林间数新竹，箨龙腾上欲迎秋。"
        ],
        "title": "喜雨",
        "id": "d118c1d2-905c-458c-be0f-73eb9257ef4b"
    },
    {
        "author": "苏辙",
        "paragraphs": [
            "东南流注已鸣涧，西北霏微仅敛尘。",
            "人意共怀艰食病，天公那有不仁人。",
            "云移已分贫无福，雩应方知社有神。",
            "田里相望无一舍，终年苦乐会须匀。"
        ],
        "title": "雨过",
        "id": "91f5e873-e493-43a2-a8c4-f7f4f4399726"
    },
    {
        "author": "苏辙",
        "paragraphs": [
            "东风吹鼎方然薪，游鱼出没一世人。",
            "随汤上下犹欣欣，不识河汉清凉津。",
            "十年我已不出门，可怜尚寄生死滨。",
            "老知下种功力新，开花结子当有辰。",
            "寒暑一过聊嚬呻，至此有道非有神。"
        ],
        "title": "溽暑",
        "id": "4462f885-af33-46d1-8fdb-46473ecebb22"
    },
    {
        "author": "苏辙",
        "paragraphs": [
            "春田不雨忧无麦，入囷得半犹足食。",
            "伏中一晒不可缓，旱田苍耳犹难得。",
            "人言春旱夏当潦，入伏未保天日好。",
            "老农经事言不虚，防风防雨如防盗。",
            "外孙读书旧有功，五言七字传祖风。",
            "旋投诗笔到田舍，知我老来馋且慵。",
            "秋田正急车难起，汗滴肩頳愧邻里。",
            "磨声细转雪花飞，举家百口磨牙齿。",
            "食前方丈我所无，烝餠十字或有诸。",
            "孙归何用慰勤苦，烹鸡亦有烝胡卢。"
        ],
        "title": "外孙文九伏中入村晒麦",
        "id": "7024f9d7-406c-477b-8b4a-fa2bb22e460d"
    },
    {
        "author": "苏辙",
        "paragraphs": [
            "苦寒坏我千竿绿，好雨还催众笋长。",
            "痛饮虽无嵇阮客，瓢尊一试午阴凉。"
        ],
        "title": "大雨後咏南轩竹二绝句  其一",
        "id": "776cf666-1382-41bf-a55e-cbd2b5e5db1e"
    },
    {
        "author": "苏辙",
        "paragraphs": [
            "叶开翡翠才通日，节竦琅玕不怕风。",
            "稍放西边深二丈，端如幽谷茂林中。"
        ],
        "title": "大雨後咏南轩竹二绝句  其二",
        "id": "83553ad5-ff54-4ef4-b73f-31a09c07c513"
    },
    {
        "author": "苏辙",
        "paragraphs": [
            "苦热真疑不复凉，火流渐见迫西方。",
            "清风一夜吹茅屋，竹簟今朝避石床。",
            "露湿中庭菊含蕊，水浮西浦稻生芒。",
            "秋成得饱家家事，莫笑农夫喜欲狂。"
        ],
        "title": "秋後即事",
        "id": "d5c70791-0d5d-443a-89fc-5da07707ed26"
    },
    {
        "author": "苏辙",
        "paragraphs": [
            "昔我过嵩阳，秋高日重九。",
            "晨邀同行客，共举登高酒。",
            "藤鞋生胼胝，一览河山富。",
            "封坛土消尽，中夜扪星斗。",
            "下山双足废，欲上知难又。",
            "回首烟云中，隠约见岩岫。",
            "未老约来游，何意七十後。",
            "吾儿性静默，丞邑山路口。",
            "秋暑山尚烦，冬雪山方瘦。",
            "春山利游观，安舆即迎父。"
        ],
        "title": "送迟赴登封丞",
        "id": "612c1f96-ee6b-4de4-8893-a0f7d42762d3"
    },
    {
        "author": "苏辙",
        "paragraphs": [
            "早岁读书无甚解，晚年省事有奇功。",
            "自许平生初不错，人言毕竟两皆空。",
            "空中有实何人见，实际心知与佛同。",
            "烦恼消除病亦去，闭门便了此生中。"
        ],
        "title": "省事",
        "id": "96b48b04-d908-4f8d-8ae3-dbe4f2db5d95"
    },
    {
        "author": "苏辙",
        "paragraphs": [
            "老人寄东岩，萧然四无邻。",
            "八尺清冷泉，中有白发人。",
            "婆娑弄明月，松间夜相宾。",
            "平生指庚壬，终老投此身。",
            "筑室颍川市，西望长悲辛。",
            "故山比丘僧，茧足超峨岷。",
            "归涂三千里，秋风入衣巾。",
            "北崦百步外，我梦一室新。",
            "速营三间堂，永奉两足尊。",
            "我归要有时，久远与子亲。",
            "悟老非凡僧，瓦砾化金银。",
            "归来味玄言，见日当自陈。"
        ],
        "title": "广福僧智昕西归",
        "id": "92f8af51-bfc2-4825-8ad2-08e3b391fb82"
    },
    {
        "author": "苏辙",
        "paragraphs": [
            "筑室城西，中有图书。",
            "窗户之余，松竹扶疏。",
            "拔棘开畦，以毓嘉蔬。",
            "畦夫告予，罂粟可储。"
        ],
        "title": "种药苗二首 种罂粟 其一",
        "id": "47b9c1a8-47f2-46de-8277-578e027aa4a4"
    },
    {
        "author": "苏辙",
        "paragraphs": [
            "罂小如罂，粟细如粟。",
            "与麦皆种，与穄皆熟。",
            "苗堪春菜，实比秋谷。",
            "研作牛乳，烹为佛粥。"
        ],
        "title": "种药苗二首 种罂粟 其二",
        "id": "301a6904-e7c9-4e61-af46-6d67702a06da"
    },
    {
        "author": "苏辙",
        "paragraphs": [
            "老人气衰，饮食无几。",
            "食肉不消，食菜寡味。",
            "柳槌石钵，煎以蜜水。",
            "便口利喉，调养肺胃。"
        ],
        "title": "种药苗二首 种罂粟 其三",
        "id": "329d3d11-d98a-4929-bebf-349b22379d76"
    },
    {
        "author": "苏辙",
        "paragraphs": [
            "三年杜门，莫适往还。",
            "幽人衲僧，相对忘言。",
            "饮之一杯，失笑欣然。",
            "我来颍川，如游庐山。"
        ],
        "tags": [
            "庐山"
        ],
        "title": "种药苗二首 种罂粟 其四",
        "id": "95818858-2bd1-4990-961b-15e43f19d0b1"
    },
    {
        "author": "苏辙",
        "paragraphs": [
            "闲居九年，禄不代耕。",
            "肉食不足，藜烝藿羹。",
            "多求异蔬，以佐晨烹。",
            "秋种罂粟，春种决明。"
        ],
        "title": "种药苗二首 种决明 其一",
        "id": "301f9ff3-518d-47f8-9399-f799b4e5c9aa"
    },
    {
        "author": "苏辙",
        "paragraphs": [
            "决明明目，功见本草。",
            "食其花叶，亦去热恼。",
            "有能益人，矧可以饱。",
            "三嗅不食，笑杜陵老。"
        ],
        "title": "种药苗二首 种决明 其二",
        "id": "182a0e32-2d32-4f55-9175-9de6cc85e223"
    },
    {
        "author": "苏辙",
        "paragraphs": [
            "老人平生，以书为累。",
            "夜灯照帷，未晓而起。",
            "百骸未病，两目告瘁。",
            "决明虽良，何补于是。"
        ],
        "title": "种药苗二首 种决明 其三",
        "id": "ed78c55d-0696-4cad-9e5c-d19eec355a6a"
    },
    {
        "author": "苏辙",
        "paragraphs": [
            "自我知非，卷去图书。",
            "闭目内观，妙见自如。",
            "闻阿那律，无目而视。",
            "决明何为，适口乎尔。"
        ],
        "title": "种药苗二首 种决明 其四",
        "id": "c229229d-22ef-4631-851b-e82a09187917"
    },
    {
        "author": "苏辙",
        "paragraphs": [
            "春服初成日暖，潩河渐满风凉。",
            "欲复孔门故事，略有童冠相将。",
            "城西百步而近，杏花半落草香。",
            "欣然愿与数子，临水一振衣裳。",
            "故人有酒未酌，为我班荆举觞。",
            "我虽少饮不醉，未怪游人若狂。",
            "春风自尔一月，花絮极目飞扬。",
            "诵诗相劝行乐，良士但取无荒。"
        ],
        "title": "上巳",
        "id": "095d8596-3b30-4b2f-859f-66f41cb11f8f"
    },
    {
        "author": "苏辙",
        "paragraphs": [
            "上巳已过旬日，西湖尚有游人。",
            "老人复归闭户，户外百事日新。",
            "呼童试问筑室，春晚何日堂成。",
            "我家旧庐江上，隠居三世相因。",
            "晏子不愿改卜，我今已愧先君。",
            "始有苟合则止，已老姑欲安身。",
            "西望烝尝有处，传家图史常陈。",
            "门中此外何事，世故有耳不闻。",
            "食讫趺坐日昃，此心皎皎常存。",
            "万事汝勿告我，婚嫁自毕诸孙。"
        ],
        "tags": [
            "西湖"
        ],
        "title": "上巳後",
        "id": "a54157c9-ee11-4114-8b98-6cf0ff854527"
    },
    {
        "author": "苏辙",
        "paragraphs": [
            "筑室三年，堂成可居。",
            "我初不知，诸子劳劬。",
            "父母老矣，风雨未除。",
            "橐装几何，勿问有无。",
            "伐木于山，因此旧庐。",
            "不约不丰，燕处无余。",
            "堂开六楹，南北四筵。",
            "昼明廓然，夜冥黯然。",
            "四邻无声，布被粗毡。",
            "身非蚌螺，一睡经年。",
            "夜如何其，趺坐燕安。",
            "善恶不思，此心自圆。",
            "东厢靖深，以奉尝烝。",
            "老佛之庐，朝香夜灯。",
            "西厢千卷，图书之林。",
            "先人所遗，子孙是承。",
            "杖屦经行，直如引绳。",
            "顾视而笑，此如我心。",
            "诸子之室，左右吾背。",
            "将食击板，一击而会。",
            "瓜畦芋区，分布其外。",
            "锄去瓦砾，壤而不块。",
            "废井重浚，泉眼仍在。",
            "辘轳雷鸣，甘雨时霈。",
            "园夫能勤，家足于菜。",
            "有客叩门，贺我堂成。",
            "揖客而笑，念我平生。",
            "三世读书，粗免躬耕。",
            "明窗修竹，惟我与兄。",
            "荫映茅茨，吐论峥嵘。",
            "猖狂妄行，以得此名。",
            "老而求安，匪以为荣。"
        ],
        "title": "堂成",
        "id": "b95125b2-a7b3-40b3-b156-d7ac9e2ac0de"
    },
    {
        "author": "苏辙",
        "paragraphs": [
            "我作新堂，中庭萧然，双柳对峙。",
            "春阳既应，千条万叶，风濯雨洗。",
            "如美妇人，正立栉发，发长至地。",
            "微风徐来，掩冉相缪，乱而复理。",
            "垂之为缨，绾之为结，屈伸如意。",
            "燕雀翔舞，蜩蜇嘶鸣，不召而至。",
            "清霜夜落，众叶如剪，颜色憔悴。",
            "永愧松柏，岁寒不改，见叹夫子。",
            "聊同渊明，攀条啸咏，得酒径醉。",
            "一廛粗给，三黜不去，亦如展惠。"
        ],
        "title": "双柳",
        "id": "bb0cdb3e-5254-4f4b-a301-a53f60163d85"
    },
    {
        "author": "苏辙",
        "paragraphs": [
            "庭松偃盖如醉，夏雨新凉似秋。",
            "有客高吟拥鼻，无人共吃馒头。"
        ],
        "title": "大雨联句",
        "id": "af6b2ad7-559a-44e8-92c7-17ac3eaabf56"
    },
    {
        "author": "苏辙",
        "paragraphs": [
            "大道与众往，疾驱祗自尘。",
            "徐行听所之，何者非吾身。",
            "却过白鹤峰，鸡犬来相亲。",
            "筑室依果树，有无通四邻。",
            "安眠岂有足，良夜惟恐晨。",
            "晨朝亦何事，倦对往来人。"
        ],
        "title": "和子瞻和陶渊明杂诗十一首  其一",
        "id": "f2c91ffb-00bd-4da8-aa24-c60d769d36ba"
    },
    {
        "author": "苏辙",
        "paragraphs": [
            "莫言三谪远，归路近庾岭。",
            "谁怜东坡穷，垂老徙此景。",
            "幸无薪炭役，岂念冰雪冷。",
            "平生笑子厚，山水记柳永。",
            "孜孜苦怀归，何异走逃影。",
            "吾观两蛮触，出缩方驰骋。",
            "百年寄龟息，幸此支床静。"
        ],
        "title": "和子瞻和陶渊明杂诗十一首  其二",
        "id": "3ec9f6e5-236a-4e18-8ec5-3fa6f3de643a"
    },
    {
        "author": "苏辙",
        "paragraphs": [
            "我来适恶岁，斗米如珠量。",
            "何时举头看，岁月守心房。",
            "念我东坡翁，忍饥海中央。",
            "愿翁勿言饥，稷调阴阳。",
            "玉池有清水，生肥满中肠。"
        ],
        "title": "和子瞻和陶渊明杂诗十一首  其三",
        "id": "287a8e89-25d9-4b91-bc58-6f29db53e12b"
    },
    {
        "author": "苏辙",
        "paragraphs": [
            "故山纵得归，无复昔遗老。",
            "家风知在否，後生恐难保。",
            "似闻老翁泉，曾作泥土燥。",
            "穷冬忽涌溢，络绎瓶瓮早。",
            "此翁终可信，明月耿怀抱。",
            "从我先人游，安得不闻道。"
        ],
        "title": "和子瞻和陶渊明杂诗十一首  其四",
        "id": "f7738ca3-a946-471d-9519-eb2e4f891b00"
    },
    {
        "author": "苏辙",
        "paragraphs": [
            "幽忧如蛰虫，雷雨惊奋豫。",
            "无根不萌动，有翼皆鶱翥。",
            "嗟我独枯槁，无来孰为去。",
            "念兄当北迁，海阔煎百虑。",
            "往来七年间，信矣梦幻如。",
            "从今便筑室，占籍无所住。",
            "四方无不可，莫住生灭处。",
            "纵浪大化中，何喜复何惧。"
        ],
        "title": "和子瞻和陶渊明杂诗十一首  其五",
        "id": "80c1d2d7-f3ec-455d-b156-8bf5c74abf30"
    },
    {
        "author": "苏辙",
        "paragraphs": [
            "尝闻左师言，少子古所喜。",
            "二儿从两父，服辱了百事。",
            "佳子何关人，自怪余此意。",
            "看书时独笑，屡与古人值。",
            "他年会六子，道眼谁最驶。",
            "衣钵傥可传，田园不须置。"
        ],
        "title": "和子瞻和陶渊明杂诗十一首  其六",
        "id": "e2dc0e17-992e-44bc-8ca1-e615a4ff5bc2"
    },
    {
        "author": "苏辙",
        "paragraphs": [
            "舜以五音言，二雅良褊迫。",
            "变风犹井牧，驱人遂阡陌。",
            "周余几崩坏，况经甫与白。",
            "崎岖收狂澜，还付滥觞窄。",
            "蒙庄泾渭杂，恐有郭象客。",
            "壁藏待知者，金石闻旧宅。"
        ],
        "title": "和子瞻和陶渊明杂诗十一首  其七",
        "id": "b11afb56-b638-4c8b-b2c9-d6bc81bf770e"
    },
    {
        "author": "苏辙",
        "paragraphs": [
            "大道如衣食，六经所耕桑。",
            "家传易春秋，未易相粃糠。",
            "久种终不获，岁晚嗟无粮。",
            "念此坐叹息，追飞及颓阳。",
            "天公亦假我，书成麟未伤。",
            "可怜陆忠州，空集千首方。",
            "何如学袁盎，日把无可觞。"
        ],
        "title": "和子瞻和陶渊明杂诗十一首  其八",
        "id": "446a47f5-c606-4b36-a5b8-d7bdeb006407"
    },
    {
        "author": "苏辙",
        "paragraphs": [
            "五年寓黄阁，盛服朝玄端。",
            "愧无昔人姿，谬作奇章迁。",
            "还从九渊底，回望百尺巅。",
            "身世俱一梦，往来适三餐。",
            "天公本无心，谁为此由缘。",
            "从今罢述作，尽付逍遥篇。"
        ],
        "title": "和子瞻和陶渊明杂诗十一首  其九",
        "id": "94f334fd-7f1a-4786-b389-25f9b1f3b0f0"
    },
    {
        "author": "苏辙",
        "paragraphs": [
            "吾兄昔在朝，屡欲请会稽。",
            "誓将老阳羡，洞天隠苍崖。",
            "时事乃大谬，宁复守此怀。",
            "区区芥子中，岂有两须弥。",
            "举眼即见兄，何者为别离。",
            "尻舆驾神马，孰为策与羁。",
            "弭节过蓬莱，海波看增亏。"
        ],
        "title": "和子瞻和陶渊明杂诗十一首  其一○",
        "id": "66f54fe2-6925-459a-961b-af53804e3b0b"
    },
    {
        "author": "苏辙",
        "paragraphs": [
            "红炉厄夏景，团扇悲秋凉。",
            "来鸿已遵渚，去燕亦辞梁。",
            "冰蚕怀冻薮，火鼠安炎乡。",
            "曲士漫谈道，夏虫岂知霜。",
            "物化何时休，叹息此路长。"
        ],
        "title": "和子瞻和陶渊明杂诗十一首  其一一",
        "id": "1b55b986-fb8f-4f34-8526-f622eb26d732"
    },
    {
        "author": "苏辙",
        "paragraphs": [
            "玉筯插银河，红裙蘸碧波。",
            "更行三五步，浸着老僧窠。"
        ],
        "title": "联句嘲僧",
        "id": "beb4cb4a-83d0-4596-95d3-b1c4f72fb177"
    },
    {
        "author": "苏辙",
        "paragraphs": [
            "城头月减一分圆，城里人家万炬然。",
            "紫陌羣游逢酒住，红裙醉舞向人妍。",
            "且为行乐终今夕，共道重来便隔年。",
            "遥想猖狂夜深处，河沙飞水湿归鞯。"
        ],
        "title": "上元後一日观灯寄王四",
        "id": "7a73967e-361c-4853-9048-4d066bc69955"
    },
    {
        "author": "苏辙",
        "paragraphs": [
            "身如草木顺阴阳，附火重裘百日强。",
            "渐喜微和解凝烈，半酣起舞意仓忙。",
            "吾兄去我行三腊，千里今宵共一觞。",
            "世事只今人自解，苦寒须尽酒如汤。"
        ],
        "title": "次韵仇池冬至日见寄",
        "id": "1731ce93-6ec5-4a45-a9d0-d2138a00de67"
    },
    {
        "author": "苏辙",
        "paragraphs": [
            "永漏侵春已数筹，地炉犹拥木绵裘。",
            "无心岂畏三尸诉，爱日还惊一岁休。",
            "故国二千空醉眼，新年三十恰平头。",
            "光阴未用相敦迫，领取衰翁两鬓秋。"
        ],
        "title": "益昌除夕感怀",
        "id": "4ef82c38-3642-4498-b2c2-fbc6ab67d197"
    },
    {
        "author": "苏辙",
        "paragraphs": [
            "患难思年改，龙钟惜岁徂。",
            "关河先垄远，天地小臣孤。",
            "吾道凭温酒，时情付拥炉。",
            "南荒足妖怪，此日谩桃符。"
        ],
        "title": "除夕",
        "id": "9c9aa318-dcac-458c-bd95-8668f7a22df2"
    },
    {
        "author": "苏辙",
        "paragraphs": [
            "细莎为屦如编须，轻葛为服如剪莩。",
            "寒泉洒屋朝露濡，霜簟可荐机可扶。",
            "风鸣牖间如吹竽，此虽有暑宜亦无。",
            "庭前峻山槎之余，盆中养鳅大如鱼。",
            "荻生抱甲未见肤，蔓起上屋将悬壶。",
            "麦苗高齐可藏乌，此虽非野仅亦如。",
            "兄居溪堂南山趺，濯足溪水惊雁鳬。",
            "澄潭百丈清无淤，将往思我立踟蹰。",
            "东轩鄙陋何足居，欲行不行系辕驹。"
        ],
        "title": "四月二十八日新热寄仇池",
        "id": "b8dd89f1-333c-43f8-82da-4869f2ab8f72"
    },
    {
        "author": "苏辙",
        "paragraphs": [
            "入伏节气变，翛然如九秋。",
            "墙上有短树，庭下风飕飕。",
            "风来吹我衣，虻蚋各已收。",
            "移床就堂下，仰见月成钩。",
            "但与支体快，不作腑脏谋。",
            "半夜起寒热，展转脱水鳅。",
            "药剂失先後，欲速反见留。",
            "不免召杨子，把臂揣厥由。",
            "笑我冷治冷，徒尔苦舌喉。",
            "授我桂与姜，乃始与病投。",
            "逾旬不出户，映牖披重裘。",
            "遥闻南山下，不与他土侔。",
            "山寒雪不解，清气昼夜浮。",
            "余冷入市城，烦热遭濯潄。",
            "况乃郡斋静，满地贮清流。",
            "露湿荷叶凈，月上松柏幽。",
            "墙头白杨树，秋声无时休。",
            "夜蜩感寒气，上树鸣啾啾。",
            "野鹤弄池水，落拍翅羽修。",
            "此处虽可爱，慎勿恣意游。",
            "凡人爱凉冷，凉冷乃热雠。",
            "试扫北窗下，静卧却所忧。",
            "屏扇去冰雪，虚室风自油。",
            "岁热强自厚，良药彼有不。"
        ],
        "title": "六月十三日病起走笔寄仇池",
        "id": "e49eb1a9-52ff-481c-b0f0-acfc7de36b81"
    },
    {
        "author": "苏辙",
        "paragraphs": [
            "昔年有迁客，携手醉嵌岩。",
            "去我岁已百，游人忽复三。"
        ],
        "title": "题三游洞石壁",
        "id": "f5456798-0a26-44d5-ad66-f6d8addd5e28"
    },
    {
        "author": "苏辙",
        "paragraphs": [
            "楚塞多秋水，荆王有故宫。",
            "湘东晋宗子，高氏楚元戎。",
            "凿沼长千尺，开亭费万工。"
        ],
        "title": "渚宫",
        "id": "57d8480f-9d35-45c5-8868-14ee75653858"
    },
    {
        "author": "苏辙",
        "paragraphs": [
            "道士白发尊，面黑岚气染。",
            "自言王方平，学道古有验。",
            "道成白昼飞，人世不留窆。",
            "後有阴长生，此地亦所占。",
            "并骑双翔龙，霞绶紫云襜。",
            "扬扬玉堂上，与世作丰歉。"
        ],
        "title": "留题仙都观",
        "id": "5fbebbca-3fe6-41ce-81f1-130f3f3d73b8"
    },
    {
        "author": "苏辙",
        "paragraphs": [
            "胸次峥嵘落笔端，壁题留与老夫看。",
            "枯槎尚倚春风力，苍竹从来自岁寒。"
        ],
        "title": "题李十八黄龙寺画壁",
        "id": "6f4bdcbb-a67c-40b2-82b9-50925c769a13"
    },
    {
        "author": "苏辙",
        "paragraphs": [
            "丹青古藏壁，风雨饱侵藻。",
            "拂尘开蚀鉴，志士泪沾臆。",
            "灵山远飞来，不可以智测。",
            "龙神湛回向，拥卫立剑戟。",
            "依然吴生手，旌旆略可识。",
            "鸿蒙插楼台，毫发数动植。",
            "广床瞻二圣，有众拱万德。",
            "飞行凑六合，揽取着一席。",
            "人人开生面，绝妙推心得。",
            "李侯天机深，指点目所及。",
            "三生石上梦，天乐鸣我侧。",
            "幽寻前日事，晦明忽复易。",
            "章生南溟鹏，笼槛锁六翮。",
            "能同寂寞游，浊酒聊放适。",
            "西风叶潇潇，蟋蟀依墙壁。",
            "家无万金产，四邻砧声急。",
            "藜羹傲鼎食，蓝缕亦山立。",
            "并船有歌姝，粉白眉黛黑。",
            "期公开颜笑，醉语杂翰墨。",
            "不须谈俗事，祇令人气塞。"
        ],
        "title": "次韵张禹直开元寺观画壁兼简李德素",
        "id": "4d091219-b70f-40b8-9ff6-a48fe6f435ec"
    },
    {
        "author": "苏辙",
        "paragraphs": [
            "人知公惠在巴东，不识三朝社稷功。",
            "平日孤舟已何处，江亭依旧傍秋风。"
        ],
        "title": "寇莱公",
        "id": "efb4bfb2-edf9-4853-819c-27a839e3f952"
    },
    {
        "author": "苏辙",
        "paragraphs": [
            "白屋可能无孺子，黄圭不是欠陈蕃。",
            "古人冷淡今人笑，湖水年年刺旧痕。"
        ],
        "title": "过豫章",
        "id": "26a5f293-b992-48b7-81b6-03e260385dff"
    },
    {
        "author": "苏辙",
        "paragraphs": [
            "蓬岛灵仙宅，星河帝女居。",
            "波光泛金翠，楼影动云霞。",
            "清浅游鱼过，参差垂柳斜。",
            "移舟更寻胜，远见小桃花。"
        ],
        "title": "初春游李太尉宅东池",
        "id": "3d36c40b-a1bf-44d8-b916-09c6f51d92e7"
    },
    {
        "author": "苏辙",
        "paragraphs": [
            "鳞鳞沙脚出平湖，一喷珠玑碧有余。",
            "依旧镜中横紫阁，却从天外望仙闾。",
            "粉花又结青莲子，金尾还跳赤鲤鱼。",
            "自惜支离苦为病，重来应共酒杯疏。"
        ],
        "title": "次韵程相公以柳湖久涸辄引蔡水溉注感而成咏二首  其一",
        "id": "335c5b1c-f164-4d72-b0a8-ffb60d1b277b"
    },
    {
        "author": "苏辙",
        "paragraphs": [
            "老鱼呴鬣困无津，凿破灵河涨旧濆。",
            "明月还从沙渚见，红尘却傍柳堤分。",
            "急泉垂下长虹尾，駴浪飞来白鹭群。",
            "范蠡如闻应更爱，解摇双桨入西曛。"
        ],
        "title": "次韵程相公以柳湖久涸辄引蔡水溉注感而成咏二首  其二",
        "id": "a5bc0b06-5f17-48a9-a55c-2544369f4da8"
    },
    {
        "author": "苏辙",
        "paragraphs": [
            "君不见峨眉山西雪千里，北望成都如井底。",
            "春风百日吹不消，五月行人如冻蚁。",
            "纷纷市人争夺中，谁信言公似赞公。",
            "人间热恼无处洗，故向西斋作雪峰。",
            "我梦扁舟适吴越，长廊静院灯如月。",
            "开门不见人与牛，惟见空庭满山雪。"
        ],
        "title": "诗一首",
        "id": "112adadf-a1ab-462f-8dbd-f190d6440a50"
    },
    {
        "author": "苏辙",
        "paragraphs": [
            "岧峣山上寺，近在古城中。",
            "苦恨河流远，长教眼力穷。"
        ],
        "title": "留题石经院三首  其一",
        "id": "c4c32c10-2b4b-43d4-a87d-b501c3334060"
    },
    {
        "author": "苏辙",
        "paragraphs": [
            "盘曲山前路，流年向此消。",
            "兴亡须一吊，范叟卧山腰。"
        ],
        "title": "留题石经院三首  其二",
        "id": "d7e66bee-ba3a-403d-8aa8-95c89a8b52a7"
    },
    {
        "author": "苏辙",
        "paragraphs": [
            "孤绝山南寺，僧居无限清。",
            "不知行道处，空听暮钟声。"
        ],
        "title": "留题石经院三首  其三",
        "id": "c46d5596-25d7-465a-84e1-a50d9e5b652c"
    },
    {
        "author": "苏辙",
        "paragraphs": [
            "夜郎秋涨水连空，上有虚亭缥缈中。",
            "山满长天宜落日，江吹旷野作惊风。",
            "爨烟惨淡浮前浦，渔艇纵横逐钓筒。",
            "未省岳阳何似此，应须子细问南公。"
        ],
        "title": "绝胜亭",
        "id": "1b013e90-2353-4a87-931d-a16883ab52a6"
    },
    {
        "author": "苏辙",
        "paragraphs": [
            "乱山深处白云堆，地坼中空洞府开。",
            "茧瓮有天含宇宙，瑶台无路接蓬莱。",
            "金芝春暖青牛卧，珠树月明黄鹤回。",
            "此日登临兴何限，春风吹绽碧桃腮。"
        ],
        "title": "张公洞",
        "id": "da1637b2-81d2-4912-9c00-ee4deb05f168"
    },
    {
        "author": "苏辙",
        "paragraphs": [
            "贤才冠世得优闲，免向金门老赘冠。",
            "颂德华名盈满轴，规章文献表穹桓。",
            "宦家有道生忠烈，夷夏初宁谏齿寒。",
            "正是紫微垣里客，如今列上画图看。"
        ],
        "title": "雎阳五老图",
        "id": "9c275848-7255-4e73-be3d-df8f7f796c67"
    },
    {
        "author": "苏辙",
        "paragraphs": [
            "待罪东轩仅两秋，搉酤事了且夷犹。",
            "奬崇善类询舆论，过访仁贤棹小舟。",
            "契合通家心异姓，情敦同气迈凡流。",
            "金沙台上聊舒乐，即景题诗合酒瓯。"
        ],
        "title": "金沙台",
        "id": "3c7a5d08-566c-4a39-9c05-fc19cc9ce99c"
    },
    {
        "author": "苏辙",
        "paragraphs": [
            "无山得似巫山秀，何水能如河水清。"
        ],
        "title": "句  其一",
        "id": "5ce5d050-e426-4a58-af59-8aa837cc67b0"
    },
    {
        "author": "苏辙",
        "paragraphs": [
            "谓语巴东人，世世当讳准。"
        ],
        "title": "句  其二",
        "id": "e37a3d75-530e-4b12-bed6-68b202b948e5"
    },
    {
        "author": "苏辙",
        "paragraphs": [
            "仿佛城南路，繁香扑市桥。"
        ],
        "title": "句  其三",
        "id": "10ecd5cd-d428-4fd4-8717-51f499ea56d7"
    },
    {
        "author": "苏辙",
        "paragraphs": [
            "清江入城郭，小浦生微澜。"
        ],
        "title": "句  其四",
        "id": "59362a03-459a-420c-87ab-9759c4c75927"
    },
    {
        "author": "何正臣",
        "paragraphs": [
            "史君承诏出黄扉，急浆翩翩画鹢飞。",
            "天上鹓鸾猿鹤喜频归。",
            "列城将吏瞻戎节，夹道乡人看锦衣。",
            "今古蓬莱足吟咏，更留风月待珠玑。"
        ],
        "title": "送程给事知越州  其一",
        "id": "a488ab88-9033-447f-b591-cda2d52569f1"
    },
    {
        "author": "何正臣",
        "paragraphs": [
            "立就金城漳海边，从来经制祇茫然。",
            "一千里候无宵警，十万人家自晏眠。",
            "异城早闻回阵马，将军从此罢楼船。",
            "功成事往翻然去，用舍如公信可贤。"
        ],
        "title": "送程给事知越州  其二",
        "id": "052127da-0822-44a7-9a6b-5a4100416ad5"
    },
    {
        "author": "杜敏求",
        "paragraphs": [
            "潭潭刺史府，宛在城市中。",
            "谁知园亭胜，似与山林同。",
            "幽鸟语晴昼，好花娇春风。",
            "物情如有待，赋咏属诗翁。"
        ],
        "title": "运司园亭 西园",
        "id": "0d80c8be-2478-4829-ad88-57d171bb4aa5"
    },
    {
        "author": "杜敏求",
        "paragraphs": [
            "堂前对花柳，堂後瞰沼沚。",
            "贤者堂中人，虚心湛如水。",
            "烦暑当风窗，中宵隐月几。",
            "作诗纪胜概，诗与水清泚。"
        ],
        "title": "运司园亭 玉溪堂",
        "id": "19a4d6e8-03aa-49a7-84b2-adedd097c461"
    },
    {
        "author": "杜敏求",
        "paragraphs": [
            "西山最高峰，积雪连四季。",
            "登楼试寓目，入国有故地。",
            "烽候虽久息，武经思豫备。",
            "文饶昔筹边，公意今无愧。"
        ],
        "title": "运司园亭 雪峰楼",
        "id": "4733423f-766e-497a-8bcf-e80c102ca0c5"
    },
    {
        "author": "杜敏求",
        "paragraphs": [
            "东风开百花，独有海棠胜。",
            "猩血染珠玑，点缀枝条剩。",
            "日暖锦段新，雨余燕脂凝。",
            "何待东合梅，方能动诗兴。"
        ],
        "title": "运司园亭 海棠轩",
        "id": "97d311e5-7b9f-4089-a250-3cf378faa11d"
    },
    {
        "author": "杜敏求",
        "paragraphs": [
            "明从海上来，皎皎入我牖。",
            "何如登高台，对月把尊酒。",
            "问月月无言，浩歌诗千首。",
            "几人知此乐，此乐公所有。"
        ],
        "title": "运司园亭 月台",
        "id": "ed2d2221-86a2-4d6b-8c4a-b14b7651bfa4"
    },
    {
        "author": "杜敏求",
        "paragraphs": [
            "材大难为用，尝夸古柏篇。",
            "亭前老楩楠，黛色亦参天。",
            "夏暑借清阴，秋籁得自然。",
            "有如爱庭楸，朝暮东西偏。"
        ],
        "title": "运司园亭 翠锦亭",
        "id": "0526d743-059a-4735-a2b7-754fb8a4952a"
    },
    {
        "author": "杜敏求",
        "paragraphs": [
            "林亭幽且深，砌下玉溪水。",
            "淙琤环佩声，晓夕清心耳。",
            "使君性所乐，爱玩不少已。",
            "方持利物心，默坐穷至理。"
        ],
        "title": "运司园亭 湲玉亭",
        "id": "3c4ca59f-db31-4037-b776-5ba55be62453"
    },
    {
        "author": "杜敏求",
        "paragraphs": [
            "深深竹林下，圆庵最幽僻。",
            "高怀本恬旷，野趣助闲适。",
            "众人奔名徒，浮世萦物役。",
            "岂知庵中乐，道胜心自逸。"
        ],
        "title": "运司园亭 茅庵",
        "id": "fa92f47d-67cb-442a-a129-acaf85ab5905"
    },
    {
        "author": "杜敏求",
        "paragraphs": [
            "方池导流水，横阁上寻丈。",
            "晨曦夜月光，罩影相滉漾。",
            "游鱼时出没，飞鸥亦下上。",
            "终朝倚栏杆杆，不见有风浪。"
        ],
        "title": "运司园亭 水阁",
        "id": "d4cd0d6b-bb9a-4695-8a2c-7ad66c9df061"
    },
    {
        "author": "杜敏求",
        "paragraphs": [
            "二亭虽云小，好在泉石间。",
            "白石自齿齿，清泉亦潺潺。",
            "公府无留事，暂来寄余闲。",
            "筇杖乌角巾，一日几往还。"
        ],
        "title": "运司园亭 小亭",
        "id": "b4aa32c3-983d-40df-b9c2-9ddcf7bf3ede"
    },
    {
        "author": "杜敏求",
        "paragraphs": [
            "农夫苦相问，燮理是何人。"
        ],
        "title": "句",
        "id": "10e3245a-c900-4299-ae92-b9959fb73b04"
    },
    {
        "author": "韩宗恕",
        "paragraphs": [
            "若使汉廷重用赋，子虚应恨不同年。"
        ],
        "title": "句",
        "id": "ef787745-ff4b-4877-a816-9794daccbd32"
    },
    {
        "author": "王诜",
        "paragraphs": [
            "老婆心急频相劝，性难只得三日限。",
            "我耳已较君不割，且喜两家皆平善。"
        ],
        "title": "耳疾去後呈东坡",
        "id": "4bd65ed6-46d5-4932-9e97-f5d7a56319d4"
    },
    {
        "author": "王诜",
        "paragraphs": [
            "代梁继李号良图，却惑歌儿便丧躯。",
            "试拂尘埃觇遗像，元来满面是髭须。"
        ],
        "title": "过後避庄宗庙寄曹殿帅贯道",
        "id": "47e2cd19-f7e7-4f63-a759-770b19b2de4e"
    },
    {
        "author": "王诜",
        "paragraphs": [
            "清影十分月，暗香干柄莲。",
            "不知从此别，高会复何年。"
        ],
        "title": "颍昌湖上赠诸公",
        "id": "034243ed-a2cd-48cd-b3de-e40083873bd2"
    },
    {
        "author": "王诜",
        "paragraphs": [
            "帝子相从玉斗边，洞箫忽断散非烟。",
            "平生未省山水窟，一朝身到心茫然。",
            "长安日远那复见，掘地宁知能及泉。",
            "几年漂泊汉江上，东流不舍悲长川。",
            "山重水远景无尽，翠幕金屏开目前。",
            "晴云幂幂晓笼岫，碧嶂溶溶春接天。",
            "四时为我供画本，巧自增损媸与妍。",
            "心匠构尽远江意，笔锋耕徧西山田。",
            "苍颜华髪何所遣，聊将戏墨忘余年。",
            "将军色山自金碧，萧郎翠竹夸婵娟。",
            "风流千载无虎头，于今妙绝推龙眠。",
            "岂图俗笔挂高咏，从此得名因谪仙。",
            "爱诗好画本天性，辋口先生疑宿缘。",
            "会当别写一匹烟霞境，更应消得玉堂醉笔挥长篇。"
        ],
        "title": "奉和子瞻内翰见赠长韵",
        "id": "3f049e6a-8204-4b91-9df3-b04bbc534c2b"
    },
    {
        "author": "王诜",
        "paragraphs": [
            "忆从南涧北山边，惯见岭云和野烟。",
            "山深路僻空吊影，梦惊松竹风萧然。",
            "杖藜芒屩谢尘境，已甘老去栖林泉。",
            "春篮采朮问康伯，夜灶养丹陪稚川。",
            "渔樵每笑坐争席，鸥鹭无机驯我前。",
            "一朝忽作长安梦，此生犹欲更问天。",
            "归来未央拜天子，枯荄敢自期春妍。",
            "造物潜移真幻影，感时未用惊桑田。",
            "醉来却画山中景，水墨想像追当年。",
            "玉堂故人相与厚，意使嫫母齐联娟。",
            "岂知忧患耗心力，读书懒去但欲眠。",
            "屠龙学就本无用，只堪投老依金仙。",
            "更得新诗写珠玉，劝我不作区中缘。",
            "佩服忠言匪论报，短章重次木瓜篇。"
        ],
        "title": "子瞻再和前篇非惟格韵高绝而语意郑重相与甚厚因复用韵答谢之",
        "id": "c2d2251c-a6a8-47ec-aece-4d0c52e8d91f"
    },
    {
        "author": "王诜",
        "paragraphs": [
            "佳人已属沙咤利，义士今无古押衙。"
        ],
        "title": "句",
        "id": "cb327541-dde3-487d-bdc2-72a5b42e1bd6"
    },
    {
        "author": "王诜门客",
        "paragraphs": [
            "几年流落向天涯，万里归来两鬓华。",
            "翠袖香残空浥泪，青楼云渺定谁家。",
            "佳人已属沙咤利，义士今无古押衙。",
            "回首音尘相沉绝，春莺休啭沁园花。"
        ],
        "title": "上王晋卿",
        "id": "9a264c0a-e611-452e-9587-03caa2546cc7"
    },
    {
        "author": "李琮",
        "paragraphs": [
            "家爱儿孙国爱臣，无邪慈教本来均。",
            "非因积善能传庆，安见天心语合人。",
            "席拥诗书纔是乐，门多车马别成春。",
            "榜亭岂独荣樽俎，意欲推余劝里民。"
        ],
        "title": "赋新繁周表权如诏亭",
        "id": "6fd5db7e-f334-405f-9999-8521087ec6f9"
    },
    {
        "author": "李琮",
        "paragraphs": [
            "半生才命苦嗟殊，肯更诗穷效圣俞。",
            "清识岂期回顾盼，嘉篇聊用借虚无。",
            "乡心岁月疑如梦，官况尘埃直未奴。",
            "闻道南充风物好，未能归去且狂图。"
        ],
        "title": "和冯允南见寄",
        "id": "cc4994f9-d9d0-432b-9991-ea4266afebb7"
    },
    {
        "author": "李琮",
        "paragraphs": [
            "纔到林峦契赏心，萧然便欲缷朝簪。",
            "两三里路穿田水，四五人家倚树阴。",
            "渔叟投竿惊鹭宿，牧童停留学禽音。",
            "青丝洞里泉声响，流出空山换古今。"
        ],
        "title": "感泉山",
        "id": "1cc689dd-3fe1-48d5-8aae-f8ac15943d12"
    },
    {
        "author": "李琮",
        "paragraphs": [
            "腥味鱼中墨，衣成木上绵。"
        ],
        "title": "句",
        "id": "3ae92eee-7f0d-4143-b69e-f364caf344d9"
    },
    {
        "author": "白麟",
        "paragraphs": [
            "割忙载酒把寒来，指点盘溪花未开。",
            "撼动东风须好句，扫除积雪放春回。"
        ],
        "title": "游盘溪园亭二首  其一",
        "id": "eba27b87-c8ac-455d-9ad6-09d474beb774"
    },
    {
        "author": "白麟",
        "paragraphs": [
            "爱梅爱竹爱溪山，可惜天公未放闲。",
            "待学盘溪溪上老，松门虽设日常关。"
        ],
        "title": "游盘溪园亭二首  其二",
        "id": "faaaab4d-ca64-4a4b-9c15-4b4dbad2f3bb"
    },
    {
        "author": "白麟",
        "paragraphs": [
            "君去我来吟赏地，盘溪环绕翠微中。",
            "溪人似秘惊人语，不许从容一醉同。"
        ],
        "title": "盘溪之游前一日知几太博行矣同令君梅下清饮不无怅然吾人会合之难再赋绝句  其一",
        "id": "005f2fd5-1c86-4a14-821f-eae1c7b63c40"
    },
    {
        "author": "白麟",
        "paragraphs": [
            "骑鲸人去醉吟来，公子风流尊为开。",
            "笑问竹间梅淡泊，何如筵上舞低回。"
        ],
        "title": "盘溪之游前一日知几太博行矣同令君梅下清饮不无怅然吾人会合之难再赋绝句  其二",
        "id": "4c2a5226-8a06-4d54-b536-6d1ccfaa9193"
    },
    {
        "author": "白麟",
        "paragraphs": [
            "艇子飘摇唤不回，半溪清影漾疏梅。",
            "有人隔岸频招手，和月和霜剪取来。"
        ],
        "title": "合江探梅",
        "id": "3ba84bf2-ce01-4d2e-9f6e-1f9cdacd095c"
    },
    {
        "author": "白麟",
        "paragraphs": [
            "四海佛宫阙，三峨不待夸。",
            "山深龙听法，野迥鹿衔警。"
        ],
        "title": "峨眉",
        "id": "620131b8-c3e5-4e6e-90a4-eb7855f43e0f"
    },
    {
        "author": "白麟",
        "paragraphs": [
            "僰道古戎州，何人开天荒。",
            "向者名胜流，经兹水云乡。",
            "少陵三百年，继踵山谷黄。",
            "二老经行处，草木生辉光。"
        ],
        "title": "寓居叙南",
        "id": "6f1a600a-085b-44f3-bc9c-6cf4a915a098"
    },
    {
        "author": "白麟",
        "paragraphs": [
            "谁破天荒开僰道，千载岩木护天宫。",
            "背城山合疑无路，面水窗横自有风。"
        ],
        "title": "诗一首",
        "id": "b772989d-f2dc-4b61-b986-66db445a91a6"
    },
    {
        "author": "雷周辅",
        "paragraphs": [
            "路险客须到，山高人尽耕。"
        ],
        "title": "句",
        "id": "5f05be82-a34b-4d0d-ab3c-44e7d0af986c"
    },
    {
        "author": "陈怿",
        "paragraphs": [
            "旧历江山眼重开，平成摇辔赏嵩台。",
            "晋康假道昔为守，按部今持使节来。"
        ],
        "title": "和康提刑过端州",
        "id": "53a036d1-5bd3-4c06-aa9f-363d96ffae20"
    },
    {
        "author": "陈怿",
        "paragraphs": [
            "民居城栅尽非元，唯有江山似昔年。",
            "听讼棠阴遗旧址，按行台旆照晴川。",
            "重来自喜恩威洽，别後常嗟岁月迁。",
            "道侧老人曾卧辙，拜迎相顾倍怡然。"
        ],
        "title": "和康提刑过康州",
        "id": "9356a6e0-da5e-468f-a11d-fb91c6021b01"
    },
    {
        "author": "张峋",
        "paragraphs": [
            "玉华山谁穷远近，百里回旋势方尽。",
            "削成苍玉倚青天，气象轩轩独奇俊。",
            "黄河哮顑摧昆仑，一峰飘落如龙蹲。",
            "白云低垂半岩腹，茫茫日轮平地奔。",
            "惊湍瀑流飞辟历，松根巉岩裂石壁。",
            "洞门昼闭不知深，仙人琼浆满杯碧。",
            "饥鼯啼烟猿啸风，子规声哀愁满容。",
            "山鸟嘤咛绕乔木，唯有黄鹤鸣噰噰。",
            "翠华迢迢来避暑，飘然陵云欲轻举。",
            "当时此地最清凉，九成翠微不足数。",
            "玉鞘声断宫殿闲，大龙飞去髯难攀。",
            "川峦如旧人事变，但见明月留空山。"
        ],
        "title": "玉华山",
        "id": "a00cb028-1147-40ab-9932-16ecbfc479f6"
    },
    {
        "author": "张㟭",
        "paragraphs": [
            "平生自是爱花人，到处寻芳不遇真。",
            "祇道人间无正色，今朝初见洛阳春。"
        ],
        "title": "观洛城花呈尧夫先生",
        "id": "e3443069-4b14-42cc-a03a-c866d52426e7"
    },
    {
        "author": "谢卿材",
        "paragraphs": [
            "东倾壶柄双流水，西阚瓯唇四别峰。"
        ],
        "title": "句",
        "id": "c62f6f1c-10ee-4cac-9821-02bfa59243be"
    },
    {
        "author": "邢恕",
        "paragraphs": [
            "先生抱道隐墙东，心迹兼忘出处通。",
            "圮下每惭知孺子，床前曾忆拜庞公。",
            "已将目击存微妙，直把神交寄始终。",
            "此日离违限南北，萧萧班马正依风。"
        ],
        "title": "将还河北留别尧夫先生",
        "id": "8372ca0f-f906-47f8-aa8d-d84f50a998f9"
    },
    {
        "author": "邢恕",
        "paragraphs": [
            "稽山鉴水正宜秋，笑领铜符下鹢舟。",
            "青琐夕郎传故事，鸿都仙客足风流。",
            "锦衣着去经乡国，茧纸翻成赋郡楼。",
            "祇恐汉廷须雅望，寇公难得隔年留。"
        ],
        "title": "送程给事知越州",
        "id": "6afc7415-c4b0-450f-a71f-e6c63a05eef9"
    },
    {
        "author": "邢恕",
        "paragraphs": [
            "荆楚西南地，清明咫尺天。",
            "远山犹带雪，高柳已藏烟。"
        ],
        "title": "随州",
        "id": "766d984e-6bd3-4eb3-8ccb-390b12a49cd2"
    },
    {
        "author": "邢恕",
        "paragraphs": [
            "丽藻高郑卫，专学美齐传。",
            "容揄难有属，笔削少能干。"
        ],
        "title": "酬魏少府侍直史馆",
        "id": "2bb6b5a6-4c1c-42b6-9b68-a4542395ad72"
    },
    {
        "author": "邢恕",
        "paragraphs": [
            "一簇僧房路屈盘，不踰城郭到林峦。",
            "何人为假丹青手，写入轻绡挂壁看。"
        ],
        "title": "华严岩",
        "id": "439b83d5-58ae-4112-854d-734c792216d5"
    },
    {
        "author": "邢恕",
        "paragraphs": [
            "溪流贯清江，湍濑亘百里。",
            "龙蛇几盘纡，雷雨忽奔驶。",
            "石横渠状穿凿，怪力祖谁氏。",
            "突如见头角，虎豹或蹲峙。",
            "横杠互枝柱，小艇俄纷委。",
            "苹藻翳泓澄，松竹荫崖涘。",
            "两山束鸟道，侧岸数鱼尾。",
            "缭然閟深幽，梵字叠危址。",
            "钟呗杂滩声，亭台森水底。",
            "凭栏几游目，杖策时临履。",
            "酒杓间茶铛，棋枰延昼晷。",
            "放怀得天倪，清啸谢尘滓。",
            "忽忘儿女缚，似接嬴秦子。",
            "顾予拙谋身，霜鬓飒垂耳。",
            "雅意在延龄，丹砂夙充饵。",
            "焉得兹结庐，帐念远桑梓。"
        ],
        "title": "题愚溪",
        "id": "ca8e5063-5a71-47ad-ae40-f633541e75eb"
    },
    {
        "author": "邢恕",
        "paragraphs": [
            "颓然一睡足，岩溜尚潺湲。",
            "面几郎山郭，寂无人世喧。"
        ],
        "title": "独游偶题",
        "id": "53da0cba-b109-4a9c-87ff-794629c7cec7"
    },
    {
        "author": "邢恕",
        "paragraphs": [
            "归舟一夜泊浯溪，晓雨丝丝不作泥。",
            "□石苍崖访遗刻，更磨苔藓为留题。"
        ],
        "title": "游浯溪",
        "id": "1dcb631d-5464-4714-a4ef-cd8c008b61d0"
    },
    {
        "author": "邢恕",
        "paragraphs": [
            "濯足临澄碧，和云卧石室。",
            "淅沥天风生，披襟当呼吸。"
        ],
        "title": "朝阳岩绝句  其一",
        "id": "81b85f4d-d941-444d-be08-59c9d16e776f"
    },
    {
        "author": "邢恕",
        "paragraphs": [
            "岩巅风雨落泉声，岩下江流见底清。",
            "夹岸松筠倒流影，炊烟渔父近寒城。"
        ],
        "title": "朝阳岩绝句  其二",
        "id": "533c5c4b-455c-47d6-8f00-6056f815f392"
    },
    {
        "author": "邢恕",
        "paragraphs": [
            "云容山色争奇□，远水遥天共落晖。"
        ],
        "title": "句  其一",
        "id": "479d0293-b84d-4770-b513-5355a52fa05f"
    },
    {
        "author": "邢恕",
        "paragraphs": [
            "城隅楼榭与云平，城下溪流见底清。"
        ],
        "title": "句  其二",
        "id": "d43aa3ef-050e-4fa8-977d-e6cfe841922f"
    },
    {
        "author": "邢恕",
        "paragraphs": [
            "涢水带西城，城高敞郡亭。"
        ],
        "title": "句  其三",
        "id": "632675c5-384c-46a4-878b-1587bd15d831"
    },
    {
        "author": "邢恕",
        "paragraphs": [
            "随为楚西南，郡颇富山水。"
        ],
        "title": "句  其四",
        "id": "46c3e0e7-99b6-4f85-87c4-2aec39bc2ba0"
    },
    {
        "author": "释大眼",
        "paragraphs": [
            "心如一片苗，是苗皆可植。",
            "莫种谁堆培，莫容荆与棘。"
        ],
        "title": "别石坚",
        "id": "ecaec8be-0dc8-4446-9700-8cbf297051d9"
    },
    {
        "author": "王仲甫",
        "paragraphs": [
            "黄金零落大刀头，玉筯归期划到秋。",
            "红锦寄鱼风逆浪，碧箫吹凤月当楼。",
            "伯劳知我经春别，香蜡窥人一夜愁。",
            "好去渡江千里梦，满天梅雨是苏州。"
        ],
        "title": "留京师思归",
        "id": "9c9c3120-fa6b-4915-a7ba-56a525c9d402"
    },
    {
        "author": "赵士掞",
        "paragraphs": [
            "夕阳低尽已西红，百尺楼高万里风。",
            "白发年年何处得，只应多在倚栏中。"
        ],
        "title": "登天清阁",
        "id": "a0a0613a-431e-473b-ab43-c1a81a83ab16"
    },
    {
        "author": "赵士宇",
        "paragraphs": [
            "脱身到泉石，钓具一篷舟。",
            "涧险松筠合，山深宫殿秋。",
            "角巾可投檄，尊酒且浇愁。",
            "甚愧阮宣子，青鈱挂杖头。"
        ],
        "title": "游虎丘",
        "id": "a554ab60-3ead-48a1-9b05-7652ab1a7d77"
    },
    {
        "author": "毕仲衍",
        "paragraphs": [
            "朝回鸣橹下东流，人自承明向越州。",
            "印绶光华将过里，江山萧洒去迎秋。",
            "香销琐闼成新梦，云映蓬莱识旧游。",
            "须体圣心图任切，鉴湖虽好莫淹留。"
        ],
        "title": "送程给事知越州",
        "id": "ab6b408f-8cca-430b-829b-69d3ca1b295c"
    },
    {
        "author": "翁迈",
        "paragraphs": [
            "年方十三四，娇羞懒举头。",
            "舞余驹皎皎，歌罢鹿呦呦。",
            "近座香先喷，持杯玉更柔。",
            "高唐人去远，谁与话风流。"
        ],
        "title": "鹿鸣宴赠歌妓",
        "id": "66f5103d-c7b8-4e84-bf17-e1c347f88f18"
    },
    {
        "author": "释怀志",
        "paragraphs": [
            "万机俱罢付痴憨，踪迹常容野鹿参。",
            "不脱麻衣拳作枕，几生梦在绿萝庵。"
        ],
        "title": "矢惠洪问住山  其一",
        "id": "957ce62b-c44f-445d-85d0-ee2da887836a"
    },
    {
        "author": "释怀志",
        "paragraphs": [
            "山中住，独掩柴门无别趣，三个柴头品字煨，不用援毫文彩露。"
        ],
        "title": "矢惠洪问住山  其二",
        "id": "8d271ffd-3019-4143-b19e-9a5bd4e31c8f"
    },
    {
        "author": "印首座",
        "paragraphs": [
            "折脚铛见谩自煨，饭余长是坐堆堆。",
            "一从近日生涯拙，百鸟衔华去不来。"
        ],
        "title": "偶书",
        "id": "a6ebda59-f4dc-46c0-80dc-d279493e2b3f"
    },
    {
        "author": "印首座",
        "paragraphs": [
            "不挂寸丝方免寒，何须特地袅长竿。",
            "而今落落零零也，七佛之名甚处安。"
        ],
        "title": "偈一首",
        "id": "f7692601-a76d-4b74-b418-e3c01fb76aa0"
    },
    {
        "author": "印首座",
        "paragraphs": [
            "丘师伯莫晓，寂寂明皎皎。",
            "日午打三更，谁人打得了。"
        ],
        "title": "偈",
        "id": "8e9cb103-b091-4bdd-8a1d-90ff3cd30df3"
    },
    {
        "author": "赵挺之",
        "paragraphs": [
            "相逢三十春，欢宴殊未足。",
            "都门今见君，行意一何速。",
            "正之南国秀，德业素所畜。",
            "才名振京师，贤达竞推毂。",
            "当年诸邑政，惠爱春兰馥。",
            "惟思结恩信，几欲弛鞭扑。",
            "一朝使王畿，茂草鞠圜狱。",
            "高怀富经纶，余事归简牍。",
            "风骚入冥搜，落笔动盈幅。",
            "忠诚人所怀，正直神介福。",
            "轻舟扬高旌，锦袂耀乡服。",
            "西风浙江远，秋色方在目。",
            "欢声溢闾巷，喜气沾僮仆。",
            "东南岁仍饥，仁主意方属。",
            "君才固有余，足以振疲俗。",
            "行闻变潢潦，千里尽平陆。",
            "功成办归装，来赴严君促。"
        ],
        "title": "送罗正之年兄出使二浙",
        "id": "abe655c0-a856-4c5d-9632-1d809661bb33"
    },
    {
        "author": "赵挺之",
        "paragraphs": [
            "华亭山水佳，秀色宛如画。",
            "前贤有隐迹，卜筑俟来者。",
            "高人养天和，放浪寄林野。",
            "安知岁月徂，但喜名利舍。",
            "传家得之子，流辈推博雅。",
            "春风振客衣，逸棹东南下。",
            "赋诗台阁彦，落落珠玑泻。",
            "持觞拜亲膝，喜色动乡社。",
            "都城十二衢，尘土翳车马。",
            "一梦逐君行，兹怀已潇洒。"
        ],
        "title": "朱氏天和堂",
        "id": "ebd93f6c-df2c-4d41-9e86-0bb39e8d05c2"
    },
    {
        "author": "赵挺之",
        "paragraphs": [
            "廓落襟怀德艺优，身名曾不问沈浮。",
            "当年册府曾同命，早岁文场每并游。",
            "寂寂旧庐东南东观晓，翩翩归旐北邙秋。",
            "都城犹记樽前别，精爽今随逝水流。"
        ],
        "title": "杨十七应之兄学士挽辞",
        "id": "d2507485-7ed1-4a1f-8d0e-db6f035d9221"
    },
    {
        "author": "初惟深",
        "paragraphs": [
            "溪流怪石碍通津，一一操舟若有神。",
            "自是世间无妙手，古来何事不由人。"
        ],
        "title": "过黯淡滩",
        "id": "1767405a-8d41-4203-8fa3-e3c170571eed"
    },
    {
        "author": "初惟深",
        "paragraphs": [
            "年来身计欲何为，跌宕无成一轴诗。",
            "懒把行藏问詹尹，愿将生死遇秦医。",
            "丹青效虎留心拙，斤匠良工入手迟。",
            "此日知音堪属意，枯桐正在半焦时。"
        ],
        "title": "呈荆公",
        "id": "c4938291-3cfa-4768-9b61-982fabd53e13"
    },
    {
        "author": "初惟深",
        "paragraphs": [
            "何年突兀庭前石，昔日何人种松柏。",
            "乘兴闲来就榻眠，一枕春风君莫惜。",
            "城西今古阳山色，城中谁有千年宅。",
            "往来何必见主人，主人自是亭中客。"
        ],
        "title": "游园不遇主人题壁",
        "id": "4f078fd6-3c07-4266-8bc6-a4861ba2730c"
    },
    {
        "author": "初惟深",
        "paragraphs": [
            "多年不见玉川翁，今日相逢小榭东。",
            "依旧清凉无长物，只余松桧养秋风。"
        ],
        "title": "绝句",
        "id": "a6fff32a-5597-4ddd-a8b1-6a0a7c30fc4d"
    },
    {
        "author": "初惟深",
        "paragraphs": [
            "春江渺渺抱墙流，烟草茸茸一片愁。",
            "吹尽柳花人不见，春旗催日下城头。"
        ],
        "title": "谒荆公不遇",
        "id": "96043992-d437-46d4-af3d-617bfd7a7e3c"
    },
    {
        "author": "初惟深",
        "paragraphs": [
            "吴郡声名顾与张，龙门当日共升堂。",
            "青衫始见登华省，丹旐俄闻入故乡。",
            "含泪孤儿生面垢，断肠慈母满头霜。",
            "嗟君十载人间事，不及南柯一梦长。"
        ],
        "title": "挽张几道",
        "id": "632fcb74-1877-4db5-bb1a-9c56a05ae68e"
    },
    {
        "author": "初惟深",
        "paragraphs": [
            "使君萧洒上宾闲，金地无人昼敞关。",
            "风静箫声来世外，日长仙境在人间。",
            "诗成郢客争挥翰，曲罢吴姬一破颜。",
            "此节东南无此会，高名千古映湖山。"
        ],
        "title": "和吴门章太守五日宴九老于广华诗",
        "id": "635fce3e-dc18-4833-a964-fa3c3dd64124"
    },
    {
        "author": "初惟深",
        "paragraphs": [
            "清香皓质世称奇，谩作轻红也自宜。",
            "紫府与丹来换骨，春风吹酒上凝脂。",
            "直教腊雪无藏处，只恐朝云有散时。",
            "溪上野桃何足种，秦人应独未相知。"
        ],
        "title": "红梅",
        "id": "87ab118e-c152-4030-a37f-6d7ff1e2e22c"
    },
    {
        "author": "初惟深",
        "paragraphs": [
            "四边乔木尽儿孙，曾见吴宫几度春。",
            "若使当时成大厦，也应随例作埃尘。"
        ],
        "title": "古柏",
        "id": "fea57028-615a-4189-af0d-4161e322796d"
    },
    {
        "author": "初惟深",
        "paragraphs": [
            "晋人事高旷，所得多奇僻。",
            "云岩佛子庐，曾为二王宅。",
            "当时盘乐地，俯仰成今昔。",
            "林泉亦余好，徘徊想遗迹。",
            "那知非昔人，复作登临客。"
        ],
        "title": "虎丘",
        "id": "9a322b9a-ef93-4ca8-9276-ac4931c84026"
    },
    {
        "author": "初惟深",
        "paragraphs": [
            "云崖倚天开，苍渊下澄澈。",
            "世传灵剑飞，山石千丈裂。",
            "神踪去不返，今作蛟龙穴。",
            "是非漭难诰，岁久多异说。",
            "惟当清夜来，静赏潭上月。"
        ],
        "title": "剑池",
        "id": "2d1a9464-ee3a-415c-9edc-8752b28d27e8"
    },
    {
        "author": "初惟深",
        "paragraphs": [
            "生公天人师，讲法花雨堕。",
            "当时听法众，片石千人坐。",
            "山祇常护持，山鸟不敢污。",
            "野人心茫然，傲荡多酒过。",
            "醉来不肯归，石上看云卧。"
        ],
        "title": "千人石",
        "id": "ad6a17f2-5051-4c9d-a2af-c57f10a7ae3f"
    },
    {
        "author": "初惟深",
        "paragraphs": [
            "昼锦新坊路稍西，兴来携客就僧扉。",
            "樽前倒玉清无比，笔下铿金妙欲飞。",
            "篮舆直须乘月去，榜歌时听采菱归。",
            "流传白雪吴城满，顿觉炎歊一夕微。"
        ],
        "title": "程公辟留客开元饮  其一",
        "id": "c7c56683-74f4-4317-952c-3b54fc4ead6d"
    },
    {
        "author": "初惟深",
        "paragraphs": [
            "仙老论文小往还，多才令尹独能攀。",
            "携觞步入千做界，借榻清临一水间。",
            "笑语不惊沙鸟去，襟怀犹过野僧闲。",
            "城中此地无人爱，坐对西南见好山。"
        ],
        "title": "程公辟留客开元饮  其二",
        "id": "7ff195a6-e02a-4590-b24c-2f4b5b4060cc"
    },
    {
        "author": "初惟深",
        "paragraphs": [
            "嫚黄妖紫间轻红，谷雨初晴早景中。",
            "静女不言还爱日，彩云无定只愁风。",
            "炉烟坐觉沈檀薄，妆面回看粉黛空。",
            "此别又须经岁月，酒阑携烛绕芳丛。"
        ],
        "title": "牡丹",
        "id": "2e33d656-5d1f-49de-b38c-7ba230e8f186"
    },
    {
        "author": "初惟深",
        "paragraphs": [
            "剪水飞花着地干，世间颜色比应难。",
            "谢家儿女空才思，只作因风柳絮看。"
        ],
        "title": "雪",
        "id": "45f60382-076e-498d-8d00-1d20d0e565f8"
    },
    {
        "author": "初惟深",
        "paragraphs": [
            "一叶生涯逐浪流，悠悠生事共萍浮。",
            "蓑披残雪湘江晚，钩拂红尘渭水秋。",
            "买酒解衣杨柳岸，得鱼吹火荻芦洲。",
            "兴阑却返扁舟去，半掩柴门古渡头。"
        ],
        "title": "渔父",
        "id": "0e20d724-74e7-48d0-acfb-433e4833c5bc"
    },
    {
        "author": "初惟深",
        "paragraphs": [
            "紫书夕降御床边，门下褒衣绕数千。",
            "捧檄喜随亲色动，授经荣胜主恩偏。",
            "相如好赋真童子，贾谊多才患少年。",
            "道在不须忧绛灌，一时卿相尽知贤。"
        ],
        "title": "赠黄君俞",
        "id": "535781ab-fb80-4cc4-882c-84c91d4f22d6"
    },
    {
        "author": "初惟深",
        "paragraphs": [
            "客航收浦月昏黄，野店无灯欲闭门。",
            "半出岸汀枫半死，系舟犹有去年痕。"
        ],
        "title": "舟下建溪",
        "id": "ceb695b9-ecb6-4ca5-83d2-b6fac1b372f8"
    },
    {
        "author": "初惟深",
        "paragraphs": [
            "傍水寻幽径，青林昼掩扉。",
            "杨花入竹静，鸟影度塘稀。",
            "石好频移坐，波清任濯衣。",
            "沙鸥如有意，一一近人飞。"
        ],
        "title": "过无为吴氏园池",
        "id": "1a13f50b-e18d-4625-91fc-53373bff400a"
    },
    {
        "author": "初惟深",
        "paragraphs": [
            "朝车皆有从，暮辙各有投。",
            "茫茫声利区，贱客难独留。",
            "岂无平生交，音容杳南州。",
            "幽怀欲有诉，寤寐不可求。",
            "追我夙昔欢，负子今日游。",
            "勉矣尚有适，所困非所羞。"
        ],
        "title": "都下寄友人叶褧之",
        "id": "829ea01a-c63a-4ade-b8b1-2f441b29dafd"
    },
    {
        "author": "初惟深",
        "paragraphs": [
            "释卷趋南亩，霜风报获时。",
            "不才谋事拙，寸禄及亲迟。",
            "通塞终难问，短长今自知。",
            "何年得乘兴，闲趁逸人期。"
        ],
        "title": "依韵答杨起公见寄",
        "id": "155be4b1-218d-493c-bc25-e910c7231c87"
    },
    {
        "author": "初惟深",
        "paragraphs": [
            "林圃芳菲尽，空阴绕院青。",
            "风条初脱絮，露沼欲生萍。",
            "地僻春犹冷，门闲昼亦扃。",
            "临杯学强醉，怀抱只常醒。"
        ],
        "title": "答公权晚春",
        "id": "58b3f971-e864-47bd-830b-f7e0faeb3c08"
    },
    {
        "author": "初惟深",
        "paragraphs": [
            "斗起喧卑地，尘埃不入颜。",
            "微寻清昼梦，静看别州山。",
            "隐几孤鸿没，调琴远鹤完还。",
            "何时了吾事，来此伴君闲。"
        ],
        "title": "题九华阁",
        "id": "3b26d6be-2171-4aa7-a35d-a4bc626ad9e1"
    },
    {
        "author": "初惟深",
        "paragraphs": [
            "绕舍清阴白昼寒，野情晴喜到门阑。",
            "陶潜岁计惟栽菊，楚客家风只种兰。",
            "雨过落花粘履舄，日长轻絮点杯盘。",
            "明年官满君须去，此地应难得此欢。"
        ],
        "title": "题公权壁",
        "id": "d851398b-bbb3-42c3-86a4-bec9169530ab"
    },
    {
        "author": "初惟深",
        "paragraphs": [
            "楚水分墙北，闽溪出舍东。",
            "冷云秋欲雪，高木昼常风。",
            "冠盖人声绝，音书鸟道通。",
            "如何阮家子，平地哭涂穷。"
        ],
        "title": "书通德官舍壁",
        "id": "84f2a2ee-4403-451d-90cc-054950f73713"
    },
    {
        "author": "初惟深",
        "paragraphs": [
            "宝剎临苍峡，门迎万里船。",
            "湍声沉鸟语，岸沫拥蛟涎。",
            "朝供收崖栗，宵瓶煮石泉。",
            "平生林壑趣，向此合留连。"
        ],
        "title": "明教院",
        "id": "587b41f0-4be2-486f-bbde-af5583503842"
    },
    {
        "author": "周直孺",
        "paragraphs": [
            "三吴冠盖并驱驰，名德如公亦已稀。",
            "胥口沈珠唐相事，会稽怀绶汉臣归。",
            "光华昼绣家山近，浩荡秋风画鹢飞。",
            "十万疲民待仁政，未应祗为脍鲈肥。"
        ],
        "title": "送程给事知越州",
        "id": "e110b2fc-c21c-4c1d-a72b-9ae231d65ee9"
    },
    {
        "author": "李深",
        "paragraphs": [
            "从横才业耸青冥，出处三朝重老成。",
            "南就金城几万里，东归戎节拥千兵。",
            "书从禹穴探应古，诗想鸡林购得名。",
            "莫醉故园风月久，壶浆父老已来迎。"
        ],
        "title": "送程给事知越州  其一",
        "id": "e18f16f9-9de7-495e-9655-61dac4a08f64"
    },
    {
        "author": "李深",
        "paragraphs": [
            "白首雍容侍从中，高怀常寄五湖东。",
            "游文仙殿才终别，作牧稽山地更雄。",
            "去国旌旗迎晓日，过家鲈橘正秋风。",
            "异时治行如登用，故事西京有弱翁。"
        ],
        "title": "送程给事知越州  其二",
        "id": "e48b1652-90da-4d8d-8bb8-edaa693230f9"
    },
    {
        "author": "李深",
        "paragraphs": [
            "一章奏免鸟衔茶，惠及饶民几万家。",
            "遗老至今怀德政，为余谈此屡咨嗟。"
        ],
        "title": "题范文正公祠堂  其一",
        "id": "e395f6b6-1072-4c54-9e37-5f8bc1007770"
    },
    {
        "author": "李深",
        "paragraphs": [
            "危言迁谪向江湖，放意云山道岂孤。",
            "忠信平生心自许，吉凶何恤赋灵乌。"
        ],
        "title": "题范文正公祠堂  其二",
        "id": "a556e51a-efeb-4371-a7b5-77e3b94e6f84"
    },
    {
        "author": "傅宏",
        "paragraphs": [
            "远望阳城湖，八九云梦吞。",
            "白云宿殿罅，青藓埋松根。",
            "樵唱林间路，渔歌寺外村。",
            "避喧嗜飞阁，未若叩禅门。"
        ],
        "title": "和张祜韵",
        "id": "ffefd133-de7a-4eaf-9c84-7cb4c115cc5b"
    },
    {
        "author": "傅宏",
        "paragraphs": [
            "修顶磨穹苍，云烟杂古床。",
            "僧饭钟声远，仙风桂子香。",
            "老桧有寒操，怪石多冷光。",
            "俯瞰城郭人，衮衮名利场。"
        ],
        "title": "和孟郊韵",
        "id": "c704584a-1e4f-4e89-a43b-33fa5faf3adb"
    },
    {
        "author": "贾青",
        "paragraphs": [
            "万叠层峰夹两溪，雨余清气却炎晖。",
            "何时学得严陵傲，洗尽尘襟卧钓矶。"
        ],
        "title": "钓台",
        "id": "edb33774-06a2-4295-bbf2-b06737bbabb0"
    },
    {
        "author": "贾青",
        "paragraphs": [
            "溪声滩外急，草色两中深。",
            "客意自南北，山光无古今。"
        ],
        "title": "黯淡院",
        "id": "d0c4d1bd-65fc-46df-9885-1693f046d052"
    },
    {
        "author": "曾孝宗",
        "paragraphs": [
            "虎符分盾浙江东，舣棹都门使旆雄。",
            "双浆徘徊枌社日，高牙摇曳剡溪风。",
            "蓬莱阁宴公书简，贺监湖浮狱榜空。",
            "行听越民歌德政，亟还青琐见旌忠。"
        ],
        "title": "送越帅程公辟",
        "id": "a921c38d-894e-4c39-90c1-7a904fc6f08e"
    },
    {
        "author": "刘管",
        "paragraphs": [
            "自从笔削三千首，复见风骚二百年。",
            "佳句独为时辈许，幽光长伴客星悬。",
            "耳孙文采方高蹈，鼻祖声名更盛传。",
            "曾到先生栖隐处，桐君山下好林泉。"
        ],
        "title": "题清芬阁",
        "id": "8dc92e61-333f-4fb4-ab29-f7083b6c8bf4"
    },
    {
        "author": "马偕",
        "paragraphs": [
            "煌煌英烈照穹苍，清节高名锦绣肠。",
            "千卷共传诗灿烂，万钟能鄙德馨香。",
            "清芬自是流余庆，佳气终当及後昌。",
            "逸韵云孙风味好，鹏抟九万看翱翔。"
        ],
        "title": "题清芬阁",
        "id": "116fbd71-f28f-409f-a9c1-452f530346c2"
    },
    {
        "author": "薛繗",
        "paragraphs": [
            "寺占灵峰更近州，喧阗驺从锦缠头。",
            "歌钟乍奏晴雷殷，戈甲急趋春水流。",
            "几处醉眠方枕籍，一城谣俗重嬉游。",
            "贤侯惠意民知否，几刻严闉为尔留。"
        ],
        "title": "和吴公仲庶游海云寺",
        "id": "0f3930ad-3fb9-4641-aad7-3494495f0785"
    },
    {
        "author": "杨永节",
        "paragraphs": [
            "柳侯好倔奇，颇类元道州。",
            "遂令舂陵行，至今犹风流。"
        ],
        "title": "永州",
        "id": "19396b1b-5c78-42fb-bd3f-bf245a658c55"
    },
    {
        "author": "丁竦",
        "paragraphs": [
            "鼓屴崱，峰顶特。",
            "穷岛夷，俯封域。",
            "屏闽东，拱辰北。",
            "岁辛亥，帝司赤。",
            "竦绅烈，从陗陟。",
            "搴若华，揖瑶极。",
            "呵蜚霆，蹴鳌脊。",
            "披霄根，殚目力。",
            "高者仰，深必惕。",
            "谨其至，惟古则。"
        ],
        "title": "请州亭鼓山铭",
        "id": "b681b433-d02e-40d0-96a6-68d1ad4cc9e6"
    },
    {
        "author": "薛昌朝",
        "paragraphs": [
            "阁下寒溪涨碧湍，阁前苍翠数峰环。",
            "危梯续蹬穿松下，细竹分泉落石前。",
            "好鸟啁啾争唤客，乱云开合巧藏山。",
            "独来应为禅僧笑，少有人能伴我闲。"
        ],
        "title": "紫阁",
        "id": "24904d4a-a6af-415a-b882-b1bf8ba7db76"
    },
    {
        "author": "林肇",
        "paragraphs": [
            "脍鲈珍珠是吴乡，丞相曾过赋短章。",
            "新作水斋堪寓目，旧停桂棹有余光。",
            "满前野景烟波阔，自後秋风意气长。",
            "莫待东曹归忆此，分悭居在碧州旁。"
        ],
        "title": "鲈乡亭",
        "id": "eab0fe70-64dc-4081-bd2b-ed97db466a2b"
    },
    {
        "author": "王仲修",
        "paragraphs": [
            "四海梯航贺岁元，千官环佩拜中天。",
            "愿从今日称觞後，舜殿垂衣一万年。"
        ],
        "title": "宫词  其一",
        "id": "a36d3cf2-1809-4774-982e-2e83f079188c"
    },
    {
        "author": "王仲修",
        "paragraphs": [
            "前殿风传万岁声，九重歌管乐升平。",
            "欲知庆事丛元日，瑞气先从帝鼐生。"
        ],
        "title": "宫词  其二",
        "id": "862bab1a-41a0-4c1a-a943-5e1a582fb0da"
    },
    {
        "author": "王仲修",
        "paragraphs": [
            "元夜笙歌满上都，九霄皓月舞蟾蜍。",
            "烛龙穿仗来天际，万叠黄云覆帝车。"
        ],
        "title": "宫词  其三",
        "id": "58e10546-2d7d-4929-a855-346df3b85202"
    },
    {
        "author": "王仲修",
        "paragraphs": [
            "玉钺光华引六虬，天街万烛拥宸游。",
            "端门五夜开黄幄，月在蓬山顶上头。"
        ],
        "title": "宫词  其四",
        "id": "dd185549-3a97-4ad4-a1f3-7976df70c4de"
    },
    {
        "author": "王仲修",
        "paragraphs": [
            "春风来自斗杓东，万物欣欣鼓舞中。",
            "凤纸催裁宽大诏，拂明宣下未央宫。"
        ],
        "title": "宫词  其五",
        "id": "ee8d28a2-05da-44d3-b142-32ea674c119b"
    },
    {
        "author": "王仲修",
        "paragraphs": [
            "雪消鸳瓦东风暖，已觉金虬刻漏长。",
            "禁里春寒犹未放，日华先拂赭袍光。"
        ],
        "title": "宫词  其六",
        "id": "dfd3473c-e5d6-491f-aaf2-51014e1cc41f"
    },
    {
        "author": "王仲修",
        "paragraphs": [
            "冒腊交春日向迟，雪残鳷鹊已多时。",
            "宫桃红小匀丹脸，御柳黄深展翠眉。"
        ],
        "title": "宫词  其七",
        "id": "c52d8d42-1713-4fba-9d80-c203839f6bae"
    },
    {
        "author": "王仲修",
        "paragraphs": [
            "万户千门入建章，金绳界路柳丝黄。",
            "和风偏度乐声细，晴日自随宫线长。"
        ],
        "title": "宫词  其八",
        "id": "928803bf-3440-40cb-8f81-789f100171d3"
    },
    {
        "author": "王仲修",
        "paragraphs": [
            "殿外轻寒一凭栏，春衫初试觉微宽。",
            "钗头故插宜男草，图得君王带笑看。"
        ],
        "title": "宫词  其九",
        "id": "9ef248f1-c29d-41c9-a196-8c3964db4f31"
    },
    {
        "author": "王仲修",
        "paragraphs": [
            "画栋宵寒燕未来，江南谁寄一枝梅。",
            "闰年雪後春工晚，羯鼓催花满槛开。"
        ],
        "title": "宫词  其一○",
        "id": "1bfab49a-5500-4f08-8acc-ffd3dfc7ed86"
    },
    {
        "author": "王仲修",
        "paragraphs": [
            "云娇烟懒雨初晴，环碧风轻细浪生。",
            "尽日黄鹂不飞去，万年枝上听箫声。"
        ],
        "title": "宫词  其一一",
        "id": "3e7762ec-aa25-4413-95f4-e5490abe7775"
    },
    {
        "author": "王仲修",
        "paragraphs": [
            "太平无事似熙丰，天乐声和下帝宫。",
            "禽鸟也能知乐事，宫莺娇醉弄春风。"
        ],
        "title": "宫词  其一二",
        "id": "854dad70-31c1-4e49-b0c3-6b044e2bbeb0"
    },
    {
        "author": "王仲修",
        "paragraphs": [
            "殿角风摇柳带长，御沟流水落花香。",
            "雨来双燕归应早，先上珠帘十二行。"
        ],
        "title": "宫词  其一三",
        "id": "a27b2cc0-0a70-4dce-8914-2eb1d8c6288f"
    },
    {
        "author": "王仲修",
        "paragraphs": [
            "玉阑万朵牡丹开，先摘姚黄献御杯。",
            "翠幙重重围绕定，料应蜂蝶不曾来。"
        ],
        "title": "宫词  其一四",
        "id": "8f61a8be-923a-48b5-9d0c-95ea96f22441"
    },
    {
        "author": "王仲修",
        "paragraphs": [
            "春深百卉过芬芳，雕槛惟余芍药香。",
            "应是东君偏着意，日华浮动御衣黄。"
        ],
        "title": "宫词  其一五",
        "id": "fdd423a9-5e6f-494b-b48f-e6eb4e4f305d"
    },
    {
        "author": "王仲修",
        "paragraphs": [
            "红干绿淡有余香，芳草芊绵苑路长。",
            "鶗鴂一声寒食雨，游蜂应为百花忙。"
        ],
        "title": "宫词  其一六",
        "id": "f70b8bef-294c-4b2f-b180-82207d61740b"
    },
    {
        "author": "王仲修",
        "paragraphs": [
            "柳絮飘零春事稀，绿荫零乱上瑶墀。",
            "好花着子青如豆，刧忆香红满槛时。"
        ],
        "title": "宫词  其一七",
        "id": "2e088398-6f57-4225-b0c0-5b3115ed7bea"
    },
    {
        "author": "王仲修",
        "paragraphs": [
            "春气融和万物佳，殿前仍有四时花。",
            "宫人刧爱山家景，松竹阴中碾建茶。"
        ],
        "title": "宫词  其一八",
        "id": "07875d2b-67d0-412d-8555-f525b65e9105"
    },
    {
        "author": "王仲修",
        "paragraphs": [
            "帘垂珠阁对遥津，燕罢芳菲已半春。",
            "四部笙歌初散後，花前红烛引妃嫔。"
        ],
        "title": "宫词  其一九",
        "id": "058d189b-736d-4472-8ece-702a841abd84"
    },
    {
        "author": "王仲修",
        "paragraphs": [
            "宜春苑里望春台，台下仙花已半开。",
            "地密无人敢偷折，万民喜待翠舆来。"
        ],
        "title": "宫词  其二○",
        "id": "40a57288-007b-4dd7-8c0d-1f0264b189a7"
    },
    {
        "author": "王仲修",
        "paragraphs": [
            "欲晓初闻长乐钟，一庭残月海棠红。",
            "如何借得徐熙手，画作屏风立殿中。"
        ],
        "title": "宫词  其二一",
        "id": "63f08bfe-e478-4835-b1cb-367be139c4c4"
    },
    {
        "author": "王仲修",
        "paragraphs": [
            "晓风薄薄透罗衣，桃李芬芳长旧围。",
            "雨过御沟春水满，小滩风月漱珠玑。"
        ],
        "title": "宫词  其二二",
        "id": "c1541139-ee4f-4db5-90f1-f5b63abc6f62"
    },
    {
        "author": "王仲修",
        "paragraphs": [
            "汉殿东风弄晓晴，百花烘日近清明。",
            "披香博士今华髪，教得六宫歌舞成。"
        ],
        "title": "宫词  其二三",
        "id": "38490a58-5361-46ec-80ca-a66a94994a45"
    },
    {
        "author": "王仲修",
        "paragraphs": [
            "二月琼林花未开，风烟幂幂锁楼台。",
            "湿红生绿谁装点，直待春深圣驾来。"
        ],
        "title": "宫词  其二四",
        "id": "28fdc7e2-58c9-4439-8955-cf8af8df4d88"
    },
    {
        "author": "王仲修",
        "paragraphs": [
            "凤阙巍峨瑞气间，御沟春晚水潺潺。",
            "吾皇勤政无游幸，天廐门深八骏来。"
        ],
        "title": "宫词  其二五",
        "id": "034db822-daaf-4662-88e8-ac64f97417be"
    },
    {
        "author": "王仲修",
        "paragraphs": [
            "卷幙风来满殿凉，晖晖红日上回廊。",
            "郢坊初进酴醾酒，别是人间一种香。"
        ],
        "title": "宫词  其二六",
        "id": "13ddd08c-6a7a-4856-84fc-0c11d605fdd1"
    },
    {
        "author": "王仲修",
        "paragraphs": [
            "绿槐疏影满花砖，首夏清和未暑天。",
            "进食门前金合人，唐装宫女听传宣。"
        ],
        "title": "宫词  其二七",
        "id": "05f94404-4193-493b-8176-e1dfe6f5e64d"
    },
    {
        "author": "王仲修",
        "paragraphs": [
            "微凉殿阁庆云边，正是清中长养天。",
            "解愠阜财君德厚，熏风长泛舜琴弦。"
        ],
        "title": "宫词  其二八",
        "id": "e2dd8841-8055-486e-b5a9-e4ab366ca41f"
    },
    {
        "author": "王仲修",
        "paragraphs": [
            "宫槐御柳绕池亭，水殿中间暑气清。",
            "珠网帘深尘不到，静闻燕子引雏声。"
        ],
        "title": "宫词  其二九",
        "id": "cc324303-4779-4f30-903c-00c8bb534f91"
    },
    {
        "author": "王仲修",
        "paragraphs": [
            "金盘碧粽裹雕菰，九节菖蒲渍玉壶。",
            "拓地直临西海岸，朱书无用辟兵符。"
        ],
        "title": "宫词  其三○",
        "id": "db682405-479e-48bd-92a9-e62a26305d0b"
    },
    {
        "author": "王仲修",
        "paragraphs": [
            "艾虎钗头映翠翘，菖蒲泛酒舞宫腰。",
            "不须更铸江心照，皇帝聪明一似尧。"
        ],
        "title": "宫词  其三一",
        "id": "1bfabdfe-586b-4296-bb90-ba8d808ce345"
    },
    {
        "author": "王仲修",
        "paragraphs": [
            "三伏金藏暑正隆，火云万里日轮红。",
            "禁中自有清凉地，不借麻姑避暑宫。"
        ],
        "title": "宫词  其三二",
        "id": "00770996-787c-459e-a8fb-0b174dddf9a7"
    },
    {
        "author": "王仲修",
        "paragraphs": [
            "暑天何处避炎蒸，驾在萧台第九层。",
            "黄盖亭亭日将午，宫嫔催赐近臣冰。"
        ],
        "title": "宫词  其三三",
        "id": "81e58f3f-e6fa-4311-a68d-07b811ebb1fc"
    },
    {
        "author": "王仲修",
        "paragraphs": [
            "太液池头水浸云，绿荷摇曳露华新。",
            "漾舟寻得双莲子，摘向金盘赠圣人。"
        ],
        "title": "宫词  其三四",
        "id": "8ec460c7-2982-48f1-b069-d93ebe4a154b"
    },
    {
        "author": "王仲修",
        "paragraphs": [
            "日斜未掩苑东门，池面风烟向晚昏。",
            "谁道荷花娇欲语，夜来露冷却无言。"
        ],
        "title": "宫词  其三五",
        "id": "acbe9fb4-2188-40ac-927a-01f167f974dc"
    },
    {
        "author": "王仲修",
        "paragraphs": [
            "云罗雾縠晓风凉，绣幕黄龙绕画廊。",
            "宿雨乍收烟水静，曲池万柄绿荷香。"
        ],
        "title": "宫词  其三六",
        "id": "29ef4671-9d76-4a26-bc19-cfafdfe15b02"
    },
    {
        "author": "王仲修",
        "paragraphs": [
            "暴衣楼上清秋夜，河鼓星临十二城。",
            "银汉无梁不可渡，牵牛织女若为情。"
        ],
        "title": "宫词  其三七",
        "id": "cfe530d3-a7ec-45dd-a490-67e386cc6810"
    },
    {
        "author": "王仲修",
        "paragraphs": [
            "长生殿里更阑後，乞巧楼前月上时。",
            "河汉玉梯三十六，不知谁见画蛾眉。"
        ],
        "title": "宫词  其三八",
        "id": "e13101d6-adb8-4791-895d-7e06c4331502"
    },
    {
        "author": "王仲修",
        "paragraphs": [
            "玉箫声里酌玻璃，风腊旍旗卷绛霓。",
            "星渚月斜珠露重，银河流水亦东西。"
        ],
        "title": "宫词  其三九",
        "id": "b00ebc81-5577-4755-b6b1-d4f5fd4daa8e"
    },
    {
        "author": "王仲修",
        "paragraphs": [
            "殿阁新秋气象清，玉阶露冷半雕蓂。",
            "六宫最重中元节，院院烧香读道经。"
        ],
        "title": "宫词  其四○",
        "id": "a989fe1f-fa78-42cb-b4eb-14ebe4bd23f3"
    },
    {
        "author": "王仲修",
        "paragraphs": [
            "九月飞霜天地清，未央前殿燕簪缨。",
            "欲知重谷为先务，八彩眉间喜顺成。"
        ],
        "title": "宫词  其四一",
        "id": "75589f4e-bcd4-4324-8e20-8cac11f8465e"
    },
    {
        "author": "王仲修",
        "paragraphs": [
            "瑟瑟西风下建章，御栏无限菊花香。",
            "天心亦爱黄金蕊，故遣轻云护早霜。"
        ],
        "title": "宫词  其四二",
        "id": "7b904157-2986-4082-9b6a-71c3b7882583"
    },
    {
        "author": "王仲修",
        "paragraphs": [
            "鳞鳞鸳瓦静无烟，六幕云低腊雪天。",
            "应是风流学胡蝶，过墙飞舞自翩翩。"
        ],
        "title": "宫词  其四三",
        "id": "c1dd92ef-2d7f-4d3a-8a53-b2d6097508d9"
    },
    {
        "author": "王仲修",
        "paragraphs": [
            "瑶池初见一枝梅，为爱清香特地栽。",
            "今日御栏风露好，胜如山路雪中开。"
        ],
        "title": "宫词  其四四",
        "id": "e949342e-01eb-4c65-98ba-b29bdc9abbd6"
    },
    {
        "author": "王仲修",
        "paragraphs": [
            "飘浮瑞雪洒长空，混合干坤万象同。",
            "殿阁嶙峋如叠玉，凌晨人步广寒宫。"
        ],
        "title": "宫词  其四五",
        "id": "2ad6cd1b-0d7e-48d5-972f-e5e421cfebe3"
    },
    {
        "author": "王仲修",
        "paragraphs": [
            "时和岁稔似熙丰，腊月仙京大雪中。",
            "殿阁园林都莹彻，云河不是水晶宫。"
        ],
        "title": "宫词  其四六",
        "id": "1d351944-e267-4b7a-ad18-0e108932b511"
    },
    {
        "author": "王仲修",
        "paragraphs": [
            "尧舜慈仁性自然，爱民如子食为天。",
            "都门瑞雪深盈尺，彤管应书大有年。"
        ],
        "title": "宫词  其四七",
        "id": "ed74e1a1-c44e-4c2d-a872-7300efcf4eeb"
    },
    {
        "author": "王仲修",
        "paragraphs": [
            "雪消宫殿苑梅芳，晓漏声迟下建章。",
            "天气清寒当腊日，沉香甲煎赐诸房。"
        ],
        "title": "宫词  其四八",
        "id": "6de91160-bfff-4001-b812-0c1905a3b57b"
    },
    {
        "author": "王仲修",
        "paragraphs": [
            "楼台雪霁晓阴阴，珠网屏风御幄深。",
            "和气先春宫掖暖，凤钗不用辟寒金。"
        ],
        "title": "宫词  其四九",
        "id": "224edec8-34bd-4ccd-8b78-d76b1e45fcf8"
    },
    {
        "author": "王仲修",
        "paragraphs": [
            "节纪天宁里社鸣，猗兰今日圣人生。",
            "如何表得千年瑞，万里黄河一带清。"
        ],
        "title": "宫词  其五○",
        "id": "d3938685-345b-45fa-997d-b94019072f44"
    },
    {
        "author": "王仲修",
        "paragraphs": [
            "华渚星流生睿主，九天歌管宴钧台。",
            "愿将圣寿齐南极，碧海蟠桃万度开。"
        ],
        "title": "宫词  其五一",
        "id": "251d391d-4211-404a-b824-c2ebf50261bc"
    },
    {
        "author": "王仲修",
        "paragraphs": [
            "岳神当面捧南山，馥鬰非烟拥圣颜。",
            "法部笙歌催献寿，合门先引内朝班。"
        ],
        "title": "宫词  其五二",
        "id": "3aa7a97b-a0e2-40a6-9631-8d769384e122"
    },
    {
        "author": "王仲修",
        "paragraphs": [
            "房星烨烨照明堂，陟配神皇咏我将。",
            "怵惕孝思霜露感，如山降福自穰穰。"
        ],
        "title": "宫词  其五三",
        "id": "95e6e84d-b9fa-401b-9a05-f41849b141cd"
    },
    {
        "author": "王仲修",
        "paragraphs": [
            "十二珠帘上玉钩，一声鸡唱下重楼。",
            "南郊渐近天和暖，选日司衣进大裘。"
        ],
        "title": "宫词  其五四",
        "id": "a2836a02-0586-4f67-914f-660d07566273"
    },
    {
        "author": "王仲修",
        "paragraphs": [
            "国家三岁一郊天，万骑云从锦绣鲜。",
            "陟降圆坛彻黄道，更虚小次特升烟。"
        ],
        "title": "宫词  其五五",
        "id": "ea2aa38d-e78a-4ba1-a246-5cae4e5b5b96"
    },
    {
        "author": "王仲修",
        "paragraphs": [
            "璧月珠星应律灰，两班称庆一阳回。",
            "九韶声里千秋曲，五色云中万寿杯。"
        ],
        "title": "宫词  其五六",
        "id": "730020c4-6af5-4db0-b238-8114b9a801fb"
    },
    {
        "author": "王仲修",
        "paragraphs": [
            "大晟修成六律新，铿锵雅韵格三灵。",
            "殿前九奏人心悦，定有来仪凤舞庭。"
        ],
        "title": "宫词  其五七",
        "id": "57a92553-a6be-4888-887a-f6a27548f95b"
    },
    {
        "author": "王仲修",
        "paragraphs": [
            "八宝盘龙玉色明，未央排仗庆熙成。",
            "敛时福瑞为天赦，五岳齐呼万岁声。"
        ],
        "title": "宫词  其五八",
        "id": "3ee6e074-3e3d-417f-86a8-887906d6e710"
    },
    {
        "author": "王仲修",
        "paragraphs": [
            "蕊珠宫殿俯烟霞，宣政门开立正衙。",
            "刚日小王封大国，玉堂学士进新麻。"
        ],
        "title": "宫词  其五九",
        "id": "2666aa9f-f119-4c28-8409-dd53b5eb468c"
    },
    {
        "author": "王仲修",
        "paragraphs": [
            "吾君圣学自通神，匪但书看逸少亲。",
            "妙绝长江春色丽，一时同赐紫枢臣。"
        ],
        "tags": [
            "长江"
        ],
        "title": "宫词  其六○",
        "id": "001c1d66-df43-4e76-ab5c-f7b8d6ea58db"
    },
    {
        "author": "王仲修",
        "paragraphs": [
            "圣人独看临轩陛，殿後双龙捧翠华。",
            "明日集英排大宴，御前先降出琵琶。"
        ],
        "title": "宫词  其六一",
        "id": "780a5f3e-38ef-481f-a0d6-2df923b579e0"
    },
    {
        "author": "王仲修",
        "paragraphs": [
            "公卿拜舞进流霞，瑞气祥烟动日华。",
            "殿下排场如绵绣，紫云楼畔万株花。"
        ],
        "title": "宫词  其六二",
        "id": "f231b7af-5087-424e-a744-da3bd808bebf"
    },
    {
        "author": "王仲修",
        "paragraphs": [
            "重城放钥玉签疏，四百银袍拜殿除。",
            "白日禹门三级浪，一声雷雨化鲲鱼。"
        ],
        "title": "宫词  其六三",
        "id": "a8e961e1-489f-4474-88e7-f0d5d6931580"
    },
    {
        "author": "王仲修",
        "paragraphs": [
            "道山玉府尽唐余，因命儒臣校鲁鱼。",
            "黄帕担床擎人内，麟台先进御前书。"
        ],
        "title": "宫词  其六四",
        "id": "0c39f2fe-ad01-40a1-a81f-d4156e9a4394"
    },
    {
        "author": "王仲修",
        "paragraphs": [
            "囹圄空虚入颂歌，雪霜风雨四时和。",
            "君王德惠施天下，甘露偏于柳上多。"
        ],
        "title": "宫词  其六五",
        "id": "5297f2a8-cf57-4e9c-b333-d6e0de5d5c1a"
    },
    {
        "author": "王仲修",
        "paragraphs": [
            "煌煌玉烛四时平，顺气熏蒸万物成。",
            "谩说蓬莱宫里橘，宣和殿下荔枝生。"
        ],
        "title": "宫词  其六六",
        "id": "2a00fcb4-c7cb-4ba1-a1e0-3bdfa8f008cb"
    },
    {
        "author": "王仲修",
        "paragraphs": [
            "仁渐动植露华滋，朱实累累近玉墀。",
            "闻道庙堂恩数渥，宰臣新赐荔枝时。"
        ],
        "title": "宫词  其六七",
        "id": "4b16ccd1-fe40-4670-bd4b-525743415085"
    },
    {
        "author": "王仲修",
        "paragraphs": [
            "太平气象满皇图，清晓祥烟捧帝居。",
            "四海销兵民乐业，熙然恩信及豚鱼。"
        ],
        "title": "宫词  其六八",
        "id": "8bbfe24c-6476-42c1-a427-9fdefe85e5ed"
    },
    {
        "author": "王仲修",
        "paragraphs": [
            "上如尧舜爱民深，宵旰忧勤冠古今。",
            "後苑珍禽都放尽，万方人识好生心。"
        ],
        "title": "宫词  其六九",
        "id": "69908780-92be-4570-97f1-c550d166980d"
    },
    {
        "author": "王仲修",
        "paragraphs": [
            "宰臣出省午漏下，卫士交番未刻深。",
            "续报六宫无事後，龙墀初月夜沉沉。"
        ],
        "title": "宫词  其七○",
        "id": "7d6a0bb1-a310-4ac3-9070-24d782b3f717"
    },
    {
        "author": "王仲修",
        "paragraphs": [
            "地雷设象圣言昭，上应星辰转玉杓。",
            "阳管气升君道正，忠贤类进小人消。"
        ],
        "title": "宫词  其七一",
        "id": "9c629271-dd52-4b4e-9af5-a15130b58ca4"
    },
    {
        "author": "王仲修",
        "paragraphs": [
            "太平祥瑞符君德，鹤兔芝禾月不虚。",
            "玉检金绳旧仪在，不知谁献长卿书。"
        ],
        "title": "宫词  其七二",
        "id": "b073cdeb-548f-4d84-bf38-a71be995be25"
    },
    {
        "author": "王仲修",
        "paragraphs": [
            "万类欣欣谢至阴，斡旋造化圣功深。",
            "须知天地生成意，便是君王爱物心。"
        ],
        "title": "宫词  其七三",
        "id": "6ad33d80-1765-4099-ac16-ce29c707eb04"
    },
    {
        "author": "王仲修",
        "paragraphs": [
            "访古搜奇得汉余，有名书画世间无。",
            "紫宸朝退捐声色，不看骊山按乐图。"
        ],
        "title": "宫词  其七四",
        "id": "85915890-f90c-4a9a-9d0b-e8c377c1ee36"
    },
    {
        "author": "王仲修",
        "paragraphs": [
            "四辅论思政事堂，尽收才杰置周行。",
            "掖庭职事分司局，铨择皆由紫极房。"
        ],
        "title": "宫词  其七五",
        "id": "a48c28fe-944f-4d82-916b-3991dc7fae50"
    },
    {
        "author": "王仲修",
        "paragraphs": [
            "迩英新殿在西厢，圣代隆儒过汉唐。",
            "讲罢赐茶班退後，槐盘龙影下修廊。"
        ],
        "title": "宫词  其七六",
        "id": "9046e3ff-e8fc-446d-b61a-df7b8a21eeb4"
    },
    {
        "author": "王仲修",
        "paragraphs": [
            "六曲屏风倚殿帷，君王几度欲题诗。",
            "却宣学士书无逸，又赐沉香笔数枝。"
        ],
        "title": "宫词  其七七",
        "id": "2ab2fc66-f056-407d-b621-bb7a612259b5"
    },
    {
        "author": "王仲修",
        "paragraphs": [
            "陇山鹦鹉羽毛鲜，养在金笼已数年。",
            "应为能言人爱惜，教成御制鹤冲天。"
        ],
        "title": "宫词  其七八",
        "id": "5109527f-de61-430f-b28e-e7907ae3372b"
    },
    {
        "author": "王仲修",
        "paragraphs": [
            "天子观渔陋鲁棠，涵曦亭下似沧浪。",
            "金鳞钓得龙颜喜，韶乐声中进玉觞。"
        ],
        "title": "宫词  其七九",
        "id": "7d68ace1-6334-418f-821a-d02c74161851"
    },
    {
        "author": "王仲修",
        "paragraphs": [
            "西池曼衍鱼龙戏，燕罢回銮近夕阳。",
            "路远不乘双凤辇，玉鞍珠辔御龙骧。"
        ],
        "title": "宫词  其八○",
        "id": "bfaa2b74-f0f0-47ab-baf7-414523b2270e"
    },
    {
        "author": "王仲修",
        "paragraphs": [
            "茧馆轻寒晓漏残，春阴桑柘碧于蓝。",
            "宵衣愿治先农事，故敕宫娥学养蚕。"
        ],
        "title": "宫词  其八一",
        "id": "9563e909-ed94-4ff9-973c-614b6630bd05"
    },
    {
        "author": "王仲修",
        "paragraphs": [
            "天星东壁夜辉辉，文物声明过昔时。",
            "人说宫中女学士，和成御制上元诗。"
        ],
        "title": "宫词  其八二",
        "id": "22ce1eef-00dc-4379-95ab-d5a59c9197f3"
    },
    {
        "author": "王仲修",
        "paragraphs": [
            "邻院相招象戏归，和衣卧到日平西。",
            "起来理通琵琶谱，花底春莺向晚啼。"
        ],
        "title": "宫词  其八三",
        "id": "6755a7fb-3867-43fd-a8ce-cb89cfb17e94"
    },
    {
        "author": "王仲修",
        "paragraphs": [
            "谁向缑仙学玉笙，紫筠管密制新成。",
            "绮窗人静月明夜，能作箫台九凤声。"
        ],
        "title": "宫词  其八四",
        "id": "1e4ec414-564b-4d7c-819d-874040e35c0c"
    },
    {
        "author": "王仲修",
        "paragraphs": [
            "良家选入侍仙都，性慧从来爱读书。",
            "记得茂陵封禅事，满宫呼作女相如。"
        ],
        "title": "宫词  其八五",
        "id": "90c4c2ba-c0fa-4e61-9789-1faf20ee4c5d"
    },
    {
        "author": "王仲修",
        "paragraphs": [
            "自补仙韶从帝游，盾随歌舞不知愁。",
            "新霜太液雁初下，岸柳萧疏又见秋。"
        ],
        "title": "宫词  其八六",
        "id": "2a1ff463-bdbe-44d2-b93c-7992f1ed8744"
    },
    {
        "author": "王仲修",
        "paragraphs": [
            "爱读仙经沐道风，碧窗时叩紫阳钟。",
            "为逢节假无祗应，写了黄庭日未舂。"
        ],
        "title": "宫词  其八七",
        "id": "1275016e-c7e4-4569-b1d4-28562fc67e9d"
    },
    {
        "author": "王仲修",
        "paragraphs": [
            "蒙金衫子鬰金黄，爱拍伊州入侧商。",
            "人道飞琼元自瘦，娉婷偏称窄衣裳。"
        ],
        "title": "宫词  其八八",
        "id": "d8f17dd4-ff69-4111-bbaa-c2de741d071d"
    },
    {
        "author": "王仲修",
        "paragraphs": [
            "圣人夜宴蓬莱殿，星汉沉沉玉漏迟。",
            "楼角轻云捧新月，宫人笑指似蛾眉。"
        ],
        "title": "宫词  其八九",
        "id": "056d2a9b-ae03-48b0-b904-0d1575ea67a4"
    },
    {
        "author": "王仲修",
        "paragraphs": [
            "花药栏干小雨晴，差差燕子拂帘旌。",
            "今朝下直全无事，写得新翻曲谱成。"
        ],
        "title": "宫词  其九○",
        "id": "113ee074-87c1-4d54-a025-12fdb45c967b"
    },
    {
        "author": "王仲修",
        "paragraphs": [
            "乘舆前殿退朝初，玉案焚香午漏余。",
            "三省奏来祥瑞事，编排付与内尚书。"
        ],
        "title": "宫词  其九一",
        "id": "01c86098-8df2-4f21-a269-479891461db9"
    },
    {
        "author": "王仲修",
        "paragraphs": [
            "十三应选入宫来，便舞梁州送御杯。",
            "交袂当筵小垂手，回头招拍趁虚催。"
        ],
        "title": "宫词  其九二",
        "id": "9e83b1c7-717d-4db5-91bb-52eb7a4e302d"
    },
    {
        "author": "王仲修",
        "paragraphs": [
            "探花时节按歌回，粉黛重匀傍照台。",
            "定是君王急宣召，忽然蟢子上头来。"
        ],
        "title": "宫词  其九三",
        "id": "ed693e0d-8f81-497f-a345-67a716929355"
    },
    {
        "author": "王仲修",
        "paragraphs": [
            "银河清浅夜纵横，鱼钥传呼锁禁城。",
            "试上红楼三十级，凭栏好看月初生。"
        ],
        "title": "宫词  其九四",
        "id": "6bfeadc3-8cb0-454c-89fa-c57837dce43f"
    },
    {
        "author": "王仲修",
        "paragraphs": [
            "景阳钟动趁严妆，奉帚追随过未央。",
            "月落金门纔放钥，御衣初试百花香。"
        ],
        "title": "宫词  其九五",
        "id": "7b46da65-d503-4d7c-a4c6-503b856549c9"
    },
    {
        "author": "王仲修",
        "paragraphs": [
            "玲珑翠网隔尘埃，鉴里双鸾挂宝台。",
            "睡起日高花影转，玉盘香篆半成灰。"
        ],
        "title": "宫词  其九六",
        "id": "84a826b2-2e04-4106-bd6a-c7749560af65"
    },
    {
        "author": "王仲修",
        "paragraphs": [
            "下直归来日未晡，凤盘锦幄卷流苏。",
            "纱栊粉壁无尘到，挂起长康列女图。"
        ],
        "title": "宫词  其九七",
        "id": "a66fbfcd-fa6e-42fa-bb5e-4415065727da"
    },
    {
        "author": "王仲修",
        "paragraphs": [
            "银河初转水横流，星史人催报晓筹。",
            "金凤凰门开万钥，玉蟾蜍影挂西楼。"
        ],
        "title": "宫词  其九八",
        "id": "c93d4dfd-ab3c-41a6-a544-b000a2bdc939"
    },
    {
        "author": "王仲修",
        "paragraphs": [
            "月沉天角晓星明，上直妆成趁五更。",
            "昨夜宣徽进言曲，仙韶院里未知名。"
        ],
        "title": "宫词  其九九",
        "id": "8d3c964a-fe29-4506-9392-8455e3a3859b"
    },
    {
        "author": "王仲修",
        "paragraphs": [
            "锡宴便倾光禄酒，赐袍还照上林花。",
            "衣冠盛事堪书日，六世词科只一家。"
        ],
        "title": "庆侄耆登第",
        "id": "1a46d63f-74e8-4410-bef5-ecb4aeb6b80b"
    },
    {
        "author": "王仲修",
        "paragraphs": [
            "乞麾占得山川胜，金纽新提左顾龟。",
            "苍阙斗龙辞日下，红旌引骑照江湄。",
            "剡溪月午何妨醉，曲水春余好赋诗。",
            "玉案天香携满袖，锦衣谁似过乡时。"
        ],
        "title": "送程给事知越州",
        "id": "e7ceb571-c386-45c3-8010-d203f1c75a7b"
    },
    {
        "author": "邓忠臣",
        "paragraphs": [
            "秋日同文馆，多朋信可依。",
            "慧莺还伴鎻，巧燕自知归。",
            "藻鉴由来定，翘材未觉稀。",
            "贤书早晚上，拭目看珠玑。"
        ],
        "title": "诗呈同院诸公六首  其一",
        "id": "0aea44f5-2234-4fc0-9419-7caf95bbd455"
    },
    {
        "author": "邓忠臣",
        "paragraphs": [
            "秋日同文馆，朝晖淡淡光。",
            "聚蚊喧败帐，飞蝠入雕梁。",
            "香散青绫被，诗飜古锦囊。",
            "羣居有英彦，晤语兴何长。"
        ],
        "title": "诗呈同院诸公六首  其二",
        "id": "4f107eb6-3ab0-45c9-a293-e50322450bd1"
    },
    {
        "author": "邓忠臣",
        "paragraphs": [
            "秋日同文馆，虚廊日几回。",
            "浮花出林杪，古樾蔽城隈。",
            "远笛悲仍壮，幽禽去又来。",
            "微吟还自喜，共和有清才。"
        ],
        "title": "诗呈同院诸公六首  其三",
        "id": "b0ccbd4b-5bc8-435a-b76e-259e17257ed5"
    },
    {
        "author": "邓忠臣",
        "paragraphs": [
            "秋日同文馆，分场试未齐。",
            "借书穷石室，刋字费棠梨。",
            "想见英雄彀，谁当甲乙题。",
            "喜陪羣彦集，通籍在金闺。"
        ],
        "title": "诗呈同院诸公六首  其四",
        "id": "d3461e57-8b86-4723-95bd-a3fcedc17d6a"
    },
    {
        "author": "邓忠臣",
        "paragraphs": [
            "秋日同文馆，来游翰墨场。",
            "预闻周俊造，多有汉文章。",
            "兰室依新润，芸书识旧香。",
            "逢辰强思报，矫首咏明康。"
        ],
        "title": "诗呈同院诸公六首  其五",
        "id": "6b16f4be-9e56-426d-8854-2d6d3cb96992"
    },
    {
        "author": "邓忠臣",
        "paragraphs": [
            "秋日同文馆，晨兴不待鸡。",
            "耽书迷甲子，行乐在东西。",
            "静对庭柯盼，闲常柿叶题。",
            "相期放朝後，连日醉如泥。"
        ],
        "title": "诗呈同院诸公六首  其六",
        "id": "72a0f548-12ce-4391-8201-c79af0530cb2"
    },
    {
        "author": "邓忠臣",
        "paragraphs": [
            "秋日同文馆，沉沉鎻棘闱。",
            "卷帘襟乍快，欹枕梦先归。",
            "骤雨忧环堵，回风喜夹衣。",
            "十年经五试，抚事意多违。"
        ],
        "title": "未试即事杂书率用秋日同文馆为首句三首  其一",
        "id": "059e9674-f5c8-463b-8b26-ed67cc0e69be"
    },
    {
        "author": "邓忠臣",
        "paragraphs": [
            "秋日同文馆，人闲景自长。",
            "重帘朝气入，嘉木午阴凉。",
            "朝市喧聊避，山林兴未忘。",
            "频添绕炉水，还与试香方。"
        ],
        "title": "未试即事杂书率用秋日同文馆为首句三首  其二",
        "id": "4280f504-f8bf-40f3-9d74-14c0bd4785ec"
    },
    {
        "author": "邓忠臣",
        "paragraphs": [
            "秋日同文馆，重门静不开。",
            "云随鸿影去，风送乐声来。",
            "插架书千轴，论文酒百杯。",
            "脱花陈叶满，还是作愁媒。"
        ],
        "title": "未试即事杂书率用秋日同文馆为首句三首  其三",
        "id": "1ee3e7ad-b1c7-452d-9bf4-38b5abd4e0ec"
    },
    {
        "author": "邓忠臣",
        "paragraphs": [
            "慷慨论边事，飘萧动礼闱。",
            "贵须金印绾，老要玉闗归。",
            "食酪便榆塞，鸣铙惯鐡衣。",
            "悬知雄辩在，志愿未应违。"
        ],
        "title": "天启有少年真喜事之句用其韵和",
        "id": "b532a997-4fff-445e-9bf6-6e92c994f18a"
    },
    {
        "author": "邓忠臣",
        "paragraphs": [
            "秋日同文馆，飞章待报回。",
            "丝纶先日降，鹓鹭忽朋来。",
            "诸彦俱精鉴，微生亦滥陪。",
            "纷纷五千牍，谁定冠伦魁。"
        ],
        "title": "诗呈同院後至诸公",
        "id": "73bd5c67-1b49-4a0b-8b28-6ff4646bb19d"
    },
    {
        "author": "邓忠臣",
        "paragraphs": [
            "秋日同文馆，论交手重携。",
            "胡秦常恨邈，李杜岂堪齐。",
            "尚喜新知语，闲思旧句题。",
            "十年劳梦想，同直集英西。"
        ],
        "title": "诗呈同院",
        "id": "1e277c86-f1be-498a-8a50-69b8feb1cb1e"
    },
    {
        "author": "邓忠臣",
        "paragraphs": [
            "东门骢马止行行，被诏秋闱阅俊英。",
            "三岛隔云天北极，万灯明路国西城。",
            "人闲聊假诗书乐，地远还闻市井声。",
            "一夜凉风起阊阖，月中应有桂枝生。"
        ],
        "title": "初入试院",
        "id": "d78ddfb5-f82d-4fad-b8ec-d0265a3f3918"
    },
    {
        "author": "邓忠臣",
        "paragraphs": [
            "俊游常恨邈山河，邂逅文闱喜屡过。",
            "朱簿分明俱鼎立，墨图伻位看星罗。",
            "人开户牖还相近，朝进英材信可歌。",
            "双钥重闗非不密，只应无奈梦魂何。"
        ],
        "title": "试院即事呈诸公",
        "id": "4171c948-e3ab-454c-ae63-be50696fc9ab"
    },
    {
        "author": "邓忠臣",
        "paragraphs": [
            "秋闱深鎻觉愁多，赖有英游玉趾过。",
            "日望高楼吟楚月，梦随明月到湘罗。",
            "南宫曾看挥华藻，西馆还来共笑歌。",
            "六稔飞光如过隙，人生谁奈老催何。"
        ],
        "title": "奉酬  其一",
        "id": "9782b49f-8086-4bc1-be92-68ff0be8b876"
    },
    {
        "author": "邓忠臣",
        "paragraphs": [
            "试场未动文书静，官舍相联步履过。",
            "千丈苍波争倚薄，十围便腹有森罗。",
            "登临已结骚人恨，填委终翻劳者歌。",
            "後夜中秋佳月色，惟予不饮奈明何。"
        ],
        "title": "奉酬  其二",
        "id": "bfe4a970-2847-431c-8e51-d60aed81737e"
    },
    {
        "author": "邓忠臣",
        "paragraphs": [
            "题遍朱籖栋宇充，灯窗长听景阳钟。",
            "昏眵直要金箆刮，黎瘦都如饭颗逢。",
            "文律自随星斗变，月评应合士人从。",
            "了无一事犹深鎻，辜负东篱菊品浓。"
        ],
        "title": "重九考罢试卷书呈同院诸公二首  其一",
        "id": "445df14c-106b-4ff5-9950-68569fe6360f"
    },
    {
        "author": "邓忠臣",
        "paragraphs": [
            "屡见高文试泽宫，长年参校愧龙钟。",
            "悬黎待价由来久，緑绮知音不易逢。",
            "吉语乍闻随鹊喜，归期专欲问龟从。",
            "到家莫负如泥约，光禄供醪味渐浓。"
        ],
        "title": "重九考罢试卷书呈同院诸公二首  其二",
        "id": "8021c4fa-d748-4852-b790-3ac8513c2893"
    },
    {
        "author": "邓忠臣",
        "paragraphs": [
            "连床交语响舂容，激楚评骚彻晓钟。",
            "绕宅金丝神共听，满潭雷雨剑初逢。",
            "信知自有江山助，便欲长操几杖从。",
            "俱是年家情不浅，依兰应许丐香浓。"
        ],
        "title": "夜听无咎文潜对榻诵诗响应达旦钦服雄俊辄用九日诗韵奉贻",
        "id": "9eacc0c4-2daa-4c19-af2b-c2a4daf6c623"
    },
    {
        "author": "邓忠臣",
        "paragraphs": [
            "吾庐高对玉池峰，日听诸天奏鼓钟。",
            "海外鹤归青嶂觉，洞中花落碧溪逢。",
            "翻经夜对高禅请，采叶晨邀老圃从。",
            "说与羣仙如画出，纷然归思乱云浓。"
        ],
        "title": "同舍问及故山景物用钟字韵诗以答",
        "id": "c5aa036a-3bbc-416d-8ae8-9fb3d6f0ebb8"
    },
    {
        "author": "邓忠臣",
        "paragraphs": [
            "五年湘水听霜枫，长乐初闻此夜钟。",
            "辽鹤亦知华表在，仙棋犹许烂柯逢。",
            "蓬山道藏聊为戏，石室真游久欲从。",
            "便拟作歌招隐去，人间得意不须浓。"
        ],
        "title": "感兴复用钟字韵戏呈同舍",
        "id": "04b8eb72-8ecd-49f7-8235-3554c0b9f981"
    },
    {
        "author": "邓忠臣",
        "paragraphs": [
            "野桥随岸架，茅屋依林修。",
            "木落吟霜狖，云晴舞雪鸥。",
            "山屏当户列，瀑布入溪流。",
            "只合樵歌唱，何因得蔡讴。"
        ],
        "title": "和蔡肇慎思说家山之胜用其语得诗",
        "id": "5d1fb0a1-0343-41fb-9d58-ded5daaa8567"
    },
    {
        "author": "邓忠臣",
        "paragraphs": [
            "猫头竹叶细檀栾，新笋如椽日满盘。",
            "寄语儿童莫多取，来春从上万余竿。"
        ],
        "title": "寄次张弟",
        "id": "f10d52c8-e627-4566-9acd-d7f54bff3b51"
    },
    {
        "author": "邓忠臣",
        "paragraphs": [
            "参横月转与天高，归士飞心忆大刀。",
            "故作楚吟排滞思，吟成风叶更萧骚。"
        ],
        "title": "和文潜嘲无咎夜起明灯诵予诗",
        "id": "4656957c-fc49-43b5-b8ae-0fb87f594e8a"
    },
    {
        "author": "邓忠臣",
        "paragraphs": [
            "拚老工诗恨不高，苦心错玉与砻刀。",
            "正如天禄秋风夜，剔尽寒灯着广骚。"
        ],
        "title": "奉答张文潜戏赠",
        "id": "791d9df5-baa2-4eb8-8118-3ddd4bdebe3d"
    },
    {
        "author": "邓忠臣",
        "paragraphs": [
            "眼看秋雁歌汾水，心到阳闗唱渭城。",
            "却被维摩居士笑，海潮音作断肠声。"
        ],
        "title": "再谢周颙之句二首  其一",
        "id": "21931ff8-3688-4486-9499-4a2604ce31a8"
    },
    {
        "author": "邓忠臣",
        "paragraphs": [
            "秋日照歌淮上舫，春花引醉福昌城。",
            "何如阊阖门西北，卧听秋风枕畔声。"
        ],
        "title": "再谢周颙之句二首  其二",
        "id": "5c974c9d-0f5b-47fe-8423-f36e1b78e254"
    },
    {
        "author": "邓忠臣",
        "paragraphs": [
            "文书盈几法筵埋，香火秋来愿稍乖。",
            "得似鹿门携手去，定随绣佛镇长斋。"
        ],
        "title": "小诗戏无咎",
        "id": "906c2b3f-1918-4b12-b447-abefabd86c4c"
    },
    {
        "author": "邓忠臣",
        "paragraphs": [
            "十载京师五校文，并游多已据通津。",
            "再来更鎻城西馆，检点同年只一人。"
        ],
        "title": "已未年春与伯时较试南宫同年被命者六人今兹西馆唯同伯时一人而已因书奉呈",
        "id": "3d5acb58-97b3-4606-a1c4-57a49f914ca9"
    },
    {
        "author": "邓忠臣",
        "paragraphs": [
            "寂寥无声月亭午，蟾蜍通津堕清露。",
            "明星烂烂今何稀，美人荧荧隔烟雾。"
        ],
        "title": "中秋月",
        "id": "b5b4f7cd-cbd7-4fa6-a3e8-1aebd33ea1ae"
    },
    {
        "author": "邓忠臣",
        "paragraphs": [
            "书窗灯火夜深明，窗外萧萧雨叶声。",
            "对榻不眠谈往事，紞如五鼓过严城。"
        ],
        "title": "与文潜无咎对榻夜话达旦",
        "id": "29963844-aac1-4748-83e3-3d0f75814042"
    },
    {
        "author": "邓忠臣",
        "paragraphs": [
            "大明放朝官避暑，长廊翛翛绝尘土。",
            "汉家宫殿敞千门，紫阁拖云洒甘雨。",
            "雷恲电笑洗蒸郁，荡荡青天滑流乳。",
            "忆昨三年田舍中，六月正服农家苦。",
            "岂望生还直旧庐，得见张晁说新语。",
            "初听钧天骤窃抃，正似声闻躩起舞。",
            "喜乘初凉与晤歌，不忧庭潦垫垣户。",
            "径携斗酒相就醉，更置双鲤充君爼。"
        ],
        "title": "初伏大雨戏呈无咎四首  其一",
        "id": "2d2b8388-50a4-436a-b47d-19f83eed0252"
    },
    {
        "author": "邓忠臣",
        "paragraphs": [
            "汗流龟趺如炊釜，蜉蝣飞空蚁运土。",
            "眼看纎云上太清，曾不崇朝八荒雨。",
            "金柔火老旱太甚，咀嚼冰雪如饧乳。",
            "丰隆列缺及时来，苍生解除焦焚苦。",
            "张侯不辞茅屋漏，倚柱长吟可人语。",
            "爱君豪猛为君和，抚剑悲歌终起舞。",
            "南城酒垆醅新泼，不独黄公当门户。",
            "满酤鸱夷极欢酌，细摘园蔬供鼎爼。"
        ],
        "title": "初伏大雨戏呈无咎四首  其二",
        "id": "c1f9d979-c171-4997-bbf5-08c6d6bc8823"
    },
    {
        "author": "邓忠臣",
        "paragraphs": [
            "突洽尘鱼生甑釜，十年都城困风土。",
            "不辞挥汗过三伏，败屋怯听滂沱雨。",
            "张侯作诗召清风，渴读如饮雪山乳。",
            "笑我形容太瘦生，我亦悔前用心苦。",
            "晁子迭唱亦起予，两人终日同堂语。",
            "奈何拘学技艺穷，跛鳖欲趁骕骦舞。",
            "魁然围腹贮文史，朝来气爽寛酒户。",
            "为君急置槎头鳊，缕翠霖红落雕爼。"
        ],
        "title": "初伏大雨戏呈无咎四首  其三",
        "id": "561a5b27-0281-49af-8a03-d58675e0dcba"
    },
    {
        "author": "邓忠臣",
        "paragraphs": [
            "神龟不识烹鱼釜，生潜深渊长黄土。",
            "谁令误落鱼网中，白昼冥冥作雷雨。",
            "嗟予蟠然别旧隐，空岩无人滴钟乳。",
            "松菊满山胡不归，愿同妻子忍攻苦。",
            "长歌漫漫何时旦，起坐中夜私自语。",
            "茅茨十九漏如渑，谁知华堂醉歌舞。",
            "山中吾庐归去来，峰插翠玉朝南户。",
            "注目操刀必割时，尸祝何烦越尊爼。"
        ],
        "title": "初伏大雨戏呈无咎四首  其四",
        "id": "0b6c92e9-6406-4a4f-b780-87b767333cea"
    },
    {
        "author": "邓忠臣",
        "paragraphs": [
            "长爱陈思咏萁釜，几年不见徂南土。",
            "朅来相逢翰墨场，夜窗共听空阶雨。",
            "跃马蔡卿能啮肥，好书张侯期饮乳。",
            "晁令知从博士迁，智囊不厌传经苦。",
            "于兹邂逅如夙契，睠我劬劳勤晤语。",
            "诗成乍变龙虎文，笔落更惊鸾鳯舞。",
            "我将隐遁山林姿，公等整顿干坤户。",
            "分同斥鷃抢榆枋，难伴牺牛登鼎俎。"
        ],
        "title": "曹子方用釜俎字韵赋诗见遗予洎张文潜晁无咎蔡天启因以奉酬并示四友",
        "id": "97578f05-6244-4918-a4cb-1dfd3e568941"
    },
    {
        "author": "邓忠臣",
        "paragraphs": [
            "欲知归期近，行行重携手。",
            "掖垣隔华省，明日难邂逅。",
            "作者六七人，峥嵘竦神秀。",
            "藏蛰龙虎姿，风云即腾吼。",
            "嗟予自迟暮，老骥伏闲廐。",
            "夺珠不量力，揽臂犯牙口。",
            "平生辛苦行，何足为已有。",
            "政似逢毛嫱，归憎孟光丑。"
        ],
        "title": "欲知归期近呈天启",
        "id": "31cbb6bd-c5f9-4d12-8ab1-af0375b6b23d"
    },
    {
        "author": "邓忠臣",
        "paragraphs": [
            "五年坎壈哀南方，江湖魏阙两相忘。",
            "洞萝岩桂搴孤芳，月潭风渚俦渔郎。",
            "单阏孟夏草木长，望都楼观郁苍苍。",
            "谁令焚芰辞楚狂，复来上君白玉堂。",
            "黄门戟曜羽林枪，未央引籍班氐羌。",
            "云屯锦缚马斯臧，大官日膳琼为粮。",
            "追随威鳯鸣南冈，岂敢偃息复在床。",
            "投铃归休下殿傍，卫士传诏来如骧。",
            "馆阊阖外西城隍，书槖迫遽不及装。",
            "吁俊士集要言扬，得弓勿问何人亡。",
            "赵璧既入秦城偿，颕脱喜见锥出囊。",
            "同人于野不择乡，峨峨羽翮整颜行。",
            "王闲玉勒皆骕骦，伯喈怀赎望金商。",
            "魁梧奇伟值文房，家令数术应帝王。",
            "三英粲粲日争光，我辄与之较雌黄。",
            "芳菲满室兰生香，坐堂月久秋气凉。",
            "将军思归歌抚觞，倚梧目送雁南翔。",
            "想见葭菼水中央，洞庭河汉遥相望。",
            "香枫叶老赤染霜，感慨少日七步章。",
            "长安城西约郑庄，牵率不往有底忙。",
            "人生可意乃吉祥，快马划过小苑墙。",
            "入门烂醉银瓶浆，秦筝赵瑟喜高张。"
        ],
        "tags": [
            "洞庭湖"
        ],
        "title": "考校同文馆戏赠子方兼呈文潜",
        "id": "bf96cddf-692d-4ecc-9a63-616bc4a64a21"
    },
    {
        "author": "邓忠臣",
        "paragraphs": [
            "梁宋吴楚各异方，交情一契不相忘。",
            "况乃颜色琼枝芳，石渠金马从诸郎。",
            "我从潇湘烟水长，江湖饫见山色苍。",
            "扣舷弄月浩歌狂，朅来滥吹崇贤堂。",
            "储胥乍骇緑沉枪，击鼓震砻庸蜀羌。",
            "爰居受飨谋非臧，悔辞卑飞斑竹岗。",
            "终日獭祭书绕床，故山秋菊英可粮。",
            "西风梦挂南斗旁，翠蚪绛螭交首骧。",
            "坐看楼阙照天隍，壮心郁律军腾装。",
            "弢弓卧甲气不扬，挥斤欲斵？人亡。",
            "剑价倚待风胡偿，云间邂逅得智囊。",
            "洞庭钧天奏帝乡，慷慨奋激万夫行。",
            "天路灭没飞骕骦，张侯同声羽应商。",
            "蓬莱方丈屋连房，海口澜翻议百王。",
            "太乙下照青藜光，要我挟椠弄铅黄。",
            "四库颠倒翻芸香，蔡卿有来安西凉。",
            "慨慕玉闗归献觞，同官李柳并翱翔。",
            "鸾和节奏声央央，谁其力荐慰所望。",
            "九阍白日无雪霜，垂光虹霓急草章。",
            "沉冥清远雨蜀庄，人间势利本不忙。",
            "麒麟鸑鷟国珍祥，每恨官隔西掖墙。",
            "可使簸扬挹酒浆，不似箕斗名虚张。"
        ],
        "tags": [
            "洞庭湖"
        ],
        "title": "敬次无咎来韵抒写素怀兼呈文潜天启伯时仲远",
        "id": "66ae2d4f-6472-4a09-8449-4b72a1730a7c"
    },
    {
        "author": "邓忠臣",
        "paragraphs": [
            "声名词藻竞骎骎，不负平生许与心。",
            "呜凤自须谐玉磬，野麋祗合恋云林。",
            "清新每喜羊何和，冥默初闻雅颂音。",
            "不是南冠厌拘絷，楚人元爱楚风吟。"
        ],
        "title": "漫兴成章屡蒙子方宠和更辱赠句辄用奉酬",
        "id": "ca426784-0c23-4df9-acc5-ea76f92fd186"
    },
    {
        "author": "邓忠臣",
        "paragraphs": [
            "欲泻悬河雨，先号拔木风。",
            "问津尨吠处，觅路霓光中。",
            "徒御忧羣盗，儿童笑拙翁。",
            "当知步兵哭，初不为途穷。"
        ],
        "title": "邯郸道中夜行阻风",
        "id": "37113f85-1bc2-4098-8b37-f68592159779"
    },
    {
        "author": "邓忠臣",
        "paragraphs": [
            "梦罢静思岩野回，何心商鼎作羹梅。",
            "东门祖帐新光宠，北斗枢星旧冠魁。",
            "无故弟兄真可乐，相忘父子总多才。",
            "扁舟若向东吴去，几杖何由日夕陪。"
        ],
        "title": "和胡宿韵寄蒋之奇  其一",
        "id": "9a651794-e386-4d33-8f91-2ec1a91e18d5"
    },
    {
        "author": "邓忠臣",
        "paragraphs": [
            "独步文章妙一台，都门便欲挂冠回。",
            "已怜天上三台路，未尽人间八斗才。",
            "坐幄每闻千里胜，占云初见四夷来。",
            "我公莫作遄归想，衣笥行看衮绣开。"
        ],
        "title": "和胡宿韵寄蒋之奇  其二",
        "id": "6e07ed08-9161-4b6c-b329-9e642a04d7d2"
    },
    {
        "author": "上官均",
        "paragraphs": [
            "远民谁布上恩宽，一纸除书辍近班。",
            "候骑百城瞻使节，壶浆十里过乡关。",
            "云山缭绕讴吟外，铃阁从容指顾间。",
            "密诏未从疏傅请，追锋行看日边还。"
        ],
        "title": "送程给事知越州",
        "id": "31d5d0b9-e56e-455a-af45-c15e1b047dc4"
    },
    {
        "author": "上官均",
        "paragraphs": [
            "远山终日自清辉，缥渺乔林野气微。",
            "秋菊已开陶令径，春风好舞老莱衣。",
            "溪头钓艇资闲兴，松下归禽伴息机。",
            "吟倚醉登堪自慰，不须怅望白云飞。"
        ],
        "title": "题耿氏温凊堂",
        "id": "16e95de7-4366-457b-8199-413fa2355233"
    },
    {
        "author": "傅权",
        "paragraphs": [
            "嵯峨山势傍云天，试问谁来此望仙。",
            "终日望仙仙不见，始知仙道若茫然。"
        ],
        "title": "望仙峰",
        "id": "e2a17fec-8c25-4c84-8ac5-5a9e0b05a39c"
    },
    {
        "author": "傅权",
        "paragraphs": [
            "圆如冰鉴石平横，一派泉流到此停。",
            "我信龙潜应咫尺，终终大海润生灵。"
        ],
        "title": "横石潭",
        "id": "33f027a3-6e0f-4036-a7b0-7cae6399de0b"
    },
    {
        "author": "傅权",
        "paragraphs": [
            "夜宿给孤园，悠然魂欲仙。",
            "恐惊沙上月，莫吸石间泉。",
            "露落萤初度，风回鹤欲眠。",
            "更瞻峰岭气，非雾复非烟。"
        ],
        "title": "夜宿东岩寺",
        "id": "bf7340aa-0707-45e8-b78e-64ef80b8f762"
    },
    {
        "author": "傅权",
        "paragraphs": [
            "古寺荒凉近水涯，钟声朝暮落渔家。",
            "昔年踪迹曾经此，依旧残阳伴晚霞。"
        ],
        "title": "再游广福院",
        "id": "babbe291-c7e5-460b-9832-eb149fe4fe14"
    },
    {
        "author": "臧诜",
        "paragraphs": [
            "水西庭榭枕东峰，终日秋阴一径松。",
            "月到滩心来白鹭，云浮潭面起苍龙。",
            "最宜翠敛前山雨，长是声闻近寺钟。",
            "报捷功名今共闻，时携樽酒访遗踪。"
        ],
        "title": "东峰亭",
        "id": "d89cd179-d39d-426a-ba01-bc50cc6f70cb"
    },
    {
        "author": "朱敏功",
        "paragraphs": [
            "自闻达摩西来意，五叶敷荣祇一花。",
            "从此祖风传不泯，灵芝到处有奇华。"
        ],
        "title": "一华亭",
        "id": "cc32c1ae-b2b7-4e9f-a338-d9e144918645"
    },
    {
        "author": "徐彦孚",
        "paragraphs": [
            "万蕊山茶傍腊开，一番春信入江梅。",
            "追游共按黄金辔，纵赏还倾白玉杯。",
            "浓艳迎风香断续，疏枝横月影徘徊。",
            "隼旟不负登临兴，更约携朋载酒来。"
        ],
        "title": "和王公觌赏海云山茶合江梅花",
        "id": "2e5547ce-5c54-4c0b-8ee5-19797bb51f73"
    },
    {
        "author": "李之纯",
        "paragraphs": [
            "绿叶纤长间紫茎，蜀人未始以兰名。",
            "有时只怪香盈室，此日方传誉满城。",
            "恩意和风扬馥鬰，光荣灏露滴清英。",
            "庭阶若不逢精鉴，何异深林静处生。"
        ],
        "title": "西园辨兰亭和韵",
        "id": "fcc6c5eb-b5b2-459a-b5f4-08d0d24578f1"
    },
    {
        "author": "李之纯",
        "paragraphs": [
            "玉环晕月蟠长虹，飞沙卷土号阴风。",
            "黄云幂幂翳晴空，屋头唧唧鸣寒虫。",
            "天符夜下扶桑宫，玄冥震怒鞭鱼龙。",
            "鱼龙飞出沧海底，咄嗟如律愁神公。",
            "急𣂏北斗卷云汉，凌澌卷入天瓢中。",
            "椎璋碎六华，剪出寒珑璁。",
            "翩翩作穗大如手，千奇万巧难形容。",
            "恍如堕我银沙界，清光皜夜寒朣胧。",
            "肝肠作祟耿无寐，试把往事间追穷。",
            "男儿生须衔枚卷甲臂琱兮，径热虎穴策奇功。",
            "不然羊羔酒帐玻璃钟，侍儿醉脸潮春红。",
            "谁能蹇驴驼着灞陵东，骨相酸寒愁煞侬。",
            "屏山正吐黄虀气，笑倒坐间亡是公。"
        ],
        "title": "雪後",
        "id": "2665313d-8c5f-4ef2-b711-6a711f904314"
    },
    {
        "author": "李之纯",
        "paragraphs": [
            "问渠真味若为言，不着盐梅也自全。",
            "鼋鼎大夫徒染指，曲车公子谩流涎。",
            "胸中已有五千卷，徽外更听三两弦。",
            "此老清馋何所嗜，宦途嚼腊已多年。"
        ],
        "title": "真味堂",
        "id": "c57a7e10-f7a5-42b2-ab5f-e68c3fbf81b8"
    },
    {
        "author": "李之纯",
        "paragraphs": [
            "羽卫金舆焕彩章，天街端去入虞庠。",
            "严师致奠初加拜，延讲终篇不计行。",
            "万乘屈尊先郡国，诸生赐坐亚侯王。",
            "辅臣归美荣歌咏，首发清风政事堂。"
        ],
        "title": "驾幸太学",
        "id": "7f38eb9c-cd17-4f26-95ca-948bca86e313"
    },
    {
        "author": "王从之",
        "paragraphs": [
            "幼岁求真契，中年得伟人。",
            "倾怀当一面，投分许终身。",
            "灯火谈玄夜，莺花逐胜春。",
            "何时重一笑，胸次欲生尘。"
        ],
        "title": "忆李之纯三首  其一",
        "id": "ac7080a0-257d-439c-beee-a7f28349e5f7"
    },
    {
        "author": "王从之",
        "paragraphs": [
            "面目三年隔，音传万里遥。",
            "宦途俱蹭蹬，日事各萧条。",
            "志大谋常拙，身孤道亦消。",
            "本无当世用，隐处会相招。"
        ],
        "title": "忆李之纯三首  其二",
        "id": "ff0bb066-d2f6-4f27-9e40-820e628ba3bc"
    },
    {
        "author": "王从之",
        "paragraphs": [
            "隽气倾天下，高情到古今。",
            "衔杯曼卿放，下笔老坡神。",
            "时论谁优劣，人材自屈伸。",
            "穷愁须理遣，不必泪沾巾。"
        ],
        "title": "忆李之纯三首  其三",
        "id": "77c22f8c-a454-4437-8bb9-30503924017f"
    },
    {
        "author": "黄诰",
        "paragraphs": [
            "道士元周其姓胡，朝来遗我仙岩图。",
            "一堆盘石东西向，凿破混沌中心虚。",
            "欲知地面深且广，架屋百楹端有余。",
            "天池高下相灌溉，四柱卓立擎香炉。",
            "席帽近南犹仰视，云盖一峰蟠北隅。",
            "前岩後岩为表里，直过可以肩篮舆。",
            "吴许遗留试剑石，葛艾弃置烧丹炉。",
            "当时俗眼固不识，一旦脱屣朝清都。",
            "至今丹井泉源涌，下接三江连五湖。",
            "春来桃李开锦绣，宛在武陵溪上居。",
            "人间酷热不能到，清风白水摇芙蕖。",
            "霜飞雪落万木死，玉叶青青长不枯。",
            "三清殿前拜章夜，香绕真仪七十躯。",
            "月光射入嵌空内，皎皎寒冰在玉壶。",
            "老龙耽睡忽惊觉，一霎万顷沾膏腴。",
            "物无疵疠年谷熟，有感则通如合符。",
            "本朝图经自该说，厥後荒废成丘墟。",
            "元周抵掌来必葺，十四年间复古初。",
            "崇宁天子降明诏，废者使兴传圣谟。",
            "郡邑何时月剡奏，毕封之祝相欢呼。"
        ],
        "title": "题道岩二十韵",
        "id": "a37e489c-4862-4f08-9f91-8a9b6befbc2b"
    },
    {
        "author": "黄诰",
        "paragraphs": [
            "桥压神龙三四秋，良材应是鬼神搜。",
            "猿猱争饮涧中水，草木不知天下秋。",
            "隐士闲行随白鹿，道人长往驾青牛。",
            "灵源自与天河接，谁信江淮是末流。"
        ],
        "title": "三峡桥",
        "id": "6aa67253-0d83-4d51-be12-ad751737aece"
    },
    {
        "author": "黄诰",
        "paragraphs": [
            "泻成神剑倚双峰，天地为炉造化工。",
            "万丈虹霓连碧落，一声霹雳走丰隆。",
            "拂开岚障千山秀，削尽妖魔六宇空。",
            "应笑镆铘为小器，延平津上合雌雄。"
        ],
        "title": "双剑峰",
        "id": "889e2cd6-fca7-441e-b2d1-d71e58216155"
    },
    {
        "author": "黄诰",
        "paragraphs": [
            "连云山下凤凰儿，何幸今朝见白眉。",
            "父子传经无异说，弟兄题塔又同时。",
            "北堂偕老椿千岁，南国联荣桂两枝。",
            "青史他年书茂实，一门忠孝是镃基。"
        ],
        "title": "贺吴樵登第",
        "id": "526dbe87-3313-4c34-bec2-4294e4255ade"
    },
    {
        "author": "叶祖洽",
        "paragraphs": [
            "江南烟雨蔽征轮，行近樵阳景渐真。",
            "鸟语乍闻如梦寐，林光初见长精神。"
        ],
        "title": "邵武",
        "id": "d0a3ad9e-d317-4e48-b448-dc4b13f1cfc3"
    },
    {
        "author": "叶祖洽",
        "paragraphs": [
            "先生遗世者，长谢帝京尘。",
            "一钓桐江水，高名万古春。",
            "客星曾犯座，天子不能臣。",
            "台下千帆过，风波愁杀人。"
        ],
        "title": "钓台",
        "id": "729d7a63-54da-4e41-b624-d168a50e3568"
    },
    {
        "author": "叶祖洽",
        "paragraphs": [
            "已分桂叶争云路，不负榴花结露枝。"
        ],
        "title": "句",
        "id": "b6cce298-956b-439d-8fdc-dba0a264d516"
    },
    {
        "author": "李公寅",
        "paragraphs": [
            "岭分东粤封疆阔，天限中原气象雄。"
        ],
        "title": "句",
        "id": "fcd35937-a9a1-4864-be37-31129c011603"
    },
    {
        "author": "林伯材",
        "paragraphs": [
            "谁在红莲阵里行，泠泠飞玉抱山清。",
            "几番人世兴亡梦，千古云涯黯淡声。",
            "春暖藓花随雨到，夜深寒月落溪明。",
            "倦怀一枕清凉地，斗薮尘埃羽翼生。"
        ],
        "title": "枕流轩",
        "id": "9e74e0a3-7bbb-4ec9-aa57-5a5fe7a634ed"
    },
    {
        "author": "刘拯",
        "paragraphs": [
            "峨峨乌目山，曾临贵侯宅。",
            "重房昔珠翠，峻宇焕金碧。",
            "泉激晨霞明，松摇暮云白。",
            "宜尔山中人，日轮自朝夕。"
        ],
        "title": "破山八咏 兴福寺",
        "id": "1472448e-cb77-40c5-8b98-673c2f6868cf"
    },
    {
        "author": "刘拯",
        "paragraphs": [
            "圆旨探双林，巵言发南华。",
            "万里归一空，谁云正非邪。",
            "门影摇青松，曾回贵侯车。",
            "犹遗数屋塔，岌岌凌飞霞。"
        ],
        "title": "破山八咏 文举塔",
        "id": "e0933896-4385-4a02-97cd-d2da81ee7c09"
    },
    {
        "author": "刘拯",
        "paragraphs": [
            "三昧游深慈，结宇依苍崖。",
            "猛虎伏嵬阁，拔箭非忘骸。",
            "穷兽虽覆车，危雀犹投怀。",
            "况我见已忘，而彼犹其侪。"
        ],
        "title": "破山八咏 救虎阁",
        "id": "a21d8065-5aae-4e0d-8ea4-ef2aecbd42b6"
    },
    {
        "author": "刘拯",
        "paragraphs": [
            "白龙斗巍峰，长涧落千尺。",
            "灵泉应奇踪，高连暮云碧。",
            "寒影凌苍崖，清流动危石。",
            "八月苗正枯，犹能变甘泽。"
        ],
        "title": "破山八咏 龙门涧",
        "id": "944ecb48-e80c-4ea3-b020-ede7462a40e0"
    },
    {
        "author": "刘拯",
        "paragraphs": [
            "妙理悟三伊，巍巍抗奇节。",
            "千尺岩下松，萧然独凌雪。",
            "珠影虽青黄，月轮岂圆阙。",
            "危石扬寒泉，至今伴清绝。"
        ],
        "title": "破山八咏 体如塔",
        "id": "2e7a4780-dabb-4949-a009-1c0888c0a042"
    },
    {
        "author": "刘拯",
        "paragraphs": [
            "妙义传天台，迷云凈如扫。",
            "初终虽五时，修短自三草。",
            "结隐非此峰，获藏亦珍宝。",
            "秋来月正圆，独照松已老。"
        ],
        "title": "破山八咏 宗教院",
        "id": "cc6ea7ea-6fc0-40df-9ce4-dc61eecdbe80"
    },
    {
        "author": "刘拯",
        "paragraphs": [
            "碧潭发幽石，萧洒无纤尘。",
            "寒光湛秋月，有物难比伦。",
            "离钩况无鱼，千尺徒垂纶。",
            "到此心已空，何用濯吾缨。"
        ],
        "title": "破山八咏 空心潭",
        "id": "63dc002f-94d7-49e7-8fa8-c40c33106638"
    },
    {
        "author": "刘拯",
        "paragraphs": [
            "大声扣洪钟，万里来彤庭。",
            "鸟闲楼影重，星淡云气清。",
            "余响绕岩壑，林叶如回惊。",
            "有客发深省，尘耳非谩倾。"
        ],
        "title": "破山八咏 御赐钟",
        "id": "201eac06-13b6-4426-8367-c2830ae1bc6a"
    },
    {
        "author": "刘拯",
        "paragraphs": [
            "蹑径君高亭，天远不敢局。",
            "疏卷檐花，百里在举目。",
            "江横缟带明，山隐螺髻绿。",
            "啼鸟破长烟，飞泉漱寒玉。",
            "云回猛虎啸，清风绕岩谷。",
            "飕飕入青松，古淡琴一曲。",
            "倚栏更凝望，斜阳上修竹。",
            "欲去还迟迟，胜概那可足。"
        ],
        "title": "中峰",
        "id": "dae5d40b-95be-43d4-9fe4-61e339653d95"
    },
    {
        "author": "刘拯",
        "paragraphs": [
            "胜地清无一点埃，水晶城里小瑶台。",
            "环堤柳弄碧云合，浮岛莲分翠盖来。"
        ],
        "title": "涵晖阁",
        "id": "2ecacb3f-268b-40e0-bc53-45e3c0638ac0"
    },
    {
        "author": "刘拯",
        "paragraphs": [
            "翰林诗笔振千古，珊瑚照夜横雕梁。",
            "高文胜地占江左，我来戴胜初降桑。",
            "雨师愤鬰欲倾注，气蒸柱础如迸浆。",
            "清风执热逝可濯，定知五月飞秋霜。",
            "山盘左右俨环列，赏溪远带摩寒光。",
            "苍松怪柏倚层岭，不许桃李参其行。",
            "干缠薜荔俯危涧，渴龙矫矫鳞甲张。",
            "云生楼宇隐金绿，泉落庭除兰芷芳。",
            "虎传老包踞前壁，百兽辟易远我堂。",
            "像瞻黄檗若欺魄，智囊岂特降支郎。",
            "碧鸡一声破烟雾，静中不觉尘世忙。",
            "冥搜穷讨扫俗轨，更开竹径通禅房。",
            "荒台谁忆遗民钓，乐土长吟帝子章。",
            "避世征君想岩穴，濯缨孺子思沧浪。",
            "临流赋诗情骀荡，万虑不敢愁吾肠。",
            "会须畏夏继康乐，青松架壑聊相望。"
        ],
        "title": "秋霜阁",
        "id": "2c1d8397-981a-441d-86bd-011b94590e35"
    },
    {
        "author": "胡璞",
        "paragraphs": [
            "抗议金銮反见雠，一杯蝉蜕此江头。",
            "当时醉弄波间月，今作寒光万里流。"
        ],
        "title": "题采石渡",
        "id": "de449f85-9fac-42f8-8082-9184be0c065d"
    },
    {
        "author": "陈植",
        "paragraphs": [
            "销整新阶绕郡城，知师才智善经营。",
            "为怜世路多倾侧，故使行人尽坦平。",
            "一府轮蹄还往便，千门箕帚扫除清。",
            "乐游桥上红尘接，未免区区事送迎。"
        ],
        "title": "赠象环",
        "id": "1c2e8f7b-7e60-400e-937f-e69c4098d1dd"
    },
    {
        "author": "陈植",
        "paragraphs": [
            "鼎边鸡犬知何在，云外龙鸾去已赊。",
            "惟有黄金余瓦砾，贫民时复得些些。"
        ],
        "title": "冲虚宫",
        "id": "a5c7ae18-88c9-458d-94de-4b33f128da04"
    },
    {
        "author": "陈植",
        "paragraphs": [
            "脍忆鲈鱼秋正肥，当年惟见季鹰归。",
            "沧波此处堪垂钓，当代无人肯拂衣。"
        ],
        "tags": [
            "太湖"
        ],
        "title": "吴江太湖笠泽虹桥诗",
        "id": "17912b86-ba81-4204-96de-fe950bde89c5"
    },
    {
        "author": "陈植",
        "paragraphs": [
            "长堤柳线弄春柔，姑苏台下马如流。",
            "春波溶漾绿泼油，官船挝鼓百花洲。",
            "旌旗𪑓黪城上楼，烟中雉堞高山邱，呜呜清角行人愁。"
        ],
        "title": "胥门",
        "id": "1bf47add-ac84-4118-a0bb-7dd9f0e6615e"
    },
    {
        "author": "陈植",
        "paragraphs": [
            "疑是分开混沌初，奔奇走秀两相于。",
            "等闲开圃多栽竹，行到人家尽读书。",
            "宴饮直尝千户酒，盘飧惟候两潮鱼。",
            "九华峰顶真仙宅，罾浦坊中出辅车。"
        ],
        "title": "罾浦坊",
        "id": "274f431f-7277-4571-91df-f61f779daf2b"
    },
    {
        "author": "陈植",
        "paragraphs": [
            "天际三竿量日月，人间一镜照山河。"
        ],
        "title": "句",
        "id": "b9b47423-88f3-4a95-a504-0e4bdb03d328"
    },
    {
        "author": "顿起",
        "paragraphs": [
            "尝闻赵清献，恤孤慰亡友。",
            "至今西蜀人，谈美不容口。",
            "二喻出儒家，清贫一无有。",
            "零丁依老姑，破屋僧堂後。",
            "相对诵诗书，未尝窥户牖。",
            "圭折玉弥方，山寒松更茂。",
            "县宰初闻名，咨嗟为之久。",
            "从容语其配，夫人曾见否。",
            "长者二十三，次亦十八九。",
            "青裾长蔽膝，荆簪短在首。",
            "我欲效清献，言不为人取。",
            "近于吾邑中，选婿得豪右。",
            "夫人相宰意，鱼蔬荐罇酒。",
            "屈致二喻来，呼名老与寿。",
            "女子当有行，诗称远父母。",
            "饥寒日月长，蓬荜风雨漏。",
            "大喻前致词，洒泪湿衣袖。",
            "荷德固已深，缄情亦须剖。",
            "上言亲未葬，心欲土自负。",
            "下述妹未笄，𡞦𡞦无傅姆。",
            "还家复献书，自叙贫且陋。",
            "铅华世所悦，铜臭非吾偶。",
            "肯效闾闬间，碌碌逐鸡狗。",
            "世无梁伯鸾，应嫌孟光丑。",
            "孔明若再生，承女甘箕箒。",
            "陈义一何高，夫人惊拊手。",
            "至今书稿在，光辉射星斗。",
            "董子慕高风，喜曰真吾妇。",
            "吾亲双白髪，吾弟室未授。",
            "睠言姊妹贤，可以相先後。",
            "五两币虽轻，意则千金厚。",
            "辎轩双造门，观者竞奔走。",
            "女子尚能尔，男儿宜自守。",
            "重聘或不来，岂欲终畎亩。",
            "畜德尚未充，高位亦虚受。",
            "寄语事君者，慎勿轻去就。"
        ],
        "title": "赠广都遇寓舍贤妇二喻诗",
        "id": "ba126fee-22ca-4234-acb5-59231ce11839"
    },
    {
        "author": "顿起",
        "paragraphs": [
            "七盘一何高，苍翠浄寥廊。",
            "夜雨濯杉桧，春风散芝药。",
            "细云散岩色，细迳度危筰。",
            "邑改井已泥，空余汉城郭。",
            "土瘠漫生茶，人稀时走玃。",
            "苔藓囹圄空，尘埃簿书合。",
            "县圃何萧条，半樱半零落。",
            "偃蹇大夫松，委蛇君子鹤。",
            "试登三友堂，借问何人作。",
            "皆云杨先生，好诗心淡泊。",
            "乘兴山水间，此君共献酢。",
            "琅玕无俗韵，仁智有真乐。",
            "取友信可人，自待宜不薄。",
            "我来宴坐久，寂寥无唯诺。",
            "明月来徘徊，清风自萧索。",
            "因留风与月，相对成清酌。",
            "蟾光照金尊，余辉射杯酒。",
            "轻飔入朱弦，彷佛奏箫勺。",
            "醺然造忘形，神交通博约。",
            "醉号五贤堂，醒来资一噱。"
        ],
        "title": "元符二年二月七日按部过邛州火井县三友堂小酌杨公天隐尝令此邑令此邑以山水竹为三友余益以风月为五贤云",
        "id": "d6a67bd7-5695-478a-a23c-1d06754f166b"
    },
    {
        "author": "范育",
        "paragraphs": [
            "雍容青琐汉儒臣，出牧东南七郡民。",
            "秘府内分龙节贵，故乡朝看锦衣新。",
            "湖山动色迎诗老，牛酒均欢慰路人。",
            "岂愧能名循吏後，应留美化大江滨。",
            "相逢日下黄门省，回首风前画鹢津。",
            "未省行春周泽国，即听鸣玉上枫宸。"
        ],
        "title": "送程给事知越州",
        "id": "6bcd45b2-58bf-4f97-9c04-ac006faa223d"
    },
    {
        "author": "范育",
        "paragraphs": [
            "竹巷松门堆白沙，老农犹指相君家。",
            "林塘卜筑今谁问，谱牒名流空自嗟。",
            "万簇晴山开玉案，一溪春水满晴沙。"
        ],
        "title": "韦曲",
        "id": "c80c51f7-4aa0-4477-bcd9-5ba42a6b5141"
    },
    {
        "author": "俞纯父",
        "paragraphs": [
            "山溪穷洞府，江岸绕楼闉。",
            "晓艳尝迷客，飞香尚袭人。",
            "凭高能赋远，祖别重伤春。",
            "莫惜离歌醉，曾闻上玉津。"
        ],
        "title": "流花亭",
        "id": "5135e97c-9209-4df4-a562-1e884276fa1e"
    },
    {
        "author": "王献臣",
        "paragraphs": [
            "觉皇普照黄金宅，西有峰峦插空碧。",
            "地灵不放幽境开，都把云萝锁顽石。"
        ],
        "title": "天开岩",
        "id": "69b4d662-a022-4924-a415-db0f993c4326"
    },
    {
        "author": "王献臣",
        "paragraphs": [
            "我佩绿绮琴，独上麻姑坛。",
            "七弦试拂拭，一天星斗寒。",
            "仙子为我来，降语五云端。",
            "世人知音少，君今休要弹。"
        ],
        "title": "麻姑坛",
        "id": "d148919f-a284-4da8-85ef-10c284a83950"
    },
    {
        "author": "王献臣",
        "paragraphs": [
            "此地留仙灶，仙人去何早。",
            "一粒药初成，空山绝灵草。",
            "灶傍五色土，令人百病好。",
            "况复饵丹人，朱颜几时老。"
        ],
        "title": "澄虚阁",
        "id": "b5747c9f-41ca-4850-89e2-2d0d7cb3848d"
    },
    {
        "author": "王献臣",
        "paragraphs": [
            "大石小石皆罗列，造化安排非人设。",
            "覆者如轩深者洞，方者如屏平者席。",
            "可以安尊罍，可以横琴瑟。",
            "天边乌兔眼前飞，海上波澜掌中白。"
        ],
        "title": "泗州山",
        "id": "db60e56a-dba5-4e3b-8aa1-7aa1e79983fe"
    },
    {
        "author": "王献臣",
        "paragraphs": [
            "霸业何劳问废兴，前人楼阁後人登。",
            "海山有籍归真主，云物无情属野僧。",
            "饮鹿澄潭环细浪，啼猿拱木网寒藤。",
            "纷华不见旧时事，惟有禅龛空报澄。"
        ],
        "title": "寂光寺",
        "id": "f27ca0b7-089d-48a7-a42f-118a3b28d742"
    },
    {
        "author": "胡宗炎",
        "paragraphs": [
            "飞禽避轩盖，残果落莓苔。"
        ],
        "title": "句",
        "id": "f8568a67-0c4f-4838-815d-acfe7c4b3bf4"
    },
    {
        "author": "许安世",
        "paragraphs": [
            "南国收藏晚，黅天凛烈兴。",
            "日行黄道市，神御坎宫乘。",
            "元化初施种，穷阴乍丧朋。",
            "气随钧外转，云自泽中腾。",
            "集霰纷余凛，号风助峻棱。",
            "紫霄零杂佩，玄野碎增冰。",
            "缟色坳窊遍，寒光上下凝。",
            "候严知节应，空旷觉神澄。",
            "透隙还同舞，因方不待绳。",
            "雁飞朝愈急，鸡误夕相应。",
            "吟絮飘吴苑，禋茅秀楚塍。",
            "阶庭迷鹤鹜，林麓蔽薪蒸。",
            "瑶水三千里，昆仑九万层。",
            "槛前窥化国，波际失西陵。",
            "舟兴怀安道，鲈思鄙季鹰。",
            "胜游方罕值，高会喜相仍。",
            "涨海雄藩屏，东侯实股肱。",
            "蕊珠辞密侍，阿阁贲华称。",
            "将幕开樽俎，宾筵集俊能。",
            "醴杯亲劝酢，龙坂尽隮登。",
            "郢唱人谁继，皋谟世共矜。",
            "击辕知乱雅，附骥偶同蝇。",
            "绾席尘空满，婴衣体讵胜。",
            "仰瞻云汉丽，嘉惠岂虚膺。"
        ],
        "title": "和蓬莱阁赏雪赋诗",
        "id": "7f9f264b-e75a-40e7-8768-8a91ebcba141"
    },
    {
        "author": "许安世",
        "paragraphs": [
            "霜钟清彻隔村闻，南渡横塘晓色分。",
            "浅浅溪流涵白石，微微山路入青云。",
            "劳生已负林泉约，薄宦空增世俗纷。",
            "见说定香无受想，为祛尘惑借余熏。"
        ],
        "title": "题清化山",
        "id": "9ab0c3e8-061f-496f-b80f-fc67a0eec34e"
    },
    {
        "author": "许安世",
        "paragraphs": [
            "常时俯仰尚为陈，千载重来感一深。",
            "曲水已伤迷故迹，崇山依旧对游人。",
            "萦纡雪路联珠骑，萧爽风亭岸角巾。",
            "秖恐瑶池归扈宴，不能修禊见深春。"
        ],
        "title": "游天章寺",
        "id": "e3db1fce-fc2b-4573-8c66-f96bcd21c7b1"
    },
    {
        "author": "许安世",
        "paragraphs": [
            "天下有诛赏，固非君所私。",
            "太宗泣君集，意恐劳臣疑。",
            "至公一以废，智术相维持。",
            "哀哉功名士，汲汲尚趋时。"
        ],
        "title": "咏史",
        "id": "dcceec0b-63ca-47f7-926f-515916229e61"
    },
    {
        "author": "王邻臣",
        "paragraphs": [
            "仲舒窥圃三年废，东野看花一日多。"
        ],
        "title": "句",
        "id": "c5e0cacf-bc87-4bc9-9555-32ee920c3051"
    },
    {
        "author": "孔武仲",
        "paragraphs": [
            "马啮麦，仆饮冰，北风轩轩摇丘林，霖霪十日吁可惊。",
            "南山喜见朝日升，寻阳北岸霜泥薄，穷腊独为千里行。",
            "五里聊一止，十里复一息。",
            "杨柳弄轻黄，已作春颜色。",
            "川原入眼虽似快，时节去家还可惜。",
            "啮麦不须饱，饮冰勿畏寒。",
            "起鞭移担复五里，帝乡即在须臾间。",
            "悠哉役夫勉桓桓，征途几何莫永叹，亦莫悲歌行路难。"
        ],
        "title": "马啮麦",
        "id": "bb1487bd-eeca-48e7-94cc-dc5c4a23f041"
    },
    {
        "author": "孔武仲",
        "paragraphs": [
            "儿归儿不归，朝为子母欢。",
            "暮为禽鸟飞，故居不得返。",
            "深林安可依，此身寂寞已如此。",
            "我母在家应忆子，子今岂不思其亲。",
            "空有旧心无旧身，儿归儿不归。",
            "春已暮，朝多风，夕多雨。",
            "山虽有泉陇有黍，儿寒有谁诉，儿饥与谁语。",
            "万物卵翼皆相随，儿今不得儿子母。",
            "儿归儿不归，年年三月种麻时。",
            "此声烦且悲，闻昔一母生两儿。",
            "于已所生独爱之，麻生指作还家期。",
            "惟憎者来爱者去，物理反覆不可知。",
            "天公岂欲故如此，善恶报敏如埙箎。",
            "至今哀怨留空山，长为鍳戒子母间。",
            "岂独行客愁心颜，儿归摧痛伤心肝。"
        ],
        "title": "儿归行",
        "id": "04468c14-4d44-4e97-8e7c-0aa515c4fd77"
    },
    {
        "author": "孔武仲",
        "paragraphs": [
            "天街极目如平水，胡人走马天街里。",
            "南宫宴罢晚色深，宿雨初干尘不起。",
            "胡巾满插汉京花，雕鞍一簇浓如霞。",
            "千蹄撇过在顷刻，闪电飞星不留迹。",
            "路旁看者如堵墙，街使传呼俱辟易。",
            "朝家和戎七十年，只矢不射胡中天。",
            "尔曹不必夸驰骋，官家无意窥幽燕。",
            "稳将金帛北归去，万歳千秋祝明主。",
            "毡车满野春草长，任尔祁连山下住。"
        ],
        "title": "胡人走马行",
        "id": "621dd2d6-062f-4b08-96c2-1ee7a7ea451e"
    },
    {
        "author": "孔武仲",
        "paragraphs": [
            "昨日之日嗟可忧，羣山积雨漫溪流。",
            "行人两两相负过，虽有桥梁如拍浮。",
            "南归童仆皆贾勇，阔步岂顾川无舟。",
            "狂澜更与人争力，一跌性命甘长休。",
            "乘险徼幸乃无患，作客如此真何求。",
            "今日之日却优游，青天挂幕阴霾收。",
            "朝阳透射鸟乌乐，宿潦平帖蛟龙愁。",
            "新花芳草色鲜莹，时而殷红垂石榴。",
            "风景清旷亦可嘉，旅衣酸寒马足羞。",
            "冈原渐高沮洳少，此行应快无迟留。"
        ],
        "title": "昨日之日行",
        "id": "7005fe8f-e0d9-47dc-a533-4d5e8cf26405"
    },
    {
        "author": "孔武仲",
        "paragraphs": [
            "上坂车声迟，下坂车声快。",
            "迟如鬼语相喧啾，快如溪沙泻鸣瀬。",
            "一车人十捧拥行，江南江北不计程。",
            "青天白日有时住，无人止得车轮声。",
            "晚来骤雨声濯濯，平晓郊原尽沟壑。",
            "方悟车家进退难，不如田家四时乐。"
        ],
        "title": "车家行",
        "id": "4c40140c-144e-4b95-a3fa-b9eb64180511"
    },
    {
        "author": "孔武仲",
        "paragraphs": [
            "猗猗堂下竹，我来初萌芽。",
            "生意甚蹇薄，纔能出泥沙。",
            "狂霖一夕作，霹雳连轰车。",
            "回首未几日，其成何速耶。",
            "修然数尺高，秀色蔚以佳。",
            "余阴过盆池，喜跃见鱼鲑。",
            "乃知地道敏，不待歳月賖。",
            "念彼远游子，聨翩入京华。",
            "势利勇奔趋，被服争豪奢。",
            "外虽逐喜好，顾盼相陵夸。",
            "中乃昏智识，有损无増加。",
            "曾竹之不如，徒比草木花。",
            "经风已簸落，枯槁良可嗟。",
            "而我方涉世，浩渺无津涯。",
            "因竹亦自悟，慨歌窗日斜。"
        ],
        "title": "猗猗堂下竹",
        "id": "45160558-f936-4223-962d-fc006d825650"
    },
    {
        "author": "孔武仲",
        "paragraphs": [
            "昔浮洞庭浪，今踏白湖泥。",
            "水陆虽异趣，客程皆崄巇。",
            "浮身无根株，转徙长路岐。",
            "尝闻昔人言，欲以瓦为衣。",
            "风雨辄不出，华堂安所栖。",
            "我今南复北，扰扰亦奚为。",
            "行役众所同，浩歌聊自怡。"
        ],
        "tags": [
            "洞庭湖"
        ],
        "title": "白湖泥",
        "id": "9af830b9-8f23-47ae-adf4-8e12a27161d6"
    },
    {
        "author": "孔武仲",
        "paragraphs": [
            "放棹东南去，正值荷花荣。",
            "玉质不待染，仙香无限清。",
            "朱朱仍白白，脉脉复盈盈。",
            "迢递天风起，谁怜舞态轻。"
        ],
        "title": "道中观荷花",
        "id": "443774fc-dbd1-4da7-9cfe-d39c9c8c9d18"
    },
    {
        "author": "孔武仲",
        "paragraphs": [
            "束书吾初走夷门，倾盖得君恨不早。",
            "兰溪驻马复相逢，二纪飞驰如电埽。",
            "惜君憔悴力不任，顾我沧浪髪先暠。",
            "忆昔同行气颇骄，青骢马快鞍鞯好。",
            "荒山破屋风豪横，大泽长堂雪倾倒。",
            "高谈洒落见天机，健句纵横滤腹藁。",
            "辛勤始得到京邑，文辞不入春官考。",
            "可怜六翮委沙泥，坐看群仙上蓬岛。",
            "壮年多难寸心折，劲镞已衰难破缟。",
            "而君施设有余才，西佐元戎夺城堡。",
            "牛刀拂拭试一县，如引沧浪灌行潦。",
            "归来赴愬天子庭，正欲披腹呈瑰宝。",
            "片辞未吐疾先入，藜杖扶行色枯槁。",
            "篮舆复指天涯去，长川横滥声浩浩。",
            "骅骝不日归王闲，那久低摧卧霜草。"
        ],
        "title": "与廖开甫自淮南同行赴举相别二十五年复相遇于蕲水县为诗赠之",
        "id": "2476dfcd-e468-4a2c-b26d-74685ee628d9"
    },
    {
        "author": "孔武仲",
        "paragraphs": [
            "空堂深深闪灯烛，羣奴鼾眠声动屋。",
            "豆肥草软马亦便，嚼美只如蚕上簇。",
            "天事由来不可量，初更月出星煌煌。",
            "须臾变作霏霏雨，客枕不眠知夜长。"
        ],
        "title": "久长驿书事",
        "id": "ece368c0-a40f-44ea-95a1-f3e6be8963b9"
    },
    {
        "author": "孔武仲",
        "paragraphs": [
            "促促远行役，劳劳羣仆夫。",
            "上漂以霖雨，下溅以泥涂。",
            "寒入骨胫裂，润兼巾裳污。",
            "行路何其难，我马亦已瘏。",
            "逢人问前舍，指点山墙孤。",
            "投得数闲屋，惨寂日已晡。",
            "横流正浩荡，惊飙尚号呼。",
            "篝火就空室，排入如燕雏。",
            "投醪不及均，自酌以为娱。",
            "箕踞不尔责，但愿僵者苏。",
            "亦有蕲春酒，汩汩倾浅壶。"
        ],
        "title": "故县作",
        "id": "8552d8f1-c7b7-47e4-ba0e-11ca97645b56"
    },
    {
        "author": "孔武仲",
        "paragraphs": [
            "浮云纷纷鏁太清，骤雨肃肃飞中庭。",
            "冰虀脱粟冷彻骨，欲语寂然谁和譍。",
            "辞家十日心甚壮，今日始觉愁肠幷。",
            "仆夫聚首亦不乐，泥深滩密尤难行。",
            "长途何意此艰险，彼苍其谁司晦明。",
            "闭门篝灯夜未久，试遶前楹望星斗。",
            "顽阴稍避避青冥，白月飞光临户牖。",
            "推移变态俄顷间，坐使惨寂成欢颜。",
            "群奴喧喧亦相语，明日快马临关山。",
            "阴亦不可知，晴亦不可必。",
            "尔曹稳眠莫匆匆，清明更待东方白。"
        ],
        "title": "白砂驿作",
        "id": "caaae016-8a40-4fe5-9749-0e3efd0aeb2a"
    },
    {
        "author": "孔武仲",
        "paragraphs": [
            "邮亭秣马朝寒天，雪云压山山涌泉。",
            "陇头客饥欲噤口，屋底人闲犹鼾眠。",
            "敲门得薪感相济，征衫如洗頼火然。",
            "江南亦有安栖处，却羡邮亭人稳佳。"
        ],
        "title": "题鲍家铺",
        "id": "449330d6-1fca-4195-8d47-3cc86f53735c"
    },
    {
        "author": "孔武仲",
        "paragraphs": [
            "摇摇春霜草头白，冰如龙蛇当辙迹。",
            "天开日丽非偶然，昨夜满山明月色。",
            "忆昨北走关山中，下坂还登百千尺。",
            "狂风虚霰何可当，破碎貂狐作巾帻。",
            "今朝驿道千里平，而况六幙俱空明。",
            "昔何艰险此何易，付予荣枯岂天意。",
            "人心既好马亦骄，腾缰啮辔鸣萧萧。",
            "我今亦复歌且謡，惠相好者同游遨。",
            "相与驰君之乐郊，从此不嗟冲涉劳。"
        ],
        "title": "发光山",
        "id": "be939595-4fba-411b-b816-b9f20f619645"
    },
    {
        "author": "孔武仲",
        "paragraphs": [
            "淮康望夷门，驿舍犹六七。",
            "我车嗟已劳，我马亦太逸。",
            "朝来天色好，辉焕川上日。",
            "郊原莽而苍，生意密如栉。",
            "农飱颇顺适，昼气更盈溢。",
            "抠衣就鞍鞯，前引以一卒。",
            "驰提历湾纡，林木荣枣栗。",
            "豁然就平旷，天壤合为一。",
            "稍过王务陂，陂长水波阔。",
            "惊风摇澎湃，鳬鸭语啾唧。",
            "却思在江湖，双橹更轻疾。",
            "川陆虽不同，吾心两无必。",
            "匆匆背乡井，琐琐干禄秩。",
            "功名未及试，行役甘于蜜。",
            "安得摆覉牵，优游老蓬荜。"
        ],
        "title": "至赵庄镇舍轿乘马二首  其一",
        "id": "3064b6f0-6773-47d9-8a18-cd1e31b67d5d"
    },
    {
        "author": "孔武仲",
        "paragraphs": [
            "晴郊漠漠翠烟浮，乘兴闲登枣下骝。",
            "风色斗回成凛冽，却添貂帽拥驼裘。"
        ],
        "title": "至赵庄镇舍轿乘马二首  其二",
        "id": "249de9da-7c42-4ba4-a1cf-f49ed23ea970"
    },
    {
        "author": "孔武仲",
        "paragraphs": [
            "严风驾雪霜，吾轿颇温燠。",
            "白日暖郊原，吾马快驰逐。",
            "二者皆得用，翩如两黄鹄。",
            "马骄倦提策，轿狭厌挛束。",
            "何以救斯弊，奔驰有吾足。",
            "副之两革靴，随以一笻竹。",
            "鳬趋上高冈，虎步出平陆。",
            "折花得低枝，照影临深谷。",
            "道逢田间叟，时访以耕牧。",
            "北音稍入耳，俚语俄满腹。",
            "行行及前堆，小汗已霡霂。",
            "芳草可为茵，吾眠不须褥。",
            "人生忌太佚，终歳居华屋。",
            "醉饱耳目昏，软暖筋骸缩。",
            "今吾异于此，千里干微禄。",
            "朝随麏麞骋，夜侣鸿雁宿。",
            "户抠劳乃久，金矿锻方熟。",
            "聊歌以自娱，不作杨朱哭。"
        ],
        "title": "舍轿马而步",
        "id": "500757b1-b4d5-4cc4-806d-fe7a1370d42b"
    },
    {
        "author": "孔武仲",
        "paragraphs": [
            "忆昨在江都，聨君城一曲。",
            "我家百色无，唯有数竿竹。",
            "琅玕净相倚，萧洒意常足。",
            "君亦时见过，笑语伴幽独。",
            "别来七见春，屡送光景速。",
            "京师车马烦，高尘蔽华屋。",
            "僧室日闭关，静若在岩谷。",
            "忽闻剥啄声，把手叙寒燠。",
            "嵌空疉石畔，亦有双筠緑。",
            "动君青云兴，赏眄不移目。",
            "爱其萧骚风，摇此苍翠玉。",
            "有如嗜脍炙，久矣虚其腹。",
            "一旦逢割鲜，欣然喜如沃。",
            "乃知物外适，可以傲流俗。",
            "奉常官事简，佳集时可卜。",
            "轩窗辟深邃，冠帯脱拘束。",
            "文枰稍拂拭，白黑看驰逐。",
            "更设茶两旗，何须酒百斛。"
        ],
        "title": "江晦叔见访于兴国寺见庭中修竹两竿云竹虽不多而萧骚可爱因赠之诗",
        "id": "61a13088-8ba1-49b1-8df4-da401d993dbb"
    },
    {
        "author": "孔武仲",
        "paragraphs": [
            "我出乱山来，兄入乱山去。",
            "出山何必佳，匹马红尘路。",
            "入山勿辞勤，﨑岖与天邻。",
            "天门西北去，石眼行车轮。",
            "落尽江南柳，塞榆应知春。",
            "去去何时归，天涯可寄衣。",
            "霜高鸿雁还，无使信音稀。"
        ],
        "title": "寄经父兄",
        "id": "f4d30768-dd64-422a-beb1-cdedd3f4f87a"
    },
    {
        "author": "孔武仲",
        "paragraphs": [
            "昔游江湖上，厌看无限不测之高浪。",
            "今栖尘土中，惯听掀天拔木之狂风。",
            "风豪浪狠常相逐，我生此世宜阨穷。",
            "浪头漫漫从海起，客舟摇战如枯苇。",
            "回槔转尾入深湾，往往三分偷得一分睡。",
            "岂如秋宜门东僦屋居，突兀前堂掌平地。",
            "风从昆仑溟渤来，平头疾转数千里。",
            "金锋相磨众鬼兵，介马争先万胡骑。",
            "㨟抢震压尤可惊，千妖百怪悲号声。",
            "我时安眠不觉躩然起，炉烟寂灭灯冥冥。",
            "褰衣正欲走出户，户未开扃已吹仆。",
            "闭门正欲避风来，风入衣襟不肯去。",
            "天涯地角两茫茫，一身浑无逃遁处。",
            "明朝捡点窗户间，浮埃委积如丘山。",
            "遥知九衢中，马走废往还。",
            "我欲投书诉风伯，帝阍峨峨不可攀。",
            "怒携干将遶四璧，空有壮气膨心肝。",
            "颇疑猛虎啸林薄，惨淡阴威动寥廓。",
            "又疑土伯夜与风神争，叱咤喑哑骋狞恶。",
            "明当折简问巫阳，天上谁人司槖钥。"
        ],
        "title": "大风",
        "id": "c08a6768-2a96-493b-b38c-1aa23be5ba77"
    },
    {
        "author": "孔武仲",
        "paragraphs": [
            "一邑临襄汉，青衫正少年。",
            "二毛侵鬓髪，披雾始窥天。",
            "三接龙光远，曈昽白日边。",
            "四门方杂还，羔雁贲林泉。",
            "五斗安微禄，虽贫志浩然。",
            "六韬聊自试，有策佐平燕。",
            "七札穿强弩，诸君必凯旋。",
            "八荒驰贡篚，恩旨罢戈鋋。",
            "九九期君用，惭非命世贤。",
            "十官何敢望，于此卜归田。"
        ],
        "title": "数诗分题二首  其一",
        "id": "6e09b245-4892-4167-b9df-97c7338aa74e"
    },
    {
        "author": "孔武仲",
        "paragraphs": [
            "一樽劝君饮，举觞莫迟迟。",
            "二月风景妍，都人正游嬉。",
            "三春已失一，胡不惜芳时。",
            "四郊更清旷，红紫耀涟漪。",
            "五侯盛供帐，出以歌鼓随。",
            "六龙西翱翔，迅速不可追。",
            "七泽起悲风，晚景含崦嵫。",
            "八音莫停奏，妙舞随金丝。",
            "九门稍合钥，莫时泪沾衣。",
            "十里灯烛光，醉矣各还归。"
        ],
        "title": "数诗分题二首  其二",
        "id": "3732bdc3-ec98-42bc-b694-74620c3fe8c0"
    },
    {
        "author": "孔武仲",
        "paragraphs": [
            "我生世味薄，所好唯真茶。",
            "江南隔浮云，庐岳望苦賖。",
            "煎烹逐风土，白水和脂麻。",
            "有客自远至，开缄得新芽。",
            "乍见真邂逅，失喜成讙哗。",
            "掬视未及饮，清香破昏邪。",
            "堂堂京邑雄，万货来天涯。",
            "念此至灵草，﨑岖亦随车。",
            "小磨元自携，莹白无纎瑕。",
            "玉尘渐委积，鹰嘴犹交加。",
            "汲泉方污埃，上以密叶遮。",
            "蟹眼已鸣沸，君来何晚耶。",
            "相呼共一啜，如到神仙家。",
            "烦襟得浣濯，两目袪昏花。",
            "闲居无他乐，頼有此趣佳。",
            "煌煌金张门，酒肉争豪奢。",
            "冷淡不辄饮，千金赏筝琶。",
            "一醒又五斗，颜角如烘霞。",
            "蔗浆爽肺肝，金椀嗽齿牙。",
            "坐觇吾曹癖，往往笑以嗟。",
            "人生乐不同，未用相矜夸。",
            "吟罢腹饥吼，空庭噪昏鸦。"
        ],
        "title": "招竹元珍赏江洲新茶",
        "id": "f07467e3-f211-458a-abea-b4dc468980eb"
    },
    {
        "author": "孔武仲",
        "paragraphs": [
            "长渠西来拟天汉，千里清阴緑杨岸。",
            "高墉杰屋如屯云，碧瓦参差插天半。",
            "小楼三尺偷晨光，山低堆积白与黄。",
            "千艘一卸须臾了，江湖极目来帆樯。",
            "国家税法拟前古，还以养人非自富。",
            "连云习射皆貔貅，月禀太仓急风雨。",
            "歳深敝积如鼠穴，检视之官缘此设。",
            "我初受牒颇激昂，匹马朝朝踏残月。",
            "千筹簇簇来如林，袍鞾兀坐清槐阴。",
            "秋毫増损必拘送，莫怨小官持法深。",
            "吾槩视此平如水，运量四海亦如此。",
            "今朝且佐大司农，他时敢献明天子。"
        ],
        "title": "广津仓检视斛斗",
        "id": "de924fe5-a3eb-4b07-aad4-fcdbba3d32d3"
    },
    {
        "author": "孔武仲",
        "paragraphs": [
            "羁旅倦京国，春风常闭门。",
            "叩门谁过我，云是竹王孙。",
            "颀然八尺长，玉质文理温。",
            "探之以羣书，浩渺倾昆仑。",
            "余波濯我热，挹取不计盆。",
            "朝落清风窗，暮埽明月轩。",
            "傲兀足真趣，不随车马喧。",
            "动可与俱游，静可与忘言。",
            "胡为舍我去，独指岷江源。",
            "偪侧凤翔西，叠岭如骏奔。",
            "滔滔蜀天漏，沉沉山月昏。",
            "到官复何时，清秋禾黍翻。",
            "冷局自少责，读书勿忘餐。",
            "登临时自适，吟思搅干坤。",
            "鱼雁若可托，篇诗寄湘沅。"
        ],
        "title": "送元珍赴官合州",
        "id": "d94a44c5-5fca-4777-8d4b-49eb9a4549a4"
    },
    {
        "author": "孔武仲",
        "paragraphs": [
            "康定庆历披羣英，公为布衣歌太平。",
            "熙宁元丰王道兴，公作太守逢休明。",
            "四十年间走四海，崛然不肯干公卿。",
            "峨峨正议天柱壮，皎皎素节冰壶清。",
            "胸中慨慷外间易，年高未见白髪生。",
            "罢节巴陵归意锐，奈何去就不敢轻。",
            "驰归天宠乞闲避，诸郎惜禄犹屡争。",
            "毅然不与儿女计，飞章丹扆论赤诚。",
            "明朝果得琳宫去，匡庐山色遥相迎。",
            "玉溪气象自潇洒，新磨古镜当霄横。",
            "修篁万竿饱霜雪，枯棋一局酒满觥。",
            "时邀宾朋叙野史，间拥雪鹤登岩扃。",
            "妄排丹鼎夜不寐，邂逅黄金烧可成。",
            "未应谢傅入沧海，行见卢敖朝玉京。"
        ],
        "tags": [
            "庐山"
        ],
        "title": "送李大夫管勾太平宫居袁州",
        "id": "180c2423-254b-4952-ba30-a3fa12e502a5"
    },
    {
        "author": "孔武仲",
        "paragraphs": [
            "常思洞庭湖，梦想东南游。",
            "浩渺七百里，控带三五州。",
            "霪霖稍开霁，万顷涵新秋。",
            "此时登临势，并在岳阳楼。",
            "水天两琉璃，莹阔相沉浮。",
            "爽气动林木，无风亦飕飗。",
            "愿言追壮观，两浆推轻舟。",
            "何异泛沧海，便可挂浮丘。",
            "前日到君家，日暮空回舟。",
            "径遣长须来，见邀颇绸缪。",
            "谓此千里别，一散未易收。",
            "相去况咫尺，能上河梁不。",
            "顾我行役长，感君风义遒。",
            "好在更加飱，行子不可留。"
        ],
        "tags": [
            "洞庭湖",
            "岳阳楼"
        ],
        "title": "代简别林次中",
        "id": "198792dd-6f96-4c9e-87e9-028a21f432ce"
    },
    {
        "author": "孔武仲",
        "paragraphs": [
            "诗夸洞庭湖，盖举其麤尔。",
            "自此稍南行，更有潇湘水。",
            "潇湘如此流，浅深清见底。",
            "吾邑在其旁，桑麻百余里。",
            "民经南巡後，淳龎犹可喜。",
            "白酒日相沽，鲈鱼夜成市。",
            "念方从吏隐，小官不为耻。",
            "先期了赋租，随时用鞭棰。",
            "此外无余事，看山聊隠几。",
            "还作小诗篇，寄声前御史。",
            "御史吾故人，风义今为伟。",
            "超迁未复甚，久仆行复起。",
            "但使交期在，不须论远迩。",
            "今夕宿朱仙，相望月明里。"
        ],
        "tags": [
            "洞庭湖"
        ],
        "title": "代简答次中见留",
        "id": "adbf1053-9144-4643-a077-8cd48c0db75b"
    },
    {
        "author": "孔武仲",
        "paragraphs": [
            "空车辗雷帜推电，千里冥冥甘雨遍。",
            "元丰嘉号卜长年，太乙尊神宅畿甸。",
            "斋宫夜祷天俯听，美泽朝流慰人愿。",
            "豆苖蓬蓬粟低垂，土脉舒苏蝗不飞。",
            "野老讴歌忘帝力，夕阳相与荷锄归。"
        ],
        "title": "时雨",
        "id": "baa1160d-60b8-4b0c-ad64-7a8bf3a0adf2"
    },
    {
        "author": "孔武仲",
        "paragraphs": [
            "大雨已滂流，小雨仍霡霂。",
            "风来扫欲断，云送还相续。",
            "凝阴压天宇，蒸润浸旅服。",
            "陇上麦经秋，江南梅已熟。"
        ],
        "title": "雨中",
        "id": "ab580dbd-4bb0-47ef-99c0-cb7356e7fbd2"
    },
    {
        "author": "孔武仲",
        "paragraphs": [
            "愁云昏昏掩六月，电光霍霍盘四隅。",
            "淮西一雨三昼夜，长澜积潦无处无。",
            "试登高楼望四野，平田渺渺成江湖。",
            "山源奔溢来处远，晨朝又报高丈余。",
            "重闉闭筑仅自守，一带萦叠何其孤。",
            "颓墙处处若山坏，百舍相望无完区。",
            "辛勤买得秸一束，马饥况乏粟与刍。",
            "三十年间走四方，始遭此厄真穷途。",
            "跧居丘亭往来断，时起顾是青云衢。",
            "如丝一罅见天面，顽阴复起相模糊。",
            "幽忧填胸不自遣，强扣瓦缶倾残壶。",
            "醉中暂尔神气王，醒定更觉心摧枯。",
            "城阴老蛙正逸乐，声如转轴相鸣呼。",
            "强弓毒矢未易射，欲杀唯有企翁符。",
            "吾家此去八十驿，愁来更展江湖图。"
        ],
        "title": "蔡州三首  其一",
        "id": "52c70b7b-b9bb-4b8a-8414-73809327429f"
    },
    {
        "author": "孔武仲",
        "paragraphs": [
            "狂霖出羣山，夜半击堤口。",
            "水横溢陵阿，余波犹怒吼。",
            "东村五百户，一塌如摧朽。",
            "硉兀声如雷，牛马不及走。",
            "壮者上枝柯，幼子浮罂缶。",
            "惊逐吞天澜，儿犹闯其母。",
            "旁人避形迹，睨视谁敢救。",
            "冻馁何足言，余生岂能久。",
            "人云淮西水，如此昔未有。",
            "我生真厄穷，出与此灾偶。",
            "晨兴得枯槎，泛若上牛斗。",
            "独济恐难安，人危敢援手。"
        ],
        "title": "蔡州三首  其二",
        "id": "1cfc8b46-1eb2-4863-a3c4-82158959abff"
    },
    {
        "author": "孔武仲",
        "paragraphs": [
            "行路难，归去来。",
            "三日汝南城不开，天角隐隐闻轻雷。",
            "掣电更划划，猛雨还漼漼。",
            "稍添汪汪陂，渐淹高高台。",
            "我欲晨兴出南郭，极目唯有白水漫蒿莱。",
            "驿道安在哉，连山洑流相喧豗。",
            "父母不复顾，婴孩弃之如尘埃。",
            "戢戢生鱼头，人世永隔良可哀。",
            "清都咫尺可以诉，谁挽北斗魁。",
            "呜呼行路之难，邦人之灾。"
        ],
        "title": "蔡州三首  其三",
        "id": "4d1b905c-1aa9-45a2-845f-72c01bd0b8f9"
    },
    {
        "author": "孔武仲",
        "paragraphs": [
            "原甫吾不识，闻之士大夫。",
            "少时已绝羣，卓荦千里驹。",
            "读书足智虑，万卷力有余。",
            "善发六艺藴，高谈诋先儒。",
            "天文地理学，道藏及浮屠。",
            "纎悉无不讲，讲之皆粲如。",
            "文章弄豪赡，咳唾玉与珠。",
            "避落八极间，买者论锱铢。",
            "为人又挺特，不与侠者俱。",
            "伉健虎独步，轩昂鹤仍孤。",
            "身虽登两禁，未及秉钧枢。",
            "爽气随沆瀣，敛收入清都。",
            "嗟嗟刘夫子，信是荀扬徒。",
            "冨贵非穷愁，而复多着书。",
            "荒城过宿雨，古寺入平芜。",
            "郁郁壁上诗，奎钩照天衢。",
            "我来值日暮，篝火为踟蹰。",
            "想见其风骨，磊落眉宇踈。",
            "邦人好事少，不以玉石摹。",
            "歳月更久远，雕摧逐泥涂。",
            "作诗贵述美，聊用赞不渝。"
        ],
        "title": "刘公诗",
        "id": "3f581e9b-f796-4123-a76f-74fbdf0b5ae4"
    },
    {
        "author": "孔武仲",
        "paragraphs": [
            "轻舆兀兀乘朝晖，渐入山径行逶迤。",
            "昨日喜与山相见，今日得与山相随。",
            "山中老翁迎我笑，借问久矣来何迟。",
            "答云王都冨且乐，四方车马皆奔驰。",
            "我虽踈慵亦勉强，天恩得邑方南归。",
            "山林朝市不同调，公虽高？宜无讥。",
            "老翁闻语更驩意，为我煮水烧松枝。",
            "山家十钱得升酒，劝我引觞聊沃饥。",
            "为翁一奏白雪曲，翁亦为我歌紫芝。",
            "此声淡泊极有味，往往世俗无人知。",
            "山中之乐有如此，嗟我舍此将焉之。"
        ],
        "title": "入关山",
        "id": "01308674-2ee6-4c93-bcdb-890ca551c77a"
    },
    {
        "author": "孔武仲",
        "paragraphs": [
            "罩罩涧中草，泠泠山崦泉。",
            "泉甘而草芳，旁有屋数椽。",
            "夕阳渐近西风起，行客山头望千里。"
        ],
        "title": "新安铺三首  其一",
        "id": "c2f6eb37-2fa2-4229-922f-2d33744d6cc7"
    },
    {
        "author": "孔武仲",
        "paragraphs": [
            "薄云斜日乱山川，投得荒亭晚息肩。",
            "地僻谁知藏好景，庭前花数折金钱。"
        ],
        "title": "新安铺三首  其二",
        "id": "6c8c96b5-71ff-44bc-a618-5b0affb8950f"
    },
    {
        "author": "孔武仲",
        "paragraphs": [
            "簟如秋水憩回廊，素月分辉百倍凉。",
            "山木交加无意绪，故教疏影到人床。"
        ],
        "title": "新安铺三首  其三",
        "id": "eee1da86-a591-42fc-bba9-c4cdc80b64ae"
    },
    {
        "author": "孔武仲",
        "paragraphs": [
            "大暑涉长川，前山後山深。",
            "忽逢轮囷木，投得数亩阴。",
            "仆夫六七人，卧起且呻吟。",
            "念尔亦太劳，独佚我何心。",
            "试为苏门啸，泠泠鸾鹤音。",
            "遗声满坑谷，爽气回中林。",
            "松风为之兴，凉冷破烦襟。",
            "神骨斗醒快，炎蒸岂能侵。",
            "安得冩此怀，寄之朱丝琴。"
        ],
        "title": "昼息于林下",
        "id": "7f13a7e0-32df-4c64-8930-027b26a8f91e"
    },
    {
        "author": "孔武仲",
        "paragraphs": [
            "促促客行远，悠悠山路长。",
            "南归当六月，复值此骄阳。",
            "祝融秉炎火，清晓升扶桑。",
            "流焰锻地精，兀兀驰涧冈。",
            "篮舆如入焙，坐席似探汤。",
            "睛瞳熨不醒，背汗雨洋洋。",
            "否闷几至死，忍渇尚傍徨。",
            "愿借万里云，蔚蔚排穹苍。",
            "护彼三足乌，潜行天中央。",
            "继之以冷风，淅淅吹衣裳。",
            "岂独一身轻，与物共清凉。"
        ],
        "title": "途中大热",
        "id": "29546bd3-b3b0-488b-9b14-b9d843adeebf"
    },
    {
        "author": "孔武仲",
        "paragraphs": [
            "处君以西轩之爽气，赠君以仙府之名花。",
            "名花芬敷随晓日，爽气萧飒凌朝霞。",
            "山川从此增秀色，尘埃不复留君家。",
            "羡君年少气力锐，况有长才可经世。",
            "驰声京邑盖有年，作幕山州不得意。",
            "漫寻幽景养天真，积明不学陶潜醉。",
            "钱夫子，我今去指湘江边，洞庭波澜阔如海，与君似隔东南天。",
            "饶州亦有木犀种，真骨来从武夷洞。",
            "自有清香百步闻，烦君为买双株送。",
            "勿云千里移致难，从古物轻人意重。",
            "但将木李对琼瑶，余物区区且安用。"
        ],
        "tags": [
            "洞庭湖"
        ],
        "title": "寄信州交代钱德循",
        "id": "db7a019e-63e0-4f6a-bf89-2d67cb121706"
    },
    {
        "author": "孔武仲",
        "paragraphs": [
            "庐山之岑岑，横绝东南天。",
            "大江之汤汤，洲渚相钩连。",
            "山水两中间，君家之故园。",
            "忆昨别此去，春风初破年。",
            "归来已秋节，登览怳依然。",
            "万里一转蓬，四时真蜕蝉。",
            "退无环堵宫，长逐车与船。",
            "风景日愈佳，尘埃日纒绵。",
            "人事正浩荡，徒劳赋归田。"
        ],
        "tags": [
            "庐山"
        ],
        "title": "湓城东",
        "id": "c2cf8374-1f30-4361-b302-ecd83e3da565"
    },
    {
        "author": "孔武仲",
        "paragraphs": [
            "暑伏忽已尽，金风稍自秋。",
            "骄阳仍不戢，歳计实可忧。",
            "昊天虽甚高，聪聪彻九州。",
            "闻其憔悴声，知此黎民愁。",
            "白日収赫赫，惨云布油油。",
            "昨朝雨意足，来自匡山头。",
            "稍添郭南坡，次及城西畴。",
            "入夜又滂沛，四境略已周。",
            "平明出东郭，翠亩连山丘。",
            "爽气吹客襟，余声壮溪流。",
            "自此饱香秔，可以继麦麰。",
            "聊为拊髀歌，以代击壤讴。"
        ],
        "tags": [
            "庐山"
        ],
        "title": "喜雨",
        "id": "81195b2e-b78b-47f5-a069-274ee4758d3e"
    },
    {
        "author": "孔武仲",
        "paragraphs": [
            "达士因忘世，非求高尚名。",
            "林泉得佳处，风物有余清。",
            "贝锦伤谗舌，浮云寄宦情。",
            "诗才今古备，性理死生明。",
            "莲沼秋芳合，香山晚翠横。",
            "黄芦绕官舍，不复念青城。"
        ],
        "title": "白公草堂",
        "id": "845f0239-44f1-493b-8e42-9cb93fcee114"
    },
    {
        "author": "孔武仲",
        "paragraphs": [
            "我思庐山游，发兴自年少。",
            "偶来得闲侣，更欲窥众妙。",
            "幽林穿蒙笼，青峰上崄峭。",
            "遥看天池路，一线在岩徼。",
            "辛勤得至此，惨寂已西照。",
            "云池桂无根，瞪视心胆掉。",
            "暮夜烟云昏，西岩亦登眺。",
            "圣灯稍稍出，弄影何窈窕。",
            "一枝分百点，变态不可料。",
            "须臾归寂灭，何处观朕兆。",
            "僧房得栖宿，爽气冰毛窍。",
            "翻然亦兴尽，却恨归途窵。",
            "缅懐道隆师，确不奉明诏。",
            "似与山间石，殷懃论久要。",
            "我今来时迫，心灰真可笑。",
            "明朝指绣谷，裹足登凉轿。",
            "揩却壁上名，恐为高人笑。"
        ],
        "tags": [
            "庐山"
        ],
        "title": "宿天池",
        "id": "d5c0ccac-8087-4287-94af-3a62cfad705a"
    },
    {
        "author": "孔武仲",
        "paragraphs": [
            "已登卧龙庵，更看卧龙瀑。",
            "来从不尽山，奔入无底谷。",
            "谷中鸣百雷，林外潄寒玉。",
            "雄豪与清泚，上下相接续。",
            "阳崖发幽花，阴壑偃乔木。",
            "两崖天划开，万古神潜伏。",
            "我来坐潭上，俯仰清耳目。",
            "神骨倍潇洒，衣襟仍霡霂。",
            "名山到能几，好景看不足。",
            "殷懃莫思归，更共潭边宿。"
        ],
        "title": "卧龙潭",
        "id": "5026c528-326b-486f-aab9-fed53fef3331"
    },
    {
        "author": "孔武仲",
        "paragraphs": [
            "羲之之墨池，渊明之醉石。",
            "人生嗜好亦天然，岂顾书淫与酒癖。",
            "一时声价动宇宙，千古林泉记踪迹。",
            "书固吾不能，酒亦久不吃。",
            "支笻葱翠畔，鉴影泓澄侧。",
            "萧然欣会间，颇类师也辟。",
            "所慕不靳能，舍此山南宅。"
        ],
        "title": "二贤",
        "id": "9610f6f8-ed9e-42ba-b2f8-7dd894be63c0"
    },
    {
        "author": "孔武仲",
        "paragraphs": [
            "怪石倚洪流，朱栏截荒磴。",
            "来窥空旷野，喜值波澜定。",
            "涵虚无边里，见底皆渌净。",
            "磁湖万家会，华阁相辉映。",
            "双峰引西洑，控帯浮郭盛。",
            "乃知一聚落，富庻亦有命。",
            "铁冶今久贫，豪右盖已病。",
            "忆初缔造人，有力如卓郑。",
            "瑰材照密石，歳久尚鲜莹。",
            "俛仰正忘归，白日动明镜。",
            "风顺当进帆，徘徊寄孤咏。"
        ],
        "title": "磁湖安流亭",
        "id": "a212b08a-e031-4f72-b630-60d343e087e2"
    },
    {
        "author": "孔武仲",
        "paragraphs": [
            "徙倚望西南，秀色如可掬。",
            "湘水蹙纎罗，湘山叠明玉。",
            "清辉来西隅，朝爽浮万屋。",
            "图冩卒难成，登览常不足。",
            "会计当而已，廉吏当寡欲。",
            "萧然忘轩冕，日可娱幽独。"
        ],
        "title": "寄题王道祖秀光亭",
        "id": "9aa7348d-6cf5-41ee-83fb-4a35069726c9"
    },
    {
        "author": "孔武仲",
        "paragraphs": [
            "范蠡不归吴，鲁连东泛海。",
            "当其纵目时，长有青山在。",
            "我今囚一官，宅舍不容改。",
            "尘嚣日侵陵，视听乏爽垲。",
            "天机能几何，与物相葅醢。",
            "当求景物凈，以涤身心凂。",
            "县南山不远，溪口石可采。",
            "叠累亦成形，依稀聊自绐。",
            "寒余洞泉脉，緑帯天边蔼。",
            "翠壁渐孱颜，奇峰何𡾊嵬。",
            "乔林相隐映，亭院生光彩。",
            "笑揖浮丘翁，霓旌如可待。",
            "区区浃时力，直欲凌真宰。",
            "稍全仁者乐，未恤儿軰骇。",
            "又动江南思，匡庐田已买。"
        ],
        "tags": [
            "庐山"
        ],
        "title": "西堂假山",
        "id": "89e161e2-1da5-41e2-b936-9c1fd89c8d0b"
    },
    {
        "author": "孔武仲",
        "paragraphs": [
            "萱堂有秋花，对客如劝侑。",
            "人生本多事，更以百忧副。",
            "愔愔横天壤，扰扰迷刻漏。",
            "倾地救海涸，掲柱支山仆。",
            "徒将一心淑，日与万虑斗。",
            "不如偷余闲，来此玩孤秀。",
            "荧荧千明缸，照映相前後。",
            "凝气粲如笑，泣露乱欲溜。",
            "颓然寓远怀，可以消永昼。",
            "吾兄儒林杰，器业包宇宙。",
            "﨑岖从远宦，为国警边候。",
            "飞沙蔽城隍，积雪冷襟袖。",
            "颇思东南州，水竹两幽茂。",
            "楼台压江涛，窻户排云岫。",
            "翘瞻不可见，梦想劳头脰。",
            "樊笼送飞鸿，槛井看腾狖。",
            "暂凭时景佳，寛此腰围瘦。",
            "吾侪所至乐，未厌夷居陋。",
            "宾侣时可邀，从容醉方酭。"
        ],
        "title": "寄题经父萱堂",
        "id": "fbbbe428-6bf5-46fe-b1cf-ae816713a3c7"
    },
    {
        "author": "孔武仲",
        "paragraphs": [
            "武皇车驾东南出，访道求仙希万一。",
            "屏风九叠云物清，意恐神仙藏此室。",
            "羽章之馆缔构新，坛场夜夜祈星辰。",
            "蓬莱缥缈不可到，桥山一闭逾千春。",
            "咏真之天在旁侧，白昼潭心飞霹雳。",
            "田收歳美龙亦闲，唯有济瀹照空碧。",
            "谁道寻真是女郎，朝飡松桂夜焚香。",
            "明眸緑鬓今何在，意已霞衣侍玉皇。"
        ],
        "title": "寻真观",
        "id": "50eee0bd-9f3d-407a-a550-84caba6af569"
    },
    {
        "author": "孔武仲",
        "paragraphs": [
            "古木已昂藏，长藤亦奇怪。",
            "潜根苍藓中，矫尾青云外。",
            "严严秋霜剥，悠悠夏景晒。",
            "摧残复长养，锻錬成老大。",
            "蛇蟠筋脉壮，龙死躯殻在。",
            "他时雷破山，大雨洒滂沛。",
            "兹松若变化，无乃遭结襘。",
            "附枝物所患，夺朱古为戒。",
            "何不淬斧斤，诛鉏此萧艾。"
        ],
        "title": "松上老藤",
        "id": "18239543-47c0-4972-bac9-9305894bf483"
    },
    {
        "author": "孔武仲",
        "paragraphs": [
            "废地积为冡，昔曾游宴来。",
            "冡废无子孙，东家砌成台。",
            "台虽平方冡虽秃，物理废兴有往复。",
            "相逢莫喜亦莫愁，乘兴且同台上游。"
        ],
        "title": "高台歌",
        "id": "414413da-e012-4901-bd37-aa8e18277c49"
    },
    {
        "author": "孔武仲",
        "paragraphs": [
            "大儿肩锄出茅屋，小儿倾盘糁新粟。",
            "春来雪稀雨不成，田虽翻犂苦未足。",
            "呜呼农人今向太平年，安得甘雨一洒万物皆醒然。"
        ],
        "title": "种粟行",
        "id": "847b07a8-d1b3-4834-92c4-465df19bcc71"
    },
    {
        "author": "孔武仲",
        "paragraphs": [
            "王师前年下灵州，先生奉诏为参谋。",
            "军书堆案不足道，欲斩名王悬髑髅。",
            "官供器械如山积，装结虽巧体质浮。",
            "传闻蕃刀最可用，买置不惜千金酬。",
            "沙河洗湔血痕尽，莹若一水横清秋。",
            "长庚辉辉夺明月，光景迸溢不可收。",
            "军回仓卒未及试，提挈万里来荒陬。",
            "空斋倒掩阅图史，深林永日号猩𪕋。",
            "挥鸣且欲惊暴客，敢议与国平寃雠。",
            "夜郎蒙恩放李白，炎岭得旨还幽求。",
            "轻船共泊长沙岸，几日对语清湘楼。",
            "红莲幕中邀客饮，雾雨咫尺迷汀洲。",
            "杂花落尽无处觅，官妓遣归不敢留。",
            "清欢未免假外物，共说铁剑胜倡优。",
            "君家所宝世稀有，满坐传看惊殊尤。",
            "护之太过却锈涩，顽藓郁结纒苍虬。",
            "横磨十万祇虚语，得此已足驰燕幽。",
            "今公又应元戎辟，真能寸截鲸鲵不。",
            "郗生入幕宜有画，定远出塞将封侯。",
            "我今喜得随君去，长江渺渺平天流。",
            "路危或恐逢水怪，尾脊崔崒当吾舟。",
            "烦公一効佽飞勇，为公椎鼓倾金瓯。"
        ],
        "tags": [
            "长江"
        ],
        "title": "赋张芸叟蕃刀",
        "id": "ef9cc6b7-3a3e-4923-a52a-d0ad00ba7dfe"
    },
    {
        "author": "孔武仲",
        "paragraphs": [
            "开元太平无兵戎，真人味道希夷中。",
            "人间之乐已饶足，惟有青霄未追逐。",
            "坐中谁似叶先生，以气为粮常辟谷。",
            "朝登员峤夕昆仑，只与神游不要人。",
            "忽逢邀携看月去，缥缈虚空生紫云。",
            "蟾宫竟不容久住，仙乐飘飘送回去。",
            "归来宫漏未移更，甲帐明釭宛如故。",
            "汾水悲歌仙不成，梨园空没有遗声。",
            "红尘如海涨朝市，从此无人游玉京。"
        ],
        "title": "张秉叔出紫云回銮图以示坐客因为赋之",
        "id": "3b95fae3-9b3a-443a-b5ba-d47ed382508d"
    },
    {
        "author": "孔武仲",
        "paragraphs": [
            "异国携来看愈新，移当樽俎会嘉宾。",
            "虽无绝艳惊流俗，为有清香得近人。",
            "烛下更宜观态度，酒阑尤觉醒精神。",
            "湖南莫作淹留叹，已见浔阳二月春。"
        ],
        "title": "徐成之园亭三咏 瑞香槛子",
        "id": "23d59e17-a3ce-4934-b6fd-27eb62473a1b"
    },
    {
        "author": "孔武仲",
        "paragraphs": [
            "辟地不盈亩，点缀成阻修。",
            "相招竹林逸，更作桃源游。",
            "绰约新饮露，琅玕曾倚秋。",
            "春风荡人意，此境独清幽。"
        ],
        "title": "徐成之园亭三咏 竹迳桃花",
        "id": "d85adc07-2c56-4db2-85b8-a8d22665fee3"
    },
    {
        "author": "孔武仲",
        "paragraphs": [
            "攻玉为方盘，可据以饮食。",
            "又可安文枰，两仙相对奕。",
            "簿书应接罢，胥不留踪迹。",
            "散步到其间，如临苍山壁。",
            "下有清冷波，灔灔欲侵席。",
            "坐兼仁智乐，岂独烦襟释。",
            "长沙春正妍，樽酒会嘉客。",
            "好事清河翁，题名刻之石。"
        ],
        "title": "徐成之园亭三咏 石盘",
        "id": "22f61821-81eb-49f2-9179-d07f854d8aae"
    },
    {
        "author": "孔武仲",
        "paragraphs": [
            "清晨读君碑，如到徐亭下。",
            "灵境犹缥缈，仙风已潇洒。",
            "亭虽人为之，洞是天开者。",
            "化工不自了，待子辟蓁野。",
            "徐君神骨不埃尘，疏眉秀目方青春。",
            "穷追屡束冦贼手，幽讨却作烟霞人。",
            "当年远祖尝浮海，采药仙山竟何在。",
            "君今复探山中奇，潭潭六室世未知。",
            "呜呼安得此亭此洞在吾乡，庐岳自此増辉光。"
        ],
        "title": "寄题徐亭",
        "id": "18163cbb-de5e-4386-8fe7-948976324c50"
    },
    {
        "author": "孔武仲",
        "paragraphs": [
            "岳州西祠从古有，控带洞庭湖之口。",
            "前对隠显明灭之湘山，下接渊沦汹涌之长川。",
            "茫茫白沙连绝屿，淡淡古木蟠苍烟。",
            "昭灵王，左安流，右翠帐，朱幡拥前後。",
            "锯牙虎视森两厢，气骨生狞欲奔走。",
            "我来缆舟日已昏，袍鞾跪听祠官言。",
            "伏兴进退如法式，四頋诡谲惊心魂。",
            "平明结束舟将解，叱吸仍闻北风大。",
            "焚香奏酒殊无计，伏渚藏汀姑有待。",
            "二王威神世所传，钤摄鬼怪宾灵仙。",
            "好风相送势不难，舒卷造化须臾间。",
            "波回草动似有意，举棹开帆即千里。",
            "吟诗赏月岳阳楼，买鱼沽酒巴陵市。"
        ],
        "tags": [
            "洞庭湖",
            "岳阳楼"
        ],
        "title": "祠二庙之明日未得顺风呈同行",
        "id": "0f33e835-0a84-40dc-baac-f144ff3cdc99"
    },
    {
        "author": "孔武仲",
        "paragraphs": [
            "楚水千百源，洞庭为壮观。",
            "势居七泽右，地裂荆吴半。",
            "而我泛扁舟，飘然一归雁。",
            "来之岂为益，去亦未足算。",
            "胡不吹清波，纵发如飞翰。",
            "朝辞庙山曲，午泊巴陵岸。",
            "况有三面风，迎送俱无间。",
            "定非偏薄厚，以掇行旅讪。",
            "奈何苦流滞，兀兀晨复旰。",
            "采芹朝当蔬，伐竹暮供爨。",
            "舟师三十人，饿虎奔刍豢。",
            "使之裹粮绝，虑有探囊患。",
            "二王东南望，貌像颇辉焕。",
            "歌鼓岁无休，香灯夜侵旦。",
            "我为江湖士，乞灵从弱冠。",
            "四到祠宫下，霜髯今已灿。",
            "王其故旧恤，勿以涂人看。",
            "尊师况慈忍，善道阴有赞。",
            "王心或未回，师颊固宜缓。",
            "灵珓似见许，归来整樯幔。"
        ],
        "tags": [
            "洞庭湖"
        ],
        "title": "庙下候风呈同行",
        "id": "a8e901ab-38f3-4bc6-95e7-86ef2ab19392"
    },
    {
        "author": "孔武仲",
        "paragraphs": [
            "径欲涉方壶，沧溟何太远。",
            "试登君山杪，直望苍梧晚。",
            "寂无纎尘动，迥快千里眼。",
            "胜境真少伦，仙山连禁苑。"
        ],
        "title": "登君山二首  其一",
        "id": "20121ae5-bbc1-4d16-82c3-b5390b5c96cf"
    },
    {
        "author": "孔武仲",
        "paragraphs": [
            "楚水吞东南，皤然天一腹。",
            "君山枕波面，半插蛾眉緑。",
            "平空接游气，杳荡无川陆。",
            "归桨恨匆匆，残阳挂乔木。"
        ],
        "title": "登君山二首  其二",
        "id": "d9f19084-5fdb-4c79-af79-874d3a8e54c0"
    },
    {
        "author": "孔武仲",
        "paragraphs": [
            "吴王宫殿西山头，萧萧爽气长如秋。",
            "武昌连都甚偪仄，頼有此山供胜游。",
            "东南豪杰俱故旧，当年孝廉孙仲谋。",
            "一朝名号僣九五，朱紫罗列皆公侯。",
            "驩娱应似河朔饮，缥缈宜有云端楼。",
            "危弦脆管落天上，饮散咸入西江流。",
            "而今寂寞皆陈迹，遍地松竹清阴浮。",
            "岩泉滴沥醒四座，相见环佩锵琳球。",
            "龙泉宝气亦消尽，磨剑只有空池留。",
            "老僧向我说遗事，兴废反覆令人愁。",
            "但当沈酣卷大白，徐趁明月牵归舟。"
        ],
        "title": "武昌县西山寺",
        "id": "c00a7cd2-5cfd-4e8b-b4ae-ed43bbe50a7f"
    },
    {
        "author": "孔武仲",
        "paragraphs": [
            "楚水緑涵天，羣山霭而秀。",
            "君行当何之，我谒惭已後。",
            "轻舟翻然来，喜气泻襟袖。",
            "问知道途远，惊我形容瘦。",
            "骎骎光景驰，暮夜逐清昼。",
            "嵩衡犹可秃，须鬓岂长茂。",
            "惟其寸心在，皎日经宇宙。",
            "持荪可相慰，不必倾醇酎。",
            "君家多冠冕，煜煜五公胄。",
            "声华满天都，名字在英彀。",
            "登科况肩随，两纪词场旧。",
            "谁云班荆乐，却叹掺袪骤。",
            "荆民日安堵，汉政多寛宥。",
            "饮酒祝无何，千篇迟归奏。"
        ],
        "title": "同年兄袁思正江行相遇既别寓诗寄懐",
        "id": "d90337bd-4007-42f0-8625-01edf04eb35d"
    },
    {
        "author": "孔武仲",
        "paragraphs": [
            "平生爱湓浦，亦复思匡庐。",
            "恨无谢公屐，日与佳景疏。",
            "兹岩特旷快，一览已有余。",
            "骤雨过轩槛，清风来绮疏。",
            "因懐骑鲸客，更欲凌空虚。"
        ],
        "tags": [
            "庐山"
        ],
        "title": "留题揽秀亭",
        "id": "16a47a9a-ec91-4394-b7b8-d9322eabafa6"
    },
    {
        "author": "孔武仲",
        "paragraphs": [
            "蔚蔚山间松，泠泠山下泉。",
            "相遇复一时，小别已三年。",
            "松色愈深翠，泉意自潺湲。",
            "惟余不如昔，正忧世事煎。",
            "安得散万虑，卷收归自然。",
            "童颜替癯貌，緑髪换圆颠。",
            "因召杏坛叟，去拍洪崖肩。"
        ],
        "title": "自宝严入太一宫",
        "id": "6bdd16d9-40d3-4667-a667-2a303ff73dd8"
    },
    {
        "author": "孔武仲",
        "paragraphs": [
            "九华之南芦苇长，流萤夕起不计双。",
            "烂如神仙珠玉阙，青罗掩映千明釭。",
            "空江沉沉未见月，近浦穿林起还灭。",
            "鱼游鸟宿自不惊，我知此火初无情。"
        ],
        "title": "炭步港观萤",
        "id": "5b4d1d77-01e3-4f55-98ac-dffbf95382ff"
    },
    {
        "author": "孔武仲",
        "paragraphs": [
            "西江之水何悠悠，下与江南为一州。",
            "□□□□□□□，正以彭泽为襟喉。",
            "千川百谷所合庾，尽倾此泽如杯瓯。",
            "鸣声唶唶光油油，不知其下有底不。",
            "昔人有卷长绳投，系以南山之巨石，百尺不彻深潭湫。",
            "□□□□□□□，颇疑潜行通十洲。",
            "不然何此弹丸地，吸彼尾闾曾不休。",
            "城南十里山更稠，如立象马如驱牛。",
            "下饮长江势不竭，无始以来向东流。",
            "旋湾触抵劲且遒，虎眼倒射惊沙鸥。",
            "鼋鼍虽轻不能游，而况往复之行舟。",
            "下水从容势犹可，上水辛勤人更愁。",
            "祠神皆以北风求，不尔岂但须臾留。",
            "天公颇知元元忧，胡不推山作平地，两辟旁野为通沟。",
            "征行万里皆帖妥，灵扬之威从可收。",
            "阴官闻我言，骇汗盈臂鞴。",
            "洒为猛雨沃四野，惊雷夜震波澜滮。",
            "我舌阁且凝，久病竟不瘳。",
            "强为短歌题柿叶，欲凭双鲤寄阳侯。"
        ],
        "tags": [
            "长江"
        ],
        "title": "彭泽县",
        "id": "2d1b6cba-77fc-4f4d-b7e3-fafc76f424ed"
    },
    {
        "author": "孔武仲",
        "paragraphs": [
            "忆昨省觐趋𤃩川，莱衣拥緑方少年。",
            "艰难险阻俱未歴，孟浪勇决唯争先。",
            "舟发赵屯犹未饭，有风北起空蒙间。",
            "掀摇三山簸五岳，巨浪倒泼东南天。",
            "千林向人俱顿仆，两岸过眼真飞鶱。",
            "帆樯回戞河汉底，鹢首俯饮蛟龙渊。",
            "跳波溅沫来四面，坐中时得鲤与鳣。",
            "妻啼婢讪殊不頋，兀坐正读逍遥篇。",
            "为言方破万里浪，不尔捉月为神仙。",
            "江中逢巨石，颇突为引牵。",
            "逡巡水势亦平缓，幸免肝胫输乌鸢。",
            "暮投彭泽宿荒草，神惊魄颤何能眠。",
            "自兹稍悟垂堂戒，靴纹纔起不敢前。",
            "矜持太过仅无患，往往所至伤流连。",
            "乃知老谋与壮事，心胆殊异难兼全。",
            "重来此地畏汹涌，藏舟别浦看漪涟。",
            "鱼跳鸥下自可喜，何用蛟鳄饮流涎。",
            "斜阳依依照草木，夹岸葭菼铺书毡。",
            "儿今弱冠昔何有，昔颔无须今皓然。",
            "二十余年纔瞬息，时事几蜕如秋蝉。",
            "区区走俗亦何赖，安得尺地巢林泉。"
        ],
        "title": "泊赵屯",
        "id": "675433dd-c407-4cfb-ad72-7eb72bb4723c"
    },
    {
        "author": "孔武仲",
        "paragraphs": [
            "雷震于天，石陨于山。",
            "石则何罪，龙殛石间。",
            "容而不拒，石则有愆。",
            "毋谓恢广，不察神奸。",
            "想方震时，大雨溢川。",
            "万里晦冥，风霆後先。",
            "独恨不及，徙倚纵观。",
            "睨而不惊，知神之全。",
            "余後过之，间四十年。",
            "乃记其始，以永其传。"
        ],
        "title": "雷亭四言",
        "id": "ee441478-7a61-4833-a915-3fccd2782de0"
    },
    {
        "author": "孔武仲",
        "paragraphs": [
            "谯门之南溪水长，斜晖倒闪青铜光。",
            "下与长江作支股，愁霖涨天江潦黄。",
            "江潦黄，入清溪。",
            "清溪到底终无泥，还如初出秀山时。"
        ],
        "tags": [
            "长江"
        ],
        "title": "清溪词",
        "id": "1b2ae0c9-bd74-40d8-ad94-b5c64c49af25"
    },
    {
        "author": "孔武仲",
        "paragraphs": [
            "昨日焚香谒圣母，青衫鞠躬如负弩。",
            "但乞天开万里明，埽去浮云戢风雨。",
            "谓宜言发即响报，岂知神不听我语。",
            "门前白浪如银山，江上狂风如怒虎。",
            "船痴橹硬不能拔，未免栖迟傍洲渚。",
            "轻盈但爱白鸥飞，颠顿可怜芳草舞。",
            "三江五湖歴已尽，势合平夷反龃龉。",
            "上水歌呼下水愁，北船萦绊南船去。",
            "寄言南船莫雄豪，万事低昂如桔槔。",
            "我当卖剑买牲牢，再扫灵宇陈肩尻。",
            "黄金壶樽沃香醪，神喜借以南风高。",
            "扬帆拍手笑尔曹，不知流落何江皋，荒洲寂寥听怒号。"
        ],
        "title": "瓜步阻风",
        "id": "e69f727a-fef3-4615-a86c-05196cc96277"
    },
    {
        "author": "孔武仲",
        "paragraphs": [
            "乔林翳明星，林缺星粲然。",
            "长江阔咫尺，银河为通川。",
            "爽气浮襟裾，中夜不成眠。",
            "星转毂而西，河逶迤以迁。",
            "惜此嘉景迈，无由驻青天。",
            "万古留此境，谁保金石坚。",
            "徘徊吟华月，更欲随飞仙。"
        ],
        "tags": [
            "长江"
        ],
        "title": "奉祠城西夜坐苑中即事",
        "id": "2fb161fd-43a7-450f-9a9c-6ba4432e0137"
    },
    {
        "author": "孔武仲",
        "paragraphs": [
            "羌儿吹笛作龙吟，中有太古之纯音。",
            "伊人已死笛仍在，千古月明江水深。",
            "谁知巧匠寻山谷，蹙踏溪云采明玉。",
            "云谷之竹色黯黯，浅紫轻红花映雨。",
            "正声隠显初无端，造化推移指法间。",
            "黄钟妍美霜朝暖，无射凄凉暑月寒。",
            "轺车走遍天南北，此笛此声何处得。",
            "韬之湘竹川锦囊，广坐聊持衒宾客。",
            "弘农学士九尺长，颊颧山起鬓髯张。",
            "从容奏罢阳春曲，气衰坦腹眠绳床。",
            "由来雅器自有合，不与教坊管弦杂。",
            "君不见开元名臣宋侍中，手挥羯鼓疾如风。"
        ],
        "title": "赋码碯笛",
        "id": "fe33631f-0cf7-468d-8a05-b95998ec9875"
    },
    {
        "author": "孔武仲",
        "paragraphs": [
            "平时看积雪，吟对佳山川。",
            "此地冨华屋，听观亦浩然。",
            "爱景匿何处，冻雪迷远天。",
            "离离黄庭沙，种作白玉田。",
            "飞舞势未已，参差态逾妍。",
            "坐来生精神，起步轻欲仙。",
            "京师百万家，几室无炊烟。",
            "南郭踵欲随，袁安正高眠。",
            "且倾光禄酒，逸气随觥船。",
            "近害远或利，从古占丰年。"
        ],
        "title": "癸酉冬雪",
        "id": "1c6ae5aa-e675-4c9e-bfc7-a5a10d87bad2"
    },
    {
        "author": "孔武仲",
        "paragraphs": [
            "平时广朝中，相见辄欢喜。",
            "昂藏八尺身，所负必奇伟。",
            "四方献善败，军国盈虚计。",
            "叩之如川流，滚滚不知已。",
            "天子曰汝能，吾臣鲜其比。",
            "而况所设施，粲粲在边鄙。",
            "西戎未纯一，汝可三军帅。",
            "擒之或纵之，高枕惟尔恃。",
            "公拜稽首归，眉目凛生气。",
            "顽童玩天恩，豢养若骄子。",
            "欲痛以鞭笞，而畏啼不止。",
            "二者不两全，在所以节制。",
            "又如畜狂犬，系颈不系尾。",
            "收其要害处，进退随所指。",
            "重城夜彻关，沙漠浄如水。",
            "辞别不踌躇，安边从此始。"
        ],
        "title": "送范中济侍郎知庆州",
        "id": "1cce3b11-688a-420d-9670-c2553be1d761"
    },
    {
        "author": "孔武仲",
        "paragraphs": [
            "深沉百尺池，坐见渊鱼跃。",
            "蓊蔚千秋木，中闻鱼鸟乐。",
            "久与鱼鸟暌，尘土厌徽索。",
            "偶来叩异境，佳思得开廓。",
            "朝廷尚清熙，圣主守勤约。",
            "銮舆不游幸，花卉任荣落。",
            "便如到山林，不悟近城郭。",
            "心闲与境一，足以慰寂寞。",
            "由来市朝味，未易胜林壑。",
            "因循不远引，佥信吾侪弱。"
        ],
        "title": "题瑞圣园",
        "id": "465fcd06-bab3-4a7d-9913-c1562961425d"
    },
    {
        "author": "孔武仲",
        "paragraphs": [
            "朝趁朔风出，暮乘残月归。",
            "尘埃变髪毛，岂不损裘衣。",
            "忆昔年少日，未知愿轻肥。",
            "登高作越吟，所喜独翠微。",
            "至今清兴在，梦与南云飞。",
            "奈何寸景间，扰扰随鞍鞿。",
            "已营三亩田，临流架柴扉。",
            "惠而好我者，傥许相因依。",
            "种玉虽未熟，清泉犹御饥。"
        ],
        "title": "答毅父",
        "id": "99690656-e7b1-4e65-a68f-19136cc3864c"
    },
    {
        "author": "孔武仲",
        "paragraphs": [
            "鞍马覆山黑，旌旗垂野红。",
            "问远谁当行，太守临蜀中。",
            "太守时之豪，学博文章工。",
            "人事未称遂，﨑岖已巴东。",
            "公年方六十，皎皎头如童。",
            "不服何首乌，自有夜气充。",
            "丹田芙蕖开，余光发形容。",
            "推此见治民，亦与治身同。",
            "以静镇浮躁，以仁苏疲癃。",
            "一夫无向隅，四野常年丰。",
            "间出作遨头，伐击鼓与钟。",
            "远民生爱敬，有古循吏风。",
            "岂止招学徒，区区继文翁。"
        ],
        "title": "送林子中知成都",
        "id": "0d0c07d2-4f73-4c56-92f0-6f4760f7021b"
    },
    {
        "author": "孔武仲",
        "paragraphs": [
            "王城虽多贤，相过每希阔。",
            "今夕复何夕，共此青天月。",
            "邻园初刬筑，咫尺夷且洁。",
            "胡床占势便，漫不就行列。",
            "素华正冲融，湛露已凝冽。",
            "羣星亦自喜，点点欲萤灭。",
            "衣襟稍凄凉，何处有炎热。",
            "夐宜在山谷，乃复近城阙。",
            "高谈追鸿冥，不堕世覊绁。",
            "趣驾公等归，晨鸡有朝谒。"
        ],
        "title": "夏夜坐游李左藏园常父子骏明叔毅父元忠时新除宣守不与朝参故断章及之",
        "id": "a0f82f1f-656f-4670-95cd-0b378dbbfc4c"
    },
    {
        "author": "孔武仲",
        "paragraphs": [
            "黑者江豚，白者白塈。",
            "状异名殊，同宅大水。",
            "渊有羣鱼，掠以肥已。",
            "是谓小害，顾有可喜。",
            "大川夷平，缟素不起。",
            "两两出没，矜其颊嘴。",
            "若俛若仰，若跃若跪。",
            "舟人相语，惊澜将作。",
            "亟入湾浦，踣樯布筰。",
            "俄顷风至，簸山摇岳。",
            "浪如车轮，氛雾相薄。",
            "舟人燕安，如在城郭。",
            "先事而告，昭哉尔功。",
            "鳄啖牛马，头象鼍龙。",
            "暴殄天物，安得尔同。",
            "于人无害，所欲易充。",
            "暴露形体，告人以忠。",
            "又多膏油，以助汝工。",
            "江湖下贫，机杼以农。",
            "乌鹊知风，商羊识雨。",
            "大厦之下，风雨何苦。",
            "岂知舟航，方在积险。",
            "以尔占天，蓍蔡之验。",
            "古之报祭，不遗微虫。",
            "孰扬尔烈，登荐蜡宫。",
            "世不尔好，复惟尔恶。",
            "我作此歌，为昭其故。"
        ],
        "title": "江豚诗",
        "id": "6d9c6685-e330-43d6-9cce-c91de0fcda8b"
    },
    {
        "author": "孔武仲",
        "paragraphs": [
            "官居无时节，簿领去复回。",
            "胁息文网中，壮心安在哉。",
            "积雪满西峰，中天白皑皑。",
            "帘幄昼生寒，复见诗筒来。",
            "烦襟得洗瀹，耳目亡氛埃。",
            "纪德无可陈，诗情如七哀。",
            "昔闻参军逸，今见太守才。",
            "况有循吏政，养民如婴孩。",
            "穷山虎豹伏，旷野桑麻开。",
            "邂逅春色满，百卉东风催。",
            "吾乡足山水，使宅佳池台。",
            "篇章日愈多，无惜分琼瑰。"
        ],
        "title": "临江鲍守示诗二篇因寄之",
        "id": "044d1b3e-11bb-42c0-b2cc-16147585503b"
    },
    {
        "author": "孔武仲",
        "paragraphs": [
            "堤下人家喧笑语，高揭青帘椎瓦鼓。",
            "黄流滚滚经檐甍，一任征夫作船苦。",
            "緑榆覆水平如杯，前湾旋放水头来。",
            "深如怒虎着船底，玉石磊砢相喧豗。",
            "黄河虽断隋渠急，舟楫舒迟行旋涩。",
            "独上平堤望远天，衣裘已畏西风入。"
        ],
        "title": "堤下",
        "id": "5406f4ec-7219-444c-ad62-397cda58ea49"
    },
    {
        "author": "孔武仲",
        "paragraphs": [
            "溪上一杯酒，送君今几时。",
            "譬如霜林箨，浩荡从风吹。",
            "初飘清湘濵，今落浊汴湄。",
            "蹉跎虽渐老，相见更容怡。",
            "尚赖城市俗，篮舆远追随。",
            "鸣驺惊雁鹜，笑语在空陂。",
            "会食古道场，僧房静帘帷。",
            "败荷覆一水，落叶鸣轩墀。",
            "偶坐亦无事，幽来更何之。",
            "旁有宋襄墓，高坟映深祠。",
            "炉烟已寂寞，拱木相蔽亏。",
            "意象宛如在，兴亡真可悲。",
            "寥寥千余年，华采几纷披。",
            "有如蛙争水，顷刻成枯池。",
            "池尽复为陆，陆黍秋离离。",
            "追惟泓之战，语阔气甚夷。",
            "狗颈不急搦，干将仍倒持。",
            "欲将乌合众，慕彼鹰扬师。",
            "首领几不完，身复为囚覊。",
            "好大不量力，荒哉徒尔为。",
            "曾不如勾践，潜军卷旌麾。",
            "夜上姑苏台，吴人犹不知。",
            "用兵贵权谋，高言竟何施。",
            "从兹以名邑，留作永世规。",
            "隧道彷佛在，披榛犹可窥。",
            "陈迹何足究，吾侪宁好奇。",
            "又上金山殿，平瞰天一涯。",
            "横颷响羣铎，惊鸟投深枝。",
            "清兴乘未尽，夕阳已纷驰。",
            "流水复相促，扁舟从此移。",
            "怒号入旅枕，先声戒寒期。",
            "相过不可得，况复穷游嬉。",
            "後会果安在，张本以今诗。"
        ],
        "title": "寄襄邑宰丁阳叔",
        "id": "a771edcc-886f-45b2-b86c-f9b661012b9b"
    },
    {
        "author": "孔武仲",
        "paragraphs": [
            "染血以为衣，稍亲日月光。",
            "封唇以佐酒，众馔登华堂。",
            "谁令拔其毛，万里归文房。",
            "纎妍依象管，寂寞伴萤囊。",
            "生已多言语，死犹近文章。",
            "一身皆有用，岂恤躯干伤。",
            "鼠须固微细，兔毫亦寻常。",
            "物以异为贵，嗟哉俱自戕。"
        ],
        "title": "猩猩毛笔与黄鲁直同赋",
        "id": "4d2d9bdd-9549-4328-b137-71403815e845"
    },
    {
        "author": "孔武仲",
        "paragraphs": [
            "{禜示=石}渠斜与昆河接，河远渠悭几可涉。",
            "狂霖一涨高十寻，迅泻东来比三峡。",
            "崩腾下与淮泗会，清泚亦容伊雒杂。",
            "横空九阙真垂虹，怒卷千艘如败叶。",
            "祇堪平地看汹涌，何事乘危理舟楫。",
            "共夫鹅鹳行天上，遥与谷中相应答。",
            "但忧心手一乖迕，巨舶高樯两摧折。",
            "而余进退久安命，掲厉以望初不慑。",
            "妻孥亦已惯江湖，笑语犹如泛山陿。",
            "鸣弓击柝惊夜盗，掘茹捞鰕佐晨馌。",
            "时登绝迳步榆柳，或面荒陂看鳬鸭。",
            "我生东南趣向野，挥弄清溪看苕霅。",
            "枕流潄石真所便，履浊凌险终未惬。",
            "觚棱渐喜金阙近，釜甑何忧米塩乏。",
            "浑如海客泛枯槎，缭绕明河望阊阖。"
        ],
        "title": "汴河",
        "id": "9871a67c-e331-48ab-94a7-b8b067bf8560"
    },
    {
        "author": "孔武仲",
        "paragraphs": [
            "解缆古城阴，系舟緑榆影。",
            "浩荡观浊流，咫尺有甘井。",
            "譬如坐汤镬，傍观冰玉冷。",
            "望之首不回，清泉逐修绠。",
            "余香入新稻，真味添细茗。",
            "蒸骨为之凉，醉魄一以醒。",
            "昔有少陵翁，卜居在遐境。",
            "美味当百金，修筒接千岭。",
            "我今浑不费，汲取在俄顷。",
            "川路远迢迢，客愁长耿耿。",
            "得此稍忘忧，无殊卧箕颍。"
        ],
        "title": "汴河汲井",
        "id": "942a6415-577b-4fc4-a440-d41e9e80762e"
    },
    {
        "author": "孔武仲",
        "paragraphs": [
            "禁城遥想催银箭，灯火相望人语断。",
            "门外流尘任自高，中秋好月来相伴。",
            "依楼委砌冰皎洁，射隙侵棂雪凌乱。",
            "同僚二公迹见亲，相应頋影为三人。",
            "吟咏清景临佳树，骨爽襟寒不能去。",
            "颇疑宵梦到蟾宫，欲把秋毫分玉兔。",
            "中山美酒生微波，银瓶快泻金叵罗，相邀一醉君如何。"
        ],
        "title": "试院看月呈子骏明叔",
        "id": "5594311d-954a-4a2c-9c46-c10acd384687"
    },
    {
        "author": "孔武仲",
        "paragraphs": [
            "两君霜夜两相过，有酒无肴争奈何。",
            "蛤蜊买得虽不多，百枚包以一枯荷。",
            "呼奴再濯清泠波，玉石磊落声相磨。",
            "干薪烈焰稍骈罗，暴殄天物真烦苛。",
            "闭关拒敌难挥戈，划然双辟如嘘呵。",
            "天然甘露贮玉窠，不须易牙为调和。",
            "争先贾勇手自拏，莫笑擎盘无翠娥。",
            "釪明肉净绝泥沙，弃掷顽殻如投梭。",
            "宫醅滟滟鹦鹉螺，满饮不惜朱颜酡。",
            "念初搜索从海涯，千斤秪载双骆驼。",
            "都城观阙云峨峨，时新首到王公家。",
            "吾侪得啖已蹉跎，势力不敌怨则那。",
            "往岁端居临漕河，此物堆积如山坡。",
            "蛏𧍧淡菜暨车蛾，其实气味俱同科。",
            "但嫌咀嚼费齿牙，何尝珍惜如京华。",
            "物虽难得味乃佳，一壶千金古所嗟，三嗅而兴君为歌。"
        ],
        "title": "食蛤蜊呈子骏明叔",
        "id": "419250dd-a2b6-4c27-97bf-a4ece71fded5"
    },
    {
        "author": "孔武仲",
        "paragraphs": [
            "人疑鱼托石，我谓石为鱼。",
            "持以赠君子，端能辟蠧书。",
            "无情逐波浪，有此璠与玙。",
            "坐得江湖意，萧然亦起予。"
        ],
        "title": "鱼石二首  其一",
        "id": "e01ef60b-efcc-41e7-a243-dfdaf13f7f88"
    },
    {
        "author": "孔武仲",
        "paragraphs": [
            "鬐鬛真可辨，精研真入神。",
            "得非造化境，亦有雕锼人。",
            "颇疑着妄想，岁久积成真。",
            "兹理不足怪，方屏藏月轮。"
        ],
        "title": "鱼石二首  其二",
        "id": "1f085d11-6154-4d36-afe1-2a5e95de6bbf"
    },
    {
        "author": "孔武仲",
        "paragraphs": [
            "冉冉浪相逐，江湖今十年。",
            "念使从远学，家贫乏鞍韀。",
            "一官来京都，环堵当西阡。",
            "学省咫尺近，彷佛闻诵弦。",
            "暂当辞家庭，裘马去翩翩。",
            "英豪多出此，切琢期勉旃。",
            "昔我远方来，算里近五千。",
            "清灯耿残月，积雪堆穷年。",
            "对经必敛衽，求师欣执鞭。",
            "绚藻颇不乏，屡贡多士先。",
            "所愿克堂构，使我安食眠。",
            "尔祖最尔爱，置膝自抚怜。",
            "追恨不及见，泪下如涌泉。"
        ],
        "title": "遣百朋赴太学补试",
        "id": "7de84803-d892-4c91-ab57-49b4d9f512ed"
    },
    {
        "author": "孔武仲",
        "paragraphs": [
            "石磴不容步，乔林森回还。",
            "闻昔有威凤，养羽留此山。",
            "乘此去翱翔，得意今不还。",
            "余音落何处，尚在云泉间。",
            "陈迹虽可寻，飞辙谁能攀。"
        ],
        "title": "李公择山房",
        "id": "8b33efb5-0fe0-4e81-bb7e-503e547b8e95"
    },
    {
        "author": "孔武仲",
        "paragraphs": [
            "言止苏台驾，遂泛荆江舟。",
            "京师诀别易，不以樽俎留。",
            "念书片言赠，俚音谢珠球。",
            "飞飞双凤凰，指日还故丘。",
            "更翔西南天，江云惨高秋。",
            "尊公今季鹰，菰莼契良谋。",
            "恩威在两部，所至膏泽流。",
            "弟当继华门，不愧古箕裘。",
            "高风长堤柳，挂帨已雄牛。",
            "相望以功业，毋为置书邮。"
        ],
        "title": "叶师迎娶还吴省亲遂之官达州以诗见意",
        "id": "25cef364-12a9-4c18-bad5-968977b40548"
    },
    {
        "author": "孔武仲",
        "paragraphs": [
            "酌我一樽酒，送君千里行。",
            "青天连上党，秋雁回汾并。",
            "戍垒鞠芳草，耕夫歌太平。",
            "庶狱须照胆，多士在提衡。",
            "暂往喻上意，还归对承明。",
            "无为厌朝集，寂寞恋边城。"
        ],
        "title": "送赵正夫使江东",
        "id": "cab337f6-09a2-4f6d-8560-90e4e2f6986b"
    },
    {
        "author": "孔武仲",
        "paragraphs": [
            "东观久寂寥，君王念多士。",
            "鸾凤望青云，联翩羽翰起。",
            "英英毕公叔，声价动天子。",
            "剧谈时利害，如泻九江水。",
            "骅骝厌覊縻，放步即千里。",
            "间关北门道，牵车从此始。",
            "蓬瀛墨宝烂，原隰皇华美。",
            "英气扫豺狼，清风回狱市。",
            "虽牵倚门念，犹胜捧檄喜。",
            "书止慰索居，时付黄河鲤。"
        ],
        "title": "送毕公叔使河北",
        "id": "10488ae7-0150-481d-bed2-3227f213b330"
    },
    {
        "author": "孔武仲",
        "paragraphs": [
            "食粟淡有味，饮泉甘且清。",
            "粟白来天市，泉美汲官城。",
            "斜晖转西窗，饥肠蚯蚓鸣。",
            "暂时箪瓢趣，无计邱壑情。",
            "华堂发八珍，甘鲜杂咸腥。",
            "挟取既不专，弃余饲苍蝇。",
            "何如简且易，月夜泛瑶琼。",
            "快汲不留咽，殊胜豆与粳。",
            "井冽有真甘，复不糁藜羮。"
        ],
        "title": "书馆买粟饭取合门水以接昼饥",
        "id": "74b12656-b2f8-4a3d-ba39-1f40dcb281a6"
    },
    {
        "author": "孔武仲",
        "paragraphs": [
            "磥砢一居士，娉婷双少年。",
            "对景如无有，着书方浩然。",
            "分身聊示现，谁悟此因缘。"
        ],
        "title": "游善题寺二首 李长者画像",
        "id": "dff073cd-a34b-4927-8847-5f82a4b76556"
    },
    {
        "author": "孔武仲",
        "paragraphs": [
            "步屧出广殿，花木何阴阴。",
            "鸟声来迎客，幽趣是山林。",
            "当年曾如此，遍入匡庐深。"
        ],
        "tags": [
            "庐山"
        ],
        "title": "游善题寺二首 殿西",
        "id": "0bdde8d9-10d7-46d6-a309-c7f950725f9b"
    },
    {
        "author": "孔武仲",
        "paragraphs": [
            "起夜咏庭燎，晨装候当门。",
            "双飞划天起，万马散云屯。",
            "王乔背城郭，飞鸾从远村。",
            "入缀外朝列，每瞻天帝尊。",
            "时值甘雨足，大官复牢飱。",
            "殿开宸极正，日映玉颜温。",
            "抃舞効百兽，飞翔侣羣鸳。",
            "复转千步廊，峥嵘望西昆。",
            "朋簮谈笑余，经史多讨论。"
        ],
        "title": "五月望参",
        "id": "a1089511-4653-4dfa-8c4f-18006ea77861"
    },
    {
        "author": "孔武仲",
        "paragraphs": [
            "华严长者貌古奇，紫瞳奕奕双眉垂。",
            "颜如桃花两侍儿，问其姓名自不知。",
            "嗫嚅欲吐新奇词，岂亦有虎来护持。",
            "维摩高卧尽不应，蓬山藏史策马驰。",
            "三豪兀坐浑如痴，错认醍醐是酒巵，谁将此景付画师。"
        ],
        "title": "谒苏子瞻因寄",
        "id": "1c3dcb48-4bd0-4a52-8998-524df71cd822"
    },
    {
        "author": "孔武仲",
        "paragraphs": [
            "黄昏雨一雨，稍觉襟袖凉。",
            "中宵如河决，浩渺不可当。",
            "浮云合四溟，无复窥神光。",
            "门巷失旧径，北邻有颓墙。",
            "恐地俱蛰龙，难安三尺床。",
            "阍人亟来告，客土坏沟防。",
            "坐此不疏达，渐渍室与堂。",
            "我迷忽复悟，岂暇立彷徨。",
            "荷锸裒众力，畚土逾百筐。",
            "坎窗快不隔，飞流复汤汤。",
            "中庭燥如旧，漠漠兰芷香。",
            "乃知天下事，壅塞成疽疮。",
            "决水复不难，吾有扁鹊方。"
        ],
        "title": "五月廿八日雨後",
        "id": "8c0131de-143f-42c1-af67-206da14caad4"
    },
    {
        "author": "孔武仲",
        "paragraphs": [
            "緑水满平郊，江莲辉幽渚。",
            "偷香一霎风，逞响无边雨。",
            "波间的皪笑，竹里婵娟舞。",
            "异境看仙姿，萧然失烦暑。"
        ],
        "title": "籍田观荷花",
        "id": "0efbf916-275c-4df4-acd3-f3615723d9a0"
    },
    {
        "author": "孔武仲",
        "paragraphs": [
            "酷暑日逾退，凉风生早秋。",
            "翩翩苏公子，一官不远游。",
            "仕养两得意，人生复何求。",
            "骏马如飞星，锦带垂吴钩。",
            "到邑嚚讼少，官闲吏兵休。",
            "还当有佳吟，吟到黄河头。"
        ],
        "title": "送苏迈尉酸枣",
        "id": "9dc7f697-306e-4ff4-883d-6b3625737363"
    }
]