[
    {
        "author": "韩淲",
        "paragraphs": [
            "诗来增我思亲念，愁对秋山气象高。",
            "糁糁黄花惊节物，东篱徒有鬓萧骚。"
        ],
        "title": "九日范伯升惠诗连伯玉丈有和句皆道先公平昔登高事感而次韵  其一",
        "id": "27d1540b-5947-4e1e-b14a-fef99fac5e0a"
    },
    {
        "author": "韩淲",
        "paragraphs": [
            "尘土装怀不可论，伤心夏凊与冬温。",
            "西风南涧萧萧竹，犹有范翁时到门。"
        ],
        "title": "九日范伯升惠诗连伯玉丈有和句皆道先公平昔登高事感而次韵  其二",
        "id": "975ede01-5225-4a0f-bbbd-bf34b1c54158"
    },
    {
        "author": "韩淲",
        "paragraphs": [
            "踏雪寻僧已是诗，更将书册试同披。",
            "名高直隠江西社，五字非君熟和斯。"
        ],
        "title": "次韵昌甫所赋癞可瘦权且言去岁到白鹿洞  其一",
        "id": "5000d46e-4f8e-42cc-adf5-5d114f103f34"
    },
    {
        "author": "韩淲",
        "paragraphs": [
            "当年权可气横秋，此日匡山亦雪不。",
            "莫恨禅床人寂寂，可论书院鹿呦呦。"
        ],
        "tags": [
            "庐山"
        ],
        "title": "次韵昌甫所赋癞可瘦权且言去岁到白鹿洞  其二",
        "id": "68d3d2d1-6d00-492f-8176-699d2e2519fa"
    },
    {
        "author": "韩淲",
        "paragraphs": [
            "谁家绿展窗前叶，何物清成池上花。",
            "叹息陶斯为模写，要须随兴寄无涯。"
        ],
        "title": "李季章参政寄近作绝句次韵答之  其一",
        "id": "05f68706-0b60-4f04-8bba-ea9c16ea162b"
    },
    {
        "author": "韩淲",
        "paragraphs": [
            "华发差差从满颠，形神纔释自蹁跹。",
            "角巾东路浑常事，便驾柴车亦可怜。"
        ],
        "title": "李季章参政寄近作绝句次韵答之  其二",
        "id": "d470af22-2bea-408e-ae12-4c0d80bbde7f"
    },
    {
        "author": "韩淲",
        "paragraphs": [
            "秋深剩有十分凉，好理平生书传香。",
            "见说江西多胜士，吟成风雨近重阳。"
        ],
        "title": "李季章参政寄近作绝句次韵答之  其三",
        "id": "59ee7322-db6a-4659-b3ec-a9495ae8ed05"
    },
    {
        "author": "韩淲",
        "paragraphs": [
            "得将胶扰一身藏，吴是他乡蜀故乡。",
            "从昔衰荣无定在，山林钟鼎两俱长。"
        ],
        "title": "李季章参政寄近作绝句次韵答之  其四",
        "id": "675440aa-8569-4936-ba6b-da55e7b0d5e3"
    },
    {
        "author": "韩淲",
        "paragraphs": [
            "禅门底用金仙偈，道室空多玉笈书。",
            "知我者希斯我贵，身心如此可踟躇。"
        ],
        "title": "李季章参政寄近作绝句次韵答之  其五",
        "id": "0c8040aa-0017-4637-97a6-50d878b2564c"
    },
    {
        "author": "韩淲",
        "paragraphs": [
            "家食何如禄万钟，梦回珂辔响玲珑。",
            "书生习气初无恙，只怕勋名不贷公。"
        ],
        "title": "李季章参政寄近作绝句次韵答之  其六",
        "id": "fb8a732c-4e32-47b0-92b0-c5e3b9229367"
    },
    {
        "author": "韩淲",
        "paragraphs": [
            "连朝晴日破层阴，下泽翩翩兴愈深。",
            "水际风翻沽酒旆，静看飞鸟过平林。"
        ],
        "title": "次韵张令郊行  其一",
        "id": "ae71ae7d-9c5a-40a3-a645-f07eec5e7fdb"
    },
    {
        "author": "韩淲",
        "paragraphs": [
            "不须万里羡侯封，且把千诗一抚松。",
            "野步何人知此意，仙家寒露湿芙蓉。"
        ],
        "title": "次韵张令郊行  其二",
        "id": "bf14d15a-2a71-4f22-95e7-159d04157d49"
    },
    {
        "author": "韩淲",
        "paragraphs": [
            "寻诗得酒坐闲亭，秋到骚人独用情。",
            "犹有黄花看着眼，悠然风味忆渊明。"
        ],
        "title": "次韵张令郊行  其三",
        "id": "75388b07-f4e3-4c09-82ba-b22c15971bdf"
    },
    {
        "author": "韩淲",
        "paragraphs": [
            "鬓丝禅榻纸窗西，柏子烟中落景迟。",
            "莫问少年涂抹事，病余那复解题诗。"
        ],
        "title": "次韵张令郊行  其四",
        "id": "d7757ef3-05aa-49fb-86c2-941e30b5cf5b"
    },
    {
        "author": "韩淲",
        "paragraphs": [
            "薄寒侵晓露华明，不信人间有许清。",
            "行遍西郊草堂外，老怀浑不负秋晴。"
        ],
        "title": "次韵张令郊行  其五",
        "id": "8cc2102c-a784-40db-b435-b09f24235e0f"
    },
    {
        "author": "韩淲",
        "paragraphs": [
            "少下归帆上石梯，高风虽在後人迷。",
            "倦怀冷坐客星阁，烟雨漫山觅旧题。"
        ],
        "title": "元立留诗二首因次韵  其一",
        "id": "5003018f-8570-4afd-825d-e58ac5883769"
    },
    {
        "author": "韩淲",
        "paragraphs": [
            "孟郊有句散愁端，墨妙犹能待我看。",
            "试问新秋能几日，栏干一叶已吹寒。"
        ],
        "title": "元立留诗二首因次韵  其二",
        "id": "aae52fba-e9d7-4612-9e1b-6be35bbb628d"
    },
    {
        "author": "韩淲",
        "paragraphs": [
            "行藏知在倚楼间，雨际烟峦接九关。",
            "着脚既高心自远，问言何似岳前山。"
        ],
        "title": "文叔楼居次韵戏之",
        "id": "968e4936-52f8-4748-a080-ab856db5ea54"
    },
    {
        "author": "韩淲",
        "paragraphs": [
            "隔帘花过叶初青，一段清和倚画屏。",
            "已是春风生昼寂，小楼新月更亭亭。"
        ],
        "title": "楼外新绿成阴片月已上",
        "id": "d20cfd7e-9989-4fa9-8863-e7849bbfbf22"
    },
    {
        "author": "韩淲",
        "paragraphs": [
            "常恐尘埃满面颜，水边门户喜常关。",
            "苍筤亭上南屏下，天遣幽人入座前。"
        ],
        "title": "次韵郭中",
        "id": "ac0be489-cc36-4e5d-87bb-826c701ae9f1"
    },
    {
        "author": "韩淲",
        "paragraphs": [
            "菊花开处即重阳，常忆苏仙共酒觞。",
            "霜後撷香尤可玩，唤回佳致有篇章。"
        ],
        "title": "次韵  其一",
        "id": "e6841d48-b9c1-4782-95b7-01e534cd04b8"
    },
    {
        "author": "韩淲",
        "paragraphs": [
            "秋到黄花强自宽，琴堂犹得往来闲。",
            "世情原与诗情背，只许闲人老眼看。"
        ],
        "title": "次韵  其二",
        "id": "2e68782b-bb96-4c7a-96c7-8a368016381f"
    },
    {
        "author": "韩淲",
        "paragraphs": [
            "道爱堂深风满林，一由华发半欺簪。",
            "主人记取从容意，三客无他只苦吟。"
        ],
        "title": "次韵  其三",
        "id": "7f0e5a18-ff61-4164-b086-6b59588890ed"
    },
    {
        "author": "韩淲",
        "paragraphs": [
            "溪头拍浪鼓喧天，惊动山翁一觉眠。",
            "且喜和番征战息，儿郎赢得斗龙船。"
        ],
        "title": "次韵周次公五日",
        "id": "cbd01591-d35a-4eaa-99e3-59bfb744f3a4"
    },
    {
        "author": "韩淲",
        "paragraphs": [
            "高隠春山意颇浓，眼明四海有无中。",
            "凭谁唤取为时用，横带东华醉软红。"
        ],
        "title": "次韵周次公  其一",
        "id": "cf7b3376-8094-4613-b1b0-6f195286e91d"
    },
    {
        "author": "韩淲",
        "paragraphs": [
            "自觉颓然已白头，尘尘何地不周流。",
            "从渠胶扰蜗牛角，连雨清寒正麦秋。"
        ],
        "title": "次韵周次公  其二",
        "id": "4f1ea67f-846b-4de1-88be-038c45bc53a4"
    },
    {
        "author": "韩淲",
        "paragraphs": [
            "山田喜雨厌晴霞，想见污邪欲满车。",
            "客里从今无贵米，饭余赢得去煎茶。"
        ],
        "title": "次韵  其一",
        "id": "bf1fdaa7-7edc-41cf-be35-af285622e16b"
    },
    {
        "author": "韩淲",
        "paragraphs": [
            "十日山头有雨云，小楼凉意满纱巾。",
            "清湖一带水常绿，空映往来行路人。"
        ],
        "title": "次韵  其二",
        "id": "59044e9b-eb39-4a86-9f77-328e2469bf6c"
    },
    {
        "author": "韩淲",
        "paragraphs": [
            "青山常对我轩窗，更有澄江作小堂。",
            "今日尘埃无自奈，且乘凉雨卧行床。"
        ],
        "title": "次韵  其三",
        "id": "235deec8-92fb-415b-b200-78cdaaa3cce8"
    },
    {
        "author": "韩淲",
        "paragraphs": [
            "云白天青怀玉山，森如束笋杳难攀。",
            "章泉章丘不百里，是二士者居其间。"
        ],
        "title": "次韵昌甫  其一",
        "id": "b5479242-fe66-4bc0-a386-875a79962476"
    },
    {
        "author": "韩淲",
        "paragraphs": [
            "云白天青怀玉山，应真留影与僧闲。",
            "安得务农息战斗，老身长子从鬓斑。"
        ],
        "title": "次韵昌甫  其二",
        "id": "2b336532-f7ea-4cfd-98db-9fa08940c430"
    },
    {
        "author": "韩淲",
        "paragraphs": [
            "近年交友已相安，只要山林保岁寒。",
            "珍重茅斋徐处士，有诗犹许寄来看。"
        ],
        "title": "二十二日次韵徐子融所寄",
        "id": "fe2c6760-7809-4c3f-91b3-1f44b16fd20d"
    },
    {
        "author": "韩淲",
        "paragraphs": [
            "天寒岁晚山黄落，只拟西湖可探梅。",
            "霜重雪深浑不管，一枝青浅为谁开。"
        ],
        "tags": [
            "西湖"
        ],
        "title": "次韵刘解元",
        "id": "9bc37f02-243f-44bc-b792-60b39df75b9e"
    },
    {
        "author": "韩淲",
        "paragraphs": [
            "雨余千里得安眠，凉翼条苗绿满川。",
            "郡幕有贤时自熟，不劳水利问农田。"
        ],
        "title": "和推官  其一",
        "id": "6aea590a-0b24-43cd-bb87-ffdce21daf6e"
    },
    {
        "author": "韩淲",
        "paragraphs": [
            "文字工夫胜镂冰，眼边犹信耳边声。",
            "暗中摸索曹刘在，尝鼎酸咸不待烹。"
        ],
        "title": "和推官  其二",
        "id": "8874207e-3cb1-410b-9a7c-94c81031f2d7"
    },
    {
        "author": "韩淲",
        "paragraphs": [
            "乘凉一雨过城扉，促膝应看玉屑飞。",
            "名下无虚真雅士，清谈可饱弗忧饥。"
        ],
        "title": "和推官  其三",
        "id": "49456613-9cc1-4420-bdee-1c1045cb7914"
    },
    {
        "author": "韩淲",
        "paragraphs": [
            "云连山色晚青苍，雨激平畴土气香。",
            "清入断畦纔汩没，黄流别港又弥茫。"
        ],
        "title": "和推官  其四",
        "id": "05b2c03e-1acc-4e75-b032-c1d7eda89371"
    },
    {
        "author": "韩淲",
        "paragraphs": [
            "得诗得雨百忧宽，散发林间久不冠。",
            "读尽名章转搔首，静看檐溜落惊湍。"
        ],
        "title": "和推官  其五",
        "id": "ff32fcf4-1243-43e5-9283-853c5a9a7bfb"
    },
    {
        "author": "韩淲",
        "paragraphs": [
            "樟下临岐树色分，风沙吹日暗车尘。",
            "寻思何地无幽兴，不在山林只在人。"
        ],
        "title": "次韵吴推官  其一",
        "id": "4f26412f-6097-4bb8-a7bf-91359c9e433b"
    },
    {
        "author": "韩淲",
        "paragraphs": [
            "投老宽闲寂寞滨，将身隠兮又何文。",
            "暂时相商相征逐，留与江东日暮云。"
        ],
        "title": "次韵吴推官  其二",
        "id": "b289f382-5561-4216-8165-19efb1b71433"
    },
    {
        "author": "韩淲",
        "paragraphs": [
            "一片溪流一片山，世氛元自不相关。",
            "松溪直上山头洞，僧亦何能识我闲。"
        ],
        "title": "次韵吴推官  其三",
        "id": "7f66a397-d623-4185-a4c3-91671fa986d4"
    },
    {
        "author": "韩淲",
        "paragraphs": [
            "因酒从容意已仙，白沙翠竹记同船。",
            "停杯更在斜阳外，此话他年尽可传。"
        ],
        "title": "次韵吴推官  其四",
        "id": "8566cdc4-3a13-4ed9-80ed-45bf1a80391a"
    },
    {
        "author": "韩淲",
        "paragraphs": [
            "十日之间我欲回，仍于真隠一尊开。",
            "东游西泛多情致，应喜其间得句来。"
        ],
        "title": "次韵吴推官  其五",
        "id": "a18d7b80-97e8-4d22-ae8a-3b28636c0dd3"
    },
    {
        "author": "韩淲",
        "paragraphs": [
            "一亭寒美老弥明，闲里经春自喜晴。",
            "拄杖披衣随处歇，有时应觉意和平。"
        ],
        "title": "次韵昌甫并帖斯远五首  其一",
        "id": "f7f1aa3f-5b73-4dcf-9da9-89b258772537"
    },
    {
        "author": "韩淲",
        "paragraphs": [
            "求田问舍可成家，拥鼻东山又有涯。",
            "今古经营几人物，辋川图画玉川茶。"
        ],
        "title": "次韵昌甫并帖斯远五首  其二",
        "id": "68e07943-206b-4a32-9a1c-51164e407ceb"
    },
    {
        "author": "韩淲",
        "paragraphs": [
            "经年归住水南山，满眼高林猿鸟攀。",
            "尽日无人开竹牖，有时呼仆扫松关。"
        ],
        "title": "次韵昌甫并帖斯远五首  其三",
        "id": "2c1c6e09-67b8-4f45-b84b-aef9d8136e8d"
    },
    {
        "author": "韩淲",
        "paragraphs": [
            "遯于荒野乃闲人，胶扰其谁不染尘。",
            "乘兴相过事幽讨，从来高会祗荀陈。"
        ],
        "title": "次韵昌甫并帖斯远五首  其四",
        "id": "40854c4d-ccaa-48a4-b776-ce07ddf4da64"
    },
    {
        "author": "韩淲",
        "paragraphs": [
            "暖翠浮岚不可摹，画师徒自费区区。",
            "吟边若解收拾得，始信丹青一笔无。"
        ],
        "title": "次韵昌甫并帖斯远五首  其五",
        "id": "4c9da1fe-8826-45b1-b8a4-7adce0a5d80a"
    },
    {
        "author": "韩淲",
        "paragraphs": [
            "山中石涧正冰冷，愁绝江梅满树花。",
            "王节随晴尚能句，幽怀无复怨年华。"
        ],
        "title": "次韵蹈中见寄",
        "id": "3357e669-03e2-4a09-9a10-035a467d629a"
    },
    {
        "author": "韩淲",
        "paragraphs": [
            "风月斋前岩桂开，细吹流影两优哉。",
            "主人定自相料理，那有工夫问客来。"
        ],
        "title": "次韵施仲益  其一",
        "id": "4ca0eb8f-f01b-4b7d-8d09-695ab58518c1"
    },
    {
        "author": "韩淲",
        "paragraphs": [
            "尽以清才一笔收，是中宜夏复宜秋。",
            "章泉水老唱和汝，长望我心生许愁。"
        ],
        "title": "次韵施仲益  其二",
        "id": "088d0a37-6783-4465-8209-97424b849db0"
    },
    {
        "author": "韩淲",
        "paragraphs": [
            "空斋秋凈尚何须，梦草池塘句欲敷。",
            "风雨对床元不恶，更看春霁画江图。"
        ],
        "title": "次韵施仲益  其三",
        "id": "2adcf62c-6a60-478b-a847-dfaaaf7556a2"
    },
    {
        "author": "韩淲",
        "paragraphs": [
            "怕向帝城寻子公，官余且自策闲功。",
            "若论杜集黄陈事，我爱东平巩睡翁。"
        ],
        "title": "次韵仲至",
        "id": "b1b2cfdf-f8b3-440c-a397-6a61dd077819"
    },
    {
        "author": "韩淲",
        "paragraphs": [
            "驰道人行响动雷，五更推枕重徘徊。",
            "归家细咏朝阳句，不记曾经省宿来。"
        ],
        "title": "仲至早入局有诗次韵因亦自述并谢外日留酌  其一",
        "id": "d5a12d23-8970-43e6-9267-0d3ed5e4efec"
    },
    {
        "author": "韩淲",
        "paragraphs": [
            "持蟹重倾酒一杯，晚钟寒色共徘徊。",
            "近年得此于人少，公不招呼我亦来。"
        ],
        "title": "仲至早入局有诗次韵因亦自述并谢外日留酌  其二",
        "id": "cbf6036b-966e-4124-8d03-21dd227b4598"
    },
    {
        "author": "韩淲",
        "paragraphs": [
            "相逢一笑浙江滨，朝市谁云喜脱身。",
            "指点乡关有滋味，诗来尤足洗缁尘。"
        ],
        "title": "次韵管尉见赠",
        "id": "e38a7bf0-1443-494d-ae2e-0abd254cafe4"
    },
    {
        "author": "韩淲",
        "paragraphs": [
            "诗可寻时酒可呼，幽闲何事却关渠。",
            "更烦一枕邯郸梦，若辈营营未必如。"
        ],
        "title": "次韵  其一",
        "id": "0ea1e260-5e23-4abc-a2cc-83478d01fd65"
    },
    {
        "author": "韩淲",
        "paragraphs": [
            "幽讨荒寻本不艰，强生支节在其间。",
            "请君认取朋从意，风雨何如做涩悭。"
        ],
        "title": "次韵  其二",
        "id": "42f62b44-688a-474a-9892-cad38cf504d6"
    },
    {
        "author": "韩淲",
        "paragraphs": [
            "人生烟灭等飞灰，满眼吹香总是梅。",
            "不道诗来能解此，得徘徊处且徘徊。"
        ],
        "title": "次韵斯远五首  其一",
        "id": "67c62938-8676-413f-8f30-926685fffe01"
    },
    {
        "author": "韩淲",
        "paragraphs": [
            "遥遥山囿井泉傍，花气蜂翻蝶作狂。",
            "一阵晚风相着莫，剩题幽句未全亡。"
        ],
        "title": "次韵斯远五首  其二",
        "id": "089c517e-38e1-4aeb-94dc-c5903deed2be"
    },
    {
        "author": "韩淲",
        "paragraphs": [
            "老梅如对古衣冠，一点浮华了不干。",
            "横隔片烟宜画取，萧萧休待雨声寒。"
        ],
        "title": "次韵斯远五首  其三",
        "id": "eb068d06-a492-4b39-877f-5303e3d86dd4"
    },
    {
        "author": "韩淲",
        "paragraphs": [
            "涧边亦有树空明，尽日吟哦状不成。",
            "忽得好诗天外至，扶摇如跨九霄程。"
        ],
        "title": "次韵斯远五首  其四",
        "id": "1cdbed4e-4ba6-4449-bacb-dc74745e21c5"
    },
    {
        "author": "韩淲",
        "paragraphs": [
            "开恍如斯落更新，寻香逐色转精神。",
            "直须一夜风吹尽，到底孤标不负人。"
        ],
        "title": "次韵斯远五首  其五",
        "id": "28cf953d-1882-4a82-bb5c-860722b8a45d"
    },
    {
        "author": "韩淲",
        "paragraphs": [
            "诸贤送我入章泉，问讯泉头不老仙。",
            "更把一杯同醉倒，闲忙出处本忻然。"
        ],
        "title": "十五日将入章泉上饶有句次韵",
        "id": "69471327-b479-4e22-9790-d41e81e1eaee"
    },
    {
        "author": "韩淲",
        "paragraphs": [
            "日月推迁事转新，百年同尽草栖尘。",
            "纷纷遮莫相欺得，一首闲诗且送春。"
        ],
        "title": "次韵昌甫达夫斯远子功  其一",
        "id": "c6182f7e-f32d-450e-81a1-7961226f4c28"
    },
    {
        "author": "韩淲",
        "paragraphs": [
            "青山好处杜鹃知，芳草离离正绿滋。",
            "我已颠狂无藉在，又随名胜学题诗。"
        ],
        "title": "次韵昌甫达夫斯远子功  其二",
        "id": "8bb8b2fc-7951-4867-a007-6518c4464393"
    },
    {
        "author": "韩淲",
        "paragraphs": [
            "南池风物尽可翫，常记春时踏雨行。",
            "一自花飞柳叶暗，不知贴贴莲荷生。"
        ],
        "title": "次韵昌甫达夫斯远子功  其三",
        "id": "2225a9e7-a775-4024-b112-9adc9f44127e"
    },
    {
        "author": "韩淲",
        "paragraphs": [
            "常笑空山草木繁，萧萧柏偃与松蟠。",
            "有来领畧东风里，便觉鸥盟转不寒。"
        ],
        "title": "次韵  其一",
        "id": "82afadf6-7b37-4115-8a58-f3995aae991a"
    },
    {
        "author": "韩淲",
        "paragraphs": [
            "自是伊人得宝书，兴酣聊顾我闲躯。",
            "世间臭味初何似，玉雪胸怀咳唾珠。"
        ],
        "title": "次韵  其二",
        "id": "5e11e2e0-5895-4422-9a59-177dfd84d20c"
    },
    {
        "author": "韩淲",
        "paragraphs": [
            "东望水心生海云，谁云孔氏是知津。",
            "其为名世元多少，到处非干欠士民。"
        ],
        "title": "次韵  其三",
        "id": "c57625a3-1882-4d40-a8e9-23ecef6c9241"
    },
    {
        "author": "韩淲",
        "paragraphs": [
            "小轩何物伴吾幽，老眼粗官畏得秋。",
            "片段白云吹作雨，又看新叶上牵牛。"
        ],
        "title": "次韵  其四",
        "id": "6d3e0ad1-55b4-4ff3-9c22-e0fc41903d9d"
    },
    {
        "author": "韩淲",
        "paragraphs": [
            "南豅山里寄梅诗，谁信寒花野外迟。",
            "幽处折来我无爱，春风已是隔年期。"
        ],
        "title": "次韵昌甫所寄  其一",
        "id": "6b1d6393-4de1-439f-8af2-9ec14020f54d"
    },
    {
        "author": "韩淲",
        "paragraphs": [
            "经行宛转动吟肠，想见箯舆自撷芳。",
            "芳亦于斯知句好，人应藉彼发花香。"
        ],
        "title": "次韵昌甫所寄  其二",
        "id": "2c904e1a-14b9-4c25-9e5b-d58108681d6e"
    },
    {
        "author": "韩淲",
        "paragraphs": [
            "奴人满把和诗到，城市林园未放时。",
            "分饷治中君得句，载酬泉上我非诗。"
        ],
        "title": "次韵昌甫所寄  其三",
        "id": "10eb5508-4908-4c0d-8d2c-3e0edf16a016"
    },
    {
        "author": "韩淲",
        "paragraphs": [
            "钱塘都会正明春，和气祥风动八垠。",
            "当殿牙牌报班到，玉阶方寸引贤人。"
        ],
        "title": "次韵孙耿诗三绝并寄谢  其一",
        "id": "b9cefa72-9e8d-4749-8908-7aabc04a0e24"
    },
    {
        "author": "韩淲",
        "paragraphs": [
            "江浙都来得几程，风潮声里是樟亭。",
            "春膏又动一犂雨，华发相看眼自青。"
        ],
        "title": "次韵孙耿诗三绝并寄谢  其二",
        "id": "24cb9d29-06dc-43c0-b05e-b08584906f49"
    },
    {
        "author": "韩淲",
        "paragraphs": [
            "鸡笼隠隠富春山，犹有孙郎作许闲。",
            "失喜流传和三绝，暗中摸索得窥斑。"
        ],
        "title": "次韵孙耿诗三绝并寄谢  其三",
        "id": "b4d4d943-ca02-4085-b743-097deefb9614"
    },
    {
        "author": "韩淲",
        "paragraphs": [
            "苦觉今春雨易晴，蚕忙颇早麦垂成。",
            "周遭两县相望地，不但归田望岁情。"
        ],
        "title": "十二日次韵昌甫  其一",
        "id": "8ae08979-fe9f-4f04-afd1-ff583bfbb269"
    },
    {
        "author": "韩淲",
        "paragraphs": [
            "纷纷寺观占溪南，不是瞿昙即老聃。",
            "何有闲人更周孔，况兼巷语斗街谈。"
        ],
        "title": "十二日次韵昌甫  其二",
        "id": "d1bbbcd3-3c6b-4d22-9406-f03f510e8f86"
    },
    {
        "author": "韩淲",
        "paragraphs": [
            "晚风湖面看渔钩，尽日相欢得胜游。",
            "题罢新诗倚兰棹，一天斜照总宜楼。"
        ],
        "title": "次韵潘德久",
        "id": "e45a02e3-439e-4b51-a21e-5fde21867397"
    },
    {
        "author": "韩淲",
        "paragraphs": [
            "冰玉胸怀隔几尘，下帷犹复擅诗声。",
            "人间是处堪娱意，南北两山湖水清。"
        ],
        "title": "次韵董景先  其一",
        "id": "ec1369a9-cebc-4cb4-8865-ac9b301ea6fd"
    },
    {
        "author": "韩淲",
        "paragraphs": [
            "漠漠春从沙际归，野梅官柳杜陵知。",
            "风和弄影生香处，常记幽闲小醉时。"
        ],
        "title": "次韵董景先  其二",
        "id": "a07aecde-5cb9-4df4-9ab5-ff5c8139eb1f"
    },
    {
        "author": "韩淲",
        "paragraphs": [
            "心情虽在语皆非，强写春风不似诗。",
            "一雨小楼烟淡淡，满山斜日树离离。"
        ],
        "title": "次韵董景先  其三",
        "id": "38c09e5f-7dec-4965-ac28-05a0bbe7d7ef"
    },
    {
        "author": "韩淲",
        "paragraphs": [
            "老怀风雪往来时，山与溪皆合赋诗。",
            "又是梅花苦无绪，喜闻七字满篇奇。"
        ],
        "title": "次韵周次公",
        "id": "e8e2a55b-b069-455f-8f4d-cf973c964a17"
    },
    {
        "author": "韩淲",
        "paragraphs": [
            "春山岁晚成良集，不但杯中酒圣贤。",
            "一局棋声转歌扇，醉和归梦入梅边。"
        ],
        "title": "次韵景瑜  其一",
        "id": "00966120-8141-4561-a52c-bbe06ee857f0"
    },
    {
        "author": "韩淲",
        "paragraphs": [
            "放身沧海畏人知，除却梅花未欠诗。",
            "醉固浑涵醒更爽，我生何特不儿嬉。"
        ],
        "title": "次韵景瑜  其二",
        "id": "56946f3a-779f-4827-aa13-ea441a589c4a"
    },
    {
        "author": "韩淲",
        "paragraphs": [
            "幽深挈杖信偏宜，更酌新词翡翠巵。",
            "带郭路随寒水断，雪松云竹见藩篱。"
        ],
        "title": "次韵景瑜  其三",
        "id": "6fa61b01-4502-4023-a709-7420a7fc963c"
    },
    {
        "author": "韩淲",
        "paragraphs": [
            "风竹雪花建檐瓴，只道愁霖耳畔鸣。",
            "破晓起来林影动，一山禽鸟已春声。"
        ],
        "title": "次韵  其一",
        "id": "16234730-1102-4eb8-8736-c4a6d6066a33"
    },
    {
        "author": "韩淲",
        "paragraphs": [
            "纸窗平旦欲熹微，数挽颠之任短衣。",
            "只恐有诗无落句，雪车冰柱古来稀。"
        ],
        "title": "次韵  其二",
        "id": "d0fc9bdd-7181-4b3b-876b-658dc014cc6d"
    },
    {
        "author": "韩淲",
        "paragraphs": [
            "北邙新旧只累累，何惜心怀不醉归。",
            "是处人家作寒食，海棠初发杏花飞。"
        ],
        "title": "次韵  其三",
        "id": "bad024be-85b8-4da5-a7d3-74d1a67de125"
    },
    {
        "author": "韩淲",
        "paragraphs": [
            "破晓鸣钲催彩舫，近昏吹笛认旗亭。",
            "诗人也作联翩去，只此游人眼觉醒。"
        ],
        "title": "次韵  其四",
        "id": "ea200990-977e-48e7-b17c-f5f9ab6d5340"
    },
    {
        "author": "韩淲",
        "paragraphs": [
            "太湖渺渺浸苏台，云白天青万里开。",
            "莫道吴中非乐土，南人多是北人来。"
        ],
        "tags": [
            "太湖"
        ],
        "title": "次韵  其五",
        "id": "4f675c97-0272-49c2-a7ee-b55c6ce12023"
    },
    {
        "author": "韩淲",
        "paragraphs": [
            "吾家同出郓州梁，冷落江南各一房。",
            "梅下水仙京洛种，吟成应话故园香。"
        ],
        "title": "次韵仲至腊梅水仙",
        "id": "f98d4eba-0f19-4d87-9651-9631ffd2c3ee"
    },
    {
        "author": "韩淲",
        "paragraphs": [
            "风送潮回沙地干，船头山色自相看。",
            "凤城回首三年梦，一笑新秋转薄寒。"
        ],
        "title": "次韵绍之",
        "id": "011032af-685f-4654-8913-6cf6c38e296c"
    },
    {
        "author": "韩淲",
        "paragraphs": [
            "三篇怀友赋新诗，浑是经书有德辞。",
            "须信胸中本泾渭，交游不为俗推移。"
        ],
        "title": "次韵彦章三首  其一",
        "id": "dd55accd-66c6-4662-8d4b-cee6625d60a5"
    },
    {
        "author": "韩淲",
        "paragraphs": [
            "展转寻思读此诗，情文俱尽见于辞。",
            "为公行坐沈吟久，不觉床间日影移。"
        ],
        "title": "次韵彦章三首  其二",
        "id": "48d98e62-a302-40e0-ac16-aa296bd2155c"
    },
    {
        "author": "韩淲",
        "paragraphs": [
            "恨无佳句答情诗，搔首如何措一辞。",
            "知道春风动归思，篮舆山路想频移。"
        ],
        "title": "次韵彦章三首  其三",
        "id": "7b025956-56fe-42b0-8ebd-878227dc6315"
    },
    {
        "author": "韩淲",
        "paragraphs": [
            "休论玉蘂发唐昌，入眼何能易比量。",
            "晓露未收寒露下，无风亦自有幽香。"
        ],
        "title": "次韵昌父十首  其一",
        "id": "f81a4904-dcce-4b79-aca1-7b4d489eeae2"
    },
    {
        "author": "韩淲",
        "paragraphs": [
            "风前月底尽幽通，影落香濡杖履中。",
            "几度吟来吟不尽，但知老树更穹窿。"
        ],
        "title": "次韵昌父十首  其二",
        "id": "0fdb9f89-6cc8-4531-95c2-579b99c614b8"
    },
    {
        "author": "韩淲",
        "paragraphs": [
            "未开宜雨落宜烟，只占山岩已自贤。",
            "白石中间写泉水，何须物外觅花仙。"
        ],
        "title": "次韵昌父十首  其三",
        "id": "7dcb5d61-4a72-452a-a851-c4d37418ed9d"
    },
    {
        "author": "韩淲",
        "paragraphs": [
            "能与幽芳作主人，西风吹凈世间尘。",
            "接䍦欹倒寻诗处，应在章泉泉水滨。"
        ],
        "title": "次韵昌父十首  其四",
        "id": "2e24d9b7-c174-480e-97bf-a9bb6d48c4db"
    },
    {
        "author": "韩淲",
        "paragraphs": [
            "城中有客占林园，应据枯桐入梦魂。",
            "秋日肯忘东里赵，年时曾醉永嘉潘。"
        ],
        "title": "次韵昌父十首  其五",
        "id": "daebae00-c248-41a7-8d2e-16c795e0d4e6"
    },
    {
        "author": "韩淲",
        "paragraphs": [
            "雕零四海几人存，一一皆为我所尊。",
            "物色依然赋丛桂，谁知潘鬓老儿孙。"
        ],
        "title": "次韵昌父十首  其六",
        "id": "fdc04e57-f81d-454d-9972-85b765399547"
    },
    {
        "author": "韩淲",
        "paragraphs": [
            "山回溪凈气尤清，落水声中反独荣。",
            "日照月移俱可翫，株株根畔古苔生。"
        ],
        "title": "次韵昌父十首  其七",
        "id": "3bec8b6b-f536-4a63-b5f4-19c4f086e0d3"
    },
    {
        "author": "韩淲",
        "paragraphs": [
            "去岁西林湖寺中，野僧曾与咏晴风。",
            "一时潘盖姜同饮，今日相望我秃翁。"
        ],
        "title": "次韵昌父十首  其八",
        "id": "ade2aaee-dcdb-4f2f-a1a9-f1d1857b37ee"
    },
    {
        "author": "韩淲",
        "paragraphs": [
            "吟尽清诗花自开，中秋宜共月徘徊。",
            "京尘抖擞岚生润，忘却年光过眼催。"
        ],
        "title": "次韵昌父十首  其九",
        "id": "06fb0885-0bd8-4a21-8a1b-68beea12c4ec"
    },
    {
        "author": "韩淲",
        "paragraphs": [
            "待以繁英荐夕餐，分明书室是芝兰。",
            "从来正色黄尤羡，俗眼从他强爱丹。"
        ],
        "title": "次韵昌父十首  其一○",
        "id": "b24f5916-a226-400d-aa95-da9244644078"
    },
    {
        "author": "韩淲",
        "paragraphs": [
            "流转风光恨不迟，伤风病酒只花知。",
            "海棠红外梨稍白，人倚栏干忆旧期。"
        ],
        "title": "次韵伯皋  其一",
        "id": "a3acf309-6947-47fb-8fdb-dd797088748d"
    },
    {
        "author": "韩淲",
        "paragraphs": [
            "着意酬春得句迟，闲愁未必故人知。",
            "五更满院吹风雨，急起成章与子期。"
        ],
        "title": "次韵伯皋  其二",
        "id": "7729bb04-be41-41f6-afec-c2b84bd7a842"
    },
    {
        "author": "韩淲",
        "paragraphs": [
            "夜如荒远吠何频，不觉京华旅食贫。",
            "试拥残书对灯火，门前应有往来人。"
        ],
        "title": "次韵成季  其一",
        "id": "685b41fd-0413-4062-b7c4-764b730a6a49"
    },
    {
        "author": "韩淲",
        "paragraphs": [
            "短桥平水树清深，树外云生漠漠阴。",
            "衣带冠緌半尘土，少凭书几到诗情。"
        ],
        "title": "次韵成季  其二",
        "id": "079cb137-b42c-4df2-ba67-29b945ce38ca"
    },
    {
        "author": "韩淲",
        "paragraphs": [
            "其後凄然忍寄诗，寄之谁复读于斯。",
            "章丘木落风月冷，手泽应须留与儿。"
        ],
        "title": "有怀斯远及施仲益次章丘韵",
        "id": "b095a383-5eb2-4ce9-b4ce-6915787f9fee"
    },
    {
        "author": "韩淲",
        "paragraphs": [
            "从前常怪复然灰，入手清诗且剪裁。",
            "拟待高楼同问月，一关新禁莫能来。"
        ],
        "title": "次韵二首  其一",
        "id": "c2fd844f-1e4f-4e1d-9232-14c270865b11"
    },
    {
        "author": "韩淲",
        "paragraphs": [
            "有怀佳伴每忻然，岁晚相看不待言。",
            "应笑老身山涧曲，年年炙背只晴暄。"
        ],
        "title": "次韵二首  其二",
        "id": "7d9d807f-ef90-49e0-9dca-1df8b8ecc5ec"
    },
    {
        "author": "韩淲",
        "paragraphs": [
            "未成雪片渔蓑句，空对梅花铁石肠。",
            "穷巷萧条人独卧，暮云零落鴈分行。"
        ],
        "title": "次韵昌甫",
        "id": "e946d695-efcb-40ca-90f8-b2d1a9639e69"
    },
    {
        "author": "韩淲",
        "paragraphs": [
            "山中正苦风雨夕，送酒白衣何处来。",
            "洗盏开尝醒复醉，翠微堂上若人哉。"
        ],
        "title": "二十五日昌甫斋中徐倅送酒因次韵共答  其一",
        "id": "58e584d7-078b-43ef-828b-411e456b8027"
    },
    {
        "author": "韩淲",
        "paragraphs": [
            "东游西泛秋凉後，深密正寻苔竹家。",
            "一段风流谁远饷，诗清应为煮芽茶。"
        ],
        "title": "二十五日昌甫斋中徐倅送酒因次韵共答  其二",
        "id": "ccbdd9f0-8233-46b3-bc49-680f3363bcb4"
    },
    {
        "author": "韩淲",
        "paragraphs": [
            "指点苍茫句欲成，山中滋味水边情。",
            "须臾数点黄昏雨，更看弄云微月生。"
        ],
        "title": "次韵  其一",
        "id": "7d3f9e9b-70d3-43c2-bb01-d27934e34bd4"
    },
    {
        "author": "韩淲",
        "paragraphs": [
            "晴霭分明是画成，淡容轻态最关情。",
            "鸟声不尽蝉声起，花影纔收竹影生。"
        ],
        "title": "次韵  其二",
        "id": "f91115a3-4b17-448a-891a-f596aa75fc98"
    },
    {
        "author": "韩淲",
        "paragraphs": [
            "雨熟西畴万宝成，新凉歌吹见人情。",
            "田家老瓦盆应在，打谷归来酒兴生。"
        ],
        "title": "次韵  其三",
        "id": "a28b475f-46ec-47c2-a5da-980d92f36cee"
    },
    {
        "author": "韩淲",
        "paragraphs": [
            "青入灵山玉削成，羣峰罗列有心情。",
            "眼明忽卷孤城雨，风定白云浓淡生。"
        ],
        "title": "次韵  其四",
        "id": "012e7e95-39a3-4ac3-8f6d-4aa7b1225bb6"
    },
    {
        "author": "韩淲",
        "paragraphs": [
            "桂树团团翠簇成，凉天佳月九秋情。",
            "根濡宿雨枝头润，细蘂传芳分外生。"
        ],
        "title": "次韵  其五",
        "id": "c8aa4784-1737-4109-a10a-0db036a60bac"
    },
    {
        "author": "韩淲",
        "paragraphs": [
            "竹枝梅蘂映松林，不是年年着意深。",
            "君有清尊可无醉，春晴赢得看花阴。"
        ],
        "title": "正月十八日云林用旧韵",
        "id": "c5bcaf5a-262b-4ce5-aec3-24a846c3d76f"
    },
    {
        "author": "韩淲",
        "paragraphs": [
            "造物于人大有功，昭昭在上是玄穹。",
            "洞章定奏长生箓，勿药诚从一念通。"
        ],
        "title": "次韵醮筵所书",
        "id": "e9f97210-2da9-47ff-a1d2-f1da79e0f2f1"
    },
    {
        "author": "韩淲",
        "paragraphs": [
            "满窗风叶送新凉，人在红尘巷里藏。",
            "午坐岸巾初睡足，更呼茶椀凈烧香。"
        ],
        "title": "徐和卿小楼",
        "id": "b724f3aa-6668-4ec3-aa2e-41d411d31c84"
    },
    {
        "author": "韩淲",
        "paragraphs": [
            "丛生闲得把檀栾，岂待修治结束看。",
            "笑倒街头夸卖者，陶家真意已摧残。"
        ],
        "title": "次韵昌甫论菊之结盘者无真意  其一",
        "id": "8e4ae198-8def-48cb-b1a3-67a1476136a6"
    },
    {
        "author": "韩淲",
        "paragraphs": [
            "秋来何物伴吾真，药菊甘香最可珍。",
            "见说缭潭人不老，肯随杂色斗时新。"
        ],
        "title": "次韵昌甫论菊之结盘者无真意  其二",
        "id": "43254b56-5125-4275-ac29-032b1f4d74a2"
    },
    {
        "author": "韩淲",
        "paragraphs": [
            "报政冰溪岁晚时，清心余韵忽横枝。",
            "仙坛观上陵阳子，化鹤千年华表词。"
        ],
        "title": "题丁使君浮香亭尝招饮继有三绝次韵谢之  其一",
        "id": "70297736-ad0e-4d3d-a928-e9801315aa6d"
    },
    {
        "author": "韩淲",
        "paragraphs": [
            "雪後园林春已来，亭前花为醉翁开。",
            "暗香一阵知多少，徐步凌风索笑杯。"
        ],
        "title": "题丁使君浮香亭尝招饮继有三绝次韵谢之  其二",
        "id": "4b61d1b2-2982-41e7-a6b8-99e53732c3b6"
    },
    {
        "author": "韩淲",
        "paragraphs": [
            "名高二相虽陈迹，犹是官梅玉雪风。",
            "吟到金华侍臣语，不妨包括锦囊中。"
        ],
        "title": "题丁使君浮香亭尝招饮继有三绝次韵谢之  其三",
        "id": "bb87cbc9-5714-44df-b511-78bc569e4526"
    },
    {
        "author": "韩淲",
        "paragraphs": [
            "常恨春浓不赋诗，诗成却怪得春迟。",
            "春风漫蹑登山屐，兴入青春若素期。"
        ],
        "title": "次韵王寺簿所和昌甫句  其一",
        "id": "93ddb28d-481b-47b6-8c78-95ad3a128418"
    },
    {
        "author": "韩淲",
        "paragraphs": [
            "君侯锦绣作肝肠，句到江梅韵更芳。",
            "自要逢花试陶写，从教弄影与吹香。"
        ],
        "title": "次韵王寺簿所和昌甫句  其二",
        "id": "ab261267-7cbe-454d-a2c0-ef194fd63225"
    },
    {
        "author": "韩淲",
        "paragraphs": [
            "雅志东山事事宜，爱闲幽讨过桥时。",
            "世间儿女那能识，一段风流总是诗。"
        ],
        "title": "次韵王寺簿所和昌甫句  其三",
        "id": "1a64fa74-d6c3-4f54-beaf-ff0709973662"
    },
    {
        "author": "韩淲",
        "paragraphs": [
            "经年来往诵公诗，眼底虚名莫问迟。",
            "既见梅开且哦句，岁寒风度与心期。"
        ],
        "title": "次韵宋倅所和  其一",
        "id": "be5ca079-0189-437a-a8ff-7f04ff58506e"
    },
    {
        "author": "韩淲",
        "paragraphs": [
            "清愁花恼苦无觞，涧谷空吟野树芳。",
            "不分水流烟湿处，腊前年後扑人香。"
        ],
        "title": "次韵宋倅所和  其二",
        "id": "bec92b1f-41d3-40bb-b3ef-a3b536e0494a"
    },
    {
        "author": "韩淲",
        "paragraphs": [
            "雨收风外起晴丝，满地飘零积雪时。",
            "知道传呼有旌旆，行春无处着清诗。"
        ],
        "title": "次韵宋倅所和  其三",
        "id": "e588aef7-2e9f-4b6d-a74a-efcc4d082d38"
    },
    {
        "author": "韩淲",
        "paragraphs": [
            "层华旖旎正关春，正苦无诗与写真。",
            "持送平分风月手，果题香草属幽人。"
        ],
        "title": "蕙斛赠赵倅次韵谢其所赋  其一",
        "id": "9952a38e-e296-4d33-b268-373ba0b63f34"
    },
    {
        "author": "韩淲",
        "paragraphs": [
            "光风转处影摇春，寂寂茅檐自养真。",
            "痛饮读骚纕且纫，应言憔悴昔何人。"
        ],
        "title": "蕙斛赠赵倅次韵谢其所赋  其二",
        "id": "7135d2d5-7d84-4446-af2d-0919157083eb"
    },
    {
        "author": "韩淲",
        "paragraphs": [
            "健笔幽葩总是春，非公高韵孰全真。",
            "要知草野多凡卉，不过桐门无此人。"
        ],
        "title": "赵倅又和一绝许予过当再以前韵呈之",
        "id": "4764b42f-d50e-45b5-adff-2c1c69573d95"
    },
    {
        "author": "韩淲",
        "paragraphs": [
            "菊花虽已过重阳，犹有余英可荐觞。",
            "黄白浅深知几种，要闻高论试平章。"
        ],
        "title": "和李倅",
        "id": "d1924545-3d57-4cf2-861a-f36410f1953a"
    },
    {
        "author": "韩淲",
        "paragraphs": [
            "共宿施村一夜霜，晓扶舆去路犹长。",
            "如今又到章泉水，准拟诗家旧债偿。"
        ],
        "title": "将到章泉水赵成甫寄三绝来  其一",
        "id": "4c851a3e-aea3-47ce-8b22-4febb8038860"
    },
    {
        "author": "韩淲",
        "paragraphs": [
            "襄阳耆旧今谁记，祇有庞公在鹿门。",
            "白发江南两兄弟，瑞峰山翠锁深村。"
        ],
        "title": "将到章泉水赵成甫寄三绝来  其二",
        "id": "ef4625d9-6240-4d91-ab20-e6050828d399"
    },
    {
        "author": "韩淲",
        "paragraphs": [
            "新居曾写碑千字，更觉闲情入老严。",
            "珍重主人留食炙，摩挲贞石我何廉。"
        ],
        "title": "将到章泉水赵成甫寄三绝来  其三",
        "id": "ece8b0ff-8778-48a8-8ebe-81f6bc41648a"
    },
    {
        "author": "韩淲",
        "paragraphs": [
            "天与诗人月一轮，楼高偏照镜中尘。",
            "夜凉翠袖翩翩处，应问行藏独倚身。"
        ],
        "title": "戏柬德久",
        "id": "8b3f137c-3dd1-411f-a17b-1628400ffcbf"
    },
    {
        "author": "韩淲",
        "paragraphs": [
            "南剑溪头黯淡滩，山城五月水声寒。",
            "凝香应更解悬榻，席上郑虔同此欢。"
        ],
        "title": "余伯皋过南剑兼寄郑伯明  其一",
        "id": "a5d970c7-1741-4e60-b630-7df20093395c"
    },
    {
        "author": "韩淲",
        "paragraphs": [
            "往来涂路武夷边，无复人寻九曲船。",
            "我老君回向何许，故情前梦只依然。"
        ],
        "title": "余伯皋过南剑兼寄郑伯明  其二",
        "id": "d4406a18-3f0d-4920-8b30-41c0be40f75e"
    },
    {
        "author": "韩淲",
        "paragraphs": [
            "蟆颐江水小罗浮，梅术花时踏雪游。",
            "五字七吟天一角，东南何处是皇州。"
        ],
        "title": "器远寄近诗季章兄弟唱和蟆颐江梅术皆其所也因题二绝寄答盖曹李同榜  其一",
        "id": "c47e9586-c652-4f8f-b7d4-06fbefb60432"
    },
    {
        "author": "韩淲",
        "paragraphs": [
            "三人唱第记曾看，往事流云话亦难。",
            "蜀道有诗犹寄我，才情何不溺儒冠。"
        ],
        "title": "器远寄近诗季章兄弟唱和蟆颐江梅术皆其所也因题二绝寄答盖曹李同榜  其二",
        "id": "7a009260-0f82-4a8c-af25-07ec1ebfe3bf"
    },
    {
        "author": "韩淲",
        "paragraphs": [
            "相望于潜信宿中，为吟赵句忆坡翁。",
            "如今文物依然在，剩欲褰裳一笑同。"
        ],
        "title": "用昌甫寄晁于潜诗韵寄之  其一",
        "id": "ed52d3b3-7af5-4e0d-bda5-fca22b14dd5e"
    },
    {
        "author": "韩淲",
        "paragraphs": [
            "麈尾缘尘已一年，北关门外夜行船。",
            "萧萧秃发深秋影，心往形留只慨然。"
        ],
        "title": "用昌甫寄晁于潜诗韵寄之  其二",
        "id": "980a59ae-8e23-4293-8edc-06635374d696"
    },
    {
        "author": "韩淲",
        "paragraphs": [
            "新凉吹到数行书，香入岩花麝不如。",
            "知我京华老无力，满壶清酒载勤渠。"
        ],
        "title": "用昌甫寄晁于潜诗韵寄之  其三",
        "id": "5007ecbd-9b3e-4bc4-b2d3-fb043db1cb95"
    },
    {
        "author": "韩淲",
        "paragraphs": [
            "繁阴清影下黄鹂，想见虚堂昼寂时。",
            "试拨吏文危膝坐，篆香无与细风吹。"
        ],
        "title": "寄文叔  其一",
        "id": "fb842682-d124-4520-a292-1615a772e19e"
    },
    {
        "author": "韩淲",
        "paragraphs": [
            "新辟书帏定自如，眼前纷列不关渠。",
            "陶公楮大从容处，酒薄囊悭还饭蔬。"
        ],
        "title": "寄文叔  其二",
        "id": "43d913c1-0055-47ea-80d2-3646a5dbbd9f"
    },
    {
        "author": "韩淲",
        "paragraphs": [
            "雨散风生涧水鸣，倦扶藜杖看山行。",
            "故人正在干封邑，何日唤之来耦耕。"
        ],
        "title": "寄文叔  其三",
        "id": "952b56a9-1d0c-410a-9945-974548128d23"
    },
    {
        "author": "韩淲",
        "paragraphs": [
            "南团知道过干封，得得村来语笑同。",
            "急雨颠风惭宿约，能留两夕见清风。"
        ],
        "title": "二十二日东阜寄南团闻待两夕而回  其一",
        "id": "19ba49f1-09ff-4dc6-a4bf-9eb097576b8d"
    },
    {
        "author": "韩淲",
        "paragraphs": [
            "相望春时又两年，深居山舍想幽便。",
            "故人生死惊零落，排遣寻歌付酒边。"
        ],
        "title": "二十二日东阜寄南团闻待两夕而回  其二",
        "id": "833ca4eb-858f-4208-aabe-db869676f931"
    },
    {
        "author": "韩淲",
        "paragraphs": [
            "云锦溪头玉石村，白苹风起浪花痕。",
            "何时载酒寻诗去，醉弄扁舟倚树根。"
        ],
        "title": "寄吴子似",
        "id": "37aab860-39d3-409a-8133-c65c474cc87f"
    },
    {
        "author": "韩淲",
        "paragraphs": [
            "含笑花开寄一枝，要来山里伴清诗。",
            "儿曹识取香浓处，全似人家酒熟时。"
        ],
        "title": "书寄牛孙",
        "id": "f97ff6bb-2558-4120-82dd-a5c9be9c73df"
    },
    {
        "author": "韩淲",
        "paragraphs": [
            "曾约西林看木犀，望穷云外只空归。",
            "十年又见秋风好，未觉幽芳一梦非。"
        ],
        "title": "寄抱朴君  其一",
        "id": "0defa2b9-7af6-4a16-8479-e5d436213d9b"
    },
    {
        "author": "韩淲",
        "paragraphs": [
            "姜盖潘同看木犀，故交零落竟何之。",
            "如何花满西林树，犹有无怀可寄诗。"
        ],
        "title": "寄抱朴君  其二",
        "id": "1831a249-5e30-4857-91e1-97371a70bd6e"
    },
    {
        "author": "韩淲",
        "paragraphs": [
            "历历西林旧木犀，何如萍际素秋时。",
            "小楼曲角瓶簪处，花恼香魂只自知。"
        ],
        "title": "寄抱朴君  其三",
        "id": "4d68e6cf-b859-42c5-ad52-7a9d6d852f5c"
    },
    {
        "author": "韩淲",
        "paragraphs": [
            "幽兰新笋为谁来，想见山居一一栽。",
            "春日迟迟风淡淡，几番成竹几枝开。"
        ],
        "title": "珪山主送兰笋寻十年前旧诗韵用以寄之  其一",
        "id": "4ce2f103-c08b-464c-bab1-c805c4893ead"
    },
    {
        "author": "韩淲",
        "paragraphs": [
            "十年作别信多时，失喜寻思得旧诗。",
            "和韵且寻人寄与，不同香味两相知。"
        ],
        "title": "珪山主送兰笋寻十年前旧诗韵用以寄之  其二",
        "id": "12210c3b-4007-4e1b-9d2a-e41ec5dd35fe"
    },
    {
        "author": "韩淲",
        "paragraphs": [
            "葛岭人家抱朴翁，鶑啼燕语正东风。",
            "帝城只在湖边畔，都付伤春病酒中。"
        ],
        "title": "二月十七日寄朴翁  其一",
        "id": "55011255-58e1-4ddf-9f50-cbe2a96dd9b5"
    },
    {
        "author": "韩淲",
        "paragraphs": [
            "南屏山下小园东，便做迁居也不同。",
            "昨日晴和今日雨，幽怀何地不春风。"
        ],
        "title": "二月十七日寄朴翁  其二",
        "id": "41fdcd4f-1090-4419-8955-0bf725cfd8ff"
    },
    {
        "author": "韩淲",
        "paragraphs": [
            "闲花羞对去年丛，君正青春我秃翁。",
            "夜来一阵催花雨，二十四番花信风。"
        ],
        "title": "走笔答上饶",
        "id": "f218c0b1-a73c-4344-9674-999bc69d1342"
    },
    {
        "author": "韩淲",
        "paragraphs": [
            "麦气初生露气清，晚风吹得杜鹃声。",
            "山深尽自可萧散，道是无情如有情。"
        ],
        "title": "答赋赵路分",
        "id": "36bcc294-063b-42d0-89a9-227fbef18d54"
    },
    {
        "author": "韩淲",
        "paragraphs": [
            "灵府清寒梦境开，浑涵万状入诗来。",
            "章泉此老闲拈出，忽到窗前疑是梅。"
        ],
        "title": "昌甫梦中有句和韵答寄  其一",
        "id": "8c11dab3-aa3c-4d96-ba7c-e4d9a96c0ff9"
    },
    {
        "author": "韩淲",
        "paragraphs": [
            "人是梅花梅是人，似谈如见景常新。",
            "花香直入人肌骨，寤寐成香孰比伦。"
        ],
        "title": "昌甫梦中有句和韵答寄  其二",
        "id": "86cc3acd-451f-41c8-a03a-8c4259d53751"
    },
    {
        "author": "韩淲",
        "paragraphs": [
            "熟醉春山许着身，夜何其後转逡巡。",
            "纵翻旧话拈新话，未叹今人笑古人。"
        ],
        "title": "次韵留饮翼日诗来因次韵为答",
        "id": "2a3f8768-8d40-49f7-84a3-fc46cfbab489"
    },
    {
        "author": "韩淲",
        "paragraphs": [
            "熏风小寺驻征鞍，不问人间行路难。",
            "酒力渐添诗力健，芙蓉空自叠高寒。"
        ],
        "title": "姊丈携诸甥送至十里寺戏题壁间",
        "id": "cc8befa7-51ba-4cfb-89f4-daad35163a6f"
    },
    {
        "author": "韩淲",
        "paragraphs": [
            "吟到西湖诗更清，路经严濑想舟行。",
            "春风细雨潮回处，好泊徐村入帝城。"
        ],
        "tags": [
            "西湖"
        ],
        "title": "送客  其一",
        "id": "a696ee21-5962-490e-8227-6ad7618229dd"
    },
    {
        "author": "韩淲",
        "paragraphs": [
            "荣宦重来十数年，管弦深处百花天。",
            "云飞咫尺璇霄去，给札西清听奏篇。"
        ],
        "title": "送客  其二",
        "id": "f1b6991a-6e22-47f2-b1f7-5c0956d7ee99"
    },
    {
        "author": "韩淲",
        "paragraphs": [
            "延陵有客正同僚，千里相望意已消。",
            "功业文章付杯酒，孤山东畔问渔樵。"
        ],
        "title": "送客  其三",
        "id": "725ec4e7-41e6-4ffe-a952-0387edcf89bc"
    },
    {
        "author": "韩淲",
        "paragraphs": [
            "涧头薄暮看桃花，忽见高人来过家。",
            "一酌扶藜村坞去，夜清灯火思无涯。"
        ],
        "title": "送昌甫盖前晚独立涧上看桃花初开意思正适时见昌甫来也  其一",
        "id": "a888ad21-56ac-43d6-919d-65e6218fe6bb"
    },
    {
        "author": "韩淲",
        "paragraphs": [
            "恨不追随到玉山，笋舆吚轧可怡颜。",
            "诗情酒兴复几许，春在花光草色间。"
        ],
        "title": "送昌甫盖前晚独立涧上看桃花初开意思正适时见昌甫来也  其二",
        "id": "f7005d76-f631-4ac8-a5e5-8abb5eb31500"
    },
    {
        "author": "韩淲",
        "paragraphs": [
            "春来闲谈竟谁同，啼鸟漫山弄暖风。",
            "章泉水生野花发，老眼古意唯此翁。"
        ],
        "title": "送昌甫盖前晚独立涧上看桃花初开意思正适时见昌甫来也  其三",
        "id": "27b967b9-6a3a-4855-bfd2-42b232f11dd9"
    },
    {
        "author": "韩淲",
        "paragraphs": [
            "西湖水月两峰高，吴会东临日夜潮。",
            "鳷鹊未央仙仗里，眼明入阁上云霄。"
        ],
        "tags": [
            "西湖"
        ],
        "title": "送耿宣赞  其一",
        "id": "decb358b-93e0-4727-b3a2-b67af98eae8e"
    },
    {
        "author": "韩淲",
        "paragraphs": [
            "数年来往于南鹿，酒到诗成情转亲。",
            "鹏翼喜君才得路，春风更不话离情。"
        ],
        "title": "送耿宣赞  其二",
        "id": "10830d8f-b248-4530-9fe2-05cfb455aa02"
    },
    {
        "author": "韩淲",
        "paragraphs": [
            "一溪明月泛清深，醉泊滩头筱径阴。",
            "静夜蛙声鸣又歇，砌蛩秋近已微吟。"
        ],
        "title": "停舟步月访春伯",
        "id": "db890bf9-93f9-4ee5-8101-788247aff255"
    },
    {
        "author": "韩淲",
        "paragraphs": [
            "苏堤东畔南屏北，忽有诗人横小楼。",
            "杨柳已疎蒲稗晚，旋酤寻蟹洗牢愁。"
        ],
        "title": "二十九日过朴翁",
        "id": "24cf20bd-74d0-48a1-af19-98db9b60b57d"
    },
    {
        "author": "韩淲",
        "paragraphs": [
            "小窗听雨看梅花，人在江南旧相家。",
            "不是岁阑情味别，旧回归路板桥斜。"
        ],
        "title": "过王伯是乃岐公孙也",
        "id": "abcf0906-bb59-4666-bf6d-87e3099691d4"
    },
    {
        "author": "韩淲",
        "paragraphs": [
            "饭余来访水东家，竹树萧森蓼着花。",
            "绝口不谈闲俗事，只寻棋具看煎茶。"
        ],
        "title": "过邻家",
        "id": "c37ee886-db67-49cc-9d7a-4a89ef082315"
    },
    {
        "author": "韩淲",
        "paragraphs": [
            "晚窗持酒对梅花，山色吹寒入岁华。",
            "冰水溪南南涧曲，行吟闲过两三家。"
        ],
        "title": "过野趣",
        "id": "7503ba36-61b9-4c08-a6b5-910bd7a4347a"
    },
    {
        "author": "韩淲",
        "paragraphs": [
            "绿叶扶疎雨未花，芙蓉窗院晚山斜。",
            "清秋东郭门前路，可醉可吟能几家。"
        ],
        "title": "过余学正家",
        "id": "66bb125a-4a42-4533-904f-4b3966c0dacd"
    },
    {
        "author": "韩淲",
        "paragraphs": [
            "岁前三日到君家，溪雾连山雨两涯。",
            "香泛茶甘拥炉坐，纸窗瓶水浸梅花。"
        ],
        "title": "见成季昆仲",
        "id": "2da67825-3215-46f7-aa09-1e7443492323"
    },
    {
        "author": "韩淲",
        "paragraphs": [
            "野路寻诗立马时，骚人闲淡少人知。",
            "霜华满地吹黄叶，应有早梅开一枝。"
        ],
        "title": "道中访何贡士",
        "id": "f42589b6-b748-486a-bc3b-641eae213b27"
    },
    {
        "author": "韩淲",
        "paragraphs": [
            "丛祠寒霭舞神鸦，归路禾场日未斜。",
            "回望幽人在深隠，山明红叶水明沙。"
        ],
        "title": "十九日回涂与郑一矫首不能去  其一",
        "id": "163e44bf-41d0-4f9b-942e-eff032315bfb"
    },
    {
        "author": "韩淲",
        "paragraphs": [
            "离城过县访深幽，不许凡人识路头。",
            "暂得相看易相远，烟横云遶谓何求。"
        ],
        "title": "十九日回涂与郑一矫首不能去  其二",
        "id": "56905b91-8e16-4ef8-a98c-6d89cdcde678"
    },
    {
        "author": "韩淲",
        "paragraphs": [
            "行吟应更笑刘伶，醉里云山传逸心。",
            "华发萧萧天广大，岁寒碧色是松林。"
        ],
        "title": "十九日回涂与郑一矫首不能去  其三",
        "id": "3660a970-125d-4297-8d98-a971083e1de4"
    },
    {
        "author": "韩淲",
        "paragraphs": [
            "玉笥仙坛葛稚川，古人何在岂徒然。",
            "君行但作游山想，不就丹砂也自贤。"
        ],
        "title": "郑一送其母舅就禄临江因往长沙  其一",
        "id": "7312ed5d-a7de-4125-858d-83830b169cc9"
    },
    {
        "author": "韩淲",
        "paragraphs": [
            "道林四绝初无恙，何必骚词抵死吟。",
            "我识輶车曾着记，潇湘流尽碧波心。"
        ],
        "title": "郑一送其母舅就禄临江因往长沙  其二",
        "id": "6322c925-1ad4-431f-8e84-63a4bfee5dfb"
    },
    {
        "author": "韩淲",
        "paragraphs": [
            "纔见西来又见归，子陵台下水烟霏。",
            "停桡应为一回首，笑杀京尘满客衣。"
        ],
        "title": "送成季  其一",
        "id": "ff48fcee-99d3-41d5-a9e8-ad7d656b9f26"
    },
    {
        "author": "韩淲",
        "paragraphs": [
            "开岁春风我亦归，雪云犹带雨霏霏。",
            "不须别酒添乡思，待上灵山同振衣。"
        ],
        "title": "送成季  其二",
        "id": "43f281ca-1e98-4593-9dd7-8d6a7a4ccc39"
    },
    {
        "author": "韩淲",
        "paragraphs": [
            "想见庭闱日望归，好催帆影度山霏。",
            "团栾共颂椒花处，真乐人间是彩衣。"
        ],
        "title": "送成季  其三",
        "id": "be2637ca-536e-45a6-ba2b-9a3d92a93332"
    },
    {
        "author": "韩淲",
        "paragraphs": [
            "见说扁舟下彭蠡，九江日落照庐山。",
            "弟兄情话对床夜，应笑冰溪人更闲。"
        ],
        "tags": [
            "庐山"
        ],
        "title": "闻少卫有行役  其一",
        "id": "7aac5c29-724a-43cf-b8cc-1b91083b9128"
    },
    {
        "author": "韩淲",
        "paragraphs": [
            "官梅何似野梅好，一任有诗能细论。",
            "牧笛樵歌茶灶外，几多北海只空樽。"
        ],
        "title": "闻少卫有行役  其二",
        "id": "af8891c3-09f8-4280-b4f3-4bb37189ed4a"
    },
    {
        "author": "韩淲",
        "paragraphs": [
            "濯锦江头山四围，游人爱山自忘归。",
            "山光不为人转改，冉冉绿雾黄叶飞。"
        ],
        "title": "溪路邂逅傅骐骥之在所沽酒话别  其一",
        "id": "e9bb6f16-5a35-4107-a5fc-38e0fedd5a74"
    },
    {
        "author": "韩淲",
        "paragraphs": [
            "濯锦江头织锦家，几多花草斗矜夸。",
            "无人识得他机杼，伫立视之徒叹嗟。"
        ],
        "title": "溪路邂逅傅骐骥之在所沽酒话别  其二",
        "id": "0ee21cf8-84e4-4c26-9699-1bafd5ffce64"
    },
    {
        "author": "韩淲",
        "paragraphs": [
            "濯锦江头冬日晴，水光山色傍人清。",
            "我身偶闲来散步，适有溪山能动情。"
        ],
        "title": "溪路邂逅傅骐骥之在所沽酒话别  其三",
        "id": "7704cc51-9491-4f21-9d74-56683ff49ee8"
    },
    {
        "author": "韩淲",
        "paragraphs": [
            "香温宝鸭枕痕收，眉黛空攒一点愁。",
            "春尽絮飞留不住，乐天犹自说风流。"
        ],
        "title": "劳去姬",
        "id": "9f77aed1-c667-4349-8691-4e60bd4d7b07"
    },
    {
        "author": "韩淲",
        "paragraphs": [
            "野云飞过玉溪云，枉把清氛入世氛。",
            "五十三参善知识，伟哉犹说象山君。"
        ],
        "title": "送野云孔炼师回永嘉  其一",
        "id": "3475887b-dd14-4d36-b811-fe00c6aaccda"
    },
    {
        "author": "韩淲",
        "paragraphs": [
            "开元观近水心寺，丹峤蒙鸿第几峰。",
            "夜半醮坛星月冷，珠藏学海睡骊龙。"
        ],
        "title": "送野云孔炼师回永嘉  其二",
        "id": "050d041b-5959-41fc-a4d1-22a519e3ddc1"
    },
    {
        "author": "韩淲",
        "paragraphs": [
            "玉室金堂世有人，龙眠龟息鹤精神。",
            "暑风吹起尘三丈，城市出来闲采真。"
        ],
        "title": "大涤洞赠朱道士",
        "id": "fa8a15f1-287e-4a82-8c0d-0a3a1c4d6b82"
    },
    {
        "author": "韩淲",
        "paragraphs": [
            "贤愚贵贱不相关，风鉴如何着眼看。",
            "三百年来旧宗社，公卿将相满朝端。"
        ],
        "title": "赠杨相士",
        "id": "46cdea42-c0b0-4ec3-9ac6-0a8f14774c76"
    },
    {
        "author": "韩淲",
        "paragraphs": [
            "玉溪深处灵山阁，一片孤云飞野鹤。",
            "从人索相问穷通，照破髑髅错不错。"
        ],
        "title": "钱相士邂逅灵山阁  其一",
        "id": "55fa04a6-c90c-4342-a086-1930bfcdc3b7"
    },
    {
        "author": "韩淲",
        "paragraphs": [
            "古来云海本茫茫，见素谭玄总自藏。",
            "挥手出门何处去，华阳且道是仙乡。"
        ],
        "title": "钱相士邂逅灵山阁  其二",
        "id": "bb858c08-9bee-4428-975c-f5a93c9d396f"
    },
    {
        "author": "韩淲",
        "paragraphs": [
            "老于交往喜寻僧，磵道微寒水未冰。",
            "尽日应身何处供，夜钟谁上佛前灯。"
        ],
        "title": "访杰师不值",
        "id": "0cf65efd-d71e-42b2-8aac-17cc65d056a7"
    },
    {
        "author": "韩淲",
        "paragraphs": [
            "闲身初不管阴晴，雨即关门听瓦声。",
            "今日溪边山雾卷，僧坊赢得放身行。"
        ],
        "title": "雨晴过杰上人",
        "id": "2eae9199-6a3d-49c0-b577-1396a121fee6"
    },
    {
        "author": "韩淲",
        "paragraphs": [
            "湖上游船拨不开，芙蓉十里锦新裁。",
            "夜深风露非尘世，惆怅无人月下来。"
        ],
        "title": "九日湖上寄铦师",
        "id": "af74e7c8-098a-4d8d-8da8-328570803b30"
    },
    {
        "author": "韩淲",
        "paragraphs": [
            "葡萄架叶雨苍凉，经卷禅床自一窗。",
            "便做山僧休歇去，也闻檐溜响淙淙。"
        ],
        "title": "寄杰上人",
        "id": "d6316c73-286f-4100-991b-3bcc0d385d04"
    },
    {
        "author": "韩淲",
        "paragraphs": [
            "孤山从昔有琴聪，不但寻声指甲中。",
            "一似少游闻复语，几曾着眼送飞鸿。"
        ],
        "title": "琴僧见过  其一",
        "id": "905be040-881b-424c-9a84-3147014c95b0"
    },
    {
        "author": "韩淲",
        "paragraphs": [
            "涧上秋深黄叶多，素琴终日奏云和。",
            "上人过我还休去，一段风光可奈何。"
        ],
        "title": "琴僧见过  其二",
        "id": "c1c4f8e2-d9fa-4635-a8e7-e5850de8df35"
    },
    {
        "author": "韩淲",
        "paragraphs": [
            "踏热归来睡涧泉，更寻雪观碧云篇。",
            "崎岖小径通僧路，不管田干五月天。"
        ],
        "title": "五月二十二日寻僧  其一",
        "id": "f5f85913-c881-4ac0-b8f3-1a19cc6d53b6"
    },
    {
        "author": "韩淲",
        "paragraphs": [
            "行徧灵岩与虎丘，洞霄双径也闲游。",
            "钱塘潮送钓台上，投老心情却自由。"
        ],
        "title": "五月二十二日寻僧  其二",
        "id": "6bfecf10-acf5-4bcb-92eb-fb1d0b41cd98"
    },
    {
        "author": "韩淲",
        "paragraphs": [
            "旋汲清泠注石盆，葡萄阴落砌苔痕。",
            "道人坐久茶尤好，香凈不繁萦小轩。"
        ],
        "title": "五月二十二日寻僧  其三",
        "id": "e9b21240-1ada-4f9d-ac3d-f9cca3373725"
    },
    {
        "author": "韩淲",
        "paragraphs": [
            "老僧有句逼阴何，一字流传兴已多。",
            "秋日湖山载尊酒，试邀我辈与相过。"
        ],
        "title": "次韵铦师壁间句四首  其一",
        "id": "50a8ce88-1d45-4ec8-8ca5-941682c2245e"
    },
    {
        "author": "韩淲",
        "paragraphs": [
            "檐外扶疎秋竹竿，冷清清地碧团团。",
            "四人话到离骚地，却怪从前有个般。"
        ],
        "title": "次韵铦师壁间句四首  其二",
        "id": "13ebeb71-681a-4e57-86c6-f699ab640bcd"
    },
    {
        "author": "韩淲",
        "paragraphs": [
            "系船湖畔作山行，物是人非几变更。",
            "川畔何须问圆泽，世间禅指即三生。"
        ],
        "title": "次韵铦师壁间句四首  其三",
        "id": "c985b7fb-3a3d-405e-9e9e-1f67f37da85f"
    },
    {
        "author": "韩淲",
        "paragraphs": [
            "禅家法眼本高寒，不用机缘出世间。",
            "一首清诗一盂饭，静看南北两云山。"
        ],
        "title": "次韵铦师壁间句四首  其四",
        "id": "7fd54a87-7a00-4a65-a310-3cd52c18cf90"
    },
    {
        "author": "韩淲",
        "paragraphs": [
            "刚决柔爻是五阳，一年春数此方强。",
            "希夷只把临分画，龙见于田意最长。"
        ],
        "title": "玩易  其一",
        "id": "c5664ef0-8350-4b51-909a-566e3d038f84"
    },
    {
        "author": "韩淲",
        "paragraphs": [
            "太玄准易装为旅，历气推详阳夏时。",
            "亲寡且从人事说，艮离山火去何之。"
        ],
        "title": "玩易  其二",
        "id": "bf8e2eca-6a55-4d0a-978a-06ff5c6f1603"
    },
    {
        "author": "韩淲",
        "paragraphs": [
            "彭泽非缘懒折腰，便如莲社也萧条。",
            "经邱寻壑归来事，醉眼兴亡日月飘。"
        ],
        "title": "读归去来词",
        "id": "38fd9043-71b2-447f-9c43-337187ff1b1a"
    },
    {
        "author": "韩淲",
        "paragraphs": [
            "神焦鬼烂陆浑山，皇甫与韩吟其间。",
            "曲突徙薪城市事，可怜焦土是咸关。"
        ],
        "title": "读唐韩文公和皇甫持正陆浑山火诗",
        "id": "9e93af9c-56a3-4678-bcb6-cde8417a22a6"
    },
    {
        "author": "韩淲",
        "paragraphs": [
            "武夷山翁今已僊，此书留与学长年。",
            "丹砂夜就龙虎鼎，後之读者心应然。"
        ],
        "title": "题武夷所校丹经後",
        "id": "e2bfa5db-80ab-4193-8c79-27eacebd71e1"
    },
    {
        "author": "韩淲",
        "paragraphs": [
            "兽鹿如斯为慨然，使君犹入野人船。",
            "游山失道今谁问，孤姥翻知长史贤。"
        ],
        "title": "题昌甫所录郭文诸人传後",
        "id": "9dcc9f09-0997-4a93-a9ac-a6de73bfdcb8"
    },
    {
        "author": "韩淲",
        "paragraphs": [
            "雪云苔竹寒炉伴，细展横看淮海诗。",
            "静坐溪庵写经罢，鱼豚收税更何为。"
        ],
        "title": "昌甫示所藏淮海谪处州税官时诗草",
        "id": "03144cc3-6838-41bb-8050-361eadd3a729"
    },
    {
        "author": "韩淲",
        "paragraphs": [
            "昌甫诗编成甫题，放翁文物海山知。",
            "交情生死人谁识，千古绝弦钟子期。"
        ],
        "title": "昌甫诗编",
        "id": "a94d8e89-db54-4ac2-96da-f3105a69212e"
    },
    {
        "author": "韩淲",
        "paragraphs": [
            "近来诗句无人道，犹得章泉与栗斋。",
            "寂寂南豅霜雪里，一枝梅蕊又能佳。"
        ],
        "title": "读成季近诗慨然有怀诸人  其一",
        "id": "630a8c60-2708-4ad4-960c-78ad6ece4675"
    },
    {
        "author": "韩淲",
        "paragraphs": [
            "因君却数旧过从，南北东西路亦通。",
            "孟达宣城何澹泊，樟丘斯远更丰融。"
        ],
        "title": "读成季近诗慨然有怀诸人  其二",
        "id": "c7c20c93-8ae7-4885-b08f-93d20b29a29b"
    },
    {
        "author": "韩淲",
        "paragraphs": [
            "梅山已谢小山老，律调不同情不殊。",
            "九日一尊潘德久，相思相与是西湖。"
        ],
        "tags": [
            "西湖"
        ],
        "title": "读成季近诗慨然有怀诸人  其三",
        "id": "9f14a225-6f3a-426d-9730-de07d20e89f2"
    },
    {
        "author": "韩淲",
        "paragraphs": [
            "玉山高并两峰寒，向背稀稠画亦难。",
            "一味清新无我爱，遥看直北是长安。"
        ],
        "title": "读昌甫诗",
        "id": "64afeb80-22e2-4bae-8e2c-a39277492889"
    },
    {
        "author": "韩淲",
        "paragraphs": [
            "钟山投老漫寻诗，幽草闲花水满陂。",
            "步转暖风还尽日，坐因凉雨独移时。"
        ],
        "title": "读半山诗",
        "id": "3007531d-5dad-45ac-9c95-029a6f8104ab"
    },
    {
        "author": "韩淲",
        "paragraphs": [
            "老僧口边生白醭，坐断诸方占幽独。",
            "池中应有龙去来，好为朝昏打斋粥。"
        ],
        "title": "青阳龙池僧索诗",
        "id": "e01eaaff-493e-4b6d-a074-1e390a077f76"
    },
    {
        "author": "韩淲",
        "paragraphs": [
            "更把诗来子细抄，虚空界尽一丝毫。",
            "楚人已往应刘远，难倩麻姑痒处抓。"
        ],
        "title": "抄诗",
        "id": "e9671b9c-50a4-4ab9-a34a-58355faa17ea"
    },
    {
        "author": "韩淲",
        "paragraphs": [
            "萧条壮客见王孙，谁说中原旧相门。",
            "今日行间为惆怅，白苹洲上有吟魂。"
        ],
        "title": "同昌甫观赵将所录庞白苹与其诸父兄诗",
        "id": "69edf470-42bc-4993-9b3f-4be7d2390ef7"
    },
    {
        "author": "韩淲",
        "paragraphs": [
            "不见睡翁恰六年，郭文山下正鸣弦。",
            "欲求一句无因耳，且录旧诗殊恍然。"
        ],
        "title": "余伯皋持巩仲至三山诗卷来因借录之  其一",
        "id": "5f08da0d-5393-41af-a59d-8427cde8cde2"
    },
    {
        "author": "韩淲",
        "paragraphs": [
            "敝衣旧絮依冬日，作墨亲传仲至诗。",
            "我有斯人容老矣，何将鳬舄共参差。"
        ],
        "title": "余伯皋持巩仲至三山诗卷来因借录之  其二",
        "id": "727ce82c-bf5f-4744-941e-7d30944a4d43"
    },
    {
        "author": "韩淲",
        "paragraphs": [
            "雅怀好事伯皋子，游到三山又游江。",
            "收得巩郎诗一卷，归来杯酒话吟窗。"
        ],
        "title": "余伯皋持巩仲至三山诗卷来因借录之  其三",
        "id": "e7bb0717-6b7d-4599-b0e9-cd19f61a3c3a"
    },
    {
        "author": "韩淲",
        "paragraphs": [
            "眼底谁无一卷诗，诗能如此亦何为。",
            "纵言光景留连者，春在人间有几知。"
        ],
        "title": "赵昌甫写寄江西道中诗卷",
        "id": "bf34abce-2b4b-4c64-94aa-5a58028362e0"
    },
    {
        "author": "韩淲",
        "paragraphs": [
            "三年不见栗斋翁，满卷新诗是国风。",
            "野趣轩前梅蕊白，故人应在醉吟中。"
        ],
        "title": "仲至近诗戏题卷末",
        "id": "e6af6c03-d69d-462c-9836-1e2fde4b8b44"
    },
    {
        "author": "韩淲",
        "paragraphs": [
            "绮窗春思入钟山，日日江云草树间。",
            "不觉东风吹酒醒，宝香犹暖玉笙寒。"
        ],
        "title": "仲可出刘武子行卷因题",
        "id": "db07bbb7-6f2b-403a-961c-4e45784a3fe7"
    },
    {
        "author": "韩淲",
        "paragraphs": [
            "锦翻香字彩笺轻，折尽青青柳下亭。",
            "半夜隔江风月冷，碧云深处是诗星。"
        ],
        "title": "赵清江几间见刘小山诗卷",
        "id": "a0ce225e-9872-4ecd-b13e-33c017008bf1"
    },
    {
        "author": "韩淲",
        "paragraphs": [
            "春风一曲唱离歌，楼外玉溪流细波。",
            "诗酒尚能如此在，岂知白发我偏多。"
        ],
        "title": "题刘叔骥诗卷",
        "id": "a076c882-3c2d-4aad-a43e-25d521e3fd37"
    },
    {
        "author": "韩淲",
        "paragraphs": [
            "天壤无能着此翁，空令千古想其风。",
            "摩挲诗字尤堪忆，愁切水心名志中。"
        ],
        "title": "黄仲明所藏巩诗小卷次上饶韵",
        "id": "091ae0c0-942e-4ce9-880e-31326e7dad16"
    },
    {
        "author": "韩淲",
        "paragraphs": [
            "闲身八桂复清湘，邂逅犹于敬不忘。",
            "写作斋名君记取，他时拈出话尤长。"
        ],
        "title": "赵主奉得易帅所书敬斋二字",
        "id": "682a2226-3952-40eb-b729-28bd9b2a4b6c"
    },
    {
        "author": "韩淲",
        "paragraphs": [
            "法云宝月自空山，相业都归双鬓斑。",
            "便得人传图画好，百年何有断碑间。"
        ],
        "title": "次韵昌甫所题唐宋诸贤画像石刻  其一",
        "id": "9f3b93a1-fb7a-4786-a86e-69b48bb89cf9"
    },
    {
        "author": "韩淲",
        "paragraphs": [
            "谁云诗好不言寒，隠隠长身拥鼻端。",
            "尘世出门真有阂，强歌声里且求安。"
        ],
        "title": "次韵昌甫所题唐宋诸贤画像石刻  其二",
        "id": "695c271d-dff6-406b-924a-59cbb4b6a27f"
    },
    {
        "author": "韩淲",
        "paragraphs": [
            "不见高人王辋川，兴来独往句能传。",
            "短衣袖手看云起，贺监何须水底眠。"
        ],
        "title": "次韵昌甫所题唐宋诸贤画像石刻  其三",
        "id": "a6c3bab6-5859-4a4f-a061-99359ff9e0eb"
    },
    {
        "author": "韩淲",
        "paragraphs": [
            "唐人楷法今人少，笔数当年虞与欧。",
            "想见临池池水黑，恨无身世与同游。"
        ],
        "title": "次韵昌甫所题唐宋诸贤画像石刻  其四",
        "id": "ea4ce6f4-b514-48fb-a1d8-0f1351c0faaf"
    },
    {
        "author": "韩淲",
        "paragraphs": [
            "放翁所刻章泉赋，雅道谁能见一斑。",
            "却怪我来居涧谷，摩挲墨妙得诗闲。"
        ],
        "title": "次韵昌甫所题唐宋诸贤画像石刻  其五",
        "id": "f1867fee-150a-4eee-960e-1799a27a639b"
    },
    {
        "author": "韩淲",
        "paragraphs": [
            "散庵常喜沙随字，更莫说他湍石翁。",
            "忽得行书难独享，急将回施散庵中。"
        ],
        "title": "喻郎中墨刻寄昌甫",
        "id": "6fafc897-3076-436c-8139-df58800a9b2c"
    },
    {
        "author": "韩淲",
        "paragraphs": [
            "净名居士本天人，冷坐毗耶百病身。",
            "华发苍颜只如此，便多言说也全真。"
        ],
        "title": "净名石刻",
        "id": "30c93177-9ddf-4160-b747-085ce797f000"
    },
    {
        "author": "韩淲",
        "paragraphs": [
            "江南书院初图霸，乃斲清琴尔许精。",
            "却忆焦桐裁爨下，要知徽外是真情。"
        ],
        "title": "黄帐干琴一张云澄心堂旧物也因以次韵  其一",
        "id": "2024e651-5d21-4363-a621-69f70e2f6b56"
    },
    {
        "author": "韩淲",
        "paragraphs": [
            "当年五柳先生手，白日无弦抚此琴。",
            "中散飞鸿有天眼，广陵一曲亦何心。"
        ],
        "title": "黄帐干琴一张云澄心堂旧物也因以次韵  其二",
        "id": "ad9aa376-e299-441f-a473-250b5470b1cf"
    },
    {
        "author": "韩淲",
        "paragraphs": [
            "草衣塔院听鸣弦，妙悟分明恰似禅。",
            "愧我初非子期耳，但知声和醉吟边。"
        ],
        "title": "黄帐干琴一张云澄心堂旧物也因以次韵  其三",
        "id": "20c555ce-ebca-4847-ac88-5ce230874fde"
    },
    {
        "author": "韩淲",
        "paragraphs": [
            "铅湖鹅岫春风暖，放步拥书明远楼。",
            "弹指两年同唱第，要知能赋古诗流。"
        ],
        "title": "小卫铅山结课",
        "id": "fd799098-e880-4c4e-b097-5793b19c2e66"
    },
    {
        "author": "韩淲",
        "paragraphs": [
            "新亭地望是神州，夷甫诸人话转愁。",
            "又见江南描画出，古今容易得悠悠。"
        ],
        "title": "新亭图",
        "id": "44055a51-dcb0-4e6d-9156-c39ab5928d1b"
    },
    {
        "author": "韩淲",
        "paragraphs": [
            "袖手风前散白须，长安道上且骑馿。",
            "苍黄失脚君门里，赢得他人作画图。"
        ],
        "title": "张果老小刻",
        "id": "f99e889d-28f8-4339-bb92-e52e4fbccfc9"
    },
    {
        "author": "韩淲",
        "paragraphs": [
            "采石矶头捉月僊，脱靴意气尚飘然。",
            "沈香亭北惊尘世，且惜闲身棹酒船。"
        ],
        "title": "李白泛舟图",
        "id": "e781b797-f165-44b3-9a9c-a57b4e1f5d79"
    },
    {
        "author": "韩淲",
        "paragraphs": [
            "玉堂伴直我何如，想见归来不作诗。",
            "今日秦川灞桥语，蹇馿吹帽也相宜。"
        ],
        "title": "孟襄阳灞桥风雪",
        "id": "14245d28-cba0-437a-a16a-86f3969f6d4f"
    },
    {
        "author": "韩淲",
        "paragraphs": [
            "玉堂学士何清真，惠州儋州犹若人。",
            "岂是故作排遣计，却疑画师笔有神。"
        ],
        "title": "次韵林德久所赋东坡海外三适图  其一",
        "id": "e2c2aed9-87e0-48b2-a7b6-042b8f78da53"
    },
    {
        "author": "韩淲",
        "paragraphs": [
            "胸罗星斗明是非，旁人谁知杜德机。",
            "濯足理发两眼睡，千载寂寥吾与归。"
        ],
        "title": "次韵林德久所赋东坡海外三适图  其二",
        "id": "014a1099-257a-4035-80bf-b9ce9b3abd6a"
    },
    {
        "author": "韩淲",
        "paragraphs": [
            "莫问今人与古人，汉家红腐本陈陈。",
            "年来饥馑因师旅，何计归田了此身。"
        ],
        "title": "一犁春雨图次赵正字韵题之  其一",
        "id": "8247bfc3-6480-4a82-859e-b9a5308721a0"
    },
    {
        "author": "韩淲",
        "paragraphs": [
            "村舂茅屋动炊烟，负郭收他二顷田。",
            "便做丹青也堪赋，谁云不必万人传。"
        ],
        "title": "一犁春雨图次赵正字韵题之  其二",
        "id": "3f326d9c-6b06-4676-b617-22088cf532af"
    },
    {
        "author": "韩淲",
        "paragraphs": [
            "空山蕙帐眠清熟，一个渔舟堕枕边。",
            "却忆年时江上路，丹青浓淡是云烟。"
        ],
        "title": "题山水曲屏",
        "id": "a6cb4b89-f068-49f2-abe2-4e92d14936cf"
    },
    {
        "author": "韩淲",
        "paragraphs": [
            "一夜云山落枕边，布衾清暖得安眠。",
            "五更门外闻朝马，始觉清风远涧泉。"
        ],
        "title": "陈绍之作山水于卧屏",
        "id": "e0c5736f-9671-44fe-bb72-18020794d13b"
    },
    {
        "author": "韩淲",
        "paragraphs": [
            "霜晴稻熟上场时，鸡黍人间任所之。",
            "谁念尘埃自缠缚，耳昏眼悖复奚宜。"
        ],
        "title": "霜天思田间获稻之乐书赠犁春图卷  其一",
        "id": "ff91b10e-0949-4826-b80b-16013ff86ffd"
    },
    {
        "author": "韩淲",
        "paragraphs": [
            "除了催租吏打门，洗鉏犁後便醺醺。",
            "常年春雨多春事，待把心情付与君。"
        ],
        "title": "霜天思田间获稻之乐书赠犁春图卷  其二",
        "id": "34be4f6c-a854-4d04-8b19-6ca081a58211"
    },
    {
        "author": "韩淲",
        "paragraphs": [
            "妻妾能羞亦可嘉，而今那有此人家。",
            "买臣见弃苏秦逐，却悔施施尚尔夸。"
        ],
        "title": "题墦间图孙季仲丈创意为之殊可玩也  其一",
        "id": "ef146e5d-5d57-426b-94d0-69f1f899b33d"
    },
    {
        "author": "韩淲",
        "paragraphs": [
            "战国纵横得几年，当时情态已如然。",
            "滔滔天下平常惯，要底丹青入画传。"
        ],
        "title": "题墦间图孙季仲丈创意为之殊可玩也  其二",
        "id": "1059e7a9-4524-4d5c-8c33-77c396850ab8"
    },
    {
        "author": "韩淲",
        "paragraphs": [
            "和月依风远弄明，细看密密更亭亭。",
            "文湖州去坡仙已，诗眼逢君亦为青。"
        ],
        "title": "题烟月竹石",
        "id": "8e85296c-fbe6-4f6c-934b-25f7695c273f"
    },
    {
        "author": "韩淲",
        "paragraphs": [
            "绝壑移阴上壁间，潺潺犹听泻狂澜。",
            "乱梅香喷青松起，但觉庵中六月寒。"
        ],
        "title": "题水石松梅",
        "id": "78910cf2-d670-4ee3-a802-060b36e8e074"
    },
    {
        "author": "韩淲",
        "paragraphs": [
            "带得西湖一树清，却因松竹并兰生。",
            "如今收拾归横卷，冷坐钓台非有情。"
        ],
        "tags": [
            "西湖"
        ],
        "title": "老仙钓台观了思所作兰松梅竹",
        "id": "9b2c9263-a7a4-417a-8ad5-c572d758a1ab"
    },
    {
        "author": "韩淲",
        "paragraphs": [
            "南唐三主御屏风，流转宣和画苑中。",
            "今日江南谈旧话，遗黎无泪湿青红。"
        ],
        "title": "南唐画有宣和题",
        "id": "2b86a095-961d-4d1b-bb84-497f339c3e27"
    },
    {
        "author": "韩淲",
        "paragraphs": [
            "朔风鬃尾自萧骚，却喜丹青眼力高。",
            "君欲案图来索骏，人间谁复九方皋。"
        ],
        "title": "马图",
        "id": "6fd6822e-2688-4e21-8a40-a619ebf3cf24"
    },
    {
        "author": "韩淲",
        "paragraphs": [
            "宣和殿上退朝时，万岁山中猿挂枝。",
            "今日江南无塞北，不禁毫素尚淋漓。"
        ],
        "title": "宣和画猿  其一",
        "id": "e8411274-db9d-4675-8d84-a3a6c5a9aca7"
    },
    {
        "author": "韩淲",
        "paragraphs": [
            "雪霜繁处是阴山，八骏周游更不还。",
            "犹有遗黎抱弓剑，猿声依旧啸林间。"
        ],
        "title": "宣和画猿  其二",
        "id": "647be32c-e170-4f3d-bf87-567b9a016b49"
    },
    {
        "author": "韩淲",
        "paragraphs": [
            "暖烟晴霭月明微，一种生香只自知。",
            "春动飞行有情性，为渠花下立移时。"
        ],
        "title": "梨花蚁蝶图昌甫伯皋约同赋",
        "id": "c2c857bd-0047-43a7-9635-75eb5d308442"
    },
    {
        "author": "韩淲",
        "paragraphs": [
            "粉翼纔成便斗飞，微虫气化岂先知。",
            "草间更看跳梁者，物物春风信有时。"
        ],
        "title": "题草虫扇  其一",
        "id": "138b226a-a3c7-4e66-a180-bf9fa13441d9"
    },
    {
        "author": "韩淲",
        "paragraphs": [
            "雨晴风细两翩翩，一枕庄周莫怅然。",
            "野落春光惊欲老，深情都付草虫边。"
        ],
        "title": "题草虫扇  其二",
        "id": "a056537f-b416-4914-b6e6-973d841025c4"
    },
    {
        "author": "韩淲",
        "paragraphs": [
            "千里云涛十幅蒲，仙家吹梦入方壶。",
            "嫩香破蕊横枝处，镂雪敲冰画得无。"
        ],
        "title": "施倅留饮题进帆",
        "id": "02325f1a-1654-47a2-a9e4-afbfd3be0f3c"
    },
    {
        "author": "韩淲",
        "paragraphs": [
            "老木埋云水浸沙，常言山尽是天涯。",
            "谁知却在天涯外，髣髴青山似旧家。"
        ],
        "title": "题扇  其一",
        "id": "3e53728a-7c5d-4651-b43e-15fed4931c22"
    },
    {
        "author": "韩淲",
        "paragraphs": [
            "渔艇悠扬杳渺宽，茅茨突兀有无间。",
            "晴风便面回轻暑，更觉青山似我闲。"
        ],
        "title": "题扇  其二",
        "id": "73fa87fb-4163-4a64-ac72-36eacba2bf7a"
    },
    {
        "author": "韩淲",
        "paragraphs": [
            "一山晴日一林风，僧舍人家杳霭中。",
            "行自章泉过怀德，依稀图画略相同。"
        ],
        "title": "题扇  其三",
        "id": "60a695e9-c58d-4426-9367-0cc5186990ee"
    },
    {
        "author": "韩淲",
        "paragraphs": [
            "野水寒烟洗岸沙，萧萧风苇凈霜华。",
            "无人独立飞来鹭，冷落心情一倍加。"
        ],
        "title": "希之小扇",
        "id": "64e971f2-0da1-4aba-9a60-ecb378b22d4f"
    },
    {
        "author": "韩淲",
        "paragraphs": [
            "西湖貌得一枝来，长夏风轩尽日开。",
            "老眼暗中时摸索，便知玉雪不能猜。"
        ],
        "tags": [
            "西湖"
        ],
        "title": "自吴中持陈绍之墨梅归置屋壁",
        "id": "61d644f0-cfa8-49f3-b582-6b8fd9c5aa3a"
    },
    {
        "author": "韩淲",
        "paragraphs": [
            "只在山林不见花，谁将水墨试横斜。",
            "与君一笑风霜里，从此留诗到酒家。"
        ],
        "title": "题墨梅",
        "id": "38efac3c-ecc2-4b96-8c21-b342c78cdf4a"
    },
    {
        "author": "韩淲",
        "paragraphs": [
            "腊前到处见梅蕊，影落寒窗只自知。",
            "珍重西江三昧手，玉溪西隠看横披。"
        ],
        "title": "杨补之梅花小轴",
        "id": "f3a5f630-046f-4f37-808d-5531d8ca7493"
    },
    {
        "author": "韩淲",
        "paragraphs": [
            "万叶扶疎落画檐，清风吹影上疎帘。",
            "人间翰墨闲游戏，一笔挥成不用添。"
        ],
        "title": "画竹",
        "id": "2506ca30-e86b-450e-9c3c-f9ce28d1aca7"
    },
    {
        "author": "韩淲",
        "paragraphs": [
            "夜寒窗静密还开，翠袖移将影下来。",
            "只是风前犹爱惜，更教月底共徘徊。"
        ],
        "title": "伯皋所藏名妓墨竹逼令题之可谓戏剧",
        "id": "d89d4077-9768-401f-8957-bcd54f976ddb"
    },
    {
        "author": "韩淲",
        "paragraphs": [
            "青璧兰花带土来，极知禅老为移栽。",
            "斩新叶底含风露，满眼尘埃亦暂开。"
        ],
        "title": "莹中自余杭送兰笋  其一",
        "id": "496dcc7c-9d94-4ff8-92f0-ff6767ad563e"
    },
    {
        "author": "韩淲",
        "paragraphs": [
            "常记林间烧笋时，饱餐香饭浪吟诗。",
            "如今白发王城里，甜苦堆盘只自知。"
        ],
        "title": "莹中自余杭送兰笋  其二",
        "id": "460de69b-6344-4181-83b6-b25e4073c1d5"
    },
    {
        "author": "韩淲",
        "paragraphs": [
            "青山碧涧秋前立，莲酒和诗字字香。",
            "饮尽却愁君共醉，更将双井洗肝肠。"
        ],
        "title": "何文蔚以瑞莲新篘见饷因以双井茶报之",
        "id": "fdd82ad2-8a1a-43ce-8111-607d0bcacc90"
    },
    {
        "author": "韩淲",
        "paragraphs": [
            "山翁不管膏粱味，道士常从芝朮餐。",
            "想见散庵高洁地，竹垆深火对瓢箪。"
        ],
        "title": "谢昌甫芋药  其一",
        "id": "58b8cfbc-5d51-4e20-ae87-67e7f8b50e1c"
    },
    {
        "author": "韩淲",
        "paragraphs": [
            "八年置散荒墟境，数月无祠迫暮冬。",
            "芋药五斤谁馈我，甑尘无用叹溪舂。"
        ],
        "title": "谢昌甫芋药  其二",
        "id": "6270b0ad-ed41-4e5c-8a22-4e1aab41ae2d"
    },
    {
        "author": "韩淲",
        "paragraphs": [
            "急雨吹风送隠雷，瓦沟烟起往还来。",
            "北窗一枕竹床梦，便把诗翁酒泛杯。"
        ],
        "title": "胡教授送一壶",
        "id": "50cb3247-2666-4711-b0de-ead5f19c0e25"
    },
    {
        "author": "韩淲",
        "paragraphs": [
            "谁将双柱兵厨酒，留与闲民尚有余。",
            "珍重平分风月手，又将新句擘笺书。"
        ],
        "title": "次韵周倅送郡酝且闻郡燕有佳客",
        "id": "53ac2122-3ee8-4452-9c71-51f9f6d198c9"
    },
    {
        "author": "韩淲",
        "paragraphs": [
            "鹅湖十丈古松下，吃得一杯茶味甘。",
            "却坐僧窗拨寒火，满编新句又同参。"
        ],
        "title": "送文叔同晦之宿鹅湖午间坐松下块石煎茶",
        "id": "6eb7683d-89fd-445e-a22e-88c795211e89"
    },
    {
        "author": "韩淲",
        "paragraphs": [
            "巩为伊人句苦锥，宜乎赵有蒋茶诗。",
            "献芹微意随拈出，紫笋石花同谱之。"
        ],
        "title": "仲至寄蒋阜茶与昌甫且录大监赋来  其一",
        "id": "4797b1bc-ae09-422b-95ee-765237b0fcd3"
    },
    {
        "author": "韩淲",
        "paragraphs": [
            "兴言此语竹林悲，寂寞泉溪近亲知。",
            "犹有晏斋能赏味，一篇温实旧人词。"
        ],
        "title": "仲至寄蒋阜茶与昌甫且录大监赋来  其二",
        "id": "58aeb957-1f3d-4030-8fa7-90243f080870"
    },
    {
        "author": "韩淲",
        "paragraphs": [
            "绝世吟须属二公，休言桑苎玉川翁。",
            "清流洁士能同嗜，鬰滞昏蒙定耳聋。"
        ],
        "title": "仲至寄蒋阜茶与昌甫且录大监赋来  其三",
        "id": "4b169f44-ac9c-4120-882c-39682211ef20"
    },
    {
        "author": "韩淲",
        "paragraphs": [
            "烹煮清风两腋生，枪旗空复撷其英。",
            "如今共把春风椀，莫道须端与研泓。"
        ],
        "title": "仲至寄蒋阜茶与昌甫且录大监赋来  其四",
        "id": "2b215aaf-0611-48ca-933f-af00660d3f4a"
    },
    {
        "author": "韩淲",
        "paragraphs": [
            "雨声滴碎窗前树，不是诗人作许愁。",
            "夜静岸花吹浪远，酒阑山气与云浮。"
        ],
        "title": "方斋子潜留瀹茗",
        "id": "e9300e4b-6a17-4444-b78b-1453d84c13d4"
    },
    {
        "author": "韩淲",
        "paragraphs": [
            "山茶天竺记能红，江浙虽非景则同。",
            "笑到堂中老禅伯，青春吹得几般风。"
        ],
        "title": "施寺山茶",
        "id": "1893b7a3-9d9b-4205-a353-d4b1a6ec1194"
    },
    {
        "author": "韩淲",
        "paragraphs": [
            "世事纷纷不拟知，纵聋何必苦医治。",
            "旁观未会醒然意，更道为猪无太痴。"
        ],
        "title": "社日无酒戏作",
        "id": "90853618-bcaa-4423-8fcd-f723fe363c8d"
    },
    {
        "author": "韩淲",
        "paragraphs": [
            "兵厨不作鸣鞭送，市酤多怀饮湿忧。",
            "可念嗫嚅空燥吻，要须倾倒付新篘。"
        ],
        "title": "从洪子野觅酒",
        "id": "e1e7fd7e-2a13-438c-89fc-01522fe17057"
    },
    {
        "author": "韩淲",
        "paragraphs": [
            "今日复霜江上寒，病躯于此最知难。",
            "所须杯酒相料理，市酤不堪甜且酸。"
        ],
        "title": "简林敏夫觅酒",
        "id": "30577ca5-4486-481b-bab4-271884c9e6ee"
    },
    {
        "author": "韩淲",
        "paragraphs": [
            "儿曹昨过故人家，归说渠侬酒味佳。",
            "闻道得之王录事，题诗聊代夜能赊。"
        ],
        "title": "简人求酒二首  其一",
        "id": "a9c2614d-b605-49b0-b26a-d7a25328f339"
    },
    {
        "author": "韩淲",
        "paragraphs": [
            "无客犹须酒解忧，客来宁免为之谋。",
            "白衣走送君家事，莫问东篱菊未秋。"
        ],
        "title": "简人求酒二首  其二",
        "id": "f5315bf0-1a08-4b5e-9dfa-96e9cc830d1d"
    },
    {
        "author": "韩淲",
        "paragraphs": [
            "今雨能来定可怜，一壶仍与遂初泉。",
            "故人风味成疎阔，且向杯中别圣贤。"
        ],
        "title": "成父携酒过余作二绝  其一",
        "id": "0c17b017-757d-4431-b612-b524c1df5185"
    },
    {
        "author": "韩淲",
        "paragraphs": [
            "晓甑无炊从妇嗔，也须料理瓮头春。",
            "殷勤遗我非无意，应笑茅柴但湿唇。"
        ],
        "title": "成父携酒过余作二绝  其二",
        "id": "23279988-c790-4937-828c-6e2dba3b5ce8"
    },
    {
        "author": "韩淲",
        "paragraphs": [
            "酒阑天地与同流，懊恼吟成不那愁。",
            "渭北江东春树远，古今波荡白浮鸥。"
        ],
        "title": "酒阑",
        "id": "e2d27ae3-7bdb-474c-ad8d-0a16632e6d1c"
    },
    {
        "author": "韩淲",
        "paragraphs": [
            "一壶犹带武林春，细拂湖边陌上尘。",
            "此去清江八百里，秋深蓬底是行人。"
        ],
        "title": "赵清江携临安酒来饮",
        "id": "06542d9a-8e21-4ef7-a5ac-b040c74f1a13"
    },
    {
        "author": "韩淲",
        "paragraphs": [
            "隔江烟雾是山阴，一夜风寒忽转晴。",
            "我有一杯相就饮，唤回昏梦杜鹃声。"
        ],
        "title": "上巳留晋仙饮",
        "id": "ace2647f-0841-4d9e-836e-5fa0e1067698"
    },
    {
        "author": "韩淲",
        "paragraphs": [
            "出山闲度过桥风，留我持觞两颊红。",
            "座对腊梅花着蕊，南窗斜日角声中。"
        ],
        "title": "胡教授留饮",
        "id": "d1cfd7d9-0eec-4b00-9529-0de9a3e7bd08"
    },
    {
        "author": "韩淲",
        "paragraphs": [
            "落梅春风一杯酒，薄晚小园寒色时。",
            "章泉章丘亦何事，能闲过我容追随。"
        ],
        "title": "昌甫斯远步过涧园小坐梅下一杯  其一",
        "id": "d7f8c577-251f-497a-a81e-7bbce9e760f7"
    },
    {
        "author": "韩淲",
        "paragraphs": [
            "十诗说得梅能好，我欲和之无此情。",
            "一坞暗香浮涧水，君来犹觉句难成。"
        ],
        "title": "昌甫斯远步过涧园小坐梅下一杯  其二",
        "id": "726990c9-3f67-4ff7-86b0-78735eb54b6a"
    },
    {
        "author": "韩淲",
        "paragraphs": [
            "十日秋风记相别，经年常忆树头章。",
            "水南春事一月矣，杖藜犹有落梅香。"
        ],
        "title": "昌甫斯远步过涧园小坐梅下一杯  其三",
        "id": "aed655a3-4d27-455c-a6bb-d8b537c61ac2"
    },
    {
        "author": "韩淲",
        "paragraphs": [
            "行转山腰唤小舟，更寻荒店酒家游。",
            "一溪雨後滩声急，小醉虚檐翠竹秋。"
        ],
        "title": "上南豅春伯家雨後绝溪小酌酒肆",
        "id": "1df8d20a-9137-4eb1-81e5-3893e1be8d55"
    },
    {
        "author": "韩淲",
        "paragraphs": [
            "岁晚相从说睡翁，拥炉吹烛酒杯同。",
            "九原不作泉溪冷，空以残编着眼中。"
        ],
        "title": "赵簿溪亭张饶县约共饮有怀睡翁  其一",
        "id": "3f35b0f3-64af-49b7-b1ac-09222e97629c"
    },
    {
        "author": "韩淲",
        "paragraphs": [
            "冲风被褐过桥来，水净孤城没点埃。",
            "只是老怀犹自可，怀人惊世复何哉。"
        ],
        "title": "赵簿溪亭张饶县约共饮有怀睡翁  其二",
        "id": "33e8cbfa-3548-47c2-a396-e33e12099637"
    },
    {
        "author": "韩淲",
        "paragraphs": [
            "晴林眇邈晓波平，红日埋云只漏明。",
            "少驻一篙微步去，试沽官酒句须成。"
        ],
        "title": "泊舟垂虹亭下沽酒举杯",
        "id": "549cbb09-3bb6-4046-9814-2e93eaddcfc3"
    },
    {
        "author": "韩淲",
        "paragraphs": [
            "桂树水南香是花，高山还许着诗家。",
            "旋沽村酒乘秋思，一道冰溪浸两涯。"
        ],
        "title": "秋香欲开小醉而归",
        "id": "74ff749a-59a6-47fd-b3ea-a2d7fcc2a48d"
    },
    {
        "author": "韩淲",
        "paragraphs": [
            "坎石溪头同早炊，清霜枫树叶飞飞。",
            "班荆一笑又何许，珍重云山布衲衣。"
        ],
        "title": "送赵抚州至坎石共饭胜不如索赋",
        "id": "81ea5b43-e52d-49cc-924e-61542ddbb7e6"
    },
    {
        "author": "韩淲",
        "paragraphs": [
            "玉梅吹雪乱香云，箫鼓声中万室春。",
            "谁信长安有闲地，啸吟风物两三人。"
        ],
        "title": "小饮  其一",
        "id": "77d1cafb-c1b8-40c5-b6a5-0721688faa5c"
    },
    {
        "author": "韩淲",
        "paragraphs": [
            "春云梳月照通衢，灯火摇红入醉呼。",
            "拍手儿童唱杨柳，江头人道十分无。"
        ],
        "title": "小饮  其二",
        "id": "c68d7f6a-9087-4118-9a3f-fc480cc31890"
    },
    {
        "author": "韩淲",
        "paragraphs": [
            "霜晴随意到南庵，近有溪流远看山。",
            "小醉情怀听别鹤，数声清弄入幽闲。"
        ],
        "title": "南庵听琴",
        "id": "4f845cf7-bdd6-4581-b844-85f7ce5fdd41"
    },
    {
        "author": "韩淲",
        "paragraphs": [
            "绿叶初新暑尚轻，林疎明处见流鶑。",
            "茗盂过手棋声起，睡眼挼挲句又成。"
        ],
        "title": "弈棋",
        "id": "5f276ff3-9938-41ac-80dc-aaa18dcf2fa0"
    },
    {
        "author": "韩淲",
        "paragraphs": [
            "一树寒梅秋未花，日边终是影横斜。",
            "开轩戏把纹楸对，绿叶清声亦自嘉。"
        ],
        "title": "与成季着棋",
        "id": "291e6703-8d27-4fae-8a76-687ccfa9a066"
    },
    {
        "author": "韩淲",
        "paragraphs": [
            "山雨吹凉醉不成，棋声闲与写吟情。",
            "老来但觉相羊地，不尽烟云笔底生。"
        ],
        "title": "野趣轩弈棋",
        "id": "7f0b906a-8dd2-4edd-b462-57ee5586ebeb"
    },
    {
        "author": "韩淲",
        "paragraphs": [
            "人自西湖南荡归，定无尘土染征衣。",
            "山间醉把纹楸戏，还共清晖对落晖。"
        ],
        "tags": [
            "西湖"
        ],
        "title": "仲明还自杭戏与弈棋",
        "id": "6b932162-f3a4-458c-b54e-9382a76ca70c"
    },
    {
        "author": "韩淲",
        "paragraphs": [
            "溪堂不到又三日，忽有松声来赋诗。",
            "误喜新凉风雨过，懒收窗下着残棋。"
        ],
        "title": "十七日过谭守听松",
        "id": "9ab6b87d-950e-4cb9-94cd-e042d8958f4e"
    },
    {
        "author": "韩淲",
        "paragraphs": [
            "大涤洞头双迳间，望穷天目但盘跚。",
            "如今觅得云根树，景气祥飙溢翠寒。"
        ],
        "title": "谢送石松  其一",
        "id": "f3835711-4417-4e5f-ba21-6e132218cf59"
    },
    {
        "author": "韩淲",
        "paragraphs": [
            "故人知我老生埃，天目春松亦茂哉。",
            "从此涧清山愈邃，移来不待着诗催。"
        ],
        "title": "谢送石松  其二",
        "id": "292093a9-ee24-4b3f-95f3-eefc9f6c3dd9"
    },
    {
        "author": "韩淲",
        "paragraphs": [
            "松花千树发轻黄，乍暖风来细细香。",
            "但是游蜂喧过午，不知飞鸟下斜阳。"
        ],
        "title": "松花",
        "id": "abd84f29-0cda-47cd-a4d6-653ba6ca7573"
    },
    {
        "author": "韩淲",
        "paragraphs": [
            "熏风常坐竹间亭，不为前山满眼青。",
            "行遍溪南来下郭，主人休问草堂灵。"
        ],
        "title": "春山竹间",
        "id": "507fb716-4663-40d6-b8c4-686f35adc834"
    },
    {
        "author": "韩淲",
        "paragraphs": [
            "露荷吹满小池风，想见公余采摘空。",
            "正是新秋明月夜，隔溪还许野人同。"
        ],
        "title": "戏问丞廨荷花",
        "id": "aaf47df4-6723-4211-b816-c373d31ccaf3"
    },
    {
        "author": "韩淲",
        "paragraphs": [
            "行云吹尽没纤痕，涌月浮空到碧澜。",
            "濠上更看荷花发，夜凉无计凭栏干。"
        ],
        "title": "同施教授东濠看荷花和韵二首  其一",
        "id": "c3d8b2af-cb8c-453e-8483-c0fdcc0c7271"
    },
    {
        "author": "韩淲",
        "paragraphs": [
            "醉醒絺衣尚酒痕，空思清论卷涛澜。",
            "一诗又得圆前梦，依约风花十二栏。"
        ],
        "title": "同施教授东濠看荷花和韵二首  其二",
        "id": "2cbbd4cb-465d-4506-9691-19b41aea060d"
    },
    {
        "author": "韩淲",
        "paragraphs": [
            "秦外市尘吹不到，独看流水种桃花。",
            "春红片片飞时候，动影垂光是落霞。"
        ],
        "title": "桃花",
        "id": "4c746c6d-05b6-4206-9950-f22d5d15028b"
    },
    {
        "author": "韩淲",
        "paragraphs": [
            "细水收晴露浅沙，叶新枝上绿交加。",
            "春风误得刘郎老，犹有心情数落花。"
        ],
        "title": "桃花飘零满涧",
        "id": "19f93afa-f4f2-4e4f-86c0-abb1cb3be38d"
    },
    {
        "author": "韩淲",
        "paragraphs": [
            "桃花风里鬓成丝，老眼青山百不宜。",
            "犹有中原旧家在，相寻呼酒和新诗。"
        ],
        "title": "涧上桃花",
        "id": "d8eb48a1-d92b-4e8a-9f24-6f1172fd43e0"
    },
    {
        "author": "韩淲",
        "paragraphs": [
            "池阁新晴见海棠，试将杯酒问春光。",
            "主宾可是风流杀，一片红云过夕阳。"
        ],
        "title": "饮赵池咏海棠",
        "id": "a02ee98b-db0f-48b7-865f-2fd26971729f"
    },
    {
        "author": "韩淲",
        "paragraphs": [
            "轻阴催雨湿汀沙，山崦寒生一倍加。",
            "好事肯同杯酒咏，绿娇红小是谁花。"
        ],
        "title": "胡教授来因酌海棠下见和前韵复答赋",
        "id": "2fc1d92f-330f-4a44-8f62-1859ee6081d1"
    },
    {
        "author": "韩淲",
        "paragraphs": [
            "冲风冲雨看梅花，却喜今年得在家。",
            "拌却一冬常是醉，远香孤艳正无涯。"
        ],
        "title": "乘雨寻梅",
        "id": "8f073c9e-86d5-42b5-8280-6182b256ca6f"
    },
    {
        "author": "韩淲",
        "paragraphs": [
            "秋风秋雨又冬霜，山路山溪任短长。",
            "邂逅留连随地饮，峥嵘竹外见梅芳。"
        ],
        "title": "自章泉泊施寺雨中见梅盖秋尝宿此",
        "id": "8a0e1f61-2baa-42dd-a653-adda5379a324"
    },
    {
        "author": "韩淲",
        "paragraphs": [
            "涧头一树小春梅，每岁何曾抵死开。",
            "乱点香须乃如许，有花无句为徘徊。"
        ],
        "title": "涧梅一枝盛开",
        "id": "c8a2fcad-f401-4fac-881d-80d746ab0e65"
    },
    {
        "author": "韩淲",
        "paragraphs": [
            "移得西湖一种来，小园已是十年栽。",
            "输香浅色霜风晚，合与幽人子细开。"
        ],
        "tags": [
            "西湖"
        ],
        "title": "武林买蜡梅栽在园",
        "id": "384eb7ac-6309-44f4-8073-6268d7e1b85d"
    },
    {
        "author": "韩淲",
        "paragraphs": [
            "本是山中向腊开，如何亦入帝城来。",
            "插向甆瓶疑有语，大家都莫管尘埃。"
        ],
        "title": "戏问梅花",
        "id": "82fc30bf-a880-43c0-9669-fdfdba5a604f"
    },
    {
        "author": "韩淲",
        "paragraphs": [
            "老去情怀触景移，意行何地不吾诗。",
            "小园雨後将飞雪，探得梅花第一枝。"
        ],
        "title": "放步山根梅梢一花奇甚",
        "id": "773bc7c5-743e-496d-af75-5494a04d757d"
    },
    {
        "author": "韩淲",
        "paragraphs": [
            "衡门终日掩荒苔，岁晚寒梅取次开。",
            "斜入倒窥霜雪後，嘉平腊近有春来。"
        ],
        "title": "次韵五叔梅花  其一",
        "id": "13d7874d-0c4c-4c42-bee3-5cff4be010f7"
    },
    {
        "author": "韩淲",
        "paragraphs": [
            "漠漠繁香为倚风，一枝藏白更舒红。",
            "稀疎固喜山容淡，零落惟愁涧影通。"
        ],
        "title": "次韵五叔梅花  其二",
        "id": "0afbdec8-9fd8-4aa6-8bec-a8cfb9fd1fda"
    },
    {
        "author": "韩淲",
        "paragraphs": [
            "行歌时与发天和，模写工夫苦未多。",
            "忽到酒边聊贾勇，衰颜如许亦红酡。"
        ],
        "title": "次韵五叔梅花  其三",
        "id": "bbe0ada4-dd86-40f0-84a1-be71bcc2b5ad"
    },
    {
        "author": "韩淲",
        "paragraphs": [
            "不须回梦入池塘，对雪逢花且醉香。",
            "纵御铅华那可拟，涂黄空说旧家妆。"
        ],
        "title": "次韵五叔梅花  其四",
        "id": "2d1468fe-d8b3-4db6-84a7-d725ff5a4f08"
    },
    {
        "author": "韩淲",
        "paragraphs": [
            "千里民熙岁熟时，使君应为把芳巵。",
            "浮香亭上诗成处，一片官梅意已知。"
        ],
        "title": "次韵五叔梅花  其五",
        "id": "6eb13a2f-5b9d-40c0-8ab6-bdb15ce64947"
    },
    {
        "author": "韩淲",
        "paragraphs": [
            "花僊依约艳轻腮，幽爽何由染世埃。",
            "只道云阶连雾牖，岂知月观与风台。"
        ],
        "title": "次韵五叔梅花  其六",
        "id": "8f54ad02-0cc2-4ea0-bf64-d29327e81e73"
    },
    {
        "author": "韩淲",
        "paragraphs": [
            "江头千树白茫茫，空谷佳人未洗妆。",
            "一曲霓裳舞初破，寿阳春色到宫嫱。"
        ],
        "title": "次韵五叔梅花  其七",
        "id": "a2e50f65-7c1e-4729-8f76-2ec0b33035d6"
    },
    {
        "author": "韩淲",
        "paragraphs": [
            "细酌微吟苦未休，气酣名酒思方抽。",
            "一年心事梅花白，留落江南第几州。"
        ],
        "title": "次韵五叔梅花  其八",
        "id": "8c766874-5d6f-4fdc-ac27-62205a496480"
    },
    {
        "author": "韩淲",
        "paragraphs": [
            "皂盖难忘近所稀，晚香初落少人知。",
            "讼庭既简无过酒，官路何嫌不到诗。"
        ],
        "title": "次韵五叔梅花  其九",
        "id": "578d8377-bbc6-46df-a8cc-b6c6f06bbb08"
    },
    {
        "author": "韩淲",
        "paragraphs": [
            "孤静清新纔半树，香凝兵卫独来时。",
            "十诗说尽花间句，未必黄昏浅月知。"
        ],
        "title": "次韵五叔梅花  其一○",
        "id": "53427e4c-fb06-4787-aefa-f599723ac313"
    },
    {
        "author": "韩淲",
        "paragraphs": [
            "梅开诗就适相逢，一样精神别样容。",
            "只恐芬芳花易谢，诗人情性却无穷。"
        ],
        "title": "次韵子似梅花  其一",
        "id": "9e84ea8a-7fe7-44f1-b4b6-bac8fc5bdc2a"
    },
    {
        "author": "韩淲",
        "paragraphs": [
            "诗与梅花不易逢，凭谁能赋水边容。",
            "涧声清浅流香去，笔力应须子细穷。"
        ],
        "title": "次韵子似梅花  其二",
        "id": "cf5756ad-4dad-4ecc-9169-dcd491df60bb"
    },
    {
        "author": "韩淲",
        "paragraphs": [
            "雪里何如月下逢，一般景色一般容。",
            "分明天地之尤物，便只枝梢画莫穷。"
        ],
        "title": "次韵子似梅花  其三",
        "id": "8ceebc49-df53-4982-85bd-bad85bfb4fb3"
    },
    {
        "author": "韩淲",
        "paragraphs": [
            "时时觅句与香逢，看见春风上玉容。",
            "兴熟归来眠纸帐，梦魂何处有诗穷。"
        ],
        "title": "次韵子似梅花  其四",
        "id": "3305bc8b-b846-4a15-b1fa-6644aa03b25e"
    },
    {
        "author": "韩淲",
        "paragraphs": [
            "浮香亭下几株梅，曾是宗英太守栽。",
            "宾主两魁黄阁老，发挥全待後贤来。"
        ],
        "title": "正月初三日丁使君送三绝句梅诗  其一",
        "id": "33260e88-3b37-4c31-8be2-c2d1991cfde3"
    },
    {
        "author": "韩淲",
        "paragraphs": [
            "敝庐幽涧自横斜，千骑行春见此花。",
            "留与他年作佳话，公应犹记野人家。"
        ],
        "title": "正月初三日丁使君送三绝句梅诗  其二",
        "id": "ff323ea6-f834-447b-9e73-f61ce7d9c4e6"
    },
    {
        "author": "韩淲",
        "paragraphs": [
            "轩前淡泊总生春，绝艳吹香更着人。",
            "因古讽今宣德化，要令观听俗还新。"
        ],
        "title": "正月初三日丁使君送三绝句梅诗  其三",
        "id": "61d9cf11-e31a-47ac-8610-54c6ab4e3073"
    },
    {
        "author": "韩淲",
        "paragraphs": [
            "晚香梅落小池春，老意闲随岁事新。",
            "山霭乍收斜日澹，一轩恰醉两三人。"
        ],
        "title": "十九日散步春浦因看山池梅花缤纷而酌",
        "id": "5e19daa3-73ac-47c5-9152-6b94a8455027"
    },
    {
        "author": "韩淲",
        "paragraphs": [
            "当代儒魁不数人，纷纷胶胶孰知春。",
            "诗来话起梅花约，一段风流意更真。"
        ],
        "title": "朱卿有绝句看梅之约次韵谢之  其一",
        "id": "ddafa38d-2ee0-40a0-a881-9de87fa3e366"
    },
    {
        "author": "韩淲",
        "paragraphs": [
            "雨雪连阴恼杀人，梅花空度玉溪春。",
            "何当迟日暄风底，挈榼从游醉乃真。"
        ],
        "title": "朱卿有绝句看梅之约次韵谢之  其二",
        "id": "fce02598-c65b-4fb6-bb7c-56138cbc24c9"
    },
    {
        "author": "韩淲",
        "paragraphs": [
            "春风春雨春山里，一盏青灯对简编。",
            "涧水东边有梅蕊，且呼杯酒醉新年。"
        ],
        "title": "约次公看梅",
        "id": "6dce1a72-b976-4d67-bdf4-57b2eb5c5c86"
    },
    {
        "author": "韩淲",
        "paragraphs": [
            "雪残山润眩朝晴，涧溜融澌渐有声。",
            "最是梅花先後发，倚风乘日艳精明。"
        ],
        "title": "雪後看梅",
        "id": "71c9cc1e-9136-4383-92c3-b9f07ec54c1f"
    },
    {
        "author": "韩淲",
        "paragraphs": [
            "竹篱围着一株梅，不道青春昨夜回。",
            "繁蘂嫩条花萼底，也须知我有诗来。"
        ],
        "title": "看梅",
        "id": "ab602723-61eb-4bbc-a6f2-5d390f0ecfa9"
    },
    {
        "author": "韩淲",
        "paragraphs": [
            "问讯春山绿萼梅，今年还有几枝开。",
            "主人曳履花香底，谁是渔樵可往来。"
        ],
        "title": "次公山中有绿萼梅  其一",
        "id": "acbe0c5f-d0d9-47b6-b1fb-9b592bfa3389"
    },
    {
        "author": "韩淲",
        "paragraphs": [
            "我亦篱前见野梅，殊非绿萼未全开。",
            "稀疎红颗多纤瘦，啼彻幽禽扑下来。"
        ],
        "title": "次公山中有绿萼梅  其二",
        "id": "f77ba780-6c77-4e81-b1f0-481cf23350d9"
    },
    {
        "author": "韩淲",
        "paragraphs": [
            "萼绿花仙作尔梅，肯随尘态向人开。",
            "是中只可添风月，兴熟遥知得句来。"
        ],
        "title": "次公山中有绿萼梅  其三",
        "id": "083d8731-4d09-41e0-8b98-9339fb6a1e03"
    },
    {
        "author": "韩淲",
        "paragraphs": [
            "清浸数枝香动人，待吟诗句与花新。",
            "洞庭风度湘灵瑟，月冷波寒谁写真。"
        ],
        "tags": [
            "洞庭湖"
        ],
        "title": "水仙花  其一",
        "id": "95115cb9-eae7-42aa-9119-fe69758bf85c"
    },
    {
        "author": "韩淲",
        "paragraphs": [
            "冬深犹有水仙花，雪打霜催更好葩。",
            "岁岁山间连槛种，数枝亦足傲尘沙。"
        ],
        "title": "水仙花  其二",
        "id": "1c7a6a33-7ce6-4fc0-9d12-5601f291c32e"
    },
    {
        "author": "韩淲",
        "paragraphs": [
            "春风亦到我窗轩，洁白殷红日正暄。",
            "桃李人间已无数，且看踯躅与山矾。"
        ],
        "title": "山矾映山红买置窗间甚思上饶闲适  其一",
        "id": "b2c5c309-aa05-4495-b252-f891e603ff48"
    },
    {
        "author": "韩淲",
        "paragraphs": [
            "月岩云洞向春时，石上旁开最好枝。",
            "日落风生啼鸟唤，几回容我醉行迟。"
        ],
        "title": "山矾映山红买置窗间甚思上饶闲适  其二",
        "id": "3240bfc3-9d6a-4076-b1d5-bf845ee40bb4"
    },
    {
        "author": "韩淲",
        "paragraphs": [
            "西关东郭转平冈，常是春游满路香。",
            "沿路儿童拾残蘂，更寻高树折归忙。"
        ],
        "title": "山矾映山红买置窗间甚思上饶闲适  其三",
        "id": "a40ce092-8429-42e4-a648-74821a6929d2"
    },
    {
        "author": "韩淲",
        "paragraphs": [
            "红湿华滋叶护花，金来禽映海棠斜。",
            "珊瑚声里飞山鹧，云气吹晴落紫霞。"
        ],
        "title": "金来禽",
        "id": "b65f074a-b655-4574-9f10-e6370bd6e5b2"
    },
    {
        "author": "韩淲",
        "paragraphs": [
            "山间亦有御仙花，瓶插幽窗意自嘉。",
            "笑杀黄尘吹鬓客，只图横带把金夸。"
        ],
        "title": "御仙花",
        "id": "8e9c1948-12e3-4ed3-a250-7c71a2c20b4d"
    },
    {
        "author": "韩淲",
        "paragraphs": [
            "露气浮风入短篱，蔓延高下复参差。",
            "轻清不作妖红艳，漠漠秋阴分外宜。"
        ],
        "title": "牵牛花",
        "id": "1c29807b-17d3-43e6-a239-0b737b9728fa"
    },
    {
        "author": "韩淲",
        "paragraphs": [
            "磊落檐前大笑花，肯同凡木强争华。",
            "日光玉洁熏风里，秾郁香传自一家。"
        ],
        "title": "大笑花",
        "id": "ab3ce302-3455-46aa-b648-1818bf8e59b0"
    },
    {
        "author": "韩淲",
        "paragraphs": [
            "碧叶瑶光发净香，熏风吹我小书房。",
            "日长饮罢支颐坐，忘却浮生鬓发苍。"
        ],
        "title": "瓶间薝卜",
        "id": "a13152bf-2b3f-437b-97c2-b01bc46ea7df"
    },
    {
        "author": "韩淲",
        "paragraphs": [
            "梅润愔愔雨脚斜，海天长夜一瓯茶。",
            "巴笺试罢卷书坐，静看小丛薝卜花。"
        ],
        "title": "梅天薝卜花开",
        "id": "8209d659-e596-49a8-b9a4-8b46c517fe88"
    },
    {
        "author": "韩淲",
        "paragraphs": [
            "瑟瑟风声去复还，薄烟轻日小窗闲。",
            "铜壶更浸新薝卜，香扑书帘笔格间。"
        ],
        "title": "轩窗薝卜瓶浸佳甚",
        "id": "bc2f316e-1b2a-4643-8ad4-a78e3487d6ac"
    },
    {
        "author": "韩淲",
        "paragraphs": [
            "南枝北枝香最清，诗边酒边如许情。",
            "不应领略无妙语，唤取里中诸父兄。"
        ],
        "title": "次韵赵永兴梅花蜡梅水仙  其一",
        "id": "f962601a-e504-46d3-8625-2130e0291cdd"
    },
    {
        "author": "韩淲",
        "paragraphs": [
            "绛纱中单发幽芳，不肯祗作脂粉妆。",
            "取蜡为花付禅老，护寒却有麝脐香。"
        ],
        "title": "次韵赵永兴梅花蜡梅水仙  其二",
        "id": "375ada49-3f63-47df-ada6-2cb0fa7ea790"
    },
    {
        "author": "韩淲",
        "paragraphs": [
            "肯同桃李强争妍，山矾江梅可忘年。",
            "霜雪时候金玉质，持花合为西湖仙。"
        ],
        "tags": [
            "西湖"
        ],
        "title": "次韵赵永兴梅花蜡梅水仙  其三",
        "id": "12c6d762-4683-4109-b4c1-e72e8c94a2a5"
    },
    {
        "author": "韩淲",
        "paragraphs": [
            "满地春风醉不知，汉皋金谷任他吹。",
            "落花回雪真何有，宛转如云点缀迟。"
        ],
        "title": "落花",
        "id": "2a17316d-354b-42d0-8ac4-6cf9abc522c5"
    },
    {
        "author": "韩淲",
        "paragraphs": [
            "乘露看花过小园，海棠明润转芳鲜。",
            "无人伴我寻诗立，时有双双戏蝶翩。"
        ],
        "title": "晓露看花",
        "id": "a82bcba3-0bca-4e48-acc8-fea73b6d6f2a"
    },
    {
        "author": "韩淲",
        "paragraphs": [
            "宜油宜醤复宜葱，熟炒堆盘放筯空。",
            "应怪辛勤营一饱，幽人元自有家风。"
        ],
        "title": "苦益菜  其一",
        "id": "f83d28d3-4c78-4be3-b2e7-98191306bca7"
    },
    {
        "author": "韩淲",
        "paragraphs": [
            "南烹蛙黾颇腥臊，北食羔豚亦太豪。",
            "老觉闲身便野蔌，口头虽苦意殊高。"
        ],
        "title": "苦益菜  其二",
        "id": "eaff7a23-d6a0-4e91-8660-fda4d16b8b7d"
    },
    {
        "author": "韩淲",
        "paragraphs": [
            "荠甘荼苦本难齐，苦尽甘回信不迷。",
            "日日晓凉和露采，山间寻得便提携。"
        ],
        "title": "苦益菜  其三",
        "id": "f00de968-20f8-4f4f-a167-3fef7437e47b"
    },
    {
        "author": "韩淲",
        "paragraphs": [
            "数叠高山拥画屏，一声啼鸟唤春心。",
            "有诗更在斜阳外，归棹绿波烟浪深。"
        ],
        "title": "山空鸟鸣可喜",
        "id": "d091beff-1f1e-4980-b989-1659b8e3a7c9"
    },
    {
        "author": "韩淲",
        "paragraphs": [
            "拓落闲身着涧边，地偏犹幸可回旋。",
            "青桐已长阴敷嫩，黄鸟初飞语转圆。"
        ],
        "title": "闻鶑",
        "id": "04e33a1f-5c28-49e4-9d85-c2da0676373d"
    },
    {
        "author": "韩淲",
        "paragraphs": [
            "茂树无风晓自凉，数声黄鸟啭圆吭。",
            "老身曳屣穿林去，一片荷香是小塘。"
        ],
        "title": "晓凉闻鶑",
        "id": "724b3af7-92af-4729-9e7a-d3ef7bd568cd"
    },
    {
        "author": "韩淲",
        "paragraphs": [
            "势路权门不负人，林亭花竹且藏身。",
            "山禽地瘴嘲啾叫，又使无明动一尘。"
        ],
        "title": "山禽",
        "id": "26fc4fac-7579-41fa-a5eb-518e80ce51d1"
    },
    {
        "author": "韩淲",
        "paragraphs": [
            "鸣鸠亭午唤春阴，不记凉风气候深。",
            "残酒醒来吟笔在，小山丛桂得芳寻。"
        ],
        "title": "午睡醒闻鸠",
        "id": "90a79f76-cfef-489a-8c74-22d7257e2f3b"
    },
    {
        "author": "韩淲",
        "paragraphs": [
            "起来片月尚朦胧，汲井开门露滴空。",
            "隠隠雾横山澹薄，蛙声犹在小池东。"
        ],
        "title": "乘晓汲闻蛙鸣",
        "id": "ff78a1d4-d7ab-4589-85bd-2eecb57e0f25"
    },
    {
        "author": "韩淲",
        "paragraphs": [
            "小市春晴鱼上来，桃花休数鳜鱼肥。",
            "江湖不见玄真子，蓑笠风前事事稀。"
        ],
        "title": "桃花鱼",
        "id": "ffd5481a-3f54-4490-be2f-c6e46a903908"
    },
    {
        "author": "韩淲",
        "paragraphs": [
            "有时坐起到天明，剔尽残缸数尽更。",
            "冬暖号寒犹可事，生憎蚊脚鬓边声。"
        ],
        "title": "蚊",
        "id": "d02a6b48-3245-43fd-81a1-446a9e975594"
    },
    {
        "author": "韩淲",
        "paragraphs": [
            "屋前流水水边山，山水中间十载闲。",
            "一旦尘埃扑双鬓，熏风吹雨鸟关关。"
        ],
        "title": "山中",
        "id": "5afc4240-bd95-473c-9361-649ebe392a09"
    },
    {
        "author": "韩淲",
        "paragraphs": [
            "烟雨钱塘江上山，客怀舟楫往来间。",
            "谁云朝市无清致，除却利名浑可闲。"
        ],
        "tags": [
            "钱塘江"
        ],
        "title": "庙山竚舟闲赋",
        "id": "a515d646-30bf-4ac1-b723-fe5ebc0fc3d5"
    },
    {
        "author": "韩淲",
        "paragraphs": [
            "一塘春水野花间，田缺沟流转草闲。",
            "正是冷烟寒食後，蝶飞飞去鸟关关。"
        ],
        "title": "南豅步入北豅",
        "id": "0bda7a09-1622-4cf8-8a73-4617205eaa59"
    },
    {
        "author": "韩淲",
        "paragraphs": [
            "春风今已到春山，花动春林缥缈间。",
            "画出诗篇在其表，惜春心事几分闲。"
        ],
        "title": "春山",
        "id": "24c3205f-b139-4d15-a7cb-426401d26363"
    },
    {
        "author": "韩淲",
        "paragraphs": [
            "八年趁得梅花发，忽到窗前把一杯。",
            "岁晚心情吾醉矣，人应问我数能来。"
        ],
        "title": "初二日南豅",
        "id": "72635aef-b7bd-4990-a17f-4e26f5cd6fb7"
    },
    {
        "author": "韩淲",
        "paragraphs": [
            "晴日颠风落早霜，云随岚影暮苍苍。",
            "梅梢吹下满庭蘂，安得一花横处香。"
        ],
        "title": "书南豅壁间",
        "id": "b4bbdd6f-13a5-4201-b66b-eb99ac32507e"
    },
    {
        "author": "韩淲",
        "paragraphs": [
            "渡水寻山到三岩，不知身尚在人间。",
            "霜天晴日青松下，借问谁能伴我闲。"
        ],
        "title": "三岩",
        "id": "d56ea5fb-1fc5-406d-9071-54d6e315b822"
    },
    {
        "author": "韩淲",
        "paragraphs": [
            "山尽深时气尽清，雨云收晚做秋晴。",
            "荒寻有寺通前境，分外身轻放脚行。"
        ],
        "title": "青岩",
        "id": "49ef3214-426e-47f4-bfcf-88d3ca407a0b"
    },
    {
        "author": "韩淲",
        "paragraphs": [
            "年年醉倒春风前，一片花光杂管弦。",
            "今日经行乱山里，且寻僧话看茶烟。"
        ],
        "title": "紫岩",
        "id": "7554fa00-4717-405f-a41e-4242c75a3524"
    },
    {
        "author": "韩淲",
        "paragraphs": [
            "石迳却思乌石寺，寺岩不数赭亭山。",
            "一望远村霜日白，酒随吟句入高寒。"
        ],
        "title": "西岩",
        "id": "3dcfe718-2b59-483f-b489-fe0c834bfd4e"
    },
    {
        "author": "韩淲",
        "paragraphs": [
            "云谷依然十二峰，遯翁曾在此山中。",
            "满川风月今谁主，猿鹤哀鸣蕙帐空。"
        ],
        "tags": [
            "庐山"
        ],
        "title": "望庐山  其一",
        "id": "26616bc6-77cc-48bd-87b7-5723338ab18d"
    },
    {
        "author": "韩淲",
        "paragraphs": [
            "一坐庐山近十年，经行空对此峰前。",
            "古书读罢古心足，想见当年到圣贤。"
        ],
        "tags": [
            "庐山"
        ],
        "title": "望庐山  其二",
        "id": "d1b19b42-1c55-44f6-991d-a87027648ba1"
    },
    {
        "author": "韩淲",
        "paragraphs": [
            "白云堆里见灵山，秋竹竿头雨未干。",
            "老眼不知闲景色，只疑人把画图看。"
        ],
        "title": "望云峰",
        "id": "fddef8ec-f54f-40ef-829e-64907c41efa3"
    },
    {
        "author": "韩淲",
        "paragraphs": [
            "寒烟淡木逼晴空，山外之山又不穷。",
            "倚遍高楼坐而立，心随眼力付杯中。"
        ],
        "title": "楼西远山数叠如屏障",
        "id": "10f901d4-51bc-4184-9d9f-1c00f29abe08"
    },
    {
        "author": "韩淲",
        "paragraphs": [
            "破晓轻寒忽满楼，高峰云亦未能收。",
            "萧萧便有风前叶，湖海溪山日夜流。"
        ],
        "title": "西窗望北高峰清甚",
        "id": "bbbe23c3-0999-477b-9be4-35fc492d711a"
    },
    {
        "author": "韩淲",
        "paragraphs": [
            "方家谷里刘家寺，书记忽云宁少耘。",
            "吴人莫唱楚人曲，肠断竹枝谁忍闻。"
        ],
        "title": "去年间在北高峰下邂逅示我竹枝歌",
        "id": "f754baac-d505-4b78-af79-210c16ecdc73"
    },
    {
        "author": "韩淲",
        "paragraphs": [
            "二父知翁二十年，莫论上世往来贤。",
            "寓邦更到村庵远，不信翁心不黯然。"
        ],
        "title": "谢昌甫到九峰  其一",
        "id": "f54d596d-41d3-46ab-8292-6ba999e5b4b5"
    },
    {
        "author": "韩淲",
        "paragraphs": [
            "灵井曾烦翁记文，至今流水对荒坟。",
            "孤儿自扫松间祭，人隔九泉闻不闻。"
        ],
        "title": "谢昌甫到九峰  其二",
        "id": "1a11a716-dd7c-451e-8c5e-ca9368edbc60"
    },
    {
        "author": "韩淲",
        "paragraphs": [
            "九峰庵上懒翁泉，凿井已经三十年。",
            "犹记翁来自扶杖，草根拨剔见涓涓。"
        ],
        "title": "二十日往九峰  其一",
        "id": "c5758645-e5d0-47b0-a993-4a4f534a0020"
    },
    {
        "author": "韩淲",
        "paragraphs": [
            "翁已仙去十七年，树林水鸟鸣风烟。",
            "此泉以翁得名字，山苍苍而翁依然。"
        ],
        "title": "二十日往九峰  其二",
        "id": "d4e934a2-5698-4ff1-b0ea-a630784239df"
    },
    {
        "author": "韩淲",
        "paragraphs": [
            "泉上树皆翁手种，泉下池皆翁所迁。",
            "遶池倚树看泉水，泉边池影树清圆。"
        ],
        "title": "二十日往九峰  其三",
        "id": "7c69499e-2ee6-427b-99e5-0049a811f15a"
    },
    {
        "author": "韩淲",
        "paragraphs": [
            "春风春雨满春山，桃李梨花草树间。",
            "时有片烟收不起，淡随飞鸟去而还。"
        ],
        "title": "雨中过春山",
        "id": "7ceea58a-96b6-4ad5-a1d6-cb4ac3eefc87"
    },
    {
        "author": "韩淲",
        "paragraphs": [
            "不待他年说旧游，相逢杯酒懒回头。",
            "夜来脚踏溪桥路，正是山林一片秋。"
        ],
        "title": "教授推官把酒篬筤同登横碧  其一",
        "id": "530b68a0-d862-47e6-8803-21703b824993"
    },
    {
        "author": "韩淲",
        "paragraphs": [
            "人已知予苦爱闲，更邀遗佚对南山。",
            "寻常城市官忙者，肯有心情到此间。"
        ],
        "title": "教授推官把酒篬筤同登横碧  其二",
        "id": "1448eace-396d-41cc-9a62-b0df5796ca3e"
    },
    {
        "author": "韩淲",
        "paragraphs": [
            "道家山顶中秋月，照我溪南野外心。",
            "莫把萧闲作儿戏，为君清泛酒杯深。"
        ],
        "title": "夜同处晦霞山",
        "id": "d1ce04f1-12c7-4d62-a0d6-63d15ed76faa"
    },
    {
        "author": "韩淲",
        "paragraphs": [
            "五岭经行敢惮劳，从前此邑产贤豪。",
            "几年始见新香火，占得青天白日高。"
        ],
        "title": "回步五岭",
        "id": "77769b78-beb3-46a0-8895-2cac437c6968"
    },
    {
        "author": "韩淲",
        "paragraphs": [
            "章泉佳处试徘徊，日照松根石上苔。",
            "见说南山有幽隠，诗翁邀我过山来。"
        ],
        "title": "过祝老南山",
        "id": "95ee7f6c-b2b2-4649-8769-04e120ca5009"
    },
    {
        "author": "韩淲",
        "paragraphs": [
            "推窗闲为写江天，水色浮晴澹薄烟。",
            "嗟我与君皆老矣，橹声帆影眼茫然。"
        ],
        "title": "登税亭赋江天",
        "id": "e1cd77e8-5cd2-456c-933d-3c9670fc280f"
    },
    {
        "author": "韩淲",
        "paragraphs": [
            "半阴天气近清明，柳色花光画不成。",
            "行到远村山尽处，一江春水縠纹平。"
        ],
        "title": "春江",
        "id": "3bcce778-6347-4195-82c7-4703f836e0ce"
    },
    {
        "author": "韩淲",
        "paragraphs": [
            "日曛晴色敛霜华，路入疎篱北客家。",
            "一笑春情付杯酒，乱香飘荡落梅花。"
        ],
        "title": "春浦  其一",
        "id": "2a70b0ea-bded-46df-aa54-77e08b97c8de"
    },
    {
        "author": "韩淲",
        "paragraphs": [
            "绿叶阴阴啼杜鹃，人家春浦野泉边。",
            "东风不忍羣芳歇，犹有残红堕酒船。"
        ],
        "title": "春浦  其二",
        "id": "01e11959-5704-41b9-81b1-0536fc908325"
    },
    {
        "author": "韩淲",
        "paragraphs": [
            "山外涨沙江气黄，天低云日半浮光。",
            "闲来已是多归思，更见江蒲过远樯。"
        ],
        "title": "山头望江上",
        "id": "3a728354-4a4c-4d23-85b2-ef2a06a844fb"
    },
    {
        "author": "韩淲",
        "paragraphs": [
            "万叠流波一箭风，几多人在荡摇中。",
            "顷刻过来无别水，依前平地合船蓬。"
        ],
        "title": "潮落",
        "id": "4af62c05-28a7-4db8-bfe5-2a3a3b5633e1"
    },
    {
        "author": "韩淲",
        "paragraphs": [
            "一帆风已过桐江，鸥鹭飞来不作双。",
            "回首长安在何许，乱云吹雨满蓬窗。"
        ],
        "title": "初二日午後乘潮而上",
        "id": "a2a1576f-f91f-4ac7-b6d4-6eb6855385d2"
    },
    {
        "author": "韩淲",
        "paragraphs": [
            "浪连风影浸垂云，冷气吹林树色分。",
            "正是山中春夏接，老身时看白鸥羣。"
        ],
        "title": "水际  其一",
        "id": "9447f137-45bf-4340-9d43-6ae130333491"
    },
    {
        "author": "韩淲",
        "paragraphs": [
            "榴叶深青花骤红，疏疏篱上小亭东。",
            "微虫忽化飞蝴蝶，时斗朝阳复趁风。"
        ],
        "title": "水际  其二",
        "id": "cfc34d91-e472-40c4-bd8d-5544636acc5d"
    },
    {
        "author": "韩淲",
        "paragraphs": [
            "青林收雨乍鸣蝉，流水声随燕语□。",
            "寂寂浮桥尚堆缆，芜城横处系篷船。"
        ],
        "title": "水际  其三",
        "id": "7c2cd714-bcaf-4bb4-9764-e155f4b51317"
    },
    {
        "author": "韩淲",
        "paragraphs": [
            "鹧翼斑红杂乱飞，云吹雨脚树枝低。",
            "开轩未午无风日，淡薄阴中理砚池。"
        ],
        "title": "水际  其四",
        "id": "452b8ff8-4b58-49d6-be71-0cc267bd74e1"
    },
    {
        "author": "韩淲",
        "paragraphs": [
            "收卷残书拂案尘，花瓶初浸玉栀新。",
            "呼童问我煎茶椀，饭了人来一具陈。"
        ],
        "title": "水际  其五",
        "id": "2a14b574-98d5-44ce-9bb4-8ab56197dc3e"
    },
    {
        "author": "韩淲",
        "paragraphs": [
            "冯凌泉石负春山，更着清滩下一湾。",
            "唤作雪溪殊不恶，只愁兴尽我空还。"
        ],
        "title": "雪溪",
        "id": "dc4a4642-1ecd-4cbb-be27-e3ab80784cdd"
    },
    {
        "author": "韩淲",
        "paragraphs": [
            "白云洞边流水声，春风桃李鸟和鸣。",
            "客来扫塔无余事，一宿僧房诗思生。"
        ],
        "title": "南泉",
        "id": "17e7167b-f1ca-4964-8826-a574458eb187"
    },
    {
        "author": "韩淲",
        "paragraphs": [
            "凿石为瓢意若何，泉声流出又风波。",
            "我来石上弄泉水，祗道希颜情味多。"
        ],
        "title": "瓢泉",
        "id": "89ee9703-acc3-46fe-b53e-4998c7a0a8fc"
    },
    {
        "author": "韩淲",
        "paragraphs": [
            "碧嶂清泉占上方，小留连久更相羊。",
            "市声只隔门前水，付与乌飞带夕阳。"
        ],
        "title": "寺中石下泉池可掬",
        "id": "dda00378-4869-4dc9-97c7-f45eadeb2b85"
    },
    {
        "author": "韩淲",
        "paragraphs": [
            "屋外山围逼晚苍，步随闲意老身凉。",
            "雨收犹自吹残点，湿起池荷一阵香。"
        ],
        "title": "雨後池上",
        "id": "083bb673-4304-447f-9f56-50a436cb1b1b"
    },
    {
        "author": "韩淲",
        "paragraphs": [
            "久晴何地不尘沙，崦霭清深只数家。",
            "横着短桥篱落外，一沟秋水浸槐花。"
        ],
        "title": "涧上  其一",
        "id": "496cd538-5f55-43ae-af50-6a04b7fbd05b"
    },
    {
        "author": "韩淲",
        "paragraphs": [
            "新凉吹得鬓斑斑，老去身谁似我闲。",
            "尽日微吟吟忽断，但随秋水看秋山。"
        ],
        "title": "涧上  其二",
        "id": "c58086d4-276a-4d39-a80a-dc379feb80f8"
    },
    {
        "author": "韩淲",
        "paragraphs": [
            "雨後蝉声占夕阳，树疎林隙见云光。",
            "栖迟转觉秋来好，山里西风分外凉。"
        ],
        "title": "涧上  其三",
        "id": "48606815-0d05-4ce7-a7a9-7785cd1b1e73"
    },
    {
        "author": "韩淲",
        "paragraphs": [
            "微酲未解凌晨起，木影涧流风差差。",
            "新蝉数声过短壑，邻家净轩坐移时。"
        ],
        "title": "晨起步过涧左",
        "id": "df68e99c-fe3e-436b-af3b-4af89b6ca788"
    },
    {
        "author": "韩淲",
        "paragraphs": [
            "上郭山前野路长，一沟流漾入苍茫。",
            "春风细雨疎篱晚，近眼梅花傍水香。"
        ],
        "title": "小立涧上",
        "id": "88f7a27c-86b2-4547-a723-3b1027578d0e"
    },
    {
        "author": "韩淲",
        "paragraphs": [
            "云收寒日两高峰，窣堵波连翠崦重。",
            "南北之间有龙井，十年前事一枝筇。"
        ],
        "title": "望南高峰奇甚龙井正在其处",
        "id": "b4741e60-229a-4cb2-b034-2b341d0f3f9a"
    },
    {
        "author": "韩淲",
        "paragraphs": [
            "龙井寒深碧水流，辩才诗已在山丘。",
            "萧萧石上风篁岭，曾遇苏仙秦少游。"
        ],
        "title": "龙井",
        "id": "9988f469-0daf-41ca-a79a-b30bf18437da"
    },
    {
        "author": "韩淲",
        "paragraphs": [
            "碧山岩底水长流，要与骚人胜士游。",
            "霜气吹寒浮落叶，为扶藜杖看清幽。"
        ],
        "title": "石井",
        "id": "982365af-5706-4cf6-9fc6-75facc75df2b"
    },
    {
        "author": "韩淲",
        "paragraphs": [
            "西湖浪宕我能知，却赋龙岩老古锥。",
            "便做诗家元不恶，华亭举棹是因谁。"
        ],
        "tags": [
            "西湖"
        ],
        "title": "白龙洞",
        "id": "3211cb47-df97-44c8-b937-e7e2de979ee9"
    },
    {
        "author": "韩淲",
        "paragraphs": [
            "飞泉洞边人意闲，白云流影山空寒。",
            "角巾野服曳筇杖，谁着此身天地间。"
        ],
        "title": "飞泉洞",
        "id": "37902a3b-2beb-4ab4-81be-3132d56cb910"
    },
    {
        "author": "韩淲",
        "paragraphs": [
            "湖山春静子规啼，草满汀洲树叶低。",
            "一阵暖风吹絮乱，又扶舆度柳桥西。"
        ],
        "title": "断桥",
        "id": "3df5880b-5226-40e5-9f1b-6c021c4d6d87"
    },
    {
        "author": "韩淲",
        "paragraphs": [
            "疏剔滩沙水面陂，四边山木雨丝丝。",
            "既非朝市非城市，更着交朋来和诗。"
        ],
        "title": "梅陂",
        "id": "d2716641-d301-4d2c-bb8a-3f1560077a96"
    },
    {
        "author": "韩淲",
        "paragraphs": [
            "积潦奔湍响涧阴，风回隠隠更沉沉。",
            "如今又识临流乐，未信濠梁有是心。"
        ],
        "title": "沿涧观流",
        "id": "600f4a1d-cdae-4492-b643-ac74753219d7"
    },
    {
        "author": "韩淲",
        "paragraphs": [
            "小舟回柁下弯碕，烟草云山风雨时。",
            "莫夜归来全似梦，石桥灯火见疎篱。"
        ],
        "title": "扁舟放流而下",
        "id": "2495bce7-c82f-43fd-bdc4-6fa2221bc789"
    },
    {
        "author": "韩淲",
        "paragraphs": [
            "破碧沿青翻紫苔，浪声风约去还来。",
            "老身两耳多尘土，立尽山桥不忍回。"
        ],
        "title": "山桥看水",
        "id": "ac5ba334-d554-4c03-9574-fa5f8fa0761f"
    },
    {
        "author": "韩淲",
        "paragraphs": [
            "鱼计亭前放鹤归，晚风吹叶正飞飞。",
            "策扶老健徐行後，傍水穿云入翠微。"
        ],
        "title": "陪昌甫成甫寻泉看鹤而归",
        "id": "e85adc67-6a22-4a41-8611-0ef2d5625b40"
    },
    {
        "author": "韩淲",
        "paragraphs": [
            "乱峰高下抹晴云，眼力都无远近分。",
            "绿叶亭皋新竹外，一巾华发更斜曛。"
        ],
        "title": "曾甥同游溪园  其一",
        "id": "a7b71a96-fe32-4bf6-8e4a-f9d76b6b728a"
    },
    {
        "author": "韩淲",
        "paragraphs": [
            "笑花香里绿荷风，暑气初回日未中。",
            "老去酒杯随处好，戎葵尤占水边红。"
        ],
        "title": "曾甥同游溪园  其二",
        "id": "8c672ebe-65e9-4164-8fe7-608410036b4f"
    },
    {
        "author": "韩淲",
        "paragraphs": [
            "月明深夜越来溪，撑得船回泊短堤。",
            "一片柳阴随水绿，山风吹起杜鹃啼。"
        ],
        "title": "月下泊石湖桥",
        "id": "0a47d0eb-45f6-44a7-ae75-dca6832fd1f8"
    },
    {
        "author": "韩淲",
        "paragraphs": [
            "濯锦江头水自清，行人多少望桥行。",
            "桥中不识桥边景，桥下莫知桥上情。"
        ],
        "title": "十月十六日同器远晚步童游桥  其一",
        "id": "42e34ec4-dddb-4771-91bf-b4f95d2f9be2"
    },
    {
        "author": "韩淲",
        "paragraphs": [
            "濯锦江头小佛庐，二三良友亦同居。",
            "僧敲暮鼓朝钟处，舒卷一编贤圣书。"
        ],
        "title": "十月十六日同器远晚步童游桥  其二",
        "id": "371f3669-cdad-4996-aa49-a460d2cfefd8"
    },
    {
        "author": "韩淲",
        "paragraphs": [
            "一尉西都梅子真，归来岂是总忘身。",
            "栖栖吴市门前卒，便道神仙乃若人。"
        ],
        "title": "过吴市",
        "id": "8b0cfa8f-75b5-45fa-b86b-1ca01dc3f83e"
    },
    {
        "author": "韩淲",
        "paragraphs": [
            "冬日雷鸣雨又多，田间流水最奔波。",
            "民无稻食甚闲事，迟纳苗时将奈何。"
        ],
        "title": "十一日自湖团归",
        "id": "c0d8368b-c316-47c4-9996-5470286e75ef"
    },
    {
        "author": "韩淲",
        "paragraphs": [
            "春风吹我过新田，往者从容已数年。",
            "历历幽花伴芳草，故交情味倍依然。"
        ],
        "title": "二十六日过新田",
        "id": "7f2a0482-cc6a-4164-9901-e7a030d4cd9b"
    },
    {
        "author": "韩淲",
        "paragraphs": [
            "堆迳残花落艳阳，通幽何处觅禅房。",
            "留连尽日南溪上，热恼都忘眼界凉。"
        ],
        "title": "瑞云堂  其一",
        "id": "1326f847-e9b8-4ace-bbd2-aaed09a8f06a"
    },
    {
        "author": "韩淲",
        "paragraphs": [
            "昏昏烟暖带芜城，画出僧坊一岸清。",
            "谁过桥来共幽讨，碧罗纹里小溪平。"
        ],
        "title": "瑞云堂  其二",
        "id": "3763bb9a-9e10-45c5-aacc-39980de4834c"
    },
    {
        "author": "韩淲",
        "paragraphs": [
            "禅月台边洗墨池，春晴风里看诗碑。",
            "同来不是红尘客，香拂茶烟两鬓吹。"
        ],
        "title": "瑞云堂  其三",
        "id": "b835a6d0-d4fa-43ee-b8c6-2c4d204c5fd3"
    },
    {
        "author": "韩淲",
        "paragraphs": [
            "枝干亭亭叶叶疎，午阴收後晚凉初。",
            "客怀茗酒从容地，一色侵檐眼更虚。"
        ],
        "title": "碧梧堂",
        "id": "291cbdc4-5153-4b86-89c2-90150c402385"
    },
    {
        "author": "韩淲",
        "paragraphs": [
            "两峰堂上两峰寒，不许他人俗眼看。",
            "我觉秋晴林路稳，步回幽处叶声干。"
        ],
        "title": "两峰堂",
        "id": "4e197d37-286e-473b-9226-a4ca0418557f"
    },
    {
        "author": "韩淲",
        "paragraphs": [
            "长夏湖边何处凉，相君亲写德生堂。",
            "几多鱼鸟升沉去，留得风莲十里香。"
        ],
        "title": "德生堂为赵侍郎题",
        "id": "9b1c780c-61c6-4f61-a4a3-43428d557e27"
    },
    {
        "author": "韩淲",
        "paragraphs": [
            "碧澜堂下白苹洲，鸟影翩翩鱼阵游。",
            "想见太湖湖更好，西风吹浪一天秋。"
        ],
        "tags": [
            "太湖"
        ],
        "title": "泊舟碧澜堂即白苹洲也",
        "id": "2fd46ea8-a3b2-416f-b367-c1159ab59b6c"
    },
    {
        "author": "韩淲",
        "paragraphs": [
            "相臣名德圣君称，子子孙孙合敬承。",
            "百世衣冠如一日，堂堂心事待传灯。"
        ],
        "title": "题向子山耐轩",
        "id": "8bfb08b9-65e3-4ca7-8db1-f423fb444066"
    },
    {
        "author": "韩淲",
        "paragraphs": [
            "水源沙地日穿篱，破午清风动荡之。",
            "不是轻阴过樽酒，故教行色到吾诗。"
        ],
        "title": "同成季过余应卿竹轩",
        "id": "901624f5-153f-4d78-8fde-4b761d5e273b"
    },
    {
        "author": "韩淲",
        "paragraphs": [
            "老来情绪惜春华，常在阴阴雨脚斜。",
            "鶗鴂声中三月暮，园林何处觅残花。"
        ],
        "title": "晚过野趣轩  其一",
        "id": "0a0e171b-02d1-4cfe-b7bc-a4cfaee3606f"
    },
    {
        "author": "韩淲",
        "paragraphs": [
            "判断风光与物华，淋漓笔墨字横斜。",
            "草分支迳通幽沼，竹外人闲度柳花。"
        ],
        "title": "晚过野趣轩  其二",
        "id": "e967a92b-7bc0-4343-981d-4e47cb6397c3"
    },
    {
        "author": "韩淲",
        "paragraphs": [
            "十年灯火醉秋窗，君过闽山我浙江。",
            "今日持杯听凉雨，依然檐溜夜淙淙。"
        ],
        "title": "夜过野趣轩小酌  其一",
        "id": "3951cce0-d2e6-419f-b15d-7e306f240570"
    },
    {
        "author": "韩淲",
        "paragraphs": [
            "好山佳月近中秋，不信风光在小楼。",
            "倚尽危栏临静夜，一杯消得许多愁。"
        ],
        "title": "夜过野趣轩小酌  其二",
        "id": "b09c82fa-1f18-4206-9933-e5ffc5cb3626"
    },
    {
        "author": "韩淲",
        "paragraphs": [
            "春正浓时花已开，啼禽飞过绿阴来。",
            "小轩不是多情思，华发寻芳懒独回。"
        ],
        "title": "小轩",
        "id": "f4039563-148e-45ac-9960-861c90ef46f2"
    },
    {
        "author": "韩淲",
        "paragraphs": [
            "此轩胜事有谁论，霜夜相从共一樽。",
            "叹息摩挲旧诗句，只今犹喜有曾孙。"
        ],
        "title": "题尹谏议西轩",
        "id": "25d3c1e0-baef-4940-ba6d-07e1dccf96a5"
    },
    {
        "author": "韩淲",
        "paragraphs": [
            "东南都会水晶客，髣髴西湖醉眼中。",
            "楚尾寓廛同一笑，蒲萄新涨藕花风。"
        ],
        "tags": [
            "西湖"
        ],
        "title": "题赵钤辖水阁",
        "id": "3e2351e0-8d84-4de5-9883-22269e2ee355"
    },
    {
        "author": "韩淲",
        "paragraphs": [
            "平生诗思弗浪与，一旦园池来寄题。",
            "得名当复主人胜，孺子之歌畴不知。"
        ],
        "title": "濯缨阁  其一",
        "id": "d0e0002d-f165-454a-9d6e-8079e2b73652"
    },
    {
        "author": "韩淲",
        "paragraphs": [
            "风生微澜湛苹芷，欲洁吾缨应为此。",
            "吾缨已洁可奈何，只恐尘埃污斯水。"
        ],
        "title": "濯缨阁  其二",
        "id": "70c50b4b-91f2-46fb-9b5e-7d44f688a3aa"
    },
    {
        "author": "韩淲",
        "paragraphs": [
            "半阴半雨半晴天，老觉身闲尽愿眠。",
            "见说军民做端午，竞沽官酒斗村船。"
        ],
        "title": "闻溪上喧然",
        "id": "c22b05d9-72b7-43f9-ad1b-bde394a572d3"
    },
    {
        "author": "韩淲",
        "paragraphs": [
            "胸中丘壑本无尘，眼底青山意愈真。",
            "亭占林园最高许，一杯风味景长新。"
        ],
        "title": "题有山亭",
        "id": "f5cfd0c2-82ae-4495-9455-17eebf4bfce8"
    },
    {
        "author": "韩淲",
        "paragraphs": [
            "凌风高挹浮丘袂，城郭山川正晚春。",
            "不为小亭清坐久，老来随处着闲身。"
        ],
        "title": "又题浮丘亭",
        "id": "439aea7f-d940-47cd-9b4a-0ec5c2849e26"
    },
    {
        "author": "韩淲",
        "paragraphs": [
            "海气漫漫江上风，潮声时度越山中。",
            "且看移得新亭好，一任知名谁勇功。"
        ],
        "title": "文叔移筑瑞石山上亭子  其一",
        "id": "4394f97c-62a5-4c87-a90c-36b4e643dabb"
    },
    {
        "author": "韩淲",
        "paragraphs": [
            "尘埃无地可乘风，更落都城隘屋中。",
            "天以江山振衣袂，小亭休沐见新功。"
        ],
        "title": "文叔移筑瑞石山上亭子  其二",
        "id": "1b0e7e81-145c-4e49-9e0d-9ff0a51d0ad0"
    },
    {
        "author": "韩淲",
        "paragraphs": [
            "归鴈亭前坐久之，晴云吹散碧参差。",
            "江湖秋水已如许，惭愧仇池徙倚时。"
        ],
        "title": "归鴈亭观东坡诗",
        "id": "9914c70b-770c-4264-8271-eb94d6a6fc9f"
    },
    {
        "author": "韩淲",
        "paragraphs": [
            "平步飘然上玉堂，也来江祖钓沧浪。",
            "一生不得文章力，犹有虚名万古光。"
        ],
        "title": "江祖石太白钓台",
        "id": "1b26624e-6017-43b7-ae03-0949c07ecb93"
    },
    {
        "author": "韩淲",
        "paragraphs": [
            "春登台处溪山好，暖霭时吹淡淡风。",
            "试以闲身供酒琖，也知人与我能同。"
        ],
        "title": "南台",
        "id": "d9db256a-1d45-4d1b-a78e-a64ceb5833bc"
    },
    {
        "author": "韩淲",
        "paragraphs": [
            "台高戏马风吹帽，笑口开时插菊归。",
            "却忆东山携妓饮，试呼红袖着仙衣。"
        ],
        "title": "九日登南台  其一",
        "id": "4bba9e8c-a119-46ec-b100-025bdbc1b072"
    },
    {
        "author": "韩淲",
        "paragraphs": [
            "殷勤饷酒山中客，独酌遥知懒独登。",
            "一片闲云如可爱，清时谁曰味无能。"
        ],
        "title": "九日登南台  其二",
        "id": "f6d2701c-1abd-4937-b7d1-67d9057a4674"
    },
    {
        "author": "韩淲",
        "paragraphs": [
            "贯休一去二百载，犹得灵山照玉溪。",
            "不是台高可留客，秋来人要觅诗题。"
        ],
        "title": "禅月台  其一",
        "id": "b5f3bd13-c487-4c9d-83f1-e3f10abe1d13"
    },
    {
        "author": "韩淲",
        "paragraphs": [
            "寻得残僧上月台，雨云清薄未全开。",
            "茶瓯坐久酒杯举，桂树落香黄菊来。"
        ],
        "title": "禅月台  其二",
        "id": "def57d27-8d5f-4aac-b125-618b5cb0d943"
    },
    {
        "author": "韩淲",
        "paragraphs": [
            "凉风吹雨过城头，不近重阳不是秋。",
            "断送清樽欺老病，吹台供得几多愁。"
        ],
        "title": "禅月台  其三",
        "id": "f7951a98-cbc8-4b71-b820-41231f39a382"
    },
    {
        "author": "韩淲",
        "paragraphs": [
            "蛩动一台秋气深，酒浮灯影唤微吟。",
            "不禁骚雅多悲兴，且与枯禅话息心。"
        ],
        "title": "禅月台  其四",
        "id": "7b77bae9-adf7-429e-ae0c-ac9e7485c3be"
    },
    {
        "author": "韩淲",
        "paragraphs": [
            "斋余洗钵施生台，此路闲通一线开。",
            "笑杀渊明沽酒远，推将谁去挽谁来。"
        ],
        "title": "禅月台  其五",
        "id": "c9323371-e27c-4d34-9f87-81594b6104aa"
    },
    {
        "author": "韩淲",
        "paragraphs": [
            "我作高斋老石林，题诗无复旧知音。",
            "空青何在茶山远，满径秋风生夕阴。"
        ],
        "title": "致虚斋有叶少藴曾公衮曾吉甫题句",
        "id": "1dbef996-93ee-4779-b799-b2c76fddd54c"
    },
    {
        "author": "韩淲",
        "paragraphs": [
            "不能角黍泛菖蒲，且摄闲心自读书。",
            "谁信骚经未终卷，又行山外到溪庐。"
        ],
        "title": "重午溪庐  其一",
        "id": "4f04f830-544a-49f1-b03c-bc7d550eacf0"
    },
    {
        "author": "韩淲",
        "paragraphs": [
            "怀人何处章泉水，更复可怜潘永丰。",
            "仕路屈身还政拙，山林养志得诗穷。"
        ],
        "title": "重午溪庐  其二",
        "id": "ba734343-4a29-4dda-9934-ca4b69e05afc"
    },
    {
        "author": "韩淲",
        "paragraphs": [
            "吴淞烟水是臞庵，从昔行人入美谈。",
            "小艇延缘苇间过，市声依旧隔桥南。"
        ],
        "title": "臞庵",
        "id": "2145464a-d620-4f88-b5b5-882080232ced"
    },
    {
        "author": "韩淲",
        "paragraphs": [
            "水明山月更闲身，笔底风尘事事新。",
            "宾主历然应绝倒，镇常输与住庵人。"
        ],
        "title": "珪莹中借庵",
        "id": "74af581e-9338-418c-8a7a-9fa953509648"
    },
    {
        "author": "韩淲",
        "paragraphs": [
            "绝爱青山恨隔城，每登楼处动吟情。",
            "老身一出京城後，却被山迷句不成。"
        ],
        "title": "山居",
        "id": "47d45c5d-5ab6-438f-b3ed-9e7bf64554f1"
    },
    {
        "author": "韩淲",
        "paragraphs": [
            "新霜晴日见郊居，草树如斯亦有余。",
            "闻道又从湖外去，峰前回鴈记传书。"
        ],
        "title": "余杭访赵蹈中郊居",
        "id": "fdae5260-c4ff-4a8d-bd7a-670aba4f04a8"
    },
    {
        "author": "韩淲",
        "paragraphs": [
            "菱叶荷枝贴水香，谁知五月此追凉。",
            "一帘之外孤山寺，身在他乡若故乡。"
        ],
        "title": "史德修所泊湖园正对啸台坐久荷香四起凉甚",
        "id": "dca038aa-ed07-4005-bafb-a9c91fcbc299"
    },
    {
        "author": "韩淲",
        "paragraphs": [
            "西风萧索雨声愁，长夜漫漫人倚楼。",
            "莫上竹帘空怅望，绿杨烟暝水中流。"
        ],
        "title": "武林旅中小楼",
        "id": "bd2e28f7-79ca-4388-a6e1-28bb972686b6"
    },
    {
        "author": "韩淲",
        "paragraphs": [
            "水南下郭是南斋，春雨闲情唤客来。",
            "梅片柳条无藉在，晚香晴色醉深杯。"
        ],
        "title": "二十日赵园",
        "id": "6d8048b5-95be-4107-9720-7317359e75d7"
    },
    {
        "author": "韩淲",
        "paragraphs": [
            "老圃堂前看晚晴，近溪时听斗船声。",
            "不知远境干戈意，但觉凭轩笔砚情。"
        ],
        "title": "十四日下郭赵园",
        "id": "8d48ed8b-5fad-494d-95cb-44abd2e93f92"
    },
    {
        "author": "韩淲",
        "paragraphs": [
            "不分春晴雪乍销，等闲骑马看元宵。",
            "人言山县无灯火，试与笼街过市桥。"
        ],
        "title": "永丰灯市",
        "id": "7e08a406-f243-4d90-a400-ad2ea3807a81"
    },
    {
        "author": "韩淲",
        "paragraphs": [
            "西晋风流付竹林，山王嵇阮本何心。",
            "便饶江左夷吾在，回首红尘河洛深。"
        ],
        "title": "竹林七贤",
        "id": "10a99a98-edc8-4814-a970-4f2a041644f7"
    },
    {
        "author": "韩淲",
        "paragraphs": [
            "雨洗风梳万木苍，山容水色滟晴光。",
            "清明寒食春将晚，为觅桐君竚野航。"
        ],
        "title": "桐君祠用壁间韵  其一",
        "id": "5c3e942f-f1d7-499b-afe4-600686807bdc"
    },
    {
        "author": "韩淲",
        "paragraphs": [
            "春阴寂寂万花中，花外声传古寺钟。",
            "几度潮生见潮落，尚余情思在云峰。"
        ],
        "title": "桐君祠用壁间韵  其二",
        "id": "49edb155-6780-4c3c-832c-e9f973979a0d"
    },
    {
        "author": "韩淲",
        "paragraphs": [
            "浙水东西拥数州，锦衣玉食是王侯。",
            "如今石镜荒荒白，庙屋欹斜草没头。"
        ],
        "title": "临安县观钱氏庙  其一",
        "id": "ebb53ef9-db9f-4c4a-9a7c-a84b3d54a95a"
    },
    {
        "author": "韩淲",
        "paragraphs": [
            "衣锦军前上冢时，当年意气慑吴儿。",
            "中原休问今何主，随分笙歌燕乐嬉。"
        ],
        "title": "临安县观钱氏庙  其二",
        "id": "c4945919-dc79-4427-9def-b982c0a2270d"
    },
    {
        "author": "韩淲",
        "paragraphs": [
            "五帝三王只为民，几曾欲贵自家身。",
            "英雄势去死即已，尚肯贪生事别人。"
        ],
        "title": "临安县观钱氏庙  其三",
        "id": "5a35da31-228d-40fc-abab-c7f9a30ce4ca"
    },
    {
        "author": "韩淲",
        "paragraphs": [
            "王伯规模有事功，偏方乘间得争雄。",
            "彼时应笑人成败，覆辙争知个个同。"
        ],
        "title": "临安县观钱氏庙  其四",
        "id": "66283f32-f869-4474-922d-baeb3a6d6483"
    },
    {
        "author": "韩淲",
        "paragraphs": [
            "故宫浑不管兴亡，杂沓青山万木苍。",
            "人远何从追往事，吴歌声断下牛羊。"
        ],
        "title": "临安县观钱氏庙  其五",
        "id": "ff9dff16-6c01-433f-894a-ebd111a98f25"
    },
    {
        "author": "韩淲",
        "paragraphs": [
            "麒麟石笋尚纵横，配食诸臣不得名。",
            "辛苦霸图无别策，仓皇进奉怕天兵。"
        ],
        "title": "临安县观钱氏庙  其六",
        "id": "8da762ce-987f-4fbe-8c40-01ec456d936e"
    },
    {
        "author": "韩淲",
        "paragraphs": [
            "霜入溪风过大桥，寺前来往远迢迢。",
            "几多二百年前事，只有萧条树叶飘。"
        ],
        "title": "临安县观钱氏庙  其七",
        "id": "232df02e-32ce-4329-85d7-d2a0ba5bdee4"
    },
    {
        "author": "韩淲",
        "paragraphs": [
            "我是承平汝颍家，南来吴越在天涯。",
            "钱王故里惊如此，不忍思乡老眼华。"
        ],
        "title": "临安县观钱氏庙  其八",
        "id": "fb4741cb-fba5-41b6-857c-8fc167422914"
    },
    {
        "author": "韩淲",
        "paragraphs": [
            "空山落叶响流泉，窈窕崎岖一径边。",
            "借问桃花今在否，秦人元不爱山川。"
        ],
        "title": "桃源山道者小庵",
        "id": "ffaa420c-7d8a-4967-8f26-10e8544823b6"
    },
    {
        "author": "韩淲",
        "paragraphs": [
            "几年欲到无为寺，今日春风试一行。",
            "啼鸟数声花里老，鹅脾波上夕阳明。"
        ],
        "title": "晚过无为寺寺前溪有鹅脾石",
        "id": "4faba1ca-87e6-43a5-a5cd-02f89a657789"
    },
    {
        "author": "韩淲",
        "paragraphs": [
            "一会灵山本宛然，因师又见别逢禅。",
            "吾庵钟鼓原无恙，共看炉前一炷烟。"
        ],
        "title": "崇福庵  其一",
        "id": "54fe23d7-6bac-4be8-84bb-8dfd8be059f3"
    },
    {
        "author": "韩淲",
        "paragraphs": [
            "崇福庵边安静泉，往来渐次四十年。",
            "道人只在山深处，手种青松已拂天。"
        ],
        "title": "崇福庵  其二",
        "id": "6271e1f3-435a-4ecc-87dc-aa7c99b0a807"
    },
    {
        "author": "韩淲",
        "paragraphs": [
            "秋晴行到水晶山，山近岚光起灭间。",
            "应有幽禅在其寺，避人甘占一生闲。"
        ],
        "title": "崇福庵  其三",
        "id": "33e2445b-880b-4541-8555-8dd707b163b5"
    },
    {
        "author": "韩淲",
        "paragraphs": [
            "翠寒云锁雨声虚，眼力无多意有余。",
            "忽过浅村横落港，秋来惟恐负樵渔。"
        ],
        "title": "崇福庵  其四",
        "id": "ba7059c5-3ad6-4ac9-9541-5b4038e66eb5"
    },
    {
        "author": "韩淲",
        "paragraphs": [
            "夜长风雨撼空山，老意幽怀尽自闲。",
            "更是一庵人不到，纸屏藤枕竹炉间。"
        ],
        "title": "崇福庵  其五",
        "id": "6bacf055-b105-4aed-b2a7-b949881ad59a"
    },
    {
        "author": "韩淲",
        "paragraphs": [
            "雁声初掠晚山秋，一片烟寒雨未收。",
            "水落空江枫叶堕，岸明沙碛见虚舟。"
        ],
        "title": "崇福庵  其六",
        "id": "8652887e-5094-46aa-b5de-151fc97d1c5c"
    },
    {
        "author": "韩淲",
        "paragraphs": [
            "云落山根蔽远江，渐迷高树到幽窗。",
            "须臾细雨风收处，画出苍洲白鸟双。"
        ],
        "title": "百法庵次载叔韵  其一",
        "id": "b75ef51e-7e32-46d7-bb2a-d6d2341d3d05"
    },
    {
        "author": "韩淲",
        "paragraphs": [
            "日迟无处着诗狂，寄傲僧窗小小房。",
            "一阵杨花风澹荡，试回清梦到池塘。"
        ],
        "title": "百法庵次载叔韵  其二",
        "id": "25d08f9e-c3b9-42bc-8ab1-2bd585a039cf"
    },
    {
        "author": "韩淲",
        "paragraphs": [
            "春晚杨花撩乱开，推窗情味兴裴徊。",
            "风生但觉堂堂去，日照还看款款来。"
        ],
        "title": "百法庵次载叔韵  其三",
        "id": "d5c46261-f210-4331-abf7-2396ef5652b2"
    },
    {
        "author": "韩淲",
        "paragraphs": [
            "脚底楼台尽管弦，长安人物信骈阗。",
            "夜深祇有疎更在，满地月明光皎然。"
        ],
        "title": "百法庵次载叔韵  其四",
        "id": "2f1a1b41-8a25-4a56-a76a-2a305c05e863"
    },
    {
        "author": "韩淲",
        "paragraphs": [
            "城都花卖已逢梅，不觉光阴日夜来。",
            "浅白深红知几许，熏风又见渚莲开。"
        ],
        "title": "百法庵次载叔韵  其五",
        "id": "57aa0aca-1f32-474f-a0d5-8ae2ba688db8"
    },
    {
        "author": "韩淲",
        "paragraphs": [
            "从昔韶华不负人，软红尘里帝城春。",
            "平高一望多杨柳，殢雨沾风处处新。"
        ],
        "title": "百法庵次载叔韵  其六",
        "id": "4376c3c6-e0c6-4180-bf7f-f1dad5b66f46"
    },
    {
        "author": "韩淲",
        "paragraphs": [
            "潮上钱塘海舶行，片帆欹侧度空明。",
            "颠风骇浪时常事，三老长年未必惊。"
        ],
        "title": "百法庵次载叔韵  其七",
        "id": "2fe089f8-fc55-4c63-a7b3-9bbb2c390f55"
    },
    {
        "author": "韩淲",
        "paragraphs": [
            "翠泼春窗山数重，回坡复岭更高丛。",
            "一声啼鸟破幽梦，抚槛露华清晓中。"
        ],
        "title": "百法庵次载叔韵  其八",
        "id": "dc1cfa39-f428-44c1-9229-d4f4f2915a4a"
    },
    {
        "author": "韩淲",
        "paragraphs": [
            "地占高明因指顾，万人如蚁正卑喧。",
            "江声忽起晚风急，一片斜阳过眼前。"
        ],
        "title": "百法庵次载叔韵  其九",
        "id": "f7eb3c32-d24a-4c44-a48d-5f7d090ce115"
    },
    {
        "author": "韩淲",
        "paragraphs": [
            "日中为市昼昏昏，万代交驰不但今。",
            "江浙之南数吴会，九天宫殿五云深。"
        ],
        "title": "百法庵次载叔韵  其一○",
        "id": "91b745fd-333c-4a5c-9b3f-30246036de9a"
    },
    {
        "author": "韩淲",
        "paragraphs": [
            "夜凉河汉粲荧荧，灯火天街更不停。",
            "十里珠帘真昨梦，杜郎霜鬓已如星。"
        ],
        "title": "百法庵次载叔韵  其一一",
        "id": "6e6908e4-4122-4452-9688-53b1ec2fc976"
    },
    {
        "author": "韩淲",
        "paragraphs": [
            "来访西庵三畏堂，山林草树只青苍。",
            "剑池不洗行人恨，石上春风白日长。"
        ],
        "title": "登虎丘西庵",
        "id": "eb88ae35-c801-4d7e-ade8-aef8a2e129a7"
    },
    {
        "author": "韩淲",
        "paragraphs": [
            "春风山路散晴光，柳欲青青梅正香。",
            "试上篮舆载壶酒，也教人道去寻芳。"
        ],
        "title": "游超果寺",
        "id": "dbea1342-d303-48cc-b55a-e03b858e5c17"
    },
    {
        "author": "韩淲",
        "paragraphs": [
            "振衣岝崿山头寺，烟抹平林眼欲迷。",
            "我老不知身到此，依依浑似武陵溪。"
        ],
        "title": "岝崿山寺",
        "id": "c04912eb-63e7-425b-ba18-754f27b213e9"
    },
    {
        "author": "韩淲",
        "paragraphs": [
            "柳阴花气弄晴丝，村北村南总见之。",
            "人意不惊春动荡，小来山寺一篇诗。"
        ],
        "title": "古城寺",
        "id": "43ad653b-d790-4da4-bf31-272d373e1200"
    },
    {
        "author": "韩淲",
        "paragraphs": [
            "山田渴雨民艰食，国重农功遣吏来。",
            "要使轻徭仍薄敛，坐令寒谷得春回。"
        ],
        "title": "应仙寺",
        "id": "c73a3361-6ce5-47b8-b7c3-f4e419f5bc2a"
    },
    {
        "author": "韩淲",
        "paragraphs": [
            "寒夜萧萧一枕清，小窗梦破竹风声。",
            "不知身在红尘里，何处知今有宦情。"
        ],
        "title": "觉安寺",
        "id": "142a0528-9d62-47ed-9338-b06a232e1417"
    },
    {
        "author": "韩淲",
        "paragraphs": [
            "经行修竹小窗轩，闭户看书记昔年。",
            "薄宦萦人尘瞇目，空余栖遁此心坚。"
        ],
        "title": "过德清石壁故居二首  其一",
        "id": "dbe461db-1692-4be5-a85a-e0118c73cdd9"
    },
    {
        "author": "韩淲",
        "paragraphs": [
            "世事身心水一杯，是非胶扰付蚊雷。",
            "吾生只合闲萧散，多少年光节物摧。"
        ],
        "title": "过德清石壁故居二首  其二",
        "id": "5706780b-5de6-4289-b58a-4b9c51139ff1"
    },
    {
        "author": "韩淲",
        "paragraphs": [
            "西湖随寓数椽下，又与闲人作小诗。",
            "便做心情嫌广厦，我生如此尽相宜。"
        ],
        "tags": [
            "西湖"
        ],
        "title": "元要以半屋名来索句",
        "id": "5d4207a0-67f1-4399-9823-bfb32c4f8f2c"
    },
    {
        "author": "韩淲",
        "paragraphs": [
            "扰扰纷纷满眼尘，可怜光景逐时新。",
            "数声啼鸟乱云暮，竹外一枝梅小春。"
        ],
        "title": "青山寺",
        "id": "52ee7487-fcb5-4ff6-bbcc-c44697f935a7"
    },
    {
        "author": "韩淲",
        "paragraphs": [
            "乍暖阴阴欲雨天，满陂春水浸山田。",
            "蛙声一夜无人管，断送闲愁到枕边。"
        ],
        "title": "常安寺",
        "id": "330d4cee-6d30-4437-be06-c8df7dc764b4"
    },
    {
        "author": "韩淲",
        "paragraphs": [
            "岁熟行田禾稻香，断陂截港转平岗。",
            "荒鸡远近声鸣午，疎雨微云山短长。"
        ],
        "title": "广平寺午炊",
        "id": "716caf63-4b6c-4e05-a226-669d9502b9c3"
    },
    {
        "author": "韩淲",
        "paragraphs": [
            "青田白水插秧时，行尽山坡路转低。",
            "初日漏云时涨润，踏歌声里子规啼。"
        ],
        "title": "午炊祖教寺",
        "id": "eee8529a-df6d-472e-97f6-653d05ee9227"
    },
    {
        "author": "韩淲",
        "paragraphs": [
            "莫听秋阶促织儿，吟风嘲雨也如嬉。",
            "寻思老睡何曾熟，祇合凄凉为作诗。"
        ],
        "title": "过草衣寺  其一",
        "id": "dfcf47c3-1307-47f0-bf2f-ae03f0353a05"
    },
    {
        "author": "韩淲",
        "paragraphs": [
            "覆雨翻云转手间，阴晴都付与秋山。",
            "老年心绪偏宜醉，长日工夫只为闲。"
        ],
        "title": "过草衣寺  其二",
        "id": "b3881315-6e18-4e7d-b3cb-e8d158da2bff"
    },
    {
        "author": "韩淲",
        "paragraphs": [
            "陟迳沿冈上玉田，穿墟涉港遇金仙。",
            "黄云割尽桑重绿，风撼舆篮但兀然。"
        ],
        "title": "过金仙寺",
        "id": "d3edec6e-453c-40a7-b5f4-ad6acc6b5388"
    },
    {
        "author": "韩淲",
        "paragraphs": [
            "青笋初成宿雨晴，并檐啼鸟两三声。",
            "鹅湖峰下僧窗晚，一枕谁知梦亦清。"
        ],
        "title": "鹅湖僧房",
        "id": "125a8b05-ede3-4138-a00b-4da57b3cbf05"
    },
    {
        "author": "韩淲",
        "paragraphs": [
            "炷香小阁听山雨，木叶风摇万壑声。",
            "更与野僧供茗事，是知身外有闲僧。"
        ],
        "title": "僧房  其一",
        "id": "94893309-912e-4240-befd-3c703d6eb32d"
    },
    {
        "author": "韩淲",
        "paragraphs": [
            "僧床午睡梦初成，展转轻安分外清。",
            "搔首起来神观定，一窗山影正虚明。"
        ],
        "title": "僧房  其二",
        "id": "151c96bb-1e9d-4f33-946b-969f4874e713"
    },
    {
        "author": "韩淲",
        "paragraphs": [
            "苏赵从前说辩才，後人尘土不须猜。",
            "风篁岭下青春晚，寂寂应知我独来。"
        ],
        "title": "辩才塔院次致道韵",
        "id": "d0ed07a7-9edf-4115-a95e-4d638261b6e9"
    },
    {
        "author": "韩淲",
        "paragraphs": [
            "闲来信脚到干封，千古清名一梦中。",
            "却忆桐江客星阁，可怜田垄对秋风。"
        ],
        "title": "子陵墓",
        "id": "4852c4c8-1981-44b8-a2a3-e89aaa7dcea1"
    },
    {
        "author": "韩淲",
        "paragraphs": [
            "石壁云泉四十秋，儿时来往见风流。",
            "可堪松柏衣冠地，世事深沉懒转头。"
        ],
        "title": "观李参政墓",
        "id": "608b5363-0430-42b5-8989-31ba9175fd2f"
    },
    {
        "author": "韩淲",
        "paragraphs": [
            "髣髴儿时拜德容，中州江左事难同。",
            "高泉宰木阴阴绿，白发人来酹晓风。"
        ],
        "title": "谒尹谏议墓",
        "id": "627e55f5-b718-47e6-9851-5173addfe241"
    },
    {
        "author": "韩淲",
        "paragraphs": [
            "不见先生已六年，湖团只是旧山川。",
            "我携茗酒奠荒草，寒雨吹风泪湿烟。"
        ],
        "title": "拜王处士墓",
        "id": "112688b6-1054-4e1c-aae6-c7f9cc267824"
    },
    {
        "author": "韩淲",
        "paragraphs": [
            "生晚常嗟南北分，故家文献少知闻。",
            "襄阳耆旧无庞老，独对高坟看白云。"
        ],
        "title": "拜吕舍人墓",
        "id": "972a39c9-9f6f-48ce-868a-395a4f78bf7c"
    },
    {
        "author": "韩淲",
        "paragraphs": [
            "西风原上脊令寒，零落交游我独难。",
            "不信人间有生死，菊花还作去年看。"
        ],
        "title": "过南豅有怀成季之亡  其一",
        "id": "4adb7e99-89ba-476c-a2b1-2a6ee79df1ad"
    },
    {
        "author": "韩淲",
        "paragraphs": [
            "纷纷人物古犹今，夭寿衰荣共此生。",
            "秋冷南豅半沟水，翛然唯见二难兄。"
        ],
        "title": "过南豅有怀成季之亡  其二",
        "id": "5733b209-e026-44a3-864b-b75c02648a15"
    },
    {
        "author": "韩淲",
        "paragraphs": [
            "红叶初翻秋已深，暮云凝乱薄寒侵。",
            "排空忽断飞鸿影，谁识江湖万里心。"
        ],
        "title": "过南豅有怀成季之亡  其三",
        "id": "fff50542-c0bb-466d-a4ed-db02078f7b44"
    },
    {
        "author": "韩淲",
        "paragraphs": [
            "信城多士固多才，乡老凋零安在哉。",
            "自哭湖团王处士，每逢人逝有余哀。"
        ],
        "title": "徐子颜挽章  其一",
        "id": "e60cbfc8-aac8-41df-a05d-5e079709ccdd"
    },
    {
        "author": "韩淲",
        "paragraphs": [
            "被褐纱巾醉後歌，寻常还往记婆娑。",
            "遯翁九日同登处，残照吹红玉水波。"
        ],
        "title": "徐子颜挽章  其二",
        "id": "f516374a-c68d-4bd7-bb17-ab5cd25c4e89"
    },
    {
        "author": "韩淲",
        "paragraphs": [
            "坚坐山头十数年，後来卜筑转萧然。",
            "古梅风折篱倾倒，朱橘空垂屋角边。"
        ],
        "title": "徐子颜挽章  其三",
        "id": "a0d2898b-6a3e-428f-a43f-cda596b3dded"
    },
    {
        "author": "韩淲",
        "paragraphs": [
            "门外曾听刺史车，也令乡国重贫儒。",
            "伤心又赙君之葬，此事应须近日无。"
        ],
        "title": "徐子颜挽章  其四",
        "id": "5a99c796-a449-43aa-bad6-66d4d95a8fa1"
    },
    {
        "author": "韩淲",
        "paragraphs": [
            "人营家室因妻子，二者何能一一贤。",
            "到底伶俜反无累，反乎真宅总如然。"
        ],
        "title": "徐子颜挽章  其五",
        "id": "ada6e672-944c-460f-ba16-8888fa931a3c"
    },
    {
        "author": "韩淲",
        "paragraphs": [
            "霜风漠漠叶阑斑，积水陂池映浅山。",
            "气尽敛形阴野土，一生心事白云闲。"
        ],
        "title": "徐子颜挽章  其六",
        "id": "55c51672-bd7a-4b99-a1b0-ae3a633543f3"
    },
    {
        "author": "韩淲",
        "paragraphs": [
            "覆雨翻云以利名，汉庭无日不公卿。",
            "试言行志今谁是，却羡长贫过此生。"
        ],
        "title": "徐子颜挽章  其七",
        "id": "1672e210-5e65-4700-ad8f-de89108eb259"
    },
    {
        "author": "韩淲",
        "paragraphs": [
            "宗人相送入山阿，谁挽谁扶谁作歌。",
            "既老无家且无子，不知君者谓如何。"
        ],
        "title": "徐子颜挽章  其八",
        "id": "459b3880-3ef3-452b-8015-e405010ede95"
    },
    {
        "author": "韩淲",
        "paragraphs": [
            "常与交朋奉杖藜，放怀携手动移时。",
            "苍茫溪北溪南路，忍对交朋只自知。"
        ],
        "title": "徐子颜挽章  其九",
        "id": "3ebfc128-e1f5-4852-b08b-315cc486d22a"
    },
    {
        "author": "韩淲",
        "paragraphs": [
            "谈天谈佛共谈仙，静里光阴不计年。",
            "几度过家扶醉去，岂知今日见沉泉。"
        ],
        "title": "徐子颜挽章  其一○",
        "id": "942983d4-bab0-4658-a241-74e08edd8f24"
    },
    {
        "author": "韩淲",
        "paragraphs": [
            "往来是日月，变动是寒暑。",
            "伏腊虽不周，尔且对妻子。",
            "遥知风尘表，万象互吞吐。",
            "所以鹿门人，江左不得取。"
        ],
        "title": "怀古",
        "id": "b49c2b66-4dc2-4ee5-b679-7bc88b5721cd"
    },
    {
        "author": "韩淲",
        "paragraphs": [
            "片月生林白，沿流涧亦明。",
            "幽人方独夜，山寺有微行。",
            "野处偏宜夏，贫家不厌晴。",
            "熏风吹老鬓，腐草见飞萤。"
        ],
        "title": "五月十日",
        "id": "82dae1cd-1431-4c74-8e9b-9bd1ccb0c347"
    },
    {
        "author": "韩淲",
        "paragraphs": [
            "地僻稀人迹，重林日自虚。",
            "鸟飞晨气外，蝉噪晚凉初。",
            "余润从侵屦，浮埃倦整书。",
            "樵渔时上下，闭户又何居。"
        ],
        "title": "七月三首  其一",
        "id": "a9f47bc9-23f4-4c4f-a41f-29e825a68024"
    },
    {
        "author": "韩淲",
        "paragraphs": [
            "木末芙蓉起，亭亭绿且青。",
            "墙犹承片瓦，窗不碍疎棂。",
            "次第花擎盖，纵横叶展屏。",
            "石丁谁主者，仙岂待沉冥。"
        ],
        "title": "七月三首  其二",
        "id": "5ee30841-e111-4e1b-af99-fc45c1aee0b4"
    },
    {
        "author": "韩淲",
        "paragraphs": [
            "拥砌丛生菊，何关老意多。",
            "浇花惊易燥，耘草喜成科。",
            "枕腊尤宜睡，餐香岂待哦。",
            "渊明藏不尽，满把尚婆婆。"
        ],
        "title": "七月三首  其三",
        "id": "c333b49f-046d-47e5-8930-ebeae14e7b53"
    },
    {
        "author": "韩淲",
        "paragraphs": [
            "一年明月在中秋，数日阴云不奈愁。",
            "忽喜新晴转书室，极知清夜照歌楼。",
            "醉当弄影如坡老，诗就撞钟忆贯休。",
            "千里故人应若此，吾生常好更何求。"
        ],
        "title": "中秋呈潘德久",
        "id": "2c57e396-d837-414e-9bcb-7fa152935100"
    },
    {
        "author": "韩淲",
        "paragraphs": [
            "野花狼藉雨初晴，人在山南山北行。",
            "东风浅浅尚寒色，云映远天斜照明。"
        ],
        "title": "鹅湖道中  其一",
        "id": "fd4ccd30-e37f-4045-84e9-a5a8dd7eac98"
    },
    {
        "author": "韩淲",
        "paragraphs": [
            "高田下田流水声，前村後村鹁鸠鸣。",
            "山矾已开桃已谢，霏霏小雨未成晴。"
        ],
        "title": "鹅湖道中  其二",
        "id": "f9d026f4-50d1-414a-a488-8ea6f7639834"
    },
    {
        "author": "韩淲",
        "paragraphs": [
            "雨斜风骤树连云，荒远人家酒不村。",
            "小醉未成愁又入，更无情绪到清樽。"
        ],
        "title": "鹅湖道中  其三",
        "id": "34f3f765-a901-48ad-b1fc-dc7f05b01fed"
    },
    {
        "author": "韩淲",
        "paragraphs": [
            "青松影里小桃花，山崦横冈人几家。",
            "牧童樵子自来往，水拥断沟留残沙。"
        ],
        "title": "鹅湖道中  其四",
        "id": "b404894b-bff4-49ca-8279-9340abe05707"
    },
    {
        "author": "韩淲",
        "paragraphs": [
            "青春行乐耳，谁无一林园。",
            "余阴敛宿雨，桃李亦复暄。",
            "坐闲语句到，酒半情意宣。",
            "从容出处易，缅邈聚散难。",
            "记此野城北，望望横灵山。"
        ],
        "title": "周国正约过茶山带湖",
        "id": "30def53a-d19b-4166-a984-062913062b05"
    },
    {
        "author": "韩淲",
        "paragraphs": [
            "春山有梅，萼绿香洁。",
            "爱雪宜霜，凭风藉月。",
            "花已开明，枝复横绝。",
            "翠袖天寒，供吟试折。"
        ],
        "title": "次公招看绿萼梅和韵",
        "id": "307da48d-eef2-4e81-9eda-db82365ca881"
    },
    {
        "author": "韩淲",
        "paragraphs": [
            "秋水澄溪渌，秋山远岸青。",
            "村酤因觅句，雅放却嫌醒。"
        ],
        "title": "二十五日舒村",
        "id": "23f06c35-ccc0-4630-9265-63c1322a7f1d"
    },
    {
        "author": "韩淲",
        "paragraphs": [
            "已是依山住，更为深村行。",
            "莽莽少人迹，幽幽闻鸟声。",
            "忽逢三四家，草树亦敷荣。",
            "不觉六七里，烟霭还纵横。"
        ],
        "title": "深村",
        "id": "a4bd2487-fb6d-48ff-bd7f-e61c83cf2a4a"
    },
    {
        "author": "韩淲",
        "paragraphs": [
            "疆埸未云静，家国疑摇摇。",
            "深乎帷帐筹，公卿日以朝。",
            "虏势固不壮，虏骑固为骁。",
            "强弱士气少，战守民力凋。",
            "荒山涧壑冷，岁暮风萧萧。",
            "百草皆烂死，扑面黄叶飘。",
            "枭鹠互鸣啸，狐豺纷踯跳。",
            "秃鬓祗枯藜，竚立天益寥。",
            "恭惟我寿皇，恢复悉有条。",
            "咄哉开禧臣，妄动尤虚嚣。",
            "女贞亦分裂，幽燕乱无聊。",
            "贤愚世运厄，隆替华夏焦。",
            "羌戎汉威灵，河隍唐僖昭。",
            "民老曾何知，但愿归富饶。",
            "中外持论平，致君舜与尧。"
        ],
        "title": "初八日传闻光州虏退又云东海之捷",
        "id": "ca22bb5f-376d-4a1e-b21f-01136eeb9325"
    },
    {
        "author": "韩淲",
        "paragraphs": [
            "老觉宾朋日日稀，故家言语转依违。",
            "百年以往自兴废，千古其间谁是非。",
            "江左风流徒可想，山东豪杰竟何归。",
            "勾吴于越连闽峤，瘴雨蛮烟百鸟飞。"
        ],
        "title": "故友不可见新相知者有数",
        "id": "01401916-5ba8-4045-9f35-f4f26d8da1a1"
    },
    {
        "author": "韩淲",
        "paragraphs": [
            "自无太史慈，孰对孙伯符。",
            "羣舒有余地，周郎或知予。",
            "既推道南宅，以湿谩相濡。",
            "本拟驰中原，扫灭邺中都。",
            "天乎许贡客，一箭失壮躯。",
            "黾勉付後事，张昭乃其奴。",
            "赤壁之火攻，仅可保全吴。",
            "公瑾复不长，伯业益荒芜。",
            "至今春草生，高坟在姑苏。",
            "传言尚相点，经行倍踟蹰。",
            "异代岁月速，谁为我非夫。",
            "酹酒起英爽，白杨鸣赤乌。",
            "荆州或已分，曹刘竟称孤。",
            "堂堂破虏冢，归命诚足俘。"
        ],
        "title": "题孙伯符墓",
        "id": "207fcaf2-49e0-4bbf-9751-f6e882273719"
    },
    {
        "author": "韩淲",
        "paragraphs": [
            "玄机未易窥。"
        ],
        "title": "句",
        "id": "c478dcce-9ed0-4c80-9720-4bed5f2cb085"
    },
    {
        "author": "韩淲",
        "paragraphs": [
            "诗题：王禹偁赠吕通秘楚州监仓首句：闻君公事苦喧卑。"
        ],
        "title": "存目",
        "id": "d8e54833-9f81-4ffd-9ee9-e4616e2c18fe"
    },
    {
        "author": "王汶",
        "paragraphs": [
            "排云上殊庭，备物俨神道。",
            "含酸步逶迤，积疹思遐漂。",
            "乘风来帝旁，驾说落穷岛。",
            "百圣集会期，万化资斧藻。",
            "瞻前凤漂漂，顾後龙矫矫。",
            "宝璐列中华，韶音被夷獠。",
            "肃肃阙里墙，萋萋墓林草。",
            "谁尸两楹梦，而复悲一老。",
            "曩余稚养蒙，今日幸茹蓼。",
            "超然欲径陈，窅尔竟虚抱。",
            "育德德何成，果行行何造。",
            "沔彼江海流，不纳此行潦。",
            "青松露珠团，怪石紫烟遶。",
            "千年万年垂，封树等穹昊。"
        ],
        "title": "水心先生墓下作",
        "id": "b7c9218a-b74e-4704-b297-6c28a8d3e66f"
    },
    {
        "author": "王汶",
        "paragraphs": [
            "达人贵适己，脱屣离王庭。",
            "袖此转物手，悦我违俗醒。",
            "睆彼岐山鸟，扬光来青冥。",
            "岂其览德辉，而肯啄腐腥。",
            "翻云吐嘉音，濯露洁修翎。",
            "纷纷世网密，何由觌尔形。"
        ],
        "title": "寄韩涧泉三首  其一",
        "id": "46d5b09c-3120-43f2-8d68-8630a4df9012"
    },
    {
        "author": "王汶",
        "paragraphs": [
            "在困多促促，长怀特栖者。",
            "崔嵬玉山岑，今谁秣余马。",
            "朝随涧云浮，暮逐涧泉泻。",
            "光仪俨神交，晤言寄心写。",
            "食鱼不知肥，采菊不盈把。",
            "愿垂白日影，照我蔀屋下。"
        ],
        "title": "寄韩涧泉三首  其二",
        "id": "50e53a66-16c3-42a7-8b20-696af57d67f8"
    },
    {
        "author": "王汶",
        "paragraphs": [
            "浮荣安可搴，高蹈何恨早。",
            "处则为远志，出则为小草。",
            "修名随风翔，嘉遯若龙矫。",
            "栖迟二十年，匣此不世宝。",
            "灏露团红兰，凉吹发清昊。",
            "因知吐芳讯，慰我夙昔抱。"
        ],
        "title": "寄韩涧泉三首  其三",
        "id": "0ee6ec9a-e49e-4018-9d78-6d8ccf02a87d"
    },
    {
        "author": "王汶",
        "paragraphs": [
            "细雨杏花斑，飞飞燕子还。",
            "人随烟棹去，门对钓矶闲。",
            "晓月偏惊梦，春云不离山。",
            "定知多好句，音问盍相关。"
        ],
        "title": "送应显夫之上饶",
        "id": "8385d4b7-67c7-48e4-bfe4-a2be270c8946"
    },
    {
        "author": "王汶",
        "paragraphs": [
            "子规啼不歇，君向越山听。",
            "既已疎吟伴，谁当共酒瓶。",
            "松花全是粉，柳絮半为萍。",
            "自笑无生计，闲笺相鹤经。"
        ],
        "title": "寄葛元成",
        "id": "6016685c-4186-496d-a7c3-b7ee2fba2879"
    },
    {
        "author": "王汶",
        "paragraphs": [
            "相看计尽非，息影更何疑。",
            "几日雁初过，一冬寒较迟。",
            "竹宜和雪看，梅好带花移。",
            "只此清贫趣，知心者是谁。"
        ],
        "title": "有怀蔡贯之子与",
        "id": "596b7e83-e2cb-4e07-b77a-9a676f204849"
    },
    {
        "author": "余俦",
        "paragraphs": [
            "谒入久不出，兀坐如枯荄。",
            "苍头前致词，问我何因来。",
            "士节久凋丧，人情易嫌猜。",
            "本无性命忧，不去安待哉。"
        ],
        "title": "题韩仲止壁二首  其一",
        "id": "885952f2-0f71-40a9-be65-279965a17579"
    },
    {
        "author": "余俦",
        "paragraphs": [
            "名闻由昔者，礼进合欣然。",
            "古有不屑教，意令加後鞭。",
            "尚书八座贵，吏部一灯传。",
            "惊代文章伯，曾容贾浪仙。"
        ],
        "title": "题韩仲止壁二首  其二",
        "id": "b24b2afe-dbf4-4e2a-b93e-89df075a515a"
    },
    {
        "author": "王大受",
        "paragraphs": [
            "历聘空寒六六天，更来洗耳听春泉。",
            "迅湍激石浮清磬，悬溜行沙写素弦。",
            "洞口林亭三四曲，洞中日月几千年。",
            "何人独得开收律，谱入宫商与世传。"
        ],
        "title": "游水乐洞",
        "id": "9660154f-4c1a-47cc-ac93-64fa76c3e01d"
    },
    {
        "author": "王大受",
        "paragraphs": [
            "鹫峰游屐少，我独住多时。",
            "僧护翻经石，猿攀碍月枝。",
            "地寒春到晚，山远梦归迟。",
            "尚被浮名误，吾心信自痴。"
        ],
        "title": "游鹿苑寺",
        "id": "8d1b1039-6850-4363-9d6d-488f84cb23e2"
    },
    {
        "author": "王大受",
        "paragraphs": [
            "山居猿狖最多情，啸月吟风伴醉醒。",
            "昨夜数声霜雪外，元来不比在家听。"
        ],
        "title": "客枕",
        "id": "040d1eb7-f323-4435-8e76-68a4c7ac6e94"
    },
    {
        "author": "王大受",
        "paragraphs": [
            "夜夜还家梦，行行扑面风。",
            "征尘添老色，酒病重诗穷。",
            "世路方行险，吾生且转蓬。",
            "天涯重回首，愁满夕阳中。"
        ],
        "title": "玉山道中",
        "id": "4d430256-9aec-49ad-8ec8-4b8a6f54b433"
    },
    {
        "author": "王大受",
        "paragraphs": [
            "岁月如流书似山，岂堪检点鬓毛斑。",
            "贫忧消耗记持少，场屋羁縻展拓难。",
            "事物无穷徒着眼，身心未了只长叹。",
            "直须种种从头扫，扫到和书也不看。"
        ],
        "title": "曝书",
        "id": "f18c1293-9b2e-4356-9b03-c67d776b3a7f"
    },
    {
        "author": "王大受",
        "paragraphs": [
            "君不见牛奇章与李卫公，二人平生不相容。",
            "门前冠盖互咿轧，惟有爱石心则同。"
        ],
        "title": "句  其一",
        "id": "99af5aa5-be2b-478c-bdf1-df7db3549cf0"
    },
    {
        "author": "王大受",
        "paragraphs": [
            "波软夕阳红。"
        ],
        "title": "句  其二",
        "id": "60bf61ab-0478-4c0a-bdb3-895b6fa0d55c"
    },
    {
        "author": "王大受",
        "paragraphs": [
            "岸拖秋草绿。"
        ],
        "title": "句  其三",
        "id": "972d15e7-66e7-4404-9f38-1aba50da02fa"
    },
    {
        "author": "王大受",
        "paragraphs": [
            "有分长为客。"
        ],
        "title": "句  其四",
        "id": "c44f2807-30ad-4327-af7c-0488480fd890"
    },
    {
        "author": "王大受",
        "paragraphs": [
            "江平不见滩。"
        ],
        "title": "句  其五",
        "id": "fa9f8e55-79e1-492d-8c2d-da2e788f5c08"
    },
    {
        "author": "王大受",
        "paragraphs": [
            "远笛招幽响。"
        ],
        "title": "句  其六",
        "id": "77742f42-1337-4a33-b580-9243efa73369"
    },
    {
        "author": "王大受",
        "paragraphs": [
            "山行千岩翠作堆。"
        ],
        "title": "句  其七",
        "id": "9f32e90d-0441-470e-9cc8-8b8266bef29d"
    },
    {
        "author": "王大受",
        "paragraphs": [
            "白云深处小桥横。"
        ],
        "title": "句  其八",
        "id": "57641d40-1df1-4316-ad44-71447acad1d8"
    },
    {
        "author": "刘砺",
        "paragraphs": [
            "念昔抠衣日，宁知辈行殊。",
            "师才惊宇宙，鄙学困虫鱼。",
            "纪历深皇极，谈兵浅律书。",
            "伤心濂水别，有惑更谁袪。"
        ],
        "title": "挽蔡西山先生",
        "id": "8353b302-5c01-4887-9c37-fae21391beda"
    },
    {
        "author": "臧辛伯",
        "paragraphs": [
            "四山凝碧一江横，读尽唐碑万感生。",
            "却想老僊明月夜，度香桥下听溪声。"
        ],
        "title": "浯溪",
        "id": "46350a9e-e5d2-468c-bcb3-6ac73a5eac13"
    },
    {
        "author": "臧辛伯",
        "paragraphs": [
            "元柳搜奇□□□，□□□□□诗传。",
            "眼看岩□□□□，□□□明却有天。",
            "溜□□□□□□，□藤穿壁鏁晴□。",
            "□□□□□□古，望断飞鸿夕照边。"
        ],
        "title": "澹岩",
        "id": "85e8536e-0f05-4c1d-a798-73c9bf72571e"
    },
    {
        "author": "邓仲倚",
        "paragraphs": [
            "饮醉归时户欲扃，烟喧栖鸟噪荒荆。",
            "飘飖万里鹏程远，缥缈三山鹤驾轻。",
            "秋树凉生空过鹢，暮云光动海翻鲸。",
            "酒徒他日如相问，为拂尘埃看姓名。"
        ],
        "title": "御风亭",
        "id": "e6632a7e-e656-4ad5-bf88-d07434777c66"
    },
    {
        "author": "施德",
        "paragraphs": [
            "声声啼鸣叫钩辀，山自巑岏水自流。",
            "西望长沙三百里，行人道是古袁州。"
        ],
        "title": "抵袁阳  其一",
        "id": "cc226ddf-1b5c-44b4-840b-048eb1ba65a5"
    },
    {
        "author": "施德",
        "paragraphs": [
            "曲磵萦纡树密蒙，放船正值楝花风。",
            "王程不及村南好，水碓无人昼自舂。"
        ],
        "title": "抵袁阳  其二",
        "id": "f65e6365-b8ce-412d-a07f-7eeedceb0e1c"
    },
    {
        "author": "陈诗",
        "paragraphs": [
            "如何五载後，不问九疑归。"
        ],
        "title": "句  其一",
        "id": "ee04c799-fdbf-4b0d-be04-1b5aa34b0935"
    },
    {
        "author": "陈诗",
        "paragraphs": [
            "莹光连烛动，月影带河流。"
        ],
        "title": "句  其二",
        "id": "9dc9e573-7d24-4452-9192-2b02a85cb7e2"
    },
    {
        "author": "桂闻诗",
        "paragraphs": [
            "客袖冲寒至，飘飘不受羁。",
            "笑呵双兔筦，亟写锦囊诗。",
            "虽我斑毛薄，多君青眼垂。",
            "别怀无处着，随梦到春池。"
        ],
        "title": "和傅子云见赠",
        "id": "f8c41bb3-b90f-4f95-ab0b-0c49768062ea"
    },
    {
        "author": "赵良生",
        "paragraphs": [
            "七树怀郑熏，千尺羡晋峤。",
            "弘景招不来，俯仰但长啸。"
        ],
        "title": "松风亭",
        "id": "49f25331-9476-40ce-927a-50a15698b655"
    },
    {
        "author": "史守之",
        "paragraphs": [
            "挂锡云飞处，心闲境亦闲。",
            "万缘空俗想，一钵饱松关。",
            "身幻从兹化，风高未许攀。",
            "繁华满眼底，付与水潺潺。"
        ],
        "title": "赠大慈寺啸翁开士",
        "id": "03b0321d-29d0-4be6-8471-548d43e35e5c"
    },
    {
        "author": "辅广",
        "paragraphs": [
            "名区与利垄，羊肠竞攀跻。",
            "谁能为芳草，四旷成幽栖。",
            "春风一凭栏，秀色无高低。",
            "山遥不作障，水近何妨堤。",
            "只恐金气寒，黄枯变碧萋。",
            "坐令羣目惊，有似七圣迷。",
            "人心无天游，六凿相攘挤。",
            "但于平处观，众有何端倪。",
            "日月互宾送，景物随乖暌。",
            "彼昏如执着，惟君试金篦。"
        ],
        "title": "题资福院平绿轩",
        "id": "d223a2b8-e2c0-488a-a3a9-eb806c44cf83"
    },
    {
        "author": "常某",
        "paragraphs": [
            "庭院深深春日迟，百花落尽蜂蝶稀。",
            "柳絮随风不拘管，飞入洞房人不知。",
            "画堂绣幕垂朱户，玉炉消尽沉香炷。",
            "半褰斗帐曲屏山，尽日梁间双燕语。",
            "美人睡起敛翠眉，强临鸾鉴不胜衣。",
            "门外秋千一笑发，马上行人断肠归。"
        ],
        "title": "春日词",
        "id": "be080d14-ebb7-4d06-8942-4bd7221cd659"
    },
    {
        "author": "杜知仁",
        "paragraphs": [
            "寒梅我故人，岁必以文会。",
            "涴墨尚可覆，未知凡几醉。",
            "晚乃得此诗，山灵以为最。",
            "置身风月上，出语色香外。",
            "驾言孤绝处，坏枝委颠沛。",
            "悬崖折披竹，断涧强病桧。",
            "穷交仅如此，过是藐无辈。",
            "碧眼苦好奇，于焉有深嗜。",
            "迎长得一花，以为时可矣。",
            "遂若天下春，笔头顿生气。",
            "我属闭关日，一枝偕寤寐。",
            "敢贺微阳来，尚虞坚冰至。",
            "结束果何在，飘零初不计。",
            "政恐负岁寒，或为识者喟。"
        ],
        "title": "和范孙闲行溪西得梅数花韵  其一",
        "id": "f99d0222-04b6-4f81-82e3-4f7d1f3de4aa"
    },
    {
        "author": "杜知仁",
        "paragraphs": [
            "孤根要先觉，一花已後会。",
            "而况万香中，晚乃夸狂醉。",
            "东皇兆群物，无物居其最。",
            "对梅欲着语，当在梅之外。",
            "君看龙蛇蛰，中有江河沛。",
            "其元阳复雷，其真岁寒桧。",
            "于梅观此妙，眼力怜湛辈。",
            "无能根本求，仅为色香嗜。",
            "一元无识者，孤真可知矣。",
            "君独邃玄机，命笔开风气。",
            "奇哉天根词，与世呼梦寐。",
            "犹疑转语下，未为梅之至。",
            "愿闻第一义，更作向上计。",
            "会有先天翁，当发无极喟。"
        ],
        "title": "和范孙闲行溪西得梅数花韵  其二",
        "id": "d19dc693-4a76-4508-a62b-7a8947e1f50e"
    },
    {
        "author": "陈章",
        "paragraphs": [
            "沧波万顷无纤尘，沙鸥两两来相亲。",
            "主人忘机鸥不去，此时此景皆天真。"
        ],
        "title": "清溪",
        "id": "ab311ca8-c7f5-4191-9184-f4b8d7136874"
    },
    {
        "author": "钟颖",
        "paragraphs": [
            "大涤通华阳，仙家碧云上。",
            "飞泉舞苍蛟，绝壁浮翠浪。",
            "泉石有声诗，云烟无尽藏。",
            "落日青山多，临风一长望。"
        ],
        "title": "游九锁",
        "id": "afd41da6-8a94-4f87-bcb7-ab38d07c904a"
    },
    {
        "author": "张本中",
        "paragraphs": [
            "□□萦纡一径深，□看石壁起千音。",
            "雨□□□来春溜，雾霭留空□昼阴。",
            "坐对云山开远眼，静谐泉石会幽吟。",
            "山阴东武定何□，妙趣何曾间古今。"
        ],
        "title": "贤令山",
        "id": "b1e58563-dd25-41c8-a0f6-84f862ea5766"
    },
    {
        "author": "胡榘",
        "paragraphs": [
            "碎琼揉香作肌骨，霁日吹红染肤色。",
            "人间何处有此葩，一种风流初未识。",
            "东隅月户编三千，夜修玉阙瀛洲前。",
            "拂摇桂子偶坠此，雨露培植开韶妍。",
            "史翁移根出葱蒨，雕斛持归翠微殿。",
            "一朝丽质冠百昌，御墨分题落团扇。",
            "何年流转江南乡，一本奚翅千金偿。",
            "分枝接叶色已浅，纵有此花无此香。",
            "绝爱西山佳丽地，蔼蔼修林倚清吹。",
            "宁论斜日杏花酣，未许熙春海棠睡。",
            "是时金气初高明，宇宙轩豁澄埃氛。",
            "青霞绛雪互点缀，浓芬剩馥飘氤氲。",
            "鹫峰繁黄今不数，破裓僧练裙女。",
            "试看香御拥红云，肃奉虚皇游碧宇。",
            "携持宝镜吹波金，寒光万顷空人心。",
            "烦君控取红鸾住，便恐香魂夜飞去。"
        ],
        "title": "咏丹桂",
        "id": "b15871f9-a698-49ad-b567-9fcef2c10796"
    },
    {
        "author": "胡榘",
        "paragraphs": [
            "雾隠森森小山碧，不嫁东风矜国色。",
            "流芳端自蕊珠仙，曾是先皇亲拔识。",
            "一身便足当三千，气韵乃在黄香前。",
            "聊同蕖菊领秋色，不与桃李争春妍。",
            "日幄云幛护青蒨，丹霞为台月为殿。",
            "露滋韶艳染猩袍，风引清芬吹雉扇。",
            "结根只合帝子乡，价重未可琼瑶偿。",
            "济川小试舟楫利，作醴更助椒兰香。",
            "仙籍英声在丹地，紫殿名高非滥吹。",
            "影斜遥汉玉蟾寒，香渡锁窗金鸭睡。",
            "运际千龄遭圣明，气使万里开尘氛。",
            "一枝昔已擅风采，五方今正传氤氲。",
            "後尘江梅谁比数，独抱孤根对青女。",
            "幸分余馥沾後来，一吐寒花照霜宇。",
            "伫看一诺轻千金，嫣然顾笑舒丹心。",
            "愿公千秋长在广寒宫里住，容我骖鸾共来去。"
        ],
        "title": "次忠定史越王丹桂韵",
        "id": "27fdb136-6c9c-4fed-b195-6ba2e3321565"
    },
    {
        "author": "胡榘",
        "paragraphs": [
            "春残天气何佳哉，捷书夜自濠梁来。",
            "将军生擒伪驸马，虏兵十万冰山摧。",
            "何物轻獧胡羯，万里烟尘暗边徼。",
            "边臣玩寇不却攘，三月淮堧蹀血。",
            "庙谟密遣山东兵，李将军者推忠精。",
            "铁鎗匹马首破阵，喑呜叱咤风云生。",
            "摧杀群妖天与力，虏丑成擒不容逸。",
            "失声走透虏鼓搥，犹截腾骧三百匹。",
            "防围健使催赐金，曹家庄畔杀胡林。",
            "游魂欲反定悬胆，将军岂知关塞深。",
            "君不见往日蕲王邀兀朮，围合狐跳追不得。",
            "夫人明日拜函封，乞罪将军纵狂逸。",
            "岂知李侯心胆粗，捕缚猘纔须臾。",
            "金牛走敌猛将有，沔州斩贼儒生无。",
            "宗社威灵人制胜，养锐图全无轻进。",
            "会须入汴缚酆王，笳鼓归来取金印。"
        ],
        "title": "濠梁凯歌",
        "id": "ceb0086d-7cd4-4329-b89c-001d157d6ff8"
    },
    {
        "author": "胡榘",
        "paragraphs": [
            "重寻九锁蹑丹梯，回首空惊岁月移。",
            "风虎守阍宁易到，冰龙候路却先驰。",
            "松筠老去俱全节，猿鹤迎来尽故知。",
            "更拂栖真洞间石，弟兄同记胜游时。"
        ],
        "title": "嘉定二年秋重游洞霄宫",
        "id": "5f95cfbf-784b-44d6-94b3-783fd312a5e9"
    },
    {
        "author": "胡榘",
        "paragraphs": [
            "谁穿石窦彻瑶空，绝胜吾儒一亩宫。",
            "纵使风云来蔽塞，此心原自与天通。"
        ],
        "title": "游玉岩即事",
        "id": "b7b23847-a212-4d1a-ad12-9e6deba950d4"
    },
    {
        "author": "胡榘",
        "paragraphs": [
            "清献濂溪二老仙，风流俯仰一时贤。",
            "摩挲石刻追前躅，坡叟遗文媿续镌。"
        ],
        "title": "玉岩石刻",
        "id": "cf2f9bdf-1c8c-4b7e-889d-2dbc081ede6e"
    },
    {
        "author": "胡榘",
        "paragraphs": [
            "穹岩如屋耸翚飞，竹树参差一径微。",
            "凌绝空虚真出世，徘徊朝夕竟忘归。"
        ],
        "title": "玉岩忘归",
        "id": "023da457-da0a-4dee-aec4-50863c8551bc"
    },
    {
        "author": "胡榘",
        "paragraphs": [
            "阳公旧隠尚依然，鬰鬰松筠锁翠烟。",
            "一世辛勤躬笔墨，只缘种玉不逢年。"
        ],
        "title": "玉岩遗迹",
        "id": "20d79510-cc73-41f1-a7df-be60be66b4bb"
    },
    {
        "author": "胡榘",
        "paragraphs": [
            "三顾无人忆草庐，藻江文海竟何如。",
            "马卿早已羞逢掖，狗监谁能荐子虚。",
            "旷达嗣宗贫嗜酒，清高元晏老耽书。",
            "南州人物今如许，深惜霜林一夜疎。"
        ],
        "title": "挽莫与伦",
        "id": "4a625bb9-f85b-4fd8-af3f-589893618146"
    },
    {
        "author": "胡榘",
        "paragraphs": [
            "天柱峰头吐细泉，清音亭下玉琅然。",
            "可能为涤肝肠滓，容我超摇五洞天。"
        ],
        "title": "题清音亭",
        "id": "10252097-5117-48a2-b985-7326bb16a05b"
    },
    {
        "author": "胡榘",
        "paragraphs": [
            "山英藏水巧能欺，动地雷声发骇机。",
            "惊看玉渊千浪耸，挽回银浦一支飞。",
            "流霞未引松花酒，湔雪先沾槲叶衣。",
            "坐觉群仙生起色，倒倾蛟室泻珠玑。"
        ],
        "title": "题翠蛟亭",
        "id": "daabd191-8f07-4360-b8d9-33e8ca64bcfb"
    },
    {
        "author": "胡榘",
        "paragraphs": [
            "青山九锁洞霄宫，真气澄鲜瑞雾浓。",
            "扈圣千龄开蕊馆，擎天一柱削琼峰。",
            "丹崖不见凌云凤，翠峡惊看跃雪龙。",
            "湔拂京华尘土累，冥鸿何处更求踪。"
        ],
        "title": "游洞霄宫",
        "id": "7a154859-0178-45c9-89b4-5e4da2d6ece8"
    },
    {
        "author": "胡榘",
        "paragraphs": [
            "蛟鳄谗波偶脱身，洞霄真境浣妖氛。",
            "未妨贳酒余杭姥，重与题诗大涤云。",
            "何自玉关休战鼓，傥容琼馆秦炉熏。",
            "第忧负愧麑裘老，驯虎岩前有勒文。"
        ],
        "title": "重游洞霄宫",
        "id": "75db7dfb-5a87-48d2-ac6f-86b425a38c37"
    },
    {
        "author": "胡榘",
        "paragraphs": [
            "洞霄真境踰前闻，青山九锁仙尘分。",
            "先皇登临既冠绝，宰辅典领仍缤纷。",
            "迩来烟霞全属□，五洞交扃无不锁。",
            "羽人谈笑许卜邻，群从追随清作火。",
            "古松化石余古杉，坡翁妙语留东岩。",
            "几年反骨更刮垢，一旦蜕迹应超凡。",
            "阅世推移本无住，华表区区欲谁语。",
            "它年此地纪昔游，一剑横空自来去。"
        ],
        "title": "洞霄纪游",
        "id": "70f77637-f0c1-4539-907c-a74c2dcf4d02"
    },
    {
        "author": "胡榘",
        "paragraphs": [
            "像耸奇形曰翠蛟，不须牙爪谩徒劳。",
            "须臾变化非难事，况有飞泉作怒涛。"
        ],
        "title": "翠蛟峰",
        "id": "ab25c9e8-17ab-43e9-a663-a7248d494417"
    },
    {
        "author": "胡榘",
        "paragraphs": [
            "自孤花底三更月，却怨楼头一笛风。"
        ],
        "title": "句",
        "id": "6588ec8a-5542-4457-84ae-f076a9d3ac56"
    },
    {
        "author": "胡榘",
        "paragraphs": [
            "诗题：嘉定二年秋重游洞霄首句：余杭泉石欠幽探。"
        ],
        "title": "存目",
        "id": "347ed10f-9244-46b9-96bc-3d55c5605bec"
    },
    {
        "author": "赵不謭",
        "paragraphs": [
            "信史赊青简，封章窒皂囊。"
        ],
        "title": "句",
        "id": "7506dca3-2c1b-43bc-b38e-b3139e294c15"
    },
    {
        "author": "程准",
        "paragraphs": [
            "雨歇黄梅後，秋生麦熟前。",
            "偶同金马客，来访玉龙泉。",
            "竹叶一樽酒，榴花五月天。",
            "不妨扶拄杖，行到白云边。"
        ],
        "title": "留题顶山上方",
        "id": "4bbab977-f470-4b8e-a788-b41881d20104"
    },
    {
        "author": "程准",
        "paragraphs": [
            "帆带暮云归别浦，崖拖秋色落澄波。",
            "天连尺五银河挽，月倍寻常玉镜磨。"
        ],
        "title": "明远楼",
        "id": "6a9d913a-3693-4bb8-a227-a0dab47bb0b2"
    },
    {
        "author": "郑晦",
        "paragraphs": [
            "青天志欲骑长虹，半生双眼四海空。",
            "题诗远寄广成子，笔力万仞摇崆峒。",
            "前年鹤背乘天风，翻然回首江之东。",
            "束书归隠黄山中，山中偶遇浮丘翁。",
            "人生寰宇总过客，呼酒浇愁醉李白。",
            "十亩耕云种紫芝，酣歌击石嫌春窄。",
            "招浮丘，干坤到处堪遨游。",
            "丈夫有志身徇国，逢时无意干封侯。",
            "皇天恩泽盈遐陬，忍视吴楚森戈矛。",
            "黄金白璧岂足尚，我爱文章有官样。",
            "长篇欲向庵壁题，凭陵豪气三千丈。",
            "住庵道人请书壁，秃毫轰雷停不得。",
            "飞香洒雪淋漓湿，一夜寒风瘦蛟泣。"
        ],
        "title": "浮丘祠",
        "id": "2d54ae43-5294-4eaa-9d43-5f9ec873895f"
    },
    {
        "author": "姚舜陟",
        "paragraphs": [
            "虚空本无云，一气谁所主。",
            "云空两无碍，起灭自散聚。",
            "吾闻心归源，空殒亦无所。",
            "应知不空者，物感自如雨。",
            "君看贤首师，自视木与土。",
            "与云亦奚期，况问色有五。",
            "云何坐说法，瑞应乃如许。",
            "休疑诸天集，未必众龙吐。",
            "云空法如是，我说无说故。",
            "堂中嫡孙在，客至当问取。"
        ],
        "title": "题常乐寺五云台",
        "id": "90d24840-d3c3-493b-8189-723472de3610"
    },
    {
        "author": "姚舜陟",
        "paragraphs": [
            "我来请雨谒龙公，日脚已敛云冲融。",
            "解衣盘礴暂小憇，清谈对此两相翁。",
            "霏霏锯屑引意静，爇鼎忽闻弹丝桐。",
            "少年水师貌颇古，十指卷袖如剥葱。",
            "初为宫声变羽调，雅澹更觉神雍容。",
            "是时昼晷屋角转，汹涌万木鸣西风。",
            "吹蝉得志竞清啸，恍异人境如天宫。",
            "兹山颇疑洞府外，地有奇石皆玲珑。",
            "是何美韵惬振玉，意欲直造无何中。",
            "尘埃自叹百僚底，谁谓一日欣遭逢。",
            "更须霖雨起焦旱，兹游可记传无穷。"
        ],
        "title": "杨高士听弹琴",
        "id": "5a1ec2ea-9d43-406f-bc6b-b3ad392f96c7"
    },
    {
        "author": "卫泾",
        "paragraphs": [
            "三釜果何乐，万钟岂云轻。",
            "当知昔贤士，及亲乃为荣。",
            "忆昨使东淮，循陔兰芳馨。",
            "维先司徒公，大篇宠其行。",
            "喜我谐禄养，劝之力身名。",
            "俛仰四十载，岁月何峥嵘。",
            "髯卿世济美，中外稔践更。",
            "勇退甫宴娱，起家俄诏征。",
            "秩真二千石，选授参陪京。",
            "时哉春阳中，光风助严程。",
            "歌廉盛襦袴，迎伋森旆旌。",
            "矧伊太夫人，九十颜如婴。",
            "朱轓从板舆，此乐谁能并。",
            "缅怀平生好，相友真弟兄。",
            "我今抱永慕，抚旧祇怆情。",
            "涂山古名邦，官府号太平。",
            "故秋适淫潦，所至多疲氓。",
            "政须事安集，未可施敲榜。",
            "长江戍水犀，形势足干城。",
            "时虽急规恢，不用邀功能。",
            "君年壮于我，宏图在南溟。",
            "报国岂忧晚，事亲宜竭诚。",
            "道院日余暇，北堂庆方增。",
            "戏彩供笑粲，捧觞寿期龄。",
            "孝立忠亦遂，俗美政易成。",
            "奏最亟归来，勿云厌承明。"
        ],
        "tags": [
            "长江"
        ],
        "title": "送盖少卿晞之赴太平州",
        "id": "8c61b191-ca19-4a97-8682-8a50dcf03bbf"
    },
    {
        "author": "卫泾",
        "paragraphs": [
            "廷评一石了狱事，谪仙一斗百篇诗。",
            "君才盘盘压今古，肯使英名夸昔时。",
            "浊醪妙理清有圣，此意岂复达士疑。",
            "我惭鼷腹怯鲸量，咄咄隠几成书痴。"
        ],
        "title": "张德辉以诗见遗需酒因次韵解嘲",
        "id": "bf2ed81c-ebfe-44e7-b2d8-36691e44b877"
    },
    {
        "author": "卫泾",
        "paragraphs": [
            "画船昨日吴江西，风雨满江鼓棹迟。",
            "客帆过眼撇波去，坐看舟子相犹夷。",
            "今朝风忽发东北，纵帆如飞揭百尺。",
            "来者寸步不可前，停舻怅望求弗获。",
            "风从何来天何为，顺喜逆怨人自私。",
            "世间万事亦尔耳，乘除妙理君安知。"
        ],
        "title": "舟行遇顺风",
        "id": "45e415cb-4be9-4ad4-b6bb-cd89ee9bb189"
    },
    {
        "author": "卫泾",
        "paragraphs": [
            "韫椟君子藏，枉寻吾道曲。",
            "绝物忌太清，狥世未免俗。",
            "人言俗难医，我见清可濯。",
            "安得直上挽天河，一洗俗尘千万斛。"
        ],
        "title": "呈张德辉",
        "id": "c79f7a60-2bda-40dd-be6a-141b954d02cf"
    },
    {
        "author": "卫泾",
        "paragraphs": [
            "天台高压东南州，秀钟千古生公侯。",
            "君才盘盘第一流，学优颜闵卑由求。",
            "天意端为斯文忧，妙龄掉鞅从英游。",
            "笔力挽强回万牛，金玉精美价未酬。",
            "文章从古天地雠，演起大业难延留。",
            "腾骧万里须骐骝，行看大对悟凝旒。",
            "擢冠多士骑鳌头，归来双亲喜气浮，充闾佳瑞乐事修。",
            "烟霄衮衮殊未休，整顿干坤摅壮猷。",
            "策勋稷契伊吕周，请公为酬白玉舟。",
            "他年名遂高千秋，却揖刘阮寻浮邱。"
        ],
        "title": "为杨仲起寿",
        "id": "e3bd55b8-0406-4afb-8db8-6fc227f86cbb"
    },
    {
        "author": "卫泾",
        "paragraphs": [
            "中兴申甫来高崧，卜人吉梦占维熊。",
            "生贤应有造化工，吾家积善庆所钟。",
            "公跨鸾驭从蓬宫，襟怀廓落凌秋空。",
            "居乡惠爱先困穷，谭笑万户生春融。",
            "在官履行洁且忠，此心须信天可通。",
            "福善有道非滥蒙，岁寒乃知柏与松。",
            "从今风虎依云龙，扶摇万里乘长风。",
            "结知丹扆恩厖鸿，金貂赤舄华吾宗。",
            "尊荣安寿仁之功，从教绿鬓宜方瞳。",
            "义方垂教惭倥侗，青毡欲使扬祖风。",
            "勉策驽驾追逸踪，它年乐事来迎逢。",
            "燕山嘉誉难独隆，宴堂清晓祥云浓，槐庭昼永阴重重。",
            "千岁风月谁与同，敬祝王母偕僊翁。"
        ],
        "title": "上亲庭寿",
        "id": "d4e93a7a-9f5f-4dc4-9b3c-d018e749ace7"
    },
    {
        "author": "卫泾",
        "paragraphs": [
            "勋业须年少，栖迟祇自怜。",
            "若为车阨首，未试翼垂天。",
            "拭目看新历，伤心惜去年。",
            "湖山一舒啸，春信满梅边。"
        ],
        "title": "元日到湖上",
        "id": "7993c23a-516b-423d-b0b0-749a10b97411"
    },
    {
        "author": "卫泾",
        "paragraphs": [
            "沌路随江转，疎篱匝岸斜。",
            "寄身千万里，慰眼两三家。",
            "老矣思为圃，归欤学种瓜。",
            "遥知荷锄倦，一酌散腰麻。"
        ],
        "title": "次德茂沌中韵",
        "id": "5f73e98c-4365-447d-829d-42b404cf6f7c"
    },
    {
        "author": "卫泾",
        "paragraphs": [
            "大业高千古，斯文炳六经。",
            "无刑深帝泽，不战寿生灵。",
            "神圣非殂落，干坤有晦冥。",
            "难名是天德，刻画谩丹青。"
        ],
        "title": "挽高宗皇帝章四首  其一",
        "id": "0d72493b-d6e9-4073-85f1-9cde63b73abc"
    },
    {
        "author": "卫泾",
        "paragraphs": [
            "致治勤三纪，怡神寿九龄。",
            "玉巵传汉殿，宝册焕尧庭。",
            "庆事方频举，哀歌讵忍听。",
            "万邦惟戴舜，亿载奉慈宁。"
        ],
        "title": "挽高宗皇帝章四首  其二",
        "id": "59f90541-f67d-40ab-b29e-78943bcfabcc"
    },
    {
        "author": "卫泾",
        "paragraphs": [
            "历数千龄在，讴歌四海归。",
            "地雄元帅府，天授上皇衣。",
            "洗甲干坤凈，投戈日月挥。",
            "成功有如此，今古独巍巍。"
        ],
        "title": "挽高宗皇帝章四首  其三",
        "id": "39aed631-e63d-46e3-a06b-6cb2ca34c3c4"
    },
    {
        "author": "卫泾",
        "paragraphs": [
            "江右龙飞後，临安日晕时。",
            "煌煌周礼乐，肃肃汉威仪。",
            "鱼水君臣会，耕桑父子嬉。",
            "谁欤老文学，重述中兴碑。"
        ],
        "title": "挽高宗皇帝章四首  其四",
        "id": "5247de63-3c99-4c05-9bb1-dde93766ca42"
    },
    {
        "author": "卫泾",
        "paragraphs": [
            "有美夫人德，家齐周召来。",
            "义襟赒梓里，孝养备兰陔。",
            "爵视三槐贵，年登九袠开。",
            "追荣知未艾，卿月近公台。"
        ],
        "title": "悼外姑安康郡太夫人章氏  其一",
        "id": "8cc930a6-a0d1-4189-ab23-1d89a1c56a66"
    },
    {
        "author": "卫泾",
        "paragraphs": [
            "鸡犬相闻地，湖山百里间。",
            "自怜同子姓，无复恃慈颜。",
            "薤露声徒切，灵輀去不还。",
            "拟为临穴恸，哀泪已潸潸。"
        ],
        "title": "悼外姑安康郡太夫人章氏  其二",
        "id": "1d40517e-fc9d-4672-a598-78c122cdd05d"
    },
    {
        "author": "卫泾",
        "paragraphs": [
            "历事三朝久，清居一世尊。",
            "心惟在王室，手不炙权门。",
            "横浦流风好，香山逸兴存。",
            "经纶未渠展，此意向谁论。"
        ],
        "title": "悼倪尚书  其一",
        "id": "07f64dc6-639f-4d98-9a7b-15f2b1d9d4ed"
    },
    {
        "author": "卫泾",
        "paragraphs": [
            "旧草扬庭制，旋高曳履声。",
            "胸襟忠愤切，官职去留轻。",
            "定力鳌为动，浮言蜮自鸣。",
            "太玄从白首，性地转分明。"
        ],
        "title": "悼倪尚书  其二",
        "id": "a4a29a56-a0b8-453b-84b8-4da66d8fd646"
    },
    {
        "author": "卫泾",
        "paragraphs": [
            "入馆论心旧，同朝托契长。",
            "鲈乡各归去，鸥水久相忘。",
            "正喜山中隠，俄传橘里藏。",
            "遗铭最奇绝，读罢泪淋浪。"
        ],
        "title": "悼倪尚书  其三",
        "id": "8dd0906e-7d08-4357-94bd-eee618e4468a"
    },
    {
        "author": "卫泾",
        "paragraphs": [
            "楚材从古擅豪雄，况是长沙世着忠。",
            "鸣鹿三章新得句，抟鹏万里稳摩空。",
            "科名直寄文词表，事业相期气节中。",
            "畎亩平时忧国念，盍将长策沃宸衷。"
        ],
        "title": "长沙鹿鸣宴送诸进士",
        "id": "d50b1775-427f-4a6a-bda9-1644940e6351"
    },
    {
        "author": "卫泾",
        "paragraphs": [
            "嘉辰鸡戟瑞烟高，苍震丕承九庙祧。",
            "潮驾天吴彰海润，气涵云汉毓金昭。",
            "分阴资善时稽古，辨色含元日侍朝。",
            "欲识斯心仁寿处，谟参圣父五兵销。"
        ],
        "title": "上皇太子寿  其一",
        "id": "c2f426b9-b83d-41a6-9e08-0acf13c52e05"
    },
    {
        "author": "卫泾",
        "paragraphs": [
            "南极秋中夜有辉，经旬先与玉衡齐。",
            "祥开游震天方眷，德懋元良日自跻。",
            "风爽铜声谐户御，月明银镂湿宫题。",
            "遥知侍宴欢鱼藻，曾忝宾筵漫舞酰。"
        ],
        "title": "上皇太子寿  其二",
        "id": "eec99cde-828a-487d-9145-6370aeae472c"
    },
    {
        "author": "卫泾",
        "paragraphs": [
            "千里潇湘秋气清，使星高并寿星明。",
            "云槎端向银河上，仙桂真从璧月生。",
            "好善优优乐正子，腾光焰焰李长庚。",
            "会看初度称觞後，径驾锋车入帝城。"
        ],
        "title": "为乐提刑寿二首  其一",
        "id": "dff51d96-5ba5-4e14-8807-949007d59387"
    },
    {
        "author": "卫泾",
        "paragraphs": [
            "绣衣持斧按蛮荆，三见门弧喜气盈。",
            "孟子能令棠粟发，不疑更使汉刑平。",
            "好将两手摩铜狄，长对三秋正玉衡。",
            "闻道中宵思贾傅，江湖未可老鳣鲸。"
        ],
        "title": "为乐提刑寿二首  其二",
        "id": "93d2bb3c-a963-4235-9829-65e1e659f604"
    },
    {
        "author": "卫泾",
        "paragraphs": [
            "橘颗围僊饱紫芝，菊潭酿酒拍金巵。",
            "九秋沆砀成功日，六辔光华初度时。",
            "试问江湖劳漕挽，何如朝夕密论思。",
            "预知来岁生朝後，更着宫袍拜赤墀。"
        ],
        "title": "为运使蔡国博寿二首  其一",
        "id": "3d112d32-fd34-4d9f-9fb9-d61b7702d4a2"
    },
    {
        "author": "卫泾",
        "paragraphs": [
            "西山南浦气葱葱，夜拥长庚粲碧空。",
            "惠露昔沾江汉表，使星今照斗牛中。",
            "晚粳已喜霜前熟，宿麦应从雨後丰。",
            "十一州人还得饱，绣衣寿斚与民同。"
        ],
        "title": "为运使蔡国博寿二首  其二",
        "id": "448d9911-a701-4c20-9fbf-1ada429b8420"
    },
    {
        "author": "卫泾",
        "paragraphs": [
            "支筇来访古林邱，转尽山腰俯碧流。",
            "峭壁千寻悬石磴，苍崖百尺护龙湫。",
            "行人迹断烟常暝，过鸟声闲意更幽。",
            "小憩已销尘俗虑，溪山奇绝是兹游。"
        ],
        "title": "古林邱",
        "id": "75cb29f8-1749-4040-ba6c-cbc32ddb439a"
    },
    {
        "author": "卫泾",
        "paragraphs": [
            "雨断风回忽报晴，山颠初日挂铜钲。",
            "云烟藏迹千峰翠，草木增华两眼明。",
            "桑野枝空蚕杼歇，溪泉溜急水车鸣。",
            "鸟啼花笑浑如喜，此去山斋只一程。"
        ],
        "title": "晚晴",
        "id": "149c6e3b-58d9-4d41-b9c8-f39912816717"
    },
    {
        "author": "卫泾",
        "paragraphs": [
            "东山风景压东吴，更筑书堂映碧梧。",
            "詹尹诗存家有宝，齐斋记外更无图。",
            "洗除纨袴为缃帙，扫荡膏粱入泽臞。",
            "早晚归舟行霅上，青灯深夜听伊吾。"
        ],
        "title": "沈氏书堂",
        "id": "5a626145-e3fb-421d-a9ca-6bb97c8d1083"
    },
    {
        "author": "卫泾",
        "paragraphs": [
            "客中春到不知春，庭草青青入眼新。",
            "对酒可无人作伴，照书却有雪为邻。",
            "雕盘玉笋传生菜，宝胜金花锡近臣。",
            "我已栖迟宁事事，有谁曾为叹长贫。"
        ],
        "title": "五日子刻立春",
        "id": "1b603846-22e2-4a8f-8302-c33b1b7c8009"
    },
    {
        "author": "卫泾",
        "paragraphs": [
            "眼明仍见大江浮，贪看青山倚柂楼。",
            "落日鸡豚秋保社，轻风苹蓼晚汀洲。",
            "长征倦马思夷路，不下惊鸥避急流。",
            "亦有琅玕何所赠，漫歌平子侧身愁。"
        ],
        "title": "次德茂用惟直南楼韵",
        "id": "24b44b8a-2e3f-4dcb-8581-da7fc4f39b54"
    },
    {
        "author": "卫泾",
        "paragraphs": [
            "溪山适兴且闲行，绿藓苍苔任点裳。",
            "看镜已侵双鬓碧，忧时每觉寸心伤。",
            "驰名扰扰终安用，浩饮陶陶计亦长。",
            "千古英雄谁可问，累累邱陇水茫茫。"
        ],
        "title": "山行後观及通鉴五代之际成败得丧废兴之迹因为感慨用前韵",
        "id": "6da071a4-9edc-4d0a-a009-c577a38a1488"
    },
    {
        "author": "卫泾",
        "paragraphs": [
            "野塘古岸饱经行，风雨尘埃笑满裳。",
            "尊酒清江君意厚，片帆千里客怀伤。",
            "出门求益谋何拙，扫几观书味更长。",
            "归去飞篷试回首，一川烟水正微茫。"
        ],
        "title": "次韵呈与叔兄",
        "id": "5a06f82e-9830-4088-8045-82e1a87d08af"
    },
    {
        "author": "卫泾",
        "paragraphs": [
            "金椀轻抛入钓船，夜寒侵被不成眠。",
            "近传奏疏三千牍，今见新诗十二篇。",
            "故国音书凭过鴈，江城烽火照晴天。",
            "移舟铁瓮城边去，信与名山旧有缘。"
        ],
        "title": "次韵高仲贻赠别",
        "id": "77d3184d-cbcb-4703-9e99-0725eefc3b27"
    },
    {
        "author": "卫泾",
        "paragraphs": [
            "平湖万顷天无风，试上垂虹月满空。",
            "豁目直穷烟障外，诸峰浑出有无中。",
            "混同天地纤尘绝，倒影星辰万象雄。",
            "却笑三山游汗漫，恍然身世到蓬宫。"
        ],
        "title": "月夜登吴江垂虹",
        "id": "850e99c9-6651-4069-83bb-5744ed2469c1"
    },
    {
        "author": "卫泾",
        "paragraphs": [
            "当时骑气拥函关，奕代清才擅谪仙。",
            "鼻祖婵嫣有余庆，至今名世更生贤。"
        ],
        "title": "为师席李上舍去智寿四首  其一",
        "id": "4139162a-46c9-4a91-a753-4364f71267c5"
    },
    {
        "author": "卫泾",
        "paragraphs": [
            "屡将大手占伦魁，槐市英声早四驰。",
            "肯与鳣鲂争尺水，鹍鹏行矣化天池。"
        ],
        "title": "为师席李上舍去智寿四首  其二",
        "id": "2077b01b-6952-447a-81cb-36bcf5dc2442"
    },
    {
        "author": "卫泾",
        "paragraphs": [
            "道义须知耐岁寒，论心还喜臭如兰。",
            "龙鳞幸许同攀附，乞与春风借羽翰。"
        ],
        "title": "为师席李上舍去智寿四首  其三",
        "id": "39f2597b-3873-4308-9ac8-c06c0de1dba6"
    },
    {
        "author": "卫泾",
        "paragraphs": [
            "美景良辰幸与同，瓣香聊以祝南丰。",
            "它年妙斡洪钧手，尽纳羣生寿域中。"
        ],
        "title": "为师席李上舍去智寿四首  其四",
        "id": "578482f6-724f-4515-ba57-2e7852c9f7cb"
    },
    {
        "author": "卫泾",
        "paragraphs": [
            "深山五月清无暑，露气漙空午夜寒。",
            "草际鸣蛩更强聒，满怀秋思寄毫端。"
        ],
        "title": "夜坐",
        "id": "1c0a0d97-b4df-4612-947b-40ae7d9e22be"
    },
    {
        "author": "卫泾",
        "paragraphs": [
            "阴云冻合不成飞，行李留连岁律迟。",
            "山色宜晴更宜雪，别来应有忆山诗。"
        ],
        "title": "次与叔兄山行韵",
        "id": "94c72698-7511-48b6-8024-c607f88a2d5f"
    },
    {
        "author": "卫泾",
        "paragraphs": [
            "掣电追风古见称，驽材空负渥洼名。",
            "何如手植青藜杖，云屦风裾自在行。"
        ],
        "title": "与进叔弟策杖山行遣马还孙氏",
        "id": "1545ed9e-3707-4ba4-8e31-88954c2c5f02"
    },
    {
        "author": "卫泾",
        "paragraphs": [
            "萧条古寺僧何处，痴坐方床午漏长。",
            "怪我溪山惯来往，不惟鱼鸟解相忘。"
        ],
        "title": "登寺中萧疎极甚不见一僧独坐云堂数刻口占",
        "id": "df972305-ef2a-4624-8879-23f067d17a38"
    },
    {
        "author": "卫泾",
        "paragraphs": [
            "几阵凉风清不尽，一天秋色渺无边。",
            "僧房好处闲窗牖，把定山椒紫翠烟。"
        ],
        "title": "张岩拙轩窑寺用壁韵",
        "id": "2d19cc47-f072-4d2c-b225-1cc157ebb30c"
    },
    {
        "author": "卫泾",
        "paragraphs": [
            "八载江湖甫召还，深言应又忤天颜。",
            "九重不见饥民色，只看先生两鬓间。"
        ],
        "title": "别吴荆溪  其一",
        "id": "cc895ece-5579-4da0-a35a-d19563705a25"
    },
    {
        "author": "卫泾",
        "paragraphs": [
            "去年灵麓未空寒，一客南归不足叹。",
            "学子今翻辞使旆，归来只得片碑看。"
        ],
        "title": "别吴荆溪  其二",
        "id": "7768baf5-82bb-4130-907f-92d7291f13ae"
    },
    {
        "author": "卫泾",
        "paragraphs": [
            "家数文章有路寻，云韶殊世不殊音。",
            "小生不幸生来晚，纔识先生识水心。"
        ],
        "title": "别吴荆溪  其三",
        "id": "b8cc88c3-1698-4490-a564-d059da3f3a7a"
    },
    {
        "author": "卫泾",
        "paragraphs": [
            "鳗井由来岁月深，泓澄一镜绝尘侵。",
            "要观变化神功妙，会见翻为旱岁霖。"
        ],
        "title": "金鳗井",
        "id": "b1ec3e63-4858-462f-b823-f0f1e77952da"
    },
    {
        "author": "卫泾",
        "paragraphs": [
            "古木苍然几岁周，摩空老干荫溪流。",
            "举头未见征帆下，来向清阴系小舟。"
        ],
        "title": "开化寺前古木数株叶密阴繁极可爱系舟其下赋此",
        "id": "fc9efd12-2712-4a11-935e-c3daf87153f5"
    },
    {
        "author": "卫泾",
        "paragraphs": [
            "百花头上春光到，雪压霜欺意更奇。",
            "岁岁倚栏相望处，水边竹外最南枝。"
        ],
        "title": "忆环谷古梅  其一",
        "id": "07a5af4a-b781-4bba-ad37-616dedaa023f"
    },
    {
        "author": "卫泾",
        "paragraphs": [
            "故园一别换年华，客里看花更忆花。",
            "昨夜西窗无限月，伴人春瘦一枝斜。"
        ],
        "title": "忆环谷古梅  其二",
        "id": "c269f9d7-9ef1-4ea8-acff-2b3d13f1e22a"
    },
    {
        "author": "卫泾",
        "paragraphs": [
            "痴坐禅关日亭午，静看博山香一缕。",
            "欲知世上炎与凉，三扣金僊三不语。"
        ],
        "title": "小山游翠峰寺携枕席寄宿僧堂僧甚多而不与人相接戏成",
        "id": "80543bfe-f70c-44df-88d3-b74f9e9d49ca"
    },
    {
        "author": "卫泾",
        "paragraphs": [
            "尊酒清江欲语离，事多八九苦参差。",
            "飞潮更卷征帆急，尽作西窗去後思。"
        ],
        "title": "欲至浙江送子寔闻潮早不果行小诗寄别",
        "id": "1f961062-15b6-4624-b48f-11c7137db92f"
    },
    {
        "author": "卫泾",
        "paragraphs": [
            "蓐收传令待残更，斗转参横露气清。",
            "谁弄瑶池三尺玉，怪来万壑动秋声。"
        ],
        "title": "闻和叔抚琴",
        "id": "80b3876a-b254-4f69-bc89-5fa4f7ee4f07"
    },
    {
        "author": "卫泾",
        "paragraphs": [
            "芳意传梅信，东风到柳边。",
            "王春在除夜，明日是新年。"
        ],
        "title": "皇帝合春帖子  其一",
        "id": "0da797b4-d51a-4318-9933-a84b1062060a"
    },
    {
        "author": "卫泾",
        "paragraphs": [
            "彩胜黄金缕，青丝白玉盘。",
            "内家迎淑节，先奉太皇欢。"
        ],
        "title": "皇帝合春帖子  其二",
        "id": "3a6f1749-84bf-4cff-9753-7b04e0da7e7b"
    },
    {
        "author": "卫泾",
        "paragraphs": [
            "迟明鱼钥九门开，警跸声清绕殿雷。",
            "穆穆天颜应有喜，捷书新自北边来。"
        ],
        "title": "皇帝合春帖子  其三",
        "id": "315573cb-e500-4969-939b-e68c9822ec9f"
    },
    {
        "author": "卫泾",
        "paragraphs": [
            "沈沈广殿靡遑安，玉食丁宁减太官。",
            "野宿貔貅三万灶，重裘应轸铁衣寒。"
        ],
        "title": "皇帝合春帖子  其四",
        "id": "3d007411-2c64-4b5a-a5eb-31bce41077a9"
    },
    {
        "author": "卫泾",
        "paragraphs": [
            "一德坤元厚，三朝母道尊。",
            "含饴供乐事，戏彩见重孙。"
        ],
        "title": "寿成惠圣慈佑太皇太后合春帖子  其一",
        "id": "17bea9c5-7a9b-4e53-9150-4fe13ae9cfc5"
    },
    {
        "author": "卫泾",
        "paragraphs": [
            "北内风光别，僊家日月闲。",
            "紫皇天下养，金母住人间。"
        ],
        "title": "寿成惠圣慈佑太皇太后合春帖子  其二",
        "id": "482dd2fd-be70-4fe2-88b3-c26c53bc966b"
    },
    {
        "author": "卫泾",
        "paragraphs": [
            "柳色侵宫瓦，花阴覆绮疏。",
            "鹊炉烟馥郁，剩阅妙乘书。"
        ],
        "title": "寿成惠圣慈佑太皇太后合春帖子  其三",
        "id": "deba1b4d-d943-48b5-ba83-da4c17354842"
    },
    {
        "author": "卫泾",
        "paragraphs": [
            "银旛点缀斗宫嫔，小字横斜篆缕新。",
            "岁岁词臣供帖子，从今便数八千春。"
        ],
        "title": "寿成惠圣慈佑太皇太后合春帖子  其四",
        "id": "29c6145f-5a14-41db-b1e0-8718d507db51"
    },
    {
        "author": "卫泾",
        "paragraphs": [
            "文孙亲上万年巵，姒妇严妆五翟衣。",
            "不用都人须数跸，内庭跬步即重闱。"
        ],
        "title": "寿成惠圣慈佑太皇太后合春帖子  其五",
        "id": "a1464fa1-2967-4c28-a1e6-e8ed0049aa74"
    },
    {
        "author": "卫泾",
        "paragraphs": [
            "刁斗辕门五夜深，思齐文母正关心。",
            "身临大练无他费，汤沐先捐鉅万金。"
        ],
        "title": "寿成惠圣慈佑太皇太后合春帖子  其六",
        "id": "f0435b3c-9ac0-4584-b881-fa40fc59e317"
    },
    {
        "author": "卫泾",
        "paragraphs": [
            "五日天中候，南风物阜时。",
            "三边宽大诏，亿载太平期。"
        ],
        "title": "皇帝合端午帖子  其一",
        "id": "f65be752-e788-404e-b092-8077ccf2bf12"
    },
    {
        "author": "卫泾",
        "paragraphs": [
            "御服齐官献，生衣暴室供。",
            "金箱初进入，一一耀黄封。"
        ],
        "title": "皇帝合端午帖子  其二",
        "id": "d0c83e52-f859-41b9-878a-674f78983ac1"
    },
    {
        "author": "卫泾",
        "paragraphs": [
            "日毂亭午，金徒缓报衙。",
            "迩英催晚讲，分赐壑源茶。"
        ],
        "title": "皇帝合端午帖子  其三",
        "id": "3fe9c563-7f1a-46b9-9cf3-125d1690a6ca"
    },
    {
        "author": "卫泾",
        "paragraphs": [
            "灵开玉垒静无尘，圣泽新覃雨露匀。",
            "束缚仇头藏武库，枭羹不用赐羣臣。"
        ],
        "title": "皇帝合端午帖子  其四",
        "id": "be21bab7-1a15-41c2-836d-50e515151611"
    },
    {
        "author": "卫泾",
        "paragraphs": [
            "远人新有约和书，并塞狼烟指日无。",
            "圣主忧民轸宵旰，宫中犹绾辟兵繻。"
        ],
        "title": "皇帝合端午帖子  其五",
        "id": "dba6c4aa-fc81-480f-81e3-e645818e2b71"
    },
    {
        "author": "卫泾",
        "paragraphs": [
            "清禁传呼近，红云拥紫皇。",
            "菖花浮九酝，请祝寿无疆。"
        ],
        "title": "寿成惠圣慈佑太皇太后合端午帖子  其一",
        "id": "4cd53030-f859-4abb-8f90-40b63430a931"
    },
    {
        "author": "卫泾",
        "paragraphs": [
            "边头传吉语，井络报平安。",
            "今岁端辰别，慈颜一笑欢。"
        ],
        "title": "寿成惠圣慈佑太皇太后合端午帖子  其二",
        "id": "02ca16a9-9bbd-4499-ad43-88742dfff0ba"
    },
    {
        "author": "卫泾",
        "paragraphs": [
            "彩缕新缠臂，灵符稳插钗。",
            "承平多旧事，闲教小宫娃。"
        ],
        "title": "寿成惠圣慈佑太皇太后合端午帖子  其三",
        "id": "3ba9d6cb-4dc4-4ac1-b9be-0126c60d0de6"
    },
    {
        "author": "卫泾",
        "paragraphs": [
            "双人翠艾垂朱户，三角琼糜护箬衣。",
            "闻道内家行乐秘，先将节物奉重闱。"
        ],
        "title": "寿成惠圣慈佑太皇太后合端午帖子  其四",
        "id": "9a6e9f4e-564a-44a7-8a1b-ad7fb4d35895"
    },
    {
        "author": "卫泾",
        "paragraphs": [
            "深宫永日镇长闲，心静多翻蘂笈篇。",
            "侍女身留香案侧，旋燔金餠炷炉烟。"
        ],
        "title": "寿成惠圣慈佑太皇太后合端午帖子  其五",
        "id": "2e5e6033-4cbd-441d-a9d6-79de653ec1ab"
    },
    {
        "author": "卫泾",
        "paragraphs": [
            "人间无处避炎蒸，身在瑶台最上层。",
            "学士大书金字帖，宫中巧篆绛绡缯。"
        ],
        "title": "寿成惠圣慈佑太皇太后合端午帖子  其六",
        "id": "9fffb5c8-0dfc-4a39-8572-2c116ae6ea0b"
    },
    {
        "author": "卫泾",
        "paragraphs": [
            "疎星残月尚朦胧，闲趁烟波一棹风。",
            "始觉舟移杨柳岸，直疑身到水晶宫。",
            "鸟鸦天际墨千点，白鹭滩头玉一丛。",
            "欵乃一声回首处，西山横在有无中。"
        ],
        "title": "游淀湖",
        "id": "2e55ec93-41d6-4d5a-a45c-b137f547ce01"
    },
    {
        "author": "徐侨",
        "paragraphs": [
            "云山窈兮风微，山径缭兮云依。",
            "兰馨兮晨晞，松樛兮夕晖。",
            "有禽消摇其间兮不去，飞俛啄兮蔌薇。",
            "昂吟兮绿筠枝，春与鼯腾兮秋鶑与啼。",
            "希鸾鹄兮志亦几，绝樊弋兮随所栖。",
            "空碧临临兮山四围，泉咽咽兮流以时。",
            "宁易地兮颍若箕，与世相忘兮幽人期。",
            "山虽高兮步坦夷，云虽深兮光陆离。",
            "胸洞洞兮陶然以怡，祗天命兮安厥宜。"
        ],
        "title": "云山歌",
        "id": "71756fba-d59a-4200-8e85-5f451c26ddf2"
    },
    {
        "author": "徐侨",
        "paragraphs": [
            "行行兮何之，郊之畴兮山之径。",
            "耕艺兮雨晴，樵牧兮昕暝。",
            "室庐兮其伦，老稚兮其性。",
            "负者蹇兮趋者劲，役而歌兮游以咏。",
            "机杼兮国资，鸡犬兮家政。",
            "草萋萋其青兮，木蔚蔚其盛。",
            "吭林鸣兮尾川泳，空云腾兮月出岭。",
            "威之霜兮风以令，胡然而然兮。",
            "森森兮天之命，职我其间兮毋不敬。"
        ],
        "title": "行行歌",
        "id": "466db717-fa05-4d8f-9acd-3f99d2e2b652"
    },
    {
        "author": "徐侨",
        "paragraphs": [
            "常自在，常自在，莫受物触随变改。",
            "心常澄太虚，胸常涵沧海。",
            "志常明秋霜，气常融春霭。",
            "常自在，常自在，莫或欺心旋遮盖。",
            "此心常与天地通，日月神明环内外。",
            "万物森森在吾下，我自小之自伤害。",
            "常自在，常自在，诗书乐处安精神。",
            "道义合时行身世，贫何足嗟，贱何□嘅，富何足淫，贵何足泰。",
            "静惟饬身而无愧，动惟利□而尽爱。",
            "常自在，常自在，此外何求哉。",
            "有时诗一篇，有时酒一杯。",
            "庭花野草为宾友，清风明月相追陪。",
            "陶吾真兮适吾性，常自在。",
            "常自在，何处有愁来。"
        ],
        "title": "常自在歌",
        "id": "14e9207c-1a5a-474c-84ea-20c789a5082e"
    },
    {
        "author": "徐侨",
        "paragraphs": [
            "幽人寻坦道，为言柔履刚。",
            "所利在艰正，未取马逐良。",
            "云山坐深窈，无人兰自芳。",
            "青青松与竹，障暑拒雪霜。",
            "人迹所罕到，亶为烟云乡。",
            "老我志雕落，发苍而视茫。",
            "怀哉此丘壑，闲踪寄忀徉。",
            "人事辄往复，世虑忘暄凉。",
            "书数种，琴一张，竹布充野服，筇杖替游缰。",
            "生来坦率得自遂，客至嘲诮庸何伤。",
            "非故逃名甘寂寂，攻嫌助长病茫茫。",
            "君诗明澹起予意，留取伴我山中藏。"
        ],
        "title": "次陈和仲惠云山歌韵",
        "id": "bf74ac5c-ff43-4ed8-a47c-21e9f9bd481f"
    },
    {
        "author": "徐侨",
        "paragraphs": [
            "鶑兮鶑兮载好音，羽毛自珍兮藏山林。",
            "春出依柳兮秋隠林深，丘隅有木兮游知所止。",
            "睍睆求友兮期远匪比，出处有度兮观者为仪。",
            "温乎其声和兮，听者心夷。",
            "鶑兮□其禽乎，其禽之君子欤。"
        ],
        "title": "鶑兮歌",
        "id": "3742edd8-930f-4328-a588-e95eb9dfd74c"
    },
    {
        "author": "徐侨",
        "paragraphs": [
            "燕兮燕兮，颉颃于飞。",
            "语呢喃兮声哲支，居慕贤兮身缁衣。",
            "高明依栖兮王谢侪其主，去来有节兮春秋兮其旅。",
            "良时赓歌兮对尔吟哦，清燕论文兮聆尔话语。",
            "燕兮燕兮其禽乎，其禽之嘉宾欤。"
        ],
        "title": "燕兮歌",
        "id": "b46f8cb3-0494-40ed-944d-c0f811a16247"
    },
    {
        "author": "徐侨",
        "paragraphs": [
            "晨征已输行者早，纷来敛避樵夫道。",
            "樵夫辛苦刈樵归，昏莫结束更起炊。",
            "夜半出门星月暗，崎岖露草寒濡衣。",
            "入市博得升合粮，归来分与妻儿尝。",
            "依前剥剥上山去，不住朝朝莫莫忙。",
            "樵夫樵夫休懊恼，世路艰难勤亦好。",
            "蝗虫四起米价高，怜汝饥劳我未饱。",
            "我苦闲愁雪满颠，烹葵煮藜过年年。",
            "夜枕欹倾半眠醒，或起浩叹窥星天。",
            "逢人说事只忧国，长哀无告穷已极。",
            "天下奸弊纷如麻，虎狼搏攫殚麋麚。",
            "愁眠忍饿不敢出，羸瘠膏髓堪推挝。",
            "冤气干天天垂灾，连年禾稼同枯荄。",
            "斯人每恨不速死，樵夫纵苦未及此。",
            "安得人仁公且刚，一扫虿螫完民疮。",
            "感动和气时覆斗，樵夫饱食我醉酒。",
            "待与樵夫齐高歌，昔谈王道今如何。"
        ],
        "title": "樵夫行",
        "id": "c95308b0-af00-4763-9e4e-1574c0f21f78"
    },
    {
        "author": "徐侨",
        "paragraphs": [
            "舟溪羣山俱有情，禺昂环列如逢迎。",
            "东出双秀高冲天，推先两峰当我前。",
            "二水南来炯相顾，合流于西疑欲住。",
            "成此溪山一段清，中有一园十亩平。",
            "着我翛然数间屋，遶屋但栽竹与菊。",
            "扶杖行舒景物娱，开卷坐对圣贤读。",
            "嗟余藐焉天地间，居然分得此清闲。",
            "毋馁浩然有以老，也应不负尔溪山。"
        ],
        "title": "舟溪吟",
        "id": "c3ca1969-f249-4ff9-bd33-198049dd6ae5"
    },
    {
        "author": "徐侨",
        "paragraphs": [
            "穹窿奠计几层苍，缭遶难输九曲肠。",
            "七曜运空机不断，百川流下碍无妨。",
            "千林松柏独坚正，一草熏莸异臭香。",
            "祥戾毛羣若麟獍，爱憎羽族类鸮凰。",
            "最宜春风与秋月，忽作冬雷或夏霜。",
            "万变杂兴虽错糅，一元不动固安详。"
        ],
        "title": "和邵康节苍苍吟",
        "id": "6081598b-6a1b-4a9b-aecf-c84b593b283b"
    },
    {
        "author": "徐侨",
        "paragraphs": [
            "北堂老人性嗜鱼，有鱼一饭空无余。",
            "行水登舟喜动色，几月乃得三四食。",
            "溪涸舟胶挽不去，舍舟行行溪上路。",
            "路入茅舍惟一翁，网挂壁头儿负舂。",
            "问之有底不出渔，水动鱼藏溪作风。",
            "强之不能许觞醪，翁为持网儿持篙。",
            "挟艇过临丛藻岸，踏竹下网屡成漫。",
            "忽然得鲤仅如掌，翁笑官有福可仗。",
            "我舟犹在极目涯，乃坐其艇与之往。",
            "烹鱼一开慈颜驩，胶舟旋亦辞涸滩。",
            "两日舟移无十里，吁嗟有此行路难。",
            "渔翁饮酒得钱去，一叶如飞烟水暮。"
        ],
        "title": "张家渡买鱼",
        "id": "73193e3c-9efb-40b0-bb9b-cb93afee0c95"
    },
    {
        "author": "徐侨",
        "paragraphs": [
            "人生会合难，四海皆兄弟。",
            "解后若为寮，为情乃其至。",
            "严陵虽陋邦，山水固佳致。",
            "宦游于其间，亦未为失计。",
            "嗟嗟我辈人，志不在名利。",
            "所趋必踏正，所论必根义。",
            "圣门有格言，胡不慥慥尔。",
            "险夷融一心，相与共守此。",
            "维君更直谅，多闻且知礼。",
            "责善有忠告，规失无因避。",
            "人或苦难合，我匪以为具。",
            "始如石落落，终似旗旎旎。",
            "入议必追联，出游必连轨。",
            "朝夕恃驩比，同襟能有几。",
            "君今先我去，落漠将何委。",
            "政此黯销魂，临分不我鄙。",
            "绝无儿女悲，慨慷及治己。",
            "窃闻之先儒，物我均一理。",
            "达人宏大观，曲士局偏倚。",
            "偏倚狭一隅，爱恶无公是。",
            "大观归众善，宽平有余地。",
            "理义固无穷，虚心知所止。",
            "感君谦自牧，使我愁翻喜。",
            "还以作赠言，相观要终始。"
        ],
        "title": "送施持正司理解官",
        "id": "271a7b26-6de9-413f-9469-e43a72a89956"
    },
    {
        "author": "徐侨",
        "paragraphs": [
            "我五十有四，纔今见其孙。",
            "汝父亦三十，得子为之昆。",
            "人生百年间，欻如驹隙奔。",
            "其间欣与戚，短长未暇论。",
            "长长与幼幼，一家团春温。",
            "岂惟情爱足，是有礼义存。",
            "嗟我生苦晚，陟岵悲蚤吞。",
            "有怀当世忧，拙迂不自轩。",
            "老矣绝他念，先志惟所□。",
            "诗书茂花实，忠厚丰本根。",
            "要令汝辈长，续续熟予言。",
            "功名身外物，孝悌德之源。",
            "莫先家人正，所贵椒聊蕃。",
            "今朝情陪喜，添汝壮吾门。",
            "相与绍清白，无惭故丘园。"
        ],
        "title": "喜得孙",
        "id": "26b4bc19-54fd-473d-b369-352b89d1fdd5"
    },
    {
        "author": "徐侨",
        "paragraphs": [
            "双松如老虬，拜然俯于地。",
            "山下草细微，降从所非类。",
            "昂藏烈丈夫，肯与樵牧比。",
            "樛枝若欲颓，直干固不倚。",
            "外柔内则刚，物耳寓此理。",
            "吾观世俗流，随人尽弃己。",
            "此松乃不然，自下弗为耻。",
            "所立峭已高，其节凛不记。",
            "满眼春风生，中有岁寒意。",
            "敢告行道人，视此知所止。"
        ],
        "title": "双松亭",
        "id": "57d4f7a6-106f-41f3-9239-7b1a7f5c93c4"
    },
    {
        "author": "徐侨",
        "paragraphs": [
            "我本山林人，出处无意固。",
            "君亦如山泉，随地为流注。",
            "方其居山时，文豹隠冥雾。",
            "又如出岫云，散漫欻无据。",
            "忆昨我与君，相逢同一处。",
            "时时湖光亭，襟抱一披露。",
            "君横膝上琴，我踵户外屦。",
            "梅花落园春，辞君一朝去。",
            "诗筒遽寥寥，粤从浙濡渡。",
            "雁去燕复来，不得一字附。",
            "抚怀兴长嗟，恍然此散聚。",
            "何期老鹤臞，短翮忽舒布。",
            "九皋耸孤唳，羣仙翕清誉。",
            "高寒玉峰巅，为尔肯一驻。",
            "杭严两西湖，未必置爱恶。",
            "瞥从子陵台，来踏苏公路。",
            "山友而水宾，风晓而烟暮。",
            "行止初何心，同是一真趣。",
            "愿于人海中，更觅山中句。"
        ],
        "tags": [
            "西湖"
        ],
        "title": "滕丞洎冲天观先以诗来次韵谢之",
        "id": "68a5a21b-f754-44d4-a433-759db5761f14"
    },
    {
        "author": "徐侨",
        "paragraphs": [
            "欲晴未晴还不雨，无日无风又无暑。",
            "烟薄微笼四岸山，空翠却向湖中聚。",
            "今日之游诚佳哉，湖山文字中衔杯。",
            "相为此约亦已久，天相其逢资追陪。",
            "吾侪官闲无一事，平生丘壑讵轻弃。",
            "相从于此合钟情，无奈同襟欲分袂。",
            "西风着意向芙蓉，绿柳未疎花正浓。",
            "劝君慢理江头楫，更作一日来从容。"
        ],
        "title": "同官三人率庆裘元量司直于湖中有诗呈诸公",
        "id": "af951474-fa19-4b55-977e-74e4bd1591ce"
    },
    {
        "author": "徐侨",
        "paragraphs": [
            "夫物有奇观，而于天地间。",
            "月中浮白水，雨後对青山。",
            "云巘泉千尺，雪天梅一班。",
            "有时逢此景，清兴颇相关。"
        ],
        "title": "永乐道中",
        "id": "5b5fc592-b489-457f-8424-3df637479f55"
    },
    {
        "author": "徐侨",
        "paragraphs": [
            "在家贫亦好，居官贫更宜。",
            "布被不妨温，菜羹有余滋。",
            "客至草具杯，事闲遣兴诗。",
            "外此了无挠，澹然心地夷。"
        ],
        "title": "即事",
        "id": "696e32da-6b66-4130-8137-e8a4eabb1a1a"
    },
    {
        "author": "徐侨",
        "paragraphs": [
            "积雨鬰愁思，初日破春泥。",
            "胜处欲何往，游情翻自迷。",
            "柳招追绿渡，梅引逐香蹊。",
            "却忆杜陵老，殷懃出碧鸡。"
        ],
        "tags": [
            "西湖"
        ],
        "title": "初晴出南山过西湖往九峰复饮于湖光",
        "id": "e6863deb-d136-442a-8564-79a8670e0e15"
    },
    {
        "author": "徐侨",
        "paragraphs": [
            "睡起愁无绪，持书复懒披。",
            "篷嫌斜日照，襟惬好风吹。",
            "水阔舟移细，山长鸟去迟。",
            "悠悠天外意，惟只寸心知。"
        ],
        "title": "青田舟中",
        "id": "6e77f493-54fc-4d8d-80c8-6b1c58c47345"
    },
    {
        "author": "徐侨",
        "paragraphs": [
            "地禁尘难到，亭深暑不奸。",
            "一杯天上把，千策日边看。",
            "频劳君恩重，危言士志殚。",
            "治安浑道未，臣亦欲披肝。"
        ],
        "title": "殿庐考试毕",
        "id": "394725ec-d45b-45b9-8872-6b59fb3392e2"
    },
    {
        "author": "徐侨",
        "paragraphs": [
            "识度追诸老，文章用一班。",
            "志心深国计，正论豫时艰。",
            "将指顾忧地，登车慷慨间。",
            "却闻涂巷语，有诏命公还。"
        ],
        "title": "送真景元直院将漕江东  其一",
        "id": "7f83bf5a-36ea-497f-b010-a33bdc812f36"
    },
    {
        "author": "徐侨",
        "paragraphs": [
            "忧国诚如此，忧民事可知。",
            "政苛纷蠹螫，官墨厌膏脂。",
            "谁谓长城在，不扶元气衰。",
            "天颜还咫尺，时听远猷驰。"
        ],
        "title": "送真景元直院将漕江东  其二",
        "id": "38264547-d851-48ca-88fb-04ccd625cda9"
    },
    {
        "author": "徐侨",
        "paragraphs": [
            "帝遣轺车重，深怀浙水东。",
            "幽崖须烈日，寒谷倚春风。",
            "惠达摧奸里，功浮按职中。",
            "活人千百万，归报□□宫。"
        ],
        "title": "送李梦间赴浙东仓",
        "id": "652bb104-46af-41c6-9737-4513c38efdf0"
    },
    {
        "author": "徐侨",
        "paragraphs": [
            "心事相知久，交情一见真。",
            "静参师友正，细语弟兄亲。",
            "索去销魂恶，期来刮眼新。",
            "临分不多语，重会莫过□。"
        ],
        "title": "送叶知道归永嘉约其再为历阳来",
        "id": "63bb57ed-dd8a-4baa-8ea5-d37b652894fb"
    },
    {
        "author": "徐侨",
        "paragraphs": [
            "我生随所止，唯种竹与菊。",
            "菊靓而无华，竹清而不俗。",
            "渊明兴悠然，子猷爱之酷。",
            "夫我乃兼之，佳趣于尔足。"
        ],
        "title": "看栽菊",
        "id": "57c15f08-01e2-4117-aa00-0c5583e54eea"
    },
    {
        "author": "徐侨",
        "paragraphs": [
            "白墁蠲败壁，墨烬沃尘楹。",
            "瓦阙删茅补，墙穿埏土平。",
            "竹栽檐外个，花植盎中茎。",
            "次第成吾趣，婆娑乐此生。"
        ],
        "title": "即事",
        "id": "fa59ba32-9286-472d-a12c-034049b7184e"
    },
    {
        "author": "徐侨",
        "paragraphs": [
            "尘世灯窗外，寒儒竹简情。",
            "三杯慰岑寂，一榻寄孤清。",
            "夜永那能睡，天寒不肯明。",
            "起来重搔首，江海一鸥轻。"
        ],
        "title": "书斋即事",
        "id": "e12fb8b3-8d80-4350-bce0-44d5ec07c9d2"
    },
    {
        "author": "徐侨",
        "paragraphs": [
            "花开何太晚，頼尔张檐楹。",
            "春後几多日，枝头三四英。",
            "人嫌芳意懒，我爱澹标清。",
            "恰好来深夜，移床对月明。"
        ],
        "title": "西轩腊梅",
        "id": "352413b4-8f38-498a-aada-83fa49925173"
    },
    {
        "author": "徐侨",
        "paragraphs": [
            "智创轻我节，工闲妙出机。",
            "疏风宁事扇，被体若无衣。",
            "颇与山翁称，何嫌俗子讥。",
            "此君元我契，相与不相违。"
        ],
        "title": "竹布道服",
        "id": "25612293-5028-4d32-8fc5-2096ce5366d2"
    },
    {
        "author": "徐侨",
        "paragraphs": [
            "关吾朝夕事，月岭与云岑。",
            "坐册澹中味，行筇老者襟。",
            "酒随深浅酌，诗任短长吟。",
            "时与七贤语，知音在素琴。"
        ],
        "title": "即事",
        "id": "7dfdb105-67c5-4264-9b5a-ec783017ccb3"
    },
    {
        "author": "徐侨",
        "paragraphs": [
            "阙然不见怀千虑，特地相过无一言。",
            "平日交情如水淡，暂时客里似春温。",
            "酒随深浅有余味，事向细微无不论。",
            "漫道与君心莫逆，谁知朴直个中存。"
        ],
        "title": "道中口占呈能之",
        "id": "91e3a9b0-d64e-4da6-8644-c62d9a3d3abd"
    },
    {
        "author": "徐侨",
        "paragraphs": [
            "个中岩壑欠相羊，秋色无边古兴长。",
            "寒尽鉴湖仅荷浦，灵遗禹庙尚梅梁。",
            "追寻游舫空千载，物色先贤但一堂。",
            "征□倚风归路晚，可堪晴月照凄凉。"
        ],
        "title": "鉴湖",
        "id": "963209a2-9086-4609-b4cb-8d3db17d15a8"
    },
    {
        "author": "徐侨",
        "paragraphs": [
            "拟乞四明幕下客，忽得严陵阙两年。",
            "造物故怜贫已甚，去家不费一篙船。",
            "世事低昂吾有分，人生出处亦关天。",
            "钓台高士不可尚，赢得桐江在眼前。"
        ],
        "title": "得严陵推官",
        "id": "74da43a7-0542-4be4-b1fc-a953ce0438bb"
    },
    {
        "author": "徐侨",
        "paragraphs": [
            "秋期载酒子云居，春柳还惊绿映渠。",
            "几欲出门阻风雨，半因居幕困文书。",
            "自违清隠三时久，空拟忧怀一日舒。",
            "想见湖边尝独立，不禁鸥鹭问何如。"
        ],
        "title": "和滕丞元秀韵",
        "id": "ff811dd0-a7ea-4159-a91f-26e781cd316b"
    },
    {
        "author": "徐侨",
        "paragraphs": [
            "何事贪乘逆水船，此心长向白云边。",
            "琴书篷底一樽酒，花柳江头三月天。",
            "逸兴只将诗句遣，清襟那就俗尘牵。",
            "簿书不到斑衣底，进学输君属壮年。"
        ],
        "title": "和吕巽伯韵",
        "id": "cd69c6a7-9bb2-4e9e-9a83-3be5664603ef"
    },
    {
        "author": "徐侨",
        "paragraphs": [
            "从君把酒炉峰下，去踏黄尘三见秋。",
            "别後便教诗社冷，梦中尤忆草堂幽。",
            "忽承珠玉联佳什，剩喜亭池添胜游。",
            "最想版舆频御处，山花庭草总忘忧。"
        ],
        "title": "喻叔厚总干寄诗甚富",
        "id": "46adf11d-476e-49dd-9ffe-298ba5e265dc"
    },
    {
        "author": "徐侨",
        "paragraphs": [
            "潮回尽处晓江清，百丈滩头舟子情。",
            "饶我静观黄卷罢，为渠卧看白云轻。",
            "炫蓬滉漾龙蛇影，喧枕萧骚风雨声。",
            "无限青山饱秋色，去来谁暇与将迎。"
        ],
        "title": "安溪",
        "id": "c8f63573-ffc5-4469-a7ec-00288c53d6d9"
    },
    {
        "author": "徐侨",
        "paragraphs": [
            "把酒湖亭一笑逢，沿湖犹拥绿丛丛。",
            "倒涵岚影晴烟紫，回射城阴夕照红。",
            "愁绪不关歌舞外，交情却在别离中。",
            "片帆我亦随西下，小□凭栏蔌蔌风。"
        ],
        "tags": [
            "西湖"
        ],
        "title": "司户摄淳安丞同官送至西湖支使有诗因次韵",
        "id": "11ab2d15-006d-4c4a-81c7-eedc3e1e6fb8"
    },
    {
        "author": "徐侨",
        "paragraphs": [
            "羡君萧散脱尘□，别□□官自不卑。",
            "判断湖山诗有按，追呼风月酒随司。",
            "衙官宋玉供奔走，从事青州奉指麾。",
            "惭我真成今俗吏，固应期会绝文移。"
        ],
        "title": "久不作诗立春以诗并酒送滕知丞",
        "id": "906c142a-f15e-4eb2-add8-5a3558dbfc50"
    },
    {
        "author": "徐侨",
        "paragraphs": [
            "不见西湖两鬓丝，湖光如旧不□欺。",
            "画桥各领游船去，密港谁知渔艇移。",
            "绿柳行疎人步隠，翠荷丛浅鸟飞迟。",
            "清风汗漫知何许，小憇招提独自移。"
        ],
        "tags": [
            "西湖"
        ],
        "title": "因报谒过西湖",
        "id": "7c76519b-b9a0-4fab-b959-d606ca6040bf"
    },
    {
        "author": "徐侨",
        "paragraphs": [
            "一从驱迫入通阛，望渺江湖梦遶山。",
            "日堕红尘转湮没，天教羣玉与跻攀。",
            "莫孤文字澹中趣，要识人情奔处间。",
            "多谢故人相警发，骊珠特地出沧湾。"
        ],
        "title": "次韵谢滕丞惠诗",
        "id": "5890a84a-7515-4616-8dc2-4805232ba86f"
    },
    {
        "author": "徐侨",
        "paragraphs": [
            "初无家学赡三余，滥被君恩有此除。",
            "非取金华能占对，但令东观与观书。",
            "汗颜莫称英髦选，冷眼终输山泽居。",
            "自昔与君忧世切，只今何策塞侵渔。"
        ],
        "title": "次韵能之贺除",
        "id": "82d61a4d-deaa-4026-9a24-8dbf3f1c5bf8"
    },
    {
        "author": "徐侨",
        "paragraphs": [
            "两山对立着君三，山意无穷勿浪参。",
            "静底规摹随处有，忙时事业个中涵。",
            "移文肯为轻离北，采菊何尝索见南。",
            "会取孔门仁者意，等闲风月不虚谈。"
        ],
        "title": "寄题赵仁父两山堂",
        "id": "9b82c7cd-62ed-45b1-b015-596d9bb2d7a6"
    },
    {
        "author": "徐侨",
        "paragraphs": [
            "湖上朝市两忘言，胜趣何须频出门。",
            "要并雪岩寻酒伴，更从梅隠觅诗魂。",
            "风低雁溆数行影，烟障鳬波几叠痕。",
            "此意古来谁领得，可无同调与同论。"
        ],
        "title": "和杜叔高相约湖上韵",
        "id": "10a8328f-97de-4e2f-9776-b7ba4b72b81e"
    },
    {
        "author": "徐侨",
        "paragraphs": [
            "别时来悟合并难，君向湖山去不还。",
            "好语欲酬嗟侣少，空餐亡补媿官闲。",
            "身谋未肯忘箕颍，世虑无嫌付触蛮。",
            "幸有孤山陈迹在，倘来同踏石苔斑。"
        ],
        "title": "能之寄诗和其月夜泛舟韵以寓相思",
        "id": "ca16e9b0-864c-412d-819e-860ddd5ad7f5"
    },
    {
        "author": "徐侨",
        "paragraphs": [
            "退之作文自天巧，读者未免加人私。",
            "纸尾连衔行鴈鹜，同僚翻作刻木期。",
            "句读中分肯趣短，一辈抱睨何多为。",
            "自唐及今袭讹舛，文公有神应点嗤。"
        ],
        "title": "韩退之蓝田丞厅记所谓鴈鹜者相承以为吏每切不然往往人未之信偶读吴子宽诗有鴈鹜庭空之语因作此云",
        "id": "9eee5776-4bbd-4947-8b00-f5b17b1a94b1"
    },
    {
        "author": "徐侨",
        "paragraphs": [
            "往来乌兔底匆忙，老去身心只自将。",
            "理栉不胜浑种种，翻书未了苦忙忙。",
            "情知世俗风光浅，日觉山林气味长。",
            "有负夙心依屺岵，更将余力事松篁。"
        ],
        "title": "晨兴耕庵",
        "id": "8fab0002-13f7-4853-a62b-3b7e2c70cc44"
    },
    {
        "author": "徐侨",
        "paragraphs": [
            "自吾斋外付诸儿，除却诗书总不知。",
            "苔色上侵闲坐处，鸟声来和独吟时。",
            "十分秋气重阳近，一味天凉老者宜。",
            "调得身心能自慊，止吾所止复何疑。"
        ],
        "title": "毅斋即事",
        "id": "9411b747-9187-4f98-afb2-416b4203162a"
    },
    {
        "author": "徐侨",
        "paragraphs": [
            "我来不及赴重阳，孤负清幽独自芳。",
            "夹径也能随意白，出墙无柰着情黄。",
            "亟邀旧友将余玩，细酌新醪对汝尝。",
            "悬知靖节无人见，却见南山此意长。"
        ],
        "title": "重阳後二日",
        "id": "3f3debba-1893-41c6-97fc-61bd85c16963"
    },
    {
        "author": "徐侨",
        "paragraphs": [
            "所存诸子少知名，自古陈编浩莫程。",
            "未说合神老成子，谁传谈易杜田生。",
            "到头法语那能废，终久浮言自不行。",
            "只向孔门详答问，正涂坦坦甚分明。"
        ],
        "title": "读艺文志",
        "id": "4a475fbf-c96d-4c96-951c-7f00aea53096"
    },
    {
        "author": "徐侨",
        "paragraphs": [
            "岩泉潠洒着根纤，拳石相依自纠缠。",
            "土叶渐除青带冗，细茎初发绿毛鲜。",
            "一尘不许溷幽雅，百草谁能并洁娟。",
            "日课苍头注新汲，要移林壑在庭前。"
        ],
        "title": "咏拳石菖蒲",
        "id": "e1cdc6e3-e2cb-487c-9134-8d88e8d67b57"
    },
    {
        "author": "徐侨",
        "paragraphs": [
            "黄云不似五云深，隠隠回环坐此林。",
            "峦阜几重遮入路，陇冈百里护来峰。",
            "单僧怜汝喧鱼板，漫叟便余玩鹤琴。",
            "茶罢策筇无个事，登高时复一长吟。"
        ],
        "title": "五云寺",
        "id": "6174b29f-9dab-4651-bda9-137a499a6797"
    },
    {
        "author": "徐侨",
        "paragraphs": [
            "扶筇剥啄一山中，幽兴偏于此处浓。",
            "前屏树柯呈列岫，旁开林隙出奇峰。",
            "座迎夜月分吾石，栏度朝云对汝松。",
            "俗客不来人籁寂，省心时听数声钟。"
        ],
        "title": "後坡",
        "id": "89ecc3d5-6a0b-4f7b-b59c-f9bbc0230029"
    },
    {
        "author": "徐侨",
        "paragraphs": [
            "寄迹云山澹澹心，旧盟得得荷君寻。",
            "偶缘他客追游屐，却使良朋误盍簪。",
            "政苦寒飙妨剥□，□□□□□□□。",
            "□□□□□□□，□□□□□□□。"
        ],
        "title": "近陈和仲访山间不值留诗今次韵招之",
        "id": "712c85f8-5239-4f7b-812c-1c6dff8d41f8"
    },
    {
        "author": "徐侨",
        "paragraphs": [
            "桃李纷纷一饷花，风清月白老生涯。",
            "取之无尽山林藏，求而有余农圃家。",
            "游是理中无愧慊，乐吾心处是荣华。",
            "较他弦管凄凉地，巵酒杯羹总自奢。"
        ],
        "title": "宿野墅五更窗月照瓶中老梅清甚有感",
        "id": "a339cb17-d38a-4c96-ab3b-7eaf90f61a31"
    },
    {
        "author": "徐侨",
        "paragraphs": [
            "元化浑沦迹已希，不缘风雨翳明辉。",
            "静中会得生生意，满眼春光未始归。"
        ],
        "title": "和章父兄春归韵",
        "id": "00b9444b-778a-4f27-a3db-0e242af69b9a"
    },
    {
        "author": "徐侨",
        "paragraphs": [
            "碧松窝里着吾身，风在襟裙月在门。",
            "灯火未残弦诵习，一团清兴许谁论。"
        ],
        "title": "倚门",
        "id": "1c9e8f1f-eee9-4c54-ae86-f1da5d88e2a1"
    },
    {
        "author": "徐侨",
        "paragraphs": [
            "酒正醺人苦不禁，诗来撩我可无吟。",
            "轻纨不动清风在，况有松声醒醉心。"
        ],
        "title": "酒後",
        "id": "91b4ec23-52cb-4411-8bde-d71798399367"
    },
    {
        "author": "徐侨",
        "paragraphs": [
            "擎拳伺色紫朱前，极爱殚忧衽席边。",
            "能合此心移膝下，未惭舜圣与参贤。"
        ],
        "title": "有感",
        "id": "36768d7e-a68b-47c6-ac34-dbc6d56b5ca2"
    },
    {
        "author": "徐侨",
        "paragraphs": [
            "桃藤下上蚁行暑，竹影浮沉龟荫凉。",
            "步缓幽塘成小立，清风微度藕花香。"
        ],
        "title": "夏日即事",
        "id": "b5ab8c7a-01e0-4ada-9c89-872dee5eefa0"
    },
    {
        "author": "徐侨",
        "paragraphs": [
            "慈恩昔日寄题名，此作江头长短亭。",
            "潮去潮来知几恨，酣歌渔父许谁听。"
        ],
        "title": "题六和塔",
        "id": "10fa9ee8-8e82-4ff4-936f-7d88fc654446"
    },
    {
        "author": "徐侨",
        "paragraphs": [
            "舟子长歌下急滩，江风吹我怯衣单。",
            "一轮明月为谁好，无限清光照夜寒。"
        ],
        "title": "归自寿昌",
        "id": "32f2b29a-0fb8-421d-a880-99ff7180923f"
    },
    {
        "author": "徐侨",
        "paragraphs": [
            "北风猎猎送吾船，夜过吴江炯不眠。",
            "月色微明天覆水，倚看银浪欲无边。"
        ],
        "title": "过吴江",
        "id": "305a1242-a100-4645-98b1-f332c3ba36fc"
    },
    {
        "author": "徐侨",
        "paragraphs": [
            "羣峦回照紫弥漫，坐揽湖光风不寒。",
            "最惜傍栏鳬鹭狎，往来不作眼生看。"
        ],
        "tags": [
            "西湖"
        ],
        "title": "西湖",
        "id": "a86ded53-fbcc-46ab-9142-251ab4dd6f8f"
    },
    {
        "author": "徐侨",
        "paragraphs": [
            "草残木尽又春来，辜负梅花与酒杯。",
            "政要诗翁裁好句，为从今日洗尘埃。"
        ],
        "title": "立春以诗并酒送滕知丞",
        "id": "9c6070c4-22b8-40c6-b644-b9b35856511f"
    },
    {
        "author": "徐侨",
        "paragraphs": [
            "自公不退准为常，永昼深帘坐此堂。",
            "今日与君添转语，共参云石与风篁。"
        ],
        "title": "和吴子开访省中韵",
        "id": "3d63b1ec-7aa8-45dd-b313-c4ab50330e60"
    },
    {
        "author": "徐侨",
        "paragraphs": [
            "夕无下照澹云亭，暝入前除独自行。",
            "栖树喧沉砌吟迥，雨留微润作秋清。"
        ],
        "title": "晚步",
        "id": "450683f0-6ef9-4a37-8c9c-af1d7b9b6924"
    },
    {
        "author": "徐侨",
        "paragraphs": [
            "占得江湖汗漫天，了无乡县挂民编。",
            "卖鱼买酒醉日日，长是太平无事年。"
        ],
        "title": "咏渔父  其一",
        "id": "ac34c251-133e-4969-a2da-28a7800e01d2"
    },
    {
        "author": "徐侨",
        "paragraphs": [
            "只把丝纶当酒金，世间万事不关心。",
            "月移篷影醒未醒，人在芦花深更深。"
        ],
        "title": "咏渔父  其二",
        "id": "26fd5305-f917-452c-9d09-f368f30e106c"
    },
    {
        "author": "徐侨",
        "paragraphs": [
            "陂沼盈盈闲绿水，郊原浩浩涌青禾。",
            "烟连山际无人语，只有晚归樵牧歌。"
        ],
        "title": "晚望",
        "id": "02caa85b-9128-4aec-aaed-d0051c017070"
    },
    {
        "author": "徐侨",
        "paragraphs": [
            "拙哉百事不如人，天畀清闲适我真。",
            "好是山深林密处，且还康济比天民。"
        ],
        "title": "竹间纳凉",
        "id": "bf7f188d-c7f4-451d-ab67-74244f58a5c1"
    },
    {
        "author": "徐侨",
        "paragraphs": [
            "身在五云云自闲，相娱石友与苍官。",
            "山林老去方知味，加我五年当挂冠。"
        ],
        "title": "赵昌父诗来举似慈湖话头次韵答之",
        "id": "9440741e-db3c-4f80-babe-b273552d52f0"
    },
    {
        "author": "徐侨",
        "paragraphs": [
            "为嫌远目碍双明，只许苍松一干横。",
            "尽对羣峦坐高爽，月来分席不渠争。"
        ],
        "title": "删後坡繁枝出四山剡溪陈正仲作诗有白云移向青林外让与幽人不敢争之句因次其韵",
        "id": "c90f8070-b32f-41c4-b146-19b43f6d5b2c"
    },
    {
        "author": "徐侨",
        "paragraphs": [
            "乡居唯我与君闲，相见俱缘一出悭。",
            "此去君家无十里，杖藜明日会香山。"
        ],
        "title": "约喻叔厚总干会于香山",
        "id": "15755623-b305-4364-b4a8-b94ec7501718"
    },
    {
        "author": "徐侨",
        "paragraphs": [
            "雷峰顶上两三松，挺秀扶疎印碧空。",
            "坐石倚筇看不足，此心游泊太虚中。"
        ],
        "title": "对雷峰",
        "id": "bb9c4048-31d8-4030-aa52-8bd43e38b431"
    },
    {
        "author": "徐侨",
        "paragraphs": [
            "白云入户牖，幽趣颇相关。",
            "俗远人无累，心夷物自闲。"
        ],
        "title": "云入窗牖",
        "id": "b500074d-a66d-472e-a391-42835d8f4695"
    },
    {
        "author": "徐侨",
        "paragraphs": [
            "避闹深违俗，耽闲懒作书。",
            "故人无诮我，丘壑政关渠。"
        ],
        "title": "懒书问",
        "id": "da98429b-cd08-4613-ac6b-779171473d06"
    },
    {
        "author": "徐侨",
        "paragraphs": [
            "云冻雨无脚，寒凝霜有毛。",
            "却能开霁色，爱日炫初晴。"
        ],
        "title": "欲雨雪而晴",
        "id": "556c0ce4-a0a4-4417-92f7-7e7d63375f9e"
    },
    {
        "author": "徐侨",
        "paragraphs": [
            "老干矗无容，虬枝蔚相倚。",
            "图以归草堂，怡怡有深旨。"
        ],
        "title": "题杜仲高松杉桧图",
        "id": "7483da61-70dc-462c-a10b-74b77ca49efe"
    },
    {
        "author": "徐侨",
        "paragraphs": [
            "深院杨花闲暇，小亭林影清微。",
            "忙里不知客去，病中无柰春归。"
        ],
        "title": "和徐敬伯知县别喻伯经韵",
        "id": "6fbaf3fd-bd12-45f1-a26e-b616ab9ac519"
    },
    {
        "author": "徐侨",
        "paragraphs": [
            "竹门何为设，护此自在身。",
            "而有不知者，谓隔一切人。",
            "门有闭有开，人有疏与亲。",
            "闭以谢俗客，开以纳嘉宾。",
            "或方计财利，我方甘窭贫。",
            "或方图宦达，我方埋隠沦。",
            "岂惟乖趋尚，诚亦困纠纷。",
            "若夫道义交，开益所愿闻。",
            "清幽能共适，淡薄能相因。",
            "与夫学问徒，讲说敢辞勤。",
            "义理滋我悦，诗书陶我真。",
            "俱不役殽酌，且无昏精神。",
            "然当时省己，勿或浪尤人。",
            "古人重晚节，气衰当志新。",
            "古人贵老成，齿颓资德尊。",
            "初心苟无负，斯不愧斯门。"
        ],
        "title": "竹门",
        "id": "16bd3cfc-b9b4-4a9c-8a8a-23f80c21d921"
    },
    {
        "author": "徐侨",
        "paragraphs": [
            "涵养当用敬，进学在致知。",
            "如车去只轮，跬步不可移。",
            "夫子受师说，惟敬实所持。",
            "升堂逮易箦，参倚日在兹。",
            "遗言落人间，考论极研几。",
            "是心要收敛，中不容毫厘。",
            "大学着明法，格物及楷梯。",
            "放心苟不收，穷格将安施。",
            "古人贵为己，末俗多外驰。",
            "岂无实践者，兹焉当反思。",
            "晚生拜遗像，敷衽跪陈词。",
            "愿言服予膺，没齿以为期。"
        ],
        "title": "虎邱谒和靖祠",
        "id": "d9d2ca4d-7c21-4cb2-aca5-c60631d04528"
    },
    {
        "author": "徐侨",
        "paragraphs": [
            "有原一本流无穷，有物万殊生不同。",
            "自从太极两仪後，往古来今感应中。"
        ],
        "title": "偶书  其一",
        "id": "ffef8454-7833-4cab-88d9-1569128803b4"
    },
    {
        "author": "徐侨",
        "paragraphs": [
            "日月东西递往还，四时迁易不曾闲。",
            "要知天地生成妙，只在阴阳进退间。"
        ],
        "title": "偶书  其二",
        "id": "74be0f19-7e9a-45e2-bd63-74f5764ca95e"
    },
    {
        "author": "徐侨",
        "paragraphs": [
            "我来叩石洞，崭绝何从登。",
            "天开一间路，崖列两连屏。",
            "有水泠泠来，委蛇贯中行。",
            "五丁修磴道，引步若余迎。",
            "昏暮坐危阁，萧飕风雨声。",
            "不知身何许，似有通山灵。",
            "晨兴穷所历，石转泉逾清。",
            "绝顶一带垂，方诸函明泓。",
            "想当春夏交，雪练输浮轻。",
            "欲去重倚徙，拳石提蒲生。",
            "归与置窗几，聊以志余情。"
        ],
        "title": "游石洞",
        "id": "e8723684-fbc2-4bbf-b24e-262f7be01f5f"
    },
    {
        "author": "许文蔚",
        "paragraphs": [
            "我祖有遗迹，振屐访南岭。",
            "凭高一以眺，万壑皆云烟。",
            "谷鸟犹嘤嘤，辽鹤无时旋。",
            "一饮丹池水，心中尘虑捐。"
        ],
        "title": "登城阳山",
        "id": "1f9e748b-390e-4593-a9f5-3ca272ccc7f6"
    },
    {
        "author": "朱申",
        "paragraphs": [
            "平分秋半月华圆，玉碾无声静转旋。",
            "月桂从攀由我捷，姮娥不解是谁先。"
        ],
        "title": "和金表叔中秋题月",
        "id": "695c095e-0375-417e-9e22-e511831b22a2"
    },
    {
        "author": "聂子述",
        "paragraphs": [
            "香瓣平生满意熏，更参曲阜问关津。",
            "祇宜黄阁官尊贵，不敢近前丞相嗔。"
        ],
        "title": "曾公道夫出示先世手泽敛衽拜观之余敬题二小诗  其一",
        "id": "5873471c-1b6d-46e7-a471-8f8afaa43658"
    },
    {
        "author": "聂子述",
        "paragraphs": [
            "一门翰墨森圭璧，诸老题评粲锦花。",
            "珍重云仍好收拾，夜虹贯月定君家。"
        ],
        "title": "曾公道夫出示先世手泽敛衽拜观之余敬题二小诗  其二",
        "id": "2b9755cb-bd60-47af-a009-bc79045fb030"
    },
    {
        "author": "张嗣古",
        "paragraphs": [
            "崎岖鸟道开烟萝，长松偃蹇声荡摩。",
            "白龙怒吼挂绝壁，苍兕离立迎清波。",
            "枯筇拄破青苔色，雷雨收功神敛迹。",
            "穷源不得空归来，掬雪抟珠三太息。"
        ],
        "title": "雪谷潭",
        "id": "599a5c45-41c1-4192-8115-6f0689d27446"
    },
    {
        "author": "张嗣古",
        "paragraphs": [
            "雨余山石洗孱颜，卧虎蹲羊各自闲。",
            "杖屦贪穿秋色好，不知衣惹藓痕斑。"
        ],
        "title": "登妙高亭",
        "id": "a47e4f3c-16b1-4ed4-b624-548c193058b0"
    },
    {
        "author": "余复",
        "paragraphs": [
            "海上一峰高插天，山头眼力穷大千。",
            "飞来鸿鹄下霄汉，掩翼缩足今三年。"
        ],
        "title": "瑞峰",
        "id": "5027bd48-22e5-41bd-8443-85749c34f071"
    },
    {
        "author": "余复",
        "paragraphs": [
            "二十年前过此间，旅囊羞涩笔头悭。",
            "时来山色与人好，我亦诗肠似海宽。",
            "旧事消除身後梦，新声惭愧路旁官。",
            "乘车衣锦浑闲事，留此功名竹帛看。"
        ],
        "title": "仙霞岭",
        "id": "3d5a097a-a1c0-4988-95ef-40574185a5a5"
    },
    {
        "author": "余复",
        "paragraphs": [
            "一飞一飞知几时，斗酒落魄谁共知。",
            "胸中造物饱星斗，笔下文字盘蛟螭。"
        ],
        "title": "文笔峰",
        "id": "83691fd0-cf70-4867-9c38-5ee04b918b40"
    },
    {
        "author": "余复",
        "paragraphs": [
            "涉海波涛险，登山足力疲。",
            "胡为赤鉴游，海角山之涯。",
            "崎岖乱石间，况复乘船危。",
            "兹游固有意，访古伤今时。",
            "荒陂存遗迹，缺处十丈余。",
            "父老向我言，先畴为农师。",
            "当时大父行，相与筑此堤。",
            "堤成百物丰，师承及见之。",
            "稻蟹不论钱，况敢论糠粃。",
            "一朝坏不修，惊心伤鼓鼙。",
            "田家岁作苦，土狭何由支。",
            "忆昔禾黍地，石水数斗泥。",
            "前功嗟已废，继者今其谁。",
            "曾闻部使者，询问及故基。",
            "水利固可究，具文怨徒欺。",
            "又闻劝农吏，楚楚多奇姿。",
            "朝游暮始还，山水穷清晖。",
            "有念不及此，但见冠盖飞。",
            "公家急相敛，星火惊文移。",
            "农无地可耕，岁入何从规。",
            "今幸长官贤，愿言拯我饥。",
            "作书白太守，经营得如兹。",
            "珍重父老言，岂为儿童戏。",
            "皇华如观风，此老诚可资。"
        ],
        "title": "西陂",
        "id": "204e9485-55dc-45de-adf3-cd500e97456c"
    },
    {
        "author": "余复",
        "paragraphs": [
            "霍童山峰凡六六，不知仙子在何山。",
            "秋风万里一黄鹤，返照半林双白鹇。",
            "长剑气横霄汉外，飞泉影落画图间。",
            "自怜懒作朝阳客，访道寻真日往返。"
        ],
        "title": "霍童山",
        "id": "8906f320-9507-46d7-8b96-5f0d57a404a2"
    },
    {
        "author": "余复",
        "paragraphs": [
            "吾闽三山妙天下，灵鳌背上罗高峯。",
            "山环水绕龙虎伏，人在缥渺烟霞中。"
        ],
        "title": "金鳌桥",
        "id": "185d6d0e-ca29-4190-afb7-f7158e485453"
    },
    {
        "author": "余复",
        "paragraphs": [
            "大山奔到海之滨，中有辉光佛剎新。",
            "前後二三皆梵侣，不知谁是报恩人。"
        ],
        "title": "报恩寺",
        "id": "8f230e26-eeb0-48de-bbec-001aa655f111"
    },
    {
        "author": "余复",
        "paragraphs": [
            "风虎云龙岂偶然，信知盛世士多贤。",
            "虞庠教育蒙深泽，汉殿咨询愧首延。",
            "释褐遽沾琼宴宠，锡诗齐听玉音宣。",
            "爱君忧国平生志，敢负周王宴乐篇。"
        ],
        "title": "和御赐登第",
        "id": "5a9f7d17-d091-4350-ac66-837fd5cfea18"
    },
    {
        "author": "柴中行",
        "paragraphs": [
            "有生同宇宙，所欠好江山。",
            "因自舂陵至，留居庐阜间。",
            "斯文传坠绪，太极妙循环。",
            "希圣诚何事，怀哉伊与颜。"
        ],
        "title": "敬题濂溪先生书堂  其一",
        "id": "3a0f1882-4ccc-48b0-bcd0-b921faa21de3"
    },
    {
        "author": "柴中行",
        "paragraphs": [
            "出城三四里，矫首惬遐观。",
            "顿觉市声绝，忻从天宇宽。",
            "康山书几浄，湓浦砚泓寒。",
            "一诵爱莲说，尘埃百不干。"
        ],
        "title": "敬题濂溪先生书堂  其二",
        "id": "afb9ed80-bf2a-4046-8412-4b01b9989454"
    },
    {
        "author": "柴中行",
        "paragraphs": [
            "君子重出处，儿女多依违。",
            "孰知退有义，一辞若发机。",
            "刑部今其人，识远渺造微。",
            "时方事疾走，而我心独非。",
            "老色未上面，健笔駃于飞。",
            "宛然傲霜菊，灿灿黄金辉。",
            "勉留鹓鹭行，夫岂少轻肥。",
            "一麾即得请，众目骇见稀。",
            "了不露纤芥，舒卷流清{山/徽}。",
            "凉风称归棹，灏气浥征衣。",
            "婆娑慰邱园，咳唾落珠玑。",
            "因风来锦囊，犹足慰依依。"
        ],
        "title": "送许郎中出知漳州",
        "id": "aa000d30-ed46-4f75-9a4d-808713522864"
    },
    {
        "author": "柴中行",
        "paragraphs": [
            "一簇人家起暮烟。"
        ],
        "title": "句  其一",
        "id": "79383d3c-1013-491c-9c71-258db5f8e60b"
    },
    {
        "author": "柴中行",
        "paragraphs": [
            "郭外春山明锦绣。"
        ],
        "title": "句  其二",
        "id": "8c194e9e-50ba-4ef7-9599-5c3528317985"
    },
    {
        "author": "柴中行",
        "paragraphs": [
            "想得彭园富春色。"
        ],
        "title": "句  其三",
        "id": "f791f1b1-c748-460d-90dd-31a2b059d346"
    },
    {
        "author": "柴中守",
        "paragraphs": [
            "小春昼日如春晚，饮罢披图清兴远。",
            "夜光照屋四座惊，金薤银钩真墨本。",
            "当年太史谪宜州，肠断梅花栖戍楼。",
            "拾遗不逢东道主，翰林长作夜郎囚。",
            "蛮烟瘴雨森鈇钺，更值韩卢搜兔窟。",
            "老色上面欢去心，惟有忠肝悬日月。",
            "郡丞嗜好殊世人，投笺乞字传儿孙。",
            "平生孟博是知己，笔下写出精神骞。",
            "兴亡万古同一辙，党论到头不堪说。",
            "刊章下郡汉道微，清流入河唐祚绝。",
            "先朝白昼狐亦鸣，正气消尽邪气生。",
            "殿门断碑仆未起，中原戎马来纵横。",
            "生蛟入手不敢玩，往事凄凉重三叹。",
            "兰亭瘗鹤徒尔为，好刻此书裨庙算。"
        ],
        "title": "跋山谷书范滂传帖",
        "id": "811c2c6d-8b2d-4690-a5c2-0d91eb3257c4"
    },
    {
        "author": "丰有俊",
        "paragraphs": [
            "小船行行过靖轩，衾紬帷楮兴悠然。",
            "如何打叠江湖志，甘守陈编隠几眠。"
        ],
        "title": "题薛教授靖轩",
        "id": "2c9503c9-8ac3-4f50-8529-ceeb7d2e7cd5"
    },
    {
        "author": "林迪",
        "paragraphs": [
            "广行行实称才华，如节鸾和驭宝车。",
            "曾燕琼林天一幄，却吟玉蘂市三家。",
            "大篇追补唐诗阙，盛事常流鲁頖夸。",
            "别有冰姿延客住，白池剩种白莲花。"
        ],
        "title": "教授两为玉蘂花赋长韵富赡清新老病无以奉酬辄用杨史君韵为谢",
        "id": "f800d25f-529c-4cf3-b1ec-e2465506da7d"
    },
    {
        "author": "林迪",
        "paragraphs": [
            "姑射山前雪照人，长安水畔态尤真。",
            "步摇翘玉中心整，璎珞涂金四面匀。",
            "常笑荼䕷藏浪蕊，独陪芍药殿余春。",
            "自从唐代来天女，直到平园见後陈。"
        ],
        "title": "次韵廷秀待制玉蘂",
        "id": "7fcc071f-e50a-49f3-968b-a1ec2fb2591a"
    },
    {
        "author": "林迪",
        "paragraphs": [
            "食菜曾饕三百囷，种花重看一番新。",
            "洞仙旧赏轮无迹，工部高吟笔有神。",
            "叠雪雅宜歌白雪，送春仍欲买青春。",
            "向来伪帖今冰释，从此嘉名徧广轮。"
        ],
        "title": "去夏孙从之示玉蘂佳篇时过未敢赓和今年此花盛开辄次严韵并以新刻辩证为献",
        "id": "d8da752b-30fb-4d6c-9504-7b180e6d37d9"
    },
    {
        "author": "林迪",
        "paragraphs": [
            "暇日来游九锁山，登龙踞虎恣跻攀。",
            "方瞳皓豁小天下，仙隠清越非人间。",
            "秘籍琼科辉映簇，白云朱鹤镇长闲。",
            "洞中丹灶开还未，愿觅刀圭驻瘠颜。"
        ],
        "title": "大涤洞天留题",
        "id": "63e00caa-24fa-46ca-9098-adf59bc5ed0a"
    },
    {
        "author": "汪楚材",
        "paragraphs": [
            "面面轩窗好，溪山不待招。",
            "清风修竹径，细雨绿荷桥。",
            "地僻人烟少，天恢景象饶。",
            "襟怀无一事，终老乐箪瓢。"
        ],
        "title": "方壶别墅",
        "id": "de195141-bbd9-4659-b0aa-7cf48b6494ed"
    },
    {
        "author": "吴丰",
        "paragraphs": [
            "古羊人物舜风余，子姓传来祇旧庐。",
            "为爱一门能守义，相承五世不分居。"
        ],
        "title": "赠胡彦忠",
        "id": "86dac7b2-23ee-4036-9723-a57d027616b1"
    },
    {
        "author": "戴蒙",
        "paragraphs": [
            "家住南溪欲尽头，茂林修竹几清幽。",
            "菰蒲涨绿蛙专夜，树叶吹寒麦半秋。",
            "修褉从教非节物，舞雩元自有风流。",
            "明朝酒醒春犹在，更向长潭上小舟。"
        ],
        "title": "南溪暮春",
        "id": "32775354-c418-48f1-bb08-737f6c70cd53"
    },
    {
        "author": "徐次铎",
        "paragraphs": [
            "几点归舟破暮烟，数行雁字落霞边。",
            "世间安得王摩诘，为写琴川作辋川。"
        ],
        "title": "极目亭",
        "id": "60e671d4-b1c0-4998-a1b2-5a4a48bbfd39"
    },
    {
        "author": "程九万",
        "paragraphs": [
            "宦游偶落云水乡，耻以贪墨为吏商。",
            "三年寄傲南窗月，一瓣为炷东堂香。",
            "翛然清风揖佳客，好古博雅真扬扬。",
            "旧题湔祓古寺壁，浊酒呼索邻家墙。",
            "淋浪醉墨鸾凤舞，警语峭厉凌冰霜。",
            "大碑小碑共检校，次第安置堂中央。",
            "朅来弦歌有余暇，逸兴剩欲希韩湘。"
        ],
        "title": "重建东堂",
        "id": "4a62def7-5f90-4be5-bfb4-f5bf8d265eeb"
    },
    {
        "author": "程九万",
        "paragraphs": [
            "松桂移栽满，园亭改筑新。",
            "诗书千古事，松桂四时心。",
            "萧瑟风成韵，扶疎月满阴。",
            "一琴聊自托，山水是知音。"
        ],
        "title": "松桂亭",
        "id": "398d42b5-b65a-412a-a2cd-56182b4cfb37"
    },
    {
        "author": "程九万",
        "paragraphs": [
            "山深何限好，客到辄同登。",
            "泉壑岚光冷，烟林霁色凝。",
            "韵艰诗益健，杯数量难胜。",
            "老矣功名稳，何须叹沔渑。"
        ],
        "title": "烟霞坞二首  其一",
        "id": "a5d8bb17-06bf-4430-a919-ae8ab078ef54"
    },
    {
        "author": "程九万",
        "paragraphs": [
            "鬓发几星星，风霜抑饱经。",
            "年华轻过鸟，身世俯危亭。",
            "寒碧还相照，飞湍盍暂停。",
            "平生爱山眼，分外为渠清。"
        ],
        "title": "烟霞坞二首  其二",
        "id": "ce968328-867d-4b7a-b747-11204028c5e6"
    },
    {
        "author": "程九万",
        "paragraphs": [
            "二载尘劳薄宦身，双峰几忆旧家邻。",
            "甫能再上阳城考，更有一年孤负春。"
        ],
        "title": "证道寺",
        "id": "32ecc0e5-7a28-4776-bb59-8c052036bc69"
    },
    {
        "author": "程九万",
        "paragraphs": [
            "飞鸟投林去复还，临风恒忆旧家山。",
            "平生杖履经行处，杳在云烟髣髴间。"
        ],
        "title": "铜山",
        "id": "93409023-6564-4248-8cd0-663405540fa0"
    },
    {
        "author": "程九万",
        "paragraphs": [
            "闻法师来杖锡东，于菟蹭蹬奋雷风。",
            "当时地裂泉随动，一酌清甘万虑空。"
        ],
        "title": "石颐寺",
        "id": "230008c8-e2d1-4f76-9a25-7a6406fc743b"
    },
    {
        "author": "程九万",
        "paragraphs": [
            "岩石玲珑翠竹斜，木犀依约又残花。",
            "长官媿我无才思，却忆东堂旧作家。"
        ],
        "title": "翠峰寺和毛泽堂韵",
        "id": "797d846c-9296-4fc1-9c85-e487d3ef4d55"
    },
    {
        "author": "程九万",
        "paragraphs": [
            "苍岩绝顶俯晴川，佳处潜开小洞天。",
            "琴几棋台谁是伴，霞栖月啸恍如仙。",
            "□山□□□多石，□□□□□引泉。",
            "独取悬崖□□□，□□已自□燕然。"
        ],
        "title": "岘石寺",
        "id": "21b1e300-a17d-4d27-9727-a1a85237c53e"
    },
    {
        "author": "毛友诚",
        "paragraphs": [
            "何以答夫子，力学穷朝曛。",
            "瞬息纔不学，老与衰相亲。",
            "誓参舞雩乐，胸中长暮春。"
        ],
        "title": "谢李宏斋先生",
        "id": "97098567-8ba8-40e5-98d8-5234b4fb3ba7"
    },
    {
        "author": "方暹",
        "paragraphs": [
            "乡村十里少人家，手掬清泉嚼细茶。",
            "洞口春深却无酒，故人相赠以桃花。"
        ],
        "title": "仙人桥石刻",
        "id": "a8c13483-bbc6-45fb-a7e7-8f85f34a5722"
    },
    {
        "author": "方輗",
        "paragraphs": [
            "张氏母袁称寿星，生绍兴庚申今有百五龄。",
            "子孙耕稼食可饱，女妇纺织衣称情。",
            "白发既脱生黑发，耳目聪明长步行。",
            "五朝皇帝恩广大，一老平时身太平。",
            "乡里皆庆喜，县官问姓名。",
            "阖门漏屋下，上诣县官厅。",
            "太夫人之面可识，太夫人之堂可升。",
            "即前再拜问起居，谢官下念田里氓。",
            "尊高年以长其长，凡为人子沸欢声。"
        ],
        "title": "里中张氏母出与邑宰母宴饯以诗",
        "id": "1827ac3e-9d61-4fc3-bb53-0ca79c3a9095"
    },
    {
        "author": "方輗",
        "paragraphs": [
            "太极岩图出道州，兹岩名道实相犹。",
            "元公图说兹岩具，好向岩中仔细求。"
        ],
        "title": "道岩",
        "id": "301f6b1b-1181-46b7-ae5c-b80a807a8b66"
    },
    {
        "author": "黄瑄",
        "paragraphs": [
            "长因风木起悲酸，省墓归来痛忍言。",
            "虽得青衫联子贵，深惭白发负亲恩。",
            "璜溪犹有家居旧，萧寺寻来手泽存。",
            "墨迹依然逾二纪，摩挲尘壁黯销魂。"
        ],
        "title": "省墓",
        "id": "8f635d59-537a-4bdd-9f49-d7f9822dc064"
    },
    {
        "author": "黄治",
        "paragraphs": [
            "威稄赤壁千寻峻，德量黄陂万顷宽。"
        ],
        "title": "句",
        "id": "94f1a728-da76-4215-a981-fbcd679bb7c0"
    },
    {
        "author": "叶澄",
        "paragraphs": [
            "我陟黄杨奥，我怀董孝君。",
            "怀君君不见，冢草裹晴云。"
        ],
        "title": "过黄杨奥孝子董公墓",
        "id": "c82adc7d-187e-49d2-8e52-f6252440e27f"
    },
    {
        "author": "桂如虎",
        "paragraphs": [
            "天作高山势已空，地开岩窦巧玲珑。",
            "卷成璆屋垂琼佩，擘破苍崖潄玉虹。",
            "云气拥时来座上，尘埃飞不到亭中。",
            "品题自有元郎句，我辈聊书一笑同。"
        ],
        "title": "阳华岩",
        "id": "571cf883-7647-4e96-bdc7-94b78b9ad827"
    },
    {
        "author": "林伯春",
        "paragraphs": [
            "羊肠路入最高峰，倦倚东风点瘦筇。",
            "芳草有情春意远，青山依旧暮云重。",
            "新来梵阁添奇观，前度诗人带老容。",
            "寄我此身天地里，梦回林杪一声钟。"
        ],
        "title": "蓝溪次曾状元韵",
        "id": "12775cc2-1cb6-4ad3-be60-c9d462340901"
    },
    {
        "author": "郑瀛",
        "paragraphs": [
            "丹崖之山丹气浮，葛洪老仙居上头。",
            "丹成一去几千载，至今猿鹤生清愁。",
            "丹井有泉石有拇，流芳直与天地久。",
            "我来问山山不知，坐费山僧一杯酒。"
        ],
        "title": "丹崖",
        "id": "4cb88896-893c-45ea-9e03-a423cd47427c"
    },
    {
        "author": "郑瀛",
        "paragraphs": [
            "村南野老亦多伎，两鬓髼松状如鬼。",
            "嬴颠秦蹶了不闻，一心只向红炉里。",
            "风鞴在手金在镕，等闲变化天无工。",
            "日暮欢呼走妻子，买鱼沽酒歌春风。"
        ],
        "title": "南野暮镕",
        "id": "cd62595c-71d1-4bf0-8e45-c7aad09675e9"
    },
    {
        "author": "郑瀛",
        "paragraphs": [
            "西崖有虎凭其威，凛然百兽不敢窥。",
            "众山压倒势莫敌，磅礴万古谁能驱。",
            "乡人好利不知计，翦毛伐骨何太厉。",
            "安知此虎不汝欺，长作吾家一屏蔽。"
        ],
        "title": "伏虎崖",
        "id": "1476ac5f-1acf-4e1d-adba-6eb95ceb31d1"
    },
    {
        "author": "郑瀛",
        "paragraphs": [
            "吾乡葛氏真好奇，凿开石井山之湄。",
            "寒波清冽不受暑，主人爱取沁诗脾。",
            "百年兴废事非昔，莓苔剥落土花碧。",
            "我来拂拭已忘言，落叶西风秋析析。"
        ],
        "title": "葛井涵秋",
        "id": "03e5befa-fe32-4d9f-b947-49f0f2bd23ad"
    },
    {
        "author": "郑瀛",
        "paragraphs": [
            "长江百里浓于醅，天风吹作云涛堆。",
            "吾乡好事重佳节，龙舟两两争喧豗。",
            "今人不识灵均意，祇作龙舟多竞渡。",
            "汨罗旧事付苍烟，空有遗歌写哀些。"
        ],
        "tags": [
            "长江"
        ],
        "title": "官塘竞渡",
        "id": "f5f80c26-758a-4298-a2c8-0647883d036c"
    },
    {
        "author": "郑瀛",
        "paragraphs": [
            "泽水回环六七里，中流拥出一廛市。",
            "桃花吹浪鳜鱼肥，红蓼翻风蟹螯美。",
            "渔郎业渔相忌猜，欲晓未晓江上来。",
            "举罾交错不知倦，欵乃又入云涛堆。"
        ],
        "title": "四泽晓罾",
        "id": "a278f0ad-bed6-4e71-9e65-2225152a3933"
    },
    {
        "author": "曹绛",
        "paragraphs": [
            "娇红腻绿暖生春，步绕清溪锦帐新。",
            "花意不须羞白发，五朝得见太平人。"
        ],
        "title": "溪上赏芙蓉",
        "id": "768c117e-489e-4bc8-b42e-6922251adce0"
    },
    {
        "author": "曹叔远",
        "paragraphs": [
            "泸江东山山更奇，骑鲸飞仙归未归。",
            "桃花千树烂春昼，莫作韩子荒唐讥。"
        ],
        "title": "题锦浪亭",
        "id": "7f6244d8-1671-4fbd-a70b-34b97c7f8f78"
    },
    {
        "author": "曹叔远",
        "paragraphs": [
            "遨游倦听水声潺，却爱灵岩引憇间。",
            "树拥倒晖穿嶂曲，风牵斜雨洒藤弯。",
            "半袈裟里须弥现，隙滹阿中法界宽。",
            "为纳千僧浑不见，欲于此地扣禅关。"
        ],
        "title": "通玄洞",
        "id": "7408a7ba-7137-403e-b45b-940b83bb357c"
    },
    {
        "author": "陈炜",
        "paragraphs": [
            "有酒宜成颂，知君耻独醒。",
            "回车经巷口，荷锸信丘冥。",
            "死岂人埋得，言犹妇可听。",
            "闭关当日饮，想象只忘形。"
        ],
        "title": "刘伶巷",
        "id": "a58bcb96-d6e7-49c3-ac39-5bb6f80418fb"
    },
    {
        "author": "陈与行",
        "paragraphs": [
            "椒兰平酒酌，簠簋散香箕。"
        ],
        "title": "句  其一",
        "id": "7180acbf-202d-4d54-ba40-e8251c0ed01e"
    },
    {
        "author": "陈与行",
        "paragraphs": [
            "霜间开紫蒂，露下发金英。"
        ],
        "title": "句  其二",
        "id": "1ebd8038-82dd-4dd4-9773-f2acdf247a6c"
    },
    {
        "author": "曾焕",
        "paragraphs": [
            "玉虬垂处雪花翻，四序雷声六月寒。",
            "凭槛未穷千丈势，请君岩下举头看。"
        ],
        "title": "题飞雪亭",
        "id": "57fe652e-7a4c-40e7-9030-d93fdbc18193"
    },
    {
        "author": "曾焕",
        "paragraphs": [
            "元颂颜书山谷诗，还镌我宋中兴碑。",
            "殷懃三读重回首，万□□□江渺弥。"
        ],
        "title": "浯溪磨崖",
        "id": "3c5a8103-2b68-401e-ba40-6b2794ba9b72"
    },
    {
        "author": "陈槱",
        "paragraphs": [
            "膏润滋松雨，孤高表竹君。",
            "夜碪寒捣玉，春几莹铺云。",
            "越地虽呈瑞，吴天乃策勋。",
            "莫言名晚出，端可大斯文。"
        ],
        "title": "春膏纸",
        "id": "c79432f6-648f-476d-b919-0912e22d13e6"
    },
    {
        "author": "董与几",
        "paragraphs": [
            "厥初谁剖混沌殻，光明仅透天一握。",
            "龙门凿断工有余，劖划巉岩开洒落。",
            "我来沆砀千崖高，溜雨万丈声萧骚。",
            "岩上风烟岩下水，晚寻丹灶夜渔舠。"
        ],
        "title": "题澹山岩",
        "id": "78e91062-03b7-4b33-a454-471d82869108"
    },
    {
        "author": "张伯威",
        "paragraphs": [
            "壶中别景绝尘埃，不是山灵閟不开。",
            "午夜月华冬夜雪，为无人向此时来。"
        ],
        "title": "偶题",
        "id": "00ee7837-b5fa-4f1d-840d-2b1795d3493e"
    },
    {
        "author": "薛舜俞",
        "paragraphs": [
            "丘壑胸中事。"
        ],
        "title": "句  其一",
        "id": "09d9971f-ea96-4684-86ff-4853e553f51e"
    },
    {
        "author": "薛舜俞",
        "paragraphs": [
            "旧邑浮航外。"
        ],
        "title": "句  其二",
        "id": "21b0e5ed-a794-4b8d-9740-78084c7a6be6"
    },
    {
        "author": "薛舜俞",
        "paragraphs": [
            "轩窗眼界开。"
        ],
        "title": "句  其三",
        "id": "a63cbe61-55e2-468a-a7bf-b94606f67425"
    },
    {
        "author": "庆元士人",
        "paragraphs": [
            "一在庐陵一豫章，文忠文穆两相望。",
            "大家飞上梧桐树，自有旁人说短长。"
        ],
        "title": "嘲韩侂胄",
        "id": "29f5e4d1-9a74-4b91-bac8-4a6c9076dcba"
    },
    {
        "author": "李𡌴",
        "paragraphs": [
            "白马湖光绿染衣，兰舟溶漾彩鸳飞。",
            "闲愁不到秋风後，听唱蛮歌月下归。"
        ],
        "title": "白马湖",
        "id": "f9a205dd-8888-421e-b8ff-1bc54537184c"
    },
    {
        "author": "李𡌴",
        "paragraphs": [
            "低斋结空野，小竹移孤林。",
            "斋闲竹浄好，日媚幽人心。",
            "南方夏厌暑，独此留残阴。",
            "戞雨挫促梦，穿风搜凉襟。",
            "长茵展丽藓，乱歌奏欢禽。",
            "侍奴裹村服，语客抛尘簪。",
            "志高成利犇，思爽生诗淫。",
            "值圣喜盈卷，感古悲入琴。",
            "山迎稳履远，月劝澄杯深。",
            "荣名虽未染，幸亦非烟沉。"
        ],
        "title": "竹斋题事",
        "id": "2bb78739-4b71-42ec-90cb-54f07f6dd5b0"
    },
    {
        "author": "李𡌴",
        "paragraphs": [
            "疲筇扪石上，大野俯栏窥。",
            "洞穴通诸顶，泉流接两池。"
        ],
        "title": "四恩岩",
        "id": "36071734-cbb6-48e5-a07b-88119b3d1cce"
    },
    {
        "author": "李𡌴",
        "paragraphs": [
            "黄昏风雨阻江滨，翠绾羣峯莫色匀。",
            "一夜子规啼到晓，孤舟愁杀未归人。"
        ],
        "title": "离巫山晚泊棹石滩下",
        "id": "6b0fb15c-9cc2-45c1-83ef-a968c980a61b"
    },
    {
        "author": "李𡌴",
        "paragraphs": [
            "风沙一夜卷冥冥，晓色曈曚上翠屏。",
            "薄宦驱人成老大，佳时得酒慰飘零。",
            "红余晚树迷幽谷，绿涨晴波失远汀。",
            "却是崇山兼峻岭，看来浑不减兰亭。"
        ],
        "title": "上巳从史巫山𥘬饮江皋",
        "id": "08a1a6ee-4547-45db-92a0-0b9ed3aa4663"
    },
    {
        "author": "李𡌴",
        "paragraphs": [
            "日射红鸾扇，风清白兽樽。"
        ],
        "title": "句",
        "id": "46a18e3e-0f20-4aef-a675-1c43c1383fc2"
    },
    {
        "author": "叶秀发",
        "paragraphs": [
            "晓色明征辔，疎钟忽断林。",
            "谭经惊虎伏，说法引龙吟。",
            "竹影残镫暗，苔痕落叶深。",
            "客怀无处适，欹枕听霜砧。"
        ],
        "title": "题龙吟寺",
        "id": "4038c756-baa4-4c89-8d44-864983a795fb"
    },
    {
        "author": "叶秀发",
        "paragraphs": [
            "细问黄山事，荒唐半不传。",
            "诸峰几林壑，十日九云烟。",
            "笙断空中籁，丹留涧底泉。",
            "相招媿猿鹤，何日谢尘缘。"
        ],
        "title": "广福寺",
        "id": "f03ab94b-2bff-4549-9c46-2242443968d8"
    },
    {
        "author": "叶秀发",
        "paragraphs": [
            "飞观干霄出，疎松隔坞闻。",
            "水声高下涧，山色去来云。",
            "露舄行秋杪，天花落叶分。",
            "小窗吟不就，清杀病休文。"
        ],
        "title": "登古城山观",
        "id": "aa70e106-1f75-49ab-a1ca-c7b54c25e3b3"
    },
    {
        "author": "叶秀发",
        "paragraphs": [
            "一春鸠妇不停鸣，远岫云归喜得晴。",
            "水拍秧田钗股细，风吹麦陇浪纹轻。",
            "天应怜我倦行役，山亦多情互送迎。",
            "三十六峰如好客，相逢便觉眼增明。"
        ],
        "title": "黄山喜晴即事",
        "id": "3e41f420-e5b4-4e1f-ae68-2895a4522a4f"
    },
    {
        "author": "叶秀发",
        "paragraphs": [
            "虽无酒令与诗筹，喜约新盟访旧游。",
            "寒露正催黄菊晚，断云不锁碧山秋。",
            "机于空处鸥方下，节到寒时蝶也愁。",
            "聚散抟沙多少恨，一诗三叹寄汤休。"
        ],
        "title": "兴国寺",
        "id": "3934cbbb-b9fb-4b07-be02-7fe0062ff2d8"
    },
    {
        "author": "叶秀发",
        "paragraphs": [
            "茫茫宇宙几分离，晚识真人历数归。",
            "五闰都无半抔土，清风千古一麻衣。"
        ],
        "title": "翠微寺",
        "id": "56383ab1-7fa1-4647-a63b-dfbcf65d93cf"
    },
    {
        "author": "宋之源",
        "paragraphs": [
            "不因党论到元符，安得溪山着一儒。",
            "时有诎伸须直道，天开灵杰岂归愚。",
            "泉疏阴涧诗余派，手拓苍崖节转孤。",
            "自送江西仙袂远，神游应过此间无。"
        ],
        "title": "游涪溪",
        "id": "a0c982df-54ee-43df-8322-a2d96feb6a93"
    },
    {
        "author": "元在庵主人",
        "paragraphs": [
            "吾斲石堂无变怪，土缶瓦鼓闲游戏。",
            "一镢相随万事空，十二时中牢捉系。",
            "牢捉系，不在三闲前後际。",
            "拍将两手笑呵呵，这个消息不容易。",
            "不容易，拈起石头拈不住，放下石头放不去。",
            "去与住，认取石堂门前路。",
            "不开窗，不闭户，塞破世界无觅处。",
            "暖则乘风凉则眠，烟霞云外朝还暮。",
            "朝还暮，不贪荣，不贪富，不恋妻帑及儿女。",
            "随缘自在度时光，看着古今都错误。",
            "皇天后土莫相瞒，翻来覆去能几许。",
            "前贤後圣说多般，千经万论从头注。",
            "渠不省，渠不悟，一任从渠失故步。",
            "我自知，我自顾，富贵浑如草头露。",
            "人与我，爱与妬，对境不生无喜怒。",
            "清凉世界乃吾台，是非海里终不觑。",
            "不向君王殿上行，不入豪家问尊贵。",
            "红妆艳粉任安排，夸逞从他斗能会。",
            "英雄强弱只一般，喽啰巧拙说甚彩。",
            "少年才子漫风流，绝代佳人臭囊袋。",
            "一息不来何所寻，万两黄金不容带。",
            "都是空，必竟败。",
            "唇锵舌剑递相欺，纵使金印如斗大。",
            "尽数收拾满仓箱，不知前面能几岁。",
            "一着错分明，输却无赢落。",
            "聚散还同浮水沤，顷刻之闲难捉摸。",
            "不向根基上乘寻，个个急後抱佛脚。",
            "早悟解，早悟解，不如石堂一大块。",
            "石堂坏时从他坏，这一大块元自在。",
            "坚且耐风霜，雪雨摧不碎。",
            "祁寒隆暑没遮栏，春去秋来任推载。",
            "四方八面透玲珑，石堂里面快活睡。",
            "觉後还将恁么时，撒手便行无布摆。"
        ],
        "title": "石堂歌",
        "id": "b42f26c4-e6f3-4213-a23d-dc13590b7d1a"
    },
    {
        "author": "于倞",
        "paragraphs": [
            "和风春满园，草木皆芳熏。",
            "君看十八叶，肯与凡卉羣。"
        ],
        "title": "咏海棠",
        "id": "bcee3ab3-02e4-42ac-935a-ea2479cd5199"
    },
    {
        "author": "黄子信",
        "paragraphs": [
            "六年两度拜宸旒，换得青衫白上头。",
            "飞鹊祇因无树绕，穷猿何暇择林投。",
            "明知着脚当来误，几欲抽身不自由。",
            "安得有钱了官债，便无三径也归休。"
        ],
        "title": "投杨帅长孺",
        "id": "0b8d0ae9-6c8a-4c46-a73a-ec177d2651da"
    },
    {
        "author": "黄子信",
        "paragraphs": [
            "笑倩西风拂旧埃，归时行李似初来。",
            "也知三载清贫好，博得一家强健回。"
        ],
        "title": "归时作",
        "id": "85baef69-60c6-4f8f-b5ef-8b2e4cdd3c71"
    },
    {
        "author": "叶佑之",
        "paragraphs": [
            "木叶临风皆好色，稻田流水亦新声。"
        ],
        "title": "句",
        "id": "d502e8f9-05b2-400a-af7a-913d4fe38e16"
    },
    {
        "author": "叶樾",
        "paragraphs": [
            "扶疎不耐繁华，意足自然清绝。",
            "壁间幻出横斜，祇欠纱窗明月。"
        ],
        "title": "三里塘掐梅",
        "id": "6615df7b-36f1-46cb-bbb1-d8c22cfe17e7"
    },
    {
        "author": "徐玑",
        "paragraphs": [
            "帝业江淮表，丕承七十年。",
            "太平南北共，内禅子孙传。",
            "弓矢深櫜橐，桑麻鬰垄阡。",
            "江河春混混，雨露夜涓涓。",
            "治久情多纵，才卑气或偏。",
            "穹苍宜予弼，渊默正思贤。",
            "四世忠勋积，三朝节概全。",
            "威仪新禹服，光彩旧星躔。",
            "本以文为治，尤知政有权。",
            "粟红初穰穰，榆散亦翩翩。",
            "国似传东鲁，名能躐颍川。",
            "殊恩方锡马，盛美又临轩。",
            "易镇旌旗远，趋朝剑履便。",
            "想知环去旆，咸似渴思泉。",
            "典诰黄麻出，衣冠紫禁联。",
            "安危看去就，扶掖頼精专。",
            "江岸梅花小，山城桂影圆。",
            "歌思惟两地，动化及无边。",
            "相复中兴旧，书重说命篇。",
            "元勋列青史，焜耀祖宗前。"
        ],
        "title": "送太守傅尚书易镇当涂二十韵",
        "id": "9cdc6b0f-83b3-440d-add3-62348dd7f20e"
    },
    {
        "author": "徐玑",
        "paragraphs": [
            "侍从西湖宅，安闲近水心。",
            "门开春郭静，桥度野池深。",
            "山翠连龙起，云楼学虎临。",
            "芙蓉通远渚，槐柳步回阴。",
            "盛业归宗匠，斯文并古今。",
            "典谟存大雅，金石振余音。",
            "畴昔留藩管，江淮拥带襟。",
            "雍容平宇宙，潇洒在园林。",
            "玉富渊难测，仙癯鹤可寻。",
            "步趋垂杂组，言笑响鸣琴。",
            "补衮心无替，弹冠迹未沉。",
            "于今幽兴极，正可辨清吟。"
        ],
        "tags": [
            "西湖"
        ],
        "title": "上叶侍郎十二韵",
        "id": "20dc28d5-e195-4faf-88cd-7a61f598a57a"
    },
    {
        "author": "徐玑",
        "paragraphs": [
            "熙洽壬辰际，刚明十载初。",
            "祥风开宇宙，粹质产琼琚。",
            "年齿终童右，文章两汉余。",
            "体将时格变，名向榜头书。",
            "多病侵丝鬓，清颜侍玉除。",
            "温恭扶国是，端直屏奸渠。",
            "良月春先暖，丰年日自舒。",
            "潜藩来骑鼎，故里去程徐。",
            "北虏盟方缔，蛮陬孽已锄。",
            "愿言归补衮，敷泽徧坤舆。"
        ],
        "title": "送蔡侍郎镇建宁",
        "id": "b139246e-8f96-463f-ae06-71f1065e7e62"
    },
    {
        "author": "徐玑",
        "paragraphs": [
            "京口丘都督，江淮第一人。",
            "竭心安宋代，决策斩苏嚚。",
            "猛将亲经选，高材近莫伦。",
            "六钧来有力，一骑去无尘。",
            "塞静良弓隠，时明枉事伸。",
            "迁车行地远，归诏及春新。",
            "恃险猺奴蠢，招亡鼠技贫。",
            "众情欢杀贼，国本在安民。",
            "功过今方使，忠诚正可陈。",
            "能言学李固，兹日愿亡身。"
        ],
        "title": "漳州送王益统制谪归时方收峒寇",
        "id": "cce8887f-5a7a-4316-8bd5-97f39f6f862e"
    },
    {
        "author": "徐玑",
        "paragraphs": [
            "焚罢南坡藁，星华接履声。",
            "艰时曾倚重，钩党頼持平。",
            "仲甫思全衮，元戎正本兵。",
            "丰仪麟阁贵，威重犬戎惊。",
            "圣主忧遐远，朝端择老成。",
            "迩臣宣惠化，七岭动欢情。",
            "风俗移刀剑，田闾遂凿耕。",
            "试茶龙井碧，开砚凤潭清。",
            "秋日江沙渺，晴天鼓角鸣。",
            "稻香随使驿，桂影伴仙程。",
            "美玉非藏韫，黄金笑满籝。",
            "宽和无白发，卑逊有高名。",
            "登用唐三世，枢机汉九卿。",
            "鼎司虚正席，丹扆待忠诚。"
        ],
        "title": "送张尚书出镇建宁",
        "id": "84c75f3f-1073-45be-a984-6da528151dec"
    },
    {
        "author": "徐玑",
        "paragraphs": [
            "胡虏无仁义，兴衰匪百年。",
            "如何凭气力，久欲靖中边。",
            "异类依天角，黄头住海𤲬。",
            "愚堪呼鹿豕，健每学鹰鹯。",
            "猰狄时方惫，燕云耗颇传。",
            "奸臣贪拓境，黠计落空拳。",
            "毡毳分伊水，旌旗湿汴川。",
            "鶑花春自老，风雨夜相连。",
            "文物东南盛，舟车蜀广联。",
            "规模垂翼翼，鼎石頼干干。",
            "五福祥光近，千龄厚泽绵。",
            "雨晴均化日，丰穰庆秋田。",
            "禽兽闻相噬，干戈斗欲缠。",
            "瓜分争块壤，鼎沸逐埃涓。",
            "亡北惟堪伺，良图盍自坚。",
            "藩篱兼谨守，阃外勿轻捐。",
            "晋赵非殊异，山河本浑全。",
            "人心方激切，天道有回旋。",
            "王佐存诸葛，中兴仰孝宣。",
            "何当渭桥下，拱揖看骈阗。"
        ],
        "title": "传胡报二十韵",
        "id": "eb65a91e-93cc-4788-a268-b07a8e5567aa"
    },
    {
        "author": "徐玑",
        "paragraphs": [
            "修麓长髯客，风仪野老边。",
            "夕阳乌袖薄，细雨葛巾偏。",
            "握手相从日，寒云未雪天。",
            "酽醅篘不尽，鲊醢罄无捐。",
            "共舸浮江北，联吟就几篇。",
            "梅花知老矣，流水尚依然。",
            "倚杖临皋别，东风白发前。",
            "官途三载远，世事古人先。",
            "疋布心曾许，交情後莫传。",
            "萧萧瓜井暮，瑟瑟故庐烟。",
            "衰病身如木，怀思泪欲泉。",
            "磨诗终未稳，空向月婵娟。"
        ],
        "title": "哭朱严伯",
        "id": "d37f5b89-806f-4ec3-815d-c9af6ec0f03a"
    },
    {
        "author": "徐玑",
        "paragraphs": [
            "江水何滔滔，渡江相别离。",
            "揖子客舍前，对子衣披披。",
            "问子何所为，旅客未得归。",
            "执手一悲唤，惊觉妻与儿。",
            "起坐不得省，清风在帘帷。",
            "平明出南门，将以语所知。",
            "过子旧家处，寒花出疎篱。",
            "萧萧黄叶多，袅袅归步迟。",
            "子去不早还，何以慰我思。"
        ],
        "title": "述梦寄赵紫芝",
        "id": "876741d9-badd-4d42-afa3-6604467a6c50"
    },
    {
        "author": "徐玑",
        "paragraphs": [
            "百草各有种，春至不栽培。",
            "交情重故知，岂论才不才。",
            "相识十年初，再见天之涯。",
            "共饮一杯酒，粲若红颜开。",
            "人生有此乐，知复能几回。",
            "契阔几已深，矧尔病与衰。",
            "朔风从何来，吹白枝上梅。",
            "天寒日欲莫，又乃行色催。",
            "君去江水西，我归近天台。",
            "东西道路长，未可心膂摧。",
            "明朝碧云多，伫思良徘徊。"
        ],
        "title": "漳州别王仲言秘书",
        "id": "88d1ed30-a952-45fd-bfb6-8669311e790c"
    },
    {
        "author": "徐玑",
        "paragraphs": [
            "日月交辉际，干坤欲整时。",
            "谋谟无远近，顾盼有安危。",
            "国倚宗臣重，人惟正统推。",
            "将军兼问古，中尉不言私。",
            "美德开初禩，清风起四维。",
            "山河春蔼蔼，雨露夜垂垂。",
            "川浩鼋鼍穴，田丰鼠兔窥。",
            "险辞萋莫已，深网障无遗。",
            "流谤看金策，纯诚表竹枝。",
            "丹心元未改，只影去奚疑。",
            "能胜归天道，云亡忽事宜。",
            "蜀关几犬豕，淮岸迩旌旗。",
            "将相通新好，朝廷说旧规。",
            "渠奸甘授首，盛代巩丕基。",
            "褒叙还宗祏，光昭在鼎彝。",
            "凄凉余谥法，慷慨付诸儿。",
            "汨水芬芳地，三闾绝好词。",
            "子兰真已矣，靳尚亦奚为。",
            "乐事云悲事，新知匪故知。",
            "续骚何日了，千古泪如丝。"
        ],
        "title": "记述二十韵为赵沂公作",
        "id": "fb7d920d-1fdb-4d8e-9e08-8ebb4206f05a"
    },
    {
        "author": "徐玑",
        "paragraphs": [
            "森森壑源山，袅袅壑源溪。",
            "修修桐树林，下荫茶树低。",
            "桐风日夜吟，桐雨洒霏霏。",
            "千丛高下青，一丛千万枝。",
            "龙在水底吟，凤在山上飞。",
            "异物呈嘉祥，上奉玉食资。",
            "腊余春未新，素质藴芳菲。",
            "千夫{口砉}登垄，叫啸风雷随。",
            "雪芽细若针，一夕吐清奇。",
            "天地发宝秘，鬼神不敢知。",
            "旧制遵御膳，授职各有司。",
            "分纲制品目，簿尉监视之。",
            "虽有领督官，焉得专所为。",
            "初纲七七夸，次纲数弗差。",
            "一以荐郊庙，二以瀹宾夷。",
            "天子且谦受，他人奚可希。",
            "柰何贪渎者，凭陵肆奸欺。",
            "品尝珍妙余，倍称求其私。",
            "初非狐鼠媚，忽变狼虎威。",
            "巧计百不行，叱怒面欲绯。",
            "再拜长官前，兹事非所宜。",
            "性命若蝼蚁，蠢动识尊卑。",
            "朝廷设百官，责任无细微。",
            "所守傥在是，恪谨焉可违。",
            "君一臣取二，千古明戒垂。",
            "以此得重劾，刀锯弗敢辞。",
            "移官责南浦，奉命去若驰。",
            "回首凤凰翼，雨露生光辉。"
        ],
        "title": "监造御茶有所争执",
        "id": "8d9669b5-cd23-4dcf-b8e0-c8fa8681491d"
    },
    {
        "author": "徐玑",
        "paragraphs": [
            "翁侯两兄弟，志尚等高独。",
            "闲心没江鸥，逸兴狎山鹿。",
            "难兄早登第，高风动乔木。",
            "湘南花满汀，百里正膏沐。",
            "归作山水游，词源倾百斛。",
            "令弟小谢徒，深沉鬰林麓。",
            "优游千卷书，平生几竿竹。",
            "能琴弦不理，少饮巾未漉。",
            "兄倡复弟酬，音调谐击筑。",
            "昼卧小窗南，烦暑在荷屋。",
            "凉风从何来，池花动轻䔩。",
            "顾□传新章，爽气涤炎伏。",
            "如临古涧旁，泓澄碧环复。",
            "如倚青林下，松风对心读。",
            "善诗如善韵，警响间圆熟。",
            "但令契人心，勿令骇人目。",
            "我爱二君子，芳馨袭兰菊。",
            "迎秋月色新，佳香满晴宿。",
            "安得扁舟去，□□荫溪谷。",
            "论诗暮继朝，吟思俱毣毣。"
        ],
        "title": "奉和翁千四知县千十四隠居山中作",
        "id": "c9a19058-d9e2-4f9f-984a-ba5c63a2eb8a"
    },
    {
        "author": "徐玑",
        "paragraphs": [
            "南州冬日佳，风和霜气收。",
            "出门访良友，散策寻清游。",
            "负郭有野趣，荒草带寒流。",
            "信步任所止，款扉得深幽。",
            "初若隠者居，忽上云中楼。",
            "揽以三层颠，恍与万象浮。",
            "绿野宽作围，青山远相蟉。",
            "凌然欲轻举，久乃思冥搜。",
            "团团荔枝林，往往丛叶稠。",
            "时于阴木间，略见碧瓦沟。",
            "苍然晚烟集，红者枫树头。",
            "竚立思转赊，顾盼目不周。",
            "何意城中身，而对海上州。",
            "要须千幅尽，未可一语酬。",
            "时已梅萼春，景迈浙水秋。",
            "远地得心赏，良会非宿筹。",
            "黄柑况可餐，绿酒方出篘。",
            "十年真契阔，再见方绸缪。",
            "矧兹天一方，无异水上沤。",
            "把盏不知暮，论文殊未休。",
            "俄惊庭叶落，始觉昏鸦投。",
            "独怜下弦月，未挂初旬钩。",
            "绝景尚可揖，归途谅匪修。",
            "何当鴈荡间，相与老一丘。"
        ],
        "title": "登三层楼与王仲言联句",
        "id": "73806ce8-2290-4aaf-951f-ea12bf4aae5a"
    },
    {
        "author": "徐玑",
        "paragraphs": [
            "成阵风作车，宓妃波为茵。",
            "良夕忽会遇，明月寒铺银。",
            "环佩凌秋空，笙箫亦具陈。",
            "何以慰寥廓，乐此相知新。",
            "采珠拾翠羽，言笑生华春。",
            "赠以金琅玕，捧以白玉人。",
            "酌醴动芳气，妙与兰茝纫。",
            "欢娱有聚散，美宝无贱珍。",
            "至今寒花种，清彻莹心神。",
            "霜皑众枿藁，孤媚良舒伸。",
            "杜鹃望帝魂，啼血何嚚嚚。",
            "妃子眠海棠，荒湎焉足邻。",
            "姮女手栽桂，光彩相依因。",
            "故知蓬瀛姿，不染纤点尘。"
        ],
        "title": "水仙花篇",
        "id": "353de776-369c-4660-986f-824fdfdf15b4"
    },
    {
        "author": "徐玑",
        "paragraphs": [
            "娄家屋西梅，梅老枝更清。",
            "众树吐齐白，密萼含微清。",
            "下有碧池波，照此鸥鹭翎。",
            "寒云拂缟衣，遥空淡明星。",
            "薄言种树时，两世且百龄。",
            "树亦匪难老，一岁一雕零。",
            "我嗟人事迁，且爱树伶俜。",
            "回桓不能去，月来孤影生。",
            "倚树一长吟，写我寥旷情。"
        ],
        "title": "娄家梅篇",
        "id": "a805ddab-1599-4993-9ba5-d2d53eeadab7"
    },
    {
        "author": "徐玑",
        "paragraphs": [
            "松声欲动风声催，细非笙簧大非雷。",
            "松间便使无风起，亦有爽气如风来。",
            "傍松作楼古为务，小着轩楹省斤锯。",
            "楼低要与绿阴平，勿令高过松梢去。"
        ],
        "title": "松风楼篇",
        "id": "3c2b1d80-b1c1-4a3a-8cbf-99bc11120e53"
    },
    {
        "author": "徐玑",
        "paragraphs": [
            "访梅行近郊，寒气初淅沥。",
            "欲开未开时，三点两点白。",
            "清枝何萧疎，幽香况岑寂。",
            "颇知天姿殊，绝似人有德。",
            "逢君天一方，欢然旧相识。"
        ],
        "title": "访梅",
        "id": "f574d7a5-c98d-4cae-8d98-613eec08764a"
    },
    {
        "author": "徐玑",
        "paragraphs": [
            "长江欲趋海，日夜不肯休。",
            "终然至海後，大小同一流。",
            "君家学海名，旧有江上楼。",
            "取义诚在斯，终始志欲侔。",
            "云门接沧波，碧玉浩远浮。",
            "一瞬便可得，垂则良易求。",
            "兹道无小成，勉矣归藏修。"
        ],
        "tags": [
            "长江"
        ],
        "title": "题林氏学海楼",
        "id": "1e2cb793-bdf4-405b-ab73-bee4bb3b959d"
    },
    {
        "author": "徐玑",
        "paragraphs": [
            "去载羁旅身，千里望群贤。",
            "今夕良燕会，况乃佳节前。",
            "凉风日已多，岁序日已迁。",
            "春时种藂菊，秋花满篱边。",
            "采之不盈把，泛彼清清泉。",
            "行乐不易得，贫贱焉可捐。",
            "惟当从尔游，吟哦思陶然。"
        ],
        "title": "九月初四日分韵得然字",
        "id": "d1d5e3b9-127a-42d9-9e81-b5460f58b620"
    },
    {
        "author": "徐玑",
        "paragraphs": [
            "性懒修书苦，题诗寄海滨。",
            "闽中今乐地，迁客旧名臣。",
            "乍嚼槟榔涩，初餐荔颗珍。",
            "园林春易老，乡岸雨难匀。",
            "世虑千峯静，时贤一聘新。",
            "闲居寻钓石，朝晚待归人。"
        ],
        "title": "寄上泉州许参政福州薛端明谪居",
        "id": "36de8fe6-aff3-48d8-a3bd-7768aeecc87e"
    },
    {
        "author": "徐玑",
        "paragraphs": [
            "玉陛传胪晓，身居第一功。",
            "绝班知礼异，专局信儒崇。",
            "贤俊科名上，邦家事业中。",
            "规模垂广远，鼎鼐蓄含洪。",
            "更化方今务，经时志已通。",
            "莅人惟简直，修己在谦冲。",
            "日旦清风发，江晴野雾空。",
            "奉亲游宦喜，初向水晶宫。"
        ],
        "title": "送赵状元赴湖州幕",
        "id": "62d5ea07-0c21-4029-8791-f417b3b7d4a9"
    },
    {
        "author": "徐玑",
        "paragraphs": [
            "王国重熙洽，邦基百世安。",
            "深源混清浊，直道阐平宽。",
            "学术知同贵，师儒颇异观。",
            "修名褎兰省，旧格到蝉冠。",
            "十载田庐隠，三年客授官。",
            "括溪方水涨，江左尚春寒。",
            "论议何时一，行藏此日难。",
            "宿酲江柳绿，风物强加餐。"
        ],
        "title": "送钱省元赴太平州教授",
        "id": "248334fe-7f2f-4899-8dc5-b3693cbb29bb"
    },
    {
        "author": "徐玑",
        "paragraphs": [
            "又取纱衣换，天晴起细风。",
            "清阴花落後，长日鸟啼中。",
            "水国乘舟乐，岩扉有路通。",
            "州民多到此，犹自忆髯公。"
        ],
        "title": "初夏游谢公岩",
        "id": "0261a255-ea47-439a-8ac4-daa0e7923dac"
    },
    {
        "author": "徐玑",
        "paragraphs": [
            "旧说湘中事，身来又可寻。",
            "庙存虞帝迹，江照楚臣心。",
            "为客人俱远，题名刻自深。",
            "春回洲渚绿，遥望正沉吟。"
        ],
        "title": "湘中",
        "id": "8e958168-2fd8-4b04-b70c-dbca94a100b4"
    },
    {
        "author": "徐玑",
        "paragraphs": [
            "泊舟风又起，系缆野桐林。",
            "月在楚天碧，春来湘水深。",
            "官贫思近阙，地远动愁心。",
            "所喜同舟者，清羸亦好吟。"
        ],
        "title": "泊舟呈灵晖",
        "id": "a98cf1db-da38-4d1b-a94d-7b4f0003b38a"
    },
    {
        "author": "徐玑",
        "paragraphs": [
            "古郡依蛮楚，身来作冷官。",
            "老怜兄弟远，贫喜妇儿安。",
            "分菊乘春雨，移梅待岁寒。",
            "又传家信至，入夜着灯看。"
        ],
        "title": "古郡",
        "id": "94e887cc-8841-4adf-8977-2eb345617c47"
    },
    {
        "author": "徐玑",
        "paragraphs": [
            "骨体先如鹤，离家岁已周。",
            "欲知诗思远，曾共楚乡游。",
            "穷达身将老，分携菊正秋。",
            "江西看旧友，归计少迟留。"
        ],
        "title": "送徐照先回江西",
        "id": "ca31efce-a9ea-4f89-8cbc-5c7374c7128d"
    },
    {
        "author": "徐玑",
        "paragraphs": [
            "凭高散幽策，绿草满春坡。",
            "楚野无林木，湘山似水波。",
            "客怀随地改，诗思出门多。",
            "尚有溪西寺，斜阳未得过。"
        ],
        "title": "凭高",
        "id": "8a2b7e29-f30f-45f2-a1e1-b05d4487d161"
    },
    {
        "author": "徐玑",
        "paragraphs": [
            "自入春来旱，祈求到夏中。",
            "数朝人尽恐，今夜雨须通。",
            "云气昏犹散，雷声隠渐隆。",
            "池鱼先得活，欢喜与予同。"
        ],
        "title": "喜雨",
        "id": "0a3673b7-9c48-492d-8a3c-f53ea6f87e8b"
    },
    {
        "author": "徐玑",
        "paragraphs": [
            "别远心常记，书归亦到吾。",
            "离家非失计，有子已为儒。",
            "海浅编鱼扈，人清养鹤雏。",
            "礼优宾馆暇，赋咏几欢娱。"
        ],
        "title": "谢刘明远华亭惠书",
        "id": "17faae41-4629-4e47-aea7-759555ac976a"
    },
    {
        "author": "徐玑",
        "paragraphs": [
            "惟诵天童咒，饮泉能不饥。",
            "只缘多自誉，翻以致人疑。",
            "赋质全如鹤，谋生却似龟。",
            "绿华通籍後，会报女仙知。"
        ],
        "title": "不食姑",
        "id": "f4de94f8-8c5a-46d0-989b-fca13e4ec3d4"
    },
    {
        "author": "徐玑",
        "paragraphs": [
            "曾学轻腾术，长怀万里心。",
            "江湖云似水，巴广石如林。",
            "好饮身常乐，无言道更深。",
            "丹砂能愈疾，不用化黄金。"
        ],
        "title": "赠李丹士",
        "id": "6fa618e9-9de1-4d4c-a3c9-6e71e440a435"
    },
    {
        "author": "徐玑",
        "paragraphs": [
            "近舍新为圃，浇锄及晚凉。",
            "因看瓜蔓吐，识得道心长。",
            "隔沼嘉蔬洁，侵畦异草香。",
            "小舟应买在，门外是渔乡。"
        ],
        "title": "题薛景石瓜庐",
        "id": "9b797efc-062a-4514-994b-c27ca09a6f18"
    },
    {
        "author": "徐玑",
        "paragraphs": [
            "闻道长溪令，相留一馆闲。",
            "便令全近舍，尚隔几重山。",
            "为旅春郊外，怀人夜雨间。",
            "年来疎览镜，怕见减朱颜。"
        ],
        "title": "檄途寄翁灵舒",
        "id": "f73591bc-f043-4a42-a3a7-caa5eb6790ac"
    },
    {
        "author": "徐玑",
        "paragraphs": [
            "南北门相对，传来岁月深。",
            "但添新意趣，不改旧园林。",
            "花日移朝坐，松风伴夕吟。",
            "自然忘宦达，非是少知音。"
        ],
        "title": "赠芗林後人",
        "id": "365f3d2e-7de0-4cc5-804f-4fced117edda"
    },
    {
        "author": "徐玑",
        "paragraphs": [
            "辞相还家後，清癯带少颜。",
            "便令凡事足，不似一身闲。",
            "长日惟开卷，晴天偶看山。",
            "只应忧国念，到此或相关。"
        ],
        "title": "投周益公",
        "id": "1e8666c8-d4c1-4a2d-8611-9797e14fb073"
    },
    {
        "author": "徐玑",
        "paragraphs": [
            "名高身又贵，自住小村深。",
            "清得门如水，贫惟带有金。",
            "养生非药铒，常语尽规箴。",
            "四海为儒者，相逢问信音。"
        ],
        "title": "见杨诚斋",
        "id": "b4feef7e-59b6-40f9-9e0d-0ba5e55f43a2"
    },
    {
        "author": "徐玑",
        "paragraphs": [
            "步陟高高寺，徐行不用扶。",
            "青天晴又雨，山色有还无。",
            "句向闲中觅，茶因醉後呼。",
            "所怀论未足，何乃又征途。"
        ],
        "title": "登横碧轩继赵昌甫作",
        "id": "05c7e511-cdc7-45e1-b9b1-612bd47fd055"
    },
    {
        "author": "徐玑",
        "paragraphs": [
            "住屋半依村，先生气貌尊。",
            "若非迎好客，长是掩柴门。",
            "觅句行山影，披蓑钓月痕。",
            "固贫年八十，惟得令名存。"
        ],
        "title": "题李商叟半村堂",
        "id": "86543159-c5b0-4566-8d0d-de637fe58d85"
    },
    {
        "author": "徐玑",
        "paragraphs": [
            "十日清溪路，新春细雨天。",
            "绿波随棹起，白鸟望舟眠。",
            "麦秀初如草，云浓半是烟。",
            "明朝可遵陆，还忆此江边。"
        ],
        "title": "十日",
        "id": "0ff8fbdf-3ab8-48c2-968d-5fcaa3e524ee"
    },
    {
        "author": "徐玑",
        "paragraphs": [
            "屋舍如庠序，读书兼教文。",
            "来兹望南岳，青似一重云。",
            "步遶丛山小，城看隔水分。",
            "欲知巡狩事，野老间能云。"
        ],
        "tags": [
            "衡山"
        ],
        "title": "岳麓书院",
        "id": "3d8418cd-6183-4cd5-8081-5f1f128c5a44"
    },
    {
        "author": "徐玑",
        "paragraphs": [
            "书困当檐立，微风动鬓毛。",
            "桐阴遮井暗，鶑语出林高。",
            "执热思时雨，如疲得美醪。",
            "居然吟思起，独步几周遭。"
        ],
        "title": "夏日",
        "id": "e8948524-94de-44ea-9c5b-a0bda88d7dab"
    },
    {
        "author": "徐玑",
        "paragraphs": [
            "雨来连几夕，满涨一湖波。",
            "苦似前时少，毋嫌此日多。",
            "砌荒蜗出舍，屋漏燕移窠。",
            "今岁翻成稔，田塍亦产禾。"
        ],
        "title": "雨中",
        "id": "9afa2e93-de76-40ee-b757-6727aaae3f1a"
    },
    {
        "author": "徐玑",
        "paragraphs": [
            "自觉中年後，惟能半夕眠。",
            "寒窗微带月，山郡远闻泉。",
            "行乐人同尚，迟留我未然。",
            "题书寄朋旧，归日是春边。"
        ],
        "title": "自觉",
        "id": "65a8e4ee-de1b-4ba6-9885-bf69468399fd"
    },
    {
        "author": "徐玑",
        "paragraphs": [
            "古道难为友，相期一见中。",
            "但令心事合，不在语言同。",
            "秋早湘烟白，舟移岸蓼红。",
            "别怀如迥野，长与水云通。"
        ],
        "title": "别赵汝鬯黄中",
        "id": "6ee79484-d071-4871-b32b-1bf0361e9133"
    },
    {
        "author": "徐玑",
        "paragraphs": [
            "隠居须是僻，君向数家村。",
            "自以闲为乐，何嫌贫尚存。",
            "碧波连草舍，白日掩柴门。",
            "挂得一瓢在，风来应恶喧。"
        ],
        "title": "次韵刘明远移家  其一",
        "id": "b6879540-87b1-4c66-b46f-f58b133580cf"
    },
    {
        "author": "徐玑",
        "paragraphs": [
            "恬淡安身易，新家似旧居。",
            "径凉行落叶，池浄数游鱼。",
            "诗得唐人句，碑临晋代书。",
            "半生惟此乐，同辈必无如。"
        ],
        "title": "次韵刘明远移家  其二",
        "id": "de7658a4-2a8f-448f-96ab-b7fc7b2c117a"
    },
    {
        "author": "徐玑",
        "paragraphs": [
            "躬耕儒者事，甘苦自能便。",
            "叩角吟山际，休锄坐竹边。",
            "长年多涉历，丰岁少忧煎。",
            "一一旧所好，知君能弃捐。"
        ],
        "title": "次韵刘明远移家  其三",
        "id": "8c0b18e0-5630-49e3-97c2-5c24c62c2a84"
    },
    {
        "author": "徐玑",
        "paragraphs": [
            "传得临池诀，勤劳敢遽忘。",
            "锥沙惟是正，舞剑本非狂。",
            "旧隠寻芳芷，离怀对碧湘。",
            "寸心长记面，不似隔他乡。"
        ],
        "title": "送单丙文先生归沅州",
        "id": "a32cf82b-c9c4-4bb6-9100-f2a525df7ddc"
    },
    {
        "author": "徐玑",
        "paragraphs": [
            "斋居惟少睡，露坐得论文。",
            "凉夜如清水，明河似白云。",
            "宿禽翻树觉，幽磬度溪闻。",
            "欲识他乡思，斯时共忆君。"
        ],
        "title": "夏夜同灵晖有作奉寄翁赵二友",
        "id": "06e242fe-3c79-4972-ab37-c4555a15fd67"
    },
    {
        "author": "徐玑",
        "paragraphs": [
            "子向江淮去，应怀计策新。",
            "但须先审己，然後可图人。",
            "战野寒犹力，边城草不春。",
            "曹刘若无竞，闲却卧龙身。"
        ],
        "title": "送翁灵舒游边",
        "id": "db153740-25ad-41f9-9bfb-fca56a5a6a00"
    },
    {
        "author": "徐玑",
        "paragraphs": [
            "祇为吟成癖，官闲乐有余。",
            "病惟亲笔墨，贫亦买琴书。",
            "别奠临西野，春风入故庐。",
            "悠悠想精魄，如赋钓台初。"
        ],
        "title": "潘德久挽词",
        "id": "130af394-2851-4be1-8baa-0e2641074f06"
    },
    {
        "author": "徐玑",
        "paragraphs": [
            "处己先能俭，为官易得清。",
            "长卿诗最好，叔度德难名。",
            "归旐郴江远，新坟秀岭平。",
            "松楸本相望，惆怅不堪情。"
        ],
        "title": "翁通判挽词  其一",
        "id": "c471a401-fd7d-4e70-a93c-0647e073bf13"
    },
    {
        "author": "徐玑",
        "paragraphs": [
            "昔年楼上饮，分韵正秋深。",
            "冷貌长如在，高风不可寻。",
            "独遗杨子厚，谁寄惠连音。",
            "莫向山庐宿，松声似夜吟。"
        ],
        "title": "翁通判挽词  其二",
        "id": "5aa46d2d-c1a8-400d-9378-bf3f872545ab"
    },
    {
        "author": "徐玑",
        "paragraphs": [
            "执馈供汤药，辛勤四十年。",
            "谁知飞蝶梦，翻落鼓盆先。",
            "丹旐秋城外，寒云野寺边。",
            "送车来阖境，陶侃信能贤。"
        ],
        "title": "梅夫人挽词",
        "id": "11b9cc60-d9c7-47d9-9a81-6522235f8684"
    },
    {
        "author": "徐玑",
        "paragraphs": [
            "不识张颠面，画成钗股艰。",
            "长存昔年宅，犹塑醉时颜。",
            "笔与身同葬，池荒墨似斑。",
            "才清人必重，潇岸野云间。"
        ],
        "title": "怀素台",
        "id": "e5f76b76-21c4-4ce5-a7cc-7ae3783c8af5"
    },
    {
        "author": "徐玑",
        "paragraphs": [
            "问得梅花信，寒林动晚声。",
            "雨来山渐远，潮去水还清。",
            "寥落寻新句，欢娱解宿酲。",
            "相携归路滑，灯火近孤城。"
        ],
        "title": "江亭临眺",
        "id": "55c3e083-932d-4172-a21d-c4ac8948c774"
    },
    {
        "author": "徐玑",
        "paragraphs": [
            "楼上看春晚，烟分远近村。",
            "晓晴千树绿，新雨半池浑。",
            "柳密鶑无影，泥新燕有痕。",
            "轻寒衫袖薄，杯酌更须温。"
        ],
        "title": "春日晚望",
        "id": "6be5d0ee-336a-48a2-8b84-660f904ed88d"
    },
    {
        "author": "徐玑",
        "paragraphs": [
            "泽国自秋凉，乘舟入渺茫。",
            "荷披沙渚碧，花乱暑风香。",
            "山色含疎雨，蝉声带夕阳。",
            "不知归路杳，相对有篇章。"
        ],
        "title": "同友人乘舟",
        "id": "9cf87532-372e-4cbd-9bb3-0b24943cca08"
    },
    {
        "author": "徐玑",
        "paragraphs": [
            "城闉多汩没，宜尔向村居。",
            "蔬茹餐僧饭，香茶读古书。",
            "秋潮侵岸满，晓月带星疎。",
            "相送未相忆，相期同荷锄。"
        ],
        "title": "送徐照还旧山  其一",
        "id": "daee058d-3e0c-4023-b5bd-8ba888212b77"
    },
    {
        "author": "徐玑",
        "paragraphs": [
            "役役劳形器，干坤一转蓬。",
            "暗因凡虑汩，明为此心空。",
            "小舍依沙渚，扁舟系荻丛。",
            "且能渔钓乐，亦似古人风。"
        ],
        "title": "送徐照还旧山  其二",
        "id": "49e67c89-baf5-4825-bdfb-8ecc0a60151b"
    },
    {
        "author": "徐玑",
        "paragraphs": [
            "好去巴陵县，神仙屡此过。",
            "但知存惠爱，自足感弦歌。",
            "官况湘流碧，诗情楚岫多。",
            "梅花送征棹，万里接阳和。"
        ],
        "title": "送翁巴陵之官",
        "id": "5a6e4c28-ed21-443f-8d07-d2174cd63c40"
    },
    {
        "author": "徐玑",
        "paragraphs": [
            "风晴霜气合，沙渚夜鸣榔。",
            "独喜鳞兼细，时看寸有长。",
            "月斜寒动影，水碧静传香。",
            "可爱渔翁乐，溪梅次第芳。"
        ],
        "title": "时鱼",
        "id": "d38548fb-03c3-4c14-8be0-c9b91ffc27e4"
    },
    {
        "author": "徐玑",
        "paragraphs": [
            "一雨临初夏，惊雷昨夜新。",
            "地晴烟冉冉，堤涨渌鳞鳞。",
            "兰麝销衣润，珊瑚浄几尘。",
            "墙阴旧无竹，笋过谢东邻。"
        ],
        "title": "初夏",
        "id": "84befeba-49ef-43e7-b8e7-1be4f9096894"
    },
    {
        "author": "徐玑",
        "paragraphs": [
            "边郡三年守，知陪後乘安。",
            "远游登览易，老大别离难。",
            "红日千峰晓，清霜几树丹。",
            "江皋一回首，念尔去凌寒。"
        ],
        "title": "送刘明远客和州  其一",
        "id": "f4fe5a10-b7ee-47e5-8476-d7096fb1c14a"
    },
    {
        "author": "徐玑",
        "paragraphs": [
            "十载知心友，文才尔独兼。",
            "病谙孤寝乐，贫识茹蔬甜。",
            "冬暖梅花早，年丰酒价廉。",
            "不愁无远信，佳句日应添。"
        ],
        "title": "送刘明远客和州  其二",
        "id": "f4e6d981-dbb2-462d-b7d8-5f77c719306e"
    },
    {
        "author": "徐玑",
        "paragraphs": [
            "上世喜同登，论交建水清。",
            "故人逢客里，明日又离情。",
            "佳阙东南少，卑官远近行。",
            "秋风分手地，霜叶满江城。"
        ],
        "title": "年家生张主簿经过相寻率尔赠别",
        "id": "01ddb65f-6e50-41d5-b4d5-fa4cd6306eee"
    },
    {
        "author": "徐玑",
        "paragraphs": [
            "中川人语别，南国夜何其。",
            "江迥风来急，山低月落迟。",
            "缆从前浦远，角在古城吹。",
            "五亩耕锄地，何当手共治。"
        ],
        "title": "中川别舍弟",
        "id": "4c87e679-5ee4-4736-b626-183afcfe5648"
    },
    {
        "author": "徐玑",
        "paragraphs": [
            "闲庭黄叶满，园树尽玲珑。",
            "寒水终朝碧，霜天向晚红。",
            "蔬餐如野寺，茅舍近溪翁。",
            "非是分嚣寂，由来趣不同。"
        ],
        "title": "冬日书怀",
        "id": "52b28098-9793-4036-bd34-2b88fb6c3700"
    },
    {
        "author": "徐玑",
        "paragraphs": [
            "星郎复持节，垂榻待君来。",
            "又醉闽溪酒，因沾谢屐苔。",
            "天寒松子落，腊月茗花开。",
            "白发伤离绪，何堪节物催。"
        ],
        "title": "送朱学谕游建上赴陈提举约",
        "id": "7959abb0-65fe-4793-b370-fb96a0e07285"
    },
    {
        "author": "徐玑",
        "paragraphs": [
            "一雨郊原绿，高田水过低。",
            "荷锄烦稚子，馌亩伺良妻。",
            "老去知谁许，归欤得自犂。",
            "缓行溪上石，吟咏到鸦栖。"
        ],
        "title": "一雨",
        "id": "8a9b482c-24df-44e6-a30f-95d08746af57"
    },
    {
        "author": "徐玑",
        "paragraphs": [
            "古木山边寺，深松径底风。",
            "独吟侵夜半，清坐杂禅中。",
            "殿静灯光小，经残磬韵空。",
            "不知清梦远，啼鸟在林东。"
        ],
        "title": "宿寺",
        "id": "cddba989-8925-4041-b6f5-6507238c2ba6"
    },
    {
        "author": "徐玑",
        "paragraphs": [
            "亥月霜澄霁，幽窗晚更明。",
            "文书随意阅，兰菊与心清。",
            "洗砚须池暖，燃香得火轻。",
            "妻孥浑笑我，作计亦平平。"
        ],
        "title": "亥月",
        "id": "31936957-c526-444b-9ee7-eeca5ab5ddff"
    },
    {
        "author": "徐玑",
        "paragraphs": [
            "晨起犹孤坐，瓶泉待煮茶。",
            "寒烟添竹色，疎雪乱梅花。",
            "独喜忘时事，谁知改岁华。",
            "多君能过此，人里似山家。"
        ],
        "title": "孤坐",
        "id": "340c6a09-10f4-431c-8825-4727a9165cdd"
    },
    {
        "author": "徐玑",
        "paragraphs": [
            "诗鬓晓星星，霜天似水清。",
            "风当窗眼入，冰向砚池生。",
            "已瘦梅枝影，犹干竹叶声。",
            "夜来天地洁，惟是月华明。"
        ],
        "title": "霜",
        "id": "5cf1c7e3-b345-4960-88d5-d4d050db256f"
    },
    {
        "author": "徐玑",
        "paragraphs": [
            "古郡草为城，怀贤隔此扃。",
            "水风凉远树，河影动疎星。",
            "江国晴犹润，烟林暮转青。",
            "荷锄曾有约，独喜带骚经。"
        ],
        "title": "夏夜怀赵灵秀",
        "id": "feb534ce-57c6-4fe1-9018-6132e7cba089"
    },
    {
        "author": "徐玑",
        "paragraphs": [
            "烦暑何能避，孤舟访隠人。",
            "水乡菱藕熟，晴野稻苗新。",
            "为学师前辈，谈空悟宿身。",
            "镜湖三百顷，不似此湖滨。"
        ],
        "title": "夏日湖上访隠士",
        "id": "ad1ace06-c11f-499e-b15c-56c0f735de15"
    },
    {
        "author": "徐玑",
        "paragraphs": [
            "庭深自无暑，苔径复萦纡。",
            "宾客不长到，儿童亦可娱。",
            "荷花晴带粉，蒲叶晓凝珠。",
            "与尔城闉隔，兹欢想不殊。"
        ],
        "title": "又寄",
        "id": "b1ec7102-c07c-49be-a540-f340e2350b88"
    },
    {
        "author": "徐玑",
        "paragraphs": [
            "瀑水东南冠，庐山未足论。",
            "飞来长似雨，流处不知源。",
            "洞里龙为宅，溪边石作门。",
            "修行谢康乐，庵有故基存。"
        ],
        "tags": [
            "庐山"
        ],
        "title": "题石门洞",
        "id": "6cedfebe-923c-41f0-8885-ca18ae6f2e52"
    },
    {
        "author": "徐玑",
        "paragraphs": [
            "缓行循翠麓，凝睇俯清湾。",
            "舟楫芦花外，江山夕照间。",
            "天寒虽日短，岁晚亦身闲。",
            "高树梅初发，与君相共攀。"
        ],
        "title": "腊日同朱学谕登翠麓亭",
        "id": "e1d90943-0296-434d-8583-0c4c52eae487"
    },
    {
        "author": "徐玑",
        "paragraphs": [
            "柳竹藏花坞，茅茨接草池。",
            "开门惊燕子，汲水得鱼儿。",
            "地僻春犹静，人闲日自迟。",
            "山禽啼忽住，飞起又相随。"
        ],
        "title": "山居",
        "id": "bc097d84-011a-42b8-9100-e1c619874774"
    },
    {
        "author": "徐玑",
        "paragraphs": [
            "客里遭多难，相逢意已降。",
            "酒殽同晚店，烟雨隔秋江。",
            "许国心犹壮，论兵世少双。",
            "将门寻旧绩，应不记蓬窗。"
        ],
        "title": "西兴渡压雨赠同邸李计议",
        "id": "53b3bbc8-9e00-4bd8-a610-8d71a7a70b2b"
    },
    {
        "author": "徐玑",
        "paragraphs": [
            "谢公曾步处，石鼓尚依然。",
            "地狭川多涨，山高浦欲旋。",
            "不因诗句说，更复有谁传。",
            "怀望徘徊久，寒郊起暮烟。"
        ],
        "title": "谢步石鼓山",
        "id": "61cae138-b81a-407a-b99b-30e79c87ed10"
    },
    {
        "author": "徐玑",
        "paragraphs": [
            "黄碧平沙岸，陂塘柳色春。",
            "水清知酒美，山瘦识民贫。",
            "鸡犬田家静，桑麻岁事新。",
            "相逢行路客，半是永嘉人。"
        ],
        "title": "黄碧",
        "id": "6f05ca9a-c819-4918-a247-a3cdc2652566"
    },
    {
        "author": "徐玑",
        "paragraphs": [
            "斗建魁星地，城隅李氏亭。",
            "竹高随路有，山静隔江青。",
            "人在云间语，潮生户外汀。",
            "凭高一长望，疑欲入沧溟。"
        ],
        "title": "题李氏山亭",
        "id": "6285e5d0-8eeb-4dfd-9da1-def377f80662"
    }
]