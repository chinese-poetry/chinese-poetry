[
    {
        "author": "吕本中",
        "paragraphs": [
            "穷山拥翠染人愁，亭下寒溪东北流。",
            "寄语扁舟舟上客，为传消息到筠州。"
        ],
        "title": "界步河亭",
        "id": "bc7bf18e-03e9-4aef-b977-881acbb8e08f"
    },
    {
        "author": "吕本中",
        "paragraphs": [
            "匝地浓云散晓风，轻霜挟冷下长空。",
            "攅峰叠嶂来无尽，疑是舟行图画中。"
        ],
        "title": "涂中久雨乍晴",
        "id": "95bdf25f-cf4a-49e2-93df-8238cf30c483"
    },
    {
        "author": "吕本中",
        "paragraphs": [
            "再到连州却是家，逢人不复叹生涯。",
            "尊前欲洒思乡泪，羞见枝头含笑花。"
        ],
        "title": "连州",
        "id": "e6cc5607-e8bf-42b1-9fe8-4fd1a705c17e"
    },
    {
        "author": "吕本中",
        "paragraphs": [
            "路转寒松日欲斜，野梅初吐两三花。",
            "溪流映石风吹碧，时有粼粼雨後砂。"
        ],
        "title": "宁远道中",
        "id": "8a292db5-4791-4be1-b2e1-78df11bcc1ee"
    },
    {
        "author": "吕本中",
        "paragraphs": [
            "宴坐翛然万虑忘，从他风雨送春忙。",
            "佛灯初上黄昏後，时炷郴州石乳香。"
        ],
        "title": "春晚",
        "id": "f3b993bd-db8a-4071-8cfb-d28a8601776e"
    },
    {
        "author": "吕本中",
        "paragraphs": [
            "湘江江上数重山，山远云深缥缈间。",
            "帝子不归肠欲断，竹梢空染泪痕斑。"
        ],
        "title": "湘江斑竹",
        "id": "283d5bc4-9495-4143-b19b-c2ae81412ed6"
    },
    {
        "author": "吕本中",
        "paragraphs": [
            "淡日轻风细雨余，阴阴溪柳映溪蒲。",
            "清流平岸舟行疾，野鸟时闻声自呼。"
        ],
        "title": "兴安灵渠",
        "id": "0488bc88-17ed-46a9-8268-540e8e224a42"
    },
    {
        "author": "吕本中",
        "paragraphs": [
            "淡日轻烟村径斜，长风卷浪欲浮花。",
            "夜深隔岸渔舟过，萤火惊飞乱点沙。"
        ],
        "title": "野岸",
        "id": "5e24a969-f3a1-4f96-9908-0d23832236eb"
    },
    {
        "author": "吕本中",
        "paragraphs": [
            "淡淡阴云昼掩门，隔溪杨柳暗江村。",
            "落花狼藉飞红雨，又是潺湲过一春。"
        ],
        "title": "春晚即事",
        "id": "7150efcc-4451-4dd5-bbb0-cd88be027940"
    },
    {
        "author": "吕本中",
        "paragraphs": [
            "抗志欲学仙，自恨无仙骨。",
            "去国将六年，避地欠三窟。",
            "禅房翳翠阴，竹本可制笏。",
            "谁持大君前，指顾收回鹘。"
        ],
        "title": "香山观壁间诗因次其韵",
        "id": "8d5a6f70-1090-46d5-a89b-d12ae7b77e1c"
    },
    {
        "author": "吕本中",
        "paragraphs": [
            "买臣负薪行且歌，其妻羞缩悲蹉跎。",
            "季子归佩六相印，骨肉歆羡缘金多。",
            "人生穷达等幻灭，贫贱何忧贵何悦。",
            "争如饥采首阳薇，不慕皋夔希稷契。",
            "贪功徇名世莫嗤，拖金曳紫同儿嬉。",
            "一朝祸至几发冢，却思衣布丹徒时。",
            "丹徒风月依然好，尔自升沈委荒草。",
            "草长木拱荒烟寒，此恨年年向谁道。"
        ],
        "title": "怀古",
        "id": "891c0c0d-a9cd-4e9c-9bbe-c4e8e241ed4b"
    },
    {
        "author": "吕本中",
        "paragraphs": [
            "忆昔春将暮，分携桂岭边。",
            "落花依断陇，飞絮满长川。",
            "风急吹残雨，云开放晓天。",
            "山光如欲动，草木不胜妍。",
            "沽酒□村市，停骖近郭田。",
            "临行思款曲，已别更流连。",
            "治邑烦游刃，编氓荷息肩。",
            "高牙久藏巧，笃行众推贤。",
            "屡辱银钩贶，频更玉律迁。",
            "故乡迷薮泽，回梦渺云烟。",
            "漂泊遥相望，穷愁秪自怜。",
            "爱闲身益懒，多病气仍孱。",
            "故国因人问，新年底事传。",
            "政应升斗恋，聊结簿书缘。",
            "诸老方推毂，乘时好着鞭。",
            "提撕起憔悴，腾踏动蜿蜒。",
            "袖有平戎策，囊无封禅篇。",
            "功名期万里，富贵属丁年。",
            "范蠡中兴越，田单卒破燕。",
            "异时归捆载，乞我买邻钱。"
        ],
        "title": "近体诗二十韵寄秉之",
        "id": "992194e2-4748-47b8-91c5-dcfb633f94c8"
    },
    {
        "author": "吕本中",
        "paragraphs": [
            "昏旦黄□里，经营谢独清。",
            "看人长麈尾，怀我短灯檠。",
            "旧友分穷达，斯文鼎重轻。",
            "边声授明主，礼乐谢诸生。"
        ],
        "title": "离行在即事三首  其一",
        "id": "938114be-0727-4232-97db-1da22289dd02"
    },
    {
        "author": "吕本中",
        "paragraphs": [
            "漂泊留旁郡，烦人久厚颜。",
            "强求微禄去，未得故乡还。",
            "驿骑随朝发，舟师语夜阑。",
            "到家传吉梦，归使下燕山。"
        ],
        "title": "离行在即事三首  其二",
        "id": "6f5a0ca1-cb70-4eb3-aae9-eabdcc4adb6a"
    },
    {
        "author": "吕本中",
        "paragraphs": [
            "客况多堪笑，归舟静拥衾。",
            "转喉常触讳，对面却论心。",
            "外物家无有，园居念本深。",
            "妻孥安短褐，终不羡多金。"
        ],
        "title": "离行在即事三首  其三",
        "id": "f1513660-6468-4493-a8a6-a3021d3c9df2"
    },
    {
        "author": "吕本中",
        "paragraphs": [
            "扫地樗树阴，扇火炼金液。",
            "饥乌下朝阳，啄枝坠红实。",
            "秃翁未着巾，偻背散破绤。",
            "提钤顾四海，老手闲可惜。",
            "相勉各衰年，省事慎药石。",
            "急当固根本，乃可传损益。",
            "元气日惫亏，药邪资资贼。",
            "谁解医干坤，相视泪横臆。"
        ],
        "title": "庐陵相遇同炼金液赠师厚直阁",
        "id": "9d5ee737-1425-4026-9c9d-8f906a5ee020"
    },
    {
        "author": "吕本中",
        "paragraphs": [
            "旧传椰实来琼州，珍如楚萍出中流。",
            "双帆入桨严护送，海若亦恐贻神羞。",
            "当时荔子宠妃子，一日红尘归帝里。",
            "弃捐硕果□不食，正音铿锵不入耳。",
            "勿嗤磈礧老瓠壶，中含琼浆碧琳腴。",
            "圣门貌取失子羽，底事端可铭璠玙。",
            "新诗应欲泄感意，更复夸谈作真赐。",
            "阅人如此慎勿欺，我□与君谙世事。"
        ],
        "title": "次韵景实椰子诗",
        "id": "3ea1b176-942a-467d-bb6c-22a11bf6d507"
    },
    {
        "author": "吕本中",
        "paragraphs": [
            "风土傜人住，依栖县令尊。",
            "摘山春晚苦，汲涧雨余浑。",
            "白日供高枕，生涯付小园。",
            "时来携白铲，种药两三根。"
        ],
        "title": "闲居",
        "id": "71f7f54f-1d52-45a6-b871-5e4e5636c887"
    },
    {
        "author": "吕本中",
        "paragraphs": [
            "白日供多病，青山且旧居。",
            "柴门临水静，风叶舞霜余。",
            "老练时情熟，贫□家计疏。",
            "墙东端可望，炙背饱翻书。"
        ],
        "title": "冬日杂诗  其一",
        "id": "3c3372e4-c729-49e5-9496-10dc887ca64a"
    },
    {
        "author": "吕本中",
        "paragraphs": [
            "春景晴乃映，寒江晓不波。",
            "云山明客眼，风露净林柯。",
            "紫塞传烽急，黄池带剑多。",
            "苍生好苏息，天意定如何。"
        ],
        "title": "冬日杂诗  其二",
        "id": "c782aea1-07af-4b8d-bd65-cf405b68bcce"
    },
    {
        "author": "吕本中",
        "paragraphs": [
            "雨添东涧连西涧，云断前山起後山。",
            "野水到门人去尽，昏烟迷树鸟飞还。",
            "江天日月浑无色，客路风埃只强颜。",
            "舞石至今随燕乳，裁诗不复哭龙悭。"
        ],
        "title": "苦雨",
        "id": "6f4a27f7-9bd6-4b3f-adeb-92ee5045638d"
    },
    {
        "author": "吕本中",
        "paragraphs": [
            "谢公为时出，四海正仰渠。",
            "雅志在东山，本末固不渝。",
            "苻坚百万师，一扫谈笑余。",
            "今公抱长策，岂止安石徒。",
            "平生独往愿，结亭山一隅。",
            "跻扳上修竹，已自胜巾车。",
            "举手谢世人，不与汝同途。",
            "出佐明天子，意欲无强胡。",
            "行当复中原，即日还旧都。",
            "岂容思昔隐，更作深山居。",
            "小人病无能，悮入承明庐。",
            "朝夕投劾归，为公先扫除。"
        ],
        "title": "题官使赵枢密独往亭",
        "id": "5d06b2b2-da5a-4a9c-a046-a7b51e646fc2"
    },
    {
        "author": "吕本中",
        "paragraphs": [
            "避乱久去国，远游将抱孙。",
            "氛埃到湖峤，愁叹满干坤。",
            "气力吾先老，风流子独存。",
            "相逢能少驻，重为倒余尊。"
        ],
        "title": "申瑞应诗",
        "id": "2c012a4a-46bb-4940-8119-2b55807eaf97"
    },
    {
        "author": "吕本中",
        "paragraphs": [
            "京路萧条信不通，胡尘尚欲竞南风。",
            "三年避地身多病，万里携孥囊屡空。",
            "天际每垂忧国泪，日边谁了济时功。",
            "宣王自是中兴主，会见銮舆返故宫。"
        ],
        "title": "丁酉冬江上惊报",
        "id": "d81bcf52-2cdf-4681-9168-9d03270c1417"
    },
    {
        "author": "吕本中",
        "paragraphs": [
            "寒起溪边芦荻风，霜林病叶未全红。",
            "雁随云落斜阳外，舟傍山行晚照中。",
            "极目闲愁愁欲绝，满川离恨恨无穷。",
            "天涯更送亲朋去，尊酒何时再得同。"
        ],
        "title": "高安道中有怀故人李彤",
        "id": "ca01d227-e94d-4073-9aef-da9967e57b7b"
    },
    {
        "author": "吕本中",
        "paragraphs": [
            "泝流荡浆到阳山，寺在云山缥缈间。",
            "雨洗竹萌穿野岸，风吹榕叶落荒湾。",
            "僧眠白日钟声静，花送青春鸟语闲。",
            "留醉岭南无所恨，不妨蜡屐恣跻攀。"
        ],
        "title": "游阳山广庆寺",
        "id": "c2368091-a98a-417d-a726-41120de9141c"
    },
    {
        "author": "吕本中",
        "paragraphs": [
            "雨後轻裘寒尚侵，杖藜终日共登临。",
            "水声不似风声急，山色何如草色深。",
            "万叠残云渡晚照，千章古木发新阴。",
            "飘零未忍疏杯酌，欲醉翻嫌酒满斟。"
        ],
        "title": "自阳山还连州",
        "id": "c9292feb-fd88-4861-a36b-add945bbcdd6"
    },
    {
        "author": "吕本中",
        "paragraphs": [
            "风雨翛翛似晚秋，鸦归门掩伴僧幽。",
            "云深不见千岩秀，水涨初开万壑留。",
            "钟唤梦回空怅望，人传书到竟沈浮。",
            "面如田字非吾相，莫羡班超封列侯。"
        ],
        "title": "柳州开元寺夏雨",
        "id": "6dd2616c-94fc-4918-bd48-645d14c6c0ba"
    },
    {
        "author": "吕本中",
        "paragraphs": [
            "隋堤河畔别支公，目断霜天数去鸿。",
            "岁月峥嵘如许久，江湖漂泊略相同。",
            "无穷烟草夕阳外，不尽云山秋色中。",
            "寄语只今能见忆，书来莫遣太匆匆。"
        ],
        "title": "寄云门山僧宗杲",
        "id": "9a87912d-0b86-4095-957d-a828b1a49298"
    },
    {
        "author": "吕本中",
        "paragraphs": [
            "折柳长亭今几年，一行作吏楚江边。",
            "音书顿逐归鸿断，消息时因过客传。",
            "五岭风温吹瘴雨，九疑云湿卷愁烟。",
            "每吟春草池塘句，尚想诗成梦惠连。"
        ],
        "title": "怀从弟",
        "id": "ca7ee41d-ecec-4b3f-9e7e-df43424f6792"
    },
    {
        "author": "吕本中",
        "paragraphs": [
            "淅淅寒声未落霜，满庭残叶不胜黄。",
            "墙头雨带烟悲冢，炉冷风飘尘带香。",
            "修墓尚应怀楚德，入关犹想快秦王。",
            "追思往事空垂泪，无限伤心对夕阳。"
        ],
        "title": "郴州谒义帝陵庙",
        "id": "9e3db853-6984-4df5-b279-a70c73c7cc14"
    },
    {
        "author": "吕本中",
        "paragraphs": [
            "云海冥冥日向西，春风着意力犹微。",
            "无端一棹归舟疾，惊起鸳鸯相背飞。"
        ],
        "title": "绝句  其一",
        "id": "2457680f-8b09-45d2-93a3-5e2f9a0d7926"
    },
    {
        "author": "吕本中",
        "paragraphs": [
            "过尽层城渡石梁，乱山千叠转羊肠。",
            "草堂居士风流在，与种寒香满古堂。"
        ],
        "title": "绝句  其二",
        "id": "fb45c79d-fabc-47d6-952b-7e64b423cb27"
    },
    {
        "author": "吕本中",
        "paragraphs": [
            "江城春色涨晴空，樱杏漫山泼眼红。",
            "溪转路回人不见，篮舆十里度松风。"
        ],
        "title": "绝句  其三",
        "id": "6c9de5ee-cf37-45a3-a433-cc5be5b646fa"
    },
    {
        "author": "吕本中",
        "paragraphs": [
            "公今处群士，培塿望嵩高。",
            "不有千钧重，虚蒙一字褒。",
            "荒山伏虎兕，小径狎狸猱。",
            "默坐吾已得，往寻渠自劳。"
        ],
        "title": "送韩存中侍郎赴光州二首  其一",
        "id": "e2e6ee0e-dc73-4479-bd0e-24a74de0e945"
    },
    {
        "author": "吕本中",
        "paragraphs": [
            "令弟今先达，诸郎复可人。",
            "一麾公出守，三径我知津。",
            "香火它年社，山河後夜春。",
            "会须从几杖，不必画麒麟。"
        ],
        "title": "送韩存中侍郎赴光州二首  其二",
        "id": "2b52d038-8251-4817-9ad4-217357f2bc35"
    },
    {
        "author": "吕本中",
        "paragraphs": [
            "老眼文书便一窗，短檠风味竹方床。",
            "洛阳甲子清明近，海内交游道里长。",
            "渐欲着身舡尾上，不能寻汝马蹄旁。",
            "慢红夭绿无多事，紫蝶黄蜂各自忙。"
        ],
        "title": "试院中呈诸同官",
        "id": "0b4ec9ce-9f1b-467f-9019-0010522b6e11"
    },
    {
        "author": "吕本中",
        "paragraphs": [
            "一闭几十日，春风能几时。",
            "悮寻高士传，虚负老人期。",
            "酒或知愁处，人应笑我痴。",
            "衰颜已无绪，仍对折残枝。"
        ],
        "title": "试院锁宿数日未出",
        "id": "bfc6625f-3664-4f9d-9e28-efee2870f51f"
    },
    {
        "author": "吕本中",
        "paragraphs": [
            "水上人家各系船，画旗何处插秋千。",
            "长堤缭绕人行外，古木槎牙鸟宿边。",
            "敢为簿书嫌蹭蹬，却因升斗致留连。",
            "何时更鼓江南棹，一住越中三十年。"
        ],
        "title": "堤上",
        "id": "3c9395c8-5fb8-4d11-bd6b-d38e63112d4a"
    },
    {
        "author": "吕本中",
        "paragraphs": [
            "年来尘土住都城，尚见东行半月程。",
            "一夜北风三尺雨，卧闻车马溅泥声。"
        ],
        "title": "阻雨不出",
        "id": "a97c4a7a-7d73-4413-ba56-8c127c76c0d3"
    },
    {
        "author": "吕本中",
        "paragraphs": [
            "昔年绕舍培楸梧，霜风初劲叶未枯。",
            "鸡肥兔贱年谷熟，草服黄冠真野夫。",
            "时时步屧遇邻叟，共醉不复烦追呼。",
            "杯中满泛注白玉，林边阿堵无青鳬。",
            "击壤歌缶有余乐，岂羡骐骥驰大衢。",
            "眼眵看朱或成碧，心懵读马还作乌。",
            "富如安昌徒自苦，上贾必欲求膏腴。",
            "声名向晚更寂寞，何似杨雄宅一区。",
            "美官好爵乃上苴，人生要在修廉隅。"
        ],
        "title": "次潘节夫韵",
        "id": "7080b86f-8dd4-442e-9d8d-936ba6e8e143"
    },
    {
        "author": "吕本中",
        "paragraphs": [
            "直言曾许老盲聋，文物当年扫地空。",
            "纵病且怀修月手，更穷不顾拍张公。",
            "长年眼作胡僧碧，旧赏花今何处红。",
            "知有百年余习在，略烦佳句愈头风。"
        ],
        "title": "再用前韵寄璧公",
        "id": "6762aaef-99d3-4cec-8ccb-96c059bd89c8"
    },
    {
        "author": "吕本中",
        "paragraphs": [
            "清霜散晓阴，轻风吹宿雾。",
            "桥倾绝人行，渔间借舟渡。",
            "初惊乌背转，渐入牛脾路。",
            "长林连云壑，细草萦石户。",
            "洞深锁灵踪，鹿去骖仙驭。",
            "殿高邻天冠，廊回宽地屦。",
            "骤响水湍流，飘香花似雨。",
            "崎岖到山椒，静旷夺尘虑。",
            "四顾但苍莽，俯窥若轩翥。",
            "竚立鹤不归，寒生日云莫。"
        ],
        "title": "郴州牛脾山谒景星观下有白鹿洞乃苏耽飞升之地",
        "id": "10a74e38-5de1-40e9-b0cc-4ea0bb175691"
    },
    {
        "author": "吕本中",
        "paragraphs": [
            "看花不忍摘，忆在历阳时。",
            "梦挟春风走，生嫌莫景移。",
            "老人扶杖隐，诸少倚歌迟。",
            "懒拙今谁问，漂流只自知。",
            "久无红颊映，但有白须随。",
            "一世半疾病，百年常别离。",
            "谩成归隐梦，频有送行诗。",
            "痛饮心犹在，高吟病不宜。",
            "未应讥偪仄，或恐胜肥痴。",
            "何日江南去，秋帆满意吹。"
        ],
        "title": "春日十二韵",
        "id": "606a3324-8e06-4a7a-9941-1a310122cd75"
    },
    {
        "author": "吕本中",
        "paragraphs": [
            "骤雨翻檐急，残花落案频。",
            "春光一梦过，物态逐时新。",
            "旧识嵇康懒，兼随原宪贫。",
            "南邻鼓唤客，知是可怜人。"
        ],
        "title": "京师雨春",
        "id": "2a54b9d6-5d4a-46f2-86b5-11e0734ad952"
    },
    {
        "author": "吕本中",
        "paragraphs": [
            "疾病冲忙百不宜，只今筋力已全衰。",
            "长廊广殿风来远，古柳高槐日上迟。",
            "彭泽老人新断酒，辋川居士旧能诗。",
            "已怜匹马西归後，更忆扁舟南渡时。"
        ],
        "title": "府学治事奉怀张彦实兼寄惠子泽范信中向君受",
        "id": "e979d016-f448-468e-9fa0-64bccb00c756"
    },
    {
        "author": "吕本中",
        "paragraphs": [
            "莫言离别废周旋，万里星河共此天。",
            "山色自然无罣碍，月明何处不团圆。",
            "寒云渺莽初飞雁，野树萧条咽断蝉。",
            "问舍求田经有愿，晓帆春渚望回舡。"
        ],
        "title": "寄家叔虚己",
        "id": "d053361e-b529-4087-bdfc-1183ea30120d"
    },
    {
        "author": "吕本中",
        "paragraphs": [
            "陈郎苑里朝朝树，齐主宫中步步莲。",
            "莫言河朔便粗鲁，便有琵琶膝上弦。"
        ],
        "title": "北齐",
        "id": "2d365dcc-fded-4f2e-bf28-050924413f97"
    },
    {
        "author": "吕本中",
        "paragraphs": [
            "和风蔼蔼动祥烟，此日祥鸾下九天。",
            "已共清秋却残暑，更同苍柏享长年。",
            "琼枝自出尘嚣外，宝月常临雨露前。",
            "□问当筵何所颂，人间今日地行仙。"
        ],
        "title": "信安生日",
        "id": "52d79740-d89d-419d-882b-90c8041b3461"
    },
    {
        "author": "吕本中",
        "paragraphs": [
            "琅琊初渡秦淮水，外旋转奸雄抗胡垒。",
            "白头欻发问鼎新，十万锐师同日起。",
            "旌旗蔽江衔舳舻，缷帆钩壍屯于湖。",
            "云昏雾惨恣诛杀，电激风奔传指呼。",
            "谋狂虑逆天夺魄，昼梦环营日五色。",
            "巴滇骏马去如飞，始遣轻兵索行客。",
            "黄须英特神所怜，舍旁老妪留宝鞭。",
            "宝鞭玩贼伫俄顷，野陌尘断生青烟。",
            "石城战士争愤泣，君王试敌曾深入。",
            "累累金印取封侯，忍瞰上流借余力。",
            "际山暴骨真可哀，向来胜负安在哉。",
            "至今秋晚渔樵地，雨洗渍血空苍苔。"
        ],
        "title": "晋大宁四年王敦自武昌下屯于湖明年六月敦将举兵内向明帝微行至于湖阴察其营垒而去唐温庭筠作湖阴曲盖为此也後汉王霸之孙改封芜湖吴时此地称于湖或称芜湖察其营垒则姑熟之西初无湖阴又且于湖乃芜湖也张文潜有于湖曲广其意追和焉",
        "id": "e3c48409-80cb-45f9-a9d3-19f6a9ff15c8"
    },
    {
        "author": "吕本中",
        "paragraphs": [
            "嬴氏方失鹿，群豪竞奔驰。",
            "较力争胜负，未辨雄与雌。",
            "项羽奋其中，气压诸侯师。",
            "破关与救赵，九江实先之。",
            "指挥半率土，自谓可立治。",
            "孰知大蛇断，天命潜已移。",
            "隋何说淮南，祸福非面欺。",
            "间行共归汉，遂合垓下围。",
            "海岳既在主，智勇安所施。",
            "不自晦圭角，宁能免嫌疑。",
            "杀身膏草莽，为复归怨谁。",
            "插剑郴岸口，泉溢何神奇。",
            "载籍加隐括，曷尝亲到斯。",
            "惜哉功名悮，徒令後世嗤。"
        ],
        "title": "题九江王插剑泉",
        "id": "a42ced77-2130-4db6-87e6-65515210856e"
    },
    {
        "author": "吕本中",
        "paragraphs": [
            "建炎庚戌正月尾，阳山雨雹大如李。",
            "疾雷先驱风御随，顷刻云屯遍千里。",
            "初疑地轴开九渊，固阴惊蛰神龙起。",
            "又恐帝出发震怒，下扫炎荒除疠鬼。",
            "破窗穿牖□□横，触石摧林势难比。",
            "疑是晓色方窥檐，惨澹复黑迷巾履。",
            "披衣欲兴还就枕，渹磕崩腾喧两耳。",
            "吾君圣德过成康，胡虏凭陵殊未已。",
            "中原郡邑半丘墟，铁骑犹思犯南鄙。",
            "安得天威假庙谟，恢复两河端可竢。"
        ],
        "title": "阳山大雹",
        "id": "3ea36acb-7b65-4b6c-a372-e871e17e11f3"
    },
    {
        "author": "吕本中",
        "paragraphs": [
            "雄文峙华嵩，高词灿星斗。",
            "孝思古人齐，名出当时右。",
            "少小怀经纶，志气颇自负。",
            "束带入柏台，极力排奸丑。",
            "谗言如青蝇，正立无所苟。",
            "贬官宰阳山，万里困奔走。",
            "松竹罗县斋，黄卷不离手。",
            "地偏难蛮风，吏民归化诱。",
            "至今数百年，流俗独淳厚。",
            "山川发清奇，与公俱不朽。",
            "我来拜遗像，肴蔬荐芳酒。",
            "指石哦公诗，一洗胸中垢。"
        ],
        "title": "谒韩文公庙阳山",
        "id": "0fb34c7b-1d54-4130-af0e-52d82d9fff82"
    },
    {
        "author": "吕本中",
        "paragraphs": [
            "去郡十五里，满山蔽青松。",
            "朝来雨初过，萧瑟鸣悲风。",
            "踏泥转溪曲，路尽山无穷。",
            "层崖筑栏阁，宛在云烟中。",
            "引水遶砌下，濆石常飞蒙。",
            "寻幽到寺背，苍碧摩高空。",
            "古甃冽寒泉，浅沙影重重。",
            "伏流尚数步，暗与溪相通。",
            "潺湲去何之，可折从此东。",
            "会有到海期，岂计朝莫功。",
            "我行因避贼，眺览聊从容。",
            "徘徊未忍去，僧饭催撞钟。"
        ],
        "title": "游会胜寺蒙泉",
        "id": "961f4965-d5f7-4ad9-8aef-a78184183a44"
    },
    {
        "author": "吕本中",
        "paragraphs": [
            "附溪翳嘉木，濒溪引清流。",
            "如何几亩田，委曲林泉幽。",
            "乱石际高下，森列如戈矛。",
            "青色染黛浅，映水疑欲浮。",
            "危亭跨绝壁，广榭排荒丘。",
            "我来雨初过，远山云半收。",
            "百花开已尽，桑柘鸣晴鸠。",
            "不知汝颍间，还有此景不。",
            "踌躇思痛饮，沃洗胸中愁。",
            "明朝傥未去，提壶再来游。"
        ],
        "title": "连州游隅湖亭",
        "id": "b8e51d53-e111-4bb7-a240-960319059e65"
    },
    {
        "author": "吕本中",
        "paragraphs": [
            "我老日已懒，君闲宁废诗。",
            "尘埃久无梦，苔竹旧相知。",
            "早晚春犹在，追随病不宜。",
            "因观七字句，尚足乐晨饥。"
        ],
        "title": "奉观超然居士面面亭唱和新句辄成近体诗上呈",
        "id": "2ef77aca-d7e9-45d0-9232-8f3ea40e9e7c"
    },
    {
        "author": "吕本中",
        "paragraphs": [
            "有口莫饮朝市水，有脚莫踏红尘地。",
            "市朝之水不可饮，尘埃一涴无由洗。",
            "十年阅世真梦寐，一日逢君得欢喜。",
            "自嫌急雨倒晴雷，且愿浊河露清泚。",
            "君行此去道庐山，为我作诗山两间。",
            "寒泉夜听鸣玦环，刬茅後池种白莲。",
            "更约洪谢林汪潘，徐李欲去不作难。",
            "倚松闻之亦解颜，我且往矣君先还。"
        ],
        "tags": [
            "庐山"
        ],
        "title": "送李惇秀才",
        "id": "e93b355d-4139-4055-85e3-cd69ab7fa6bc"
    },
    {
        "author": "吕本中",
        "paragraphs": [
            "老病昏昏闲不出，山後山前雪三日。",
            "人家闭户作新年，一饱经营苦无术。",
            "朝地附火读阳秋，笺注纷罗添一忧。",
            "未减少年穷事业，青灯分坐写蝇头。"
        ],
        "title": "元日雪中作",
        "id": "763ea6dd-40e5-4583-9208-cd648535e60a"
    },
    {
        "author": "吕本中",
        "paragraphs": [
            "病欲驰驱转不宜，只今筋力十分衰。",
            "平生轗轲老更甚，此去艰难心自知。",
            "苛痒未除妨摄念，交游虽近废论诗。",
            "明年更欲寻公去，同上衡山过九疑。"
        ],
        "tags": [
            "衡山"
        ],
        "title": "送王周士",
        "id": "e074160e-6c11-4782-88ce-afb25d323d6c"
    },
    {
        "author": "吕本中",
        "paragraphs": [
            "高卧终无策，翻书谩作缘。",
            "相望如一日，不见已三年。",
            "事少知心远，居门觉地偏。",
            "明年得安静，为子下临川。"
        ],
        "title": "寄小范",
        "id": "02f8eb11-142b-48a4-b387-43b7dba8f02d"
    },
    {
        "author": "吕本中",
        "paragraphs": [
            "我已蹉跎不及闲，百年遗范子犹存。",
            "故知前辈风流远，世世传家有外孙。"
        ],
        "title": "奉赠伯世仲志二弟  其一",
        "id": "4a27c024-2afd-4c0b-99d2-cbc537756306"
    },
    {
        "author": "吕本中",
        "paragraphs": [
            "往时天未丧斯文，吾祖声名更绝群。",
            "内外诸孙人在，不应如我便无闻。"
        ],
        "title": "奉赠伯世仲志二弟  其二",
        "id": "d326cf8b-7141-4837-af9f-4eebbb7e5db9"
    },
    {
        "author": "吕本中",
        "paragraphs": [
            "年来衰病只深藏，转觉闲居气味长。",
            "所恨浮生有拘绊，不能相逐上瞿塘。"
        ],
        "title": "送张子直西归  其一",
        "id": "fcfc0198-86d2-4218-a262-dcc8d8be9e89"
    },
    {
        "author": "吕本中",
        "paragraphs": [
            "君家兄弟各能文，季也风流又绝群。",
            "万里相逢又相别，落花时节却思君。"
        ],
        "title": "送张子直西归  其二",
        "id": "201c4eb5-90ab-47d6-9d35-52684b933eaf"
    },
    {
        "author": "吕本中",
        "paragraphs": [
            "朋从索寞厌分离，老去心情祇自知。",
            "记取上饶相望处，小桥南路往来时。"
        ],
        "title": "送张子直西归  其三",
        "id": "baf743dd-eacf-4aab-9bd9-53325bb5abe5"
    },
    {
        "author": "吕本中",
        "paragraphs": [
            "亲旧留连莫厌频，幷江花絮已残春。",
            "定知数到尝新酒，未有工夫忆故人。"
        ],
        "title": "送张子直西归  其四",
        "id": "e971b5f0-9eb8-45d5-8a17-871108c3c4d1"
    },
    {
        "author": "吕本中",
        "paragraphs": [
            "小雨生凉挽未回，只愁残暑闷风雷。",
            "老人端坐气如缕，更进先生雨一杯。"
        ],
        "title": "谢赵士原送酒  其一",
        "id": "c9c0ae29-8568-4aec-80c4-009c77481575"
    },
    {
        "author": "吕本中",
        "paragraphs": [
            "早来取酒瓶已空，对琖不复能从容。",
            "出门更值督邮苦，住鬲犹憎琥珀浓。"
        ],
        "title": "谢赵士原送酒  其二",
        "id": "ff7302b3-e011-4bb2-83c9-8cfadb2cac91"
    },
    {
        "author": "吕本中",
        "paragraphs": [
            "老来疾病与时添，苦怕香醪如蜜甜。",
            "安得泻缾清似水，主人应未笑无厌。"
        ],
        "title": "谢赵士原送酒  其三",
        "id": "41f7429a-9f11-41b0-8509-2dd6a05505e9"
    },
    {
        "author": "吕本中",
        "paragraphs": [
            "爱君好句能胜酒，顾我无心久似灰。",
            "老病深藏如怯暑，未妨初伏送诗来。"
        ],
        "title": "谢赵士原送酒  其四",
        "id": "3177feb3-8765-418d-8487-d035b1c8b43b"
    },
    {
        "author": "吕本中",
        "paragraphs": [
            "歙溪孕石成縠纹，歙山松煤烟入云。",
            "敲冰落手卷盈轴，顿使几案生清芬。",
            "魏侯哦诗日更好，静到溪山未枯槁。",
            "肯分三物到幽人，不留自起太玄草。"
        ],
        "title": "邦杰惠砚纸墨三物谨成古体诗一首上谢",
        "id": "5e493988-f088-465b-acd5-0aa32092a3e5"
    },
    {
        "author": "吕本中",
        "paragraphs": [
            "燕公画山水，名在能品中。",
            "至今笔墨欲飞动，妙处不与丹青同。",
            "巴陵六月风暴起，咫尺长江欲千里。",
            "鱼龙变怪鲛鳄怒，细草长林恣鞭棰。",
            "断云却挂悬石上，急雨正堕荒崖里。",
            "想见行人弝檐时，亦有野店临沙觜。",
            "渔子回头叹失色，霜女无言欣一洗。",
            "问公何处得此妙，长剑出匣须天倚。",
            "公不见簿书丛中尘埃多，归思颇遭贫病魔。",
            "念今新凉江始波，如此万水千山何。",
            "为公试作吴兴歌，更觅神仙张志和。"
        ],
        "tags": [
            "长江"
        ],
        "title": "燕龙图画山水歌",
        "id": "44646963-b974-4698-be5e-7230e29b4ef9"
    },
    {
        "author": "吕本中",
        "paragraphs": [
            "但见溪山如画里，不知风景是它乡。",
            "苦遭毒暑三年旱，预喜西风一榻凉。",
            "俗事不须频到口，旧书何苦要撑肠。",
            "雨声只在芭蕉上，正与愁人作夜长。"
        ],
        "title": "初夏即事",
        "id": "367a1748-596a-4ba2-b0a2-cc813e80c026"
    },
    {
        "author": "吕本中",
        "paragraphs": [
            "小雨收残暑，低云隐莫雷。",
            "聊乘野兴出，复为故人回。",
            "旱日晚难好，秋花愁正开。",
            "论诗已奇事，犹恨不胜杯。"
        ],
        "title": "晚出",
        "id": "437eb34a-b4e3-4923-9718-5e269cf145d0"
    },
    {
        "author": "吕本中",
        "paragraphs": [
            "独居少还往，况此阴雨天。",
            "疏篱闭岑寂，昼永不得眠。",
            "芳菲随手尽，乐事缺周旋。",
            "赵郎远过我，千里一蓬舡。",
            "温姿破残梦，妙语争春妍。",
            "喜逢骨肉亲，懒初新少年。",
            "平生金石交，惟尔未改前。",
            "君看嵇与阮，感概後代传。"
        ],
        "title": "赠赵九弟",
        "id": "cc0bc059-b84a-4202-b866-32c79e3eed5e"
    },
    {
        "author": "吕本中",
        "paragraphs": [
            "渌涨西河可纵篙，春光无信费诗招。",
            "香烟缭绕重城静，月影欹斜半夜潮。",
            "好鸟似闻昆弟语，垂杨初放女儿腰。",
            "无人与语当时事，兴尽江南大小乔。"
        ],
        "title": "寄李商老",
        "id": "0194f45b-98db-408c-948e-ffb7137a6d03"
    },
    {
        "author": "吕本中",
        "paragraphs": [
            "野水春未生，积雪晴已滴。",
            "翛然六尺床，正可容一席。",
            "诸公数往还，未厌诗酒溺。",
            "短檠有新功，妙语乃破的。",
            "鲙盘约纤红，茗碗乱晴碧。",
            "虽无费百金，亦有饮一石。",
            "尚念山堂老，病鸟藏羽翼。",
            "生平余习在，种种见排斥。",
            "荒城满泥潦，亦可试幽屐。",
            "明当袖诗往，先尽一醉力。"
        ],
        "title": "喜宗师诸公数见过分韵得席字",
        "id": "eb4de562-ab91-4753-a72e-836ad1852113"
    },
    {
        "author": "吕本中",
        "paragraphs": [
            "君不见我家壁上六幅图，淡墨寒烟半江水。",
            "上有巉然十二峰，乃似突兀当空起。",
            "幽花妩媚闭泥土，乱石峥嵘入荆杞。",
            "巫山县下水到天，神女庙前江接连。",
            "溪流去与飞瀑乱，屋角却对寒崖悬。",
            "阳台昨梦不知处，只今饥鸦迎客舡。",
            "饥鸟受食不肯去，舟子欣然得神护。",
            "晓镜新妆敛旧屏，亦有余红点荒树。",
            "病夫坐稳便幽禅，每见此画心茫然。",
            "文章事业已罢倦，少日气味无寅缘。",
            "楚王不作宋玉死，莫雨朝云千万年。"
        ],
        "title": "巫山图歌",
        "id": "7502e930-4e51-4ff1-9e79-30f881adc9dd"
    },
    {
        "author": "吕本中",
        "paragraphs": [
            "淮海三年别，家山十日程。",
            "时思一笑乐，转觉异乡情。",
            "叔父勤相唤，诸郎许见迎。",
            "浊醪行处有，所恨不同倾。"
        ],
        "title": "将去济阴寄泗上宁陵",
        "id": "19dd4858-1325-4e8f-b49b-143e9e421639"
    },
    {
        "author": "吕本中",
        "paragraphs": [
            "四山环其外，一峰屹当中。",
            "支径转屈曲，云峰踏飞鸿。",
            "僧居架苍崖，高下潜相通。",
            "昏钟罢香火，余音袅寒空。",
            "梅开何处花，吹香到帘栊。",
            "回望云山城，木杪残阳红。",
            "愁心易生感，满耳唯松风。",
            "对酒成浩歌，漂零见涂穷。"
        ],
        "title": "宿石头多宝寺",
        "id": "0536c625-788f-4741-876c-9191e743f8be"
    },
    {
        "author": "吕本中",
        "paragraphs": [
            "晚逢戎马际，处处聚兵时。",
            "後死翻为累，偷生未有期。",
            "积忧全少睡，经劫抱长饥。",
            "欲逐范仔辈，同盟起义师。"
        ],
        "title": "兵乱後自嬄杂诗  其一",
        "id": "f5ee7225-04a9-4ae3-a2fe-bfa03d60b638"
    },
    {
        "author": "吕本中",
        "paragraphs": [
            "羽檄连朝莫，戎旃匝迩遐。",
            "未教知死所，讵所作生涯。",
            "东郭同逃户，西郊类破家。",
            "萍蓬无定迹，屡欲过三巴。"
        ],
        "title": "兵乱後自嬄杂诗  其二",
        "id": "393dc7d3-9d44-41f5-81e8-22e56fa316f7"
    },
    {
        "author": "吕本中",
        "paragraphs": [
            "胡骑猖狂甚，连年窥西京。",
            "贪饕期竭泽，剪戮遂盈城。",
            "国论多遗策，人情罢请缨。",
            "有谁似南八，血指众心惊。"
        ],
        "title": "兵乱後自嬄杂诗  其三",
        "id": "f806b03e-18b9-4463-a574-2ca756a0038c"
    },
    {
        "author": "吕本中",
        "paragraphs": [
            "庐舍经兵火，头颅尚在门。",
            "风掀灰𡏖迹，月涩剑铓魂。",
            "鼠穴频遭断，燕巢犹半存。",
            "看花泪盈眼，宁忍复开尊。"
        ],
        "title": "兵乱後自嬄杂诗  其四",
        "id": "0af95887-f997-45c3-9ed5-c5429ca755f5"
    },
    {
        "author": "吕本中",
        "paragraphs": [
            "碣石豺狼种，长驱出不虞。",
            "是谁遗此贼，故使乱中都。",
            "官府室如磬，人家锥也无。",
            "有司少恩惠，何忍复追呼。"
        ],
        "title": "兵乱後自嬄杂诗  其五",
        "id": "f14fd6f9-d937-451c-8b3d-e5308622a104"
    },
    {
        "author": "吕本中",
        "paragraphs": [
            "叛将斩关入，通衢列众兵。",
            "军声逐飞瓦，杀气暗前旌。",
            "事定愁方剧，身危梦尚惊。",
            "干坤空纳纳，何处寄余生。"
        ],
        "title": "兵乱後自嬄杂诗  其六",
        "id": "5d7f0729-1eb2-42e3-a6d9-27187ef3576c"
    },
    {
        "author": "吕本中",
        "paragraphs": [
            "将士承恩泽，临危勿择安。",
            "牛衣寒卧易，马革裹尸难。",
            "破虏陈奇计，策勋超达官。",
            "兜鍪未可忽，从古出貂冠。"
        ],
        "title": "兵乱後自嬄杂诗  其七",
        "id": "4d599371-32f4-44a5-aafd-6ba6172a0b6c"
    },
    {
        "author": "吕本中",
        "paragraphs": [
            "夷甫终隳晋，群胡迫帝居。",
            "王纲板荡後，国势土崩初。",
            "戈戟连梁苑，头颅塞浚渠。",
            "天心应助顺，侧听十行书。"
        ],
        "title": "兵乱後自嬄杂诗  其八",
        "id": "4c1e5b59-de2c-47f2-b4f9-38fd66022f2e"
    },
    {
        "author": "吕本中",
        "paragraphs": [
            "黄事多反覆，萧兰不辨真。",
            "汝为误国贼，我作破家人。",
            "求饱羹无糁，浇愁爵有尘。",
            "往来梁上燕，相顾却情亲。"
        ],
        "title": "兵乱後自嬄杂诗  其九",
        "id": "0defc564-53ef-415a-97ca-817a14f7ba92"
    },
    {
        "author": "吕本中",
        "paragraphs": [
            "兵余门巷静，亲故白头新。",
            "常与贫为侣，祇将愁送春。",
            "焚车绝此事，推宅望何人。",
            "便得长安信，相看眉一伸。"
        ],
        "title": "兵乱後自嬄杂诗  其一○",
        "id": "88dd77b9-4cb5-45b4-81d2-6fbf64d954cb"
    },
    {
        "author": "吕本中",
        "paragraphs": [
            "国命方屯厄，吾曹何所依。",
            "白驹将老至，黄鸟恨春归。",
            "柳巷清阴合，花蹊红蕊稀。",
            "主忧闻未解，涕泗望天畿。"
        ],
        "title": "兵乱後自嬄杂诗  其一一",
        "id": "11ec2df0-d8ff-4d8e-adf7-b00e9490591d"
    },
    {
        "author": "吕本中",
        "paragraphs": [
            "江城朝夕闭，里巷绝人行。",
            "骄虏未归塞，凶渠犹弄兵。",
            "正须烽火息，早罢阵云横。",
            "胡孽将销藴，吾君幸圣明。"
        ],
        "title": "兵乱後自嬄杂诗  其一二",
        "id": "4a33d5b2-f203-41d1-a0b9-ee20a2e9b75b"
    },
    {
        "author": "吕本中",
        "paragraphs": [
            "四郊多属垒，何地可逃生。",
            "水水但争渡，城城各点兵。",
            "牛亡罢春种，马夺尽徒行。",
            "囊櫜经钞掠，寇来浑不惊。"
        ],
        "title": "兵乱後自嬄杂诗  其一三",
        "id": "dbad3524-cbed-48dd-8d24-2536bfc7424f"
    },
    {
        "author": "吕本中",
        "paragraphs": [
            "蜗舍嗟芜没，孤城乱定初。",
            "篱根留敝屦，屋角得残书。",
            "云路惭高鸟，渊潜羡巨鱼。",
            "客来阙佳致，亲为摘山蔬。"
        ],
        "title": "兵乱後自嬄杂诗  其一四",
        "id": "e041d755-befb-4507-838a-86992ce4ed76"
    },
    {
        "author": "吕本中",
        "paragraphs": [
            "一纪幽栖地，宛然高树林。",
            "比邻风雨散，垣屋草莱深。",
            "池面华光歇，井床苔色侵。",
            "衰年筋力弱，阁道罢登临。"
        ],
        "title": "兵乱後自嬄杂诗  其一五",
        "id": "115624b3-8661-469d-909e-d7676d1cfcad"
    },
    {
        "author": "吕本中",
        "paragraphs": [
            "一廛江上宅，毁撤自群凶。",
            "卜筑劳心计，携鉏失指踪。",
            "鸠啼□□景，花敛带愁容。",
            "何日休兵革，重来依老农。"
        ],
        "title": "兵乱後自嬄杂诗  其一六",
        "id": "2db80b1b-47d5-4a82-a1a6-bf345542dd01"
    },
    {
        "author": "吕本中",
        "paragraphs": [
            "遭乱心纡鬰，那堪茅舍空。",
            "百年窘食事，一旦堕兵戎。",
            "授简惭词客，据鞍成老翁。",
            "欲逃无所适，朝夕泣涂穷。"
        ],
        "title": "兵乱後自嬄杂诗  其一七",
        "id": "d59275ad-4c39-4f9a-b554-9daeff52c5b8"
    },
    {
        "author": "吕本中",
        "paragraphs": [
            "汾阳六甲士，率众出中都。",
            "欲使亲平虏，翻成远避胡。",
            "操戈取金币，夺马载妻孥。",
            "汝自违天意，何缘保汝躯。"
        ],
        "title": "兵乱後自嬄杂诗  其一八",
        "id": "de97610b-4dcb-4813-8033-934195d88acb"
    },
    {
        "author": "吕本中",
        "paragraphs": [
            "春宅屯兵後，荒墟非故居。",
            "陶门柳径短，阮舍竹阴疏。",
            "风雨无由障，牛羊自入庐。",
            "朝廷安反侧，何日降恩书。"
        ],
        "title": "兵乱後自嬄杂诗  其一九",
        "id": "18158c15-af42-4dc4-bcd4-02cca512ecbb"
    },
    {
        "author": "吕本中",
        "paragraphs": [
            "平世多忘战，今真得阵梁。",
            "燕云拥豺虎，陆晋失金汤。",
            "汉将争奔北，胡兵尚崛强。",
            "何当合余烬，戮力共勤王。"
        ],
        "title": "兵乱後自嬄杂诗  其二○",
        "id": "9fa2c681-ece2-4f70-b660-263c7e025520"
    },
    {
        "author": "吕本中",
        "paragraphs": [
            "闾巷经鏖战，空余池上亭。",
            "檐楹镞可拾，草木血犹腥。",
            "云汉悲鸿雁，郊原媿鹡鸰。",
            "白头两兄弟，各未保残龄。"
        ],
        "title": "兵乱後自嬄杂诗  其二一",
        "id": "49833874-60bd-4c77-bd73-19ef4473a376"
    },
    {
        "author": "吕本中",
        "paragraphs": [
            "嬖孽开边隙，羌胡恃衅端。",
            "天戈增照耀，国步向平安。",
            "骑吹春容远，孤烽战气残。",
            "妖星稍退舍，便览老怀宽。"
        ],
        "title": "兵乱後自嬄杂诗  其二二",
        "id": "d6885b0e-2e63-4709-8595-d7b03ef5ee0c"
    },
    {
        "author": "吕本中",
        "paragraphs": [
            "乱後惊身在，端如犬丧家。",
            "沈吟悲世故，寂默对春华。",
            "堤外鸦藏柳，栏中蜂动花。",
            "今宵眠未愁，余寇尚纷拏。"
        ],
        "title": "兵乱後自嬄杂诗  其二三",
        "id": "2b515268-eba7-419e-a024-e36c9be905c4"
    },
    {
        "author": "吕本中",
        "paragraphs": [
            "君父围城内，忽逾三月期。",
            "六龙时𡰈卼，百雉日孤危。",
            "报国宁无策，全躯各有词。",
            "旄头渐低小，早晚定班师。"
        ],
        "title": "兵乱後自嬄杂诗  其二四",
        "id": "1a765e2a-b7d5-4e30-80de-55d6331b94f5"
    },
    {
        "author": "吕本中",
        "paragraphs": [
            "乱离仍再岁，未敢有吾庐。",
            "林下休官久，草间求活初。",
            "迹虽寄戎旅，心已混樵渔。",
            "吉语来何晚，将军□素书。"
        ],
        "title": "兵乱後自嬄杂诗  其二五",
        "id": "95ac3ec3-0655-40b1-bf3c-bb774b497105"
    },
    {
        "author": "吕本中",
        "paragraphs": [
            "重到江头宅，荒残足叹嗟。",
            "新乌忽栖树，旧犬已辞家。",
            "月淡初回梦，风轻不落花。",
            "相亲为部曲，弓剑作生涯。"
        ],
        "title": "兵乱後自嬄杂诗  其二六",
        "id": "872fc0f2-6fd9-4efc-97ca-88fa61207766"
    },
    {
        "author": "吕本中",
        "paragraphs": [
            "偷生戎马内，室宇半摧残。",
            "假寐何曾着，惊魂尚未安。",
            "风前花自妥，雨後食犹寒。",
            "望断京华信，终宵泪不干。"
        ],
        "title": "兵乱後自嬄杂诗  其二七",
        "id": "aa06cf89-c534-4292-906b-ab0fbaa3b907"
    },
    {
        "author": "吕本中",
        "paragraphs": [
            "忽复清明过，林园绿阴稠。",
            "光阴同毂转，身世着舟浮。",
            "旧识梁间燕，全生水上鸥。",
            "幸闻诸将辈，稍稍近前旒。"
        ],
        "title": "兵乱後自嬄杂诗  其二八",
        "id": "22f038c2-528a-444c-a523-a7cbe243c9c2"
    },
    {
        "author": "吕本中",
        "paragraphs": [
            "岁间值狂寇，曾此驻戈鋋。",
            "台沼余春草，图书散野烟。",
            "懒寻爱酒伴，愁起落花边。",
            "不忍登江阁，心随北斗悬。"
        ],
        "title": "兵乱後自嬄杂诗  其二九",
        "id": "fc0efecd-5ea0-4672-9de7-b1c3ea67df14"
    },
    {
        "author": "吕本中",
        "paragraphs": [
            "青松着城市，不辞尘土侵。",
            "忍耻伴桃李，肯言归故林。",
            "交游在贫贱，始见平生心。",
            "周侯客异县，屡蒙金玉音。",
            "殷勤不我厌，自昔以至今。",
            "使其小富贵，未必能相寻。",
            "岂谓子诚然，此风风今则深。",
            "子行转岭海，岁莫足愁阴。",
            "路多资贼窘，往往未能擒。",
            "加鞭策驽马，欲往无滞淫。",
            "故人散天涯，所到足崎崟。",
            "相逢傥见及，道我病难侵。"
        ],
        "title": "贺州周秀才",
        "id": "4528d685-d263-44f8-861f-8bd9aa4ed2ba"
    },
    {
        "author": "吕本中",
        "paragraphs": [
            "云静天如水，风停海不波。",
            "请观如是相，夫子意如何。"
        ],
        "title": "寄题庄季裕静轩",
        "id": "d240a24b-41e5-49ca-a88d-e3de630727e1"
    },
    {
        "author": "吕本中",
        "paragraphs": [
            "深居畏雪谩添衣，过了梅花病不知。",
            "同住荒越懒还往，一年天气最寒时。"
        ],
        "title": "雪中奉简张子直",
        "id": "1d2f9a09-bed7-4a5a-8f1c-1a0a3ae54c27"
    },
    {
        "author": "吕本中",
        "paragraphs": [
            "伏暑不可去，客帆秋未回。",
            "偶携南县李，来访北桥崔。",
            "藤枕风前簟，瓜盘月下杯。",
            "十年老怀抱，姑为故人开。"
        ],
        "title": "夜同李十步月至崔成美家",
        "id": "080dff82-d636-4a61-a09d-41e8888758bb"
    },
    {
        "author": "吕本中",
        "paragraphs": [
            "命代风骚第一功，斯文到底为谁雄。",
            "太山北斗攀韩愈，琨玉秋霜敌孔融。",
            "不见陆机归洛下，只闻张翰过江东。",
            "广陵雅操无人继，六十余年一梦中。"
        ],
        "title": "读东坡诗",
        "id": "0a2c888d-286c-428c-9944-54c6be14dee9"
    },
    {
        "author": "吕本中",
        "paragraphs": [
            "平昔乌衣游，盛事寄青史。",
            "後生见头角，唯子与夫子。",
            "奈何阻中涂，去我适蒿里。",
            "三年莫春日，西郊漫桃李。",
            "才难圣所叹，反是俗眼瞇。",
            "坐看玉壶冰，终污青蝇矢。",
            "衔愤已成疾，伤谗空忍死。",
            "雪涕别时言，历历犹在耳。",
            "呜呼骨肉亲，遗恨有如此。",
            "吾生复亡聊，念尔中夜起。",
            "读君离别篇，沈吟泪如水。"
        ],
        "title": "读亡弟由义旧诗有感",
        "id": "6df221b9-2708-4a62-98b3-ca951f4a1b10"
    },
    {
        "author": "吕本中",
        "paragraphs": [
            "范郎醉倒西风前，夜思赵子起不眠。",
            "与渠别来今几年，细数往事如雷颠。",
            "尘埃刺促今尚贤，问我北行诗几篇。",
            "残篇断简弃不编，鹤鸣九皋鸢唳天。",
            "燕雀欲上无寅缘，江湖旧游性所便。",
            "我先往矣君加鞭，更呼赵子来同船。"
        ],
        "title": "与范益谦饮有怀才仲",
        "id": "c22d67b8-6d90-41c2-abdf-728a159ca595"
    },
    {
        "author": "吕本中",
        "paragraphs": [
            "十年南北长为客，万里江山半是乡。",
            "梦里题诗随意了，醉中书字不成行。",
            "燕思公子归来早，草忆王孙恨更长。",
            "枕上不知多少事，觉来依旧熟黄粱。"
        ],
        "title": "感怀",
        "id": "975563a4-c144-4c76-8bb8-f2d47c3a6cbf"
    },
    {
        "author": "吕本中",
        "paragraphs": [
            "白酒因循久绝倾，小诗聊复赠君行。",
            "故人若问庵中事，但道春来太瘦生。"
        ],
        "title": "赠唐虎",
        "id": "e6f374c3-908a-445e-b17c-ff943fa56fb5"
    },
    {
        "author": "吕本中",
        "paragraphs": [
            "奔走黄尘小说归，诸郎坚坐各能诗。",
            "略无梦去寻消息，谩有书来道别离。",
            "但得阮公连月醉，不嫌王湛半生痴。",
            "遥知共饮北窗下，自胜乌衣全盛时。"
        ],
        "title": "寄酒与阳翟诸弟",
        "id": "a5c55ee0-8507-4d26-9f2f-6b709f66798f"
    },
    {
        "author": "吕本中",
        "paragraphs": [
            "藤江合贺江，浮荡苍梧云。",
            "我如老饿鹤，忍饥啄蛮尘。",
            "二更客入户，月黑雨翻盆。",
            "坐久始惊省，两翁非昔人。",
            "一别二十年，家国忍复论。",
            "岂知半暗眼，再见忠宣孙。",
            "君负济世美，实识治乱根。",
            "宁同二三子，但粥父祖名。",
            "心岂燕丘壑，屡召终逡巡。",
            "新年愤忠极，决意去修门。",
            "龙鬼亦妬贤，翻舟使回奔。",
            "呜呼天下事，敢笑不敢言。",
            "师尹实令弟，高义横干坤。",
            "政坐才卓荦，亦使身奇屯。",
            "人说龚州居，胜事专江村。",
            "未赴结社约，长耿怀友心。",
            "君归兄弟语，况我应殷勤。",
            "二子岂隐者，中兴要甫申。",
            "勉哉赤松子，善事黄中君。",
            "我欲北渡岭，江西老耕耘。",
            "子房但强饭，勿道绮与园。"
        ],
        "title": "晋康逢师厚",
        "id": "04c31fa3-2e65-4d4f-b8ca-10faa384d136"
    },
    {
        "author": "吕本中",
        "paragraphs": [
            "不问主人聊一来，水亭风榭小徘徊。",
            "春风大似私南土，未腊江梅半欲开。"
        ],
        "title": "初十日王震秀才家探梅",
        "id": "462f03e9-3617-43a5-9c12-5a8964b711d2"
    },
    {
        "author": "吕本中",
        "paragraphs": [
            "临溪照影若自爱，犯雪看花宁怕寒。",
            "百绕蜂儿缘底事，痴心犹作蜜房看。"
        ],
        "title": "王园观梅主人置酒莫归  其一",
        "id": "248d7b32-8ee8-4c31-b389-0b47bf41a9d3"
    },
    {
        "author": "吕本中",
        "paragraphs": [
            "日没未没雾索山，古寺松门欲上关。",
            "尚有香风泛衣袖，儿童知我探春还。"
        ],
        "title": "王园观梅主人置酒莫归  其二",
        "id": "88ec40b3-c74c-4b0e-8055-df667784f04a"
    },
    {
        "author": "吕本中",
        "paragraphs": [
            "采胜缯幡安在哉，客行巾帽只风埃。",
            "东西水畔冻全坼，南北枝头春已回。",
            "故国音书黄耳断，余生光景白驹催。",
            "山村谁道全荒陋，也有畦蔬入馔来。"
        ],
        "title": "饭花光店是日立春",
        "id": "686af65a-63d2-45eb-8081-326a8b4260d9"
    },
    {
        "author": "吕本中",
        "paragraphs": [
            "亭边竹外影疏疏，恼客清香半有无。",
            "不共东君苦交涉，只缘冰雪作肌肤。"
        ],
        "title": "清隐及欧园赏梅  其一",
        "id": "dbb0796f-3c98-43e2-a017-80fc8fc0823e"
    },
    {
        "author": "吕本中",
        "paragraphs": [
            "枮丛冻枿两交加，中有仙人萼绿华。",
            "会挽一枝供越使，莫令三弄发胡笳。"
        ],
        "title": "清隐及欧园赏梅  其二",
        "id": "cc6fe32b-bc2b-48a6-b38d-f71439ae4d34"
    },
    {
        "author": "吕本中",
        "paragraphs": [
            "向人一笑真粲者，出屋数枝殊瘦生。",
            "刚肠妙句两无语，始觉诸孙愧广平。"
        ],
        "title": "清隐及欧园赏梅  其三",
        "id": "bcd29c67-e895-408c-9445-ae37cb869b15"
    },
    {
        "author": "吕本中",
        "paragraphs": [
            "绝去人间浅俗香，染成天上羽衣黄。",
            "绿窗拟倩纤纤手，收拾春风入枕囊。"
        ],
        "title": "次韵酴醿  其一",
        "id": "c4c74b4f-9863-4592-9faa-86d5953dbd85"
    },
    {
        "author": "吕本中",
        "paragraphs": [
            "掩冉欹垂千万条，始知天女是青腰。",
            "轻衫曾立花阴下，三日余香尚不销。"
        ],
        "title": "次韵酴醿  其二",
        "id": "abbe1b80-e6d2-48d5-b19e-5c793689dd93"
    },
    {
        "author": "吕本中",
        "paragraphs": [
            "三年羁旅逢寒食，万里江山隔故园。",
            "坟墓荒凉谁拜扫，东风吹泪湿黄昏。"
        ],
        "title": "寒食  其一",
        "id": "99bfa9f9-2a36-4d93-9084-9e7807ea123c"
    },
    {
        "author": "吕本中",
        "paragraphs": [
            "淮南江北半胡兵，想见春风战血腥。",
            "无复良辰修祓禊，空将新火发兜零。"
        ],
        "title": "寒食  其二",
        "id": "d9be2be4-e8b4-41ea-b7d0-19f08227335b"
    },
    {
        "author": "吕本中",
        "paragraphs": [
            "野哭行歌满道边，纸灰飞处落乌鸢。",
            "墦间祭肉能多少，只恐齐人意缺然。"
        ],
        "title": "寒食  其三",
        "id": "c3cf007a-39f4-443c-9d90-50b9a39be0c2"
    },
    {
        "author": "吕本中",
        "paragraphs": [
            "病夫只欲闭柴荆，客至从嗔不出迎。",
            "未恨家贫无历日，紫桐花发即清明。"
        ],
        "title": "寒食  其四",
        "id": "cb78df77-d1f3-492c-9b04-255c36daaaaa"
    },
    {
        "author": "吕本中",
        "paragraphs": [
            "松坞云窗睡足时，溪藤闲展试毛锥。",
            "薄才岂敢追能事，寒食江村合有诗。"
        ],
        "title": "寒食  其五",
        "id": "237ba935-d701-4dd2-bb82-a925745cb64b"
    },
    {
        "author": "吕本中",
        "paragraphs": [
            "火云如鹏骞，簸翮赴山谷。",
            "独含片雨归，故故喧涧竹。",
            "野亭桂空起，入夜鸟争宿。",
            "我行亦已殆，况此弛担仆。",
            "倒床不复呼，烂熳听自足。",
            "人生浪游世，世网未易触。",
            "好学还山云，终焉宿幽独。"
        ],
        "title": "宿嵩前",
        "id": "f77f0856-62ff-4328-ab7e-52af3f9b1aea"
    },
    {
        "author": "吕本中",
        "paragraphs": [
            "飘飖山中女，绿毛以为衣。",
            "但食青松子，不死亦不饥。",
            "昼想此仙人，夜或梦见之。",
            "客云嵩高顶，长松乱纷披。",
            "拔地起霜干，盘空缺虬枝。",
            "惜无长臂人，挽此须与鬐。",
            "但闻云间子，时被天风吹。",
            "愧我一食身，何由揖仙姿。",
            "欲学餐松法，人间了无师。"
        ],
        "title": "客说嵩顶松实甚佳",
        "id": "790db939-7a31-48a4-b80e-44ea2fefa4d7"
    },
    {
        "author": "吕本中",
        "paragraphs": [
            "知君乡味忆吴馂，便逐轻鸥下急湍。",
            "更使烟云有佳思，莫驱鼓吹傍湖山。"
        ],
        "title": "送苏龙图知明州  其一",
        "id": "ca9ddda4-b206-47be-958b-769cd620b95f"
    },
    {
        "author": "吕本中",
        "paragraphs": [
            "宇宙之间得几人，平生季子最相亲。",
            "一麾出守三千里，去觅风流贺季真。"
        ],
        "title": "送苏龙图知明州  其二",
        "id": "152c313e-d0d0-4733-be6f-db54298f6a13"
    },
    {
        "author": "吕本中",
        "paragraphs": [
            "宁饮山中泉，勿食城中米。",
            "尘埃苦着人，何翅虱与蚁。",
            "爬搔十指秃，败褐未易洗。",
            "缅怀佳公子，珠璧不受浼。",
            "藏身着幽处，阖户谢纨绮。",
            "君看罗曲旃，何似容燕几。",
            "不辜文字眼，未负钟鼎耳。",
            "长安游侠窟，未晚看参觜。",
            "纷纷万马蹄，门外自千里。"
        ],
        "title": "尘外亭",
        "id": "f949df7a-f42f-49b0-8af2-64d9914d32cc"
    },
    {
        "author": "吕本中",
        "paragraphs": [
            "小阮东来语太夸，为传新构甲千家。",
            "气冲雪野群山过，光转云空一水斜。",
            "闻道洗心求凈观，不妨合掌读楞枷。",
            "个中富贵还君子，莫爱群奴日两衙。"
        ],
        "title": "题晁以道新居",
        "id": "ac26318b-56cc-4255-b53b-4a4c1e6abf9b"
    },
    {
        "author": "吕本中",
        "paragraphs": [
            "雪涵疏星月既望，老桧长松倚千丈。",
            "田夫渔父不爱惜，落向公家枕屏上。",
            "枕屏映研连春冰，主人中夜卷寒藤。",
            "诗成不写坐叹息，长松老桧无颜色。",
            "海陵掾曹来作歌，却忆洞庭秋水多。",
            "洞庭水多秋亦晚，如此枕屏星月何。"
        ],
        "tags": [
            "洞庭湖"
        ],
        "title": "星月枕屏歌",
        "id": "deb9d1e8-09da-4819-ba2c-20963870732c"
    },
    {
        "author": "吕本中",
        "paragraphs": [
            "夭夭桃李花，春到已成蹊。",
            "主人不好事，居然作藩篱。",
            "容华坐消歇，芳心端为谁。",
            "风雨日衰谢，覆水难再期。",
            "物有幸不幸，难用一理推。",
            "不见浣溪女，嫁与陇头儿。"
        ],
        "title": "即事",
        "id": "e24fbc2e-e9e2-4399-9d98-a2755bb22c56"
    },
    {
        "author": "吕本中",
        "paragraphs": [
            "万顷曾经一苇航，旧缨如可濯沧浪。",
            "簿书窘束尘埃里，犹见当时玉树郎。"
        ],
        "title": "次韵尧明如皋道中五首  其一",
        "id": "ca1c641a-d644-4b34-b585-4066ca577b4a"
    },
    {
        "author": "吕本中",
        "paragraphs": [
            "王李风华旧得名，颇容偏左去求盟。",
            "从来量比江河大，不取人间盆盎清。"
        ],
        "title": "次韵尧明如皋道中五首  其二",
        "id": "57a01597-7182-498f-85f2-423682578251"
    },
    {
        "author": "吕本中",
        "paragraphs": [
            "不嫌众里衣冠古，自觉人前礼法疏。",
            "已似羲之弃官後，近逢安石赴京初。"
        ],
        "title": "次韵尧明如皋道中五首  其三",
        "id": "35d6e879-2fa2-4b8a-8205-66db43c9bf48"
    },
    {
        "author": "吕本中",
        "paragraphs": [
            "醉别江南久未还，至今犹梦雨余山。",
            "少留白髪三千丈，胜取黄金十二镮。"
        ],
        "title": "次韵尧明如皋道中五首  其四",
        "id": "38fe3b8b-6427-4a69-a512-d91488c10269"
    },
    {
        "author": "吕本中",
        "paragraphs": [
            "侯喜学诗新有声，坐中忽遇老弥明。",
            "故知麦饭与藜藿，不识虞卿醒酒鲭。"
        ],
        "title": "次韵尧明如皋道中五首  其五",
        "id": "16e336f9-e951-4b38-87f9-bd69d86bf17e"
    },
    {
        "author": "吕本中",
        "paragraphs": [
            "忆子丱角时，单衣小襦褂。",
            "见我不能拜，笑语多自误。",
            "初看读孝经，旋即绝文字。",
            "先姑谓我言，尔曹颇相似。",
            "悠悠二十年，历历眼中事。",
            "江河坐乖隔，清□谩佳句。",
            "堂堂曾定州，许尔天下士。",
            "自尔忧患多，颇复慰漂寓。",
            "故人薄□肠，子犹披情素。",
            "胸次磈礧尽，皆是济世具。",
            "从来人中英，俗子眼中刺。",
            "子行多邅回，无与此曹遇。"
        ],
        "title": "别才仲",
        "id": "ef7d4285-3844-4b01-828c-268fc46f6c06"
    },
    {
        "author": "吕本中",
        "paragraphs": [
            "伊洛富山水，家有五亩园。",
            "花竹遶瀍涧，不让桃花源。",
            "清时足真赏，户门开层轩。",
            "一朝胡尘暗，故家希复存。",
            "莽苍走万里，始及吴市门。",
            "庵庐据形胜，冰壶贮干坤。",
            "亭榭着仍稳，不见斧凿痕。",
            "主人更超迈，云梦八九吞。",
            "植杖邀我坐，笑语清而温。",
            "坐令车马客，稍识山林尊。",
            "十年老朝市，渐见两目昏。",
            "求田与问舍，姑置不复论。",
            "但愿从我公，不使世谛诨。"
        ],
        "title": "臞庵",
        "id": "55d84946-bc00-45ef-baf5-4e9c1e20e34d"
    },
    {
        "author": "吕本中",
        "paragraphs": [
            "吟魂不饮觉惺惺，那更宵眠得雨晴。",
            "遍地乱沾霜叶碎，随风斜上纸窗明。",
            "暗欣石罅添泉脉，几回檐牙认雪声。",
            "明日梅边曾有约，西郊泥泞未堪行。"
        ],
        "title": "夜雨",
        "id": "9551e059-9762-4dc3-84cb-75c0a8fc89cf"
    },
    {
        "author": "吕本中",
        "paragraphs": [
            "暮燕翻雷天作云，一声归鸟万村昏。",
            "荒城寂寞无堪宿，月下搘颐雨打门。"
        ],
        "title": "暮雨",
        "id": "8e676226-1361-4c9d-b0bd-aadf42af6020"
    },
    {
        "author": "吕本中",
        "paragraphs": [
            "自嗟踽踽复凉凉，餬口安能抑四方。",
            "目送归鸿心自远，门堪罗雀日偏长。",
            "家徒四壁樽仍绿，侯户千头橘又黄。",
            "我醉欲眠君且去，肯陪俗客话羲皇。"
        ],
        "title": "寄傲轩",
        "id": "1c9cba7a-cf36-4b1c-8d88-3f5645d9079e"
    },
    {
        "author": "吕本中",
        "paragraphs": [
            "汝州城南二十里，栖亩山前足山水。",
            "老人中开谷隐堂，草屋疏檐对山起。",
            "南横秀岭石官道，想像此堂容此老。",
            "堂前茂林浮春烟，堂後池溏多白莲。",
            "前池红莲开更早，正与茂林相对好。",
            "开轩看莲看不足，远望少室如碧玉。",
            "碧玉如屏掩此堂，老人与世已相忘。",
            "胡马扬尘不容驻，万里奔波失归路。",
            "客舟不顾生事窘，所至有堂名谷隐。",
            "大榜灰飞小榜存，至今长在对衡门。",
            "涧上丈人肯已冷，中原旧事空销魂。",
            "老人本是山中客，四海为家无住宅。",
            "家人清坐已忘贫，何曾更问堂宽窄。"
        ],
        "title": "谷隐堂",
        "id": "0b28d371-cbb3-4a75-845d-a523a4934e41"
    },
    {
        "author": "吕本中",
        "paragraphs": [
            "丹枝近岁出深宫，合向严辰伴晚枫。",
            "珍重幽轩无俗物，月中根墢日边红。"
        ],
        "title": "丹桂轩",
        "id": "c7db240b-9a81-481a-8598-e55cfdc55c02"
    },
    {
        "author": "吕本中",
        "paragraphs": [
            "一依风霜万木枯，岁寒惟见老松孤。",
            "秦皇不识清高操，强欲烦君作大夫。"
        ],
        "title": "松",
        "id": "a6411c04-75b0-4429-9dcf-3ba70ce64af6"
    },
    {
        "author": "吕本中",
        "paragraphs": [
            "造物何繁敷，杂然呈万变。",
            "潜飞惬会心，显藏亦递见。",
            "人生事机巧，雕凿失性善。",
            "碌碌尘寰事，轮环走精电。",
            "萧散眄庭柯，商意集微霰。"
        ],
        "title": "秋窗遣兴  其一",
        "id": "8121d752-9426-4fbe-8659-4fa08309de6f"
    },
    {
        "author": "吕本中",
        "paragraphs": [
            "晴枝飐小鸟，啁啾振毛羽。",
            "凉飙堕寒花，静中有真趣。",
            "倚槛看浮云，随时成散聚。",
            "世变无常境，心定自安遇。",
            "棐几杂图书，幽事能毕具。"
        ],
        "title": "秋窗遣兴  其二",
        "id": "40b5633d-fd52-418e-bc40-5a5776ad9bf9"
    },
    {
        "author": "吕本中",
        "paragraphs": [
            "朝拥群书坐，所乐常自足。",
            "圣贤重出处，理本无偏曲。",
            "志行道合尊，安贫未为辱。",
            "压架富卷帙，纵情无蹐局。",
            "穷达各有时，此意当勉勖。"
        ],
        "title": "秋窗遣兴  其三",
        "id": "d95eddad-6a02-44a8-aabe-d74fab202135"
    },
    {
        "author": "吕本中",
        "paragraphs": [
            "东园有乔木，翳翳凌霄汉。",
            "岁月变虬枝，雨露潫霜干。",
            "浓阴书屋□，伴我同昏旦。",
            "根株视百草，秋风已萎烂。",
            "良材际时用，未忍付樵爨。"
        ],
        "title": "秋窗遣兴  其四",
        "id": "34b16fa7-6011-4556-a954-d25022fd1235"
    },
    {
        "author": "吕本中",
        "paragraphs": [
            "抱璞沦岩阿，失怀亦自宝。",
            "岂无用世心，遇合贵得道。",
            "连城重白珩，声价先倾倒。",
            "瑕瑜混沙砾，莫讶荆山老。",
            "会当游勋华，元圭赞熙皡。"
        ],
        "title": "秋窗遣兴  其五",
        "id": "64b98664-a56f-4b14-b96f-30b7caa4e11d"
    },
    {
        "author": "吕本中",
        "paragraphs": [
            "日奭久不作，依然三代民。",
            "一善孚万端，不难风俗淳。",
            "上士贵抱负，修己在立身。",
            "进退各有据，宇宙任屈伸。",
            "愿言励厥修，学以答君亲。"
        ],
        "title": "秋窗遣兴  其六",
        "id": "4daeceda-bcac-412b-ac75-5b75862c0962"
    },
    {
        "author": "吕本中",
        "paragraphs": [
            "门外一渠水，清光自泠泠。",
            "濯缨偕素侣，须髪无遯形。",
            "春风起层波，鹍化失南溟。",
            "縠纹乱星斗，泥沙混窅冥。",
            "澄清当有志，天地还虚灵。"
        ],
        "title": "秋窗遣兴  其七",
        "id": "18113d38-09a7-4657-bc17-b34e7e2358bd"
    },
    {
        "author": "吕本中",
        "paragraphs": [
            "智者尚明察，不为物理宥。",
            "吾儒任学术，精力事研究。",
            "至人邈难继，得亦瞠乎後。",
            "庸盲终溟漠，全天亦自厚。",
            "大化无殊途，何事朴与秀。"
        ],
        "title": "秋窗遣兴  其八",
        "id": "a3fb710b-8ce7-4d57-a18b-7c71315646f6"
    },
    {
        "author": "吕本中",
        "paragraphs": [
            "寒气生户牖，草木变轻黄。",
            "南郊询秋畦，丰稔荐涤场。",
            "八口娱妻孥，温饱乐岁康。",
            "箪瓢亦自得，忧乐各两忘。",
            "所以常忻忻，安问无储粮。"
        ],
        "title": "秋窗遣兴  其九",
        "id": "6ce10c09-bf59-4b55-9b5a-1be704ad76f4"
    },
    {
        "author": "吕本中",
        "paragraphs": [
            "我生事柔翰，中怀异好尚。",
            "潇洒逼嵇阮，功成薄瑜亮。",
            "白衣本山人，置身岂疏放。",
            "途逢醉尉呵，未且对侯相。",
            "亭亭千仞松，当破万里浪。"
        ],
        "title": "秋窗遣兴  其一○",
        "id": "a4da427d-ccc6-43da-9161-129ea5a2887e"
    },
    {
        "author": "吕本中",
        "paragraphs": [
            "半篙春涨绿平溪，二月江城草色齐。",
            "舟比蜉蝣千顷外，□同斥鷃一枝栖。",
            "野桥柳线斜风软，曲槛花光夕照低。",
            "却讶探骊人不至，清樽画航倩分题。"
        ],
        "title": "次韵钱逊叔泛舟虹桥",
        "id": "eb0b4cf8-b93f-4303-8506-83d121e0d5c3"
    },
    {
        "author": "吕本中",
        "paragraphs": [
            "霁色春江上，沧茫一棹通。",
            "水随天地阔，山入画图工。",
            "薄霭凝新碧，轻风随乱红。",
            "片帆迎返照，叠嶂路疑穷。"
        ],
        "title": "春暮渡江  其一",
        "id": "4b23744e-c5c5-4c10-8e58-8d59529c7e72"
    },
    {
        "author": "吕本中",
        "paragraphs": [
            "间移书画舫，一叶足浮家。",
            "潮涨添春雨，山明放野花。",
            "遶烟依树断，飞鸟受风斜。",
            "翻讶江潭客，尘容改岁华。"
        ],
        "title": "春暮渡江  其二",
        "id": "713af0e6-34a2-49e2-9df8-0e2dc1f80701"
    },
    {
        "author": "吕本中",
        "paragraphs": [
            "谁倩亭亭着意擎，风中零乱月中明。",
            "浑无定处光偏润，正值圆时影最清。",
            "曲槛落江欹一串，横塘点碧梦三更。",
            "绝怜荡漾波心里，添得连宵细雨声。"
        ],
        "title": "荷珠",
        "id": "7b9c8a82-4381-4937-b31f-f7ffad6bd2b3"
    },
    {
        "author": "吕本中",
        "paragraphs": [
            "槿篱临古涧，苍然来书幄。",
            "垂钓涧鱼清，衔杯山醪浊。",
            "三迳草既深，一庭鸟剥啄。",
            "绳床竹翠阴，石几苔藓驳。",
            "游方庄老书，抱琴陶家乐。",
            "山水洗尘嚣，百年好一觉。"
        ],
        "title": "偶题",
        "id": "5e2bab1d-6fe5-44c8-bc52-bf5efe411c21"
    },
    {
        "author": "吕本中",
        "paragraphs": [
            "巷陌交道近，茅檐接复疏。",
            "岸榆容系艇，篱竹许封蔬。",
            "地僻常远市，檐卑牧鸡豕。",
            "遶村杨柳花，沿溪芦荻水。",
            "野老随分过，商榷桑与梓。"
        ],
        "title": "田家漫兴  其一",
        "id": "cffda9ab-b184-4bd5-93ef-770130c0a00c"
    },
    {
        "author": "吕本中",
        "paragraphs": [
            "参星瞻谷日，水影量元夕。",
            "旱潦种早晚，老农从定策。",
            "催耕鸣鸠起，护竿乌鹊去。",
            "秋成不餍怀，暑雨不告劳。",
            "岁时社酒会，扶醉有年高。"
        ],
        "title": "田家漫兴  其二",
        "id": "ddacd06e-ccad-4866-8f82-333fef2cce32"
    },
    {
        "author": "吕本中",
        "paragraphs": [
            "古径接长松，旷观碧殿逢。",
            "巉岩山巘立，浩渺海涛冲。",
            "尽啖寰中胜，尤瞻天外峰。",
            "世尘何日埽，五岳遍扶笻。"
        ],
        "title": "游白省寺看画壁",
        "id": "4781c90e-1931-4191-a4e6-724848aab8cc"
    },
    {
        "author": "吕本中",
        "paragraphs": [
            "秋云历乱日光微，山色萧疏木叶飞。",
            "旅梦空遗鹤唳恨，羁情思听牧吟归。",
            "荒凉旧院深溪远，解后江湖逸士稀。",
            "却作头陀谈越事，不堪楚客泪沾衣。"
        ],
        "title": "秋游埭山游新庵中路却过头陀雪野",
        "id": "9c0ef9ff-43c4-4098-8217-2c44add57b2c"
    },
    {
        "author": "吕本中",
        "paragraphs": [
            "迟日欣欣山景妍，携琴吟咏翠微前。",
            "行厨烧笋粉铺色，高阁看梅雪白天。",
            "午罢抛书曳短杖，雨来拥卷听幽泉。",
            "一春洒落韶光足，他日芳怀得复然。"
        ],
        "title": "纪栖贤山读书",
        "id": "8c1fc854-ee41-4b9a-a38e-6565b8985ab1"
    },
    {
        "author": "吕本中",
        "paragraphs": [
            "平畴一望黍禾稀，远树峰峦天外微。",
            "水国虾留当鲙鲊，乡园桑尽典秋衣。",
            "连翩羽檄荒林下，绎络征书塞上飞。",
            "可是三分纔溢额，那知鸿雁野号归。"
        ],
        "title": "秋兴  其一",
        "id": "bfe6574a-9bb9-46cb-8031-6b0451c4b43b"
    },
    {
        "author": "吕本中",
        "paragraphs": [
            "西郊一夕叶初稀，原野荒凉草具腓。",
            "荷锸耕夫闲箬笠，从戎火伴急军机。",
            "闺中泪雨征衫剪，塞外惊风夜柝依。",
            "莫是羽毛零落尽，不堪燕燕颉颃飞。"
        ],
        "title": "秋兴  其二",
        "id": "e16c9419-e772-4b60-98ea-45a9cf4361ec"
    },
    {
        "author": "吕本中",
        "paragraphs": [
            "浸满溪烟枫叶纷，嵚崎苍弁入青云。",
            "卷堂宋室由来事，逐客秦都曾有文。",
            "兔苑圃田间可耨，豹林笔研笑须焚。",
            "莫嘲寂寞秋风士，于越当年君子军。"
        ],
        "title": "秋兴  其三",
        "id": "cf53e60f-a321-4428-b872-968dfc4c77ce"
    },
    {
        "author": "吕本中",
        "paragraphs": [
            "清秋风景昼平分，江外波涛惊夕曛。",
            "谁误唐家门架史，却来蓬户市租文。",
            "树禽惋惜一枝借，野兔何心三窟闻。",
            "只恐东南马力尽，祇应契伴驻寒云。"
        ],
        "title": "秋兴  其四",
        "id": "8caaeeac-d7f2-4d0b-b369-bf110592d050"
    },
    {
        "author": "吕本中",
        "paragraphs": [
            "整檝凌晨问所之，乡园迢递水东迟。",
            "归舟但信溪红蓼，别梦还牵山翠眉。",
            "安稳秋风三径竹，踌躇行李一囊诗。",
            "解维犹有留题处，瓜葛萦怀不自持。"
        ],
        "title": "秋日康山东归",
        "id": "121e31e2-0267-4e22-a3aa-c534a48e9f95"
    },
    {
        "author": "吕本中",
        "paragraphs": [
            "雨云初霁放晴空，乍卷珠帘望月宫。",
            "夜静□篁何处发，玉楼犹记月明中。"
        ],
        "title": "中秋  其一",
        "id": "47ae5932-74d6-41c2-9c1b-f915060d0436"
    },
    {
        "author": "吕本中",
        "paragraphs": [
            "泱泱秋水荻芦轻，徙倚楼头待月明。",
            "红烛烧残白堕醒，秋风飒飒独关情。"
        ],
        "title": "中秋  其二",
        "id": "530e54c8-2f57-4cb2-b93f-8dc156ea0d38"
    },
    {
        "author": "吕本中",
        "paragraphs": [
            "天风万里起，海水高十寻。",
            "中有都人士，拔剑拯陆沉。",
            "素甲三十里，朱縢万千垒。",
            "誓身殉家国，援抱常切齿。",
            "东连海上兵，天挺三世英。",
            "艨艟山岳高，军储沧海倾。",
            "纵横长江动，军威千里空。",
            "拊手功可立，名姝何足惜。",
            "痛饮伫黄龙，酣醉实狼籍。",
            "一朝肘腋变，惊雷还自敌。",
            "鸟兽散何为，岛上复卖国。",
            "叹息复叹息，燕市文山即。",
            "海外多君子，至今长恨水。"
        ],
        "tags": [
            "长江"
        ],
        "title": "海上篇",
        "id": "12313cd5-af8c-4704-a336-6c386764c3df"
    },
    {
        "author": "吕本中",
        "paragraphs": [
            "湿云一片傍门垂，秋草盈庭绿未辞。",
            "剥啄无声诗思懒，竹床方枕梦回迟。"
        ],
        "title": "闲居  其一",
        "id": "428ba952-2122-4f24-9b98-56cb717bed1e"
    },
    {
        "author": "吕本中",
        "paragraphs": [
            "绵绵风雨雨鸠催，衰柳朦胧玉作堆。",
            "不道陶公秫未熟，烟波一片欲飞来。"
        ],
        "title": "闲居  其二",
        "id": "d405aaac-3e7b-4d6e-a01b-54a6e51fabe0"
    },
    {
        "author": "吕本中",
        "paragraphs": [
            "新添涨非碧天空，拄杖斜衣红蓼中。",
            "角瓮何须犹倔强，桔槹南陌正秋风。"
        ],
        "title": "闲居  其三",
        "id": "4b8212fe-624d-400e-bed7-e33cfcade0c2"
    },
    {
        "author": "吕本中",
        "paragraphs": [
            "荆扉寂寞锁花枝，欹枕闲追方外知。",
            "一缕茶烟新水足，半帘宿雨燕飞迟。"
        ],
        "title": "闲居  其四",
        "id": "9328e295-da9b-4993-99f4-7f40407ff2eb"
    },
    {
        "author": "吕本中",
        "paragraphs": [
            "阴晴未定两相催，夜半蛩声送晚雷。",
            "可怜野人无底事，阶前新看绣莓苔。"
        ],
        "title": "闲居  其五",
        "id": "9f5d8921-585e-48a4-892c-9f53803fe3d5"
    },
    {
        "author": "吕本中",
        "paragraphs": [
            "秋原尽好放游笻，何事山斋任懒慵。",
            "屋漏有痕留作字，梧桐带雨听笙镛。"
        ],
        "title": "闲居  其六",
        "id": "fcc305a8-ed1d-4fed-ae86-29c691d9f0bf"
    },
    {
        "author": "吕本中",
        "paragraphs": [
            "西风岑寂子云居，未放秋阳晒腹书。",
            "却笑问字谁载酒，雨烟仍是老樵渔。"
        ],
        "title": "闲居  其七",
        "id": "d258d908-37c9-412a-b90b-1a926d40394f"
    },
    {
        "author": "吕本中",
        "paragraphs": [
            "经旬阴雨水沧浪，烟锁岩扉游骑荒。",
            "赤日纔来异宿昔，青山看去倍寻常。",
            "秋林腰斧歌共醉，春市担鱼粟满囊。",
            "野老新新兴未艾，风云役使不胜狂。"
        ],
        "title": "喜晴",
        "id": "7de3c895-b997-4166-82b1-e3719d30b768"
    },
    {
        "author": "吕本中",
        "paragraphs": [
            "烟艇江湖网罟疏，石矶风雨钓纶虚。",
            "碧池漫凿方通径，鳞沼聊巡供别储。",
            "诗客兴来堪佐酒，野人梦去却多鱼。",
            "鸱夷闻道曾兴越，经济还余千倍渔。"
        ],
        "title": "咏郭西鱼池",
        "id": "c3a9fc3f-6146-4198-93e9-54fff39ebcc1"
    },
    {
        "author": "吕本中",
        "paragraphs": [
            "浩瀚湖光淹北皋，柳弯翠满敢辞劳。",
            "青菰出水犹佳蔌，上级芰循溪作沚毛。",
            "楚水嗜奇闻辨论，辋川灯火正风骚。",
            "何当采掇秋光里，游嬉吴姬荡小舠。"
        ],
        "title": "采菱词",
        "id": "65f45d85-b856-4e79-85e8-36f1f281171d"
    },
    {
        "author": "吕本中",
        "paragraphs": [
            "茂陵消渴远山眉，那得闲情到绿丝。",
            "一曲白头吟未了，回文字字起新诗。"
        ],
        "title": "古意",
        "id": "76cf5b7b-6434-4180-aaa8-162366107357"
    },
    {
        "author": "吕本中",
        "paragraphs": [
            "一树寒梅曲槛东，含葩未吐蕊头红。",
            "霜枝不许游人看，蓦地吹来栗烈风。"
        ],
        "title": "寒梅",
        "id": "819cc33d-034a-4b01-bc83-92d90f8dc8bc"
    },
    {
        "author": "吕本中",
        "paragraphs": [
            "宿雾重阴傍晚桴，日斜风定渡莺湖。",
            "陂塘浩淼水光阔，烟寺中流岛屿孤。",
            "满眼波涛迷客泛，一行雁影带云徂。",
            "到来荒舍未岑寂，寒树依依闹晚乌。"
        ],
        "title": "渡莺湖至溪上即事  其一",
        "id": "2ae6b401-280e-46fa-af84-25fd18bcc652"
    },
    {
        "author": "吕本中",
        "paragraphs": [
            "络绎萧萧遍里门，支机嘉事自天孙。",
            "七襄晓织怜花谱，百室春梭餍夕餐。",
            "谁检吴绫俭岁月，犹飞楚縠照军屯。",
            "掺掺女手还持作，佳丽江南第一论。"
        ],
        "title": "渡莺湖至溪上即事  其二",
        "id": "442f4d91-b26d-42bd-9761-d82cfd4fadbf"
    },
    {
        "author": "吕本中",
        "paragraphs": [
            "湖水安澜似镜明，昔年曾向镜中行。",
            "侵晨浥露来花市，落日流风倚醉楹。",
            "俯仰繁华余暮色，萧条高寄但秋声。",
            "应知节序犹迁转，抚剑如何教未平。"
        ],
        "title": "渡莺湖至溪上即事  其三",
        "id": "d12f9ca2-702b-4113-8952-cf9e4a47f123"
    },
    {
        "author": "吕本中",
        "paragraphs": [
            "相送江边远客船，孤帆一道寸心悬。",
            "日南珠价知多少，不及闺中珠泪圆。"
        ],
        "title": "寄远曲",
        "id": "fb54cca2-70a1-42b4-8800-661896d4bfbd"
    },
    {
        "author": "吕本中",
        "paragraphs": [
            "澹妆素抹旧罗衣，雅致天姿觐竺归。",
            "始信若耶溪畔女，何须珠翠馆娃妃。"
        ],
        "title": "觐竺闺女",
        "id": "eb560709-8afd-4f12-95b8-ccb850cd6e29"
    },
    {
        "author": "吕本中",
        "paragraphs": [
            "峭壁凌空霭气浮，山泉滴茗暗香流。",
            "炎云不到冰心静，好向峰前一簟秋。"
        ],
        "title": "夏夜宿乳窦峰",
        "id": "659ff8fa-b345-45d3-9163-bcdfe579ea2b"
    },
    {
        "author": "吕本中",
        "paragraphs": [
            "石笋殊峰精舍幽，瘦笻踏向碧云游。",
            "天然青茁层崖里，玉版参来点石头。"
        ],
        "title": "游石笋庵",
        "id": "9e56d4aa-a49e-4901-88a8-0b8a82dcbd54"
    },
    {
        "author": "吕本中",
        "paragraphs": [
            "上林燕不飞，朔云无消息。",
            "天山应云霏，吴苑草碧色。",
            "断肠人不知，耿耿多思忆。",
            "当年惜繁华，绿琴悔不理。",
            "于今霜露归，徘徊明月里。"
        ],
        "title": "望远",
        "id": "fccd1c4f-c0e8-4854-9421-e24a163417d1"
    },
    {
        "author": "吕本中",
        "paragraphs": [
            "挑灯读易後，乘月到溪前。",
            "野犬声如豹，秋虫吟似禅。",
            "光寒人意静，影澹物情妍。",
            "更闻村笛远，幽意曲中传。"
        ],
        "title": "月夜闲步闻笛",
        "id": "fe5aa7a1-e246-495b-9493-52d046645a2d"
    },
    {
        "author": "吕本中",
        "paragraphs": [
            "春烟失晚树，柔橹翠峰湄。",
            "野径寻山暗，舣舟问路岐。",
            "敲诗吟人瓮，点字墨池前。",
            "把酒怀前哲，萧条一夕思。"
        ],
        "title": "长啸夜泊",
        "id": "745425f9-c452-4d14-80b3-6de8cca48e94"
    },
    {
        "author": "吕本中",
        "paragraphs": [
            "菲菲红紫送春去，独自黄葩夏日闲。",
            "那得文仙归故园，黄冠相向到邱山。"
        ],
        "title": "金丝桃",
        "id": "aac89999-32f8-4a5a-a2d5-0f1fa14f92c7"
    },
    {
        "author": "吕本中",
        "paragraphs": [
            "延寿无金翠钿销，铜丸擿鼓晚来朝。",
            "宁为龙塞青青草，不作昭阳细细腰。"
        ],
        "title": "昭君怨",
        "id": "691d8821-1161-42d2-92e5-36cc7f9c7be4"
    },
    {
        "author": "吕本中",
        "paragraphs": [
            "芳时并采曾莲舟，一段相思水缓流。",
            "憎杀回风无意绪，解侬锦缆转船头。"
        ],
        "title": "采莲曲",
        "id": "82cb61a9-48ed-4a39-b77f-576cb2099e40"
    },
    {
        "author": "吕本中",
        "paragraphs": [
            "翠峰窝里挂青黄，水市逡巡到野航。",
            "带雨锄耘碧萼浅，临风采摘绿枝长。",
            "分甘送客怜秋实，辟谷仙家嗜果香。",
            "闻道龙阳千匹绢，何如山圃四时芳。"
        ],
        "title": "山园即事",
        "id": "8d925f1b-3806-46a4-8d82-5dd286896f79"
    },
    {
        "author": "吕本中",
        "paragraphs": [
            "风凄漏永暗银河，滴响空阶碎玉壶。",
            "无那骚心思纷坠，且教高咏和寒梧。",
            "闲心欲寄云中鹤，逸兴旋怀江上鲈。",
            "莫使扶摇不可即，他年惆怅旧时粗。"
        ],
        "title": "秋夜雨分中韵",
        "id": "e36e56e8-21d7-4242-b39f-7fadd1dd5d09"
    },
    {
        "author": "吕本中",
        "paragraphs": [
            "两树疏梅草阁前，一池晴日画桥穿。",
            "论文欲饮先民笔，读史常期循吏贤。",
            "携酒闲望野陌间，吟柳外来采桑篇。",
            "应怜百里平芜寂，漫使寒山片石传。"
        ],
        "title": "华林书堂漫兴",
        "id": "2ca71a98-0f6c-415e-bd89-4c129c7ea4dd"
    },
    {
        "author": "吕本中",
        "paragraphs": [
            "书闱静若隐，钟到揽衣迟。",
            "花睡犹含露，莺歌方踏枝。",
            "耘苔开曲径，考古韵新诗。",
            "谁识晨兴意，西山爽气时。"
        ],
        "title": "晨兴",
        "id": "44654ec3-850c-44b3-9759-7b36c03f0edc"
    },
    {
        "author": "吕本中",
        "paragraphs": [
            "传说亡忧树後屏，谁教却种在前亭。",
            "想因白髪愁千斛，故遣芳阶绿一庭。",
            "青柎几时将碧草，丹心有日恐飘萍。",
            "更怜共道慈亲号，遶砌还须雨露荣。"
        ],
        "title": "戏咏庭前萱草",
        "id": "955687f3-74f8-4b59-83f9-bbd65683709e"
    },
    {
        "author": "吕本中",
        "paragraphs": [
            "参差寒叶树，林鸟独依栖。",
            "髪变心同素，年迟日向西。",
            "一水通晨夕，三山隔海溪。",
            "尚忆鲁儒席，南楼携手齐。"
        ],
        "title": "立冬日赠张直夫",
        "id": "be6eb124-c306-453e-bbe2-f1526018934d"
    },
    {
        "author": "吕本中",
        "paragraphs": [
            "挈伴提壶桃柳芳，东风暂醉少年场。",
            "波浮十里飞舸疾，衣影千重夹道光。",
            "使气可如燕赵士，轻兵原是楚吴卿。",
            "应知万事同棋局，鼓角春江一日狂。"
        ],
        "title": "清明游震泽即事",
        "id": "b125b94a-0dc5-4c78-8090-12a92bbf58f9"
    },
    {
        "author": "吕本中",
        "paragraphs": [
            "昔者同升夫子堂，如今俱是鬓苍浪。"
        ],
        "title": "句  其一",
        "id": "e5a71e2e-f726-43e5-a119-e59d49f85081"
    },
    {
        "author": "吕本中",
        "paragraphs": [
            "莫言衲子篮无底，盛得山南骨董归。"
        ],
        "title": "句  其二",
        "id": "176f04e7-9db0-4248-abc3-3f8e2686e844"
    },
    {
        "author": "吕本中",
        "paragraphs": [
            "山中露冷草木瘦，江上月寒蒲柳秋。"
        ],
        "title": "句  其三",
        "id": "4271947b-65f0-4bca-86da-5f78c562d1e9"
    },
    {
        "author": "吕本中",
        "paragraphs": [
            "十二峰前且系船。"
        ],
        "title": "句  其四",
        "id": "7544301a-aac0-4e62-849f-55475a7fcb67"
    },
    {
        "author": "吕本中",
        "paragraphs": [
            "不用君王羯鼓敲。"
        ],
        "title": "句  其五",
        "id": "c9e93f1e-564a-41d7-ae6d-8aa8dd6cdbda"
    },
    {
        "author": "吕本中",
        "paragraphs": [
            "老大多材，十年坚坐。"
        ],
        "title": "句  其六",
        "id": "fc059941-26a1-4431-adb9-ba057f5c49b2"
    },
    {
        "author": "吕本中",
        "paragraphs": [
            "诗题：白公守苏时刘梦得守杭（和）有岁暮赠刘诗三首因效其体寄齐州无咎二歌首句：过去生中作兄弟江南岁晚水风寒关河战国东秦地。"
        ],
        "title": "存目",
        "id": "5e5d684c-13f8-4a4d-8075-aa0ca1de75c2"
    },
    {
        "author": "释惟照",
        "paragraphs": [
            "雨洗淡红桃萼嫩，风摇浅碧柳丝轻。",
            "白云影里怪石露，流水光中枯木春。"
        ],
        "title": "自题肖像",
        "id": "aabf3c1d-5d26-415d-ba2f-4d577eaebef2"
    },
    {
        "author": "释惟照",
        "paragraphs": [
            "芙蓉已入双林寂，挂角羚羊无气息。",
            "立关拔转异中来，借问时人何处觅。"
        ],
        "title": "和陆元钧颂四首  其一",
        "id": "29a034ca-00b9-4a38-ae01-68f2b3675c43"
    },
    {
        "author": "释惟照",
        "paragraphs": [
            "山谷今传佛祖衣，一回拈起一回疑。",
            "丰干饶舌可知也，引得寒山不肯归。"
        ],
        "title": "和陆元钧颂四首  其二",
        "id": "c18bea97-958e-4a5a-866d-0af8e1f906b0"
    },
    {
        "author": "释惟照",
        "paragraphs": [
            "千里客来何所遇，一念超然无去住。",
            "全身放下火中莲，谁能更为无生路。"
        ],
        "title": "和陆元钧颂四首  其三",
        "id": "45c402e9-cbd0-464a-a476-f85ddcb0dfba"
    },
    {
        "author": "释惟照",
        "paragraphs": [
            "夜堂人静雨霏霏，润泽焦枯总不知。",
            "堪笑当年净名老，对文殊语恰如痴。"
        ],
        "title": "和陆元钧颂四首  其四",
        "id": "338ef470-2c4e-4102-945b-053765258450"
    },
    {
        "author": "释惟照",
        "paragraphs": [
            "缩水酒越浓，负心人越穷。",
            "铁刚刀自利，不用苦磨砻。",
            "草鞋头戴今何在，我见牵来劈面舂。"
        ],
        "title": "颂古五首  其一",
        "id": "a68ac7d2-4287-40df-9163-90b0cc82179b"
    },
    {
        "author": "释惟照",
        "paragraphs": [
            "小树子，傍山栽，华从叶里开。",
            "枝高攀不得，和树折将来。"
        ],
        "title": "颂古五首  其二",
        "id": "5522cfbf-8790-480a-bfee-c6772312df18"
    },
    {
        "author": "释惟照",
        "paragraphs": [
            "梨华一枝春带雨，金色头陀笑不语。",
            "龙宫海藏月明前，织女姮娥相对舞。",
            "笑者笑，舞者舞。",
            "十方无虚空，大地无寸土。"
        ],
        "title": "颂古五首  其三",
        "id": "3060f532-e4df-4cf4-896c-978862cbb74b"
    },
    {
        "author": "释惟照",
        "paragraphs": [
            "千尺丝轮0直下垂，一波才动万波随。",
            "江上晚来堪画处，渔人披得一蓑归。"
        ],
        "title": "颂古五首  其四",
        "id": "abfdf459-1ff5-42a0-aee8-afd29815681d"
    },
    {
        "author": "释惟照",
        "paragraphs": [
            "斋时一钵饭，饭後一觉睡。",
            "睡起去放尿，洗手成变异。"
        ],
        "title": "颂古五首  其五",
        "id": "0a61888d-ea91-45a6-99b8-3017d527305b"
    },
    {
        "author": "释惟照",
        "paragraphs": [
            "自小来打硬，佛祖不奈何。",
            "放藞苴住院，殃害杀禅和。",
            "道行阐提道，歌唱阐提歌。",
            "欢喜入地狱，谁管你阎罗。"
        ],
        "title": "自赞",
        "id": "8dee6964-7326-4ea5-a767-8e21f2f095cf"
    },
    {
        "author": "释惟照",
        "paragraphs": [
            "大道坦然兮殊不用功，殊不用功兮何必研穷。",
            "豁虚离碍兮从空背空，不守自性兮虽同不同。",
            "百无所依兮自西自东，照体独立兮满目清风。",
            "廓落大度兮无不包容，全身异类兮触处皆通。"
        ],
        "title": "和陆德先尚书歌",
        "id": "b49517fe-b495-4e18-bee3-89e48ca20479"
    },
    {
        "author": "释惟照",
        "paragraphs": [
            "身心无拘，动寂无知。",
            "如大死人，无倚无依。",
            "无拘者宽，无知者安。",
            "无内无外，无定无观。",
            "无适无莫，无造无作。",
            "无去无来，无好无恶。",
            "一道清虚，万法如如。",
            "愚极成智，智极成愚。",
            "超诸数量，孰云比况。",
            "净尽不留，无法可尚。",
            "识不可识，智不可知。",
            "谁家之子，兀然巍巍。",
            "巍巍不存，根尘颖脱。",
            "如憨如痴，落落魄魄。",
            "不惜口业，为了说破。",
            "笑杀阇梨，山僧罪过。"
        ],
        "title": "劝徒铭",
        "id": "0cdc9265-334c-493d-90d1-7b75342cc245"
    },
    {
        "author": "释惟照",
        "paragraphs": [
            "拂拭瑶琴月下弹，调高雪曲和还难。",
            "五侯费尽平生志，从此诗书懒更看。"
        ],
        "title": "颂古六首  其一",
        "id": "adadb508-7002-43ee-8104-575486bee592"
    },
    {
        "author": "释惟照",
        "paragraphs": [
            "一口吸尽西江水，鹧鸪啼在深花里。",
            "自有知音笑点头，其来不入聋人耳。"
        ],
        "tags": [
            "长江"
        ],
        "title": "颂古六首  其二",
        "id": "d4a98759-5050-44c6-beaf-605a1a5eb362"
    },
    {
        "author": "释惟照",
        "paragraphs": [
            "甜瓜彻蒂甜，苦瓠连根苦。",
            "拈起枕子时，新罗夜打鼓。"
        ],
        "title": "颂古六首  其三",
        "id": "9b3b7ecd-0b9f-4edd-8145-1131dd36df7d"
    },
    {
        "author": "释惟照",
        "paragraphs": [
            "烟尘扫荡将军令，正勑流行宣德音。",
            "公子只知歌既醉，夜深还被活生擒。"
        ],
        "title": "颂古六首  其四",
        "id": "493680d9-b3f5-4b1f-84ff-223d98bc756c"
    },
    {
        "author": "释惟照",
        "paragraphs": [
            "枯木堂中第一人，坐观成败枉精神。",
            "可怜明一色边事，直至而今没眼筋。"
        ],
        "title": "颂古六首  其五",
        "id": "d6106303-fd8f-4a2b-a1da-6f7f303d8829"
    },
    {
        "author": "释惟照",
        "paragraphs": [
            "黯黯云攒覆雪峰，青青赵老一双瞳。",
            "从前汗马无人识，只要重论盖代功。"
        ],
        "title": "颂古六首  其六",
        "id": "1fa6da7c-e185-46ee-a123-21d0ae248c7b"
    },
    {
        "author": "章宪",
        "paragraphs": [
            "飞楼缥缈瞰吴邦，表里江湖自一方。",
            "曲槛高窗云细薄，落霞孤鹜水苍茫。",
            "固知兴废因时有，独觉江山共古长。",
            "回首中原正愁思，不堪残日半规黄。"
        ],
        "title": "登齐云楼",
        "id": "104aaac9-e9ab-4479-9b19-20976f2d7038"
    },
    {
        "author": "章宪",
        "paragraphs": [
            "何许明人眼，松间见古堂。",
            "泉声到棐几几，山影覆绳床。",
            "爱酒陶元亮，听蛙孔德璋。",
            "纷战蛮触，丘壑信难忘。"
        ],
        "title": "漫庄",
        "id": "04116726-447e-48fb-a54a-2c8d1bc513b0"
    },
    {
        "author": "章宪",
        "paragraphs": [
            "洞视兮八荒，了无物兮往无旁。",
            "往古来今兮无际，起复代谢兮不失吾常。",
            "复乎，复乎。",
            "吾所寓兮广莫之野，而无何有之乡。"
        ],
        "title": "复轩歌",
        "id": "fb584837-fa1c-4ec8-8e27-a30da5b3d7cf"
    },
    {
        "author": "章宪",
        "paragraphs": [
            "吾慕仲公理，卜居乐清旷。",
            "兹焉惬吾愿，名堂以自况。",
            "我无适俗韵，且乏肉食相。",
            "何许寄吾生，栖迟翳穷巷。",
            "境幽有经行，心远无得丧。",
            "从容大化中，信是羲皇上。"
        ],
        "title": "清旷堂",
        "id": "551ffd34-f3fb-45d5-84d8-a9890cf50b99"
    },
    {
        "author": "章宪",
        "paragraphs": [
            "吾慕曾夫子，舍瑟言所志。",
            "所志则非邦，独契圣者意。",
            "暮春春服成，从我才一二。",
            "风乎林岫间，所乐有余味。",
            "邈兮千载上，神交得冥契。",
            "当知结驷非，不易穷阎是。"
        ],
        "title": "永归亭",
        "id": "3bca5aff-557e-4f68-aea8-d72de873b7ac"
    },
    {
        "author": "章宪",
        "paragraphs": [
            "吾慕韩昌黎，文章妙百世。",
            "体物语尤工，赋竹夸清闷。",
            "唯我独好之，则亦有深意。",
            "虚中可受道，贯时无险易。",
            "复苦魏文贞，直节而妩媚。",
            "伊余清閟中，赏玩有遗味。"
        ],
        "title": "清閟亭",
        "id": "0c28bed5-df4b-42ab-85d6-fa55fc980575"
    },
    {
        "author": "章宪",
        "paragraphs": [
            "吾慕陶靖节，处约而平宽。",
            "涉园自成趣，矫首复遐观。",
            "我亦散游目，俛仰天地间。",
            "云烟自舒卷，湖岭相回环。",
            "永与形役谢，岂有俗虑干。",
            "想像斜川游，千载乃相关。"
        ],
        "title": "遐观亭",
        "id": "c579e0e1-7f69-46c5-8387-3589a17853bc"
    },
    {
        "author": "章宪",
        "paragraphs": [
            "暑退凉生过雨天，凫飞鹭浴暮江前。",
            "秋风小浪鸭头水，斜日轻帆燕尾船。",
            "青眼却欣逢地主，白头相对耸诗肩。",
            "林塘胜处开樽俎，只欠冰轮特地圆。"
        ],
        "title": "松江谒王文孺令宰",
        "id": "378da4a7-8fb6-4198-9abf-883a5101b895"
    },
    {
        "author": "章宪",
        "paragraphs": [
            "长堤牵百丈，舴艋泝清漪。",
            "山与残霞暝，水将秋色宜。",
            "江寒征雁度，天远暮帆迟。",
            "剩欲浮家去，烟波学子皮。"
        ],
        "title": "晚泊松江",
        "id": "94382d74-c26a-4976-b721-09c5aa38083d"
    },
    {
        "author": "章宪",
        "paragraphs": [
            "伊洛流风在，丘轲道德尊。",
            "遗经启幽眇，後学有渊源。",
            "钻仰知由户，衰迟阻及门。",
            "三年思晬面，一旦绝微言。"
        ],
        "title": "挽着作王先生苹  其一",
        "id": "5f4e7bf5-04c4-495a-93e7-70133791af64"
    },
    {
        "author": "章宪",
        "paragraphs": [
            "行义时逢可，泽民事却睽。",
            "斯文犹有寄，俗学岂终迷。",
            "不复等三鳣，空闻见白鸡。",
            "诛茅方檇李，卜葬已苕溪。"
        ],
        "title": "挽着作王先生苹  其二",
        "id": "33d0a957-18aa-41e9-87bf-a095e1894c6d"
    },
    {
        "author": "章宪",
        "paragraphs": [
            "西观才黔突，题舆却佐州。",
            "济时卑管晏，赍志在春秋。",
            "暧暧孤云没，沈沈厚夜幽。",
            "升堂闻礼乐，终觉愧程仇。"
        ],
        "title": "挽着作王先生苹  其三",
        "id": "2ac9f014-4402-493d-9d30-722ff0a61281"
    },
    {
        "author": "赵相",
        "paragraphs": [
            "夕阳绿涧明。"
        ],
        "title": "句",
        "id": "e2381c93-08db-44bb-bcf7-fdf08bf5f8ed"
    },
    {
        "author": "李怤",
        "paragraphs": [
            "花瘦烟羸可奈何，不关渠事鸟声和。",
            "无人扫地惊残梦，分付轻红上碧莎。"
        ],
        "title": "春晚",
        "id": "39c161ca-6060-41f7-acc2-10a156c82135"
    },
    {
        "author": "李怤",
        "paragraphs": [
            "去国春城桃李花，枫林叶病尚天涯。",
            "今年九日风前帽，北客南舟雨後沙。"
        ],
        "title": "句  其一",
        "id": "11911cf9-7070-4d5c-a085-681b6ef46e49"
    },
    {
        "author": "李怤",
        "paragraphs": [
            "苍黄避地小儿女，漂泊连床老弟兄。"
        ],
        "title": "句  其二",
        "id": "6d8dbdc9-345a-41d9-ac63-2769745d9080"
    },
    {
        "author": "方丰之",
        "paragraphs": [
            "已携巨鲤换新秔，尚有鲦鯈得自烹。",
            "闻道烹鲜易烦碎，呼儿勿用苦为羹。"
        ],
        "title": "渔父",
        "id": "63d45dd8-93f3-4f45-a295-cb72e8d66163"
    },
    {
        "author": "方丰之",
        "paragraphs": [
            "漠漠春阳接海低，蒙蒙晚雨傍山飞。",
            "半敧古埭无人过，时有村童护鸭归。"
        ],
        "title": "历崎道中",
        "id": "a5de21d5-dcb4-408a-9502-37b8f03f66b0"
    },
    {
        "author": "方丰之",
        "paragraphs": [
            "舍人早定江西派，句法须将活处参。",
            "参取陵阳正法眼，寒花承露落毵毵。"
        ],
        "title": "绝句",
        "id": "e71302d3-4095-4d5f-a4c8-72f74fd64016"
    },
    {
        "author": "方丰之",
        "paragraphs": [
            "天女终降大居士，登伽惟挠小乘禅。"
        ],
        "title": "句  其一",
        "id": "c5a35b92-65a7-466e-a1c2-12eb0e3930c9"
    },
    {
        "author": "方丰之",
        "paragraphs": [
            "老夫六贼销磨尽，时为幽香一败禅。"
        ],
        "title": "句  其二",
        "id": "56a76311-5419-45a7-9730-894a375be08c"
    },
    {
        "author": "方丰之",
        "paragraphs": [
            "白是盐埕青是麦，谁云斥卤不堪田。"
        ],
        "title": "句  其三",
        "id": "b6c76650-6789-4351-b3cf-37393137c4c3"
    },
    {
        "author": "方丰之",
        "paragraphs": [
            "魂梦无金印，生涯有瓦盆。"
        ],
        "title": "句  其四",
        "id": "7569e64b-a093-446a-9fd1-355063bc91eb"
    },
    {
        "author": "方丰之",
        "paragraphs": [
            "汉室虽然和冒顿，贾生终愿系单于。"
        ],
        "title": "句  其五",
        "id": "5909b10b-456a-4ae6-9db7-61a371fa63c3"
    },
    {
        "author": "释正宗",
        "paragraphs": [
            "荒城春色里，花溅泪潺湲。",
            "社燕归无屋，营巢寄客船。"
        ],
        "title": "江都燕",
        "id": "f000f150-6f5c-4657-981c-1e3e5ccd52bb"
    },
    {
        "author": "释正宗",
        "paragraphs": [
            "若人胸次闲，能容书四库。",
            "余地着山川，得酒欲飞去。",
            "摩挲雪色壁，吐作无声句。",
            "寒屯水际云，瘦立烟中树。",
            "虽非桃花源，亦自有佳处。",
            "未休蜗角兵，欲问樵苏路。",
            "只恐山中人，笑我来何暮。"
        ],
        "title": "观孙司户画壁",
        "id": "14c84200-acbc-49ce-a2f4-bd5a4b21715a"
    },
    {
        "author": "释正宗",
        "paragraphs": [
            "秋容淡薄晚烟孤，千里谁开水墨图。",
            "欲借扁舟乘兴去，卧看月影弄风蒲。"
        ],
        "title": "次韵蔡坚老秋日登拟岘台",
        "id": "4228592e-6089-4f4e-9c3b-a5b8656788a9"
    },
    {
        "author": "释正宗",
        "paragraphs": [
            "登临兴未尽，落日苦催归。",
            "扶持出门去，山寒露湿衣。"
        ],
        "title": "山寺晚归",
        "id": "9d9079b5-7864-4b8c-a03e-589aa63f36fd"
    },
    {
        "author": "释正宗",
        "paragraphs": [
            "自顾不材同社栎，乘流得坎便为家。",
            "体中不快思读易，睡思欲来还煮茶。"
        ],
        "title": "招福寺作",
        "id": "0967b44c-5cf7-4824-b3cc-12bff9c8c856"
    },
    {
        "author": "释正宗",
        "paragraphs": [
            "松风欹风听。"
        ],
        "title": "句  其一",
        "id": "1c8f40e5-00c3-4f61-b409-ba221a42a572"
    },
    {
        "author": "释正宗",
        "paragraphs": [
            "四海无拘系。"
        ],
        "title": "句  其二",
        "id": "25c60441-579e-4db6-a9e8-b6e0822cd987"
    },
    {
        "author": "释正宗",
        "paragraphs": [
            "地僻人稀到。"
        ],
        "title": "句  其三",
        "id": "387f6e47-ce0c-40d7-8d84-55c436564c4a"
    },
    {
        "author": "释正宗",
        "paragraphs": [
            "夕阳分手柘冈西。"
        ],
        "title": "句  其四",
        "id": "a85fc447-2103-4602-87ad-7804be7a446d"
    },
    {
        "author": "释显万",
        "paragraphs": [
            "僧屋数椽巢木末，风烟日与翠俱浮。",
            "自无俗物败人意，况有春江拍岸流。",
            "艇子得鱼归别浦，凫雏傍母睡芳洲。",
            "夜晴兔月摩云角，翻作广寒宫殿秋。"
        ],
        "title": "卷烟阁",
        "id": "ba929701-9b1d-48e9-add6-0bbc40d9b810"
    },
    {
        "author": "释显万",
        "paragraphs": [
            "纷纷向火乞儿多，独有君如择乳鹅。",
            "万煅炉中寻粲可，一堆灰里拔阴何。",
            "雪欺败屋闲犀柄，草卧空庭任雀罗。",
            "亟送乌薪相暖热，恐随春梦入南柯。"
        ],
        "title": "送炭与湘山西堂惠然师",
        "id": "b16b2475-e49a-4e55-b2dd-fc58aa95a701"
    },
    {
        "author": "释显万",
        "paragraphs": [
            "三山邈何许，烟雾如海深。",
            "两鹤翅相接，意欲栖瑶林。",
            "惊风起中路，沙尘扬夕阴。",
            "哀鸣失俦侣，俯啄何苦心。"
        ],
        "title": "别鹤操",
        "id": "192e45c3-66a8-4fb2-aef3-a76cf6a26c04"
    },
    {
        "author": "释显万",
        "paragraphs": [
            "蓐食小人家，寒灯碎落花。",
            "鸡鸣窗半晓，路暗月西斜。",
            "世故欺怀抱，风霜迫岁华。",
            "剧怜诗思苦，凄恻向长沙。"
        ],
        "title": "晓发山店",
        "id": "e7c43b2f-62fb-4977-aea3-e4ac6ba96f55"
    },
    {
        "author": "释显万",
        "paragraphs": [
            "乔口知名久，烟沈水国寒。",
            "受风帆腹饱，歇雨橹脐干。",
            "五渚源流异，长沙气象宽。",
            "山川济吾胜，待月倚墙竿。"
        ],
        "title": "次乔口",
        "id": "f703cfc0-7402-48c9-97d8-cde8379e9247"
    },
    {
        "author": "释显万",
        "paragraphs": [
            "夏木藏崖坞，晴沙抱柳溪。",
            "茅茨村远近，陇亩路东西。",
            "野老连樯语，山禽隔竹啼。",
            "此中风物美，吾欲卜幽栖。"
        ],
        "title": "明溪",
        "id": "0563fb02-c741-46c1-a207-75a16307dcaa"
    },
    {
        "author": "释显万",
        "paragraphs": [
            "坐意湘西野客家，诗筒茶灶旧生涯。",
            "痴云阁雨山腰重，老树冲波岸脚斜。",
            "避缴冲芦怜雁阵，采花酿蜜厌蜂衙。",
            "故溪幸可浮茅屋，归听崖翁响钓车。"
        ],
        "title": "元日不出",
        "id": "7116f1e6-0411-4b59-accf-843841b7d356"
    },
    {
        "author": "释显万",
        "paragraphs": [
            "雨沈飞絮绿阴寒，梅子枝头点点酸。",
            "心事向来吟不尽，梨花院落一春残。"
        ],
        "title": "谩兴",
        "id": "efda7a4e-5693-45d5-b45b-7d8de2c5c0a9"
    },
    {
        "author": "释显万",
        "paragraphs": [
            "窗外晴山竹半遮，竹根流水细鸣沙。",
            "小园寂寞春无赖，蝴蝶飞来遶菜花。"
        ],
        "title": "春日",
        "id": "7199e61f-014f-494a-b585-6d8c6c58192c"
    },
    {
        "author": "释显万",
        "paragraphs": [
            "万松岭上一间屋，老僧半间云半间。",
            "三更云去作行雨，回头方羡老僧闲。"
        ],
        "title": "庵中自题",
        "id": "84b3a032-93c8-4645-a081-a07f99609ef2"
    },
    {
        "author": "释显万",
        "paragraphs": [
            "祖龙智昏日月蚀，南公力欲麒麟鬬。",
            "楚虽三户必亡秦，盛德宜然有其後。",
            "鲁公违约火咸阳，咄嗟击出群雄右。",
            "豆分瓜剖听指颐，忍使黥徒贼孤幼。",
            "籍也狐埋狐搰之，项伯宁不为家寇。",
            "真人如龙翔霸上，缟袒长风起襟袖。",
            "终据皇图岂力为，雅张赤帜皆天授。",
            "可怜郴北东上坟，恨碧凄红春不茂。"
        ],
        "title": "义帝陵",
        "id": "a1f41d39-1d6c-4345-beed-ac34ff5b1d11"
    },
    {
        "author": "释显万",
        "paragraphs": [
            "苏君善养志，以孝格神明。",
            "一朝蜕尘鞅，通籍赤霞城。",
            "相看疑梦寐，去若鹅毛轻。",
            "玉笙堕哀响，烟髦错霓旌。",
            "丹井愈沈屙，橘叶通仙灵。",
            "至今华屋底，想像双眉青。",
            "云装挹飞袖，蕊佩敲风鸣。",
            "兹事既茫邈，无阶接蓬瀛。",
            "掬月漱吟齿，餐霞寿颓龄。",
            "藴真思远托，何从保长生。",
            "汉武梓棺朽，秦皇鲍鱼腥。",
            "空山鹤未归，花发春冥冥。"
        ],
        "title": "苏仙宅",
        "id": "27765611-c199-41cb-aaa0-25dbf9e1ca63"
    },
    {
        "author": "释显万",
        "paragraphs": [
            "草荒驿路欲迷人，未见梅花信息真。",
            "意着旧家烟雨外，犯寒斜放竹篱春。"
        ],
        "title": "郴阳道中二首  其一",
        "id": "f27cd82e-f64c-4cb9-ba74-3570c9c508f8"
    },
    {
        "author": "释显万",
        "paragraphs": [
            "晓村寒水碧悠悠，雨歇浮云漫不收。",
            "且缓晨炊三十里，不妨亭午到郴州。"
        ],
        "title": "郴阳道中二首  其二",
        "id": "53876b6e-91c5-45fd-b1e1-d4ed3bb16997"
    },
    {
        "author": "释显万",
        "paragraphs": [
            "雨叶工惊梦，春心巧卷愁。"
        ],
        "title": "句  其一",
        "id": "757d68cb-0392-4870-a6a2-3c7f4e917586"
    },
    {
        "author": "释显万",
        "paragraphs": [
            "探枝春色墙头朵，阑入风光竹外梢。"
        ],
        "title": "句  其二",
        "id": "ff10db25-baab-4513-8dbd-af8576334c44"
    },
    {
        "author": "释显万",
        "paragraphs": [
            "河横星斗三更後，月过梧桐一丈高。"
        ],
        "title": "句  其三",
        "id": "93a93aa4-4270-4437-90d5-85a3e7c745a5"
    },
    {
        "author": "沈晦",
        "paragraphs": [
            "老鹤下遥天，昂昂在林表。",
            "霜毛临野人，逸气秋天杳。",
            "矫矫颜始安，不受冠带绕。",
            "清真自嵇阮，一醉万事了。",
            "读书空谷中，生刍白驹皎。",
            "长哦五君咏，极目送飞鸟。"
        ],
        "title": "题独秀山",
        "id": "358934e4-28b1-41e0-aaaf-e7929fa161a9"
    },
    {
        "author": "沈晦",
        "paragraphs": [
            "寒流穿清閟，支径入翠微。",
            "山深古木合，林静珍禽飞。",
            "居人本避世，游客亦忘机。",
            "归路晚烟暝，新月照柴扉。"
        ],
        "title": "竹溪",
        "id": "655abaf7-5302-400a-acbb-6b0e9704b56c"
    },
    {
        "author": "沈晦",
        "paragraphs": [
            "山头白云如擘絮，竹鸡无声鸠唤妇。",
            "团团朝日在林梢，寒日梨花溪口路。",
            "一峰独秀横溪阴，青林倒影千丈深。",
            "上有白龙蛰幽洞，岁旱往往能为霖。",
            "如今寂寞空山里，古屋荒坛冷红紫。",
            "会看前度种花人，他年来作巢居子。"
        ],
        "title": "游松阳百仞山",
        "id": "de057510-6b42-41ac-8311-ea10966394a8"
    },
    {
        "author": "沈晦",
        "paragraphs": [
            "九月乱山中，崎岖处处同。",
            "溪流因雨涨，木叶着霜红。",
            "人迹千岩绝，松声万壑空。",
            "寻幽自可问，不复欢途穷。"
        ],
        "title": "竹山㟯岭",
        "id": "7f7d5cce-865e-4830-a2b1-37d663657bf4"
    },
    {
        "author": "沈晦",
        "paragraphs": [
            "月余树影穿窗入，雨过山泉遶舍鸣。",
            "野寺中宵人不睡，蒲团布衲悟无生。"
        ],
        "title": "松阳上方山居五首  其一",
        "id": "e16a289d-53c6-4e43-b555-002872af6b38"
    },
    {
        "author": "沈晦",
        "paragraphs": [
            "山中寒早野阴薄，惨惨黄昏欲雨时。",
            "市远无人与沽酒，地炉松火自烧梨。"
        ],
        "title": "松阳上方山居五首  其二",
        "id": "cbdf2439-ccc1-47b3-8021-2a329a45fd8d"
    },
    {
        "author": "沈晦",
        "paragraphs": [
            "天畔群峰一草亭，半溪烟雨花冥冥。",
            "老翁投老得此景，日与溪山同醉醒。"
        ],
        "title": "松阳上方山居五首  其三",
        "id": "62d41212-82c5-4f2b-b029-3a25cf54e431"
    },
    {
        "author": "沈晦",
        "paragraphs": [
            "此生真与世相忘，投老生涯寄上方。",
            "洗足关门枕书睡，连山松桧雨浪浪。"
        ],
        "title": "松阳上方山居五首  其四",
        "id": "34499ec0-1ecc-4b01-bc89-d019828f906b"
    },
    {
        "author": "沈晦",
        "paragraphs": [
            "学道空山水月深，丹成初试马蹄金。",
            "犹余一勺丹泉水，洗尽人间名利心。"
        ],
        "title": "松阳上方山居五首  其五",
        "id": "8ce1d613-5faa-4a40-baaf-6f9667a16815"
    },
    {
        "author": "沈晦",
        "paragraphs": [
            "一别台山四十年，石桥风景尚依然。",
            "慈颜不见身空老，感恨多如涧底泉。"
        ],
        "title": "侍先人游石桥",
        "id": "d287084b-beb9-4d99-9bf2-e48014e19d33"
    },
    {
        "author": "沈晦",
        "paragraphs": [
            "松岭枫冈势接连，梵宫危傍紫岩前。",
            "夜深钟磬敲清月，日暮楼台锁淡烟。",
            "大抵登临须有分，不因迁谪到无缘。",
            "一程已见佳山水，何惮东川路五千。"
        ],
        "title": "留题紫岩寺  其一",
        "id": "b5127a4f-d72b-4d24-a790-2bb5741fd2e5"
    },
    {
        "author": "沈晦",
        "paragraphs": [
            "为爱溪山着意寻，因行每每便登临。",
            "寒窗夜久陪僧话，一阵西风月满林。"
        ],
        "title": "留题紫岩寺  其二",
        "id": "0ba333cc-d6ad-4320-b9ab-3e8fe0bd691b"
    },
    {
        "author": "沈晦",
        "paragraphs": [
            "五岭炎蒸地，从来着逐臣。"
        ],
        "title": "句",
        "id": "8f23045d-11df-4982-98f7-de6529acfced"
    },
    {
        "author": "释法忠",
        "paragraphs": [
            "转大法轮，目前包裹。",
            "更问如何，水推石磨。"
        ],
        "title": "观水磨牌文有省",
        "id": "12ca29fb-3745-45b8-b0ae-918c9aa74915"
    },
    {
        "author": "释法忠",
        "paragraphs": [
            "莫怪狂僧骂死心，死心结夏破丛林。",
            "丛林明眼如相委，此话须教播古今。"
        ],
        "title": "讽死心禅师",
        "id": "35817f96-c8a5-456b-af14-7e5b2d127fd9"
    },
    {
        "author": "释法忠",
        "paragraphs": [
            "六十六年，游梦幻中。",
            "浩歌归去，撒手长空。"
        ],
        "title": "示寂颂",
        "id": "113de8ae-5a92-4cd8-8f0b-c1e33305ea71"
    },
    {
        "author": "释法忠",
        "paragraphs": [
            "张公吃酒李公醉，子细思量不思议。",
            "李公醉醒问张公，恰使张公无好气。",
            "无好气，不如归家且打睡。"
        ],
        "title": "偈二首  其一",
        "id": "de967608-45a1-467c-8023-b8e5c458b7ea"
    },
    {
        "author": "释法忠",
        "paragraphs": [
            "今朝正月半，有事为君断。",
            "切忌两眼睛，被他灯火换。"
        ],
        "title": "偈二首  其二",
        "id": "06a120da-78bd-45c3-83b5-4dda23d6c5e8"
    },
    {
        "author": "释法忠",
        "paragraphs": [
            "秤锤落井，只有秤衡。",
            "两两相忆，分物不平。",
            "方始取出乎锤，忽又失却秤衡。",
            "始去邻家借觅，衡上不曾钉星。",
            "休休，重者从他重，轻者从他轻。"
        ],
        "title": "颂古三首  其一",
        "id": "adc75e1e-477b-4aef-b664-f9d515e7142e"
    },
    {
        "author": "释法忠",
        "paragraphs": [
            "柳恽江头赏白苹，小风吹处晓烟轻。",
            "渔翁坐钓秋亭月，翻忆苕溪说性情。"
        ],
        "title": "颂古三首  其二",
        "id": "81c1d97c-32d3-453b-a117-d2c08dfee77b"
    },
    {
        "author": "释法忠",
        "paragraphs": [
            "二月春光景气浮，少年公子御街游。",
            "银床踞坐倾杯乐，三个孩童打马球。"
        ],
        "title": "颂古三首  其三",
        "id": "afc3ab45-8be3-4cb8-ac3d-d1038509c3ce"
    },
    {
        "author": "释法忠",
        "paragraphs": [
            "马驹蹴踏非驴事，要使儿孙脚下行。",
            "三日耳聋犹可怪，谩劳灼卜听虚声。"
        ],
        "title": "颂古五首  其一",
        "id": "5b0a2c02-e705-4d8c-a738-a208b599c7a8"
    },
    {
        "author": "释法忠",
        "paragraphs": [
            "谛观五百生前事，不昧何如不落亲。",
            "因果历然殊可怕，人人尽道野狐精。"
        ],
        "title": "颂古五首  其二",
        "id": "0a81906b-8e28-4008-b5e5-659ef97de75c"
    },
    {
        "author": "释法忠",
        "paragraphs": [
            "展开两手当时说，大义流通满世间。",
            "莫谓入荒田不拣，而今到处草漫漫。"
        ],
        "title": "颂古五首  其三",
        "id": "06c6385d-aa86-470f-ab14-06bb01eddde7"
    },
    {
        "author": "释法忠",
        "paragraphs": [
            "曾到不曾到，且吃一杯茶。",
            "待客只如此，冷淡是僧家。"
        ],
        "title": "颂古五首  其四",
        "id": "05f8db00-e107-4f59-996d-6e17c60a2d7e"
    },
    {
        "author": "释法忠",
        "paragraphs": [
            "新妇骑驴阿家牵，草里寻常万万千。",
            "谁在後兮谁在先，不须特地苦加鞭。"
        ],
        "title": "颂古五首  其五",
        "id": "3394365a-7e3d-4ef5-9c71-5722c1c3802a"
    },
    {
        "author": "富直柔",
        "paragraphs": [
            "崔嵬孔明柏，结阴众所依。",
            "移根天衢上，曾抚日月晖。",
            "如何去大厦，却遶乌鹊飞。",
            "终当烦万牛，挽取廊庙归。",
            "郑公泽既远，何以慰调饥。",
            "公其踵前修，一洗贫士悲。"
        ],
        "title": "次方德顺和贫士韵",
        "id": "3af69417-0719-4089-993a-fecdb02792d4"
    },
    {
        "author": "富直柔",
        "paragraphs": [
            "堂後山川面面通，向来奇观有蒿蓬。",
            "元戎小试经纶手，万象都归指顾中。",
            "雨罢卷帘凭爽气，酒酣极目送飞鸿。",
            "明年凤阁鸾台上，好寄新诗下北风。"
        ],
        "title": "万象亭",
        "id": "3418e6cc-ef64-4e48-91c6-ab0fb15fcb12"
    },
    {
        "author": "富直柔",
        "paragraphs": [
            "青衫短簿汝阳天，鹗牍当时误荐贤。",
            "承乏西枢了无补，还依丈席听韦编。"
        ],
        "title": "绝句  其一",
        "id": "86bd79cb-a547-4a8b-b2af-28fe13a8ad22"
    },
    {
        "author": "富直柔",
        "paragraphs": [
            "洛陈花骨巧裁诗，曾把梅篇为玉墀。",
            "未说他年调鼎事，只今身已凤凰池。"
        ],
        "title": "绝句  其二",
        "id": "e6e1c6ad-5995-4cd5-9b00-c02031a49d38"
    },
    {
        "author": "富直柔",
        "paragraphs": [
            "陈君谈论席生风，段子文词气吐虹。",
            "参朮膎胰皆入箧，知人谁过葛仙翁。"
        ],
        "title": "绝句  其三",
        "id": "4c6b490a-d1a9-4f1d-99a8-76dcb39ae38e"
    },
    {
        "author": "释法一",
        "paragraphs": [
            "衲僧正法眼，照破铁围山。",
            "四方幷八面，尖角更团圞。",
            "双椎轰法鼓，一击透玄关。",
            "干坤收不得，留与後人看。"
        ],
        "title": "偈三首  其一",
        "id": "ca4609b2-7735-46d2-a00c-5e534bb0d4b7"
    },
    {
        "author": "释法一",
        "paragraphs": [
            "仰面不见天，低头不见地。",
            "古剑髑髅前，大海波涛沸。"
        ],
        "title": "偈三首  其二",
        "id": "18bea3ae-1d96-444e-a0b5-2c03251242f7"
    },
    {
        "author": "释法一",
        "paragraphs": [
            "今年七十五，归作庵中主。",
            "珍重观世音，泥蛇吞石虎。"
        ],
        "title": "偈三首  其三",
        "id": "965d1906-3ed7-4b40-bfb2-82e34d789077"
    },
    {
        "author": "释法一",
        "paragraphs": [
            "世尊只眼通三界，外道双眸贯五天。",
            "华意正浓桃脸笑，春光不在柳梢边。"
        ],
        "title": "颂古二首  其一",
        "id": "e634e01e-9fdc-4249-9688-e26b5da7f36e"
    },
    {
        "author": "释法一",
        "paragraphs": [
            "背触人难会，凭君子细看。",
            "片云才出洞，遮却面前山。"
        ],
        "title": "颂古二首  其二",
        "id": "017e02fe-fa07-49de-b5dc-c3f452381319"
    },
    {
        "author": "王延轨",
        "paragraphs": [
            "早向珠囊见，今亲历洞门。",
            "削成青玉壁，擘破白云根。",
            "冷射筇□色，浓□古藓痕。",
            "坐来肌骨爽，□□湿琴樽。"
        ],
        "title": "白云洞",
        "id": "a35fdc83-ddea-41f8-85ac-2d8540b830e7"
    },
    {
        "author": "董贞元",
        "paragraphs": [
            "谀佞盈廷不可闻，那堪世事日侵寻。",
            "三槐九棘浮云外，一树寒梅寄我心。"
        ],
        "title": "梅",
        "id": "9986ddd2-7c69-4e69-8606-dcd8981d9845"
    },
    {
        "author": "刘公度",
        "paragraphs": [
            "十里灵岩翠路阴，当时登陟到云林。",
            "佛衣化铁存真迹，锡杖流泉慰渴心。",
            "山拥精蓝多胜概，松含清籁少繁音。",
            "归来每厌红尘扰，梦寐犹能去远寻。"
        ],
        "title": "次宋居卿韵寄题灵岩",
        "id": "51f59201-5bb5-4c6a-ba22-7b0c274c40b0"
    },
    {
        "author": "刘希真",
        "paragraphs": [
            "龙冈十里秀蟠云，天斵灵墟馆异人。",
            "柳眼长年驻春色，金精一掬吐寒津。",
            "田公羽驾随飙远，长史琅函得语真。",
            "今日我来师接否，半窗飞雪话蒙屯。"
        ],
        "title": "抱元观",
        "id": "d03ef32d-60fd-42d0-8424-6fa4bc5cb10a"
    },
    {
        "author": "孟长文",
        "paragraphs": [
            "世事无穷贫不尽，人生有着到思量。"
        ],
        "title": "句",
        "id": "8a69c6d4-9146-415d-af83-68222e1f1d21"
    },
    {
        "author": "王仲嶷",
        "paragraphs": [
            "白发衰天癸，丹砂养地丁。"
        ],
        "title": "句  其一",
        "id": "229f70b3-123b-47cf-86f1-8e170f5e6c5a"
    },
    {
        "author": "王仲嶷",
        "paragraphs": [
            "老境得为丘壑伴，醉乡还胜子孙扶。"
        ],
        "title": "句  其二",
        "id": "fcac7faf-d6ff-4c31-9562-eceb2bbaec76"
    },
    {
        "author": "贾宗谅",
        "paragraphs": [
            "雍国唯今夜，通衢嘉致新。",
            "朱楼万家月，芳树一城春。",
            "远近笙簧韵，往来车马尘。",
            "星移天欲晓，犹有未归人。"
        ],
        "title": "长安上元",
        "id": "54d2b51d-894e-49cb-a4a8-15efa0ae89bd"
    },
    {
        "author": "贾宗谅",
        "paragraphs": [
            "异地逢寒食，客情谁与俦。",
            "心摇陇云下，身寄楚江头。",
            "落絮丝丝恨，飞花片片愁。",
            "东风似相念，终日倚扁舟。"
        ],
        "title": "渝南寒食",
        "id": "268e7fac-7c52-41bb-9fc2-d50c8491d289"
    },
    {
        "author": "贾宗谅",
        "paragraphs": [
            "一年节律今还尽，犹向天涯寄客舟。",
            "巫舍箫竽喧竹坞，渔家灯火傍沙洲。",
            "殷勤共敬新桃醒，弃废堪嗟旧历头。",
            "守岁通宵欲无寐，煎茶几啜渌瓷瓯。"
        ],
        "title": "除夜阳口舟中",
        "id": "515e9696-facb-456d-8169-372cbe3af538"
    },
    {
        "author": "贾宗谅",
        "paragraphs": [
            "诗题：上元日驾幸太乙宫烧香首句：金銮晨动暖风微。"
        ],
        "title": "存目",
        "id": "90c5a5ba-0b32-4be4-8470-52a9767c7ced"
    },
    {
        "author": "何诚孺",
        "paragraphs": [
            "巍阁壮兮翚飞，跳嶕峣兮云齐。",
            "缓步于斯兮仰者睥睨，青天不远兮尺五其几。"
        ],
        "title": "齐云阁",
        "id": "a847861c-b4ed-4889-932a-99930d3fe19d"
    },
    {
        "author": "何诚孺",
        "paragraphs": [
            "齐□巍阁压山颠，下视冈陵尽窅然。",
            "岂并奇峰当盛夏，几因呈瑞类非烟。",
            "夜深星斗垂檐畔，雨霁虹蜺挂□边。",
            "从此青天平步上，城南尺五更谁□。"
        ],
        "title": "登九疑齐云阁",
        "id": "bc6fd44a-16c8-4c89-acbe-bf7f14e8e8eb"
    },
    {
        "author": "何诚孺",
        "paragraphs": [
            "□名□事取齐云，挺特孤高似法身。",
            "永镇洞天□□□，直□画栋□神□。",
            "□□易见千般态，□□□留一点尘。",
            "衲帔□须□□□，□□□□□□□。",
            "□□□道□□得，□□□□□□□。",
            "□□□□□□□，□□□□□□□。"
        ],
        "title": "又一章十二句用臧德次禅老□",
        "id": "67859a05-8d71-4c38-b90d-61901a3557a6"
    },
    {
        "author": "安时",
        "paragraphs": [
            "仙骨留来不记春，仙岩石欲化为尘。"
        ],
        "title": "句",
        "id": "027ee548-ef81-4340-ba9e-606527efb37e"
    },
    {
        "author": "朱粹",
        "paragraphs": [
            "书投北阙言无用，吏隐南昌寄此间。",
            "身陟九霄归紫府，名垂千古寄青山。",
            "夜坛星斗谁瞻仰，晓殿云烟自往还。",
            "几叠高峰人罕到，分明真境异尘寰。"
        ],
        "title": "题梅仙馆",
        "id": "66a9b1c1-e647-49da-bd68-c760be843caa"
    },
    {
        "author": "陈应祥",
        "paragraphs": [
            "一别淮南二十年，寿阳风物想依然。",
            "秋深峡石山头寺，夜静浮桥月下船。",
            "茅酒沽来常满斗，白鱼买得不论钱。",
            "甚时脱此尘埃地，快意飞帆入楚烟。"
        ],
        "title": "寄淮南亲旧",
        "id": "fb54e25d-fdd3-4221-afb0-f1f110fc7712"
    },
    {
        "author": "陈应祥",
        "paragraphs": [
            "晚色催吟思，江风掠断霞。",
            "乱乌投岸木，幽鹭集河沙。",
            "月出海门近，人归渡口哗。",
            "会须操舴艋，随处是天涯。"
        ],
        "title": "西兴晚望",
        "id": "22218b42-d53a-43f9-80f5-8f0aee9f53fd"
    },
    {
        "author": "陈楠",
        "paragraphs": [
            "绛宫天子统干干，干龙飞上九华天。",
            "天中妙有无极宫，宫中万卷指玄篇。",
            "篇篇皆露金丹旨，千句万句会一言。",
            "教人只在寻汞铅，二物采入鼎中煎。",
            "夜来火发昆仑山，山头火冷月光寒。",
            "曲江之上金乌飞，姮娥已与斗牛欢。",
            "采之炼之未片饷，一气渺渺通三关。",
            "三关来往气无穷，一道白脉朝泥丸。",
            "泥丸之上紫金鼎，鼎中一块紫金团。",
            "化为玉浆流入口，香甜清爽透舌端。",
            "吞吞服服入五内，脏腑畅甚身康安。",
            "赤蛇苍龙交合时，风恬浪静虎龙蟠。",
            "神水湛湛华池静，白雪纷纷飞四山。",
            "七宝楼台十二时，楼前黄花深可观。",
            "即此可谓铅汞精，化作精髓盈关源。",
            "但去身中寻周天，前弦以後後弦前。",
            "药物平平气象足，天地日月交会间。",
            "虚空自然百杂碎，嚼破混沌软如绵。",
            "番来覆去成一钱，遍体玉润而金坚。",
            "赤血换兮白血流，金光满室森森然。",
            "一池秋水浸明月，一朵金花如红莲。",
            "此时身中神气全，不须求道复参禅。",
            "我今知君如此贤，知君有分为神仙。",
            "分明指示无两语，默默运用而抽添。",
            "年中采用不用年，月中取日月徒然。",
            "日中取时时易日，时中有刻而玄玄。",
            "玄之又玄不可言，元来朔望明晦弦。",
            "金翁姹女夺造化，神鬼哭泣惊相喧。",
            "云收雨散万籁静，一粒玄珠种玉田。",
            "十月火候圣胎仙，九转九朔相回旋。",
            "初时夹脊关脉开，其次膀胱如火然。",
            "内中两肾如汤煎，时乎挑动冲心源。",
            "心肾水火自交感，金水间隔随使然。",
            "黄庭一气居中宫，宫制万象心掌权。",
            "水源清清如玉镜，孰使河车如行船。",
            "一霎火焰飞烧天，乌魂兔魄成微尘。",
            "如斯默默觅真筌，一路迳直入灵真。",
            "分明精气以气存，渐渐气积以生神。",
            "此神乃是天地精，纯阳不死为真人。",
            "若知如此宜修仙，修仙惟有金丹门。",
            "金丹亦无第二诀，身中一亩为家园。",
            "唾涕精津气血液，七件阴物何正焉。",
            "坎中非肾乃灵根，潭底日红北马奔。",
            "七返九还在片时，一切万物皆生成。",
            "惟此干坤真运用，不必兀兀徒无言。",
            "无心无念神已昏，安得凝聚成胎仙。",
            "胎仙只是交结成，交结惟在顷刻间。",
            "君还知有太阳回，正在冬至几日前。",
            "又言金精既降时，复以何物复金精。",
            "金精只在坤宫药，坤在西南为川源。",
            "蟾光终日照西川，只此便是药之根。",
            "以时易日刻易时，一滴甘露名灵泉。",
            "吞入心中冲肺腧，落在膀胱而成丹。",
            "丹头不在膀胱结，元在膀胱却在肝。",
            "肝为木液遇金精，逢土交结成大还。",
            "莫言此时有为功，又恐斯为着相言。",
            "始于着相始无相，炼精化气气归根。",
            "气之根本凝成神，方曰无为而通灵。",
            "譬如夫归交媾时，一点精血结成婴。",
            "彼之以情而感情，尚且婴儿十月成。",
            "何况宇宙在乎手，身中虎啸龙吟声。",
            "虽然不见龙之吟，波浪高涌千万寻。",
            "虽然不见虎之啸，夜深风声吼万林。",
            "自乎丹道凝结後，以至火候烹炼深。",
            "及于十月霜飞时，神魂奔走安敢争。",
            "一年都计十二月，卯酉沐浴谁敢行。",
            "所以十月入神室，金鼎满满龙精盈。",
            "缚云捉月之机关，得诀修炼夫何难。",
            "果然缚得云在山，又解捉住月之魂。",
            "点头此语知古人，何虑不把身飞升。",
            "身之殻兮心之肉，心中自有无价珍。",
            "可以生我复死我，既能饥人亦饱人。",
            "寻其毳路取其原，逍遥快乐无饥寒。",
            "似此景象与证验，总在一日工夫间。",
            "工夫如此譬似闲，药不远兮采不难。",
            "谁知火候万丈红，烧杀三尸玉炉寒。",
            "丹田亦能生紫芝，黄庭又以生红𥽷。",
            "红𥽷一餐永不饥，紫芝一服常童颜。",
            "满身浑是白乳花，金筋玉骨老不昏。",
            "功成行满鹤来至，一举便要登云端。"
        ],
        "title": "紫庭经",
        "id": "17602c50-1adb-4741-9d76-0cc98b84948a"
    },
    {
        "author": "陈楠",
        "paragraphs": [
            "真阴真阳是真道，只在眼前何远讨。",
            "凡流岁岁烧还丹，或见青黄自云好。",
            "志士应愿承法则，莫损心神须见道。",
            "但知求得真黄芽，人得食之寿无老。",
            "黄芽不与世铅同，徒以劳身不见功。",
            "虚度光阴空白首，何处悠悠访赤松。",
            "神水华池世所希，流传不与俗人知。",
            "还将世上凡铅汞，相似令人迷不知。",
            "青龙逐虎虎随龙，赤禽交会声嗈嗈。",
            "调气运火逐禽宫，丹砂人腹身冲冲。",
            "五行深妙义难知，龙虎隐藏在坎离。",
            "还丹之术过数百，最妙须得真华池。",
            "丹砂其位元非赤，四季排来在南宅。",
            "流珠本性无定居，若识其原如秋石。",
            "日魂月华二气真，含胎育子自堪神。",
            "变转欲终君自见，分明化作明窗尘。",
            "铅汞一门不可依，金丹秘诀圣无知。",
            "莫将世人凡铅汞，论年运火共相持。",
            "天生二物应虚无，为妻为子复为夫。",
            "三五之门为日月，能分卯酉别终初。",
            "全养天然禀至神，冲和之气结成身。",
            "富贵只缘怀五彩，心知铅汞共成亲。",
            "干坤不互相为避，采取元和在天地。",
            "十月养成子母分，贤者何曾更运气。",
            "玄黄溟溟不可辨，铅汞之门义难显。",
            "世人不晓定其源，细视五行定听见。",
            "婴儿漠漠不可悟，徒以劳神虚自苦。",
            "但知会得圣人言，即是分明天上路。",
            "三四同居共一室，一二夫妻为偶匹。",
            "要假良媒方得亲，遂使交游情意密。",
            "浮沉恍惚往难辨，悟取迷途年月远。",
            "欲知灵药何日成，阳数终须归九转。",
            "阴阳冥寞不可知，青龙白虎自相持。",
            "年终变转自相噉，白虎制龙龙渐稀。",
            "干天为父坤为母，南方朱雀北玄武。",
            "年终岁久俱成土，时人何处寻龙虎。",
            "三人义合同为宗，常移日月照其中。",
            "已遇三花金玉液，九转须终十月功。",
            "青龙本质在东宫，配合干坤震位中。",
            "白虎自兹相见後，流珠那肯不相从。",
            "龙虎修来五转强，炉中渐觉菊花香。",
            "如今修炼正当节，莫使悠悠岁月长。",
            "欲识丹砂是木精，移来西位与金幷。",
            "凡人休处寻踪迹，恍惚中间互窅冥。",
            "悟者犹如返故武，迷途不易寻路苦。",
            "三人运合同一源，本姓何曾离宗祖。",
            "一人本有一人无，金公为妇木为夫。",
            "玄冥深远不可度，志士何曾肯强图。",
            "立天汪汪配地黄，男精和合并同房。",
            "白液炉户随分化，时人服者莹心凉。",
            "金木伤相谁定原，五行相返自相连。",
            "世上黄龙阴火白，谁能识得黄芽铅。",
            "世上铅汞不相依，志士元知在坎离。",
            "贤者共藏人不见，淮南修秘在华池。",
            "九转丹成岁欲终，开炉欲见药花红。",
            "水火变来俱作土，时人何处觅金翁。",
            "铅汞相传世所希，丹砂为质雪为衣。",
            "朦胧只在君家舍，日日君看君不知。",
            "还丹入口身自轻，能消久病去妖精。",
            "贪爱自兹无所染，能改愚人世与情。",
            "谁悟灵丹出世尘，三花会合与龙亲。",
            "君看前後炼丹者，悮杀千人与万人。"
        ],
        "title": "大道歌",
        "id": "2073c2f0-07c3-4698-9623-48ba0468c06d"
    },
    {
        "author": "陈楠",
        "paragraphs": [
            "嘉定壬申八月秋，翠虚道人在罗浮。",
            "眼前万事去如水，天地何处一沙鸥。",
            "吾将蜕形归玉阙，遂以金丹火候诀。",
            "说与琼山白玉蟾，使之深识造化骨。",
            "道光禅师薛紫贤，付我归根复命篇。",
            "指示铅汞两个字，所谓真的玄中玄。",
            "辛苦都来只十月，渐渐采取渐凝结。",
            "而今通神是白血，已觉四肢无寒热。",
            "後来依旧去参人，勘破多少野狐精。",
            "个个不是真一处，都是旁门不是真。",
            "恐君虚度此青春，从头一一为君陈。",
            "若非金液还丹诀，不必空自劳精神。",
            "有如迷者学采战，心心只向房中恋。",
            "谓之阴丹御女方，手按眉间吸气咽。",
            "夺人精气补吾身，执着三峰信邪见。",
            "产门唤作生身处，九浅一深行几遍。",
            "轩後彭祖老容成，黄谷寿光赵飞燕。",
            "他家别有通霄路，酒肆淫坊戏历炼。",
            "莫言花里遇神仙，即把金篦换瓦片。",
            "树根已朽叶徒青，气海波翻死如箭。",
            "其他有若诸旁门，尚自可结安乐缘。",
            "有如服气为中黄，有如守顶为混元。",
            "有如运气为先天，有如咽液为灵泉。",
            "或者脾边认一穴，执定为呼吸根。",
            "或者口鼻为玄牝，纳清吐浊为返还。",
            "或者默朝高上帝，心目上视守泥丸。",
            "与彼存思气升降，以此谓之夹脊关。",
            "与彼闭息吞津唾，谓之玉液金液丹。",
            "与彼存神守脐下，与彼作念相眉间。",
            "又如运心思脊骨，又如合口柱舌端。",
            "竦肩缩颈偃脊背，唤作直入玉京山。",
            "口为华池舌为龙，唤作神水流潺潺。",
            "此个旁门安乐法，拟作天仙岂不难。",
            "八十放九咽其一，聚气归脐谓胎息。",
            "手持念珠数呼吸，水壶土圭则时刻。",
            "或依灵宝秘法行，直勒尾闾咽津液。",
            "或参西山会真记，终日无言面对壁。",
            "时人虽是学坐禅，何曾月照寒潭碧。",
            "时人虽是学抱元，何曾如玉之在石。",
            "或言大道本无为，枯木灰心孤默默。",
            "或言已自显现成，试问幻身何处得。",
            "更有劳形采日月，谓之天魂与地魄。",
            "更有终宵服七曜，谓之造化真血脉。",
            "更有肘後飞金精，气自腾腾水滴滴。",
            "更有太乙含真气，心自冥冥肾寂寂。",
            "有般循环运流珠，有般静定想朱橘。",
            "如斯皆是养命方，即非无质生灵质。",
            "道要无中养就儿，个中别有真端的。",
            "都缘简易妙天机，散在丹书不肯泄。",
            "可怜愚夫自执迷，迷迷相指画无无。",
            "个般诡怪颠狂辈，坐中摇动颤多时。",
            "屈伸偃仰千万状，啼哭叫唤如儿嬉。",
            "盖绿方寸无主人，气虚气散神狂飞。",
            "一队妄想争唱哄，以此诳俗诱愚痴。",
            "不知与道合其真，与鬼合邪徒妄为。",
            "一才心动气随动，跳跃颤掉运神机。",
            "或曰此是阳气来，或曰龙虎争战时。",
            "或曰河车千万迎，或曰水火相奔驰。",
            "看看摇摆五脏气，一旦脑泻精神羸。",
            "当初神祖留丹诀，无中生有作丹基。",
            "何曾有此鬼怪状，尽是下士徒阐提。",
            "我闻前代诸圣师，无为之中无不为。",
            "尽于无相生实相，不假想化幷行持。",
            "则有些儿奇又奇，心肾元来非坎离。",
            "肝心脾肺肾肠胆，只是空屋旧藩篱。",
            "涕唾津精气血液，只可接助为阶梯。",
            "精神魂魄心意气，观之自是而实非。",
            "何须内观及鉴形，或听灵响视泓池。",
            "吞霞饮露服元气，功效不验心神疲。",
            "演说清虚弄炉火，索人投状赍金宝。",
            "敢将蛙井藐沧溟，元始天尊即是我。",
            "虚收衔号伪神通，指划鬼神说因果。",
            "今朝明朝又奏名，内丹外丹无不可。",
            "欺贤罔圣昧三光，自视祸福皆懡㦬。",
            "招邀徒弟走市廛，醉酒饱德成群伙。",
            "大道从来绝名相，真仙本自无花草。",
            "教他戒誓立辛勤，争如汝自辛勤好。",
            "一人迷昧犹自可，迷以传迷迷至老。",
            "此辈一盲引众盲，共入迷途真忧恼。",
            "忽朝福尽罪报来，获罪于天无所祷。",
            "三元九府录其愆，迫魂系魄受冥考。",
            "举世人人喜学仙，几人日日去参玄。",
            "各自妄诞自相高，不务真实为真诠。",
            "古人好语须切记，工夫纯熟语通仙。",
            "言语不通非眷属，工夫不到不方圆。",
            "我昔工夫行一年，六脉已息气归根。",
            "有一婴儿在丹田，与我形貌亦如然。",
            "翻思尘世学道者，三年九载空迁延。",
            "依前云水游四海，冷眼看有谁堪传。",
            "炷香问道仍下风，勘辨邪正知愚贤。",
            "归来作此翠虚吟，犹如杲日丽青天。",
            "扫除末学小伎术，分别火候炼药物。",
            "只取一味水中金，收拾虚无造化窟。",
            "促将百脉尽归源，脉任气停丹始结。",
            "初时枯水依寒岩，二兽相逢如电掣。",
            "中央正位产玄珠，浪静风平云雨歇。",
            "半时之间见丹头，软似绵团硬似铁。",
            "此时南方赤凤血，采之须要知时节。",
            "一般才得万般全，复命归根真孔穴。",
            "内中自有真壶天，风物光明月皎洁。",
            "龙吟虎啸铅汞交，灼见黄芽芽白雪。",
            "每常天地交合时，夺取阴阳造化机。",
            "卯酉甲庚须沐浴，弦望晦朔要防危。",
            "随日随时则斤两，抽添运用在怡怡。",
            "十二时中只一时，九还七返这些儿。",
            "温养功须常固济，巽风常向坎中吹。",
            "行坐寝食总如之，性恐火冷丹力迟。",
            "一年周天除卯酉，九转工夫月用九。",
            "至于十月玉霜飞，圣胎圆就风雷吼。",
            "一载胎生一个儿，子生孙了又孙枝。",
            "千百亿化最妙处，岂可容易教人知。",
            "忘形死心绝尔汝，存亡动静分宝主。",
            "朝昏药物有浮沉，水火爻符宜检举。",
            "真气熏蒸无寒暑，纯阳流溢无生死。",
            "有一子母分胎路，妙在尾箕斗牛女。",
            "若欲延年救老残，断除淫欲行旁门。",
            "果将流形永住世，除非运火炼神丹。",
            "神丹之功三百日，七解七蜕成大还。",
            "聚则成形散成气，天上人间总一般。",
            "宁可求师安乐法，不可邪淫采精血。",
            "古云天地悉皆归，须学无为清净诀。",
            "缚住青山万顷云，捞取碧潭一轮月。",
            "玄关一窍无人知，此是刀圭甚奇绝。",
            "夜来撞见吕秀才，有一丹诀犹奇哉。",
            "却把太虚为炉鼎，活捉乌兔为药材。",
            "山河大地发猛火，于中万象生云雷。",
            "昔日混沌今品物，一时交结成圣胎。",
            "也无金木相间隔，也无龙虎分南北。",
            "不问子母及雌雄，不问夫妻及黑白。",
            "何人名曰大还丹，太上老君吞不得。",
            "老君留与清闲客，服了飞仙登太极。",
            "更将一盏鸿蒙酒，饵此刀圭壮颜色。",
            "任从沧海变桑田，我道壶中未一年。",
            "悬知汝心如铁坚，所以口口密相传。",
            "妙处都无半句子，神仙法度真自然。",
            "速须下手结胎仙，朗吟归去蓬莱天。"
        ],
        "title": "罗浮翠虚吟",
        "id": "8cac4a12-6c56-48ae-9a30-ee9e25380805"
    },
    {
        "author": "陈楠",
        "paragraphs": [
            "半斤真汞半斤铅，隐在灵源太极先。",
            "须趁子时当采取，炼成金液入丹田。"
        ],
        "title": "金丹诗诀  其一",
        "id": "41df458d-551b-4926-800a-98f29c3e0946"
    },
    {
        "author": "陈楠",
        "paragraphs": [
            "神符白雪结玄珠，此时金丹第一炉。",
            "十二时辰须认子，莫教金鼎汞花枯。"
        ],
        "title": "金丹诗诀  其二",
        "id": "0760a68d-6f90-405a-bc60-6c4501c253b1"
    },
    {
        "author": "陈楠",
        "paragraphs": [
            "水火相交虎遇龙，金翁姹女两争雄。",
            "青去白来然後黑，到红方且入黄宫。"
        ],
        "title": "金丹诗诀  其三",
        "id": "3c608152-c316-4259-9a85-448305d9a7c1"
    },
    {
        "author": "陈楠",
        "paragraphs": [
            "玉炉三转见黄芽，火里红莲解发花。",
            "人在绛宫贪夜月，一杯美酒饵丹砂。"
        ],
        "title": "金丹诗诀  其四",
        "id": "0a70d8da-95f2-4f03-ad89-30b0fc3e555d"
    },
    {
        "author": "陈楠",
        "paragraphs": [
            "四转红炉转四神，添符进火养胎精。",
            "龙虎绕炉争造化，巽风吹起水中灯。"
        ],
        "title": "金丹诗诀  其五",
        "id": "98b58ff3-a36a-487e-9724-667af848141b"
    },
    {
        "author": "陈楠",
        "paragraphs": [
            "五转方成白马芽，却教六贼运河车。",
            "五行俱备雷声震，正好登楼看汞花。"
        ],
        "title": "金丹诗诀  其六",
        "id": "15be5a58-f35c-48be-8310-2c333653258a"
    },
    {
        "author": "陈楠",
        "paragraphs": [
            "炼成玉液玉神丹，擒制龟蛇顷刻间。",
            "已是中成消息处，玉炉养火莫教寒。"
        ],
        "title": "金丹诗诀  其七",
        "id": "e604a3ef-c635-485c-a153-6623205e8967"
    },
    {
        "author": "陈楠",
        "paragraphs": [
            "天上七星地七宝，人有七窍权归脑。",
            "七返灵砂阴气消，铅炉只使温温火。"
        ],
        "title": "金丹诗诀  其八",
        "id": "86a95454-5faa-48fa-aa07-925f8da39a6b"
    },
    {
        "author": "陈楠",
        "paragraphs": [
            "八转神锦玉清砂，卯酉抽添火不差。",
            "渴饮华池饥嚼气，黄婆终日看金花。"
        ],
        "title": "金丹诗诀  其九",
        "id": "1a11fc50-ad14-42dc-a546-55ad24755727"
    },
    {
        "author": "陈楠",
        "paragraphs": [
            "九转紫金成至宝，天门地户自关琐。",
            "三百八十有四铢，散为三万六午颗。"
        ],
        "title": "金丹诗诀  其一○",
        "id": "e19085bd-ef59-460f-9e94-82c470a9d802"
    },
    {
        "author": "陈楠",
        "paragraphs": [
            "青童把镜照泥丸，五脏祥云彻上关。",
            "子午寅申和已亥，胎圆数足出昆仑。"
        ],
        "title": "金丹诗诀  其一一",
        "id": "408ffc32-e2fc-46a4-90d8-beb22ec70922"
    },
    {
        "author": "陈楠",
        "paragraphs": [
            "移将北斗向南辰，穿过黄庭入紫庭。",
            "攒簇一年真造化，太阳正照月三更。"
        ],
        "title": "金丹诗诀  其一二",
        "id": "a0b4084b-b665-40c7-9641-69d522da9359"
    },
    {
        "author": "陈楠",
        "paragraphs": [
            "上应星辰下应铅，太阳三十六交躔。",
            "不因法象无由采，谁语生于天地先。"
        ],
        "title": "金丹诗诀  其一三",
        "id": "e367437a-1cb7-4e87-a66b-c7a315ed22d8"
    },
    {
        "author": "陈楠",
        "paragraphs": [
            "黄丹胡粉密陀僧，此是嘉州告别穹能。",
            "若不见阳真一法，世间还有几人曾。"
        ],
        "title": "金丹诗诀  其一四",
        "id": "6e09c574-9ed5-4a98-95e9-1bc739f5f3d8"
    },
    {
        "author": "陈楠",
        "paragraphs": [
            "红铅之髓名真汞，黑汞之精是正铅。",
            "莫向肾中求造化，却须心里觅先天。"
        ],
        "title": "金丹诗诀  其一五",
        "id": "e18ea333-c0e9-4161-a1c7-3491b8a520ba"
    },
    {
        "author": "陈楠",
        "paragraphs": [
            "灵汞元非是水银，丹砂不赤太迷人。",
            "此般真物谁能识，识者骖鸾脱世尘。"
        ],
        "title": "金丹诗诀  其一六",
        "id": "0bc7d09a-d506-4a09-befb-7106b8dc0c7f"
    },
    {
        "author": "陈楠",
        "paragraphs": [
            "三种真形一种稀，结成灵异少人知。",
            "莫言龙虎同源出，便是神仙立兆基。"
        ],
        "title": "金丹诗诀  其一七",
        "id": "41c5bf28-8302-410f-92fc-a6259b60333a"
    },
    {
        "author": "陈楠",
        "paragraphs": [
            "镇星合得配中央，偃水能交色变黄。",
            "不此凡金银与铁，成时全是赖阴阳。"
        ],
        "title": "金丹诗诀  其一八",
        "id": "38711571-5f60-4c4f-977c-cc7350f7354f"
    },
    {
        "author": "陈楠",
        "paragraphs": [
            "莫近丘坟秽污田，亦嫌战地产人眠。",
            "坤来灵气形为福，便是求仙小洞天。"
        ],
        "title": "金丹诗诀  其一九",
        "id": "2c17017d-5cef-48f6-a3ae-d9cf7b7da5a1"
    },
    {
        "author": "陈楠",
        "paragraphs": [
            "山林静处最宜良，或在尘中或在乡。",
            "土德厚时丹得厚，妄为立见有迍殃。"
        ],
        "title": "金丹诗诀  其二○",
        "id": "f5e7766f-d05b-4a06-a5f9-faaf24da5a4b"
    },
    {
        "author": "陈楠",
        "paragraphs": [
            "室宜向木对朝阳，兑有明窗对夕光。",
            "照顾有名人莫晓，暮阴不得闭金墙。"
        ],
        "title": "金丹诗诀  其二一",
        "id": "139afebc-64ed-4d31-ac25-3b68da6107d4"
    },
    {
        "author": "陈楠",
        "paragraphs": [
            "八门运化应时开，进退随金定往业。",
            "莫息明炉幷百户，安然二鼎位三台。"
        ],
        "title": "金丹诗诀  其二二",
        "id": "b5a96142-10ee-42ad-88a4-fa55bf27c3ed"
    },
    {
        "author": "陈楠",
        "paragraphs": [
            "六百篇中起伏明，三光须顺日虚盈。",
            "推移八卦明斤两，刻漏相参莫住程。"
        ],
        "title": "金丹诗诀  其二三",
        "id": "2af7b72a-31d9-429e-9a67-ad321e3b5bd9"
    },
    {
        "author": "陈楠",
        "paragraphs": [
            "阴火息时阳火销，理分卧立顺羲爻。",
            "更随黑白天边月，六候方终晦朔交。"
        ],
        "title": "金丹诗诀  其二四",
        "id": "8b884eb1-330b-4354-b8fd-83515d22bc8e"
    },
    {
        "author": "陈楠",
        "paragraphs": [
            "四时推运逐星杓，昼夜停分百刻昭。",
            "郑重元君重定式，细详时候已明标。"
        ],
        "title": "金丹诗诀  其二五",
        "id": "e9f4cd8e-3f10-413d-9988-3d6b5ccd7e0e"
    },
    {
        "author": "陈楠",
        "paragraphs": [
            "天上分明十二时，人间分作炼丹程。",
            "若言刻漏无凭信，不会玄机药未成。"
        ],
        "title": "金丹诗诀  其二六",
        "id": "5fe22b2e-7c1c-406a-a6ea-e70604633ed5"
    },
    {
        "author": "陈楠",
        "paragraphs": [
            "心地虚闲绝万缘，且宜清静返身观。",
            "要知铁脊梁之汉，何虑修丹下手难。"
        ],
        "title": "金丹诗诀  其二七",
        "id": "e09a36a1-db6d-42ab-84e8-9685a0df41f5"
    },
    {
        "author": "陈楠",
        "paragraphs": [
            "言者不知知不言，高谈阔论万千般。",
            "虽然眼下无人辨，恐汝终身被自瞒。"
        ],
        "title": "金丹诗诀  其二八",
        "id": "881e28a2-e3da-45d6-bf00-f0233f218fe0"
    },
    {
        "author": "陈楠",
        "paragraphs": [
            "人如得道自婴儿，不辨闲言是与非。",
            "君若不能心具眼，他时追悔问他谁。"
        ],
        "title": "金丹诗诀  其二九",
        "id": "2fdd0132-cf94-4ccb-af21-773c0c9ee95a"
    },
    {
        "author": "陈楠",
        "paragraphs": [
            "执着之人得不真，朝行暮辍又非诚。",
            "诚心修炼见功验，方是人中识得人。"
        ],
        "title": "金丹诗诀  其三○",
        "id": "5b9e2310-2492-479a-9d3a-031208eed1f7"
    },
    {
        "author": "陈楠",
        "paragraphs": [
            "父精母血结胎成，尚自他形似我形。",
            "身内认吾真父母，方才捉得五行精。"
        ],
        "title": "金丹诗诀  其三一",
        "id": "4ee2f775-d44d-4b2f-99a7-8c04c06ec13a"
    },
    {
        "author": "陈楠",
        "paragraphs": [
            "子时气对尾闾关，夹脊河车透顶门。",
            "一颗水晶入炉内，赤龙含汞上泥丸。"
        ],
        "title": "金丹诗诀  其三二",
        "id": "c63e8e4a-01f7-4a85-a8a0-0062dbdfd3a8"
    },
    {
        "author": "陈楠",
        "paragraphs": [
            "气入丹田养白鸦，斯时方日结黄芽。",
            "华池神水含明月，取得刀圭大似麻。"
        ],
        "title": "金丹诗诀  其三三",
        "id": "13a6fceb-bb2f-47cc-85d9-68fa08f64633"
    },
    {
        "author": "陈楠",
        "paragraphs": [
            "须知药得火成丹，又要丹逢火则仙。",
            "片饷工夫修便现，老成须是过三年。"
        ],
        "title": "金丹诗诀  其三四",
        "id": "8ffbb60c-16fa-41ed-a3bc-f213345e27e9"
    },
    {
        "author": "陈楠",
        "paragraphs": [
            "大道分明在眼前，时人不会悮归泉。",
            "黄芽本是干坤气，神水根基与汞连。"
        ],
        "title": "金丹诗诀  其三五",
        "id": "d43f0f8f-b21f-461a-8aeb-fdfcf6a718fb"
    },
    {
        "author": "陈楠",
        "paragraphs": [
            "认得根源不用忙，三三合九有纯阳。",
            "潜通变化神光现，从此朝天近玉皇。"
        ],
        "title": "金丹诗诀  其三六",
        "id": "23b3644f-d7ed-42c5-ad94-fa8504d5641e"
    },
    {
        "author": "陈楠",
        "paragraphs": [
            "合其天地合其元，子母相逢不敢言。",
            "先汞後铅为大道，莫教失伴鹤归天。"
        ],
        "title": "金丹诗诀  其三七",
        "id": "08ddb90d-44db-4732-814d-743e8a8fa9f8"
    },
    {
        "author": "陈楠",
        "paragraphs": [
            "此宝从来二八传，吉年吉月入炉安。",
            "十朝火候知时节，必定芽成汞自完。"
        ],
        "title": "金丹诗诀  其三八",
        "id": "e40eb704-f979-40cd-a14d-48d5dc048be0"
    },
    {
        "author": "陈楠",
        "paragraphs": [
            "志默忘言理最端，更无一物可相关。",
            "回眸谩着些儿力，一得分明万事闲。"
        ],
        "title": "金丹诗诀  其三九",
        "id": "ac7f58f1-44d9-49c4-9a74-3a8a736b1744"
    },
    {
        "author": "陈楠",
        "paragraphs": [
            "红铅黑汞大丹基，红黑相投世罕知。",
            "两物若还成戊己，仙家故曰一刀圭。"
        ],
        "title": "金丹诗诀  其四○",
        "id": "be2c4a7b-7b6b-42d9-bef1-7c8ecd70d4b8"
    },
    {
        "author": "陈楠",
        "paragraphs": [
            "日乌月兔两轮凤，根在先天核取难。",
            "月夜望中能采取，天魂地魄结灵丹。"
        ],
        "title": "金丹诗诀  其四一",
        "id": "08d80ce7-8f65-4dba-9c81-602f57b4a93c"
    },
    {
        "author": "陈楠",
        "paragraphs": [
            "莫谓金丹事等闲，切须勤苦力钻研。",
            "殷勤好问师资学，不在他边在目前。"
        ],
        "title": "金丹诗诀  其四二",
        "id": "a0abd361-da86-482b-925e-cccbc5e072ef"
    },
    {
        "author": "陈楠",
        "paragraphs": [
            "夫炼还丹先养铅，龟蛇一气产先天。",
            "虚心实腹方和合，结就灵砂一粒圆。"
        ],
        "title": "金丹诗诀  其四三",
        "id": "393a04ae-edc9-466c-bef1-2c19a2bc18ad"
    },
    {
        "author": "陈楠",
        "paragraphs": [
            "同行同坐又同眠，终日相随在目前。",
            "认得这些须急采，见之便是水乡铅。"
        ],
        "title": "金丹诗诀  其四四",
        "id": "42ecee22-710d-44df-88b1-9f7a0c6e8eb8"
    },
    {
        "author": "陈楠",
        "paragraphs": [
            "不是灯光日月星，灵药自有异常明。",
            "垂帘久视光明处，一颗堂堂现本真。"
        ],
        "title": "金丹诗诀  其四五",
        "id": "27cb23ef-8278-46c6-8e7b-fcdffbbe486d"
    },
    {
        "author": "陈楠",
        "paragraphs": [
            "终日如愚岂有无，谩将闲里着工夫。",
            "初时玉液飞空雪，渐见流金满故庐。"
        ],
        "title": "金丹诗诀  其四六",
        "id": "076edd9e-bea5-421b-8608-e70b9ea8b8b9"
    },
    {
        "author": "陈楠",
        "paragraphs": [
            "灵汞通真变化多，只宜存守不宜过。",
            "神符默运三关彻，铅趁黄河入大罗。"
        ],
        "title": "金丹诗诀  其四七",
        "id": "c04fda05-f3e8-4fae-b1fa-de979b07e3c1"
    },
    {
        "author": "陈楠",
        "paragraphs": [
            "甲龙庚虎镇相随，铅汞同炉始可为。",
            "曾取地天交泰事，自然交媾坎和离。"
        ],
        "title": "金丹诗诀  其四八",
        "id": "944d58da-bd1c-477b-91d6-91573d5866ae"
    },
    {
        "author": "陈楠",
        "paragraphs": [
            "周天火候至幽显，运动抽添尽有时。",
            "气候何须分八节，只防片饷失毫厘。"
        ],
        "title": "金丹诗诀  其四九",
        "id": "2b0929fa-98a8-4c57-bb88-101b533583cd"
    },
    {
        "author": "陈楠",
        "paragraphs": [
            "五行四象坎幷离，诗诀分明说与伊。",
            "只有工夫下手处，几人会得几人知。"
        ],
        "title": "金丹诗诀  其五○",
        "id": "3a6411f4-f483-4962-b441-bf3f880d977f"
    },
    {
        "author": "陈楠",
        "paragraphs": [
            "若未逢师且看诗，诗中藏诀好修持。",
            "虽然不到蓬莱路，也得人间死较迟。"
        ],
        "title": "金丹诗诀  其五一",
        "id": "1bb87d55-507a-4449-816b-ccf959840d6b"
    },
    {
        "author": "陈楠",
        "paragraphs": [
            "昼运灵旗夜火芝，抽添运用且防危。",
            "若无同志相亲赏，时照炉中火候非。"
        ],
        "title": "金丹诗诀  其五二",
        "id": "3213dfca-9a07-46e4-a871-928a120ecff7"
    },
    {
        "author": "陈楠",
        "paragraphs": [
            "震卦行归西兑乡，三阳姹女弄明珰。",
            "巽风吹动珊瑚树，入艮归坤又一场。"
        ],
        "title": "金丹诗诀  其五三",
        "id": "5c9c0185-69ab-4066-a52e-d3dd588f1ac7"
    },
    {
        "author": "陈楠",
        "paragraphs": [
            "握拳闭目守流珠，这个元来是入途。",
            "不见悟真篇内说，真金起屋几时枯。"
        ],
        "title": "金丹诗诀  其五四",
        "id": "cbd89779-e7a3-451e-9046-9bbeb5648777"
    },
    {
        "author": "陈楠",
        "paragraphs": [
            "谁知前短後长机，十二时中只一时。",
            "晦朔望弦明进退，炼成九转结婴儿。"
        ],
        "title": "金丹诗诀  其五五",
        "id": "288681e5-3728-419e-9c20-e1ec45f1fe0c"
    },
    {
        "author": "陈楠",
        "paragraphs": [
            "昆仑山上火星飞，金木相逢坎电时。",
            "药到月圆须满秤，急教进火莫蹉迟。"
        ],
        "title": "金丹诗诀  其五六",
        "id": "56de65af-53bd-4474-800b-7b547fce7b1a"
    },
    {
        "author": "陈楠",
        "paragraphs": [
            "大药须凭神气精，采来一处结交成。",
            "丹头只是先天气，炼作黄芽发玉英。"
        ],
        "title": "金丹诗诀  其五七",
        "id": "56bc24b9-bfe7-4eea-9308-76f081c0dbe6"
    },
    {
        "author": "陈楠",
        "paragraphs": [
            "分明只在片言间，老去殊途有易难。",
            "先自刀圭言下悟，渐收九转大还丹。"
        ],
        "title": "金丹诗诀  其五八",
        "id": "e3e2ea61-6552-409f-bae3-ca954fd5149f"
    },
    {
        "author": "陈楠",
        "paragraphs": [
            "两处擒来共一炉，一泓真水结真酥。",
            "刀圭滋味吞归腹，浇灌黄芽产玉符。"
        ],
        "title": "金丹诗诀  其五九",
        "id": "ea237885-70f1-4730-b497-c2c07e70e047"
    },
    {
        "author": "陈楠",
        "paragraphs": [
            "捉将百脉倒归源，自会天然汞见铅。",
            "大地山河皆至宝，谁知身里觅先天。"
        ],
        "title": "金丹诗诀  其六○",
        "id": "76fcefdd-979f-46df-82a1-6550155a60c0"
    },
    {
        "author": "陈楠",
        "paragraphs": [
            "宫中眼底火星飞，雷电掀翻白雪垂。",
            "身里漏声闻滴滴，三尸精血可充饥。"
        ],
        "title": "金丹诗诀  其六一",
        "id": "c33b16e4-891b-4745-aed2-dba7da918850"
    },
    {
        "author": "陈楠",
        "paragraphs": [
            "五行四象外边寻，只在当人一寸心。",
            "运用阴阳成妙道，直教瓦砾尽成金。"
        ],
        "title": "金丹诗诀  其六二",
        "id": "057ccd8e-1805-4514-9c98-85f0340974ff"
    },
    {
        "author": "陈楠",
        "paragraphs": [
            "偃月炉中煅坎离，片时自有一刀圭。",
            "寄言师祖张平叔，万圣千贤总在西。"
        ],
        "title": "金丹诗诀  其六三",
        "id": "8ca2127d-bf81-4d5c-9c6a-ee8c05b57b14"
    },
    {
        "author": "陈楠",
        "paragraphs": [
            "醉倒酣眠梦熟时，满船载宝过曹溪。",
            "一才识破丹基处，放去收来绝在伊。"
        ],
        "title": "金丹诗诀  其六四",
        "id": "0668c6de-2481-4a1f-bf02-6b0679726794"
    },
    {
        "author": "陈楠",
        "paragraphs": [
            "西南路上月华明，大药还从此处生。",
            "记得古人诗一句，曲江之上鹊桥横。"
        ],
        "title": "金丹诗诀  其六五",
        "id": "d50758dd-2fc1-4a6e-bded-50f50d2e9420"
    },
    {
        "author": "陈楠",
        "paragraphs": [
            "一月三旬一日同，修丹法象夺天功。",
            "交加二八为丹母，望远徒劳觅虎龙。"
        ],
        "title": "金丹诗诀  其六六",
        "id": "a0c674ab-e0f6-4405-9a43-b49a88287a1e"
    },
    {
        "author": "陈楠",
        "paragraphs": [
            "尾闾白炁贯丹田，一颗真珠软似绵。",
            "满地冷光生玉笋，两池秋水漾红莲。"
        ],
        "title": "金丹诗诀  其六七",
        "id": "e0709bf3-68bd-430c-a036-5d596a6dd64c"
    },
    {
        "author": "陈楠",
        "paragraphs": [
            "鼎炉火候密推排，炼得纯阳气上来。",
            "地户闭时骨体实，天门积渐自然开。"
        ],
        "title": "金丹诗诀  其六八",
        "id": "2c530228-a93a-4236-833f-bce4645e50b1"
    },
    {
        "author": "陈楠",
        "paragraphs": [
            "水为灵符冲和液，火是丹枢混沌精。",
            "会在宫中凝结处，自然结蕊复生英。"
        ],
        "title": "金丹诗诀  其六九",
        "id": "60189b2e-a8ff-492a-a792-adae89b81bd4"
    },
    {
        "author": "陈楠",
        "paragraphs": [
            "男儿怀孕是胎仙，只为蟾光夜夜圆。",
            "夺得天机真造化，身中自有玉清天。"
        ],
        "title": "金丹诗诀  其七○",
        "id": "f824b4bd-0dbb-4828-8e1d-27a66efc68a3"
    },
    {
        "author": "陈楠",
        "paragraphs": [
            "鼎中朱橘亘天红，此是时时养火功。",
            "元炁归炉神不散，春山春水自春风。"
        ],
        "title": "金丹诗诀  其七一",
        "id": "abb50cb0-dc3a-41ee-b4e9-6dba39751974"
    },
    {
        "author": "陈楠",
        "paragraphs": [
            "金鼎先干活水银，水银干了大丹成。",
            "分明有个长生草，点铁成金不悮人。"
        ],
        "title": "金丹诗诀  其七二",
        "id": "fed21f27-f2c4-4457-a8e0-bf852c3ed348"
    },
    {
        "author": "陈楠",
        "paragraphs": [
            "涕唾精津气血液，真伪混淆须辨惑。",
            "从无生有是药材，不可滞他虚幻物。"
        ],
        "title": "金丹诗诀  其七三",
        "id": "3aa1571c-1bfc-49dc-9bab-c58ba29f2f12"
    },
    {
        "author": "陈楠",
        "paragraphs": [
            "经文变化在须臾，迷者何求日月疏。",
            "但守火爻三百刻，产成一颗夜明珠。"
        ],
        "title": "金丹诗诀  其七四",
        "id": "4964a413-223f-45b7-aebb-afbc39ab6e67"
    },
    {
        "author": "陈楠",
        "paragraphs": [
            "天源一派接昆仑，最隐无过九曲湾。",
            "百万玉龙嘶未断，一江春月趁渔船。"
        ],
        "title": "金丹诗诀  其七五",
        "id": "01f2a74a-6a53-426a-a3e1-1be957af8b37"
    },
    {
        "author": "陈楠",
        "paragraphs": [
            "精神冥合炁归时，骨肉融和都不知。",
            "关节自开通畅也，形容光泽似婴儿。"
        ],
        "title": "金丹诗诀  其七六",
        "id": "1bee89ad-45ae-4ef4-b956-a64e9e7b7a02"
    },
    {
        "author": "陈楠",
        "paragraphs": [
            "分两须当应两弦，此般法象合天渊。",
            "回头问取黄婆看，何必区区待口传。"
        ],
        "title": "金丹诗诀  其七七",
        "id": "d71a2b51-160d-448e-bddd-fa26bf5d47bb"
    },
    {
        "author": "陈楠",
        "paragraphs": [
            "铅汞之宗龙虎根，玄牝之户戊已门。",
            "只向玉壶春色里，摘枝花去问羲轩。"
        ],
        "title": "金丹诗诀  其七八",
        "id": "8a1a6f05-8142-48bb-9cad-381b0207cf15"
    },
    {
        "author": "陈楠",
        "paragraphs": [
            "近则三朝远九旬，须知变化有时辰。",
            "不知造化长生药，点汞成金也动人。"
        ],
        "title": "金丹诗诀  其七九",
        "id": "c3a5246f-d0ed-4ef2-86ff-4135a270ad8e"
    },
    {
        "author": "陈楠",
        "paragraphs": [
            "鼎鼎元无药里寻，寻来出去一般金。",
            "铸成大小多随意，便是冰壶妙理深。"
        ],
        "title": "金丹诗诀  其八○",
        "id": "513af461-6240-48bb-b481-ada2d2bfa3b8"
    },
    {
        "author": "陈楠",
        "paragraphs": [
            "入鼎须凭重一斤，秤来却是十六星。",
            "一星水里真金妙，合作流珠二八停。"
        ],
        "title": "金丹诗诀  其八一",
        "id": "cd0915fd-b910-4359-a042-ef91020a4500"
    },
    {
        "author": "陈楠",
        "paragraphs": [
            "坎府坳塘石脚泉，星斗相对射高天。",
            "潺湲阳脉通青白，沐浴要教金体坚。"
        ],
        "title": "金丹诗诀  其八二",
        "id": "d6c96c60-ed50-41dd-94ab-c881a421469e"
    },
    {
        "author": "陈楠",
        "paragraphs": [
            "尽道真人总默然，如何也不示言诠。",
            "若不骄傲事无语，只是胸中欠汞铅。"
        ],
        "title": "金丹诗诀  其八三",
        "id": "1f684be3-10ee-44e5-a5bd-271b9e23ff81"
    },
    {
        "author": "陈楠",
        "paragraphs": [
            "天地初分日月高，状如鸡子复如桃。",
            "阴阳真气知时节，直待三年脱战袍。"
        ],
        "title": "金丹诗诀  其八四",
        "id": "2b790ee3-589a-48a6-8a15-a481aa77f1a3"
    },
    {
        "author": "陈楠",
        "paragraphs": [
            "龙虎丹砂义最幽，五神金内汞铅流。",
            "千朝变紫飞云去，直至大罗天上头。"
        ],
        "title": "金丹诗诀  其八五",
        "id": "7cc315f8-1c89-4b24-9711-f538999c22f6"
    },
    {
        "author": "陈楠",
        "paragraphs": [
            "用铅须得汞相和，二姓为亲女唱歌。",
            "炼到紫河车地动，白云相伴鹤来过。"
        ],
        "title": "金丹诗诀  其八六",
        "id": "58d4078d-05a9-4ad7-b330-256148f9bef4"
    },
    {
        "author": "陈楠",
        "paragraphs": [
            "红黑相将妇嫁夫，一年一度入丹枢。",
            "洞房深处真云雨，产个婴儿一似渠。"
        ],
        "title": "金丹诗诀  其八七",
        "id": "d4f34bdb-0b5e-4c1b-9cad-fc3bea9a84ba"
    },
    {
        "author": "陈楠",
        "paragraphs": [
            "坎男离女往干天，买药烧丹不用钱。",
            "偃月炉中烹造化，一些妙药要真铅。"
        ],
        "title": "金丹诗诀  其八八",
        "id": "a9434e8e-87c8-4318-9935-93f78c82c32f"
    },
    {
        "author": "陈楠",
        "paragraphs": [
            "怪事教人笑几回，男儿今也会怀胎。",
            "自家精血自交结，身里夫妻是妙哉。"
        ],
        "title": "金丹诗诀  其八九",
        "id": "39893d5a-5503-4d08-b994-71c08548b119"
    },
    {
        "author": "陈楠",
        "paragraphs": [
            "三姓名含二物交，赤龙飞上碧云霄。",
            "夜来甘露空中过，片月横空对鹊桥。"
        ],
        "title": "金丹诗诀  其九○",
        "id": "baefdc76-34a5-495c-9e84-52c7768eec13"
    },
    {
        "author": "陈楠",
        "paragraphs": [
            "复姤修持水火宗，兔鸡沐浴内丹红。",
            "周天六六寒炉後，十月胎圆显圣功。"
        ],
        "title": "金丹诗诀  其九一",
        "id": "1b279f51-cc27-45ce-8d24-acc0f1acf36a"
    },
    {
        "author": "陈楠",
        "paragraphs": [
            "水火同精间木金，火木知他甚处寻。",
            "脱黄着紫因何事，只为河车数转深。"
        ],
        "title": "金丹诗诀  其九二",
        "id": "5166928a-7150-485a-8b5c-b6cc827bc127"
    },
    {
        "author": "陈楠",
        "paragraphs": [
            "玉符金液炼天仙，月照昆仑一沼莲。",
            "试指北方玄武事，龟蛇因甚两相缠。"
        ],
        "title": "金丹诗诀  其九三",
        "id": "4eebddf6-97aa-4117-927b-794006b511cb"
    },
    {
        "author": "陈楠",
        "paragraphs": [
            "雨洗新篁双凤飞，玉芝花下一灵龟。",
            "抱琴弹尽舞仙曲，却放姮娥宴小池。"
        ],
        "title": "金丹诗诀  其九四",
        "id": "dcf7fd9a-0d43-4799-91ed-a67c3d54e2ac"
    },
    {
        "author": "陈楠",
        "paragraphs": [
            "透体金光骨髓香，金筋玉骨尽纯阳。",
            "炼教赤血流为白，阴气消磨身自康。"
        ],
        "title": "金丹诗诀  其九五",
        "id": "764f72a1-f746-4a0d-b4af-522677ceb39e"
    },
    {
        "author": "陈楠",
        "paragraphs": [
            "一旦工夫尽志诚，凝神聚气固真精。",
            "颜容如玉无饥渴，方显金丹片饷成。"
        ],
        "title": "金丹诗诀  其九六",
        "id": "f50db6d6-31f4-4b28-8bb8-2cc2f919e596"
    },
    {
        "author": "陈楠",
        "paragraphs": [
            "翠娥独立水晶宫，体态娇娆有意浓。",
            "半夜黄婆来叩户，作媒嫁去与金翁。"
        ],
        "title": "金丹诗诀  其九七",
        "id": "6b6da867-8521-49da-8d1c-1a96c6be69fd"
    },
    {
        "author": "陈楠",
        "paragraphs": [
            "太乙玄珠金液丹，还元返本驻童颜。",
            "更须亲听明师语，方可教君见一斑。"
        ],
        "title": "金丹诗诀  其九八",
        "id": "05413264-d5b8-4643-96e9-ad70f69ee666"
    },
    {
        "author": "陈楠",
        "paragraphs": [
            "夜来一朵碧芙渠，内有红丸滴滴珠。",
            "滴下华池是神水，丹田结聚作丹枢。"
        ],
        "title": "金丹诗诀  其九九",
        "id": "e07aad8f-5c11-43fc-a757-9cd71897af17"
    },
    {
        "author": "陈楠",
        "paragraphs": [
            "离坎名为水火精，本是干坤二卦成。",
            "但取坎精点离穴，纯干便可摄飞琼。"
        ],
        "title": "金丹诗诀  其一○○",
        "id": "d30c599e-f90a-43b3-a493-4d7247ff5ef6"
    },
    {
        "author": "陈楠",
        "paragraphs": [
            "终日盘盘圆又圆，中间一位土为尊。",
            "磨来磨去知多少，个里全无斧凿痕。"
        ],
        "title": "盘栊颂",
        "id": "537a7ece-889d-46a1-8d7f-cbfb6b59de7b"
    },
    {
        "author": "陈楠",
        "paragraphs": [
            "有漏教无漏，如何水泄通。",
            "既能圆密了，内外一真空。"
        ],
        "title": "箍桶颂",
        "id": "0b3310ab-f6d5-4f96-abbc-6fdc9bb40c65"
    },
    {
        "author": "陈楠",
        "paragraphs": [
            "顶上雷声霹雳，混沌落地无踪。",
            "今朝得路便行，骑个无角火龙。"
        ],
        "title": "尸解颂",
        "id": "f474c855-5729-49aa-a5ad-0c652460565f"
    },
    {
        "author": "郭允升",
        "paragraphs": [
            "谁将快剑斫苍石，涌出玉虹三百尺。",
            "漭流直注古潭心，卷雾喷空潭影澄。",
            "大声隐隐非雷霆，一洗万古山无青。",
            "崖崩谷断供奇秀，至今犹有龟蛇灵。",
            "我疑神龙宅幽邃，颔有骊珠贪熟睡。",
            "为君鞭起跨玉京，坐致商霖藓旱气。"
        ],
        "title": "灵龟洞",
        "id": "cb23a412-fb46-48ef-a448-0d601b331a5b"
    },
    {
        "author": "程敦临",
        "paragraphs": [
            "郡城好处西州无，两江回合东南隅。",
            "江平浪稳去自在，净色浸透银蟾蜍。"
        ],
        "title": "简州",
        "id": "63419521-34e8-4a16-939c-7ed3088622ac"
    },
    {
        "author": "程嘉量",
        "paragraphs": [
            "东西两寺绝尘嚣，斋饭全凭早晚潮。",
            "解事江流更分断，为君题作小金焦。"
        ],
        "title": "题温州江心寺",
        "id": "461beb1f-4e0e-428a-9af9-526044738407"
    },
    {
        "author": "张雍",
        "paragraphs": [
            "昔闻海岸落伽山，今日灵岩得谛观。",
            "莫问前身後身事，会须明眼一盘看。"
        ],
        "title": "灵岩七咏 定惠像",
        "id": "5dda7852-ee81-46c2-a021-0ae87b263357"
    },
    {
        "author": "张雍",
        "paragraphs": [
            "不倦千寻谒证明，凭栏下瞰白云生。",
            "更期进步孤峰顶，要向如来头上行。"
        ],
        "title": "灵岩七咏 证明龛",
        "id": "ee5d427d-13fc-4565-80b4-5d291917cf13"
    },
    {
        "author": "张雍",
        "paragraphs": [
            "双鹤飞来知几年，至今山腹有泓泉。",
            "直应为办高僧供，挹取无穷金湛然。"
        ],
        "title": "灵岩七咏 双鹤泉",
        "id": "164a0a27-bdfb-41cc-b4a3-1261ac274f09"
    },
    {
        "author": "张雍",
        "paragraphs": [
            "山作灵龟势愿游，滴泉奔涌岂常流。",
            "谁当一的能知味，认取心源莫躁求。"
        ],
        "title": "灵岩七咏 灵龟泉",
        "id": "66921102-2c87-45fc-918d-ebec42a387bd"
    },
    {
        "author": "张雍",
        "paragraphs": [
            "横看空洞贯山南，人说当年卧佛岩。",
            "渠识老婆心太切，直将一点示愚凡。"
        ],
        "title": "灵岩七咏 明空窍",
        "id": "800e1914-9159-4c84-8902-6ac35ee0adb1"
    },
    {
        "author": "张雍",
        "paragraphs": [
            "浅蹊针孔费掺掺，铁作袈裟信不凡。",
            "大庾岭头提不起，岂知千古付灵岩。"
        ],
        "title": "灵岩七咏 铁袈裟",
        "id": "3d87bc07-ec09-4b9c-a9d6-77e9c7d15f9e"
    },
    {
        "author": "张雍",
        "paragraphs": [
            "此山罗汉极□常，当日威容俨在堂。",
            "谁信盗中诚有道，智过君子实难量。"
        ],
        "title": "灵岩七咏 三十二罗汉",
        "id": "77811a48-e9db-42a8-9b5f-d3f1475eef4c"
    },
    {
        "author": "李懋远",
        "paragraphs": [
            "宦游飘忽十年间，持节重来见旧山。",
            "惟有潺湲庭下水，无心犹伴白云闲。"
        ],
        "title": "铁袈裟  其一",
        "id": "f439ae45-2abd-46f4-976f-eb40e9f7b61e"
    },
    {
        "author": "李懋远",
        "paragraphs": [
            "路转山腰十里阴，参差楼殿倚云平。",
            "青蛇白鹤今何在，泉石空留四绝名。"
        ],
        "title": "铁袈裟  其二",
        "id": "94f6a2ff-e6ff-4279-8927-023dcbb64701"
    },
    {
        "author": "曾续",
        "paragraphs": [
            "吕家三相盛天朝，流泽于今有凤毛。",
            "世业中微谁料理，却收才具入风骚。"
        ],
        "title": "赠吕居仁",
        "id": "ac5b9c4a-9e96-4187-8da7-ff080c30bc83"
    },
    {
        "author": "释子千",
        "paragraphs": [
            "欲知相续振宗风，常似泉源昼夜通。",
            "若使为霖布寰宇，每随云雾下高峰。"
        ],
        "title": "登证明观",
        "id": "f0b1a164-84c5-4724-82d5-1f2bf1fd45ed"
    },
    {
        "author": "释子明",
        "paragraphs": [
            "欲凭双虎说家风，透顶清泉到处通。",
            "已觉心源无望碍，何须更上证明峰。"
        ],
        "title": "登证明观",
        "id": "5d255b42-51af-4c45-ba62-cdf0b71be1d3"
    },
    {
        "author": "释冲邈",
        "paragraphs": [
            "础润藏云族，檐虚压树梢。",
            "经常逢夜讲，斋不过中庖。",
            "有井龙庆蛰，无泥燕不巢。",
            "登临增野兴，四顾尽寒郊。"
        ],
        "title": "和张敏叔祠部压云轩韵",
        "id": "d470501f-647a-497f-ab51-9dc0bdba5057"
    },
    {
        "author": "释冲邈",
        "paragraphs": [
            "山水煎茶拗柳枝，禅衣百结任风吹。",
            "看经只在明窗下，得失荣枯总不知。"
        ],
        "title": "翠微山居诗  其一",
        "id": "78ee28cf-68a1-41cb-97a8-6257b68b5cc1"
    },
    {
        "author": "释冲邈",
        "paragraphs": [
            "任运腾腾作老颠，何须论道复论禅。",
            "莫将闲事来相扰，妨我长伸两脚眠。"
        ],
        "title": "翠微山居诗  其二",
        "id": "40b009ac-369d-4fca-8e72-fd5855ac92a2"
    },
    {
        "author": "释冲邈",
        "paragraphs": [
            "闲来石上卧长松，百衲袈裟破又缝。",
            "今日不愁明日饭，生涯只在钵盂中。"
        ],
        "title": "翠微山居诗  其三",
        "id": "24c54443-af44-4f94-9ece-f2db6660764c"
    },
    {
        "author": "释冲邈",
        "paragraphs": [
            "临溪草草结茅堂，静坐安然一炷香。",
            "不是息心除妄想，都缘无事可思量。"
        ],
        "title": "翠微山居诗  其四",
        "id": "8ce8dfea-fcf1-4bee-9229-60f3317d2aa3"
    },
    {
        "author": "释冲邈",
        "paragraphs": [
            "老老山僧不下阶，双眉恰似雪分开。",
            "世人若问枯松树，我作沙弥亲见栽。"
        ],
        "title": "翠微山居诗  其五",
        "id": "caa9fd93-4e6f-48fc-a228-9b6cebc75868"
    },
    {
        "author": "释冲邈",
        "paragraphs": [
            "老来欲觅人间物，须向红尘问世人。",
            "莫怪山僧无扫帚，都缘行处不生尘。"
        ],
        "title": "翠微山居诗  其六",
        "id": "907c2490-1ca0-4162-b7b8-23a92c24be32"
    },
    {
        "author": "释冲邈",
        "paragraphs": [
            "幼人空门绝是非，老来学道转精微。",
            "钵中贫富千家饭，身上寒暄一衲衣。"
        ],
        "title": "翠微山居诗  其七",
        "id": "74fa3178-d466-40b8-be79-2dafaa3aaab1"
    },
    {
        "author": "释冲邈",
        "paragraphs": [
            "莫向人间定是非，是非定得有何为。",
            "而今休去便休去，若欲了时无了时。"
        ],
        "title": "翠微山居诗  其八",
        "id": "2532eeed-114e-459d-a00d-66393c462bde"
    },
    {
        "author": "释冲邈",
        "paragraphs": [
            "朝见花开满树红，暮观落叶又还空。",
            "若将花比人间事，花与人间事一同。"
        ],
        "title": "翠微山居诗  其九",
        "id": "b71e21ad-b155-4cd6-bdbe-ddecb86c3912"
    },
    {
        "author": "释冲邈",
        "paragraphs": [
            "百计千般只为身，不知身是冢中尘。",
            "莫欺白发无言语，此是黄泉寄信人。"
        ],
        "title": "翠微山居诗  其一○",
        "id": "0249a75a-6791-4f59-8c99-39b878b365c0"
    },
    {
        "author": "释冲邈",
        "paragraphs": [
            "早灰百念卧灵山，世路无心绝往还。",
            "僧相祇宜林下看，不堪行到画堂前。"
        ],
        "title": "翠微山居诗  其一一",
        "id": "c98a2fa3-3108-4378-ba9a-770af4290488"
    },
    {
        "author": "释冲邈",
        "paragraphs": [
            "一池荷叶衣无尽，数树松花食有余。",
            "却被世人知去处，更移茅舍作深居。"
        ],
        "title": "翠微山居诗  其一二",
        "id": "1796c546-03c2-4540-b535-e624a502163d"
    },
    {
        "author": "释冲邈",
        "paragraphs": [
            "高山远望石碐碐，叠嶂回峦数十层。",
            "时人只识云生处，不见松萝岩下僧。"
        ],
        "title": "翠微山居诗  其一三",
        "id": "69c0d789-d8c2-4fb7-a0be-38ed29edec1c"
    },
    {
        "author": "释冲邈",
        "paragraphs": [
            "辞君莫怪归山早，为忆松萝对月宫。",
            "台殿不将金鏁闭，来时自有白云封。"
        ],
        "title": "翠微山居诗  其一四",
        "id": "5820f155-5c31-41e8-8259-9eaab6abf1eb"
    },
    {
        "author": "释冲邈",
        "paragraphs": [
            "独摇金锡出樊笼，便踏孤云上碧峰。",
            "莫怪脚穿脱尘履，且图行处不留踪。"
        ],
        "title": "翠微山居诗  其一五",
        "id": "1326c8b2-3c1f-426a-bc02-a328ca58df1a"
    },
    {
        "author": "释冲邈",
        "paragraphs": [
            "三界无家谁最亲，十方惟有一空身。",
            "但随云水伴明月，到处名山是主人。"
        ],
        "title": "翠微山居诗  其一六",
        "id": "702f5088-6007-4afc-be21-c920a6eb472d"
    },
    {
        "author": "释冲邈",
        "paragraphs": [
            "茅檐静对千山月，竹户闲楼一片云。",
            "莫送往来名利客，阶前踏破绿苔纹。"
        ],
        "title": "翠微山居诗  其一七",
        "id": "890015cf-f7d2-49f1-adaa-e7099e24ea7e"
    },
    {
        "author": "释冲邈",
        "paragraphs": [
            "踏石窗山一老僧，白云为伴水为朋。",
            "通宵只在洞中宿，月上青山便是灯。"
        ],
        "title": "翠微山居诗  其一八",
        "id": "afee9834-0b55-4475-ab6f-1c84759359ea"
    },
    {
        "author": "释冲邈",
        "paragraphs": [
            "人生在世急如风，昨夜今朝事不同。",
            "不信但看桃李树，花开能得几时红。"
        ],
        "title": "翠微山居诗  其一九",
        "id": "71dbd50a-ec41-4bdf-bdd3-de438fead406"
    },
    {
        "author": "释冲邈",
        "paragraphs": [
            "僧家无事最幽闲，近对青松远对山。",
            "诗句不曾题落叶，恐随流水到人间。"
        ],
        "title": "翠微山居诗  其二○",
        "id": "b0edb86a-aea5-4866-a29d-971615ce3e96"
    },
    {
        "author": "释冲邈",
        "paragraphs": [
            "霜飞峭壁夜猿惊，手把松枝叫月明。",
            "知有石龛僧入定，朝来不作断肠声。"
        ],
        "title": "翠微山居诗  其二一",
        "id": "da9e4668-55dd-4d41-a6d8-e40ceb17b90a"
    },
    {
        "author": "释冲邈",
        "paragraphs": [
            "任性随缘一比丘，一生无喜亦无忧。",
            "白云纵听飞来去，但得青山在即休。"
        ],
        "title": "翠微山居诗  其二二",
        "id": "8441965e-c6ac-4c89-8c5b-e207898d8aa9"
    },
    {
        "author": "释冲邈",
        "paragraphs": [
            "炉中无火已多时，早起惟将一衲披。",
            "莫怪山僧常冷澹，夜深无处拾松枝。"
        ],
        "title": "翠微山居诗  其二三",
        "id": "2d531f72-5690-4779-8bba-b14c44960bd8"
    },
    {
        "author": "释冲邈",
        "paragraphs": [
            "岂是栽松待茯苓，且图山色镇长青。",
            "他年行脚不将去，留与人间作画屏。"
        ],
        "title": "翠微山居诗  其二四",
        "id": "1718df0f-91a8-42b8-ab14-8b005c801ae3"
    },
    {
        "author": "释冲邈",
        "paragraphs": [
            "高高峰顶恣情田，买断清闲不用钱。",
            "堪笑白云无定止，被他风送出山前。"
        ],
        "title": "翠微山居诗  其二五",
        "id": "1da4e104-af7b-494f-98fa-5d058d1b1227"
    },
    {
        "author": "王逸民",
        "paragraphs": [
            "我生不背佛，而自外道取。"
        ],
        "title": "句",
        "id": "6964df64-4e81-47a7-bace-443fcdca47b9"
    },
    {
        "author": "徐端崇",
        "paragraphs": [
            "空堂夜合势如云，沟壑宁知过去身。",
            "满腹经营尽膏血，那知通夕不眠人。"
        ],
        "title": "为蚊所扰得一绝句",
        "id": "2e8606eb-e17e-4c6e-9e5d-6094dd1f3bb6"
    },
    {
        "author": "徐端崇",
        "paragraphs": [
            "鲁邦司寇陈义高，三闾大夫心徒劳。",
            "相逢一笑无言说，去宿芦花又明月。"
        ],
        "title": "句",
        "id": "184790b1-7d7e-4524-a921-dbb49948a2c3"
    },
    {
        "author": "王绹",
        "paragraphs": [
            "我欲挂冠去，君当衣锦还。"
        ],
        "title": "句",
        "id": "c444f7d3-ecf5-4a90-a9f6-fa4c3f6b7430"
    },
    {
        "author": "胡世将",
        "paragraphs": [
            "云水郊深退老堂，公来野服换龙章。",
            "四朝尽瘁身犹健，一德同寅福未央。",
            "小隐聊堪供放浪，神州终倚致平康。",
            "功成他日归休地，海表家风有故乡。"
        ],
        "title": "建炎丞相成国吕忠穆公退老堂  其一",
        "id": "e0ed5bf7-10e9-4d81-912f-6ff326a9e83b"
    },
    {
        "author": "胡世将",
        "paragraphs": [
            "卜宅他乡得偃休，忘怀遇坎复乘流。",
            "功高天地云龙会，心寄丘园水石幽。",
            "墨客骚人多赋咏，金堂玉室纵追游。",
            "公念问舍真无负，自是豪英百尺楼。"
        ],
        "title": "建炎丞相成国吕忠穆公退老堂  其二",
        "id": "30b37798-e30a-4253-a5c9-b8c3763ee7fd"
    },
    {
        "author": "胡世将",
        "paragraphs": [
            "云物起争岩石秀，水拉行带野花香。",
            "一山应接知无暇，赖有青春白日长。"
        ],
        "title": "癸丑三月十日自涌泉寺过吴文叟山居临溪观鱼辄题二诗  其一",
        "id": "a8edd5dd-d8f6-4be7-a8b2-d2e5ed48e4bf"
    },
    {
        "author": "胡世将",
        "paragraphs": [
            "偶寻胜赏到山扉，溪影涵晖动翠微。",
            "正欲临流看鱼乐，扁舟宁待夜潮归。"
        ],
        "title": "癸丑三月十日自涌泉寺过吴文叟山居临溪观鱼辄题二诗  其二",
        "id": "798b2fdc-5f94-4a1b-9802-e33591e64e84"
    },
    {
        "author": "朱弁",
        "paragraphs": [
            "仙经何物堪却老，较功无如太阳草。",
            "龙衔鸡衔名虽异，菟公羊公事可考。",
            "苏君真是神仙裔，橘井阴功贯穹昊。",
            "云笈书成数万言，银关珠宫用心早。",
            "独知此物有奇効，福地名山为储宝。",
            "不惮林泉新斸掘，斥去杵臼谢饰捣。",
            "况从髙士论麹糜，更课公田收秫稻。",
            "一朝灵液浮瓮盎，三冬浩气生襟抱。",
            "且欣软饱得浇肠，漫说逆流工补脑。",
            "眼碧那忧散黒花，发白故应还翠葆。",
            "贾傅只嫌松醥陋，刘堕敢夸桑落好。",
            "直须五斗论解酲，宁待三柸乃通道。",
            "谁知万里落旄人，亦许匏尊自倾倒。",
            "为君唤回雪窖春，八载覊愁供一扫。",
            "曼倩宜分此日桃，安期莫诧他年枣。",
            "何烦更采石斛花，巳觉容颜不枯槁。",
            "根连石室喜入梦，句拟桐溪媿摛藻。",
            "平生我亦爱书扎，朱髓緑肠勤探讨。",
            "幸君汲引成此志，鹤驾骎骎望仙岛。",
            "吞腥啄腐非夙心，岁晚兹言良可保。"
        ],
        "title": "苏子翼送黄精酒",
        "id": "c4021401-cda5-45d6-9617-c14b10685eb1"
    },
    {
        "author": "朱弁",
        "paragraphs": [
            "藏蔬饱三冬，媚盘无靃靡。",
            "陈虀解束缚，冰雹散刀几。",
            "春畦芜菁苗，入眼渐可喜。",
            "青黄含风露，采摘从此始。",
            "持归作新虀，一饱竞鲜美。",
            "芬香溢肺肝，甘脆响牙齿。",
            "扪腹幽窻下，刍豢讵能比。",
            "忆昔避难初，窜身重嵓里。",
            "云烟昬具茨，老稚且栖止。",
            "燕兵大捜索，焚荡石牛底。",
            "脱命擉虎山，野哭纷四起。",
            "暮投山前店，茅栋例烧毁。",
            "潜伏窟室中，衣敝不盖体。",
            "妻孥坐相对，生意薄于纸。",
            "晨朝行涧中，采芹涧边洗。",
            "郑人夸此虀，他菜非所拟。",
            "氤氲投瓦盎，触鼻似兰芷。",
            "一杯红粉羮，析酲胜仙醴。",
            "乃知野人献，凉薄未宜鄙。",
            "今来滞殊郷，白首家万里。",
            "犹能对荤膻，咀嚼出宫征。",
            "回思十年梦，争夺殊未巳。",
            "饱食但谋身，吾颡良有泚。"
        ],
        "title": "初春以蔓菁作虀因忆往年避难大隗山采苹涧中为虀虀成汁为粉红色而香美特异乃信郑人所言为不诬矣今食新虀因成长韵",
        "id": "d2cc99a0-0355-4a53-aeaf-81277c0532f4"
    },
    {
        "author": "朱弁",
        "paragraphs": [
            "吾老似出家，晚悟愧根钝。",
            "滋旨却膻荤，禅蜕要亲近。",
            "伟哉十八公，兹道亦精进。",
            "舎身奉刀几，割体绝嗔恨。",
            "鳞皴老龙皮，鸣齿溢芳润。",
            "流膏为伏龟，千岁未须问。",
            "便堪奴笋蕨，讵肯友芝菌。",
            "跏趺得一饱，万事皆可摈。",
            "侍郎文懿後，落落众推俊。",
            "澹然丗味薄，内典得所信。",
            "香厨留净供，频食不言顿。",
            "晏然黙不语，草木雷音震。",
            "得法于此公，骨髓传心印。",
            "应怜持节人，饷此为问讯。",
            "欲将无上味，为我洗尘坌。",
            "食之不敢余，感激在方寸。"
        ],
        "title": "北人以松皮为菜予初不知味虞侍郎分饷一小把因饭素授厨人与薗蔬杂进珎美可喜因作一诗",
        "id": "12cd42c4-0f9a-43a3-8cfc-cc968e564c7c"
    },
    {
        "author": "朱弁",
        "paragraphs": [
            "不作漳濵卧，年侵血气衰。",
            "据鞍思少壮，揽镜叹清羸。",
            "有病方求艾，无营莫问蓍。",
            "心知出下策，理胜遇中医。",
            "阳燧神逾速，铜仙术尽施。",
            "论功鄙炮制，取穴辨毫厘。",
            "火帝恩光异，炎官绩用奇。",
            "书萤比差似，珠蚁迫方知。",
            "忖物嗟炮鳖，观形笑灼龟。",
            "烟微初炙手，气烈渐鑚皮。",
            "闭目书徒展，支头枕屡移。",
            "发狂还自哂，贾勇仅能支。",
            "宋鹢追风日，吴牛喘月时。",
            "忠言劳缓颊，善嚯为开眉。",
            "服气工夫逺，烧丹岁月遟。",
            "卫生防後患，伐性释前疑。",
            "展转那成梦，呻吟且当诗。",
            "因心念民瘼，出位叹身卑。",
            "欲巳七年病，当从百丗师。",
            "保身将保国，未可废箴规。"
        ],
        "title": "予以年事渐髙气海不能熟生暖冷旅中又无药物遂用火攻之策灼艾凡二百壮吟呻之际得诗二十韵",
        "id": "456dcbe0-6746-4bc0-beb9-cdb1c3632c30"
    },
    {
        "author": "朱弁",
        "paragraphs": [
            "朔雪余千里，东风徧九州。",
            "关河中土异，灯火上元愁。",
            "緑蚁甞新酿，青貂恋故裘。",
            "紫姑无用卜，丗事正悠悠。"
        ],
        "title": "元夕有感",
        "id": "b64c6a8f-5c4b-4ba9-92b0-6576e41776ad"
    },
    {
        "author": "朱弁",
        "paragraphs": [
            "浚都同聚读书萤，楚岸春风忆送行。",
            "三十年前初识面，四千里外更关情。",
            "出疆我亦徒劳尔，入仕君今何似生。",
            "旅鴈相逢须一问，要从邮上得新声。"
        ],
        "title": "忆钟离浚",
        "id": "fee063b9-da1e-4068-b2c0-da7ecb3dd84e"
    },
    {
        "author": "朱弁",
        "paragraphs": [
            "风土南北殊，习尚非一躅。",
            "出疆虽仗节，入国蹔同俗。",
            "淹留岁再残，朔雪满崖谷。",
            "御冬貂裘弊，一炕且跧伏。",
            "西山石为薪，黝色惊射目。",
            "方炽绝可迩，将尽还自续。",
            "飞飞涌玄云，焰焰积红玉。",
            "稍疑雷出地，又似风薄木。",
            "谁容鼠栖冰，信是龙衔烛。",
            "阳曦助喘息，未害揺空腹。",
            "惠气生袴襦，仍工展拳足。",
            "岂惟脱肤鳞，兼复平体粟。",
            "负暄那用诧，执热定思沃。",
            "收功在岁寒，较德比时燠。",
            "虽余炙手熖，宁有烂额酷。",
            "矧当凝泫辰，炎帝独回毂。",
            "玄冥真退听，祝融端可録。",
            "嗟予亦何者，万里歌黄鹄。",
            "偃仰对窻扉，妍暖谢衾褥。",
            "壮怀羞灶媚，晚悟笑突曲。",
            "因思堕指人，暴露苦皲瘃。",
            "频年未解甲，蹈此锋刃毒。",
            "遥知革辂中，旰食安豆粥。",
            "陪臣将命来，意恳诚亦笃。",
            "有奇不能吐，何术止南牧。",
            "君心想更切，臣罪何由赎。",
            "此身虽自温，此志转烦促。",
            "论武贵止戈，天必从人欲。",
            "安得四海春，永作苍生福。",
            "聊拟少陵翁，秋风赋茅屋。"
        ],
        "title": "炕寝三十韵",
        "id": "ff3e585c-0f51-42dd-963a-a29759dd02c8"
    },
    {
        "author": "朱弁",
        "paragraphs": [
            "新醅滃滃溢瓶盆，漱石秋泉带雨浑。",
            "翡翠杯深云液凝，鸬鹚杓满月波翻。",
            "照人光入樽罍莹，流齿香随语笑喷。",
            "巳拚扶头日三丈，朝酲未解任昬昬。"
        ],
        "title": "秋泉次韵",
        "id": "c47e764a-9941-4a2c-bbcb-09b9ef67c8e6"
    },
    {
        "author": "朱弁",
        "paragraphs": [
            "淅淅风声止，凄凄雨气凉。",
            "愁工萦客思，梦故遶江郷。",
            "书疏亲朋少，干戈岁月长。",
            "平城弭节地，可复见秋霜。"
        ],
        "title": "夜雨枕上",
        "id": "67ac14ce-c384-49d9-8fcc-0f85e2023276"
    },
    {
        "author": "朱弁",
        "paragraphs": [
            "兵气常时见，客怀何日开。",
            "形骸病自瘦，鬓发老相催。",
            "巳负秦庭哭，终期汉节回。",
            "风雷识意我，一雨洗氛埃。"
        ],
        "title": "客怀",
        "id": "7746f4b6-309d-4073-8168-4984c6f0c7b1"
    },
    {
        "author": "朱弁",
        "paragraphs": [
            "岁序忽将晏，节旄嗟未还。",
            "低云惨众木，寒雨失群山。",
            "丧乱关诗思，讴謡发病颜。",
            "梦魂识旧隐，时到碧溪湾。"
        ],
        "title": "岁序",
        "id": "e147fec5-0ed6-4be1-9476-7d9ba05587d6"
    },
    {
        "author": "朱弁",
        "paragraphs": [
            "白发使车前，烟波思渺然。",
            "霜清获稻日，风急授衣天。",
            "客馆但愁坐，钓舟谁醉眠。",
            "乘槎会有便，真到斗牛边。"
        ],
        "title": "白发",
        "id": "d609b3e4-e910-4df8-8dea-d66ec8ae70ec"
    },
    {
        "author": "朱弁",
        "paragraphs": [
            "容貌与年改，鬓毛随意斑。",
            "鴈边云度塞，鸟外日衔山。",
            "仗节功奚在，捐躯志未闲。",
            "不知垂老眼，何日覩龙颜。"
        ],
        "title": "有感",
        "id": "fea0d8b4-c1d5-4e77-bf48-97fbe356ca80"
    },
    {
        "author": "朱弁",
        "paragraphs": [
            "俯首举尾拳一蹄，掣缰欲嗅骄不嘶。",
            "奚官耸肩两足垂，意皃自与造父齐。",
            "鸡目麟鬐鳯皇臆，玉山禾逺未容食。",
            "籋云追雹有余地，置之画图人岂识。",
            "精神权奇孰可班，当在白兔青龙闲。",
            "君知此马从何来，龙眠胸中十二闲。"
        ],
        "title": "刘善长出示李伯时画马图",
        "id": "9280b20b-63dd-470d-90dd-4c513b1c7647"
    },
    {
        "author": "朱弁",
        "paragraphs": [
            "三年北馔饱膻荤，佳蔬颇忆南州味。",
            "地菜方为九夏珎，天花忽从五台至。",
            "崔侯胸中散千卷，金瓯名相传云裔。",
            "爱山亦如谢康乐，得此携归岂容易。",
            "应怜使馆久寂寥，分饷明明见深意。",
            "堆盘初见瑶草瘦，鸣齿稍觉琼枝脆。",
            "树鸡湿烂惭扣门，桒蛾青黄谩趋市。",
            "赤城菌子立万钉，今日因君不知贵。",
            "乖龙耳仅兔一割，沙门业巳通三丗。",
            "偃戈息民未有术，虽复加飡秖増媿。",
            "云山去此纵不逺，口腹何容更相累。",
            "报君此诗永为好，捧腹一笑万事置。"
        ],
        "title": "谢崔致君饷天花",
        "id": "944b659e-2787-4c68-8257-7308d93208a5"
    },
    {
        "author": "朱弁",
        "paragraphs": [
            "战伐何年定，悲愁是处同。",
            "黄云萦晚塞，白露下秋空。",
            "鱼跃深波月，乌啼落叶风。",
            "谁知渡江梦，一夜绕行宫。"
        ],
        "title": "战伐",
        "id": "654732c7-f6cd-40a5-b622-bdba69ea17c6"
    },
    {
        "author": "朱弁",
        "paragraphs": [
            "山寺解尘鞅，溪边有微行。",
            "手摘诸葛菜，自煑东坡羮。",
            "虽无锦绣肠，亦饱风露清。",
            "钩帘坐扪腹，落日千峯明。"
        ],
        "title": "龙福寺煑东坡羮戏作",
        "id": "1f7f32cd-1f3b-430e-97fc-54f1961ca097"
    },
    {
        "author": "朱弁",
        "paragraphs": [
            "中秋万里月，何处驾冰轮。",
            "底事隔年会，不怜今夕人。",
            "兔疑停杵臼，蟾岂避风尘。",
            "黙识常娥意，氶平赏更新。"
        ],
        "title": "丙申中秋不见月",
        "id": "cfe40b50-01c0-4c3b-8622-cc242a2dca8f"
    },
    {
        "author": "朱弁",
        "paragraphs": [
            "病骨怯风露，愁怀厌甲兵。",
            "人居绝域久，月向此宵明。",
            "轮仄初经汉，光分半隐城。",
            "遟遟不肯下，应识异郷情。"
        ],
        "title": "十七夜对月",
        "id": "ed2cbdda-0c87-4b49-9c0b-7b92a036625a"
    },
    {
        "author": "朱弁",
        "paragraphs": [
            "深炷炉香睡息匀，萧然一觉得天真。",
            "生涯聊示人闲丗，縁境都忘药褁身。",
            "窥牖屡来从汝唤，叩门空去任渠嗔。",
            "更须满壁图云水，卧想江湖渺莾春。"
        ],
        "title": "睡轩为赵光道作",
        "id": "92d46c4f-3c38-4444-b5b4-bd2fabb7513f"
    },
    {
        "author": "朱弁",
        "paragraphs": [
            "频年行役梦庭闱，陟岵常嗟脚力疲。",
            "毎诉酒巡嫌客恶，力营官事笑儿痴。",
            "云山幸不持钱买，花竹何妨带雨移。",
            "此味责人元未识，恐縁诗好被渠知。"
        ],
        "title": "南斋即事",
        "id": "4f26ef4c-d790-43c8-a99f-bd0209a816ed"
    },
    {
        "author": "朱弁",
        "paragraphs": [
            "有北何堪说，如南未是归。",
            "并门子径往，汉节我方鞿。",
            "笔砚论心久，干戈会面稀。",
            "新程相忆处，路入岭云微。"
        ],
        "title": "饯和父之并州",
        "id": "f70ff03d-faf9-4caa-bfc5-a82dc3875b4a"
    },
    {
        "author": "朱弁",
        "paragraphs": [
            "草冻慵抽碧，桃痴懒晕红。",
            "黄云犹汉野，紫塞漫春风。",
            "使节空留滞，侯圭未会同。",
            "阶除雪不扫，独立数归鸿。"
        ],
        "title": "独坐",
        "id": "ac9c7054-3bed-4965-9194-6f6d4d184f8b"
    },
    {
        "author": "朱弁",
        "paragraphs": [
            "绝域年华久，衰颜泪点新。",
            "毎逢寒食节，频梦故郷春。",
            "草緑唯供恨，花红只笑人。",
            "南辕定何日，无地不风尘。"
        ],
        "title": "寒食",
        "id": "aa036de9-62c1-41d9-9b52-4680017f66e2"
    },
    {
        "author": "朱弁",
        "paragraphs": [
            "行行春向暮，犹未见花枝。",
            "晦朔中原隔，风烟上巳疑。",
            "常令汉节在，莫作楚囚悲。",
            "早晚鸾旗发，吾归敢恨遟。"
        ],
        "title": "上巳",
        "id": "7be0cef9-2c49-469c-9cf3-311aadc16549"
    },
    {
        "author": "朱弁",
        "paragraphs": [
            "风烟节物眼中稀，三月人犹恋褚衣。",
            "结就客愁云片叚，唤回郷梦雨霏微。",
            "小桃山下花初见，弱柳沙头絮禾飞。",
            "把酒送春无别语，羡君纔到便成归。"
        ],
        "title": "送春",
        "id": "7281b815-52d1-4d32-ad28-bcbc4add0845"
    },
    {
        "author": "朱弁",
        "paragraphs": [
            "穴边酣战君臣蚁，波上群嬉婢妾鱼。",
            "苦乐不同同一宇，问天此理竟何如。"
        ],
        "title": "天问绝句",
        "id": "11ff0338-3c84-4b9c-8bab-293654469997"
    },
    {
        "author": "朱弁",
        "paragraphs": [
            "城月四更上，窻风一室幽。",
            "纎云萦鴈塞，重雾逼貂裘。",
            "兵革何年息，干坤此夜愁。",
            "殊郷两行泪，骚屑洒清秋。"
        ],
        "title": "客夜",
        "id": "0d6fcb32-5f7f-44ae-8b29-658a2b5dd87b"
    },
    {
        "author": "朱弁",
        "paragraphs": [
            "客滞殊方久，山围绝塞深。",
            "秋风入撗笛，夜月傍沾襟。",
            "造膝他时语，捐躯此日心。",
            "飞霜满明镜，发短不胜簪。"
        ],
        "title": "摅抱",
        "id": "06d1c68a-375e-4177-86d6-afbbd06875bc"
    },
    {
        "author": "朱弁",
        "paragraphs": [
            "九日今何地，寒深紫塞霜。",
            "敢嫌芦酒浊，且对菊花甞。",
            "岁月双蓬鬓，干坤百战场。",
            "赐茰知未举，梦自识鸳行。"
        ],
        "title": "重九",
        "id": "d85e4bbe-4c73-4900-bda3-077e84bd676e"
    },
    {
        "author": "朱弁",
        "paragraphs": [
            "长城五字屹逶迤，可笑偏师敢出奇。",
            "句补推敲未安处，韵更瘀絮益难时。",
            "痴迷竟作禽填海，辛苦真成蚁度丝。",
            "却羡弥明攻具速，刘侯漫说也能诗。"
        ],
        "title": "次韵刘太师苦吟之什",
        "id": "49fc8d4c-05d6-43be-acd4-b3bddf25bf41"
    },
    {
        "author": "朱弁",
        "paragraphs": [
            "土牛巳着劝农鞭，苇索仍专捕鬼权。",
            "且喜春盘兼守岁，莫嗟腊酒易经年。",
            "东风渐入江梅梦，朔雪犹迷塞柳天。",
            "元会明朝定何处，覊臣挥泪节旄前。"
        ],
        "title": "善长命作岁除日立春",
        "id": "01c9446d-2d1e-4208-abdd-ee6602ca003e"
    },
    {
        "author": "朱弁",
        "paragraphs": [
            "逸兴常时有，逢秋一倍多。",
            "山长含楚雨，天逺接吴波。",
            "寻壑同元亮，浮家伴志和。",
            "钓竿行入手，还着向来蓑。"
        ],
        "title": "次韵子文秋兴",
        "id": "ce6acf4a-3bff-4927-b1c6-49a1dd75f12d"
    },
    {
        "author": "朱弁",
        "paragraphs": [
            "冬雨不成雪，北风寒未深。",
            "山藏千垒秀，云结四垂阴。",
            "逈洒凌朝阁，残声入夜衾。",
            "端能洗兵甲，足慰此时心。"
        ],
        "title": "冬雨",
        "id": "c242310c-d69e-46c3-a417-2959108de73d"
    },
    {
        "author": "朱弁",
        "paragraphs": [
            "疾风甚雨老难禁，岭外无饧谁解吟。",
            "双鬓客尘谙丗变，两眉郷思尽愁侵。",
            "榆钱何处迎新火，杏粥频年系此心。",
            "落日髙城魂易断，天临牛斗五湖深。"
        ],
        "title": "寒食感怀次韵吴英叔",
        "id": "5d815d8a-fb2a-45c9-91e8-17ddd3348ded"
    },
    {
        "author": "朱弁",
        "paragraphs": [
            "关河迢逓绕黄沙，惨惨阴风塞柳斜。",
            "花带露寒无戏蝶，草连云暗有藏鸦。",
            "诗穷莫写愁如海，酒薄难将梦到家。",
            "绝域东风竟何事，秖应催我鬓边华。"
        ],
        "title": "春阴",
        "id": "361308a0-6949-4930-96dc-c7476e1b6555"
    },
    {
        "author": "朱弁",
        "paragraphs": [
            "清明六到客愁边，双鬓星星只自怜。",
            "兵气尚纒巢凤阁，节旄巳落牧羊天。",
            "纸钱灰入松楸梦，饧粥香随榆柳烟。",
            "北向鴈来寒雾隔，音书不比上林传。"
        ],
        "title": "寒食",
        "id": "439fd449-3ca9-448a-acde-b1b20eb7a85c"
    },
    {
        "author": "朱弁",
        "paragraphs": [
            "绝域山川饱所经，客蓬岁晚任飘零。",
            "词源未得窥三峡，使节何容比二星。",
            "萝茑施松惭弱质，蒹葭倚玉怪殊形。",
            "齐名李杜吾安敢，千载公言有汗青。"
        ],
        "title": "题云馆二星集後",
        "id": "3ec1f65d-9852-441d-8e46-7326f9bb445f"
    },
    {
        "author": "朱弁",
        "paragraphs": [
            "秋夜虽渐永，未抵客愁长。",
            "秋月虽巳圎，不照寸心方。",
            "将心贮此愁，莫作万斛量。",
            "为月怜此夜，谁共千里光。",
            "空令还家梦，欲趂征鸿翔。"
        ],
        "title": "秋夜",
        "id": "01f5dcb1-47a9-4aba-8651-fea8482f4f69"
    },
    {
        "author": "朱弁",
        "paragraphs": [
            "昔我别汝父，见汝立扶床。",
            "汝今已婚宦，我须宜俱苍。",
            "向来青云器，不佩紫罗囊。",
            "竹林我未孤，玉树汝非常。",
            "青衫初一尉，远在子真乡。",
            "念将东南归，拜我溱洧傍。",
            "上能论道义，次犹及文章。",
            "自惭老仍僻，何以相激昂。",
            "日暮嵩云飞，秋高塞鸿翔。",
            "了知还家梦，先汝渡江航。",
            "迢迢建业水，高台下凤凰。",
            "鼻祖有故庐，勿令草树荒。",
            "我欲种松菊，继此百年芳。",
            "汝归约我兄，晚岁同耕桑。",
            "请策葛陂龙，来寻金华羊。"
        ],
        "title": "别百一侄寄念二兄",
        "id": "179fbd74-b0e0-4eee-92e4-bddd0aa74da2"
    },
    {
        "author": "朱弁",
        "paragraphs": [
            "葡萄产西域，汉使斸根回。",
            "自到中原後，先从上苑栽。"
        ],
        "title": "葡萄",
        "id": "1396f2c0-8cf8-4df6-b82f-cc552a5ff035"
    },
    {
        "author": "朱弁",
        "paragraphs": [
            "云中六闰食无鱼，清夜时时梦斵鲈。",
            "离汶未逾千里道，度淮先泛万象湖。"
        ],
        "title": "绍兴十三年自云中奉使回送伴至虹县以舟入万安湖",
        "id": "b523238a-df62-41b2-897e-29cbc8d4c2ae"
    },
    {
        "author": "朱弁",
        "paragraphs": [
            "春容先督府，月色满江城。",
            "灯赏无仙梦，斋居绝市声。",
            "两年忧旱虐，八郡望秋成。",
            "凭藉刚风力，青章达九清。"
        ],
        "title": "元夕厅设醮",
        "id": "09ccaa92-cc98-4cf1-9412-1fe10d0a1054"
    },
    {
        "author": "朱弁",
        "paragraphs": [
            "立马行歌隘市门，卖薪携子出前村。",
            "声翻宝界金鳌动，光夺琼楼玉兔昏。",
            "守舍呻吟宜老病，通宵奔走付儿孙。",
            "潘郎岂是无情思，点检霜髭愧绿尊。"
        ],
        "title": "元夕",
        "id": "3995bcd3-9436-4b40-9bc4-d533added93c"
    },
    {
        "author": "朱弁",
        "paragraphs": [
            "种柳五年高出屋，攀条坐爱春阴绿。",
            "环池又栽数品花，蜀葵玫瑰与石竹。"
        ],
        "title": "栽花",
        "id": "8f1a369e-dd91-413b-8f08-5bc14dc90812"
    },
    {
        "author": "朱弁",
        "paragraphs": [
            "花到上林开。"
        ],
        "title": "句  其一",
        "id": "607c018a-0bba-44c4-ab85-d3ee13203bfa"
    },
    {
        "author": "朱弁",
        "paragraphs": [
            "平生所爱曾莫倦，天遣花王慰吾愿。",
            "姚黄三月开洛阳，曾观一尺春风面。"
        ],
        "title": "句  其二",
        "id": "eb264008-539f-4dfa-8d72-fb2bf08828bb"
    },
    {
        "author": "朱弁",
        "paragraphs": [
            "万顷玻璃一叶船，冲芦曳藻入苍烟。"
        ],
        "title": "句  其三",
        "id": "700ece5d-1e12-4ad5-ae5b-7cf00de41301"
    },
    {
        "author": "陈渊",
        "paragraphs": [
            "青山如伟人，可望不可制。",
            "屹然瞰碧流，龙翔虎豹视。",
            "春风何时来，草木舞深翠。",
            "禽鸟暖相依，飞鸣得真意。",
            "谁言静无作，坐致无边利。",
            "愿言斩茅茨，结室傍荟蔚。",
            "且要观此身，功业亦细事。"
        ],
        "title": "延平江上呈吴国华先生",
        "id": "d925971f-92ce-41d7-a5c2-c2b9b78826b3"
    },
    {
        "author": "陈渊",
        "paragraphs": [
            "尘劳千种祇纷纷，之子归来始一春。",
            "掉舌不知何处去，又还携剑出南闽。"
        ],
        "title": "玉山驿见周东老题诗和之",
        "id": "6867c2b9-b5e1-4526-afe5-014396c2705d"
    },
    {
        "author": "陈渊",
        "paragraphs": [
            "是身犹逆旅，真吾所寄耳。",
            "若人问真吾，本空何可拟。",
            "立我物必随，我应为物使。",
            "捐物更求我，是以物为已。",
            "文章镜面尘，富贵路傍屣。",
            "胡为认而有，展转迷不已。",
            "此迷自何得，定以有我起。",
            "达人齐万变，视彼犹视此。",
            "隤然天地间，形稿心如水。",
            "独有长存者，万刼不能死。",
            "夷齐与盗跖，趣操定谁美。",
            "是非傥难分，物我那相訿。",
            "君怀经济心，题牓故云尔。",
            "我乏异俗才，诗言亦其理。"
        ],
        "title": "立我轩",
        "id": "1131d109-c61c-4d06-86f8-7f088288ff5c"
    },
    {
        "author": "陈渊",
        "paragraphs": [
            "共矜春色尽衔杯，文字红裙各有侪。",
            "何似西园闲处士，一杯花下畏人来。"
        ],
        "title": "和人独酌二绝  其一",
        "id": "f8bb54b3-2bb5-45f4-a7dc-99ec98e79d9a"
    },
    {
        "author": "陈渊",
        "paragraphs": [
            "休论身外千端事，且醉花前一榻风。",
            "举盏但能邀皓月，隔篱何必唤邻翁。"
        ],
        "title": "和人独酌二绝  其二",
        "id": "daca6f19-a670-4363-97df-02d2d6866d04"
    },
    {
        "author": "陈渊",
        "paragraphs": [
            "医王脱超如蜕蝉，幻身变灭成飞烟。",
            "百年薪尽火犹传，直驱神马穷青天。",
            "自从和扁不少延，冀北万疋今萧然。",
            "挟方储药人摩肩，闲花野卉纷争妍。",
            "昨梦宵蝶正蹁蹮，忽忽神遇高人前。",
            "旧交量见意终圆，相顾眼笑如忘年。",
            "因言疠疫兴哀怜，语我妙药醒沉绵。",
            "唯有岐婆世所贤，此物病极犹能痊。",
            "觉来揽衣视星躔，明月堕落遥山巅。",
            "挑灯草简便求旃，十粒入手收淮蠙。",
            "平明攻疾才下咽，顿活始信真天全。",
            "先生爱习不忍捐，尚念故国多凡缘。",
            "祇应造物相留连，闵此众万刼火煎。",
            "故令丹成犹未仙，妙畀神力司阴权。",
            "世间愚术谋相先，不计性命徒论钱。",
            "谁能如公心不偏，此诗义直何当宣。",
            "付与末俗惩轻悁。"
        ],
        "title": "邻有张生者病革势不可救忽梦医人邓舜臣言万病圆如说服之遂安感而作诗",
        "id": "937f7f66-17fc-4da4-a112-6eca1b50a07c"
    },
    {
        "author": "陈渊",
        "paragraphs": [
            "已见江南草木菲，笋舆愁下乱山围。",
            "但将双泪凭西注，寄语江神稳送归。"
        ],
        "title": "崇安分水岭",
        "id": "90d8ffeb-f208-4195-bf46-a7e01f48eeba"
    },
    {
        "author": "陈渊",
        "paragraphs": [
            "小风吹面雨廉纤，轻薄衣裳懒更添。",
            "一线离情裁不断，暮云将过粤山尖。"
        ],
        "title": "离紫溪驿",
        "id": "c61cb364-4305-4b9c-b290-1c0bfe6c62a0"
    },
    {
        "author": "陈渊",
        "paragraphs": [
            "欲留无计去还悲，渐远闽山物象非。",
            "家在天南今北首，忍看归鸟背人飞。"
        ],
        "title": "铅山",
        "id": "af843a0e-0b8c-47c5-8ddf-f1867a475d72"
    },
    {
        "author": "陈渊",
        "paragraphs": [
            "一觉华胥日又曛，晚来愁绪乱纷纷。",
            "角声对起重城近，吹动灵山万叠云。"
        ],
        "title": "信州禅月院晚眺",
        "id": "249261d8-f3dd-4dd6-abc6-1cf94f2e6fcc"
    },
    {
        "author": "陈渊",
        "paragraphs": [
            "碧玉空江漾晓晖，水光浮簟影交飞。",
            "酒昏头重慵扶起，卧看蛟龙上客衣。"
        ],
        "title": "舟中初晴",
        "id": "706c6adf-0f58-4812-8f34-e4429789390c"
    },
    {
        "author": "陈渊",
        "paragraphs": [
            "月照空山杜宇啼，唤归渔艇夜天低。",
            "那堪又是双溪水，独上危楼十二梯。"
        ],
        "title": "登睦州环峰亭",
        "id": "5fceb150-cc4d-40a8-9e25-c308e37241da"
    },
    {
        "author": "陈渊",
        "paragraphs": [
            "扁舟系岸五六日，草屦遶亭千百回。",
            "欲行无计住不可，梦想万事心如摧。",
            "燕雀飞鸣意自适，翩翩檐外相往来。",
            "乃知荆棘殊不恶，培风万里真劳哉。"
        ],
        "title": "泊姑苏凭汇亭候同行不至",
        "id": "3b8dfde6-12cd-49ef-a667-35f8c0fe19cf"
    },
    {
        "author": "陈渊",
        "paragraphs": [
            "区区千里为浮名，小隐终惭郑子真。",
            "双阙几时瞻北极，万山无处望南闽。",
            "尊前壮士今如梦，胯下真王迹已尘。",
            "共俯淮流追往事，玉蟾依旧水粼粼。"
        ],
        "title": "次韵李仲虎召伯相遇",
        "id": "fd78b706-d58b-4614-b51e-cbd6de6d421c"
    },
    {
        "author": "陈渊",
        "paragraphs": [
            "锁外分携处，离觞话远途。",
            "黄花看不足，寒雁去何孤。",
            "农圃非吾业，衣冠本世儒。",
            "应当慎行止，无使世氛污。"
        ],
        "title": "重阳後送谨常兄之符离",
        "id": "f4b33340-43a2-4f6c-91f7-ff43f71da071"
    },
    {
        "author": "陈渊",
        "paragraphs": [
            "太平今日古无邻，触目郊原事事新。",
            "年少自应迷鼓吹，野人终是厌尘埃。",
            "忘怀处世思同俗，有事关心不为身。",
            "药石有能医久痼，此生宁复怨垂纶。"
        ],
        "title": "九月二十二日秋举失利出门用中相饯夜步河上留别",
        "id": "6075e072-8b2f-44f7-89d0-47d42a3b685e"
    },
    {
        "author": "陈渊",
        "paragraphs": [
            "往来江海两年余，自怪乡音已变吴。",
            "樽酒每思难会面，客乡何意复趋隅。",
            "雨寒君未瞻天竺，水涸吾妨适镜湖。",
            "幸此徘徊缓分袂，笑谈犹得对冰壶。"
        ],
        "title": "钱塘过廖次山以诗见赠次韵",
        "id": "e967a44a-7ae5-450d-8c04-25f61735c46d"
    },
    {
        "author": "陈渊",
        "paragraphs": [
            "去年赏西湖，薄暑扳跻难。",
            "同游幸胜士，酒沃衣巾斑。",
            "今岁来钱塘，腊雨扁舟寒。",
            "友朋适四集，局蹙樊笼间。",
            "此生分林泉，造物犹余悭。",
            "未为登岳祷，且作访戴还。",
            "无私本天理，敢怨阴云顽。",
            "向来旱蝗恶，征赋亦未寛。",
            "宁令风作雪，要看麦堆山。"
        ],
        "tags": [
            "西湖"
        ],
        "title": "次韵欲游西湖阻雨",
        "id": "4c192325-66fb-4284-a00a-c4395ee60c84"
    },
    {
        "author": "陈渊",
        "paragraphs": [
            "雪融檐溜如秋霖，古寺掩关无足音。",
            "诗书废放道眼净，钟鼓杳隔禅房深。",
            "老僧劝坐媒以火，茶鼎静听苍蝇吟。",
            "胸中激梗造澄澈，一念不作千忧沉。",
            "浮生半日未易得，邂逅胜境聊安心。",
            "明日孤帆落何许，岁晚浊醪谁共斟。"
        ],
        "title": "萧山觉苑寺雪後杜门",
        "id": "b2243561-95c3-4de2-8168-11b734bed5ce"
    },
    {
        "author": "陈渊",
        "paragraphs": [
            "江潮来去自有时，扁舟阁浅心如飞。",
            "岸容霜竹青照眼，春信雪梅香扑衣。",
            "天寒鄞江道路阻，岁晏钱清风俗非。",
            "故园回首二千里，落日看尽行云归。"
        ],
        "title": "钱清待潮",
        "id": "77f23736-41a7-44ee-9115-d480bd4d0acc"
    },
    {
        "author": "陈渊",
        "paragraphs": [
            "小风吹树寒流止，始觉西江潮正起。",
            "须臾倒卷縠纹来，已没岸痕犹未已。",
            "江流自下河自高，逆上更堪行罔水。",
            "九牛回首竹索细，十丈沙泥拒舟底。",
            "舟师绝叫鼙鼓喧，观者骈肩汗如洗。",
            "未经破碎亦偶然，得造涟漪真幸尔。",
            "世间何事非人力，计久终须倚天理。",
            "他年我欲治河源，要使黄流贯清泚。"
        ],
        "title": "钱清过堰",
        "id": "654f4b2f-b2eb-4e4d-8e2c-d03dc111c3da"
    },
    {
        "author": "陈渊",
        "paragraphs": [
            "南雪一尺余，兹事岂常有。",
            "直恐春气融，不忍加以帚。",
            "我友隔十里，无人共觞酒。",
            "披衣坐短蓬，吟苦千呵手。",
            "疾风穿帘幕，阴雾低窗牖。",
            "思君欲乘兴，奈此衣见肘。",
            "吾生为已疏，未即学耕耦。",
            "要令天下肥，自以一身後。",
            "三登今告祥，此意亦云偶。",
            "端能歌丰年，击壤和田叟。"
        ],
        "title": "萧山雪中寄季修",
        "id": "24ef03b8-b8de-4ee4-a45c-e6c6bae8a42c"
    },
    {
        "author": "陈渊",
        "paragraphs": [
            "稽山霸业已芜没，贺老鉴湖今几时。",
            "当年乞得亦清绝，不道後日知谁尸。",
            "人生底物乃吾有，谬辱君赐宁非痴。",
            "游人依旧逐胜赏，歌舞自昔皆尘泥。",
            "荷枯苇折洲渚出，深处不变清琉璃。",
            "汪汪万顷挠不浊，坐令我忆牛医儿。"
        ],
        "title": "过鉴湖",
        "id": "177822e9-0b64-48f9-bccc-445b0005e0fb"
    },
    {
        "author": "陈渊",
        "paragraphs": [
            "飘零今日海东偏，见子奔驰不自怜。",
            "洛社求师霜入屦，仰山寻隐草连天。",
            "白云南望家虽近，璧水东来计已然。",
            "赖有从前息心地，不令尘土化流年。"
        ],
        "title": "季修欲之仰山预作诗送之",
        "id": "7c3101dc-70bc-45f8-985f-9a79c813f432"
    },
    {
        "author": "陈渊",
        "paragraphs": [
            "阶草无期日自生，独余贫病破元正。",
            "春风一种生生意，谁道年来也世情。"
        ],
        "title": "病减枕上五首  其一",
        "id": "ff839546-cf49-4234-8e3a-092163f64702"
    },
    {
        "author": "陈渊",
        "paragraphs": [
            "飘零古寺倚江边，高卧春风百病纒。",
            "造化小儿真戏我，不令歌酒趁新年。"
        ],
        "title": "病减枕上五首  其二",
        "id": "d23f6e6c-9ccb-4313-b56a-312345c14918"
    },
    {
        "author": "陈渊",
        "paragraphs": [
            "多情春梦草生池，起欲寻芳力尚疲。",
            "未解维摩无一语，故应习气欲题诗。"
        ],
        "title": "病减枕上五首  其三",
        "id": "92489a32-a24a-47aa-847c-719bb97d6468"
    },
    {
        "author": "陈渊",
        "paragraphs": [
            "尘埃子石蒙蛛网，残落霜毫暗藓纹。",
            "未把语言为戏剧，新年不作送穷文。"
        ],
        "title": "病减枕上五首  其四",
        "id": "fddc9f13-b1fe-4c43-aa3b-beac4621816e"
    },
    {
        "author": "陈渊",
        "paragraphs": [
            "三釡承亲计已疏，万钟行道竟何如。",
            "安贫未赴阇黎饭，信命宁裁宰相书。"
        ],
        "title": "病减枕上五首  其五",
        "id": "67e941c2-88d5-4551-85e8-797cc6c12b5a"
    },
    {
        "author": "陈渊",
        "paragraphs": [
            "英雄仙去形骸薧，空有遗铭卧荒草。",
            "谁将後事付平原，石刻长随天不老。",
            "古来笔法多神逸，断碣尘埃谁复扫。",
            "顾无清议蔼人间，末技纵工何足道。",
            "往年好古搜奇迹，百过曾看争坐稾。",
            "直词无复假军容，僣逆知公能辩早。",
            "教儿祇欲传家法，挥金可笑欧阳媪。",
            "岂知名义重丘山，遗屦终令鲁人宝。",
            "此碑文墨两奇伟，千载漫郎犹有考。",
            "当时谈笑傲豺狼，首领不求明哲保。",
            "至今心画落银钩，逸若骅骝初脱皁。",
            "先生年来好收书，兼爱此翁忠有余。",
            "岂惟笔力求深造，定要声名不减渠。"
        ],
        "title": "季修有诗求公晦颜公书元次山碑铭既而公晦和成使病者亦赋之",
        "id": "94890716-e05b-47de-849c-321983e0bbd4"
    },
    {
        "author": "陈渊",
        "paragraphs": [
            "人远牛羊暮，春深草树滋。",
            "野桥低映水，溪岸曲萦篱。",
            "风雨江湖思，干坤杖屦疑。",
            "论心竟谁是，短棹欲何之。"
        ],
        "title": "季修舍舟趋诸暨谒刘元成独泛钱清江有怀其人",
        "id": "1f55e570-2332-4b48-9260-a9a7c0985475"
    },
    {
        "author": "陈渊",
        "paragraphs": [
            "九万须凭负翼风，男儿端不为贫穷。",
            "当时三顾应虚出，毕竟论功要有终。"
        ],
        "title": "闻许景受上书被召二首  其一",
        "id": "6a32dfd0-f9aa-4bea-92fd-07328f9c2746"
    },
    {
        "author": "陈渊",
        "paragraphs": [
            "男儿出处欲如神，莫谩将身过许人。",
            "今日万人看中鹄，挟弓持矢且逡巡。"
        ],
        "title": "闻许景受上书被召二首  其二",
        "id": "3ad88bc4-cc95-4444-8178-405a732f5085"
    },
    {
        "author": "陈渊",
        "paragraphs": [
            "宗之潇洒玉为颜，叔夜粗疏万事寛。",
            "天与海边尝瘴疠，意令他日惯艰难。",
            "功名自古谁能必，忠孝于今众所观。",
            "志士杀身当不顾，小人怀土但求安。"
        ],
        "title": "闻公晦叔往廉州以诗送之",
        "id": "7e5160cc-c071-493d-bdc8-43ea25e8800b"
    },
    {
        "author": "陈渊",
        "paragraphs": [
            "苍鹰黄犬五花騘，木落风高箭上弓。",
            "三穴若能搜狡兔，九天方可下冥鸿。"
        ],
        "title": "观猎",
        "id": "fa18a7d2-f964-4449-a056-97def5c8d9b4"
    },
    {
        "author": "陈渊",
        "paragraphs": [
            "桑阴浓处已深春，小市喧呼迥不闻。",
            "谁与山头共游戏，静看禽鸟鬬纷纷。"
        ],
        "title": "登奔牛堰山亭",
        "id": "806fef0a-7028-4fae-9db3-5915733ec782"
    },
    {
        "author": "陈渊",
        "paragraphs": [
            "八年重见各蹉跎，把酒论文奈别何。",
            "行止未应经扫地，是非安用辩倾河。",
            "阳春属和从来少，流水知音不必多。",
            "妙语惊人慵举似，归来如学病维摩。"
        ],
        "title": "谒满处冲归以诗赠之",
        "id": "2f193c67-55e1-416c-b19d-2b4f2c72df38"
    },
    {
        "author": "陈渊",
        "paragraphs": [
            "高谈无补自风波，毕竟平生意若何。",
            "万里悞游梁苑囿，三年悔寄楚山河。",
            "轩裳气味情终可，林壑风流兴已多。",
            "赖有故人真远器，会看鹏翼九天摩。"
        ],
        "title": "处冲见和复次韵二首  其一",
        "id": "0092594b-9c30-40a2-9eb5-c1af5821ba68"
    },
    {
        "author": "陈渊",
        "paragraphs": [
            "岁月空惊去若波，樗材浑欲树无何。",
            "人情不似春生草，末学方矜水灌河。",
            "顾我嵚崎徒意广，如君飘逸患才多。",
            "周南纵复嗟留滞，未便悬头学揣摩。"
        ],
        "title": "处冲见和复次韵二首  其二",
        "id": "d288819d-64a4-4ce5-81e3-30d8d5c987fd"
    },
    {
        "author": "陈渊",
        "paragraphs": [
            "相逢虽许借余波，此理而今更问何。",
            "便合形骸同槁木，不须文墨骋悬河。",
            "五千遗教元非实，三万藏书亦太多。",
            "此外别传应有路，顿根无物可渐摩。"
        ],
        "title": "处冲又和颇及佛理亦次韵答之",
        "id": "4afe5739-3685-4905-8740-81bb5c8cd00e"
    },
    {
        "author": "陈渊",
        "paragraphs": [
            "功名亦误人，自古谁能了。",
            "老大欲退藏，少壮知几少。",
            "彤墀班已齐，宿鸟尚木杪。",
            "岂无山林心，路长天杳杳。"
        ],
        "title": "处冲为栖神导气之术每晓起得意成诗前後四首次其韵  其一",
        "id": "9bdcbee0-ff75-43f6-a115-ad26c46269ac"
    },
    {
        "author": "陈渊",
        "paragraphs": [
            "少时自树立，劲气干云霄。",
            "一枕梦初觉，万古心何寥。",
            "年来畏祸机，自悟空峣峣。",
            "小穷不必送，真隐谁能招。"
        ],
        "title": "处冲为栖神导气之术每晓起得意成诗前後四首次其韵  其二",
        "id": "31fbe864-958b-473c-b3ae-b26288b1a2b0"
    },
    {
        "author": "陈渊",
        "paragraphs": [
            "交鬬存龙虎，经申学熊鸟。",
            "婴儿检奔放，姹女栖窈窕。",
            "神仙岂无术，自为志已湫。",
            "晨兴一炷香，吾意穷三藐。"
        ],
        "title": "处冲为栖神导气之术每晓起得意成诗前後四首次其韵  其三",
        "id": "12f8d2cb-2f45-4fb7-afe1-677d133e80c2"
    },
    {
        "author": "陈渊",
        "paragraphs": [
            "朝气爽不昏，清净天无霞。",
            "善恶两相融，世虑遗尘沙。",
            "疏钟下残月，余响递幽遐。",
            "了失去来心，淤泥出荷茄。"
        ],
        "title": "处冲为栖神导气之术每晓起得意成诗前後四首次其韵  其四",
        "id": "5b5a3e1d-0558-43e2-b0b5-168b01caee04"
    },
    {
        "author": "陈渊",
        "paragraphs": [
            "衰榆弱柳未经霜，已见飘零片片黄。",
            "雨後晚风生户牖，莫将灯火汗清凉。"
        ],
        "title": "秋夕",
        "id": "ab2a7d25-1ffd-42d2-b9d2-b2258b252b5f"
    },
    {
        "author": "陈渊",
        "paragraphs": [
            "北里南邻锦绣陈，万端千叠日初晴。",
            "收藏犊鼻何须挂，不与人间鬬独清。"
        ],
        "title": "七夕三首  其一",
        "id": "e034b57d-2f34-42bd-b32e-5022f297f3dd"
    },
    {
        "author": "陈渊",
        "paragraphs": [
            "天上银蟾曲似钩，人间箫鼓万家浮。",
            "从来世事俱儿戏，不独秦娥乞巧楼。"
        ],
        "title": "七夕三首  其二",
        "id": "718745e4-2b15-4740-a38c-c1414144ac5f"
    },
    {
        "author": "陈渊",
        "paragraphs": [
            "信马随车力不胜，聊将觞豆乐交朋。",
            "青楼乞巧真儿女，我亦如今拙未能。"
        ],
        "title": "七夕三首  其三",
        "id": "6e655143-d1a6-4735-b72d-508ef03ab4bd"
    },
    {
        "author": "陈渊",
        "paragraphs": [
            "衡阳新雁几时归，惆怅佳人万事非。",
            "蓬首西风还拜月，夜凉赢得露沾衣。"
        ],
        "title": "七夕闺意戏范济美三首  其一",
        "id": "9ea1f05b-62fa-4ac3-91ed-d5952b616ae1"
    },
    {
        "author": "陈渊",
        "paragraphs": [
            "经年不复到庭除，又见秋风柳欲疏。",
            "看罢巧楼归小阁，床头重捡近来书。"
        ],
        "title": "七夕闺意戏范济美三首  其二",
        "id": "8a7bfe43-77ff-4aa3-8576-5ba24a6cf317"
    },
    {
        "author": "陈渊",
        "paragraphs": [
            "祝君樽酒醉罗裳，此夜应须石作肠。",
            "幸自书生恶滋味，那堪千里羡牛郎。"
        ],
        "title": "七夕闺意戏范济美三首  其三",
        "id": "33b08bf0-6cb3-4ede-90c6-286c4e9a7402"
    },
    {
        "author": "陈渊",
        "paragraphs": [
            "久客惊秋意，天涯思不穷。",
            "三年犹北国，万里对西风。",
            "时序悲歌里，干坤醉眼中。",
            "黄花一樽酒，千古此心同。"
        ],
        "title": "九日登庄楼二首  其一",
        "id": "aceb934d-4d2d-4c10-8826-38ca7c82ac5c"
    },
    {
        "author": "陈渊",
        "paragraphs": [
            "木落秋容净，时平国势雄。",
            "望云心自远，采菊兴谁同。",
            "诗酒浮生过，功名一笑空。",
            "留连凭痛饮，冠帻任高风。"
        ],
        "title": "九日登庄楼二首  其二",
        "id": "964df8fd-1520-42ca-a776-a4073a03ca6b"
    },
    {
        "author": "陈渊",
        "paragraphs": [
            "一别剑溪水，三换京尘秋。",
            "夜听空阶雨，岁月惊如流。",
            "岂不念故国，水清山亦幽。",
            "蝼蚁有微情，未忍追浮丘。",
            "平生老苍交，夫子贤其尤。",
            "穷经三十年，一字不见收。",
            "赖有管城公，落纸无全牛。",
            "他时恐不免，速达吾所羞。"
        ],
        "title": "次韵范济美秋雨感怀",
        "id": "987f9816-e51f-498e-97c8-3f6b59348002"
    },
    {
        "author": "陈渊",
        "paragraphs": [
            "卓鲁当时事，风流莫与班。",
            "最成三载後，名在两川间。",
            "桑梓深聆德，弦歌幸毖顽。",
            "牛刀淹试可，骥足暂投闲。",
            "偃室何当造，膺门早许扳。",
            "丹墀初受命，墨绶遽言还。",
            "何子方游学，终童未出关。",
            "梁园今万里，蜀道自千山。",
            "籍眼终多白，莱衣念戏斑。",
            "归期春服就，潼水会承颜。"
        ],
        "title": "代句龙君辅上潼州令",
        "id": "96739f24-5866-4672-9d35-79406b47b479"
    },
    {
        "author": "陈渊",
        "paragraphs": [
            "纤纤月色淡黄昏，城郭千家雪照人。",
            "携手望春同茗饮，小坊灯火自相亲。"
        ],
        "title": "同魏季修雪中闲步二首  其一",
        "id": "40d2bdec-576f-4d60-8bb4-d897523ae210"
    },
    {
        "author": "陈渊",
        "paragraphs": [
            "草草瑶池小宴终，玉人招我广寒宫。",
            "归来怀袖天香满，月照梅梢雪未融。"
        ],
        "title": "同魏季修雪中闲步二首  其二",
        "id": "bdad58a9-8faa-47a2-827c-b75027f0a266"
    },
    {
        "author": "陈渊",
        "paragraphs": [
            "事业无媒祗漫劳，平生于世一牛毛。",
            "三年万里看飞雪，不向人前愧缊袍。"
        ],
        "title": "次韵俞德翁述怀二首  其一",
        "id": "f77e7348-1850-4943-b0d6-6667c835a939"
    },
    {
        "author": "陈渊",
        "paragraphs": [
            "飘泊天涯不系舟，又还穷腊动离愁。",
            "轩裳琐琐知何者，直自时平未肯休。"
        ],
        "title": "次韵俞德翁述怀二首  其二",
        "id": "ceddcb7c-1605-46c9-be2e-a7453d1ebf3f"
    },
    {
        "author": "陈渊",
        "paragraphs": [
            "去住初难料，行藏只是嫌。",
            "天高山簇剑，江静月磨鎌。",
            "久别平安否，新愁觉梦兼。",
            "双鱼何日寄，迢递岁将淹。"
        ],
        "title": "寄内",
        "id": "2aa37ee0-3a91-4945-8ecc-aa7460044731"
    },
    {
        "author": "陈渊",
        "paragraphs": [
            "阴风度严切，密雪纷如雾。",
            "虚窗觉逾明，腊纸粘飞絮。",
            "文书不挂眼，对榻聊箕踞。",
            "春愁暗乘人，匆匆出非虑。",
            "门前亦有酒，官禁不可酤。",
            "永怀傲江湖，何当脱羁馵。"
        ],
        "title": "春雪",
        "id": "03a3a983-0272-4f5b-81f0-302c2c6a01fa"
    },
    {
        "author": "陈渊",
        "paragraphs": [
            "意广诗余怨，才狂酒见真。",
            "雪梅新溅泪，霜月冷伤神。",
            "短剑深藏匣，哀弦久委尘。",
            "良游惜迟暮，云物又惊春。"
        ],
        "title": "岁暮述怀寄安常兄",
        "id": "a61deea9-02c6-406b-8752-03c74d3eda40"
    },
    {
        "author": "陈渊",
        "paragraphs": [
            "风门自开阖，门外黄尘暮。",
            "午衾温留人，春梦如飞絮。",
            "我行指洞庭，千里始顿屦。",
            "仆夫呼起起，寸心撮百虑。",
            "此生睡不足，正坐奔驰故。",
            "四年四往来，日月途中度。",
            "美人亦念我，赠以别知赋。",
            "英辞粲星斗，深语发妙悟。",
            "坐起再三读，一一明月句。",
            "何似谢所投，静黙有佳趣。"
        ],
        "tags": [
            "洞庭湖"
        ],
        "title": "三月十一日欲往荆南景德寺睡起呈曹令德",
        "id": "87887135-aaa0-4f2d-a71c-0baecb67dcf6"
    },
    {
        "author": "陈渊",
        "paragraphs": [
            "行人不忍别，遇酒辄醉倒。",
            "仆夫怪何迟，谬应行亦好。",
            "怜君如弟兄，每见开怀抱。",
            "天涯重分携，祖席都门道。",
            "城头倾落日，酒尽迹还扫。",
            "留连意虽勤，晤语终草草。",
            "君如汗血驹，千里未脱皁。",
            "我若随波鱼，圉圉依寒藻。",
            "去住各有谋，聚散初不保。",
            "惟余一寸心，耿耿迟君老。"
        ],
        "title": "令德送余都门外眷眷惜别余恨不款作诗寄之",
        "id": "8fefe84b-ec6e-4b00-880a-efb987d5e0f0"
    },
    {
        "author": "陈渊",
        "paragraphs": [
            "经年不作诗，意到无好语。",
            "强欲理短绠，颓井暗尘土。",
            "夫子贤达流，奔逸不受圉。",
            "风流梦鳣後，清德逼而祖。",
            "文章守家法，骚雅到前古。",
            "屈宋或交绥，曹刘真臭乳。",
            "而我独何人，词格本寒苦。",
            "枯肠费搜搅，况复久不吐。",
            "胡为谬见假，亦使郊继愈。",
            "无乃缘葭莩，遂与哙等伍。",
            "此行过襄阳，倒指不旬数。",
            "庞公亦安之，孟子不可覩。",
            "声名向千载，石刻余羊杜。",
            "山川空形胜，耆旧一仰俯。",
            "终当吊遗迹，尊酒酹江浒。",
            "恐君成感慨，严韵傥见侮。",
            "作诗谢不能，亦以丐斤斧。"
        ],
        "title": "同杨遵道出京本欲作诗而吟咏久废恐取道襄阳吊古遗迹遵道有作不能多继也先以诗谢之",
        "id": "445bcc3b-df18-4f23-9227-d91715c6ad7d"
    },
    {
        "author": "陈渊",
        "paragraphs": [
            "狂风撼平野，沙砾眯两目。",
            "笋舆我与君，道远疲征逐。",
            "惊雷一夜发，暴雨溢川谷。",
            "平明泥没趾，寸步不容续。",
            "我生赋穷蹇，触处背天福。",
            "风雨岂不好，行路非所欲。",
            "中途聊息肩，村驿便可宿。",
            "我劳固其分，端恐僵僮仆。",
            "燎炉燃湿薪，傍舍酒初熟。",
            "安能浣愁肠，但取充饥腹。",
            "中宵耿不眠，明月忽挂屋。",
            "揽衣起视夜，秣马亦膏毂。",
            "人情易喜愠，天道有飜覆。",
            "阴霁那可知，去去无欲速。"
        ],
        "title": "十五日过许夜雨暴作明日行四十里宿于颖桥又明日晴书时",
        "id": "574e5c6a-baf2-4561-ab72-ab697635eec7"
    },
    {
        "author": "陈渊",
        "paragraphs": [
            "青烟漠漠柳依依，落日云中雁北飞。",
            "咄咄书空谁的会，迟迟行道子同归。",
            "桑阴盖地牛羊困，麦秀漫山鸟雀肥。",
            "向晚未知投宿处，败篱疏屋火烟微。"
        ],
        "title": "汝州道中呈遵道",
        "id": "f76781de-7ec5-4b44-ae73-2e0d39df789a"
    },
    {
        "author": "陈渊",
        "paragraphs": [
            "端的荆州得所依，羽翰终欲更南飞。",
            "闽山万里长牵梦，蜀鸟千言只唤归。",
            "当日朋侪俱草泽，而今儿女自轻肥。",
            "白云南望三年客，长是尊前诵式微。"
        ],
        "title": "承遵道和又用前韵书怀",
        "id": "22fefe93-42ab-47ca-9eb9-10a61ee926d2"
    },
    {
        "author": "陈渊",
        "paragraphs": [
            "杨花扑面春如梦，麦穗齐腰日似年。",
            "多病不缘诗得瘦，放怀全藉酒能仙。"
        ],
        "title": "春晚书事",
        "id": "fbe8163d-2d5a-4c0d-8380-e408a59ec175"
    },
    {
        "author": "陈渊",
        "paragraphs": [
            "出处陶潜宅，兴亡炀帝堤。",
            "窗扉容点缀，原野自高低。",
            "地迥栖难稳，风高去易迷。",
            "颠忙能几日，萍满水东西。"
        ],
        "title": "杨花二首  其一",
        "id": "f9ca02ed-a761-411c-90a6-e5923519cec7"
    },
    {
        "author": "陈渊",
        "paragraphs": [
            "漫天方作雪，糁径忽铺毡。",
            "已是春如酒，那堪尔似绵。"
        ],
        "title": "杨花二首  其二",
        "id": "bd2fee6b-7250-4e8b-9006-22c5cb275fc5"
    },
    {
        "author": "陈渊",
        "paragraphs": [
            "翠袖青裙衬雪肤，雨余终日醉相扶。",
            "祗应不使朱铅污，独抱幽香与世疏。"
        ],
        "title": "木香花二首  其一",
        "id": "c38d3d39-2715-4a50-aba7-0849f4a4ca26"
    },
    {
        "author": "陈渊",
        "paragraphs": [
            "直自江梅堕雪英，便迟幽艶到清明。",
            "杨花着地香初破，乞与愁人一解酲。"
        ],
        "title": "木香花二首  其二",
        "id": "ea5a38d1-a89c-48d8-a0e8-ed167c678f02"
    },
    {
        "author": "陈渊",
        "paragraphs": [
            "风沙久迷神，山水忽照眼。",
            "粼粼碧玉甃，叠叠青螺绾。",
            "人烟盛乐土，草树亦精产。",
            "云霞入杳冥，禽鸟度杯醆。",
            "放情千里迥，悟意一笑莞。",
            "胸襟得奇趣，酬唱出新撰。",
            "虫鱼怯嘲诮，文史困鸠僝。",
            "我诗实易成，淡薄非佳馔。",
            "君词颇简出，严绝类烧栈。",
            "自应即退缩，强尔取惊赧。",
            "微言固可录，狂论犹未刬。",
            "勿使俗人知，归途畏书简。"
        ],
        "title": "自入襄城即有山水之兴路中稍有赓唱因呈遵道",
        "id": "749c1bf3-9fa4-4892-bcb2-908149a9581b"
    },
    {
        "author": "陈渊",
        "paragraphs": [
            "金明池道绿阴稠，万点颠忙正可愁。",
            "马上只贪看舞雪，不知飞满帽檐球。"
        ],
        "title": "和遵道杨花",
        "id": "710b578c-1357-4651-b34c-8e7d1cca49d5"
    },
    {
        "author": "陈渊",
        "paragraphs": [
            "云林恰恰莺能友，沙路行行蚁有臣。",
            "虽有溪山供醉眼，亦嫌尘土污芳春。"
        ],
        "title": "漫兴",
        "id": "f40f6e2f-0e64-4f19-b8bb-0efdea4ab422"
    },
    {
        "author": "陈渊",
        "paragraphs": [
            "五百年间一梦中，登临回首兴何穷。",
            "当时事业轩天起，此日风流扫地空。",
            "堕泪山头春草长，沉碑江上晚烟蒙。",
            "故令倦客成惆怅，目断斜阳不忍东。"
        ],
        "title": "登岘山二首  其一",
        "id": "e4aece53-7ff8-4bf4-abbe-5987d310c280"
    },
    {
        "author": "陈渊",
        "paragraphs": [
            "路过青山曲转腰，松门楸岭背尘嚣。",
            "烟云西望孤鸿没，舟楫东来一水朝。",
            "忠义有怀空郁郁，功名余事漫寥寥。",
            "无人就与山西将，缓带轻裘敌自消。"
        ],
        "title": "登岘山二首  其二",
        "id": "172b09b6-bb3f-4048-a55a-24d10e38caf8"
    },
    {
        "author": "陈渊",
        "paragraphs": [
            "晚烟低扫树千重，一簇人家接远空。",
            "日暮荒陂行客尽，只寻牛迹去匆匆。"
        ],
        "title": "晚行",
        "id": "a39fb7db-0008-4c46-84bf-8b5f66b01001"
    },
    {
        "author": "陈渊",
        "paragraphs": [
            "丈室经年疏玉麈，数行何日寄银钩。",
            "只应立我轩前柳，满眼飞绵绿正稠。"
        ],
        "title": "怀邓南夫",
        "id": "9f104f0a-0e3a-4f56-a842-bb8ca089e623"
    },
    {
        "author": "陈渊",
        "paragraphs": [
            "凌虚阁下烟波阔，升俊坊前草木香。",
            "归去溪南春正好，不应萧索对松篁。"
        ],
        "title": "思安常兄",
        "id": "ab0b8196-59e1-4b96-b53c-5e1a43378bd5"
    },
    {
        "author": "陈渊",
        "paragraphs": [
            "绿树连云草湿烟，乱花飘锦柳飞绵。",
            "三春别我无多日，万点愁人又一年。",
            "池馆胜游空过眼，江山佳处欲投鞭。",
            "从君预觅清凉地，准备南州五月天。"
        ],
        "title": "春晚入荆州",
        "id": "e30d3656-dec4-4d26-b8d9-95a869f46ed4"
    },
    {
        "author": "陈渊",
        "paragraphs": [
            "梦中闻得子规啼，灯下惊呼马亦嘶。",
            "宿雾故迷山远近，肩舆才辨路高低。",
            "鸡鸣犬吠遥相应，野草幽花自不齐。",
            "待得晨光开霁色，不知行道几人迷。"
        ],
        "title": "早行",
        "id": "150b6fa1-5f2e-4944-8d9d-41a0f6e96509"
    },
    {
        "author": "陈渊",
        "paragraphs": [
            "淡薄不易亲，和平不可离。",
            "平生一樽酒，万事醒复醉。",
            "诗成稾不存，物至情无累。",
            "纷纷尘俗中，笑里有真意。"
        ],
        "title": "京师相善者乡友四人各赋一篇以见其所慕 适正",
        "id": "9e056bc8-0e47-4033-a30f-84c93f8116cc"
    },
    {
        "author": "陈渊",
        "paragraphs": [
            "辞寡觉我喧，气定觉我烦。",
            "沉吟孤鹤立，戏嚯阳春温。",
            "岂不苦鞭策，去马终恋轩。",
            "由来君子德，寡怨非其恩。"
        ],
        "title": "京师相善者乡友四人各赋一篇以见其所慕 载德",
        "id": "8da35b99-f970-4c60-ad4e-3d202a6a3405"
    },
    {
        "author": "陈渊",
        "paragraphs": [
            "义重财自轻，气刚语还直。",
            "毁誉不挂怀，行坐颇自得。",
            "浮生困局蹙，世路亦艰棘。",
            "思君胆如斗，解我愁似织。"
        ],
        "title": "京师相善者乡友四人各赋一篇以见其所慕 如愚",
        "id": "254685fa-0c51-4479-8b55-0c9d98f688fd"
    },
    {
        "author": "陈渊",
        "paragraphs": [
            "襟怀冬日温，容貌秋水净。",
            "惠然肯顾我，蒹葭玉相映。",
            "诗人固难肥，酒客亦多病。",
            "善保千金躯，爱子清而劲。"
        ],
        "title": "京师相善者乡友四人各赋一篇以见其所慕 令德",
        "id": "f9afce8f-ddaa-455f-9974-e0e3ccf9653e"
    },
    {
        "author": "陈渊",
        "paragraphs": [
            "前年携手东水门，秋月夜看黄流奔。",
            "匆匆别话苦不尽，鸣鸡吠犬催朝暾。",
            "放船锁外望回骑，清泪滴滴如泉源。",
            "飘零可念浪萍散，得丧未把秋毫论。",
            "闽山万叠阻归计，越国半年空断魂。",
            "朅来璧水就朋友，闻子荆渚将鱼轩。",
            "尺书迢递忽寄我，消息久绝知生存。",
            "妻孥同活似慰意，伏腊不给谁可言。",
            "但期君马当北首，岂谓我辔今南辕。",
            "客乡邂逅不易得，想见妙语如春温。",
            "况闻迩来治经术，虫鱼琐细穷朝昏。",
            "倾嚢倒廪幸见□，不须羞涩时所尊。"
        ],
        "title": "至荆州寄用中",
        "id": "5b73afd5-2a0d-4805-93f6-c02ccb3ce9af"
    },
    {
        "author": "陈渊",
        "paragraphs": [
            "高城缭绕环居门，草树蔽日鼪鼯奔。",
            "疏篁转影凉午枕，卧看鸟雀嬉晴暾。",
            "清香一缕爇沉水，浓茗十分烹壑源。",
            "乘风欲效玉川子，蓬莱无路心难论。",
            "虚堂愁坐漠无语，顷刻百虑空劳魂。",
            "缅怀皇佑贤御史，当日直气何轩轩。",
            "臧孙强谏宜有後，奇士果见诸孙存。",
            "流传佳语忽到我，展卷疾读皆微言。",
            "平生廖子口如铁，肯为此友西其辕。",
            "故应目击得深省，千载无愧孔与温。",
            "更将余力事酬唱，巧注未以黄金昏。",
            "古来求友贵胜己，二子年德皆吾尊。"
        ],
        "title": "用中既和成以示山口唐藴明藴明亦和再用前韵呈二公",
        "id": "5c6e9d61-6445-4fa1-93cb-b403c6e7dea4"
    },
    {
        "author": "陈渊",
        "paragraphs": [
            "南国余梅润，东墙更竹阴。",
            "门庭迂市井，草树似山林。",
            "客寄吾家是，斋居古意深。",
            "微风过枕簟，何有万黄金。"
        ],
        "title": "容斋书事二首  其一",
        "id": "78296a65-30be-463b-b0ca-aac318a67ade"
    },
    {
        "author": "陈渊",
        "paragraphs": [
            "方丈孤城角，风来梦亦醒。",
            "分明更无事，俯仰忽忘形。",
            "小室尘谁扫，空亭柏自青。",
            "生涯任流转，天地一浮萍。"
        ],
        "title": "容斋书事二首  其二",
        "id": "acb73b41-ac75-4e6c-9e35-5cc16cf54beb"
    },
    {
        "author": "陈渊",
        "paragraphs": [
            "俗子醉红裙，膻荤败人意。",
            "花甆烹月团，此乐天不畀。",
            "诸公各英姿，淡薄得真味。",
            "聊为下季隐，不替江湖思。",
            "轻云落杯醆，飞雪洒肠胃。",
            "笑谈出冰玉，毫末视鼎贵。",
            "我作月旦评，全胜家置喙。",
            "传闻茶後诗，便得古人配。",
            "谁能三百饼，一洗玉川睡。",
            "御风归蓬莱，高论惊儿辈。"
        ],
        "title": "和向和卿尝茶",
        "id": "84bdcce5-10b5-4d04-83b9-d3f7cb8e4b8c"
    },
    {
        "author": "陈渊",
        "paragraphs": [
            "黄蘗无多法，维摩不二门。",
            "此间堪折柱，吾道亦难言。",
            "学者初何有，师乎贵不烦。",
            "十年成我志，今日是君恩。"
        ],
        "title": "寄谢用中",
        "id": "d5898bfa-e7a3-41d3-92f1-0f76528d30a7"
    },
    {
        "author": "陈渊",
        "paragraphs": [
            "一时先达揔飘零，亦有阳春世莫听。",
            "漫刺从来无处着，曳裾今日欲谁经。",
            "只应旧友头空白，难使新知眼便青。",
            "射猎南山休夜出，灞陵有尉宿君亭。"
        ],
        "title": "得用中书有礼人不答之悔作诗解之",
        "id": "91730947-fd83-4a7d-b9e3-b5ea6729d4d7"
    },
    {
        "author": "陈渊",
        "paragraphs": [
            "秋月隔疏帘，光体终隐微。",
            "卷帘试寓目，万里余清辉。",
            "人生异肝胆，同一造化机。",
            "君心乃余心，南北非相违。",
            "三年迟君来，一见悟前非。",
            "况乃度寒暑，葭玉容相依。",
            "与君忘年交，没齿其庶几。",
            "月色亦良好，君胡捐我归。"
        ],
        "title": "送遵道",
        "id": "a15ad19a-0fd2-4525-8451-8ebc93a7bf80"
    },
    {
        "author": "陈渊",
        "paragraphs": [
            "六管阳初复，前宵月尚圆。",
            "长庚俄梦李，崧岳故兴宣。",
            "肤使新恩数，忠臣夙眷偏。",
            "节龙开远目，衣绣耸华年。",
            "日月声名起，风雷号令传。",
            "自应威动岳，曾是力回天。",
            "相国关中粟，尚书地上钱。",
            "委藏淹府库，飞挽乱车船。",
            "南獠元归地，西方正拓边。",
            "定知新将饱，尤赖我公贤。",
            "赫赫兰台旧，飘飘凤沼仙。",
            "终焉还魏阙，聊亦驻荆川。",
            "曲学联珠履，非才污彩笺。",
            "千秋期鹤寿，万里附鹏骞。"
        ],
        "title": "陈漕生辰",
        "id": "c5ce19a8-e8eb-4f6b-8b83-e3ecb3fbc414"
    },
    {
        "author": "陈渊",
        "paragraphs": [
            "朔风迎腊换尧蓂，一叶阶前尚吐英。",
            "天上麒麟来昨梦，河东鸑鷟自时名。",
            "锦衣故国今谁有，棣萼中朝日更荣。",
            "终上青冥环坐座，弧南长并一星明。"
        ],
        "title": "席提举生辰",
        "id": "b9e16b32-da27-435c-bf41-e054d297751e"
    },
    {
        "author": "陈渊",
        "paragraphs": [
            "问舍求田不可迟，十年羁落意多违。",
            "须知泽雉樊中畜，不及蓬鸠地上飞。"
        ],
        "title": "入荆州学四绝句呈昭祖  其一",
        "id": "25b973b1-0c36-4dde-b478-7a1fb0150af3"
    },
    {
        "author": "陈渊",
        "paragraphs": [
            "拂天乔木映修廊，满目帘间白苎忙。",
            "曾是璧池疏散惯，卧听鸣鼓懒衣裳。"
        ],
        "title": "入荆州学四绝句呈昭祖  其二",
        "id": "ed8b21d3-880b-42d1-bfa8-937778818034"
    },
    {
        "author": "陈渊",
        "paragraphs": [
            "短柏森森团积雪，疏篁簌簌撼微风。",
            "从前不道容斋好，此景而今落梦中。"
        ],
        "title": "入荆州学四绝句呈昭祖  其三",
        "id": "f93a9641-049d-4623-a86c-5c3b7dbcb3f8"
    },
    {
        "author": "陈渊",
        "paragraphs": [
            "明知安分即忘归，故倚春风看落晖。",
            "叔度汪汪波万顷，未应如我苦怀归。"
        ],
        "title": "入荆州学四绝句呈昭祖  其四",
        "id": "ff79754b-676c-433e-b8a6-79d84fea82ab"
    },
    {
        "author": "陈渊",
        "paragraphs": [
            "雨过窗明夏簟虚，纷纷鸟雀静庭除。",
            "维摩丈室无人问，一枕熏风听粥鱼。"
        ],
        "title": "金銮两绝  其一",
        "id": "865e6994-541b-4d5a-a417-1cd33291d242"
    },
    {
        "author": "陈渊",
        "paragraphs": [
            "门外涂泥一尺深，高车谁复更幽寻。",
            "不因雨後看亭柏，安得山僧数见临。"
        ],
        "title": "金銮两绝  其二",
        "id": "18f66e5e-e9f0-46ac-90a1-2c163aa4ae35"
    },
    {
        "author": "陈渊",
        "paragraphs": [
            "天寒官舍转骚骚，败壁饥虫永夜号。",
            "应对短檠呵冻手，只将长卷扫冰毫。",
            "官游久矣空环辙，生事萧然孰载醪。",
            "亦有从前经国意，拔贤人或望山涛。"
        ],
        "title": "次韵杨丈夜寒直舍  其一",
        "id": "4580f71e-b7a3-4849-b983-f7cf8bb0fee1"
    },
    {
        "author": "陈渊",
        "paragraphs": [
            "銮辂盐车等是劳，便逢良乐肯鸣号。",
            "秪应末路歌牛角，不及寒窗秃兔毫。",
            "世事分明如昨梦，人情端的胜春醪。",
            "终当短艇从公去，俯仰江湖戏怒涛。"
        ],
        "title": "次韵杨丈夜寒直舍  其二",
        "id": "2fad2aeb-0e7b-4276-9d5f-d977ec1dc21d"
    },
    {
        "author": "陈渊",
        "paragraphs": [
            "未可郊原纵晓鞍，人间犹似有轻寒。",
            "春光不似常年短，过了清明更好看。"
        ],
        "title": "春日偶题",
        "id": "211ad3c9-0c11-4836-8c32-2a0688cb4a8a"
    },
    {
        "author": "陈渊",
        "paragraphs": [
            "匹马江村路，长鞭短袂裘。",
            "问民知所病，驱御去如流。",
            "雾卷千山晓，霜余万木秋。",
            "古来奔走吏，流落有奇谋。"
        ],
        "title": "次韵张从道三首 石首道中",
        "id": "a861d4e3-0145-4f3e-8ff8-446e5a8761a9"
    },
    {
        "author": "陈渊",
        "paragraphs": [
            "江注天围尽，舟排浪阵轻。",
            "岸容疏柳色，秋气断鸿声。",
            "风日虽堪爱，云烟易妒晴。",
            "鲈鱼如有兴，好在未知名。"
        ],
        "title": "次韵张从道三首 自建宁泛江至石首",
        "id": "9f42265d-aa51-445c-9534-97a8b00089b4"
    },
    {
        "author": "陈渊",
        "paragraphs": [
            "吏隐飘然在一涯，更堪行役退年华。",
            "多情却有空江月，长伴离人梦到家。"
        ],
        "title": "次韵张从道三首 月夜江行",
        "id": "9a0fe656-ebd0-4c0c-9037-30d0bc139aa6"
    },
    {
        "author": "陈渊",
        "paragraphs": [
            "谁遣参军阨所长，夜听铃鼓度修廊。",
            "风流偶未逢狂客，歌颂空惊逼漫郎。",
            "莫恨骅骝縻皁枥，要令松柏饱冰霜。",
            "如闻委吏真劳扰，不许归田是孔方。"
        ],
        "title": "次韵从道夜宿推院",
        "id": "5cdc8747-97b7-468c-958a-247ec8402f20"
    },
    {
        "author": "陈渊",
        "paragraphs": [
            "离肠如乱丝，欲解纷无绪。",
            "别话似泉源，衮衮日夜注。",
            "几年见君文，万里偶相聚。",
            "一日不易得，矧兹寒暑度。",
            "孤云向北飞，三凤各南骛。",
            "人生类泛梗，後约亦何据。",
            "伤心璧池东，尘土暗归路。",
            "凭高极远目，不见篮舆去。",
            "君如千里驹，奔放尤难御。",
            "强使就检绳，不入驽骀步。",
            "何当宴瑶池，定欲求飞兔。",
            "盐车未可嘶，俛首且羁馵。",
            "余生易语言，开口初莫虑。",
            "一从摩诘游，便省黙黙处。",
            "何时遂携孥，入隐高山雾。",
            "招君贤昆季，静坐契深悟。",
            "浊醪聊共倾，清境烦君赋。",
            "况有林下人，解道因风絮。"
        ],
        "title": "送昭远兼寄昭祖诸友",
        "id": "1c27a80c-8703-43cd-ae2a-0193dd14bcea"
    },
    {
        "author": "陈渊",
        "paragraphs": [
            "明月向人圆，爱之不忍睡。",
            "坐久风露寒，忽忽心如醉。",
            "念君一适我，所遇无欢意。",
            "况乃久别离，相思到梦寐。",
            "我生百不堪，缪学屠龙技。",
            "于今半世人，升斗亦未遂。",
            "赖有室中友，素怀隐居志。",
            "肯与梁伯鸾，扁舟共东逝。"
        ],
        "title": "寄内",
        "id": "920eb553-a293-4934-b37a-53191851c691"
    },
    {
        "author": "陈渊",
        "paragraphs": [
            "春风不世情，暖入闲门草。",
            "君诗其似之，披拂逮枯槁。",
            "平生金石友，岁晚迹如扫。",
            "一见杨夫子，胸腹便倾倒。",
            "间关六年别，一字寄不早。",
            "忽蒙锦绣赠，光彩照龙藻。",
            "嗟我独何人，揖我谓我好。",
            "无乃嗜好偏，收拾到羊枣。",
            "从来诗人穷，君亦行此道。",
            "我欲从君游，山林不知老。"
        ],
        "title": "奉酬杨达甫见赠",
        "id": "174b36ec-f475-480a-86c9-e97b1fb8265f"
    },
    {
        "author": "陈渊",
        "paragraphs": [
            "茅檐手可攀，修竹出檐上。",
            "寒蟾漏疏明，碎影罗屏障。",
            "情知月色好，达览在虚旷。",
            "东家富池台，端坐不能访。",
            "山林足寓目，细大初无相。",
            "但使人心安，景物自清畅。",
            "霜风中夜作，曲沼金飜浪。",
            "禽鸟断飞鸣，杉松起酬唱。",
            "燎炉宿残火，尚可温新酿。",
            "数杯遣沉冥，万虑一时放。",
            "谁能外形骸，于世无所仰。",
            "晤语一亭间，颓然齐得丧。"
        ],
        "title": "小轩观月呈兴宗叔",
        "id": "8c9f07b5-dc9f-40b4-98ab-1bbdcabf76c1"
    },
    {
        "author": "陈渊",
        "paragraphs": [
            "江拆乱山围，西来素练飞。",
            "岚光环石窆，潭影漾松扉。",
            "欲尽风前树，难忘草上晖。",
            "但期流泽远，长与水东归。"
        ],
        "title": "流长亭",
        "id": "b081053c-ff89-4618-b56d-d831e4f43b6d"
    },
    {
        "author": "陈渊",
        "paragraphs": [
            "六经学不传，谁能寻坠绪。",
            "君家有师承，不数虫鱼注。",
            "公子韦氏门，粲若五星聚。",
            "胸中容万顷，一一黄叔度。",
            "人情悦纷华，世路争驰骛。",
            "取乐须臾间，转首已失据。",
            "余生末俗中，蚤幸识夷路。",
            "折桂从乃翁，频年麾不去。",
            "冉有岂辞仆，樊迟亦能御。",
            "雍容荆渚间，夫子步亦步。",
            "初从言下入，筌蹄索鱼兔。",
            "终遂义中行，良乐驱骐馽。",
            "有时坐终夕，收视息浮虑。",
            "了了不可言，明明有佳处。",
            "别来能几时，心月翳云雾。",
            "诸郎幸不远，寄语多予悟。",
            "坐为尘事撄，空咏别知赋。",
            "遥想玉华游，春梦如飞絮。"
        ],
        "title": "再用送昭远诗韵寄昭远昆仲",
        "id": "9d08b513-5ce4-46ed-a23e-b3accb552f71"
    },
    {
        "author": "陈渊",
        "paragraphs": [
            "舍南舍北梅，墙里墙外竹。",
            "逌然寄其间，不见一物俗。",
            "东风将小雨，夜涨春池绿。",
            "俯槛数龟鱼，仰檐送鸿鹄。",
            "交情石投水，坐客冰照玉。",
            "从容得此生，已矣万事足。",
            "谁言南轩小，正可陋华屋。",
            "但恐世故撄，不容长处独。"
        ],
        "title": "小轩闲题二首  其一",
        "id": "2876446b-159a-46c8-90b2-ec5861c88964"
    },
    {
        "author": "陈渊",
        "paragraphs": [
            "青山拱檐楹，渌水鉴毛髪。",
            "花香晚更清，鸟语静不聒。",
            "客至不能饮，举觞聊自罚。",
            "坐啸激清风，起舞弄明月。",
            "是身如浮沤，起灭在溟渤。",
            "百年一弹指，何者为不没。",
            "文章会消磨，名誉易衰歇。",
            "渊明吾之师，兹理久已达。"
        ],
        "title": "小轩闲题二首  其二",
        "id": "12bc084e-579c-49fc-a21f-008fa6ee5eda"
    },
    {
        "author": "陈渊",
        "paragraphs": [
            "檐前摇风拂面低，麦芽穿雪绿齐齐。",
            "凭君便作游春计，莫待花繁去路迷。"
        ],
        "title": "约令德郊行二首  其一",
        "id": "96bd55ff-4099-497d-b188-603c83b4917d"
    },
    {
        "author": "陈渊",
        "paragraphs": [
            "小雪纤纤盖地皮，一飜风过忽成泥。",
            "东君似劝人行乐，不使尘埃趁马蹄。"
        ],
        "title": "约令德郊行二首  其二",
        "id": "1824d6a8-facf-4135-80fa-ced23e1c5a2c"
    },
    {
        "author": "陈渊",
        "paragraphs": [
            "半生流转任飞篷，万里归来兴又东。",
            "寂寞倦投扬子宅，低徊却寄鲁侯宫。",
            "阻寻鸡黍他年约，长忆园林一醉同。",
            "何日过君花下饮，烂看浓艶舞春风。"
        ],
        "title": "酬晏伯达",
        "id": "4a951ebd-b9d7-4805-b1ec-ffbcb8ab5df2"
    },
    {
        "author": "陈渊",
        "paragraphs": [
            "远客真秦赘，清时谢楚狂。",
            "斑衣辞故国，青佩久殊方。",
            "世俗蛮争触，余生谷似臧。",
            "正须逃姓字，毋使异庚桑。"
        ],
        "title": "钱塘书怀二首  其一",
        "id": "a1bac5b8-4599-4f59-b209-2eddbc828dfb"
    },
    {
        "author": "陈渊",
        "paragraphs": [
            "客舍连朝雨，春愁醉梦如。",
            "白云千里目，黄犬万金书。",
            "所幸交情薄，从来世事疏。",
            "只应狼疐尾，空自咏归欤。"
        ],
        "title": "钱塘书怀二首  其二",
        "id": "0d33ad89-b117-4217-8a7b-d8ba81e45ec1"
    },
    {
        "author": "陈渊",
        "paragraphs": [
            "门外莺惊短梦，窗间雨送清寒。",
            "亦有惜春情绪，分明不奈花残。"
        ],
        "title": "钱塘学中寄伯思六言五首  其一",
        "id": "9dd6f066-98b6-4305-aff6-680a48febb01"
    },
    {
        "author": "陈渊",
        "paragraphs": [
            "点点榆钱委砌，冥冥柳絮穿帘。",
            "日暖野禽争食，纷纶忽堕危檐。"
        ],
        "title": "钱塘学中寄伯思六言五首  其二",
        "id": "91297445-a903-4d62-876b-0fc9398bf64c"
    },
    {
        "author": "陈渊",
        "paragraphs": [
            "剑水庭闱底处，苕溪水月弥深。",
            "绿草年年离恨，白云日日归心。"
        ],
        "title": "钱塘学中寄伯思六言五首  其三",
        "id": "9abb6b3b-0d7b-4d7f-9ee1-cb20a1268595"
    },
    {
        "author": "陈渊",
        "paragraphs": [
            "世路红尘可厌，人情白首如新。",
            "便可闭门端坐，不须开眼看人。"
        ],
        "title": "钱塘学中寄伯思六言五首  其四",
        "id": "5ba827b0-41ae-4724-a058-4bee0b3034b1"
    },
    {
        "author": "陈渊",
        "paragraphs": [
            "部伍亭前归路，凤凰山下萧斋。",
            "我自无聊不住，君如有兴重来。"
        ],
        "title": "钱塘学中寄伯思六言五首  其五",
        "id": "8f2a0d2d-3afe-4f41-b940-2fca00eebe38"
    },
    {
        "author": "陈渊",
        "paragraphs": [
            "纷纷轻薄欲谁从，爱子从来臭味同。",
            "千里远来应念我，速须鞭马要从容。"
        ],
        "title": "雪中入国门寄令德三首  其一",
        "id": "685740dd-3ac3-4499-aafa-9d6d3d98a4b6"
    },
    {
        "author": "陈渊",
        "paragraphs": [
            "此生于世已心灰，自笑都城十往来。",
            "为有饥寒余虑在，故应随俗强低回。"
        ],
        "title": "雪中入国门寄令德三首  其二",
        "id": "771e38ee-638b-453a-9226-46880ef9b633"
    },
    {
        "author": "陈渊",
        "paragraphs": [
            "谁能一饮□千钟，分付闲愁入酒中。",
            "共向重楼看晓景，一天飞絮舞春风。"
        ],
        "title": "雪中入国门寄令德三首  其三",
        "id": "30faa643-2cc7-415a-8953-f483f6601148"
    },
    {
        "author": "陈渊",
        "paragraphs": [
            "参天古柳鸣蝉急，卷地黄流转岸多。",
            "好去扁舟稳扶柂，秋风吹水易扬波。"
        ],
        "title": "下汴",
        "id": "bae0f9b0-7881-406f-8d90-07d6ed0ae032"
    },
    {
        "author": "陈渊",
        "paragraphs": [
            "天高秋月凉，风定秋水清。",
            "扁舟淮海间，爱此一叶轻。",
            "微生久覊旅，艰险已饱更。",
            "经今几往来，始见波浪平。",
            "篙师且停棹，莫遣鱼龙惊。",
            "吾行欲安之，要待东方明。"
        ],
        "title": "过淮",
        "id": "03c0d304-fe90-4cc9-b34f-aaf6757414c2"
    },
    {
        "author": "陈渊",
        "paragraphs": [
            "落帆新城曲，维舟古河右。",
            "幽寻得危亭，星斗穿户牖。",
            "西风扫残叶，庭宇不待帚。",
            "娟娟云间月，亦复照杯酒。",
            "明朝又东南，污流映衰柳。",
            "莫以此时心，炽然分净垢。"
        ],
        "title": "登召伯斗野亭",
        "id": "d5c2afa3-9a62-4d1b-8e10-df62a48d27aa"
    },
    {
        "author": "陈渊",
        "paragraphs": [
            "化龙潭上濯沧浪，梦笔峰前憩小棠。",
            "十载不辞淹簿领，一同聊欲课耕桑。",
            "经纶未展风霜力，文采空余锦绣肠。",
            "莫叹穷荒縻骥足，万人饥冻要扶伤。"
        ],
        "title": "过浦城赠王令长源二首  其一",
        "id": "a7f32a92-f8e4-433d-bae3-939a6f3045ef"
    },
    {
        "author": "陈渊",
        "paragraphs": [
            "半生流落倦尘埃，闻说英名首重回。",
            "画虎自惭非妙手，割鸡空复叹高才。",
            "北堂恋恋思归梦，南浦匆匆惜别杯。",
            "此去山林真已矣，看公云翮振风雷。"
        ],
        "title": "过浦城赠王令长源二首  其二",
        "id": "869b8cc6-83a7-4a3e-8333-6fad143abcbb"
    },
    {
        "author": "陈渊",
        "paragraphs": [
            "南浦江波绿，阳关柳色青。",
            "夕阳千古恨，分付短长亭。"
        ],
        "title": "题绿波亭",
        "id": "90cf5b8a-b986-4129-9915-922eff12271e"
    },
    {
        "author": "陈渊",
        "paragraphs": [
            "半生走长途，所冀亦已微。",
            "田园已芜没，及此徒手归。",
            "妻孥携幼稚，相望天一涯。",
            "所嗟垂老亲，甘旨不得时。",
            "季妺复未嫁，长姊贫且嫠。",
            "皇皇三十口，未欲听所之。",
            "平生道义交，岁晚无晨炊。",
            "岂不念我贫，闭户长苦饥。",
            "高门多自足，我复拙言辞。",
            "已矣可奈何，颜公犹食糜。"
        ],
        "title": "还舍",
        "id": "0111e8c9-07a9-4bbb-a9b3-ea758a0daf63"
    },
    {
        "author": "陈渊",
        "paragraphs": [
            "从容绍圣末，直节更谁攀。",
            "不见豺当路，悬知虎在山。",
            "石渠聊试可，江国竟投闲。",
            "尚冀调金鼎，那知去不还。"
        ],
        "title": "邓元孚待制挽词四首  其一",
        "id": "594bfebe-d02d-42e7-b1d3-d87b0ecf550a"
    },
    {
        "author": "陈渊",
        "paragraphs": [
            "永泰君臣分，钦慈母子恩。",
            "渊衷虽有在，孤迹自难论。",
            "身去朝廷远，名垂简策尊。",
            "秪应延阁命，犹未厌舆言。"
        ],
        "title": "邓元孚待制挽词四首  其二",
        "id": "9c1ecd63-3325-4b8b-b549-6faab2cfcd52"
    },
    {
        "author": "陈渊",
        "paragraphs": [
            "季父恩稽报，平生不自安。",
            "诸郎方未命，犹子遽先官。",
            "义气今何在，高风众所难。",
            "惜哉耆老逝，闾里欲何观。"
        ],
        "title": "邓元孚待制挽词四首  其三",
        "id": "8da6f853-b95f-4b68-99f6-42e521d56e7d"
    },
    {
        "author": "陈渊",
        "paragraphs": [
            "越岸方投绂，将回出岫云。",
            "楹间俄梦奠，地下去修文。",
            "落日川原静，悲风草树熏。",
            "但令千载後，掩涕想余芬。"
        ],
        "title": "邓元孚待制挽词四首  其四",
        "id": "a5cfce62-1036-4530-8b48-e196e3cace44"
    },
    {
        "author": "陈渊",
        "paragraphs": [
            "文章初不计工拙，言语何常识重轻。",
            "不向故人齐物我，一生怀抱为谁倾。"
        ],
        "title": "与杨如愚四首  其一",
        "id": "781cfc41-42c8-4bd3-ada4-aa5452790c22"
    },
    {
        "author": "陈渊",
        "paragraphs": [
            "半生踪迹辱泥沙，胸胆初无献子家。",
            "臧谷亡羊俱可念，不须蛮触故纷拏。"
        ],
        "title": "与杨如愚四首  其二",
        "id": "96449900-0f9e-4fd6-9b1b-053103a63d9a"
    },
    {
        "author": "陈渊",
        "paragraphs": [
            "十年相见不予疏，亦记平生戏笑无。",
            "纵有伯禽堪寓意，可能终不记狂奴。"
        ],
        "title": "与杨如愚四首  其三",
        "id": "bc66f0e0-28b0-45ee-861e-407948044b97"
    },
    {
        "author": "陈渊",
        "paragraphs": [
            "谷风凄怨不堪歌，奈此人情世态何。",
            "流俗但随忧乐转，故人应合起颓波。"
        ],
        "title": "与杨如愚四首  其四",
        "id": "ffd18bb0-e83e-48d5-8109-1b4c6da4052c"
    },
    {
        "author": "陈渊",
        "paragraphs": [
            "长者一床室，先生五柳门。",
            "度人聊示病，观物欲忘言。",
            "小圃池台足，熏风草树繁。",
            "杖藜随处处，归鸟报黄昏。"
        ],
        "title": "存诚斋夏日呈龟山先生二首  其一",
        "id": "960b841e-e614-4b1a-b18c-5566d4eee386"
    },
    {
        "author": "陈渊",
        "paragraphs": [
            "双桧轩之北，高梧户以南。",
            "午阴临短梦，晓吹落清谈。",
            "鬬老三无喜，嵇生七不堪。",
            "天涯复相值，此意得重参。"
        ],
        "title": "存诚斋夏日呈龟山先生二首  其二",
        "id": "a53b3109-db9b-491a-932e-fa0fe52e71b7"
    },
    {
        "author": "陈渊",
        "paragraphs": [
            "屠龙事业初何有，画饼声名不愿求。",
            "春色未阑犹足赏，乱花深处要追游。"
        ],
        "title": "答朱晋老见责不赴会",
        "id": "7fe2c351-3496-447e-bd40-3834793ff6de"
    },
    {
        "author": "陈渊",
        "paragraphs": [
            "林杪飞空出栱枅，登临高处乱烟迷。",
            "云鹏撃水南溟近，霜剑凌空北斗低。",
            "千里江山围万井，一潭风月纳双溪。",
            "同谁此地呈胸腹，下视嚣尘万不齐。"
        ],
        "title": "达观轩",
        "id": "b8f1249a-aa2f-479c-8582-8c7a0510bef9"
    },
    {
        "author": "陈渊",
        "paragraphs": [
            "风物吾乡似，山川地势分。",
            "稻畦飜碧浪，麦垄布黄云。",
            "客舍常争席，山僧独献芹。",
            "茅柴余沥在，聊饷仆夫勤。"
        ],
        "title": "宿仙霞圣仙寺呈伯思子静二首  其一",
        "id": "793d25ed-913f-4d83-adca-fc43cb500538"
    },
    {
        "author": "陈渊",
        "paragraphs": [
            "晓日山原静，熏风杖屦轻。",
            "开谈时造极，得意自难名。",
            "奔走非前计，淹留见俗情。",
            "赖渠金石友，端的慰平生。"
        ],
        "title": "宿仙霞圣仙寺呈伯思子静二首  其二",
        "id": "a6480e55-91d1-4cab-ad2d-2c1a22dcbf16"
    },
    {
        "author": "陈渊",
        "paragraphs": [
            "长风卷地驱炎暑，暴雨飜空送晚凉。",
            "只此蚊蝇俱扫迹，不须迢递待秋霜。"
        ],
        "title": "通州夏雨",
        "id": "28bf9982-2687-4cc4-8685-1fc160f83100"
    },
    {
        "author": "陈渊",
        "paragraphs": [
            "千重翠巘分三岸，十里寒潭合两溪。",
            "更得横流吞险濑，岂嫌春水浊如泥。"
        ],
        "title": "延平林力道阁上观水二首  其一",
        "id": "fc5c6ceb-6afa-41b3-8d21-8b1260dc90b3"
    },
    {
        "author": "陈渊",
        "paragraphs": [
            "要看春水拍天流，更为溪山一日留。",
            "谁遣白云迷眼界，坐令归思入扁舟。"
        ],
        "title": "延平林力道阁上观水二首  其二",
        "id": "81fb6618-25b2-44c7-8bb4-b01fb29b3aeb"
    },
    {
        "author": "陈渊",
        "paragraphs": [
            "淮南草木亦知威，故国重看衣绣归。",
            "不用埋轮留魏阙，故应持斧静圜扉。",
            "天瞻柳舍双丸会，地应蓂阶五叶飞。",
            "此日长庚来吉梦，弧南终并一星晖。"
        ],
        "title": "两浙周提刑生日",
        "id": "cc3cd8f2-fa47-439f-b487-35a3907fd49a"
    },
    {
        "author": "陈渊",
        "paragraphs": [
            "明明孔圣能毋四，的的曾参所贵三。",
            "一部鲁论开圣域，古人无死要重参。"
        ],
        "title": "看论语四首  其一",
        "id": "b2c3b1af-b0aa-406e-8dff-0a714d97cfa6"
    },
    {
        "author": "陈渊",
        "paragraphs": [
            "天道文章岂两岐，雷声渊黙本同时。",
            "如何子贡能言者，说与无言更有疑。"
        ],
        "title": "看论语四首  其二",
        "id": "000dbe19-0937-462f-af8e-f94bb4750947"
    },
    {
        "author": "陈渊",
        "paragraphs": [
            "陋巷从容一事无，不因邻鬬出吾庐。",
            "箪瓢岂是忘忧物，自是从容乐有余。"
        ],
        "title": "看论语四首  其三",
        "id": "cfbf0841-6e70-450c-9aca-4929bd023dd9"
    },
    {
        "author": "陈渊",
        "paragraphs": [
            "直从尧舜以中传，又到东丘续断弦。",
            "看取子思亲的处，始知论语自无偏。"
        ],
        "title": "看论语四首  其四",
        "id": "67786cc0-960e-4450-aaa1-83236fdba395"
    },
    {
        "author": "陈渊",
        "paragraphs": [
            "雷霆卷地滩声急，旌斾摇空树影寒。",
            "千古西山留爽气，雨余容我倚栏看。"
        ],
        "title": "梦得亭上",
        "id": "dea5da02-1131-47de-b008-744cff4828da"
    },
    {
        "author": "陈渊",
        "paragraphs": [
            "平生交友各飘蓬，只有丸丸雪後松。",
            "万里归来还往绝，独君时许略从容。"
        ],
        "title": "留别邓南夫四首  其一",
        "id": "cd153739-02e4-4cca-9854-04ddccb58328"
    },
    {
        "author": "陈渊",
        "paragraphs": [
            "昂昂劲气初无作，荡荡奇胸久息机。",
            "容我醉时开谠论，一轩明月夜忘归。"
        ],
        "title": "留别邓南夫四首  其二",
        "id": "10f1cae6-caf1-40c4-9c3d-c5a262408d12"
    },
    {
        "author": "陈渊",
        "paragraphs": [
            "有子才如汗血驹，新门高大可容车。",
            "故应袖手藏深渺，怜我冰霜涉畏途。"
        ],
        "title": "留别邓南夫四首  其三",
        "id": "8cff3085-7e9d-4d14-9741-f1ae387b04bd"
    },
    {
        "author": "陈渊",
        "paragraphs": [
            "比余于玉有奇文，一落泥涂十二春。",
            "惭愧深知同鲍叔，尚言荆璞定逢人。"
        ],
        "title": "留别邓南夫四首  其四",
        "id": "9b972afa-13a9-4057-adab-ed6a8722d56d"
    },
    {
        "author": "陈渊",
        "paragraphs": [
            "心息久相依，息调心自住。",
            "忽焉不自知，根尘失所寓。",
            "向来尚有锥，今我已忘兔。",
            "似入无功乡，不由嵇阮路。"
        ],
        "title": "越州道中杂诗十三首  其一",
        "id": "2e23850a-b0af-43ca-a59a-ca53c12d77c9"
    },
    {
        "author": "陈渊",
        "paragraphs": [
            "暴气燎原火，浅量盈浍水。",
            "不见杨关西，此生真已矣。",
            "谁言佩豭由，不作缊袍耻。",
            "至道傥有闻，客尘如脱屣。"
        ],
        "title": "越州道中杂诗十三首  其二",
        "id": "d0eb2d12-d620-4487-b8a7-fabbbea2cde1"
    },
    {
        "author": "陈渊",
        "paragraphs": [
            "世儒读论语，未脱小儿气。",
            "岂悟无弦琴，中藏千古意。",
            "颜渊黙然处，曾子亦心醉。",
            "处处傥逢渠，字字皆有味。"
        ],
        "title": "越州道中杂诗十三首  其三",
        "id": "53642261-2bc2-4923-9c1d-b146a173ea00"
    },
    {
        "author": "陈渊",
        "paragraphs": [
            "人心有黙契，晤语不在多。",
            "一笑离凡情，万象皆含和。",
            "孰是忘言人，听此无声歌。",
            "有怀阅古堂，梦中时一过。"
        ],
        "title": "越州道中杂诗十三首  其四",
        "id": "9a1e6881-30d3-40ae-be28-bad0e2db840c"
    },
    {
        "author": "陈渊",
        "paragraphs": [
            "浮云作秋阴，细雨如朝雾。",
            "放形山水间，意适无艰步。",
            "忽遇古招提，空翠森回互。",
            "倚杖听泉鸣，悠然不能去。"
        ],
        "title": "越州道中杂诗十三首  其五",
        "id": "129cb9a0-7be0-4469-b57e-9a92c0d75fed"
    },
    {
        "author": "陈渊",
        "paragraphs": [
            "小舟适久雨，疏篷常自蔽。",
            "形留一席间，心与天地际。",
            "逝者不可作，遗编等蝉蜕。",
            "一念无古今，千载若符契。"
        ],
        "title": "越州道中杂诗十三首  其六",
        "id": "d0cfae13-c79c-4472-af3a-065ac329d1e6"
    },
    {
        "author": "陈渊",
        "paragraphs": [
            "胸中有佳处，妙意不期会。",
            "弄笔作五言，心手无内外。",
            "千古陶渊明，秀句含天籁。",
            "偶然游其藩，遂尔厌雕绘。"
        ],
        "title": "越州道中杂诗十三首  其七",
        "id": "4adbcb35-2a69-4518-a77b-8f1b1fa8d6af"
    },
    {
        "author": "陈渊",
        "paragraphs": [
            "渊明已黄壤，诗语余奇趣。",
            "我行田野间，举目辄相遇。",
            "谁云古人远，正是无来去。",
            "展卷味其言，即今果何处。"
        ],
        "title": "越州道中杂诗十三首  其八",
        "id": "d13d8f42-17bb-466e-bfd3-ea056f3cd6fa"
    },
    {
        "author": "陈渊",
        "paragraphs": [
            "老珃言道德，颇复求自已。",
            "但于阁辟机，未免容或使。",
            "列庄犹反约，申韩遂殊轨。",
            "所差适毫厘，奚翅缪千里。"
        ],
        "title": "越州道中杂诗十三首  其九",
        "id": "f052b5b8-181a-477d-b61b-08cffcbfe4c1"
    },
    {
        "author": "陈渊",
        "paragraphs": [
            "扬雄窥圣域，何啻越距楚。",
            "断然着成书，凖易与论语。",
            "古来文字学，似此奚足数。",
            "谁谓千秋人，斯言果轻许。"
        ],
        "title": "越州道中杂诗十三首  其一○",
        "id": "ea1888b8-1be8-4452-90e2-42a86c4847db"
    },
    {
        "author": "陈渊",
        "paragraphs": [
            "王通礼法士，谈道则未然。",
            "虽闻一字中，尚倚诸子偏。",
            "区区尊孔子，未悟失其传。",
            "自圣犹不疑，续经何足愆。"
        ],
        "title": "越州道中杂诗十三首  其一一",
        "id": "ad492054-cc37-4125-bd0b-10e7f8ab4ebf"
    },
    {
        "author": "陈渊",
        "paragraphs": [
            "堂堂陆忠州，谈辩如倾河。",
            "从容仁义途，步武寻丘轲。",
            "一斥不复返，方书事研磨。",
            "至今谏草存，沧溟遗一波。"
        ],
        "title": "越州道中杂诗十三首  其一二",
        "id": "601e3bcc-199b-4150-96f4-22e87b756705"
    },
    {
        "author": "陈渊",
        "paragraphs": [
            "我行何所挟，万里一毛颖。",
            "服劳髪欲秃，木语意先领。",
            "畸人如告我，心清事自省。",
            "从今中书君，亦复免驰骋。"
        ],
        "title": "越州道中杂诗十三首  其一三",
        "id": "805b6089-7842-4667-8877-c229a79a9e01"
    },
    {
        "author": "陈渊",
        "paragraphs": [
            "佳人经岁隔参辰，柳绿桃红奈远情。",
            "遥想玉楼春睡起，一江风日弄清明。"
        ],
        "title": "和如愚思剑溪",
        "id": "f032a6c7-5c1c-404f-800e-4c3fff29850e"
    },
    {
        "author": "陈渊",
        "paragraphs": [
            "与君都城别，星霜屡变易。",
            "每怀望津游，怅然如有失。",
            "此生覊旅中，岁序惊心魄。",
            "还家几何时，自愧不暖席。",
            "建溪古渡头，短棹凌虚碧。",
            "掀篷忽见君，恍若梦中得。",
            "相携定舍馆，石径走迂直。",
            "危亭至如归，坐午及昏黒。",
            "黄花笑东篱，未许蓬蒿没。",
            "咫尺白云楼，坐阻造毫逸。",
            "人生正似兹，有志谁能必。",
            "当时连鳌手，至今犹挟策。",
            "高才真楚璞，末技同齐瑟。",
            "无心效骞腾，自分投闲僻。",
            "望津傥同登，意气那复昔。"
        ],
        "title": "冯元用九日约白云寺登高以追昔年都城望津之会偶以事不往蒙示长篇次韵",
        "id": "49f2616c-85f1-4447-8215-a30a1ada41d7"
    },
    {
        "author": "陈渊",
        "paragraphs": [
            "少年翰墨场，自姹穿杨箭。",
            "谁论第一功，不数曹参战。",
            "圣门窥管豹，一斑时许见。",
            "弃捐忧患中，更欲资陶錬。",
            "两邓富文采，端可同席砚。",
            "投璧或未知，贾石谁敢衒。",
            "小栟诗益奇，出语人所羡。",
            "过门遗新篇，无乃思与狷。",
            "我怀古作者，临文频抚卷。",
            "孰能扫千人，期君当八面。"
        ],
        "title": "次韵酬邓天启",
        "id": "37672f01-0776-4649-9b97-912ef2c28458"
    },
    {
        "author": "陈渊",
        "paragraphs": [
            "竹风挟雨撼篷窗，静听秋声转騒窣。",
            "朝来饥卧媚微凉，叩门不作渊明乞。",
            "小栟见饷有新诗，七言端为吾家出。",
            "共谁渠有古人风，孰识中藏谪仙骨。",
            "书如周鼓未差讹，语效商盘仍诘屈。",
            "谁与和者叔不痴，落笔成章一嗟咄。",
            "无用如今君岂樗，自寇从来我非漆。",
            "板茅它日傥相寻，好在山深林更密。"
        ],
        "title": "次韵邦美叔和天启见寄",
        "id": "d056b201-fd93-4bc3-bf28-658ed2b5b8db"
    },
    {
        "author": "陈渊",
        "paragraphs": [
            "扁舟劣容身，风浪困掀簸。",
            "曲肱游华胥，梦断千山过。",
            "纵横波间石，满目牛羊卧。",
            "秋毫傥不支，巨舰忽已破。",
            "篙师号神逸，却立变衰懦。",
            "我岂未之思，悬知无可奈。",
            "此生足惊忧，似为天所瘅。",
            "那能一生死，且复耐摧挫。",
            "日暮同济人，举酒纷相贺。",
            "一笑尽余觞，歌罢无予和。"
        ],
        "title": "三月二日泛舟下延平晚泊西芹",
        "id": "3ef9bf2c-5752-4545-9926-e6b7dfacffff"
    },
    {
        "author": "陈渊",
        "paragraphs": [
            "小栟妙语言，下笔初无难。",
            "曹郎更精深，一字不苟安。",
            "我师陶靖节，亦未游其藩。",
            "但觉万仞渊，中有蛟龙蟠。",
            "人言失故步，乃在学邯郸。",
            "平淡恐未臻，先作郊岛寒。",
            "古来文墨士，十九姓字漫。",
            "尚赖相可否，盐梅助咸酸。"
        ],
        "title": "次韵令德答天启",
        "id": "6458df4c-eebc-4d98-abc7-f6e9e8a0a3b1"
    },
    {
        "author": "陈渊",
        "paragraphs": [
            "多言亦焉用，守黙良独难。",
            "维摩得此门，众生病自安。",
            "当时许子将，不造寔与蕃。",
            "终以月旦评，有愧申屠蟠。",
            "忠良覆汉鼎，鲁酒围邯郸。",
            "独爱千顷陂，沧波照人寒。",
            "君岂叔度欤，胸襟江海漫。",
            "自然已愤厥，不须珍柚酸。"
        ],
        "title": "复次韵答令德见和来诗及维摩黙然之意",
        "id": "21734e61-f880-4634-b498-55a71af5af80"
    },
    {
        "author": "陈渊",
        "paragraphs": [
            "价微良易酬，器博无近用。",
            "骐骥非良乐，万里谁能控。",
            "萧王汉中兴，四海倚为重。",
            "谁为渊驱鱼，一呼百万众。",
            "妙算环无端，奇功射必中。",
            "忘机谅未能，岂数汉阴瓮。",
            "故人钩尚直，倦作仪韶凤。",
            "应无万牛力，负此丘山栋。",
            "羊裘又独往，苦语余嘲弄。",
            "至今卖菜言，空记当时梦。"
        ],
        "title": "用令德韵题严陵祠",
        "id": "6a738e3a-df1c-4217-add7-a0c4a3eccaec"
    },
    {
        "author": "陈渊",
        "paragraphs": [
            "凝师八字源则丰，乐天说偈流无穷。",
            "山谷眼明如日中，落笔惊电驰蛟龙。",
            "谁其得之建溪翁，取人所弃岂俗同。",
            "搜奇抉怪晋余风，嫉邪愤世髪上冲。",
            "自我观之案两重，巧偷豪夺愿不逢。",
            "好语传播人所攻，斯言有味当见容。"
        ],
        "title": "跋子静所藏鲁直书乐天八字偈",
        "id": "1ccb8d08-0f6a-4c78-a4bb-e37ee46036f4"
    },
    {
        "author": "陈渊",
        "paragraphs": [
            "胥靡来时楫，鸱夷去後舟。",
            "济川曾入梦，浮海竟难留。",
            "忠信虽堪倚，行藏要自谋。",
            "应同仙似泰，不数勇如由。",
            "水阔风涛夕，鲈肥浦屿秋。",
            "落帆如得计，整棹欲何求。",
            "明月时堪载，新醪便可浮。",
            "江山无尽意，长舣剑溪头。"
        ],
        "title": "题公叙舫斋",
        "id": "4c3d537b-fe4c-4969-bbbd-e7427f9654a1"
    },
    {
        "author": "陈渊",
        "paragraphs": [
            "龟山绝壑蟠豫章，秀干往往参天长。",
            "十年收拾多散亡，只有太白追蟾光。",
            "知君所得不可详，宴坐镡溪名益彰。",
            "独尝为我露其铓，尽扫杨墨挥韩庄。",
            "迩来黄面稍侵疆，剑藏于室矢在房。",
            "分将肌肉剜为疮，犹说道心乃平常。",
            "我欲从之挹余芳，竟坐此传乖所望。",
            "新诗谩说陋汉唐，直以未画穷羲皇。",
            "岂知籓篱不自防，欲举万目谁为纲。",
            "况彼桀骜非勤王，安用援手登之堂。",
            "爱君骏足如飞黄，一空冀北无留良。",
            "四蹄雷雹方腾骧，肯如驽马徒争强。"
        ],
        "title": "和罗仲素寄子静长篇",
        "id": "340b000a-3eee-4504-bce5-5037afecb907"
    },
    {
        "author": "陈渊",
        "paragraphs": [
            "窗外度声风宛转，庭前舒影月分明。",
            "参横斗转情无尽，骨冷魂清梦不成。"
        ],
        "title": "和子静三绝 亭竹二首 其一",
        "id": "dceb4e27-a8b4-41c2-bac3-1dd890413625"
    },
    {
        "author": "陈渊",
        "paragraphs": [
            "霜雪岂能摧劲节，埃尘无复入虚怀。",
            "故应淡薄无人管，不是子猷谁复来。"
        ],
        "title": "和子静三绝 亭竹二首 其二",
        "id": "828db654-cffd-435f-bd38-9b073dae5963"
    },
    {
        "author": "陈渊",
        "paragraphs": [
            "一声横笛起芦花，惊断天边雁字斜。",
            "白首饱谙鲈鳜美，未能连夜网游鰕。"
        ],
        "title": "和子静三绝 渔父一首",
        "id": "e92b6ba0-cb7b-4221-aa0c-ce04ccc0d6e2"
    },
    {
        "author": "陈渊",
        "paragraphs": [
            "月下长吟露湿衣，谪仙尝忆谢玄晖。",
            "澄江一句无今古，何似晴空独鸟飞。"
        ],
        "title": "舟中诵子静江上之作为和二绝  其一",
        "id": "10950765-e1bc-4219-a886-b85550e33395"
    },
    {
        "author": "陈渊",
        "paragraphs": [
            "扁舟直与石相摩，得到平流幸已多。",
            "夜泊寒潭风不定，更忧雷雨作惊波。"
        ],
        "title": "舟中诵子静江上之作为和二绝  其二",
        "id": "4d944dc4-0a23-46fe-8cb4-d2953c05cc62"
    },
    {
        "author": "陈渊",
        "paragraphs": [
            "有乐宁尔忧，无忧乃至乐。",
            "观身见物理，鱼乐岂子各。",
            "万生扰为病，安静即艮药。",
            "何以适其情，已定要无虐。",
            "江湖与此池，等是泉未涸。",
            "周旋苟得所，是处觉寛绰。",
            "君看濒海民，兹物困剽掠。",
            "纵横堕钩网，琐细入杯杓。",
            "谁云沧海广，游泳渺无托。",
            "乃知尺泽间，所乐逾纵壑。",
            "我家一亩宫，隙地不容凿。",
            "未能禁数罟，念此每怀怍。",
            "陈公吏之师，养善息羣恶。",
            "爱民以及鱼，退念此盘礴。",
            "鱼亦喜公来，出没供笑嚯。",
            "当年濠上游，天籁纷酬酢。",
            "昭琴既不鼓，应问两俱错。",
            "贤哉郑国侨，一物心无着。",
            "但信悠然语，未悟已投镬。",
            "悬知此鱼烹，不羡波间跃。",
            "谁当较异同，我亦无今昨。"
        ],
        "title": "闽县令陈梦兆鱼乐轩",
        "id": "7cd77ba4-4623-4cc9-ae44-d21b85ae9522"
    },
    {
        "author": "陈渊",
        "paragraphs": [
            "旌旗蔽野阶除寂，环佩鸣空枕簟凉。",
            "梦断钧天知是想，一沟泉落乐声长。"
        ],
        "title": "午睡怀安县风篁亭",
        "id": "326e96ae-282a-488f-90b6-0558fb381ee2"
    },
    {
        "author": "陈渊",
        "paragraphs": [
            "纷纷涴耳俱宜洗，坐遣高人厌丘里。",
            "迅流早自促行舟，更有西风满江苇。",
            "当年笔阵扫千军，今日流辈推能文。",
            "英辞谹辩洒醉墨，倐忽百变春空云。",
            "人间万事秋毫细，轩冕傥来谁着意。",
            "身随去棹落波间，兴逐冥鸿渺天际。",
            "三山便到蓬莱宫，卸帆海屿窥鱼龙。",
            "夜凉横笛弄明月，万顷琉璃秋色中。"
        ],
        "title": "次韵邓志宏送张思道游福唐",
        "id": "8274b8ad-799c-4321-8c82-1bf77443e7ca"
    },
    {
        "author": "陈渊",
        "paragraphs": [
            "妙龄才思涌如泉，末技文章不自贤。",
            "余子岂知多问寡，老生端许一当千。",
            "淹留莫止为山篑，收拾终同至海川。",
            "云路笔间天尺五，会令鸡犬亦能仙。"
        ],
        "title": "自京回次韵邓志宏见赠",
        "id": "fc9ab9cd-9861-4cf7-9414-a7c4fd5984e4"
    },
    {
        "author": "陈渊",
        "paragraphs": [
            "徐行直视日如愚，律己齐家尽可书。",
            "九十一年由砥道，肯令荆棘敝衣裾。"
        ],
        "title": "翁承事挽词五首  其一",
        "id": "d41aa440-529c-42eb-a159-213b10df570a"
    },
    {
        "author": "陈渊",
        "paragraphs": [
            "不将尧舜等瞿昙，简语宁同卖菜添。",
            "惆怅老成无复见，一时流俗正清谈。"
        ],
        "title": "翁承事挽词五首  其二",
        "id": "dc7ee35d-f8cf-47f3-837e-9b8ae3ad0822"
    },
    {
        "author": "陈渊",
        "paragraphs": [
            "苦语熏心不易忘，它时闻教我为详。",
            "须知令尹多仁术，寔自严君有义方。"
        ],
        "title": "翁承事挽词五首  其三",
        "id": "7075936a-bf19-430a-9907-1a676999f9b8"
    },
    {
        "author": "陈渊",
        "paragraphs": [
            "霜髯碧眼照华灯，夹道游人避履声。",
            "曾是元宵随步月，西风何忍见铭旌。"
        ],
        "title": "翁承事挽词五首  其四",
        "id": "825cfa4a-f1fb-43d0-81b9-bcffbac3cc48"
    },
    {
        "author": "陈渊",
        "paragraphs": [
            "楼阁溪山两鬬雄，中横千丈未雩龙。",
            "当时令尹儿啼处，依旧东流遶七峰。"
        ],
        "title": "翁承事挽词五首  其五",
        "id": "f0eb3bc7-8798-4f0f-86bf-bef7d42bfe4f"
    },
    {
        "author": "陈渊",
        "paragraphs": [
            "野梅飘尽喜春归，又见溪桃片片飞。",
            "醉卧暖风呼不醒，乱红无数点人衣。"
        ],
        "title": "泊舟延平二绝  其一",
        "id": "3644f10f-ac5d-42ed-9c94-95d918f5fb3a"
    },
    {
        "author": "陈渊",
        "paragraphs": [
            "星河不动水东流，夜影摇空逼钓舟。",
            "梦破沧浪歌在耳，欲寻溪友向烟洲。"
        ],
        "title": "泊舟延平二绝  其二",
        "id": "12daaece-82ad-40ea-9f9f-338a5cf04239"
    },
    {
        "author": "陈渊",
        "paragraphs": [
            "意行不知远，倚杖嚣尘外。",
            "南州风物繁，此地溪山会。",
            "俯窥城市喧，蚁垤几成坏。",
            "只尔可忘情，未用旋吾斾。"
        ],
        "title": "寓漳南静众寺三月晦信步到庵亭旷望久之聊寄所感",
        "id": "9afeffb2-d198-4cf4-9106-3797605b24d7"
    },
    {
        "author": "陈渊",
        "paragraphs": [
            "壁间得微词，语尽意有余。",
            "摸传岂真知，无乃势所驱。",
            "从来碧纱笼，不护寒士书。",
            "焉知题柱生，终无驷马车。",
            "粉板会当洗，援毫聊自娯。",
            "从人分轻重，削迹今何如。"
        ],
        "title": "过永春剧头铺见壁间石刻临漳王漕诗辄题数句",
        "id": "b17fd315-e18a-4800-864f-3387966b8b3c"
    },
    {
        "author": "陈渊",
        "paragraphs": [
            "暴客年来不过门，羡君三秀各生春。",
            "悬弧适在龙溪侧，履迹知从剑水滨。",
            "鲁国考祥欣得鲤，杜陵占梦信为麟。",
            "问名更取诗翁语，盛事流传西鬬新。"
        ],
        "title": "次韵德纯通判贺用中生子",
        "id": "06d1dbb3-42e2-4d26-8387-73604d4f8e86"
    },
    {
        "author": "陈渊",
        "paragraphs": [
            "胸中造物可与友，笔下骚人真是奴。",
            "共传排佛似迁愈，独喜赋梅追隐逋。",
            "盘空未念鸱腐鼠，在野宁无驹束刍。",
            "时时造席闻妙语，谬辱知己非夷吾。"
        ],
        "title": "次韵李伯纪舍人招饮",
        "id": "deafef3a-a5e4-4764-9a39-907fe92b77c5"
    },
    {
        "author": "陈渊",
        "paragraphs": [
            "时来将相宁有种，卫青故是民家奴。",
            "悬鹑未用叹岁恶，阔网近喜除官逋。",
            "本无得丧任失马，但有言说皆陈刍。",
            "从公一饮百壶尽，醉倒不知谁谓吾。"
        ],
        "title": "再和李伯纪舍人韵",
        "id": "fe00981c-9065-4dd4-925c-e579b03ca96a"
    },
    {
        "author": "陈渊",
        "paragraphs": [
            "山脚回环插远浔，碧琉璃上玉为岑。",
            "共怜采鹢风前试，正值沧波雨後深。",
            "应为莼鲈轻去国，遂令胡越尽同心。",
            "济川此去为舟楫，也念江湖有陆沉。"
        ],
        "title": "和李舍人留题泛碧斋",
        "id": "f4760bdc-e5d2-4597-bcb9-74c910f5564f"
    },
    {
        "author": "陈渊",
        "paragraphs": [
            "暑雨初收水拍浔，溪光南北影千岑。",
            "移舟为爱玻璃阔，放盏那知琥珀深。",
            "缓带小风来水面，倚栏凉月转天心。",
            "酒酣更驻凌波袜，直待银河夜色沉。"
        ],
        "title": "陪知县夜饮泛碧斋再用前韵",
        "id": "a74b7db4-31e1-4949-9cdd-f729134c9802"
    },
    {
        "author": "陈渊",
        "paragraphs": [
            "秋阳如猎火，四顾不可避。",
            "肩舆得微阴，休此仆夫瘁。",
            "我生道途间，岁月七之四。",
            "山林固清远，及物乃初意。",
            "黄云堆垄亩，早稻一尺穗。",
            "所欣居者乐，未敢叹劳勚。",
            "诏书寛逋负，豪吏不少置。",
            "民穷戒勿扰，天下适无事。"
        ],
        "title": "铅山道中小休",
        "id": "fd5dd0b6-adbf-4b03-9000-dc21de271fa8"
    },
    {
        "author": "陈渊",
        "paragraphs": [
            "醉乡佳处许谁临，幸有匏尊可共斟。",
            "要试从前寛窄量，但知空盏莫辞深。"
        ],
        "title": "赠别杨至游三首  其一",
        "id": "7595fa84-eb91-4626-abec-f7694dfe58b0"
    },
    {
        "author": "陈渊",
        "paragraphs": [
            "和平简易是吾师，自有家风更问谁。",
            "不是妙年狂气歇，可能从我独无疑。"
        ],
        "title": "赠别杨至游三首  其二",
        "id": "b40c4b4f-9f28-4cfc-8bf9-2f3c360c472a"
    },
    {
        "author": "陈渊",
        "paragraphs": [
            "贪瞋痴尽即如如，究竟心源一法无。",
            "应悟濓溪真古佛，始知伊洛是醇儒。"
        ],
        "title": "赠别杨至游三首  其三",
        "id": "cc379582-b179-4653-ad02-f39569452a37"
    },
    {
        "author": "陈渊",
        "paragraphs": [
            "石芝附石元无根，有名不载农黄文。",
            "绛囊远致自东海，谪仙为向诗中论。",
            "谈余得味仍遭苦，未辨终甘莫轻吐。",
            "此言要自显真心，不比繁辞较钟乳。",
            "太丘晚交谁独深，梁溪心如百炼金。",
            "只应异代友元礼，许国有盟今更寻。",
            "双鱼万里将芹子，妙意难名聊寄耳。",
            "余甘橄榄正须渠，它日忠信今悟矣。"
        ],
        "title": "次韵李伯纪舍人食了斋所寄石芝有感",
        "id": "1e1b7efe-aff7-49ff-bfca-dacfe5d7cc45"
    },
    {
        "author": "陈渊",
        "paragraphs": [
            "春入庭柯寸寸蓝，风檐孤坐怯轻衫。",
            "青天白日从来好，柏树桃花子细参。"
        ],
        "title": "书室独坐",
        "id": "720d6577-c9f1-4679-88c8-fb3549f96750"
    },
    {
        "author": "陈渊",
        "paragraphs": [
            "扁舟西下趁残阳，目断云边归雁行。",
            "短棹莫辞风浪恶，人间平地有羊肠。"
        ],
        "title": "自浦城放船下建安寄庞几先  其一",
        "id": "ec76c86b-17ea-4e4b-8edd-6b49b543bfab"
    },
    {
        "author": "陈渊",
        "paragraphs": [
            "茅柴也解发清狂，仰看云天尽十觞。",
            "白首岁寒犹道路，自怜无意避风霜。"
        ],
        "title": "自浦城放船下建安寄庞几先  其二",
        "id": "02906528-db58-40d4-8f7d-0564a261b9d2"
    },
    {
        "author": "陈渊",
        "paragraphs": [
            "溪山自昔东阳胜，宾客偏于北海多。",
            "四坐英标真倚玉，一时雄辨剧悬河。",
            "淹留惭应三刀梦，岂弟仍传五袴歌。",
            "更避正堂延盖老，待将清净继萧何。"
        ],
        "title": "奉陪婺州守南楼宴集",
        "id": "0627724e-91c7-4297-9b40-67775168b23b"
    },
    {
        "author": "陈渊",
        "paragraphs": [
            "西山淼淼送斜阳，往事回头一梦长。",
            "万里喜沾新雨露，百年重拓旧金汤。",
            "杵声撼野雷初动，锸柄挥风蚁自行。",
            "尊俎折冲今可恃，补牢端为念亡羊。"
        ],
        "title": "奉陪龟山先生观修城",
        "id": "8764f383-b76f-424f-9388-04e68397ee21"
    },
    {
        "author": "陈渊",
        "paragraphs": [
            "结交自惜羞余耳，直要人情淡如水。",
            "晏婴鲍叔久已亡，嗟我欲从谁氏子。",
            "大栟笔阵扫千人，诗成不顾俗士瞋。",
            "长歌欲夺谪仙气，短韵更逼宣城真。",
            "尔来念我知交绝，托以不能资老拙。",
            "自笑今年锥也无，何须更觅针头铁。"
        ],
        "title": "次韵邓志宏和吏部谢公铁字韵诗二首  其一",
        "id": "1d0ecb81-1b82-44de-af5f-e89e1bec0c46"
    },
    {
        "author": "陈渊",
        "paragraphs": [
            "愁霖十日槎生耳，寒气薄人如着水。",
            "坐对毗耶数卷书，未厌铜炉烧柏子。",
            "区区我亦可怜人，只有无求人不瞋。",
            "虽无名字振京国，不屈未应惭子真。",
            "冻琴壁间弦自绝，袖手深藏鸠更拙。",
            "本无流水遣谁知，此去从人讥嚼铁。"
        ],
        "title": "次韵邓志宏和吏部谢公铁字韵诗二首  其二",
        "id": "d8fad96c-32a8-4029-a5a4-726c264ae7b1"
    },
    {
        "author": "陈渊",
        "paragraphs": [
            "石马祠门余只耳，梦魂先过瞿塘水。",
            "人间得丧岂偶然，可笑纷纷夸夺子。",
            "文章自古多穷人，妙夺造化天应瞋。",
            "谩言勤苦得富贵，见弹求鸮何日真。",
            "张罗门巷行人绝，岁晏谁怜生事拙。",
            "穷通有数勿复言，已办此心坚似铁。"
        ],
        "title": "再和邓志宏二首  其一",
        "id": "67a1ed1f-0ac2-4b42-adec-634e9c3b4bc7"
    },
    {
        "author": "陈渊",
        "paragraphs": [
            "先友遗书犹在耳，念之清泪如铅水。",
            "可怜万事已忘情，独尝托我芝兰子。",
            "阿戎文采映前人，脱略不顾妻孥瞋。",
            "却能饮我瞑眩药，知我老大言尤真。",
            "利欲昏人须猛绝，妙年母谓吾谋拙。",
            "古来解使玉如泥，剑铓除是锟铻铁。"
        ],
        "title": "再和邓志宏二首  其二",
        "id": "0e82ecdb-1c79-4783-b72f-e3a2578020d1"
    },
    {
        "author": "陈渊",
        "paragraphs": [
            "曾听尊前世彩歌，喜闻烟袖舞婆娑。",
            "名驹汗血得夷路，老柏凌霜只旧柯。",
            "桃李盛时随地有，芝兰生处近人多。",
            "春风二月年年事，莫问灵椿岁几何。"
        ],
        "title": "廖成伯奉议生辰",
        "id": "26665876-79a1-46a8-b9d3-a72b287e1feb"
    },
    {
        "author": "陈渊",
        "paragraphs": [
            "柱颐修剑上凌烟，自古功名亦偶然。",
            "钟鼎山林俱不恶，一瓢吾欲尽余年。"
        ],
        "title": "交溪静安院见许尉题壁次韵",
        "id": "0a3628ea-0f29-4315-ba4b-4fa8ee69dc69"
    },
    {
        "author": "陈渊",
        "paragraphs": [
            "河图布画非人力，鸟迹成文岂偶然。",
            "自昔秘藏神所护，至今陈露墨犹鲜。",
            "胸襟有道推先觉，斤斧无情肯自全。",
            "但欲剖心彰景命，爨桐何意拟熏弦。"
        ],
        "title": "用中示以字瑞既书其事又赋诗一首",
        "id": "1c1803b1-22a4-4b6a-9b46-6e5c06101009"
    },
    {
        "author": "陈渊",
        "paragraphs": [
            "春来无物不争妍，爨木呈祥孰使然。",
            "应为奇文开奥穾，不随凢卉竞蕃鲜。",
            "洼隆密向暌中合，点画仍从毁处全。",
            "御史说符直可验，从来谋国直如弦。"
        ],
        "title": "字瑞奇特再用前韵",
        "id": "82b7b120-2295-437a-a8a1-bcc77adbccbb"
    },
    {
        "author": "陈渊",
        "paragraphs": [
            "东井遥观盾日升，南风犹入舜弦鸣。",
            "鹏程九万岂终息，椿岁八千方再荣。",
            "平世功名期凤鸟，一时文采应长庚。",
            "浮瓜沉李年年事，稽首弧南一点明。"
        ],
        "title": "提举生辰",
        "id": "941c7b5a-75b9-4016-9f38-c463b3ecbdaf"
    },
    {
        "author": "陈渊",
        "paragraphs": [
            "北固楼前万顷秋，月明风定大江流。",
            "从来此地多英杰，果有奇才副简求。",
            "秀气一天开夜色，威名千里驾潮头。",
            "山川长在人难老，应抱文章入相周。"
        ],
        "title": "俞宪生辰  其一",
        "id": "6815b444-1d8d-4088-809b-e5e9dd5d449a"
    },
    {
        "author": "陈渊",
        "paragraphs": [
            "淮南持斧功成後，瓯粤乘轺喜蹔临。",
            "使者英标衣蹙绣，近臣新渥帯横金。",
            "三山气入中秋好，八郡香焚晓雾深。",
            "已为黎元开寿域，可无椿岁慰人心。"
        ],
        "title": "俞宪生辰  其二",
        "id": "fe653831-735e-46c7-82fc-fad0b7f0aa3e"
    },
    {
        "author": "陈渊",
        "paragraphs": [
            "象纬祥光动，门弧瑞气纒。",
            "秋来孤鹤徤，霜近古松坚。",
            "邻境豺狼尽，新恩雨露偏。",
            "轺车犹问俗，宝带独优贤。",
            "投笔男儿志，封侯烈士年。",
            "老成端可恃，终冀勒燕然。"
        ],
        "title": "耿宪生辰",
        "id": "e0385cbf-61ef-4859-b496-489787726612"
    },
    {
        "author": "陈渊",
        "paragraphs": [
            "至公无辙迹，万变归诸正。",
            "谁云学则然，要在成以性。",
            "我公钟间气，异禀刚且劲。",
            "一毫不容私，心境自澄映。",
            "超然是非表，烛物眼常净。",
            "还将溟渤量，一了百川竞。",
            "由来仁者寿，兹理天所命。",
            "欲知椿龄永，视此寛平政。",
            "桂花弄小春，晚香适再盛。",
            "年年几望月，影泛杯中圣。",
            "尚书心如水，远裔有余庆。",
            "何以继清风，家声南北郑。"
        ],
        "title": "郑漕生辰二首  其一",
        "id": "e1610873-be18-4cd4-ba1a-e84192965199"
    },
    {
        "author": "陈渊",
        "paragraphs": [
            "象纬祥光动，门弧瑞气盈。",
            "小阳春在序，几望月偏明。",
            "他日三千牍，清时九万程。",
            "名因使粤重，功自满吴成。",
            "伟量溟波阔，奇词锦段呈。",
            "褒扬看唾玉，轻重倚提衡。",
            "松柏真难老，芝兰足後生。",
            "笋班行趣召，金带已先横。",
            "内史言何美，尚书心自清。",
            "祇应南北相，重振旧家声。"
        ],
        "title": "郑漕生辰二首  其二",
        "id": "275ee924-e550-46b3-9f4e-3c4f696fe928"
    },
    {
        "author": "陈渊",
        "paragraphs": [
            "气转初寒候，祥开既望辰。",
            "应时来鸑鷟，占梦获麒麟。",
            "盛德圭无玷，高才竹有筠。",
            "胸襟藏巨壑，人物妙洪钧。",
            "使者光华远，朝廷宠数新。",
            "鹏程九万里，椿干八千春。",
            "鼎鼐虚前席，风云即要津。",
            "黒头纡衮绣，天意在斯民。"
        ],
        "title": "唐大夫生辰",
        "id": "0d22c64b-c867-494f-91a9-04f8c4b0bb19"
    },
    {
        "author": "陈渊",
        "paragraphs": [
            "畏途千里可宵行，正是邻邦道路平。",
            "谕蜀昔传司马檄，备吴今罢亚夫营。",
            "阴云扫地千林出，晓月凌空万骑迎。",
            "缓带驿亭留险语，春雷端使蛰虫惊。"
        ],
        "title": "次韵运使龙图宠示道中夜行之什",
        "id": "10258924-fe5e-4666-8449-0fb9e54156b0"
    },
    {
        "author": "陈渊",
        "paragraphs": [
            "渊明束带向督邮，已觉归思不可留。",
            "纷纷朱墨何时休，岂得置锥无一丘。",
            "平生涉世如虚舟，明月从人惊暗投。",
            "胸次已无泾渭流，不应在我缘春秋。"
        ],
        "title": "次韵子静",
        "id": "7104c0d5-f3bd-4c49-b9a4-bc24803fec48"
    },
    {
        "author": "陈渊",
        "paragraphs": [
            "中朝人物竞推先，富贵前途看永年。",
            "九万里程飞正远，八千春干久弥坚。"
        ],
        "title": "黄兵部生辰四首  其一",
        "id": "2b8b9a57-5854-4cf8-b375-4219429d90ae"
    },
    {
        "author": "陈渊",
        "paragraphs": [
            "南国初持使节回，斑衣仍把锦新裁。",
            "大椿更向萱堂祝，长到春来共寿杯。"
        ],
        "title": "黄兵部生辰四首  其二",
        "id": "26cb4ff6-c23d-45f7-ae66-f5bf7ba740c9"
    },
    {
        "author": "陈渊",
        "paragraphs": [
            "蚤岁飞荣应宿郎，至今鸡舌尚含香。",
            "未应驷马夸流俗，只为慈亲乐故乡。"
        ],
        "title": "黄兵部生辰四首  其三",
        "id": "313c6d2d-f51b-4090-9d7b-e495a7ab3b5c"
    },
    {
        "author": "陈渊",
        "paragraphs": [
            "地上泉流府库充，艰难天与岁时丰。",
            "他时若论关中漕，合数萧何第一功。"
        ],
        "title": "黄兵部生辰四首  其四",
        "id": "61a21b10-2fc8-4640-a1fd-1eda025d5ce6"
    },
    {
        "author": "陈渊",
        "paragraphs": [
            "达士岂嫌祠灶请，虞人安可以旌招。",
            "由来不恋五斗粟，自是叩门胜折腰。"
        ],
        "title": "遯斋有感",
        "id": "0e485ed4-2657-44e0-bc63-342bd477a913"
    },
    {
        "author": "陈渊",
        "paragraphs": [
            "黄昏欲去更凭栏，珍重银蟾照胆寒。",
            "可是歌眉能系别，人间无此好溪山。"
        ],
        "title": "戏题延平阁上  其一",
        "id": "f7adad9f-ca64-4394-bbf2-8f9c750dad8b"
    },
    {
        "author": "陈渊",
        "paragraphs": [
            "西风吹露湿峩冠，迥立三山二水间。",
            "後夜江楼应殢酒，一钩残月与谁看。"
        ],
        "title": "戏题延平阁上  其二",
        "id": "4c2ccb02-e392-4406-ada1-0397757c82e1"
    },
    {
        "author": "陈渊",
        "paragraphs": [
            "它时对语闻莺迁，青秧离离初揷田。",
            "重来刈稻歌有年，浪过日月将谁怜。",
            "故人落笔生云烟，胸中端有万斛泉。",
            "从来经笥谩便便，诗书何如一囊钱。",
            "有时玉树临风前，仰视落日窥层巅。",
            "已知万古然不然，得处往往多忘筌。",
            "正须青绫护醉眠，坐使士类归埴埏。",
            "不应直为莼鲈还，夜听秋雨穷遗编。",
            "我今已办访戴船，日欲倚棹寒潭边。",
            "要当学海如百川，未信轲死今无传。"
        ],
        "title": "谒罗养蒙辱示长篇次韵",
        "id": "500c16bc-ffec-45f8-bac5-69da605e0699"
    },
    {
        "author": "陈渊",
        "paragraphs": [
            "粥鱼斋鼓网蛛窠，古寺长廊客少过。",
            "唯有一溪明月在，夜寒偏向断垣多。"
        ],
        "title": "小诗七首寄养蒙兼呈景骏  其一",
        "id": "657a67a4-be5d-4b55-851e-045acaf6f41a"
    },
    {
        "author": "陈渊",
        "paragraphs": [
            "斜阳不到竹阴幽，小径萦纡傍碧流。",
            "行到草深桥断处，却乘明月泛归舟。"
        ],
        "title": "小诗七首寄养蒙兼呈景骏  其二",
        "id": "9f38fc9b-5c72-46b0-ad83-8987aa422dd8"
    },
    {
        "author": "陈渊",
        "paragraphs": [
            "它时樽酒对春风，夜雨霏霏扺晓钟。",
            "但说寻常往来地，岂知重到有丹枫。"
        ],
        "title": "小诗七首寄养蒙兼呈景骏  其三",
        "id": "c621ba90-c280-4400-82b1-b4ae9612598d"
    },
    {
        "author": "陈渊",
        "paragraphs": [
            "太史溪头十里间，朝阳峰下水涵天。",
            "青鞋不踏红尘陌，梦断僧窗又一年。"
        ],
        "title": "小诗七首寄养蒙兼呈景骏  其四",
        "id": "235af4ff-9b06-4d61-b2ae-fe4ec0dfcdc2"
    },
    {
        "author": "陈渊",
        "paragraphs": [
            "才疏不下孔北海，道广更师陈太丘。",
            "世路风波无着处，却寻真隐得清游。"
        ],
        "title": "小诗七首寄养蒙兼呈景骏  其五",
        "id": "3e73355a-a4b0-4963-bca2-f5b98959c7c1"
    },
    {
        "author": "陈渊",
        "paragraphs": [
            "二妙胸中万顷寛，诗成千字海涛飜。",
            "已能共入渊骞室，自是同登李杜坛。"
        ],
        "title": "小诗七首寄养蒙兼呈景骏  其六",
        "id": "6d829add-b1cb-4315-bb08-1c648c70c310"
    },
    {
        "author": "陈渊",
        "paragraphs": [
            "晚交谁似两龚清，冰雪情怀独老成。",
            "扬粃在前容齿长，积薪居上看文鸣。"
        ],
        "title": "小诗七首寄养蒙兼呈景骏  其七",
        "id": "3ca3895a-b0e7-4f44-af48-d56141587b90"
    },
    {
        "author": "陈渊",
        "paragraphs": [
            "据床招佳月，月转床屡移。",
            "夜久风露凉，孤斟乐忘归。",
            "冰轮擅空阔，是处留清辉。",
            "浮云扫除尽，如与赏心期。",
            "我行万物表，中空无一疵。",
            "光明徧十方，毫髪了无遗。",
            "心境互融澈，起坐迷东西。",
            "此生看此月，十年悼无时。",
            "它日客共饮，淋浪酒沾衣。",
            "十语久不契，此心唯自知。",
            "西风扫残暑，秋色日益奇。",
            "忧国付鼎食，消闲属山栖。",
            "恐妨此时乐，勿露囊中锥。"
        ],
        "title": "玩月",
        "id": "45c2d4cb-5356-4cf6-8774-d7a3fb94cbdc"
    },
    {
        "author": "陈渊",
        "paragraphs": [
            "阳明连络四支中，胃气由来处处通。",
            "但使黄婆能饱饭，客邪端的不须攻。"
        ],
        "title": "三绝句寄几先  其一",
        "id": "b0409608-4aa4-4a10-bdc7-5cec6ee13896"
    },
    {
        "author": "陈渊",
        "paragraphs": [
            "冷暖平生既自知，是中无病欲谁医。",
            "但思寒热从何得，未用长吟谴鬼诗。"
        ],
        "title": "三绝句寄几先  其二",
        "id": "4052a68c-d30b-47be-8703-48f0326482e8"
    },
    {
        "author": "陈渊",
        "paragraphs": [
            "敌犯东南夜垒惊，却防西北有奇兵。",
            "将军坚卧鼻雷吼，七国峥嵘次第平。"
        ],
        "title": "三绝句寄几先  其三",
        "id": "abf72416-3756-4d7d-b08b-97bcd11334bc"
    },
    {
        "author": "陈渊",
        "paragraphs": [
            "雾压山城石径遥，笋舆乘月度溪桥。",
            "已投柳舍人方起，却访鳣堂市未嚣。"
        ],
        "title": "道出南浦见萧子庄十首  其一",
        "id": "022936d4-af5a-4f3c-ac46-f91a7d19ddfb"
    },
    {
        "author": "陈渊",
        "paragraphs": [
            "墙仞未容肩可及，豹斑时许管能窥。",
            "相逢一笑无余事，明月满怀心自知。"
        ],
        "title": "道出南浦见萧子庄十首  其二",
        "id": "a9bdf8d8-4349-4364-b2ed-364105550a3b"
    },
    {
        "author": "陈渊",
        "paragraphs": [
            "雨丝收尽暮天凉，万窍号风酿晓霜。",
            "待趁新晴出闽岭，夜谈还喜漏偏长。"
        ],
        "title": "道出南浦见萧子庄十首  其三",
        "id": "f94e4c55-cf92-4efe-aa82-76f6439ae258"
    },
    {
        "author": "陈渊",
        "paragraphs": [
            "平生交契独公深，岁晚那无裹饭心。",
            "白首它年林下约，此盟端的几时寻。"
        ],
        "title": "道出南浦见萧子庄十首  其四",
        "id": "8bb86939-558a-4e95-a4b0-4c76e7887724"
    },
    {
        "author": "陈渊",
        "paragraphs": [
            "五年重见各苍颜，往事纷纷醉梦间。",
            "不为投闲多暇日，岂能千里谒龟山。"
        ],
        "title": "道出南浦见萧子庄十首  其五",
        "id": "cd2ad82e-565a-4547-b2e3-6c88fe2886fe"
    },
    {
        "author": "陈渊",
        "paragraphs": [
            "龟山涉世若虚舟，触处忘怀得自由。",
            "道大不容长役役，心闲无事只休休。"
        ],
        "title": "道出南浦见萧子庄十首  其六",
        "id": "8900ee5b-3d1c-49e7-8085-e7152dc760b9"
    },
    {
        "author": "陈渊",
        "paragraphs": [
            "了斋已复归黄壤，便恐人间此道微。",
            "後代不知谁得法，祇今无复更传衣。"
        ],
        "title": "道出南浦见萧子庄十首  其七",
        "id": "5167856e-9f53-4dfb-adbc-4113a669902e"
    },
    {
        "author": "陈渊",
        "paragraphs": [
            "四海知心有几人，淡然今与鬼为邻。",
            "天下共寃渠不恨，平生忧国自忘身。"
        ],
        "title": "道出南浦见萧子庄十首  其八",
        "id": "2c4a1923-5131-4758-b257-bf8c3cc673da"
    },
    {
        "author": "陈渊",
        "paragraphs": [
            "斯文初不间衡茅，但有玄经岂患嘲。",
            "骐骥从他千里足，鹪鹩容我一枝巢。"
        ],
        "title": "道出南浦见萧子庄十首  其九",
        "id": "65fba4bb-590f-4786-843e-16ae5e111313"
    },
    {
        "author": "陈渊",
        "paragraphs": [
            "我在龙潭直下居，西来应不少双鱼。",
            "故人南浦如相忆，为寄平安尺素书。"
        ],
        "title": "道出南浦见萧子庄十首  其一○",
        "id": "1c9b810c-7407-4b05-b346-e68628231afe"
    },
    {
        "author": "陈渊",
        "paragraphs": [
            "三峰卓立苍崕表，朝夕云烟自围绕。",
            "几年不向眼中青，忽露全身万山晓。",
            "凝然不动亘今昔，陌上行人空自老。",
            "我生悟此其已久，梦事萦人嗟未了。",
            "却怪神龙依绝顶，独以一身蟠故沼。",
            "风雷际会岂无时，忍视饥氓日纷扰。",
            "未能呵汝救凶年，明朝马首霜风早。"
        ],
        "title": "过江郎岩下少驻感而有作",
        "id": "81d411a9-f484-4fc7-b76f-625f31118fd8"
    },
    {
        "author": "陈渊",
        "paragraphs": [
            "霜风卷地号，达晓不成雨。",
            "游云乍蔽亏，朝日翳复吐。",
            "衢梁三日行，去往迷处所。",
            "茅檐得小休，蔬饭不能举。",
            "所嗟兵火余，白骨莾无主。",
            "邻邦岁又恶，贾饭逐婺女。",
            "遏籴彼何忍，楚越视心膂。",
            "况欲贼取之，不救沟壑苦。",
            "生逢尧舜代，短袖不容舞。",
            "空余卫物心，持此欲谁语。",
            "故人幕中杰，筹画多所补。",
            "朝誉竞推先，丘壑终自许。",
            "平生陈琳檄，解使头风愈。",
            "容我七子间，泛爱果轻与。",
            "此生听造物，未能狙公芧。",
            "牧羊或可息，抱关亦易处。",
            "要以一溉勤，聊润汉阴圃。"
        ],
        "title": "三衢道中感怀寄庞几先",
        "id": "d81df9ec-11ac-49a5-88b5-d100cf052656"
    },
    {
        "author": "陈渊",
        "paragraphs": [
            "簿书堆里只匆匆，过眼繁红夜雨中。",
            "可念青春看又老，一杯无计略从容。"
        ],
        "title": "二月五日入都厅久坐候山甫不至厅前桃花一夜风雨落尽感事写怀",
        "id": "7df3e337-9d98-4a75-9a53-d8ad65e5b595"
    },
    {
        "author": "陈渊",
        "paragraphs": [
            "溪山有底好，适契贫士欲。",
            "敢论生不侯，但喜梦非仆。",
            "千秋钓台水，不濯市朝足。",
            "而我独何人，得寓尘埃目。",
            "携笻纵朝步，初日穿林麓。",
            "西风扶两腋，一举千里鹄。",
            "东窥夫差国，繁华混真俗。",
            "浊流驾颓波，一往不可复。",
            "之子居其间，嗜古追前躅。",
            "为寄无弦琴，一和郢中曲。"
        ],
        "title": "晓登严陵钓台和安止所留诗",
        "id": "c05480a3-c4ca-4cec-9144-0e4b3dd97561"
    },
    {
        "author": "陈渊",
        "paragraphs": [
            "人闲得安眠，梦断了无欲。",
            "那思趋朝士，一马百夫仆。",
            "况闻稻苗盛，昨夜新雨足。",
            "一饱如可期，吾事岂多目。",
            "盆山郁葱蒨，酌水周其麓。",
            "照我本来面，真白非浴鹄。",
            "故应此间住，却扫便违俗。",
            "超然寂照中，无往亦非复。",
            "百年只尔是，行矣毋踯躅。",
            "区区欲何为，世路羊肠曲。"
        ],
        "title": "再用前韵",
        "id": "2e2ee0f9-d27e-44cc-9b7f-30baf6ff7a7a"
    },
    {
        "author": "陈渊",
        "paragraphs": [
            "驿路涂泥一尺深，竹舆高下历千岑。",
            "愁霖洗尽梅梢雪，把酒无人慰此心。"
        ],
        "title": "过崇仁莫宿山寺书事",
        "id": "ec9b0efc-2df1-4ed4-9932-0747be7df32b"
    },
    {
        "author": "陈渊",
        "paragraphs": [
            "刺水秧针出已齐，雨余膏泽未全犁。",
            "道傍牛喘无情问，惭愧林间布谷啼。"
        ],
        "title": "自梅花村回道中书壁四首  其一",
        "id": "734e48fe-8f08-46b8-8c80-1b412c8c4191"
    },
    {
        "author": "陈渊",
        "paragraphs": [
            "线路萦纡遶乱山，笋舆追逐棘林间。",
            "艰难那解苏疲瘵，自笑奔驰未得闲。"
        ],
        "title": "自梅花村回道中书壁四首  其二",
        "id": "9eb3930e-47a0-470a-9d58-91931d86747f"
    },
    {
        "author": "陈渊",
        "paragraphs": [
            "野花无数不知名，映竹临流若有情。",
            "扫尽残红春去後，乱山深处眼增明。"
        ],
        "title": "自梅花村回道中书壁四首  其三",
        "id": "6a5220d9-67cd-4069-888d-e6aaf5664d17"
    },
    {
        "author": "陈渊",
        "paragraphs": [
            "城郭初看委地红，川原今见绿蒙茸。",
            "惊人节物催华髪，留滞穷山醉梦中。"
        ],
        "title": "自梅花村回道中书壁四首  其四",
        "id": "7825cf20-1df5-470b-bcfe-6f10be8bf532"
    },
    {
        "author": "陈渊",
        "paragraphs": [
            "郭外盈畴草又齐，十年犹负带经犂。",
            "未应五斗能留我，端为痴儿索饭啼。"
        ],
        "title": "邑中诸公见和再用前韵  其一",
        "id": "cb4202e8-a039-4c3d-ae24-1effa5847786"
    },
    {
        "author": "陈渊",
        "paragraphs": [
            "马上悠悠梦故山，茅斋依旧水云间。",
            "长怀窃辔尘沙外，岂愿骈头十二闲。"
        ],
        "title": "邑中诸公见和再用前韵  其二",
        "id": "8b385c26-8076-40cb-8355-25794f811a3f"
    },
    {
        "author": "陈渊",
        "paragraphs": [
            "冷艶幽香不可名，老年春去独关情。",
            "林深雾暗何由见，赖有熏风为证明。"
        ],
        "title": "邑中诸公见和再用前韵  其三",
        "id": "9b17d602-3d6c-4f70-be96-71dc902f4b19"
    },
    {
        "author": "陈渊",
        "paragraphs": [
            "看尽愁人万点红，晓来双鬂白于茸。",
            "它时傥记江南梦，画我黄梅细雨中。"
        ],
        "title": "邑中诸公见和再用前韵  其四",
        "id": "c0ff99d1-39e1-45f3-9c33-7d35941231e0"
    },
    {
        "author": "陈渊",
        "paragraphs": [
            "诏书寛逋负，国用岂云阙。",
            "郡邑有常供，征求安敢辍。",
            "稽迟推蚤暮，钩摘剧豪髪。",
            "饥氓困鞭棰，十室九告竭。",
            "连雨催早稻，雪穗迷空阔。",
            "要令公私办，当复俟旬月。",
            "平生虑患深，献玉每遭刖。",
            "忧民已无策，问俗聊省罚。",
            "阳城吾所慕，晚官敢求达。",
            "宁无抚字心，便觉催科拙。"
        ],
        "title": "被檄下乡督税作释负",
        "id": "9026b705-492a-440c-9e66-9e904f13c1ba"
    },
    {
        "author": "陈渊",
        "paragraphs": [
            "雷霆挟雨惊残梦，萧艾乘风醒宿酲。",
            "黄檗一杯清昼永，张罗谁复问交情。"
        ],
        "title": "夏日雨後戏书",
        "id": "c1300c51-504a-4988-8530-cc4d2d464d5c"
    },
    {
        "author": "陈渊",
        "paragraphs": [
            "沉李浮瓜记昔游，重来毡帽映貂裘。",
            "乘风喜见经旬御，泛雪难留半夜舟。",
            "坐上谈机通一马，笔间词刃失全牛。",
            "尊前它日论诗地，柱後微文阻献酬。"
        ],
        "title": "与张司录",
        "id": "792294b8-004c-477d-a08e-1def8a821e92"
    },
    {
        "author": "陈渊",
        "paragraphs": [
            "浪蘂浮花逐去程，流红应恨水无情。",
            "檐间颇厌催归语，木杪空怜唤友声。",
            "念远却回鸿阵急，忘贫重到燕巢成。",
            "待凭物理追风御，怀抱如今喜尽倾。"
        ],
        "title": "奉和司录道中二首 山行",
        "id": "bbcfdc59-ef82-4e12-a319-af73d2a3c842"
    },
    {
        "author": "陈渊",
        "paragraphs": [
            "云路横翔计似疏，二原清赏更谁如。",
            "池塘草满供诗梦，烟雨春来入画图。",
            "落莫早知贫是病，参池今悟直为迂。",
            "傍人大笑公焉取，为说忘机或类吾。"
        ],
        "title": "奉和司录道中二首 偶成",
        "id": "88ddaf84-3ea7-4fba-b046-d30c032e31a7"
    },
    {
        "author": "陈渊",
        "paragraphs": [
            "叶底莺初啭，枝头蝶渐稀。",
            "雨余怜草长，风定恐花飞。",
            "迟暮歌终寠，淹留叹式微。",
            "更堪西去雁，声逐晚云归。"
        ],
        "title": "和司录行县道中偶风雨有感之作六首  其一",
        "id": "c53b0d82-c87c-4b3c-8362-68eedffcbed0"
    },
    {
        "author": "陈渊",
        "paragraphs": [
            "吏隐声藏雾，天游更御风。",
            "分携方举白，转盼复堆红。",
            "北去豺狼尽，春回雨露同。",
            "向来相对饮，应复念邻翁。"
        ],
        "title": "和司录行县道中偶风雨有感之作六首  其二",
        "id": "9187359a-22f0-4608-a9f1-94bea48f6a0b"
    },
    {
        "author": "陈渊",
        "paragraphs": [
            "非关浓艶能倾国，可是幽香解返魂。",
            "正尔雕零废吟赏，欲留佳丽度晨昏。"
        ],
        "title": "和司录行县道中偶风雨有感之作六首  其三",
        "id": "4c40720b-5938-442a-87c7-012bdf08c61d"
    },
    {
        "author": "陈渊",
        "paragraphs": [
            "酴醿卧雨有余态，芍药倚风无限情。",
            "正是江南花欲尽，淡云来往日微明。"
        ],
        "title": "和司录行县道中偶风雨有感之作六首  其四",
        "id": "a3ac9fe0-14e6-416b-bcb8-9beb917d2efb"
    },
    {
        "author": "陈渊",
        "paragraphs": [
            "山头漠漠烟藏树，山下潺潺水满溪。",
            "全胜长安花柳陌，万人尘里逐轮蹄。"
        ],
        "title": "和司录行县道中偶风雨有感之作六首  其五",
        "id": "0ba2a226-7a89-4bf8-bce8-eded5f8e8bcd"
    },
    {
        "author": "陈渊",
        "paragraphs": [
            "江山似为诗人设，风雨故应春日多。",
            "醉里吟哦聊自适，眼前开落莫谁何。"
        ],
        "title": "和司录行县道中偶风雨有感之作六首  其六",
        "id": "925e5ff8-f62f-43d1-b618-a01188b4510f"
    },
    {
        "author": "陈渊",
        "paragraphs": [
            "壮岁英标冠士林，莫年诗酒任浮沉。",
            "奇姿不见临风玉，妙语空传掷地金。",
            "残稾有谁知句眼，断弦何处觅琴心。",
            "他时戏笑成陈迹，惆怅江亭十亩阴。"
        ],
        "title": "饶州张宏中挽词二首  其一",
        "id": "01b02fe1-0abd-4a90-87ef-9cec6a7d9dcf"
    },
    {
        "author": "陈渊",
        "paragraphs": [
            "画栋雕甍照水村，簮裳多在脊令原。",
            "百年得计南山豆，万事忘怀北海尊。",
            "自昔功名何世乏，迨今文字几人存。",
            "遗书傥有毫芒在，为语韩公请备论。"
        ],
        "title": "饶州张宏中挽词二首  其二",
        "id": "8770d189-6e2a-47dd-a1a4-498a6daa582a"
    },
    {
        "author": "陈渊",
        "paragraphs": [
            "前辈风流晓露零，忽逢豪士壮心惊。",
            "雷霆落笔千人扫，珠玉成诗万户轻。",
            "应许翰林追敏捷，肯容开府鬬新清。",
            "向来乞米无佳传，端欲投瓜趣报琼。"
        ],
        "title": "次韵李耸卿",
        "id": "d74e01a6-a925-417d-b0a8-861e5b68e6b0"
    },
    {
        "author": "陈渊",
        "paragraphs": [
            "一寸丹诚贯上穹，坐令千里走龙工。",
            "骄阳弥目苗将槁，甘雨连霄泽已丰。",
            "便觉风霜倾意尽，岂愁荆棘致年凶。",
            "江南岁漕知无阙，遥想中都喜气同。"
        ],
        "title": "次韵李耸卿贺太守祷雨有应二首  其一",
        "id": "44dc8331-50fe-477a-9f1c-ecc8cbf75445"
    },
    {
        "author": "陈渊",
        "paragraphs": [
            "使君忧国愿年丰，肯放炎威久病农。",
            "尽道胸中藏渤澥，谁知笔下起蛟龙。",
            "晓凉秋气生蕲簟，梦断檐声带梵钟。",
            "高卧已传民讼息，秪应仁政古难逢。"
        ],
        "title": "次韵李耸卿贺太守祷雨有应二首  其二",
        "id": "cb809549-dd9e-4509-be5e-a2b64c45e7a7"
    },
    {
        "author": "陈渊",
        "paragraphs": [
            "梅豆班班已满枝，暗香犹未吐酴醿。",
            "和风暖日江南路，正是山矾烂漫时。"
        ],
        "title": "归自郡城见道中山矾盛开",
        "id": "fb50b822-f0a5-4712-a873-37787a0cf3d9"
    },
    {
        "author": "陈渊",
        "paragraphs": [
            "肩舆苦顿撼，步入山间路。",
            "崎岖历荆榛，砂砾窘芒屦。",
            "披云造萧寺，弛担日已暮。",
            "僧房急解袜，一洗尘泥污。",
            "瓦盘深及膝，汤暖得频注。",
            "须臾和气达，凛凛毛髪竖。",
            "翛然入无何，醉梦宁知处。",
            "此生事奔走，早晏失期度。",
            "念兹顷刻闲，百日不一遇。",
            "啖蔗入佳境，钟响忽予寤。",
            "蒲团赴微火，黙坐聊箕踞。",
            "明朝尘沙黄，莫忆少陵句。"
        ],
        "title": "香严寺洗足",
        "id": "9b1dd966-af62-4d61-adce-7aea033cc975"
    },
    {
        "author": "陈渊",
        "paragraphs": [
            "竹篱茅舍近前溪，烟淡风微月上迟。",
            "认得暗香来去处，夜寒无路觅横枝。"
        ],
        "title": "山寺早梅三首  其一",
        "id": "475feaa2-7bef-4931-a80b-a63d50f21184"
    },
    {
        "author": "陈渊",
        "paragraphs": [
            "冰雪情怀未遽开，芝兰风味已先回。",
            "故人隔岁无因见，一夜月明何处来。"
        ],
        "title": "山寺早梅三首  其二",
        "id": "4dcc4e58-2a07-49b9-bf3c-6a6ec79a99b3"
    },
    {
        "author": "陈渊",
        "paragraphs": [
            "丹蕚犹含绰约肌，水边篱落雪晴时。",
            "此间妙得无言意，只有西湖处士诗。"
        ],
        "tags": [
            "西湖"
        ],
        "title": "山寺早梅三首  其三",
        "id": "19404ed1-1902-4f9b-9e65-d27de2ece880"
    },
    {
        "author": "陈渊",
        "paragraphs": [
            "云间初日惨无光，天外归鸿岂恋行。",
            "短景去人如掣电，不应留滞野梅香。"
        ],
        "title": "又题山寺二首  其一",
        "id": "06c5979a-4373-46ba-83ec-9c9eead85247"
    },
    {
        "author": "陈渊",
        "paragraphs": [
            "云母烧香不见烟，夜深斋阁闭龙涎。",
            "此生暇日真难得，萧寺重来已四年。"
        ],
        "title": "又题山寺二首  其二",
        "id": "b4ffdf9d-0371-4323-8c11-59003d77a055"
    },
    {
        "author": "陈渊",
        "paragraphs": [
            "马上无端骨肉消，老来功业正寥寥。",
            "便须举白追年少，莫恨红妆不我饶。"
        ],
        "title": "即席和焦贯道",
        "id": "61a01a13-0201-40b2-b891-cb38a402c3f4"
    },
    {
        "author": "陈渊",
        "paragraphs": [
            "贫家岂有石麒麟，说梦哦诗愧杜陵。",
            "但得过庭追孔鲤，不愁传钵欠卢能。"
        ],
        "title": "赵元述庆得子次韵",
        "id": "e52fbb44-a202-48ec-ae40-90d7202de2fc"
    },
    {
        "author": "陈渊",
        "paragraphs": [
            "官闲竟日身无事，雨过连峦气似熏。",
            "未暇含香朝琐闼，且乘飞舄蹑青云。",
            "九天已振抟风翼，万目难藏隐雾文。",
            "谁凭危栏亲王唾，笑谈应复许随羣。"
        ],
        "title": "和周唐献郎中登普光寺阁",
        "id": "d63c157b-9caa-43b7-8266-3cdd98fe3413"
    },
    {
        "author": "陈渊",
        "paragraphs": [
            "不将尘土叹徒劳，白首驱驰任所遭。",
            "鸾凤尚能安枳棘，鷽鸠何敢厌蓬蒿。",
            "论材竞欲推嚢颖，备物何由数涧毛。",
            "末路固穷真自许，未应延颈试鸣号。"
        ],
        "title": "寄曹载德谏议二首  其一",
        "id": "7cce530c-bf48-4f09-8872-783a8c1c1ab3"
    },
    {
        "author": "陈渊",
        "paragraphs": [
            "晚途无复计行藏，捶楚尘埃秪自伤。",
            "未即卖刀归买犊，自怜挟策亦亡羊。",
            "已无竿牍勤毛颖，肯为箪瓢念孔方。",
            "尤喜故人书断绝，不将栖棘戏仇香。"
        ],
        "title": "寄曹载德谏议二首  其二",
        "id": "e5e3c5b4-89a0-4db7-a5cc-5a143d33f9c1"
    },
    {
        "author": "陈渊",
        "paragraphs": [
            "涧松那可比山苗，谩说凌寒有後雕。",
            "更向鸡虫论得失，何如鹏鷃各逍遥。",
            "三钟幸自堪攘臂，五斗谁能更折腰。",
            "正使争先任劳苦，虞人宁不愧弓招。"
        ],
        "title": "茂实被檄权永新以诗寄之",
        "id": "6d74ac9c-0976-42d4-92f4-a3113d2f4c25"
    },
    {
        "author": "陈渊",
        "paragraphs": [
            "声外闻和岂待言，棒头犹是老婆禅。",
            "如何更被文殊惑，却道维摩但黙然。"
        ],
        "title": "次韵李光祖南山四偈  其一",
        "id": "3b698cf9-837d-4d29-a087-e88100a0a1b6"
    },
    {
        "author": "陈渊",
        "paragraphs": [
            "腊穷春到不须臾，霜下陈根岂用锄。",
            "若信雕荣如转毂，故应摇落有扶疏。"
        ],
        "title": "次韵李光祖南山四偈  其二",
        "id": "d35977da-faad-4a68-b37c-38a4db30395e"
    },
    {
        "author": "陈渊",
        "paragraphs": [
            "窗前松竹翠连山，窗下弦歌昼掩关。",
            "雪里忍看梅欲吐，烟中遥认鸟知还。"
        ],
        "title": "次韵李光祖南山四偈  其三",
        "id": "ecf1d127-704e-4eaa-b27f-c1e1ed003f15"
    },
    {
        "author": "陈渊",
        "paragraphs": [
            "未暇南山访隐居，祇应无处不逢渠。",
            "凭君一省从前梦，莫叹离羣岁又除。"
        ],
        "title": "次韵李光祖南山四偈  其四",
        "id": "7a69c94a-fee1-46b5-a80b-757c68a68318"
    },
    {
        "author": "陈渊",
        "paragraphs": [
            "眼在句中宁易知，意存言外一何微。",
            "柏舟故是仁人事，岂为淹留念奋飞。"
        ],
        "title": "次韵光祖避地眉溪十绝  其一",
        "id": "38a82b91-4719-4e0a-99b8-6732689fd457"
    },
    {
        "author": "陈渊",
        "paragraphs": [
            "浮木如何济巨川，积薪其下火将然。",
            "是中已有安身地，许尔垂绅玉几前。"
        ],
        "title": "次韵光祖避地眉溪十绝  其二",
        "id": "10ab145a-0c2f-42fa-838d-b8f9884edae5"
    },
    {
        "author": "陈渊",
        "paragraphs": [
            "弄云微月淡回廊，十室连甍占上方。",
            "谁道各无容足地，夜谈犹欲致时康。"
        ],
        "title": "次韵光祖避地眉溪十绝  其三",
        "id": "81b6bbbd-5255-4047-a4b2-c793a905004c"
    },
    {
        "author": "陈渊",
        "paragraphs": [
            "少年凭恃气方强，肤理微邪未觉伤。",
            "迨得病深无治法，始知先甲是农黄。"
        ],
        "title": "次韵光祖避地眉溪十绝  其四",
        "id": "f17d37eb-55c0-4410-9f16-9cfc014ce599"
    },
    {
        "author": "陈渊",
        "paragraphs": [
            "访道寻幽历万山，神仙元不在山间。",
            "须知对面长相失，莫叹乔松去不还。"
        ],
        "title": "次韵光祖避地眉溪十绝  其五",
        "id": "21e5fce8-46f9-49bb-bc1c-1b3c35878473"
    },
    {
        "author": "陈渊",
        "paragraphs": [
            "四海黔黎共一君，须知盗贼亦吾民。",
            "由来齐梃胜秦甲，要在人如父子亲。"
        ],
        "title": "次韵光祖避地眉溪十绝  其六",
        "id": "40aef0f5-3e3c-4a75-94f0-98631f61cdcf"
    },
    {
        "author": "陈渊",
        "paragraphs": [
            "当时先主得关张，能使西川弱胜强。",
            "今日中原岂无士，坐愁豺虎乱要荒。"
        ],
        "title": "次韵光祖避地眉溪十绝  其七",
        "id": "7d9424ed-912b-4703-9a88-9410273a387a"
    },
    {
        "author": "陈渊",
        "paragraphs": [
            "污莱正尔肥蚯蚓，滞穗那能饱鸒斯。",
            "布谷似嫌新历缓，每从清晓报农时。"
        ],
        "title": "次韵光祖避地眉溪十绝  其八",
        "id": "bb01533d-5ba0-47c4-b216-dbf1109424e2"
    },
    {
        "author": "陈渊",
        "paragraphs": [
            "何人更下仲举榻，举世愿登元礼门。",
            "千古家声君与我，未知何以起斯文。"
        ],
        "title": "次韵光祖避地眉溪十绝  其九",
        "id": "d9271ee4-1e9c-4f6d-b80d-27f87bb7b9fa"
    },
    {
        "author": "陈渊",
        "paragraphs": [
            "了斋力欲排邪说，谁遣奇穷道不兴。",
            "长恨人亡琴亦往，赖传心法有卢能。"
        ],
        "title": "次韵光祖避地眉溪十绝  其一○",
        "id": "950e35b8-ab30-4121-92ca-6e9cbcdc69b9"
    },
    {
        "author": "陈渊",
        "paragraphs": [
            "干坤今古自昭然，此意何劳密处论。",
            "不是逢人喜倾倒，正应公事合公言。"
        ],
        "title": "眉溪与光祖共谈得四绝句  其一",
        "id": "99c67cd8-128e-4e83-a676-14d018003232"
    },
    {
        "author": "陈渊",
        "paragraphs": [
            "青山雨後足奇态，好鸟檐间无俗音。",
            "纵使曲生难会面，可无毛颖解传心。"
        ],
        "title": "眉溪与光祖共谈得四绝句  其二",
        "id": "fe1fec45-d981-48f7-be01-8a329a8dd645"
    },
    {
        "author": "陈渊",
        "paragraphs": [
            "流泉为演秘密藏，枕上声从涧底来。",
            "半夜梦回听说偈，似传衣钵向黄梅。"
        ],
        "title": "眉溪与光祖共谈得四绝句  其三",
        "id": "0e34c00f-5134-42eb-8b85-ea5ac375a224"
    },
    {
        "author": "陈渊",
        "paragraphs": [
            "溪边索共桃花笑，雨打风吹扫地空。",
            "待访灵云旧消息，急流无处觅残红。"
        ],
        "title": "眉溪与光祖共谈得四绝句  其四",
        "id": "e2b66928-0d90-4dfe-991c-d198f591f930"
    },
    {
        "author": "陈渊",
        "paragraphs": [
            "道人头上经春雪，不羡少年何首乌。",
            "已觉老来甘草莽，便当归去访田庐。"
        ],
        "title": "交溪庵中因检药嚢偶成",
        "id": "556cace2-60dc-45dc-9769-e5d59f77667a"
    },
    {
        "author": "陈渊",
        "paragraphs": [
            "小桥横截一溪云，隔岸遥通避世人。",
            "钓艇偶随秋雁泊，吟窗今见腊梅新。",
            "烟尘已觉千山静，雨露行看万国春。",
            "诗酒暮年生处乐，一瓢归去岂辞贫。"
        ],
        "title": "次韵陆时可岁暮感怀  其一",
        "id": "e268c3a9-85a1-44b1-82e7-fca987700250"
    },
    {
        "author": "陈渊",
        "paragraphs": [
            "风御泠然几过旬，异乡穷腊作离人。",
            "淹留赖有交情重，飜覆从教俗态新。",
            "于世无求心似水，向人多可气如春。",
            "也知已造颜原室，不耻人间贱与贫。"
        ],
        "title": "次韵陆时可岁暮感怀  其二",
        "id": "8d9e6563-2236-42bf-9820-4e0b29792c90"
    },
    {
        "author": "陈渊",
        "paragraphs": [
            "芝眉不见忽经旬，屡出新篇故恼人。",
            "应共翰林争敏捷，岂如开府但清新。",
            "鸡豚且入他乡社，桃李何殊故国春。",
            "白髪苍髯共携手，从来管鲍两忘贫。"
        ],
        "title": "再和时可二首  其一",
        "id": "10fbfa0c-4132-4e93-a20a-1e8e33b66404"
    },
    {
        "author": "陈渊",
        "paragraphs": [
            "甲子公今不记句，磻溪垂钓岂其人。",
            "安心有道年年徤，出语无尘字字新。",
            "鬬智莫争三十里，贪生何用八千春。",
            "直须凖备新年醉，无地容锥未是贫。"
        ],
        "title": "再和时可二首  其二",
        "id": "9783f538-249f-4a64-b36f-8c5aff36e4f2"
    },
    {
        "author": "陈渊",
        "paragraphs": [
            "古来兵出仅三旬，便欲修文格远人。",
            "图蔓可堪师已老，涤瑕当与俗更新。",
            "舞干止杀知何日，卖剑归耕要及春。",
            "但得锄耰遍原野，饭藜何惜一身贫。"
        ],
        "title": "又用元韵呈时可",
        "id": "3f357a88-607b-4995-98d5-4dbabf92668d"
    },
    {
        "author": "陈渊",
        "paragraphs": [
            "风义久已丧，交道何其衰。",
            "艰窘无与俱，乃歌风及頺。",
            "谁言经由地，过门有犂来。",
            "霜雪岂不恶，松筠真奈摧。",
            "富贵如浮云，于我何有哉。",
            "所嗟道不兴，兹士犹尘埃。"
        ],
        "title": "次韵光祖闲居感怀",
        "id": "bc8faeb5-b447-4a2a-8ebf-d94777b1d8fa"
    },
    {
        "author": "陈渊",
        "paragraphs": [
            "风际管弦朝病酒，云中楼阁夜闻香。",
            "十年一梦沙河路，独步春泥觉燕忙。"
        ],
        "title": "初到临安二首  其一",
        "id": "9d7b2c08-2b16-4940-b9ab-c3666e9046ff"
    },
    {
        "author": "陈渊",
        "paragraphs": [
            "青鞋踏雨花铺径，朱舰凌风柳拂堤。",
            "天竺旧游心已懒，孤山行处路应迷。"
        ],
        "title": "初到临安二首  其二",
        "id": "cfb4c85c-6d71-4eda-9911-2714efd15c6d"
    },
    {
        "author": "陈渊",
        "paragraphs": [
            "潮头驾月冲残梦，水色浮空送峭寒。",
            "十幅轻蒲连夜发，不知身到海门山。"
        ],
        "tags": [
            "钱塘江"
        ],
        "title": "钱塘江",
        "id": "63e9f796-af1e-4c36-baa2-1e6d84493643"
    },
    {
        "author": "陈渊",
        "paragraphs": [
            "寇盗纵横已十春，今年花下得微曛。",
            "应怜万木灰薪槱，喜见奇葩脱斧斤。",
            "遣将几人非鞅鞅，覆盟今日尚棼棼。",
            "凭君为国施长策，莫恋垂丝鄙献芹。"
        ],
        "title": "次韵王长源饮垂丝海棠花下",
        "id": "244a9f0c-7ac1-45cb-b2c1-fd7a292d40f0"
    },
    {
        "author": "陈渊",
        "paragraphs": [
            "少年长揖出贤关，自许行藏契孔颜。",
            "云路不求千载遇，筚门赢得一生闲。",
            "奇言尽扫鸡三足，妙意谁窥豹一斑。",
            "尽道东床如李汉，会传余论落人间。"
        ],
        "title": "邓季明挽词三首  其一",
        "id": "06f38db9-28fd-4905-86da-956b4b9c0783"
    },
    {
        "author": "陈渊",
        "paragraphs": [
            "它时肤使早还乡，驻节旁连避世墙。",
            "雁序风标莲破蕚，凤雏衣袂桂飘香。",
            "花边对酒春难老，竹里围棊日自长。",
            "曾共国人歌友爱，伤心重到棣华堂。"
        ],
        "title": "邓季明挽词三首  其二",
        "id": "cd899e99-393f-4979-b0ac-affd24362a36"
    },
    {
        "author": "陈渊",
        "paragraphs": [
            "道人于世已忘名，相府闻风眼自青。",
            "险韵旧联韩子句，直词今称蔡邕铭。",
            "壁间玉唾情何厚，梁上银钩墨尚馨。",
            "只尔便知君不朽，岂缘中说载元龄。"
        ],
        "title": "邓季明挽词三首  其三",
        "id": "e95e89df-1286-419a-a3fd-483c4b62fc4b"
    },
    {
        "author": "陈渊",
        "paragraphs": [
            "志士忧君切，还将笔効忠。",
            "但于心取正，不向字求工。",
            "理自胸襟得，情因翰墨通。",
            "一言毛颖喻，千古史鱼风。",
            "托意挥毫上，成名补衮中。",
            "谁知执艺事，功与诤臣同。"
        ],
        "title": "省题笔谏诗",
        "id": "81f5638e-fba0-4247-b341-5916b279df24"
    },
    {
        "author": "陈渊",
        "paragraphs": [
            "风鸣竹屋惧将颠，起视同云隘万川。",
            "共喜葭灰初应律，那知柳絮已漫天。",
            "传杯莫怕山颓玉，闭户从教径糁毡。",
            "幕府老成堪倚杖，故应衰病得安眠。"
        ],
        "title": "和参谋至日喜雪三首  其一",
        "id": "a3aa1546-b898-4f74-992f-08d52325118a"
    },
    {
        "author": "陈渊",
        "paragraphs": [
            "玉花初着乱山颠，入夜俄惊月满川。",
            "虽有冷光凝白昼，尚余阴曀锁青天。",
            "属车未返瑶池骏，远使犹餐北海毡。",
            "梦断忽传淮蔡捷，喜临尊酒已忘眠。"
        ],
        "title": "和参谋至日喜雪三首  其二",
        "id": "6789b52d-42e9-4fc9-a6fa-46dc8a5ce42b"
    },
    {
        "author": "陈渊",
        "paragraphs": [
            "恊气方占大有年，珠玑填道璧沉川。",
            "尘埃已洗三千界，云雾终开尺五天。",
            "羔袖久惭依帅幕，牛衣端不羡蛮毡。",
            "求田好趁丰登候，乞与元龙榻上眠。"
        ],
        "title": "和参谋至日喜雪三首  其三",
        "id": "f5b5f42c-da63-42a1-8b1b-489fbef4a229"
    },
    {
        "author": "陈渊",
        "paragraphs": [
            "二老俱传正始音，春来诗思转精神。",
            "风前未展垂天翼，笔下空闻掷地金。",
            "晓日若将开霁色，宿云先已弄轻阴。",
            "落花流水年年事，只恐桃源不可寻。"
        ],
        "title": "和参谋参议寻春",
        "id": "ae81c3b2-5166-4798-976f-7f4e6e875209"
    },
    {
        "author": "陈渊",
        "paragraphs": [
            "柳丝垂地整如梳，春尽长怀旧隐居。",
            "草暖屡眠斜照外，水香时潄落花余。",
            "西山忍饿初疑隘，北海无功竟坐疏。",
            "同是念归公得请，自怜濡滞一轩渠。"
        ],
        "title": "次韵吴参议病中怀归因以自见",
        "id": "9f9a08a1-bf8f-407f-a1db-9543d3c86930"
    },
    {
        "author": "陈渊",
        "paragraphs": [
            "扁舟冲浪去，羸马傍城行。",
            "飘泊伤春绪，艰难作吏情。",
            "岂无贤者乐，亦有圣人清。",
            "莫继兰亭会，愁连曲水生。"
        ],
        "title": "次韵安茂通同薛参议上巳日唱和",
        "id": "83ea56e8-7eec-48da-a591-59e693c838f7"
    },
    {
        "author": "陈渊",
        "paragraphs": [
            "羁怀厌朝市，逸兴薄江山。",
            "放杖嚣埃外，传觞紫翠间。",
            "碧云犹未合，飞鸟已知还。",
            "不见高车过，重城欲上关。"
        ],
        "title": "三月二十日游东山参议不至有诗次韵",
        "id": "ad141f3a-ba5d-46f2-b405-9b410468dff3"
    },
    {
        "author": "陈渊",
        "paragraphs": [
            "青蒿何敢附苍官，要以陈根托岁寒。",
            "万事忘情知我拙，一窗容膝许同欢。",
            "也知坚卧元非病，况是无心可得安。",
            "归去傥余饥溺念，岂能无意复缨冠。"
        ],
        "title": "参谋得暂假归留别同舍次韵",
        "id": "9f0db143-4030-4b7d-b9e4-70c8bcfc9e46"
    },
    {
        "author": "陈渊",
        "paragraphs": [
            "师行初不犯秋毫，坐缚凶渠泚与滔。",
            "和气自应回岁旱，丰年当复验秋高。",
            "横流是处通飞鹢，归佩何时脱孟劳。",
            "要广江南千里润，须令天下入甄陶。"
        ],
        "title": "次韵茂通喜雨",
        "id": "b9eed457-8603-4600-a454-2944dde4e0e3"
    },
    {
        "author": "陈渊",
        "paragraphs": [
            "道山仙者居，是中乃置我。",
            "白前英俊前，糠粃出扬簸。",
            "同寮事阔略，未忍弃衰惰。",
            "日闻所不闻，更欲学其可。",
            "张侯廊庙器，文字粲藻火。",
            "一班见余论，已足践青琐。",
            "欣然取使节，去我何其果。",
            "无乃万斛舟，未授济川柁。",
            "相携湖上别，酒尽重城锁。",
            "分离情已重，去住计谁左。",
            "从来洞庭野，乘雁不加伙。",
            "何日西江潮，送我东归舸。"
        ],
        "tags": [
            "洞庭湖"
        ],
        "title": "送张巨山着作使闽分韵得我字",
        "id": "2ff86f70-afe2-481f-a701-0bfda2af0484"
    },
    {
        "author": "陈渊",
        "paragraphs": [
            "好客陶家旧，多才谢女风。",
            "一窥知帝辅，三徙得儒宫。",
            "遗子经犹在，知人鉴已空。",
            "里闾推达识，爱壻有乘騘。"
        ],
        "title": "石夫人挽词",
        "id": "566ecdc0-0a91-4adf-9f6b-50008c17faea"
    },
    {
        "author": "陈渊",
        "paragraphs": [
            "雪到蓬山尚破裘，倦听余子说封侯。",
            "松楸更作连宵梦，桂玉宁堪卒岁留。",
            "衣绣故应人所羡，题舆仍为国分忧。",
            "艰难兀坐添华髪，亦欲如公可得不。"
        ],
        "title": "送黄平国倅邵武",
        "id": "b89c13f4-74bb-445e-8d6b-73cc1abe880f"
    },
    {
        "author": "陈渊",
        "paragraphs": [
            "季子观周乐，妙意传青简。",
            "诸孙拾其遗，破具前人眼。",
            "新诗如珠璧，字字无可拣。",
            "故应意有余，不但音睍睆。",
            "念昔我方壮，意轻三子撰。",
            "自闻歌白雪，欲和色先赧。",
            "中间各流落，念子忘寝馔。",
            "阻寻千里盟，未卜一笑莞。",
            "书来得佳句，奇字富瑟僴。",
            "推先情已厚，感旧涕应澘。",
            "周宣致中兴，土宇日益昄。",
            "肤使尽苏张，九合宁须轏。",
            "天才必有用，造物岂徒产。",
            "椽笔傥容挥，斗印定当绾。",
            "既去却须来，毋绝汉中栈。"
        ],
        "title": "答吴济仲见寄",
        "id": "42f221d2-b420-4cc1-a1cc-fa9de4f57c9c"
    },
    {
        "author": "陈渊",
        "paragraphs": [
            "长者一床室，先生五柳庐。",
            "久贫应似我，多病或如渠。",
            "客少门常寂，身闲日自舒。",
            "窥园知鲜暇，安得掺君裾。"
        ],
        "title": "次韵邓天启贺茅舍新成二首  其一",
        "id": "477c16b8-4d7f-4113-bd53-63a771f21646"
    },
    {
        "author": "陈渊",
        "paragraphs": [
            "艰难思健士，谁复数寒儒。",
            "老去怀三径，归来就一区。",
            "春情萦梦草，晚步及栖乌。",
            "不愧王摩诘，新诗有画图。"
        ],
        "title": "次韵邓天启贺茅舍新成二首  其二",
        "id": "65492984-27d2-436f-912c-73320baddb5c"
    },
    {
        "author": "陈渊",
        "paragraphs": [
            "逐客身无事，乘闲葺敝庐。",
            "堂成因有室，水到自成渠。",
            "地迥千岩秀，春回一气舒。",
            "幸为时所弃，容我懒簮裾。"
        ],
        "title": "次韵延年弟相庆  其一",
        "id": "bede1bd3-4807-47c4-97aa-a6ac3f787fa9"
    },
    {
        "author": "陈渊",
        "paragraphs": [
            "经年侍清宴，饱食愧侏儒。",
            "脱迹鸳鸿路，忘怀草木区。",
            "朝檐看鬬雀，晚槛引饥乌。",
            "已觉蓬蒿适，谁能九万图。"
        ],
        "title": "次韵延年弟相庆  其二",
        "id": "20177330-0ff4-4fdb-94b2-423076e8c7be"
    },
    {
        "author": "陈渊",
        "paragraphs": [
            "吾闽山水国，幽绝胜衡庐。",
            "隐几云生席，开轩柳映渠。",
            "连枝均鲁卫，异说屏荆舒。",
            "此外无它慕，何门可曳裾。"
        ],
        "title": "次韵宗仁弟相庆  其一",
        "id": "cd64e178-4e5f-4206-a963-1730aabecf50"
    },
    {
        "author": "陈渊",
        "paragraphs": [
            "侵疆犹未复，世不乏真儒。",
            "肯使金汤地，长为豺虎区。",
            "颓龄真病鹤，急警任飞乌。",
            "纵有藏身处，偷安岂远图。"
        ],
        "title": "次韵宗仁弟相庆  其二",
        "id": "fcc18ecd-adf7-4a0f-96d2-18bfdcfce955"
    },
    {
        "author": "陈渊",
        "paragraphs": [
            "沈子膏粱胄，从余一草庐。",
            "几年同寂寞，此日更勤渠。",
            "师范宗韩孟，源流接谊舒。",
            "艰难思报国，犹未厕朝裾。"
        ],
        "title": "次韵沈公雅相庆  其一",
        "id": "41b80736-eaff-46b8-b53c-f5d08f2a6b9d"
    },
    {
        "author": "陈渊",
        "paragraphs": [
            "尚书足勲业，振迹自穷儒。",
            "清德逾三世，忠名满八区。",
            "诗才推道藴，玄旨赖童乌。",
            "岂厌隆中卧，惭无八阵图。"
        ],
        "title": "次韵沈公雅相庆  其二",
        "id": "1a114483-73aa-41b6-b967-f76c84cc0bcf"
    },
    {
        "author": "陈渊",
        "paragraphs": [
            "席门谁复顾寒儒，深愧频迂长者车。",
            "更为穆生时设醴，应怜冯子食无鱼。",
            "诸生久被弦歌化，盛礼谁将简册书。",
            "从此邑人蒙劝奬，定知容驷有高闾。"
        ],
        "title": "代朝宗弟和饯行二首  其一",
        "id": "71cb1522-9a8c-44cf-9332-12f67775f67f"
    },
    {
        "author": "陈渊",
        "paragraphs": [
            "少年经业富三余，肯羡相如驷马车。",
            "要向青云开羽翼，岂辞黄卷注虫鱼。",
            "平生颇负连鳌手，老大犹随荐鹗书。",
            "此去果符丛桂兆，敢求椽笔掲吾闾。"
        ],
        "title": "代朝宗弟和饯行二首  其二",
        "id": "6ad42dbe-a8cb-4e46-bab6-ab8eca34a5d3"
    },
    {
        "author": "陈渊",
        "paragraphs": [
            "江梅又趁一阳回，身在旃檀林下来。",
            "行到漳南香未歇，百花闻此一时开。"
        ],
        "title": "兴国灿老往漳州二偈送之  其一",
        "id": "c733aad0-93c3-4419-9003-36d8b85390b9"
    },
    {
        "author": "陈渊",
        "paragraphs": [
            "浮云出岫本无心，桔槔俯仰人所引。",
            "一大藏教留後人，看与不看渠自省。"
        ],
        "title": "兴国灿老往漳州二偈送之  其二",
        "id": "f5e5ad79-e60a-4406-b4e4-2c94cb6638b3"
    },
    {
        "author": "陈渊",
        "paragraphs": [
            "昔年曾到十三楼，一日西湖十顷秋。",
            "寒碧轩中最宜暑，只缘修竹近清流。"
        ],
        "tags": [
            "西湖"
        ],
        "title": "邓端友临要阁五首  其一",
        "id": "1771856c-eb37-43d8-8738-97366a2e5507"
    },
    {
        "author": "陈渊",
        "paragraphs": [
            "十里烟波竹外溪，隔溪青嶂遶窗扉。",
            "诗人不见东坡老，直节空余一尺围。"
        ],
        "title": "邓端友临要阁五首  其二",
        "id": "bbf4ce8f-a6b2-424b-98f7-d7afd016f4d7"
    },
    {
        "author": "陈渊",
        "paragraphs": [
            "谁家多竹门可款，临要阁前沙岸傍。",
            "谩道熏风能解愠，正应苍玉自生凉。"
        ],
        "title": "邓端友临要阁五首  其三",
        "id": "9cfc31c7-f9e2-4861-858d-d3d26e9e6ed4"
    },
    {
        "author": "陈渊",
        "paragraphs": [
            "繁枝盖地欲成幄，杰干凌空不碍檐。",
            "为语韩公莫除好，此间风月岂须添。"
        ],
        "title": "邓端友临要阁五首  其四",
        "id": "ad9a289c-6d1a-43ee-8484-3750266efea5"
    },
    {
        "author": "陈渊",
        "paragraphs": [
            "甘苦元从舌上知，竹间风味与谁期。",
            "万竿可斩从人说，一榻乘凉要自嬉。"
        ],
        "title": "邓端友临要阁五首  其五",
        "id": "0c2bdf94-4bdc-4ea4-a53d-550de207c1e2"
    },
    {
        "author": "陈渊",
        "paragraphs": [
            "茅斋西望水边楼，亦复开轩对奕秋。",
            "欲效子猷偏种竹，竹前那得一溪流。"
        ],
        "title": "端友和临要阁诗再次韵五首  其一",
        "id": "fa2afedc-9cd9-47d0-a90b-243b4aa2348e"
    },
    {
        "author": "陈渊",
        "paragraphs": [
            "乘兴谁当访剡溪，竹间应复掩双扉。",
            "也知剧暑攻人急，正赖青双一解围。"
        ],
        "title": "端友和临要阁诗再次韵五首  其二",
        "id": "15217900-48e4-4895-878b-d03b4f5c6027"
    },
    {
        "author": "陈渊",
        "paragraphs": [
            "午窗青梦接羲皇，茗盌无多置我傍。",
            "此味若令儿辈觉，人间容有竹风凉。"
        ],
        "title": "端友和临要阁诗再次韵五首  其三",
        "id": "30b7de53-d54b-4603-9b3a-69335b2f1811"
    },
    {
        "author": "陈渊",
        "paragraphs": [
            "宿霭初收一卷帘，万山腾沓拥飞檐。",
            "静看野色连苍竹，便觉闲中气味添。"
        ],
        "title": "端友和临要阁诗再次韵五首  其四",
        "id": "446063fb-79ce-47db-9d9c-40004fd311b2"
    },
    {
        "author": "陈渊",
        "paragraphs": [
            "不将朝服换斑衣，正以亲年慰所期。",
            "却恐英名喧众口，未容莱子作儿嬉。"
        ],
        "title": "端友和临要阁诗再次韵五首  其五",
        "id": "995988ee-6dcc-4ec8-88b0-f104ab3bdb4c"
    },
    {
        "author": "陈渊",
        "paragraphs": [
            "霜余宾雁日南征，念子冲寒去我闽。",
            "应向月娥占昨梦，欲扳仙桂赴新春。",
            "平生学海真无底，晚节词锋更有神。",
            "要路争先吾老矣，可无高论蹑平津。"
        ],
        "title": "送朝宗弟赴试南宫",
        "id": "d9606f76-79ef-4b2d-bdf5-d63d5f9ededf"
    },
    {
        "author": "陈渊",
        "paragraphs": [
            "海中仙果真难得，天上麒麟必异才。",
            "速客未为汤饼供，荐觞须俟鲤鱼来。"
        ],
        "title": "庆邓德达得子",
        "id": "5e0f1a3f-d248-4902-9e6f-e9d5e99ea308"
    },
    {
        "author": "陈渊",
        "paragraphs": [
            "书法从中得，难将笔下寻。",
            "欲知神合处，始悟画由心。",
            "篆隶秦非古，真行晋迄今。",
            "奇踪存翰墨，妙意本胸襟。",
            "雄徤猊飜石，骞腾鸟出林。",
            "古人求笔正，八法响随音。"
        ],
        "title": "书心画诗",
        "id": "386daae7-f8a7-49c4-bc91-4cbfa2e8d404"
    },
    {
        "author": "陈渊",
        "paragraphs": [
            "北山其下僧伽塔，影落轩前草树间。",
            "谁向月明看白牯，静中相对两俱闲。"
        ],
        "title": "题兴国寺碧落轩  其一",
        "id": "303afe8a-fed8-4d21-b88d-4730554ca7f6"
    },
    {
        "author": "陈渊",
        "paragraphs": [
            "休论暮四同朝四，且说前三与後三。",
            "造物戏人无足较，老禅深处要重参。"
        ],
        "title": "题兴国寺碧落轩  其二",
        "id": "baa8b93c-2f42-452f-b2b8-9d293d2987a2"
    },
    {
        "author": "陈渊",
        "paragraphs": [
            "白衣挈榼踵吾门，颇说双泉更有兄。",
            "洗盏为君开醉色，不知人世有王闳。"
        ],
        "title": "端友以桂浆两樽见惠赋诗六首  其一",
        "id": "2bb13a93-1609-4d47-a897-b88233511130"
    },
    {
        "author": "陈渊",
        "paragraphs": [
            "秋水无声泻玉觥，镜奁初启净无尘。",
            "未将滋味夸殊胜，已觉风神最恼人。"
        ],
        "title": "端友以桂浆两樽见惠赋诗六首  其二",
        "id": "18dbc8f5-a310-401d-b35e-6452f3d27eb0"
    },
    {
        "author": "陈渊",
        "paragraphs": [
            "浊者为贤圣是清，古人无复论甘辛。",
            "因观表里如冰玉，始信荀杨未尽醇。"
        ],
        "title": "端友以桂浆两樽见惠赋诗六首  其三",
        "id": "5f84808e-10ae-486c-8507-b21b939d8587"
    },
    {
        "author": "陈渊",
        "paragraphs": [
            "鼠窃跳梁十里间，数杯中夜得安眠。",
            "千艘雷动人方扰，一榻山颓我自仙。"
        ],
        "title": "端友以桂浆两樽见惠赋诗六首  其四",
        "id": "4a7ccb6a-f902-4733-9e04-c5106cdb8d92"
    },
    {
        "author": "陈渊",
        "paragraphs": [
            "饷我两罇才斗许，客来索饮不论升。",
            "明朝此物岂易得，纵有市酤宁独醒。"
        ],
        "title": "端友以桂浆两樽见惠赋诗六首  其五",
        "id": "b7fe05ac-0cf6-43cb-bd95-c2567fd61aff"
    },
    {
        "author": "陈渊",
        "paragraphs": [
            "投辖谁云有祖风，啜醨难与贵人同。",
            "竹林若许供鸡黍，助我醇醪幸少丰。"
        ],
        "title": "端友以桂浆两樽见惠赋诗六首  其六",
        "id": "37e49a28-50be-4467-8720-c70935c12f0c"
    },
    {
        "author": "陈渊",
        "paragraphs": [
            "淑德初无玷，高情更出尘。",
            "择邻思教子，剪髪为延宾。",
            "裁鉴推前识，提携即伟人。",
            "东床他日选，乌府号忠臣。"
        ],
        "title": "代陈应之作",
        "id": "ff731daf-770f-4c00-8f69-29f3433b6c95"
    },
    {
        "author": "陈渊",
        "paragraphs": [
            "赵州不出三门，净名坚卧一榻。",
            "我来堂下便回，此间有问有答。"
        ],
        "title": "谒璨老病未能起留二偈示之  其一",
        "id": "23131596-35dc-43b8-8de2-fc9bb473127d"
    },
    {
        "author": "陈渊",
        "paragraphs": [
            "西堂偶尔头痛，首座从来脚跛。",
            "堂头更自黙黙，客来一场懡㦬。"
        ],
        "title": "谒璨老病未能起留二偈示之  其二",
        "id": "03b7ac75-1407-4077-8452-1c986f19dd6e"
    },
    {
        "author": "陈渊",
        "paragraphs": [
            "双井江南妙品，不减建溪月团。",
            "但使睡魔不作，可须归去蓬山。"
        ],
        "title": "和璨老示双井茶纸被简板三偈  其一",
        "id": "3a2b0c9f-80e2-4a94-be4d-38b4f160f25d"
    },
    {
        "author": "陈渊",
        "paragraphs": [
            "江静微波皱縠，庭空落絮铺茵。",
            "正是邻床作梦，直须款款反身。"
        ],
        "title": "和璨老示双井茶纸被简板三偈  其二",
        "id": "03f99c0f-b026-49a7-8de7-5c6d2201030c"
    },
    {
        "author": "陈渊",
        "paragraphs": [
            "纵使前词洗尽，不妨後信重通。",
            "会取曹溪一滴，语言文字皆空。"
        ],
        "title": "和璨老示双井茶纸被简板三偈  其三",
        "id": "6c7833c8-dbe3-47b0-ba97-5fac1c0d0334"
    },
    {
        "author": "陈渊",
        "paragraphs": [
            "未能仰首试鸣号，且复尘埃奈此劳。",
            "健笔凌云谁误许，扁舟乘雪兴何高。",
            "余生敢叹须如戟，薄俗终防笑有刀。",
            "留滞周南何足数，人间如我九牛毛。"
        ],
        "title": "次韵萧茂德",
        "id": "674b2ecc-f0b7-4588-a8d2-92054a9972e5"
    },
    {
        "author": "陈渊",
        "paragraphs": [
            "未下钤锤墨如漆，已入筛罗白如雪。",
            "从来黑白不相融，吸尽方知了无别。",
            "老龙过我睡初醒，为破云腴同一啜。",
            "舌根回味只自知，放盏相看欲何说。"
        ],
        "title": "留龙居士试建茶既去辄分送幷颂寄之",
        "id": "19efdc33-184b-4c2d-968a-e4a3fc8e930d"
    },
    {
        "author": "陈渊",
        "paragraphs": [
            "是渠白芽，聚为黑块。",
            "方讶墨坚，复如粉碎。",
            "生灭灭已，元非内外。",
            "说性说形，又说一味。",
            "急点一杯，扶居士醉。"
        ],
        "title": "得老龙见和复呈",
        "id": "849b9e15-7239-448a-90c9-0ba63c44c1a2"
    },
    {
        "author": "陈渊",
        "paragraphs": [
            "妫之後，封于兹。",
            "出我车，济乎沂。",
            "龙得雨，燕始归。",
            "一投匕，遂拂衣。",
            "忠州孙，见者思。",
            "发一笑，译其辞。"
        ],
        "title": "题仙霞岭上庵中示仲思",
        "id": "356b0ede-6e90-4a15-90dd-8af7d013ba0a"
    },
    {
        "author": "陈渊",
        "paragraphs": [
            "亭名颜乐枕高山，自有行藏远契颜。",
            "玉陛不求千载遇，荜门赢得一生闲。",
            "箪瓢陋巷堪游衍，富贵浮云任往还。",
            "更续洛川求所学，会传余论落人间。"
        ],
        "title": "颜乐亭",
        "id": "756c0639-c297-4a47-84b5-bf07c6f92505"
    },
    {
        "author": "陈渊",
        "paragraphs": [
            "涉世谁能不混尘，幸无尘土点簪绅。",
            "沧浪解洗许由耳，醽醁还浇靖节巾。",
            "心地已非污可染，盘铭自警德常新。",
            "此亭要与名俱永，不信西风能污人。"
        ],
        "title": "濯缨亭",
        "id": "25eab997-f32d-439a-818f-ab070c1d6dcf"
    },
    {
        "author": "陈渊",
        "paragraphs": [
            "南窗何似北窗凉，寄傲乘风各有方。",
            "俯仰尚嫌天地窄，卷舒宁计古今长。",
            "酒斟盏里浮醅绿，菊采篱边满眼黄。",
            "万事醉来俱不醒，时飞清梦到羲皇。"
        ],
        "title": "寄傲轩",
        "id": "1ec935d3-ca66-4b14-92ff-dd2a1126b2f3"
    },
    {
        "author": "陈渊",
        "paragraphs": [
            "扶桑拥晴红，梧桐蔼深翠。",
            "鸣凤在高冈，昭昭圣王瑞。"
        ],
        "title": "朝阳峰",
        "id": "c0c03b15-8fae-425a-80e1-9d22e2098f04"
    },
    {
        "author": "陈渊",
        "paragraphs": [
            "仰止万仞高，巍巍插天碧。",
            "端如仁者静，妙处畴能识。"
        ],
        "title": "妙高峰",
        "id": "cc1a824f-7853-420e-92af-15a8df5a8654"
    },
    {
        "author": "陈渊",
        "paragraphs": [
            "高人有真趣，林壑暂栖迟。",
            "悠悠经济心，未许巢由知。"
        ],
        "title": "真隐峰",
        "id": "a27ec0ae-372e-4454-ab96-29eaba9118af"
    },
    {
        "author": "陈渊",
        "paragraphs": [
            "东山欣仰止，岚光翠欲滴。",
            "驾言山中游，蓝衣照春色。"
        ],
        "title": "凝翠东峰",
        "id": "53b4e4f3-cb2e-4219-b631-9a5588fcc202"
    },
    {
        "author": "陈渊",
        "paragraphs": [
            "西峰高且峻，下有祈灵祠。",
            "来游适公暇，细和梁翁诗。"
        ],
        "title": "凝翠西峰",
        "id": "e04618b3-baf5-43a9-8509-61032f858835"
    },
    {
        "author": "陈渊",
        "paragraphs": [
            "碧云高出山，飘如翠鸾舞。",
            "万里从飞龙，八方望霖雨。"
        ],
        "title": "碧云峰",
        "id": "45a13bde-9cb1-4259-a9aa-5292f9f7eaa4"
    },
    {
        "author": "赵鼎",
        "paragraphs": [
            "条山有佳色，不入俗子眼。",
            "结庐傍洓水，永与山作伴。",
            "一脚落宦游，坐叹千里远。",
            "长恐山灵檄，重令猿鹤怨。",
            "朅来河之湄，用意固不浅。",
            "拟从水石行，稍释烟霞恋。",
            "而于阛阓中，举首即相见。",
            "相看犹有情，不改旧颜面。",
            "自怜非故吾，抚心祗媿赧。",
            "唯公绝俗姿，体道任舒卷。",
            "笑揖浮邱伯，双鳬脱覊绊。",
            "步武招我陪，放歌容我乱。",
            "窅窕空翠间，风驭蹑云栈。",
            "山亦为君容，景态互明焕。",
            "别去今几时，兹游倐飞电。",
            "所思在岩壑，欲往不得便。",
            "此身被官缚，事廹胡可缓。",
            "东风涨边尘，羸马注长坂。",
            "崎曲余百里，尽日期往返。",
            "问途策而前，不复微吟款。",
            "向来经行处，犹作生绡展。",
            "怅念扪萝手，去敛趋庭板。",
            "忽放微云开，顾我一笑筦。",
            "出没高树端，退避还偃蹇。",
            "俗驾良已非，尘容更增腼。",
            "解鞍迫昏暮，假榻憇疲懒。",
            "夜梦五老人，诘诟不容辨。",
            "局促将安之，勇退在能断。",
            "利害甚白黒，胡为两交战。",
            "语已去飘忽，欲留不可挽。",
            "那知有志士，居以贫为患。",
            "求田亦本谋，他日当能办。",
            "伏枥马告劳，投林鸟知倦。",
            "岁时耕耨余，食息桑榆暖。",
            "优游聊卒岁，谁复议樗散。",
            "却坐洓水傍，适我结庐愿。"
        ],
        "title": "己亥秋陪伯山游中条穷尽山中之胜明年春迓王毅伯再过山下呈伯山",
        "id": "da09cc53-a64b-4150-8f69-21e4ee2f14da"
    },
    {
        "author": "赵鼎",
        "paragraphs": [
            "伊昔耐辱人，诛茅此山谷。",
            "爱闲如爱官，食薇如食肉。",
            "酌泉吸山光，清泠饱空腹。",
            "故居今宛然，修篁蔽山麓。",
            "我亦困尘笼，暮年思退缩。",
            "道人梯柏处，梦想长在目。",
            "崎岖乃夙心，宁问隘车毂。",
            "危蹬乱水石，悲风号竹木。",
            "款步转嵚岈，举头蒙朴蔌。",
            "径欲走其颠，仰羡孤飞鹜。",
            "层峰拥户来，何啻三十六。",
            "幽人岂知此，相对一茅屋。",
            "真成拓异境，不胜无遗镞。",
            "夜枕却生寒，尚烦杯酒燠。",
            "清梦那得长，鱼鼓惊晨粥。",
            "五老晓相迎，雾雨如盥沐。",
            "引我眺北岭，坐觉天宇蹙。",
            "朝日涌地低，明霞疑可掬。",
            "欲留采黄精，媿此鬓髪秃。",
            "正恐泛槎星，已见君平卜。"
        ],
        "title": "陪王毅伯游柏梯寺次毅伯韵",
        "id": "f50d1649-f155-4104-b898-4a2dee094b49"
    },
    {
        "author": "赵鼎",
        "paragraphs": [
            "平生隐遁资，白驹在空谷。",
            "傥令眼有山，宁问食无肉。",
            "要当揖爽气，涤此勤书腹。",
            "得官大河滨，枕带首阳麓。",
            "如闻五老胜，坐使山峰缩。",
            "扪萝上巉绝，作意快心目。",
            "却视宇宙间，万化转一毂。",
            "道人真有道，直上驾危木。",
            "神光秘岩隈，灵草蒙朴蔌。",
            "空令莲社子，纷扰乱鳬鹜。",
            "先生志高古，真游穷六六。",
            "飘然清夜梦，时到山头屋。",
            "念此感尘迹，一往如飞镞。",
            "哦诗示观览，律吕回春燠。",
            "作字纪经行，典刑余食粥。",
            "使我蒙鄙心，蓬首加栉沐。",
            "致我外尘垢，益叹生理蹙。",
            "夜潄落箭泉，明月冷盈掬。",
            "朝飰过灵峰，何惮屐齿秃。",
            "兹焉毕余龄，更无疑可卜。"
        ],
        "title": "次韵",
        "id": "1d910b1e-b639-4ea2-8c2b-0421e3cdf73c"
    },
    {
        "author": "赵鼎",
        "paragraphs": [
            "苍颜五老人，潜此十里谷。",
            "孤标面有棱，瘦骨饥无肉。",
            "手挥云雾开，绝涧坦其腹。",
            "乃知奇伟状，未省出山麓。",
            "穷幽偶见之，欲遁不及缩。",
            "亦怜麋鹿资，笑睨回青目。",
            "政欲挽渠衣，未应回我毂。",
            "却顾岩壑底，郁郁耸乔木。",
            "尚兹遗栋梁，况乃问朴蔌。",
            "我亦脱网罗，江湖漾孤鹜。",
            "念此难折腰，本无苏印六。",
            "何意从公游，大嚼渠渠屋。",
            "公仍为销写，妙语矜破镞。",
            "一看云卧冷，固鄙权门燠。",
            "悬知饭藜羹，不换咄嗟粥。",
            "笑我漫弹冠，短髪不胜沐。",
            "真恐缘壁枯，莫作蜗行蹙。",
            "但当葺诗业，万象入吾掬。",
            "要与曲生狂，一扫中书秃。",
            "此计是耶非，更拟从公卜。"
        ],
        "title": "再次韵",
        "id": "04ec584e-66b1-4103-abe7-8498995afe66"
    },
    {
        "author": "赵鼎",
        "paragraphs": [
            "读公出谷诗，语峻有骨肋。",
            "使我两目明，烛笼照昏黒。",
            "欲和輙复已，夜漏下几刻。"
        ],
        "title": "王官谷夜归次伯山韵",
        "id": "b7d5da75-1733-420e-8252-a0d8c95eda41"
    },
    {
        "author": "赵鼎",
        "paragraphs": [
            "道心日和平，向人绝城府。",
            "雅意在泉石，外物等泥土。",
            "终寻勾漏公，丹砂养龙虎。"
        ],
        "title": "出郭次伯山韵",
        "id": "b73010fb-267a-41ad-8d6e-fea2c6cd287b"
    },
    {
        "author": "赵鼎",
        "paragraphs": [
            "林泉共一山，欲往不得暇。",
            "我不如陶生，日到远公社。",
            "安得缩地术，坐我云门下。"
        ],
        "title": "欲游静林不果",
        "id": "96ce2fcd-2680-410a-848c-67d3429b7d3c"
    },
    {
        "author": "赵鼎",
        "paragraphs": [
            "秋山插半空，山半倚危阁。",
            "游子山下行，秦川正摇落。",
            "日暮天宇寛，西风卷云幕。"
        ],
        "title": "翠微阁",
        "id": "3f8398dd-8602-4538-b395-99b4ac0d7cdf"
    },
    {
        "author": "赵鼎",
        "paragraphs": [
            "阴液沦山颠，天匠凿其腹。",
            "喷薄涌飞泉，散落珠百斛。",
            "幽人时一来，但爱消烦溽。",
            "何当作膏雨，万里蒙霡霂。"
        ],
        "title": "南泉",
        "id": "b5df28eb-ca1a-4793-af15-2482196b0e84"
    },
    {
        "author": "赵鼎",
        "paragraphs": [
            "俗驾不可留，归途无乃遽。",
            "未饱爱山心，复踏还城路。",
            "今彼城中人，朝暮催钟鼓。"
        ],
        "title": "还城次必强韵",
        "id": "b773fcf6-921e-4167-a809-8ebb2762cb36"
    },
    {
        "author": "赵鼎",
        "paragraphs": [
            "我有一樽酒，为君消百忧。",
            "当春梅盛发，去作花间游。",
            "嫦娥从东来，爱此亦迟留。",
            "便欲买花去，玉玦恋枝头。",
            "花动月光乱，月移花影流。",
            "横斜满杯盘，酒面香浮浮。",
            "举觞吸明月，与花相劝酬。",
            "君若不尽饮，恐为花月羞。",
            "缅想李太白，对酒无朋俦。",
            "当时明月下，还有此花不。"
        ],
        "title": "独乐园夜饮梅花下再赋",
        "id": "b18c1df7-0729-4b90-93d7-b3e0c70d41f0"
    },
    {
        "author": "赵鼎",
        "paragraphs": [
            "夫子禀家学，玉德润无色。",
            "搢绅先生间，早岁声籍籍。",
            "晚乃落筌蹄，云空鸟灭迹。",
            "功名翰墨场，一笑儿时剧。"
        ],
        "title": "次韵酬赠元长少卿",
        "id": "3c795cba-54c8-4c9c-b4f0-cadf03b44156"
    },
    {
        "author": "赵鼎",
        "paragraphs": [
            "夫子冰玉质，未肯污膏粱。",
            "坐此困州县，一饱犹皇皇。",
            "怀才几时用，鬓髪行老苍。",
            "今世无伯乐，不识真乘黄。"
        ],
        "title": "寄赠向叔美二首  其一",
        "id": "2710f590-0fbb-4294-94b6-9eeab3141714"
    },
    {
        "author": "赵鼎",
        "paragraphs": [
            "结交恨不早，天意非人谋。",
            "论文一樽酒，邂逅古虞州。",
            "我尝评其人，请从前辈求。",
            "纷纷此薄俗，定将谁与俦。"
        ],
        "title": "寄赠向叔美二首  其二",
        "id": "a6b98a03-8637-4b4f-aa2e-ecb81f53c6ff"
    },
    {
        "author": "赵鼎",
        "paragraphs": [
            "明月入破窗，一室炯如晓。",
            "幽人睡易惊，遥夜正寒悄。",
            "自缘怀抱恶，安得梦寐好。",
            "推枕惘不乐，念念堕空杳。",
            "所思天一涯，忽忽令人老。",
            "老境足悲伤，穷愁更萦绕。",
            "嗟余竟奚为，滥为策名早。",
            "漫浪戏一官，不觉成潦倒。",
            "况此百日中，随分接纷扰。",
            "跧如辕下驹，孤甚沙洲鸟。",
            "未妨公事多，但使痴儿了。",
            "州县定劳人，侏儒尚能饱。",
            "毋作腐鼠吓，要同牛骥皂。",
            "更怜爱酒陶，未免空嚢赵。",
            "去矣莫留行，峥嵘岁云杪。",
            "三宿恋桑下，千载归华表。",
            "更堪无定居，惊飙转蓬葆。",
            "卧闻南飞鹊，悲鸣树三遶。",
            "念尔将安之，天阔风霜渺。",
            "不如刷劲翮，去蹑鸿鹄矫。"
        ],
        "title": "梦觉一首时将解安邑赴调",
        "id": "b2cd70ee-936b-4166-9046-693fa8a91739"
    },
    {
        "author": "赵鼎",
        "paragraphs": [
            "夕照衔半壁，烟霏淡横练。",
            "呼风挂帆席，晚着淮东岸。",
            "波流荡伏龟，山脚插秋汉。",
            "白塔欻飞动，绀宇锁华焕。",
            "小阁候潮平，微径依山转。",
            "云林杳霭间，历历皆奇观。",
            "十年客京洛，每抱辕驹叹。",
            "何意顿萧然，朝来舟出汴。",
            "眼界霄壤分，骨相仙凡换。",
            "鲈从秋後肥，米到淮南贱。",
            "幸脱兵火余，苦为尘网绊。",
            "沧海寄余龄，去此不难办。",
            "招邀谪仙人，骑鲸游汗漫。"
        ],
        "title": "龟山寺诗",
        "id": "7747a675-78fe-4978-b159-0d087f7be21a"
    },
    {
        "author": "赵鼎",
        "paragraphs": [
            "楼观俯长江，竹树蔽修岭。",
            "入门却立惊，清旷非人境。",
            "福地包形胜，真仪入范镕。",
            "护持国祚永，报贶年谷丰。",
            "蓬莱杳莫寻，弱水三万里。",
            "我欲试丹诀，诛茅或在此。",
            "神僊可学否，要且扶頺龄。",
            "生当兵火日，飘泊安得宁。",
            "爱之不可留，弛担休信宿。",
            "白鹤唳石坛，香烟遶云屋。",
            "夜久万籁息，松风度玉琴。",
            "潇然不能寝，相伴一哀吟。"
        ],
        "tags": [
            "长江"
        ],
        "title": "仪真宫玉清昭应宫成铸圣像于此",
        "id": "c6164155-d59b-4236-ab52-069882720993"
    },
    {
        "author": "赵鼎",
        "paragraphs": [
            "雪涨秦淮水，春生白鹭洲。",
            "洲前棹歌发，送此一叶舟。",
            "转柂起帆席，快甚谁能収。",
            "舟师拙于事，遂作中滩留。",
            "支撑莫动摇，喘汗徒呀咻。",
            "弹绳测河道，篙竿伺潮头。",
            "疏篷鸡栅低，兀坐如拘囚。",
            "仰羡双飞鹄，安得从之游。",
            "日落暮云碧，波光澹如秋。",
            "四顾渺无极，黯黯令人愁。",
            "黒风卷半夜，大浪掀中流。",
            "傲兀不能寝，取酒聊相酬。",
            "人生天地间，大海一浮沤。",
            "风水审如此，蛟龙应见求。",
            "未脱干戈地，敢为身世谋。",
            "醉酣还就枕，吾已信沉浮。"
        ],
        "title": "舟行着浅夜泊中流",
        "id": "1b5e507b-b5e6-4a00-a69c-bbefb0574e15"
    },
    {
        "author": "赵鼎",
        "paragraphs": [
            "阿瞒鬼之雄，掌握弄神器。",
            "孙刘相继踵，分争足鼎峙。",
            "支吾仅自保，终作降囚系。",
            "智力非不如，亦各论其地。",
            "吾闻隆凖公，几为强楚毙。",
            "转粟收散兵，正赖关中势。",
            "中原乃腹心，四肢吾所制。",
            "英雄建立初，岂但夸一世。",
            "处之或不然，果非长久计。",
            "古人今复生，此论无以异。"
        ],
        "title": "吴帝庙",
        "id": "5e947ab1-1aa4-4dc9-a69a-2e613f3e1395"
    },
    {
        "author": "赵鼎",
        "paragraphs": [
            "非才与时背，空手行路难。",
            "朱门极严冷，仰首不可干。",
            "初欲効寸进，挽舟八节滩。",
            "雅意同心人，赠之云锦端。",
            "虽云食破砚，渇拟回狂澜。",
            "胸次竟莫吐，千丈虹蜺蟠。",
            "谁复议行藏，浩歌空倚栏。",
            "南来寄疏蓬，虾菜岂所欢。",
            "寻幽偶一笑，芳葩发奇观。",
            "念尔托根远，香色不易完。",
            "姓名逋客晦，风味书生酸。",
            "作诗慰流落，激烈穷雕刓。",
            "愁人多苦语，步遶吟且看。",
            "归怀止惋结，赖此杯酒寛。",
            "忽忽时岁迈，凄凄风雨残。",
            "曷当三径归，暂卜一枝安。",
            "宠辱何定物，向来心已阑。"
        ],
        "title": "泊震泽道中步游善宥寺观芍药回舟中小饮用范四韵",
        "id": "3fcf6e5e-e3db-417f-aa75-f7a9b9f49090"
    },
    {
        "author": "赵鼎",
        "paragraphs": [
            "羃羃疏雨歇，冷冷晚风清。",
            "扁舟泊清浅，落日涵空明。",
            "门临稻畦没，水浸莎岸平。",
            "欠伸得寛旷，杖屦喜微行。",
            "招提掩深靓，房户开斜横。",
            "纷纷诸衲子，尚作迎送情。",
            "神武行挂冠，吴市今变名。",
            "及闻名理谈，顿觉肝胆倾。",
            "凡笼了无着，古佛当自成。",
            "已复外身世，何者为官荣。",
            "同游有亚父，早定登坛盟。",
            "归来不受赏，慨慷羞论兵。",
            "闾阎取封侯，健儿胜书生。",
            "因之发深省，种种鸿毛轻。"
        ],
        "title": "过平望趋吴兴阻风游殊胜寺用益谦韵",
        "id": "0d8cf704-d777-498c-9043-8151b62675ee"
    },
    {
        "author": "赵鼎",
        "paragraphs": [
            "山水莽回互，转眄图画间。",
            "念此清绝地，昔人所盘旋。",
            "舟子相叹嗟，示余子陵滩。",
            "有台出山半，藤萝蒙藓斑。",
            "缅想建武功，用人及茅菅。",
            "躐取汝颍士，列宿枢极环。",
            "中有贫贱交，客星犯帝关。",
            "其能荣辱之，但及平生欢。",
            "志愿乃有在，归欤一渔竿。",
            "高风邈千载，独立谁跻攀。",
            "山僧本何知，结屋临清湾。",
            "笑谓舟中客，何为争崄艰。",
            "权门有遗啄，造请无寒暄。",
            "嗫嚅到童仆，俛仰惭衣冠。",
            "所得谅几何，赩汗流面颜。",
            "偃鼠不过饱，鹪鹩亦求安。",
            "子能了此义，分子一席闲。"
        ],
        "title": "过子陵滩题僧舍壁",
        "id": "1094689c-617d-41ef-8e19-ee662558d2da"
    },
    {
        "author": "赵鼎",
        "paragraphs": [
            "着鞭愧後发，挟矢争先登。",
            "肯顾危机在，尚以智力矜。",
            "曷不往试之，投足还兢凌。",
            "寄谢娄罗儿，老矣病未能。"
        ],
        "title": "奉送吕若谷县丞任蒲东归五首  其一",
        "id": "668fd316-bdff-47d8-acc4-27ed36d15cfe"
    },
    {
        "author": "赵鼎",
        "paragraphs": [
            "三年巽亭上，看尽洛中山。",
            "山亦为君好，朝昏图画间。",
            "那知张季鹰，高兴不可攀。",
            "忽见秋风起，东随洛水还。"
        ],
        "title": "奉送吕若谷县丞任蒲东归五首  其二",
        "id": "eeab9641-c098-459e-94a3-b2ea2f74eb91"
    },
    {
        "author": "赵鼎",
        "paragraphs": [
            "巽也幕府旧，阿升交分深。",
            "与君均骨肉，况乃相知心。",
            "遽复舍我去，倍觉伤离衿。",
            "高亭东望眼，从此费登临。"
        ],
        "title": "奉送吕若谷县丞任蒲东归五首  其三",
        "id": "772931fb-1bd9-4427-bf5e-279a3cf38cd0"
    },
    {
        "author": "赵鼎",
        "paragraphs": [
            "夫子有高趣，一官聊尔耳。",
            "独骑破虎鞯，憔悴洛城里。",
            "缅想文穆公，青嵩照伊水。",
            "百年风烈在，须公一振起。"
        ],
        "title": "奉送吕若谷县丞任蒲东归五首  其四",
        "id": "bad90e66-6b90-4e21-91fb-4f65b1ca8f0c"
    },
    {
        "author": "赵鼎",
        "paragraphs": [
            "忽忽岁华暮，悠悠心事违。",
            "此行元自懒，前计颇知非。",
            "公有酒堪隐，我无田可归。",
            "月明枝未穏，谁念鹊孤飞。"
        ],
        "title": "奉送吕若谷县丞任蒲东归五首  其五",
        "id": "4f741026-52c7-466e-8c43-350deda2cfd2"
    },
    {
        "author": "赵鼎",
        "paragraphs": [
            "山林与钟鼎，出处无异趣。",
            "刍豢等藜藿，同是一厌饫。",
            "此心无适莫，外物曾何忤。",
            "奚独淡交游，未肯厕纨袴。",
            "故寻漫浪人，要作寻常聚。",
            "主既不速客，客亦随即赴。",
            "倾谈剧悬河，泻酒快流霔。",
            "百年人醉醒，万物皆侨寓。",
            "云何造请门，日满户外屦。",
            "却想耆英游，风流甚寒素。",
            "淡然文字欢，一笑腥膻慕。",
            "我亦蹭蹬余，早向危机悟。",
            "绝意鸳鹭行，幸此松萝附。",
            "君诗妙铺写，纵横俱中度。",
            "我老学荒废，一词不能措。",
            "独于樽酒间，不惜淋漓污。",
            "何当赋归欤，去敛头角露。",
            "家有譍门儿，稍能随指顾。",
            "鸡黍林下期，视此犹应屡。",
            "有兴即放言，安能限章句。"
        ],
        "title": "真率会诸公有诗輙次其韵",
        "id": "d90481e4-2910-4683-90f2-c75c7e0771fd"
    },
    {
        "author": "赵鼎",
        "paragraphs": [
            "去年都城开，南下相继踵。",
            "我亦具扁舟，携汝百指众。",
            "汝宁为我累，我独于汝重。",
            "今而暂相远，愁亦虑汝共。",
            "因人问在否，未语先悸恐。",
            "泪下复吞声，寝愕不成梦。",
            "倘有相见期，勿复藉官俸。",
            "一饱不求余，去办南山种。"
        ],
        "title": "寄金陵诸幼",
        "id": "ae46716c-ebed-401f-bcf8-190066ad1c3f"
    },
    {
        "author": "赵鼎",
        "paragraphs": [
            "孟公饮狂车辖投，不适遂与俗沉浮。",
            "谪仙醉吟惊冕旒，气侮权幸无悔尤。",
            "不如渊明此意俱悠悠，飘然不系之虚舟。",
            "偃蹇不从刺史游，遇酒或能道上留。",
            "介不为高通不偷，亦知出处非人谋。",
            "人生一世罹百忧，惊风变灭波上沤。",
            "胡为滞此胸中愁，圣贤清浊皆友俦。",
            "九老前尘邈难求，七交高躅或可侔。",
            "百年典刑今在不，振起此风须此流。",
            "亭亭玉立郡督邮，文采秀发中甚遒。",
            "绛帐先生两清修，和音相答鸣琳球。",
            "靖居之孙髯而修，昂藏野鹤横高秋。",
            "林生风度和且柔，抗论直欲轻王侯。",
            "河南游刃无全牛，弟兄传家才术优。",
            "老成不堪冠屦囚，人怜拙甚营巢鸠。",
            "覊穷动輙遭寇雠，但欲缩首眠黄紬。",
            "何意独蒙公等收，欢然一笑回青眸。",
            "空囊未分一钱羞，典衣犹得事劝酬。",
            "南州竹树相庇庥，步随流水寻清幽。",
            "尚嫌白日多喧啾，少待月出东南陬。",
            "黄梅一株香飕飗，青苹浮水涵春洲。",
            "那知落雪纷满头，但觉香露沾衣裘。",
            "一釂百罚宁论筹，呜呜自作秦人讴。",
            "快谈慨慷杂嘲咻，凛如武库森戈矛。",
            "天地万物穷雕锼，往往出语夸何刘。",
            "却视万物皆蚍蜉，便拟骑鲸跨九州。",
            "谁能叠曲筑糟邱，所愿酒泉生酒瓯，此生痛饮无罢休。"
        ],
        "title": "乙巳二月初八日集独乐园夜饮梅花下会者宋退翁胡明仲马世甫张与之王子与林秀才及余凡七人以炯如流水涵青苹为韵赋诗分得流字",
        "id": "9627d00c-6630-43b6-8064-4b9f55b0b038"
    },
    {
        "author": "赵鼎",
        "paragraphs": [
            "孤云天末山数峰，峰头隐隐衔乌龙。",
            "遥临北岭望故国，行歌负贩舟车通。",
            "时当高秋雨霜後，木叶纷乱号悲风。",
            "声华一梦水流去，名迹千古山争穹。",
            "津桥烟草阙双峙，驰道莓苔门九重。",
            "鸣銮飙驭杳何许，蓬莱顶上云蒙蒙。",
            "徒惊朝市屡更变，遑问邱垄多英雄。",
            "鼎湖龙去自不返，非烟长锁琉璃宫。",
            "当年真圣受天命，香生菡萏祥光红。",
            "宫前父老尚能说，顾瞻遗宇悲涕中。",
            "桥山松柏閟弓剑，有时宝气飞长虹。",
            "今主绍述更神武，回眸一视云烟空。",
            "请封章疏几时上，振跸行闻来自东。",
            "功成亦念剏基业，从此不复言兵戎。",
            "我生多难伤暌离，茫然却顾当何归。",
            "伏辕不作马思奋，塌翼应怜鸟倦飞。",
            "临风且共一杯酒，要看酒面吹澜漪。",
            "不湏遐想念今昔，吾庐好在寻归期。"
        ],
        "title": "次韵退翁游北山之什",
        "id": "59bb63b3-4d95-474f-af68-2ae35ff2dcd0"
    },
    {
        "author": "赵鼎",
        "paragraphs": [
            "东风解放狂花飞，何乃尚容寒作威。",
            "了无宾客共携酒，更有人家来索诗。",
            "天高云漏不遮月，皎洁上下同澄辉。",
            "亭前有树高百尺，为借惊乌安一枝。"
        ],
        "title": "雪中独坐退翁索诗",
        "id": "89a129dd-b1a3-4d32-b1a6-25030d9052ec"
    },
    {
        "author": "赵鼎",
        "paragraphs": [
            "秋风鼓棹长芦渡，吾与若曹俱豁然。",
            "脱迹干戈玩清绝，収身沟壑厌肥鲜。",
            "折腰为米岂所愿，卖剑买牛端可贤。",
            "韩公雅欲却穷鬼，赵壹其如无一钱。",
            "罢官清坐乃吾分，号寒啼饥谁汝怜。",
            "政缘兹事藉升斗，使我不得休林泉。",
            "日下扬州行在所，寸长片善希陶甄。",
            "汗衣尘帽门户底，包羞忍耻王公前。",
            "此行宁复作此态，畴昔相知吏部铨。",
            "谨严资格可驯致，虽甚不才无弃捐。",
            "我已投诚永结好，相从绿髪至华颠。",
            "矧复鸳鹭满台阁，功名合在中兴年。",
            "缩头袖手正应尔，敢问祖生先着鞭。"
        ],
        "title": "戊申正月行在参吏部示诸幼",
        "id": "3a86f958-d6b9-4214-a7e4-f8918b445822"
    },
    {
        "author": "赵鼎",
        "paragraphs": [
            "忆并条山访云屋，渡水凉飙散芬馥。",
            "一枝璀璨端可人，步遶微吟揩病目。",
            "作意题诗向我夸，只今窗户知谁家。",
            "伶俜瘦马京尘恶，障面羞看檐上花。"
        ],
        "title": "京师次韵邵泽民忆拟江梅花",
        "id": "62ec3393-c2d3-45cb-8c13-a41983f30c37"
    },
    {
        "author": "赵鼎",
        "paragraphs": [
            "疲民正苦淘泥沙，彼何人兮怒且哗。",
            "麄狂不肯道姓字，呼前醉态犹欹斜。",
            "自言寒食身无事，快意欲嚼遑恤他。",
            "覊愁我自感节物，遣去不问徒咨嗟。"
        ],
        "title": "役所寒食即事",
        "id": "303c035d-51aa-4479-b66b-da8ea3bca24a"
    },
    {
        "author": "赵鼎",
        "paragraphs": [
            "流萍断梗飞花委，四海茫然无定止。",
            "古今本是一邮传，况乃其中悲转徙。",
            "秦淮霜叶乱枫林，苕霅春风泛苹芷。",
            "薄酒时时伴儿女，疏篷处处愁烟水。",
            "故乡知是几长亭，眼暗相望越千里。",
            "怅念征鸿一纸书，明朝江上秋风起。"
        ],
        "title": "余去秋七月登舟逮此一年矣六月晦日午睡觉闻儿女辈相谓曰眀朝又是秋风起推枕怅然走笔记之",
        "id": "678d27b2-a248-4dcc-936e-87fa6f3d50ff"
    },
    {
        "author": "赵鼎",
        "paragraphs": [
            "桐庐县前江合流，合江亭下多客舟。",
            "红楼参差出木末，小市宛转依岩陬。",
            "桐君手植碧桐树，岁岁春风柯叶柔。",
            "白云一去凤不至，暮雨丁零生客愁。"
        ],
        "tags": [
            "庐山"
        ],
        "title": "泊桐庐县合江亭下昔有得道之士不知姓名结庐山间手植桐数本因谓之桐君县亦以此得名",
        "id": "5e9a4309-283a-4e4e-b297-fb4e6292fd4e"
    },
    {
        "author": "赵鼎",
        "paragraphs": [
            "念昔一笑相逢初，我时尚少君壮夫。",
            "十年再见辇毂下，我鬓斓斑君白须。",
            "落魄朋游嗟我在，艰难兵火与君俱。",
            "酬恩未拟填沟壑，强颜忍复陪簮裾。",
            "浩然胡不径投劾，老矣难堪归荷锄。",
            "田园坟垄乱戎马，是身是处长羁孤。",
            "解维汴岸一篙水，小舟漂兀如鹥鳬。",
            "对床推枕坐叹息，此行未肯悲穷途。",
            "胸中炯炯时一吐，与生俱坐宁籧除。",
            "只今云台罗俊彦，鄙贱老丑憎朴疏。",
            "跃马食肉付公等，浮家泛宅真吾徒。",
            "与君转柂从此逝，秋风万里吹江湖。"
        ],
        "title": "舟中呈耿元直",
        "id": "4f2ad9f0-d3a1-4ee6-9f26-0a170cd95608"
    },
    {
        "author": "赵鼎",
        "paragraphs": [
            "彭泽县令八十日，束帯耻为升斗污。",
            "二十四考中书令，端委庙堂挥不去。",
            "两公于此固无心，钟鼎山林随所寓。",
            "慎勿蹉跎两失之，岁晚要寻栖息处。"
        ],
        "title": "阅陶集偶有所感",
        "id": "c7b38c5c-d7ee-4bbe-8624-da41d74fa9cd"
    },
    {
        "author": "赵鼎",
        "paragraphs": [
            "愚轩卧病空瓶储，市米不得如求珠。",
            "邻翁馈麦穗盈筥，或揉或簸喧庭除。",
            "磨雷隐隐破霜瓣，家童执爨烟生厨。",
            "须臾粥成劝我食，齐眉举案烦妻孥。",
            "病余聊复润喉吻，软滑盈盈如膏酥。",
            "宛然长粳欲争长，加以白豆为参舆。",
            "童儿作颦若不足，老夫大笑为有余。",
            "虎头食肉非不美，回视利害为何如。",
            "平生不耕啖此物，垄头汗滴惭耕夫。",
            "淡中有味足养福，为君努力餐一盂。"
        ],
        "title": "谢人惠麦穗",
        "id": "fdbc7395-73d8-4b62-bf8a-867eb3c95a9f"
    },
    {
        "author": "赵鼎",
        "paragraphs": [
            "孝感天心格，忧勤国步艰。",
            "贾生休赋鵩，贡禹欲弹冠。",
            "白髪他乡客，清尊此夕欢。",
            "如闻京兆尹，拜表请回銮。"
        ],
        "title": "车驾还汴",
        "id": "0f6928c5-7e33-4290-91ce-8df70a61f6b5"
    },
    {
        "author": "赵鼎",
        "paragraphs": [
            "甲马分诸道，舟车会此都。",
            "前王端有意，异世肯同途。",
            "人物风流尽，公私府库虚。",
            "百年余故老，相遇涕涟如。"
        ],
        "title": "围城次退翁韵",
        "id": "69695f5c-011e-49ce-af1e-6bd732a4ec1d"
    },
    {
        "author": "赵鼎",
        "paragraphs": [
            "扰扰干戈地，悬悬父子情。",
            "人间正多故，身外复何营。",
            "我已忘官宠，儿须办力耕。",
            "归家休歇处，团坐话无生。"
        ],
        "title": "将归先寄诸幼",
        "id": "95314378-b6e8-45c1-a826-ff31abdde540"
    }
]