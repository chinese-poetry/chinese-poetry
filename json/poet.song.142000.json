[
    {
        "author": "杨万里",
        "paragraphs": [
            "月轮已落尚残光，一似西山没夕阳。",
            "次第长庚都落去，日华犹未出扶桑。"
        ],
        "title": "月中炬火发仙山驿小睡射亭五首  其三",
        "id": "7df4c06d-2afc-43c1-ae11-2fe71a78d2e3"
    },
    {
        "author": "杨万里",
        "paragraphs": [
            "长庚初让月先行，不料姮娥也世情。",
            "趣驾冰轮渡银浦，乱抛玉李掷长庚。"
        ],
        "title": "月中炬火发仙山驿小睡射亭五首  其四",
        "id": "69839e8f-77f3-41ef-95c6-12e1ae5afc8a"
    },
    {
        "author": "杨万里",
        "paragraphs": [
            "轿中兀得软如痴，逢店投床片子时。",
            "睡觉不知天晓未，半窗花影木犀枝。"
        ],
        "title": "月中炬火发仙山驿小睡射亭五首  其五",
        "id": "5aadb1d3-58e2-4e09-9e91-c8c493f7062a"
    },
    {
        "author": "杨万里",
        "paragraphs": [
            "笑杀桑根甘瓠苗，乱它桑叶上它条。",
            "向人更逞廋藏巧，怪道桑梢挂一瓢。"
        ],
        "title": "甘瓠",
        "id": "8c6ec6cc-95eb-4cd7-8143-59638063ec6a"
    },
    {
        "author": "杨万里",
        "paragraphs": [
            "晓雾双溪水，秋风百舫桥。",
            "行穿子城过，却望女墙遥。",
            "落月能相伴，疎钟似见招。",
            "小亭憩山半，换马上岧峣。"
        ],
        "title": "五更入宣城诣天庆观朝谒",
        "id": "18794b0b-23d7-413e-85db-31a50e6a0c90"
    },
    {
        "author": "杨万里",
        "paragraphs": [
            "州在三峰最上头，上头高处更高楼。",
            "都将万壑千巖景，堆作双溪叠嶂秋。",
            "晚雨才收山尽出，暮天似水月如流。",
            "敬亭堪喜还堪恨，领得风光揽得愁。"
        ],
        "title": "中秋前一夕雨中登双溪叠嶂已而月出二首  其一",
        "id": "04429195-f979-4b07-8cd4-d6f39bb1dc0b"
    },
    {
        "author": "杨万里",
        "paragraphs": [
            "双溪叠嶂旧知名，投老初登眼不醒。",
            "一雨飞来四天黑，乱云遮断万峰青。",
            "急呼月色开秋色，夺得昭亭与敬亭。",
            "自笑诗翁犹狡狯，不饶山鬼弄精灵。"
        ],
        "title": "中秋前一夕雨中登双溪叠嶂已而月出二首  其二",
        "id": "bd5b2a63-2f12-4e73-a0fc-9049ad29dd6b"
    },
    {
        "author": "杨万里",
        "paragraphs": [
            "毛空两日散霏微，勒住阴云且四垂。",
            "一路新凉君会否，晴无日色雨无泥。"
        ],
        "title": "新凉",
        "id": "aedf5cc2-1617-4252-8f62-bf3c3acec223"
    },
    {
        "author": "杨万里",
        "paragraphs": [
            "新寒催我索衣裘，凉雨凄云总是愁。",
            "耐冷素娥今老去，夜来桂殿罢中秋。"
        ],
        "title": "中秋无月宿青弋江晓行新寒",
        "id": "09a3c1cd-0212-46d4-8540-efec541d885c"
    },
    {
        "author": "杨万里",
        "paragraphs": [
            "顦顇牵牛病雨些，凋零木槿怯风斜。",
            "道边篱落聊遮眼，白白红红匾豆花。"
        ],
        "title": "秋花",
        "id": "50bb2b68-7b9f-4c50-a248-b5361c3b52af"
    },
    {
        "author": "杨万里",
        "paragraphs": [
            "山长百里玉孱颜，百里何缘尽好山。",
            "只是县前青一簇，九芙蓉出五云间。"
        ],
        "tags": [
            "九华山"
        ],
        "title": "过青阳县望九华山云中不真来早大雾竟不见其全三首  其一",
        "id": "3c03d6c6-a303-4ef3-b8ff-f277b5122136"
    },
    {
        "author": "杨万里",
        "paragraphs": [
            "肩舆过了九华西，恨杀秋云故故低。",
            "遮尽奇峰时放出，逐峰放出不教齐。"
        ],
        "tags": [
            "九华山"
        ],
        "title": "过青阳县望九华山云中不真来早大雾竟不见其全三首  其二",
        "id": "a33eda11-e68d-47d4-b956-6b0b96b409fd"
    },
    {
        "author": "杨万里",
        "paragraphs": [
            "懊恼西来不见山，五更指准月中看。",
            "却将香雾宽裁幕，性燥和天总一漫。"
        ],
        "tags": [
            "九华山"
        ],
        "title": "过青阳县望九华山云中不真来早大雾竟不见其全三首  其三",
        "id": "3fc6b1ba-d163-46b7-903c-7ed632a42ff9"
    },
    {
        "author": "杨万里",
        "paragraphs": [
            "轿中万兀路千萦，死尽村鸡无一鸣。",
            "落月正明知未晓，暗泉甚远只闻声。",
            "自缘客子行来早，岂是秋天不肯明。",
            "午热未来先下店，却将昼睡补宵征。"
        ],
        "title": "四更发青阳县西五里柯家店",
        "id": "00d90d91-d4da-4ab6-97cd-15f02212cccf"
    },
    {
        "author": "杨万里",
        "paragraphs": [
            "我来秋浦政逢秋，梦里曾来似旧游。",
            "风月不供诗酒债，江山长管古今愁。",
            "谪仙狂饮颠吟寺，小杜倡情冶思楼。",
            "问著州民浑不识，齐山依旧俯寒流。"
        ],
        "title": "宿池州齐山寺即杜牧之九日登高处",
        "id": "addf8ff1-1a4c-48eb-a0c8-6864bc365721"
    },
    {
        "author": "杨万里",
        "paragraphs": [
            "西山落日浴长江，并贯清溪作一光。",
            "千嶂围来天四合，孤城涌出水中央。",
            "楼台玉塔云间见，杨柳金隄镜里长。",
            "客子要穷秋浦眼，翠微亭上上清旁。"
        ],
        "tags": [
            "长江"
        ],
        "title": "从提举黄元章登齐山寺后上清巖翠微亭望郡城左清溪右大江盖绝境云",
        "id": "1286af9e-50b8-4094-93fb-2a087443ee2f"
    },
    {
        "author": "杨万里",
        "paragraphs": [
            "午眠化蝶化未成，梦中澒洞发大声。",
            "军鼙雷鼓百千面，援桴齐下作一鸣。",
            "起来推窗无一物，海潮打入齐山窟。",
            "数洲翻覆相荡摩，四山动摇皆突兀。",
            "钱塘潮来声惊天，金陵潮来声寂然。",
            "此去金陵一千里，那得潮声来到此。",
            "长年三老笑复嘲，云是波声不是潮。",
            "清溪波头高过屋，大江波头泼日毂。",
            "清溪去江一步地，大江可望不可至。",
            "北风向晚动地来，跳出银峰万万堆。",
            "侬船莫管行不得，且看银峰永今夕。"
        ],
        "title": "秋浦登舟阻风泊池口",
        "id": "ec0666a1-c975-4823-ab80-d5e7375116c1"
    },
    {
        "author": "杨万里",
        "paragraphs": [
            "北风五日吹江练，江底吹翻作江面。",
            "大波一跳入天半，粉碎银山成雪片。",
            "五日五夜无停时，长江倒流都上西。",
            "计程一日二千里，今踰灩滪到峨眉。",
            "更吹两日江必竭，却将海水来相接。",
            "老夫蚤知当陆行，错料一帆超十程。",
            "如今判却十程住，何策更与阳侯争。",
            "水到峨眉无去处，下梢不到忘归路。",
            "我到金陵水自东，只恐从此无南风。"
        ],
        "tags": [
            "长江"
        ],
        "title": "池口移舟入江再泊十里头潘家湾阻风不止",
        "id": "51a48f6f-03fa-4b9d-b13f-962456f21edf"
    },
    {
        "author": "杨万里",
        "paragraphs": [
            "金陵城中无纤鳞，一鱼往往重六钧。",
            "脊梁专车尾梢云，肉如大武千秋筋。",
            "小港阻风泊乌舫，舫前渔艇晨收网。",
            "一双白锦跳银刀，玉质黑章大如掌。",
            "洞庭枨子青欲黄，香肤作线酰作浆。",
            "供侬朝吃复晚吃，秃尾槎头俱避席。",
            "可怜秋浦好秋山，侬眼未饱即北还。",
            "江神挈月作团扇，一夜挥风卷波面。",
            "留侬看山仍看江，更荐鲜鱼庖玉霜。",
            "江神好意那可忘，江神恶剧那可当。"
        ],
        "tags": [
            "洞庭湖"
        ],
        "title": "舟中买双鳜鱼",
        "id": "73be7397-754c-4312-93ce-5855aa3a8a81"
    },
    {
        "author": "杨万里",
        "paragraphs": [
            "江流一直还一曲，淮山一起还一伏。",
            "江流不肯放人行，淮山只管留人宿。",
            "老夫一出缘秋凉，半涂秋热难禁当。",
            "却借楼船顺流下，逆风五日殊未央。",
            "老夫平生行此世，不自为政听天地。",
            "只今未肯放归程，安知天意非奇事。",
            "平生爱诵谪仙诗，百诵不熟良独痴。",
            "舟中一日诵一首，诵得徧时应得归。"
        ],
        "title": "舟中排闷",
        "id": "6fa9e118-f8e2-4fcb-98c4-ab14acb6c2e7"
    },
    {
        "author": "杨万里",
        "paragraphs": [
            "淮上云垂岸，江中浪拍天。",
            "顺风那敢望，下水更劳牵。",
            "芦荻偏留缆，渔罾最碍船。",
            "何曾怨川后，鱼蟹不论钱。"
        ],
        "title": "舟过大通镇",
        "id": "85f29f84-2102-4fb7-a378-1b1bcfd56c02"
    },
    {
        "author": "杨万里",
        "paragraphs": [
            "蓼岸藤湾隔尽人，大江小汊绕成轮。",
            "围蔬放荻不争地，种柳坚隄非买春。",
            "匏瓠放教俱上屋，渔樵相倚自成邻。",
            "夜来更下西风雪，荞麦梢头万玉尘。"
        ],
        "title": "从丁家洲避风行小港出荻港大江三首  其一",
        "id": "4fa708ce-e30a-4855-b2c2-ca1844d6aed3"
    },
    {
        "author": "杨万里",
        "paragraphs": [
            "荻篱萧洒织来新，茅屋横斜画不真。",
            "干地种禾那用水，湿芦经火自成薪。",
            "岛居莫笑三百里，菜把活它千万人。",
            "白浪打天风动地，何曾惊著一微尘。"
        ],
        "title": "从丁家洲避风行小港出荻港大江三首  其二",
        "id": "c92514f5-9e4c-4d54-acc7-f3ab261af1d4"
    },
    {
        "author": "杨万里",
        "paragraphs": [
            "芦挥麈尾话清秋，柳弄腰支舞绿洲。",
            "引得江风颠入骨，戏抛波浪过于楼。",
            "十程拟作一程快，一日翻成十日留。",
            "未到大江愁未到，大江到了更添愁。"
        ],
        "title": "从丁家洲避风行小港出荻港大江三首  其三",
        "id": "63318af3-5ec6-4e15-9c05-159cefe8a8c1"
    },
    {
        "author": "杨万里",
        "paragraphs": [
            "只争一水是江淮，日暮风高云不开。",
            "白鹭倦飞波政阔，都从淮上过江来。"
        ],
        "title": "江天暮景有叹二首  其一",
        "id": "9a85effd-d2c2-4d6e-bb03-d8673edf75df"
    },
    {
        "author": "杨万里",
        "paragraphs": [
            "一鹭南飞道偶然，忽然百百复千千。",
            "江淮总属天家管，不肯营巢向北边。"
        ],
        "title": "江天暮景有叹二首  其二",
        "id": "a19b0ad5-18d5-4ce2-ad7c-38212177aa19"
    },
    {
        "author": "杨万里",
        "paragraphs": [
            "日日江行怖杀侬，逆风恶浪打船篷。",
            "只今判却肩舆去，遮莫掀天浪与风。"
        ],
        "title": "江行七日阻风至繁昌舍舟出陆二首  其一",
        "id": "db156cdb-1385-47cd-9e9f-bcfe0d9227ee"
    },
    {
        "author": "杨万里",
        "paragraphs": [
            "山行辛苦水行愁，只是诗人薄命休。",
            "管取如今遵陆了，云开风顺水东流。"
        ],
        "title": "江行七日阻风至繁昌舍舟出陆二首  其二",
        "id": "3552cfb7-19e7-43f7-9556-f482a2404adf"
    },
    {
        "author": "杨万里",
        "paragraphs": [
            "水乡泽国最输农，无旱无干只有丰。",
            "碧豆密争桑荫底，绿荷杂出稻花中。",
            "是田是沼浑难辨，何地何村不一同。",
            "若遣明年无种子，却愁闲杀雨和风。"
        ],
        "title": "过宜福桥",
        "id": "c5746d28-2c82-4268-b339-efa011327ab5"
    },
    {
        "author": "杨万里",
        "paragraphs": [
            "绿涨空中幄，黄铺地上云。",
            "风条钩过轿，雨穟没行人。",
            "夹路桑千树，平田稻十分。",
            "泥行殊不恶，物色逐村新。"
        ],
        "title": "过若山坊进退格",
        "id": "ae8094e7-eaf5-4c2f-a1f1-c53778e58549"
    },
    {
        "author": "杨万里",
        "paragraphs": [
            "一溪秋水一横桥，近路人家却作遥。",
            "柳遶溪桥荷遶屋，何须更著酒旗招。"
        ],
        "title": "宿峨桥化城寺二首  其一",
        "id": "82975f11-4c9b-4777-ad5a-208265ee40a1"
    },
    {
        "author": "杨万里",
        "paragraphs": [
            "忽从平地上高城，乃是圩塘隄上行。",
            "厚赛柳神销底物，长腰云子阔腰菱。"
        ],
        "title": "宿峨桥化城寺二首  其二",
        "id": "3608a0f6-1303-461b-8fe6-e20ef8986a11"
    },
    {
        "author": "杨万里",
        "paragraphs": [
            "峨桥小渡十里长，石硊小渡五里强。",
            "斜风细雨寒芦里，下有深潭黑无底。",
            "渡船劣似纸半张，五里却成一千里。",
            "中流风作浪如山，前进不得后退难。",
            "隔溪市井只咫尺，安得飞堕于其间。",
            "大江风涛堪著力，小渡风涛更无格。",
            "咫尺性命轻于毛，只恐一毛犹不直。"
        ],
        "title": "过石硊渡",
        "id": "5b1d1ab3-6479-41f2-9e26-8df76f81db68"
    },
    {
        "author": "杨万里",
        "paragraphs": [
            "天孙嬾困抛云机，却倩月姊看残丝。",
            "玉兔偷将乞风伯，和机失却天未知。",
            "风伯得丝那解织，未尝躬桑那解惜。",
            "掀髯一笑戏一吹，散入寒空收不得。",
            "晓来翠岭莹无痕，片云忽裂落岭根。",
            "须臾吹作万缕银，乃是天丝不是云。",
            "远山成练不曾卷，近林成纱未经翦。",
            "坐看斜飞拂面来，分明是丝寻不见。",
            "元来著面化成水，是水是丝问谁子。"
        ],
        "title": "天丝行",
        "id": "2dd249a9-7b01-4c8f-b259-a307811fcc4d"
    },
    {
        "author": "杨万里",
        "paragraphs": [
            "雨前无物撩眼界，雨里道边出奇怪。",
            "数茎枯菌破土膏，即时便与人般高。",
            "撒开圆顶丈来大，一菌可藏人一个。",
            "黑如点漆黄如金，第一不怕骤雨淋。",
            "得雨声如打荷叶，脚如紫玉排粉节。",
            "行人一个掇一枚，无雨即阖有雨开。",
            "与风最巧能向背，忘却头上天倚盖。",
            "此菌破来还可补，只不堪餐不堪煮。"
        ],
        "title": "怪菌歌",
        "id": "8de3cdc1-ee04-47b0-a02f-ce812800ba0f"
    },
    {
        "author": "杨万里",
        "paragraphs": [
            "八日川涂九雨风，船中出得入泥中。",
            "老夫强项谁能那，雨止风休伎自穷。"
        ],
        "title": "晓晴发芜湖县吴波亭二首  其一",
        "id": "5c690991-f502-42c0-961b-32d2c8940f48"
    },
    {
        "author": "杨万里",
        "paragraphs": [
            "雨来初做养禾天，雨久还成害稼年。",
            "今日一晴无准在，金鸦飞出卯牌前。"
        ],
        "title": "晓晴发芜湖县吴波亭二首  其二",
        "id": "068bc804-e7e9-4de1-a5fd-16e5c25cc0b0"
    },
    {
        "author": "杨万里",
        "paragraphs": [
            "老贼平欺晋鼎轻，一轮五色梦中惊。",
            "宝鞭脱急非无策，何似休将日遶营。"
        ],
        "title": "晨炊翫鞭亭二首  其一",
        "id": "934585c0-0119-4a87-a34b-553a1aa65cf4"
    },
    {
        "author": "杨万里",
        "paragraphs": [
            "问著无声是阿兄，坐看家贼只吞声。",
            "戮尸大放经纶手，长柄判将锡茂弘。"
        ],
        "title": "晨炊翫鞭亭二首  其二",
        "id": "5871508e-475d-47c7-bb33-31538f2def2a"
    },
    {
        "author": "杨万里",
        "paragraphs": [
            "圩路抨絃白，圩沟夹柳青。",
            "藻明潜拨剌，日暖冻蜻蜓。",
            "只个新茅店，分明是水亭。",
            "行来惟恐尽，览处不容停。"
        ],
        "title": "过獭桥湖",
        "id": "eb414f59-3b6f-4302-86b3-688106302cce"
    },
    {
        "author": "杨万里",
        "paragraphs": [
            "阿朓青山自一村，州民岁岁与招魂。",
            "六朝陵墓今安在，只有诗仙月下坟。"
        ],
        "title": "望谢家青山太白墓二首  其一",
        "id": "24352ac3-58b9-49a0-bbeb-6e92e60d3488"
    },
    {
        "author": "杨万里",
        "paragraphs": [
            "玄晖旧宅略无存，太白来游爱是间。",
            "占作醉眠床一只，谢家山是李家山。"
        ],
        "title": "望谢家青山太白墓二首  其二",
        "id": "b1e153f1-8475-472b-8a6b-614b93543404"
    },
    {
        "author": "杨万里",
        "paragraphs": [
            "谪仙携妓戏人寰，也被千花妬玉颜。",
            "半点闲情千古恨，一波秋水两春山。",
            "锦袍宫烛云霄上，白苎乌纱江海间。",
            "欲寄双鱼招醉魄，月轮捉了蚤言还。"
        ],
        "title": "登牛渚蛾眉亭二首  其一",
        "id": "a689d20e-d2a9-41dd-a791-bb2b9baeb25f"
    },
    {
        "author": "杨万里",
        "paragraphs": [
            "山拆江通万里流，菱花双照茧眉头。",
            "扫除却月横云样，别有颦风蹙雨愁。",
            "明月入波那可捉，长庚伴月本同游。",
            "君看夜夜青天上，渠与姮家分管秋。"
        ],
        "title": "登牛渚蛾眉亭二首  其二",
        "id": "e40a5a06-acf4-4524-a974-52da041134e1"
    },
    {
        "author": "杨万里",
        "paragraphs": [
            "函关只有一穰侯，瀛馆宁无再帝丘。",
            "天极八重心未死，台星三点坼方休。",
            "只看壁后新亭策，恐作栘中属国羞。",
            "今日牛羊上丘垅，不知丞相更嗔不。"
        ],
        "title": "宿牧牛亭秦太师坟庵",
        "id": "61655cc9-6a88-4ad9-bd2e-08e15af42a2f"
    },
    {
        "author": "杨万里",
        "paragraphs": [
            "开了元无雁，看来不是花。",
            "若为黄更紫，乃借叶为葩。",
            "藜苋真何择，鸡冠却较差。",
            "未应犀菊辈，赤脚也容它。"
        ],
        "title": "雁来红",
        "id": "9109da6b-b159-45f5-883b-d176e90ade4f"
    },
    {
        "author": "杨万里",
        "paragraphs": [
            "辞俸钟山一月前，如何知我北归轩。",
            "不通姓字殷勤甚，忽到新林野店边。"
        ],
        "title": "早炊新林望见钟山",
        "id": "f6b1a84d-9e54-4c9e-b0aa-70f1775551fe"
    },
    {
        "author": "杨万里",
        "paragraphs": [
            "送客新亭恰放灯，儿曹迎我复新亭。",
            "百年事业何为者，送往迎来过一生。"
        ],
        "title": "儿姪新亭相迎",
        "id": "02ce3012-d215-46b8-ad85-e9e596f35012"
    },
    {
        "author": "杨万里",
        "paragraphs": [
            "全家先遯却谁知，匹马西归也大奇。",
            "出昼莫嫌三宿恋，坏麻不待七年迟。",
            "风生折槛人无古，水遶圜桥士有师。",
            "六一澹庵乔木在，今秋新长雪霜枝。"
        ],
        "title": "送孙从之司业持节湖南二首  其一",
        "id": "3b0ec012-1129-41b0-8b37-2fef53dac612"
    },
    {
        "author": "杨万里",
        "paragraphs": [
            "白头灯火共书林，自少论交老慰心。",
            "官职坏人饧里鸩，忠贤到骨锻中金。",
            "朝阳鸣凤祗今见，夜雨对床何日寻。",
            "回雁峰前雁回后，紫薇红药待渠吟。"
        ],
        "title": "送孙从之司业持节湖南二首  其二",
        "id": "a01de8bf-0c59-4df2-a21a-b1249cbdbd48"
    },
    {
        "author": "杨万里",
        "paragraphs": [
            "改言缩项更长腰，黄独青精也绝苗。",
            "尚有囊中餐玉法，蓝田山里过明朝。"
        ],
        "title": "跋天台王仲言乞米诗",
        "id": "9ae585d2-fae7-423d-abc9-7abc63fcc0b4"
    },
    {
        "author": "杨万里",
        "paragraphs": [
            "百株种杏自今春，度夏荣枯不解匀。",
            "要看补栽新树子，荼糜红刺絓头巾。"
        ],
        "title": "十月朝补种杏花",
        "id": "6fa0653b-0639-4a94-bc99-b644418b8134"
    },
    {
        "author": "杨万里",
        "paragraphs": [
            "琳宫朝谒早追趋，漏尽铜壶杀点初。",
            "半缕碧云横界月，一规银镜裂成梳。",
            "自拈沉水祈天寿，散作非烟满玉虚。",
            "已被新寒欺病骨，柳阴偏隔日光疎。"
        ],
        "title": "下元日诣会庆节所道场呈余处恭尚书",
        "id": "a83df18d-4074-4295-8e6b-4e0c784019b5"
    },
    {
        "author": "杨万里",
        "paragraphs": [
            "河出昆仑江出岷，风吹不断浪花春。",
            "但看此水源无竭，底用玄谈谷有神。",
            "老健便为仙放杖，斧斤祗在袜生尘。",
            "东家自有仁山诀，方士何曾悟一真。"
        ],
        "title": "和余处恭赠方士阎都干",
        "id": "9a21743a-0b84-4a46-93ea-7d84ee4adf36"
    },
    {
        "author": "杨万里",
        "paragraphs": [
            "榠查将叶学丹枫，戏与攀条撼晚风。",
            "一片飞来最奇绝，碧罗袖尾滴猩红。"
        ],
        "title": "题榠查红叶",
        "id": "aa2e8c08-e4f8-4475-80e4-a37e6d36d5da"
    },
    {
        "author": "杨万里",
        "paragraphs": [
            "皱壳倾来紫麦新，中藏琼米不胜珍。",
            "胡桃松实何曾吃，却嚼秋风柏子仁。"
        ],
        "title": "拾柏子",
        "id": "874d432c-be4a-426f-bbf3-1137da99144c"
    },
    {
        "author": "杨万里",
        "paragraphs": [
            "酸酒齑汤犹可尝，甜酒蜜汁不可当。",
            "老夫出奇酿二缸，生民以来无杜康。",
            "桂子香，清无底。",
            "此米不是云安米，此水祗是建邺水。",
            "瓮头一日遶数巡，自候酒熟不倩人。",
            "松槽葛囊才上榨，老夫脱帽先尝新。",
            "初愁酒带官壶味，一杯径到天地外。",
            "忽然玉山倒瓮边，只觉剑铓割肠里。",
            "度撰酒法不是侬，此法来自太虚中。",
            "酒经一卷偶拾得，一洗万古甜酒空。",
            "酒徒若要尝侬酒，先挽天河濯渠手。",
            "却来举杯一中之，换君仙骨君不知。"
        ],
        "title": "新酒歌",
        "id": "1a03ac3e-4167-4e54-bb5a-66f224fd1e31"
    },
    {
        "author": "杨万里",
        "paragraphs": [
            "小醉如无酒，寒宵似度年。",
            "觉来因记梦，醒去不成眠。",
            "万事从心下，三更到眼前。",
            "清愁政无那，一雁叫霜天。"
        ],
        "title": "睡觉",
        "id": "940530e7-86f8-4f00-935f-8219a619ef63"
    },
    {
        "author": "杨万里",
        "paragraphs": [
            "此圃何其窄，于侬已自华。",
            "看人浇白菜，分水及黄花。",
            "霜熟天殊暖，风微旆亦斜。",
            "笑摩桃竹杖，何日拄还家。"
        ],
        "title": "菜圃",
        "id": "61f96e15-9ef4-466b-b9da-3d87937b50e7"
    },
    {
        "author": "杨万里",
        "paragraphs": [
            "道是东风巧，西风未减东。",
            "菊黄霜换紫，树碧露揉红。",
            "须把乖张眼，偷窥造化工。",
            "只愁失天巧，不悔得诗穷。"
        ],
        "title": "观化",
        "id": "23d4bdca-5a45-416e-a646-e5b3cf77a26b"
    },
    {
        "author": "杨万里",
        "paragraphs": [
            "小春活脱是春时，霜熟风酣日上迟。",
            "晚蝶频移猎残蕊，惊禽冲过倒垂枝。",
            "暂闲何似长闲好，无事非关了事痴。",
            "三径一筇人不见，假山以外菊花知。"
        ],
        "title": "冬暖",
        "id": "393d558e-9c93-425a-8860-b085ea9148c8"
    },
    {
        "author": "杨万里",
        "paragraphs": [
            "匆匆又过一阳生，睡恰浓时梦忽惊。",
            "帘幕深沉人四寂，阶除点滴雨三更。",
            "灯摇芒角开成晕，风吸窗櫺过后声。",
            "不是寒鸡寒似我，如何不肯唤天明。"
        ],
        "title": "至后睡觉",
        "id": "c93a70d5-451d-4e7d-9f1f-5f7a0fad4536"
    },
    {
        "author": "杨万里",
        "paragraphs": [
            "既得陇，复望蜀，未求宝剑先求玉。",
            "秦相后车一千毂，唐相胡椒八百斛。",
            "黄金肘印驾黄鹄，身前佞佛身后福。",
            "九潦泻入无底谷，匹似人心犹易足。",
            "九州四海王同年，三江五湖春水船。",
            "便应犯斗入月边，余事犹堪济巨川。",
            "天风吹来堕人寰，水精宫里作诗仙。",
            "寄牋排云叫穹昊，愿赐江湖散人号。",
            "玉皇留渠作丰年，早晚唤归香案前。",
            "诗仙掉头不肯住，田园将芜梦归去。",
            "括苍山胜道场山，向来结茅非雾间。",
            "斋房恰则斗来大，中藏世界三千个。",
            "门前蛮触战方酣，鼻息如雷政高卧。"
        ],
        "title": "寄题王亚夫检正不啻足斋",
        "id": "2a4c24d8-fa39-4dac-b4cc-7b150fe1173b"
    },
    {
        "author": "杨万里",
        "paragraphs": [
            "西岘山光照旧庐，北湖水色漾新居。",
            "翠鬟夜欲凌波去，玉镜晨当扫黛初。",
            "万壑千巖双不借，轻风细浪一夫须。",
            "来书便当催诗雨，雪后灯前卷复舒。"
        ],
        "title": "题王亚夫检正岘湖堂",
        "id": "749ab78b-8ede-4a42-ae92-99dbf58efd7f"
    },
    {
        "author": "杨万里",
        "paragraphs": [
            "淡日微舒又急收，兜罗绵隔紫灯毬。",
            "更将数点无声雨，不湿人衣却湿头。"
        ],
        "title": "壬子正月四日后圃行散四首  其一",
        "id": "b505d004-3412-4396-96c8-3aeb2e6625ca"
    },
    {
        "author": "杨万里",
        "paragraphs": [
            "勃姑偶下小梅枝，要看渠侬褐锦衣。",
            "柱后藏身教不见，却因不见转惊飞。"
        ],
        "title": "壬子正月四日后圃行散四首  其二",
        "id": "87743976-8870-470f-aa43-fd278237716b"
    },
    {
        "author": "杨万里",
        "paragraphs": [
            "双鹊营巢浪苦辛，拣条衔折不辞频。",
            "旧条老硬新条韧，却向篱根拾落薪。"
        ],
        "title": "壬子正月四日后圃行散四首  其三",
        "id": "d489e707-b900-4b48-a518-33d3e3992d3f"
    },
    {
        "author": "杨万里",
        "paragraphs": [
            "传语春光恰好秾，太秾恐怕恼衰翁。",
            "日华五色无寻处，只在蛛丝来去中。"
        ],
        "title": "壬子正月四日后圃行散四首  其四",
        "id": "5e4f2fe8-3c6b-41f1-a3c5-65ddbdb24cbb"
    },
    {
        "author": "杨万里",
        "paragraphs": [
            "玻璃盆泻瑠璃水，素娥晚粧欲梳洗。",
            "报道虚皇筑雪宫，一架半间三万里。",
            "却嫌广寒未苦宽，要借新宫作上元。",
            "先烦玉妃整羽卫，次遣青女褰云关。",
            "渠侬旧有七宝藏，封在琼楼楼顶上。",
            "中藏脑子万斛强，轻明片片梅花样。",
            "急呼滕六取将来，更和端叶挼作埃。",
            "狂抛乱撒不停手，满空碎下真珠胎。",
            "干坤立变水精阙，云衢透冷天街滑。",
            "姮家催索水霜袍，肌粟衣铢添不彻。",
            "银轮冻作一团冰，望舒堕指推不行。",
            "兔啼蟾泣滴成露，海东飞上金鸦精。"
        ],
        "title": "雪后霜晴元宵月色特奇",
        "id": "5e348d6f-9f2a-48e8-9ad0-3e1c18c1fda4"
    },
    {
        "author": "杨万里",
        "paragraphs": [
            "却为迎宾得探春，白门官柳早尖新。",
            "如何霜瓦才逢日，半作青瑶半作银。"
        ],
        "title": "清晓出郭迓客七里庄二首  其一",
        "id": "1ae6b613-b8a7-4c9b-a873-72fa25c791bd"
    },
    {
        "author": "杨万里",
        "paragraphs": [
            "偏得春怜是柳条，腰支别作一般娇。",
            "微风不动渠犹舞，刚道东风转舞腰。"
        ],
        "title": "清晓出郭迓客七里庄二首  其二",
        "id": "2982c17b-b4a4-449e-a04f-47b72413600e"
    },
    {
        "author": "杨万里",
        "paragraphs": [
            "红蓝细细糁晴包，紫玉森森走腻条。",
            "枯梗折教无一寸，并驱春力奔花梢。"
        ],
        "title": "探杏二首  其一",
        "id": "6d9adbfd-8fca-432f-a7f3-fb35322ade0a"
    },
    {
        "author": "杨万里",
        "paragraphs": [
            "曾见干条撼雪飞，一暄爆出万萸枝。",
            "从今日日须来看，看到红红白白时。"
        ],
        "title": "探杏二首  其二",
        "id": "05d50aa9-a956-4357-8ea9-d1026db07e93"
    },
    {
        "author": "杨万里",
        "paragraphs": [
            "东风微破野梅心，著骨清香已不禁。",
            "绿刺一尖双莟子，错书小字带悬针。"
        ],
        "title": "梅花二首  其一",
        "id": "a8762cbb-ea39-42d7-a5f1-d0c36fd868d7"
    },
    {
        "author": "杨万里",
        "paragraphs": [
            "带雪虽奇祗粉粧，酣晴别是好风光。",
            "却缘白日青天里，照得花明暖得香。"
        ],
        "title": "梅花二首  其二",
        "id": "684c1daf-4d4a-4108-a8c4-4fdfb68163c2"
    },
    {
        "author": "杨万里",
        "paragraphs": [
            "向来刘翰有诗声，近日汪经更得名。",
            "月在梅花冰在月，与君句子各争清。"
        ],
        "title": "跋汪省干诗卷二首  其一",
        "id": "7806dd67-5d40-4b80-a9f3-ae7b8aa91be4"
    },
    {
        "author": "杨万里",
        "paragraphs": [
            "自古诗人太瘦生，可怜辛苦选虚名。",
            "诗家杂压君知么，压尽三公况九卿。"
        ],
        "title": "跋汪省干诗卷二首  其二",
        "id": "e8e745a9-d57d-407d-b72a-80336afbfe18"
    },
    {
        "author": "杨万里",
        "paragraphs": [
            "一张五色石湖云，天上吹来堕小轩。",
            "化作虹桥倚钟阜，渡将老子到吴门。",
            "黄钟路鼓鸣清庙，玉戚金支舞泰尊。",
            "乃是寄侬诗数纸，却拈瓌怪向谁论。"
        ],
        "title": "和谢石湖先生寄二诗韵  其一",
        "id": "e5d6bb8c-789c-41c7-a7de-68481f38f5d0"
    },
    {
        "author": "杨万里",
        "paragraphs": [
            "康鼎才来顿解颐，卢能自笑未经师。",
            "分无枫落吴江句，博得池生春草诗。",
            "木李抛将引琼玖，诗筒从此走符移。",
            "蛤蜊龟壳非难办，只问先生汗漫期。"
        ],
        "title": "和谢石湖先生寄二诗韵  其二",
        "id": "f80fbc05-279f-4424-b1ff-33e93a2af57f"
    },
    {
        "author": "杨万里",
        "paragraphs": [
            "南园多日不曾来，领客闲行始此回。",
            "独树小梅开一朶，被它栏住劝三杯。"
        ],
        "title": "领客南园二首  其一",
        "id": "097e8da7-3bef-41e6-add7-7d5b43cc47d4"
    },
    {
        "author": "杨万里",
        "paragraphs": [
            "人间俗杀是公筵，最苦沉烟杂烛烟。",
            "何似大家行几步，逢花即饮醉还眠。"
        ],
        "title": "领客南园二首  其二",
        "id": "37f6c105-7ca0-49b4-a1be-4dd231bdee9f"
    },
    {
        "author": "杨万里",
        "paragraphs": [
            "石城诸峰入天半，曾随骑吹经行遍。",
            "梅花换岁初不惊，惊报行春再出城。",
            "官甑晨炊云子玉，兵厨夜压秦淮绿。",
            "尚书亲饷老农夫，塞道夫须兼独速。",
            "劝农文字不怪奇，知道尚书愁我饥。",
            "有如山农出南溪，老穉随观韩退之。",
            "叟携羣穉穉扶叟，一生祗识茅柴酒。",
            "尚书赐酒谁得尝，瓦盆满引无升斗。",
            "今年好风来自东，五风十雨尧日同。",
            "尚书归去作相公，当寄丰年书一封。"
        ],
        "title": "和余处恭尚书清凉寺劝农",
        "id": "30f7f747-4971-4bbd-a0a9-1264f42f2212"
    },
    {
        "author": "杨万里",
        "paragraphs": [
            "周遭故国是山围，对境方知此句奇。",
            "偶上伏龟楼上望，一环碧玉缺城西。"
        ],
        "title": "与次公幼舆二子登伏龟楼",
        "id": "ec9ee425-d0f3-4558-aae6-0131883211eb"
    },
    {
        "author": "杨万里",
        "paragraphs": [
            "岭花袍紫不知名，涧草茸青取次生。",
            "便是常州草虫本，只无蚱蜢与蜻蜓。"
        ],
        "title": "寒食前一日行部过牛首山七首  其一",
        "id": "2ef63cfc-e54d-41bc-ae87-ef0ce7b0a626"
    },
    {
        "author": "杨万里",
        "paragraphs": [
            "头上高垂碧玉盆，谁将漂絮尚残痕。",
            "青天幸自秋江样，须惹三丝两缕云。"
        ],
        "title": "寒食前一日行部过牛首山七首  其二",
        "id": "8c0487e5-bfa9-45ee-872d-6e565e80c702"
    },
    {
        "author": "杨万里",
        "paragraphs": [
            "绵山恨骨已寒灰，尽禁厨烟肯更回。",
            "老病不禁馊食冷，杏花饧粥汤将来。"
        ],
        "title": "寒食前一日行部过牛首山七首  其三",
        "id": "ba7e7de3-96c2-4284-95e8-0e2c7dcaa063"
    },
    {
        "author": "杨万里",
        "paragraphs": [
            "出了长干过了桥，纸钱风里树萧骚。",
            "若无六代英雄骨，牛首诸山肯尔高。"
        ],
        "title": "寒食前一日行部过牛首山七首  其四",
        "id": "7e1e0706-4c4c-4bbc-9702-debe80b34512"
    },
    {
        "author": "杨万里",
        "paragraphs": [
            "单车一节又行春，敢为观风惜病身。",
            "只是担头无櫑子，枉教唤作踏青人。"
        ],
        "title": "寒食前一日行部过牛首山七首  其五",
        "id": "7784264e-4405-405c-a038-faff102cb2da"
    },
    {
        "author": "杨万里",
        "paragraphs": [
            "擣蓝作雨两宵倾，生怕难干急放晴。",
            "一路东皇新晒染，桑黄麦绿小枫青。"
        ],
        "title": "寒食前一日行部过牛首山七首  其六",
        "id": "83cc8450-1a93-45e4-a853-d6605beb0be1"
    },
    {
        "author": "杨万里",
        "paragraphs": [
            "一春今岁两中和，信道韶华定较多。",
            "二月半头花已尽，脱空日月退还他。"
        ],
        "title": "寒食前一日行部过牛首山七首  其七",
        "id": "20167ca1-8c74-496d-b5b0-474b38a03391"
    },
    {
        "author": "杨万里",
        "paragraphs": [
            "再见横山滴眼新，山曾劝我脱官身。",
            "灯笼箫鼓年年社，酒盏鶑花处处人。",
            "忽忆诸公牡丹会，转头五柞去年春。",
            "野云墟月空荒寺，两袖寒风一帽尘。"
        ],
        "title": "宿金陵镇栖隠寺望横山",
        "id": "c28a6a38-58a1-4069-b4b3-23e931fff550"
    },
    {
        "author": "杨万里",
        "paragraphs": [
            "木鱼一呼众僧聚，老夫登车欲前去。",
            "仰头见天俯见路，明明是昼不是暮。",
            "如何今晨天地间，咄咄怪事满眼前。",
            "将为是夜著，月轮已没星都落。",
            "将谓是昼休，银河到晓烂不收。",
            "皎如江练横天流，中流点缀金沙洲。",
            "元来海底蚤浴日，云师闭关不教出。",
            "羲和挥斧斫云关，取将一道天光还。",
            "天光淡青日光白，道是银汉也则得。",
            "云师强很赶不奔，堆作沙洲是碎云。"
        ],
        "title": "明发栖隠寺",
        "id": "2b9d8b1e-20e1-4996-9e93-0465485acf89"
    },
    {
        "author": "杨万里",
        "paragraphs": [
            "百五佳辰匹似无，合教追节却离居。",
            "万家寒食初归燕，一老春衫政蹇馿。",
            "耄柳已僧何再发，孺槐才爪可迟蔬。",
            "儿书早问归程日，不用嗔渠只笑渠。"
        ],
        "title": "寒食日晨炊姜家林初程之次日也",
        "id": "f78bbeae-817f-47bd-865a-75ed4daac9a0"
    },
    {
        "author": "杨万里",
        "paragraphs": [
            "此老忒疎放，与春无怨私。",
            "何须寒食日，恰是别家时。",
            "荒店两三只，野花千万枝。",
            "前山有底恨，也学客间眉。"
        ],
        "title": "午憩褚家方清风亭二首  其一",
        "id": "48be9667-6f16-4b39-8cd7-edaad5f76ef2"
    },
    {
        "author": "杨万里",
        "paragraphs": [
            "莫道迎春好，迎春是送春。",
            "可怜一条路，知老几多人。",
            "坦绿偏宜袜，飘红并可絪。",
            "青帘好消息，今日榨头新。"
        ],
        "title": "午憩褚家方清风亭二首  其二",
        "id": "9c4600be-2d29-4e3a-bbab-b0c24ed4fed1"
    },
    {
        "author": "杨万里",
        "paragraphs": [
            "篱落疎疎一迳深，树头新绿未成阴。",
            "儿童急走追黄蝶，飞入菜花无处寻。"
        ],
        "tags": [
            "二年级下册",
            "春",
            "写景",
            "农村",
            "古诗三百首",
            "儿童",
            "宋诗",
            "花",
            "写花",
            "小学古诗"
        ],
        "title": "宿新市徐公店二首  其一",
        "id": "1cd7ede2-d77a-44ab-ade1-a9979ce1b4e6"
    },
    {
        "author": "杨万里",
        "paragraphs": [
            "春光都在柳梢头，拣折长条插酒楼。",
            "便作在家寒食看，村歌社舞更风流。"
        ],
        "title": "宿新市徐公店二首  其二",
        "id": "5090d12f-2cc5-42bc-b236-5400d6b068de"
    },
    {
        "author": "杨万里",
        "paragraphs": [
            "海棠桃李雨中空，更著清明两日风。",
            "风似病癫无藉在，花如中酒不惺松。",
            "身行楚峤远更远，家寄秦淮东复东。",
            "道是残红何足惜，后来并恐没残红。"
        ],
        "title": "风花",
        "id": "95fe09b0-e05b-4127-af67-a01df0a960fc"
    },
    {
        "author": "杨万里",
        "paragraphs": [
            "鸡唱嗔人睡，鸦啼唁客劳。",
            "近山烟外远，矮竹苣边高。",
            "老矣犹长铗，悠哉未大刀。",
            "绕圩无杂树，一色柳新缫。"
        ],
        "title": "晓过叶家桥二首  其一",
        "id": "fd4d3ad5-312c-4281-aed9-934d3033011e"
    },
    {
        "author": "杨万里",
        "paragraphs": [
            "圩峻愁今路，山行羨昨朝。",
            "闭窗深坐轿，合眼过危桥。",
            "岸近何由到，魂惊半欲销。",
            "寄言薛丞相，最稳是轻舠。"
        ],
        "title": "晓过叶家桥二首  其二",
        "id": "c7b652cd-f999-4fc0-89cb-cb1ff208d2aa"
    },
    {
        "author": "杨万里",
        "paragraphs": [
            "春迹无痕可得寻，不将诗眼看春心。",
            "鶑边杨柳鸥边草，一日青来一日深。"
        ],
        "title": "过杨二渡三首  其一",
        "id": "0bc9508a-c08c-4a0f-9d02-a75f52b54054"
    },
    {
        "author": "杨万里",
        "paragraphs": [
            "两日山寻尽野花，今晨水眺始桑麻。",
            "春风娇得千垂柳，恰限身才个个斜。"
        ],
        "title": "过杨二渡三首  其二",
        "id": "29d5209e-ad25-49c4-8503-24148005b823"
    },
    {
        "author": "杨万里",
        "paragraphs": [
            "柳见风时舞便轻，解将衮遍趁鶑声。",
            "道它夸逞腰肢著，风罢元来倦不胜。"
        ],
        "title": "过杨二渡三首  其三",
        "id": "c47f55e1-2647-4fc8-a3f8-dba8a89150ff"
    },
    {
        "author": "杨万里",
        "paragraphs": [
            "青山业主是玄晖，太白无钱典得伊。",
            "总是诗仙休更讼，两蓑分钓一鱼矶。"
        ],
        "title": "宿青山市四首  其一",
        "id": "603b50ac-58ab-4064-b850-d8389709e893"
    },
    {
        "author": "杨万里",
        "paragraphs": [
            "云涂雾抹澹葱昽，万匹霜绡罩玉龙。",
            "中有双峰不争长，诸峰情愿长双峰。"
        ],
        "title": "宿青山市四首  其二",
        "id": "8fb7de07-7fa3-4b93-8521-248b60017197"
    },
    {
        "author": "杨万里",
        "paragraphs": [
            "近看青山却朗然，更无半点雾和烟。",
            "一峰是石高多少，到得峰头即到天。"
        ],
        "title": "宿青山市四首  其三",
        "id": "7fc46cc0-2015-4a9a-a89d-f013694646da"
    },
    {
        "author": "杨万里",
        "paragraphs": [
            "市心酒店客来尝，且酹仙家十二郎。",
            "鹦鹉鸬鹚何处觅，只将老瓦当瑶觞。"
        ],
        "title": "宿青山市四首  其四",
        "id": "15e9f586-7345-4972-bb09-ce1b540987ea"
    },
    {
        "author": "杨万里",
        "paragraphs": [
            "小小楼临短短墙，长春半架动红香。",
            "杨花知得人孤寂，故故飞来入竹窗。"
        ],
        "title": "题青山市汪家店",
        "id": "b3b3fd80-c8e5-4fef-aa7c-dff333f55117"
    },
    {
        "author": "杨万里",
        "paragraphs": [
            "圩田岁岁镇逢秋，圩户家家不识愁。",
            "夹路垂杨一千里，风流国是太平州。"
        ],
        "title": "过广济圩三首  其一",
        "id": "f29d83fb-e254-4559-9854-2e7ba007d3c7"
    },
    {
        "author": "杨万里",
        "paragraphs": [
            "两渠水夹一堤宽，个是东皇大御园。",
            "旋插绿杨能几日，新枝已自不胜繁。"
        ],
        "title": "过广济圩三首  其二",
        "id": "4072d5a7-4711-4712-9aea-3a72c4ab05be"
    },
    {
        "author": "杨万里",
        "paragraphs": [
            "桑畴一眼鬰金黄，麦垅千机绿锦坊。",
            "诗卷且留灯下看，轿中只好看春光。"
        ],
        "title": "过广济圩三首  其三",
        "id": "b3fa9fc8-cc86-41fc-90f3-11a28062bb79"
    },
    {
        "author": "杨万里",
        "paragraphs": [
            "莫笑孤村小市头，花边人出浦边游。",
            "绿杨拂水双浮鸭，碧草粘天一落鸥。",
            "嬾困风光酣午睡，阴沉天气嫁春愁。",
            "阿谁道是清明节，我对清明唤作秋。"
        ],
        "title": "清明日午憩黄池镇",
        "id": "d8fe8073-89d6-49c3-a9b5-1763826c5ed4"
    },
    {
        "author": "杨万里",
        "paragraphs": [
            "我岂忘怀一亩居，谁令爱读数行书。",
            "秋南春北雁相似，柳思花情鶑不如。",
            "上市鱼虾村店酒，带花菘芥晚春蔬。",
            "长亭一醉非难事，造物相撩莫管渠。"
        ],
        "title": "宿横冈",
        "id": "38026905-1988-4628-b089-8333f2a4e223"
    },
    {
        "author": "杨万里",
        "paragraphs": [
            "酝造通宵雨，殷勤数日风。",
            "加三浓穉绿，第一淡蔫红。",
            "润物初非惠，司春岂有功。",
            "老农私独喜，不羨去年丰。"
        ],
        "title": "夜雨晓发横冈",
        "id": "261b39a4-d6b2-4a16-af85-af249e3fb606"
    },
    {
        "author": "杨万里",
        "paragraphs": [
            "莫信秦人五大夫，一生清苦不敷腴。",
            "也将青玉琱钗子，一一钗头缀雨珠。"
        ],
        "title": "道旁雨中松",
        "id": "1c37c017-9e28-49cb-830a-717fb7a8e7dd"
    },
    {
        "author": "杨万里",
        "paragraphs": [
            "客子泥涂正可怜，天香国色一枝鲜。",
            "雨中晚敛寒如此，烛底宵暄笑粲然。",
            "自觉玉容微婉软，急将翠掌护婵娟。",
            "江南也有新丰市，未羨宾王酌圣贤。"
        ],
        "title": "宿新丰坊咏瓶中牡丹因怀故园二首  其一",
        "id": "9865e5aa-f04a-4189-bd90-ccac6fb4138a"
    },
    {
        "author": "杨万里",
        "paragraphs": [
            "天下花王绝世无，侬家移得洛徽苏。",
            "花头每朶一千叶，亲手前春五百株。",
            "雪白猩红相映带，娇黄酽紫更敷腴。",
            "乡魂开眼归将去，飞过长江彭蠡湖。"
        ],
        "tags": [
            "长江"
        ],
        "title": "宿新丰坊咏瓶中牡丹因怀故园二首  其二",
        "id": "9964ddd2-e03c-4b1a-bcc0-ee21ca8eef79"
    },
    {
        "author": "杨万里",
        "paragraphs": [
            "溪缭双衣带，桥森百足虫。",
            "伞声松径雨，巢影柳塘风。",
            "犬误随行客，牛偏识牧童。",
            "追程非要缓，路滑试匆匆。"
        ],
        "title": "宛陵道中",
        "id": "133b8e1f-3a6e-48e1-b070-1f3f84976118"
    },
    {
        "author": "杨万里",
        "paragraphs": [
            "大隠隠于酒，小隠隠于竹。",
            "何不呼曲生，来同此君宿。"
        ],
        "title": "题赵昌父山居八咏 竹隠",
        "id": "6a1fd8bd-17e7-4278-9328-e1d5e9c439b0"
    },
    {
        "author": "杨万里",
        "paragraphs": [
            "五陵槿梢花，千驷草头露。",
            "富贵人始传，屡空今不数。"
        ],
        "title": "题赵昌父山居八咏 晏斋",
        "id": "a7221a1f-9554-41f6-b46b-0a15ecb3826e"
    },
    {
        "author": "杨万里",
        "paragraphs": [
            "青士长得瘦，翠兄工买贫。",
            "向来素爱者，已赚一诗人。"
        ],
        "title": "题赵昌父山居八咏 苔竹轩",
        "id": "5628d5d3-2235-422d-916a-6958beb46b27"
    },
    {
        "author": "杨万里",
        "paragraphs": [
            "踏得草鞋穿，行得汗脚损。",
            "却换一枝藤，拄到双玉笋。"
        ],
        "title": "题赵昌父山居八咏 两峰堂",
        "id": "b8cd20d1-e066-4033-aeb8-8a7067d6803c"
    },
    {
        "author": "杨万里",
        "paragraphs": [
            "蛮触无休日，菟裘有别天。",
            "抚松非已矣，采菊未悠然。"
        ],
        "title": "题赵昌父山居八咏 已矣轩",
        "id": "759b6748-f3da-4575-b49f-0524a52691e4"
    },
    {
        "author": "杨万里",
        "paragraphs": [
            "俗子令眼白，瑞峰令眼青。",
            "自移听雨榻，且上倚云亭。"
        ],
        "title": "题赵昌父山居八咏 倚云亭",
        "id": "37be7f22-e5ae-4b49-ae17-421d7a34be5f"
    },
    {
        "author": "杨万里",
        "paragraphs": [
            "夕借月为烛，晨将霞作帘。",
            "犹言贫到骨，不悟取伤廉。"
        ],
        "title": "题赵昌父山居八咏 霞牖",
        "id": "ecc46d02-60b3-412b-b516-9e2f90e7ca3b"
    },
    {
        "author": "杨万里",
        "paragraphs": [
            "客来借毡看，笑指一书策。",
            "不管卖不行，且图偷不得。"
        ],
        "title": "题赵昌父山居八咏 青毡堂",
        "id": "f8bfc2da-4c57-431b-9855-ea4d24fd3bc8"
    },
    {
        "author": "杨万里",
        "paragraphs": [
            "望后月不落，偏于水底明。",
            "对悬双玉镜，并照一金钲。",
            "忽值山都合，浑无路可行。",
            "多情小花径，导我度千萦。"
        ],
        "title": "晓晴发黄杜驿二首  其一",
        "id": "b450f1e3-79be-4f12-9046-f0115ec38cc7"
    },
    {
        "author": "杨万里",
        "paragraphs": [
            "巷竹欹将倒，林花湿不飞。",
            "总将枝上雨，洒入轿间衣。",
            "晴色犹全嫩，春寒肯便归。",
            "祗能欺客子，户户闭荆扉。"
        ],
        "title": "晓晴发黄杜驿二首  其二",
        "id": "7d774d33-23e3-4565-9000-4afcfcd44aae"
    },
    {
        "author": "杨万里",
        "paragraphs": [
            "明发望远山，一一粲可数。",
            "幽人萌望心，便被山灵妬。",
            "逡巡出神通，变化足惊怖。",
            "初将兜罗绵，擘作霏微絮。",
            "周遭裹世界，仰视失天宇。",
            "高悬赤瑛盘，不计丈尺许。",
            "下照空濛间，红光贯轻素。",
            "中有人物影，纷纭竞来去。",
            "亦各有所持，莫辨是何具。",
            "犹嫌未奇怪，别出奇怪处。",
            "珠立一路幢，瑶森四山树。",
            "横空金桥梁，拔地玉窣堵。",
            "骇目方谛观，卷地急收去。",
            "恍疑刮眼膜，依旧认山路。",
            "那知幻与真，不记梦兼寤。",
            "神游峨眉山，诳俗笑佛祖。",
            "笑诳却被诳，佛祖还笑汝。"
        ],
        "title": "初晓明朗忽然雾起已而日出光景奇怪",
        "id": "393da8ae-2788-4b59-9803-1d30bf766225"
    },
    {
        "author": "杨万里",
        "paragraphs": [
            "金陵竹笋硬如石，石犹有髓笋不及。",
            "杜迁市里笋如酥，笋味清绝酥不如。",
            "带雨斸来和箨煮，中含柘浆杂甘露。",
            "可齑可脍最可羹，绕齿蔌蔌冰雪声。",
            "不须呪笋莫成竹，顿顿食笋莫食肉。"
        ],
        "title": "晨炊杜迁市煮笋",
        "id": "a90e2149-261e-42ca-8c33-205daed43c98"
    },
    {
        "author": "杨万里",
        "paragraphs": [
            "去秋行部惨山容，得似春山意态浓。",
            "嫩绿峰当新雨后，乱红花发烂晴中。",
            "仙姿玉骨丹青写，雾鬓风鬟锦绣幪。",
            "染得笔头生五色，急将描取入诗筒。"
        ],
        "title": "新路店道中",
        "id": "6363734e-221a-4b70-87b4-5e3ce0a5b6f1"
    },
    {
        "author": "杨万里",
        "paragraphs": [
            "双枫一松相后前，可怜老翁依少年。",
            "少年翡翠新衫子，老翁深衣青布被。",
            "更看秋风清露时，少年再换轻红衣。",
            "莫教一夜霜雪落，少年赤立无衣著，老翁深衣却不恶。"
        ],
        "title": "嘲道旁枫松相倚",
        "id": "ac960205-f697-4dbe-b63f-3de4525b7efa"
    },
    {
        "author": "杨万里",
        "paragraphs": [
            "稻田滴水价千金，溪涧求分不肯分。",
            "一雨万畦都水足，却将倾泻作溪浑。"
        ],
        "title": "雨后田间杂纪五首  其一",
        "id": "31de7e30-3fcf-47fa-b496-cc87af5c958d"
    },
    {
        "author": "杨万里",
        "paragraphs": [
            "田水高低各鬭鸣，溪流奔放更驩声。",
            "小儿倒撚青梅朶，独立茅簷看客行。"
        ],
        "title": "雨后田间杂纪五首  其二",
        "id": "11064f17-f267-4009-a071-ec814cd5922c"
    },
    {
        "author": "杨万里",
        "paragraphs": [
            "行到深村麦更深，放低小轿过桑阴。",
            "再三传语春寒道，好为农家惜绿针。"
        ],
        "title": "雨后田间杂纪五首  其三",
        "id": "4514d1bd-c9ad-4400-a45e-634a24ce3ccf"
    },
    {
        "author": "杨万里",
        "paragraphs": [
            "晴路无泥亦未埃，野云尽薄不全开。",
            "满山都是长松树，无数杨花何处来。"
        ],
        "title": "雨后田间杂纪五首  其四",
        "id": "d59f574f-fcdb-4695-a7cf-701a138621e2"
    },
    {
        "author": "杨万里",
        "paragraphs": [
            "正是山花最閙时，浓浓淡淡未离披。",
            "映山红与昭亭紫，挽住行人赠一枝。"
        ],
        "title": "雨后田间杂纪五首  其五",
        "id": "1fbe07aa-927a-49da-bc40-d46e9188c35d"
    },
    {
        "author": "杨万里",
        "paragraphs": [
            "径夹长松照地青，眼看高阁与云平。",
            "出林殿脊先知寺，满路花枝未见鶑。",
            "上到峰头千嶂合，下临岭脚一溪横。",
            "山寒入骨冰相似，冰杀人来却道清。"
        ],
        "title": "宿白云山奉圣禅寺",
        "id": "d181aa99-b817-4a8a-8212-1b4f7f90e8f6"
    },
    {
        "author": "杨万里",
        "paragraphs": [
            "一只奇峰入眼中，看来只只是奇峰。",
            "好山道是无重数，少说青苍十万重。"
        ],
        "title": "登奉圣寺千佛阁四首  其一",
        "id": "be844a69-d755-4b1d-bd4e-e592553014ec"
    },
    {
        "author": "杨万里",
        "paragraphs": [
            "远山细腻近山粗，别处求粗也则无。",
            "更向远山山外看，教君病眼一双枯。"
        ],
        "title": "登奉圣寺千佛阁四首  其二",
        "id": "862a2198-7fcf-4e2c-9434-74237ced91c1"
    },
    {
        "author": "杨万里",
        "paragraphs": [
            "长诵悬崖置屋牢，此诗此阁晚相遭。",
            "阁中未觉高低在，下到山门始是高。"
        ],
        "title": "登奉圣寺千佛阁四首  其三",
        "id": "ad972062-9d57-4546-b117-aa70329fcf29"
    },
    {
        "author": "杨万里",
        "paragraphs": [
            "何许飞来双白鸥，碧山贴出雪花浮。",
            "倚栏只管移床立，看到双鸥没处休。"
        ],
        "title": "登奉圣寺千佛阁四首  其四",
        "id": "d43f92f5-b56d-4e6f-9f7c-ed2bf967c67e"
    },
    {
        "author": "杨万里",
        "paragraphs": [
            "薄日烘云未作霞，好峰怯冷著轻纱。",
            "绝怜山色能随我，政用花时不在家。",
            "骑吏那愁千里远，牡丹各插一枝斜。",
            "细看文脊空多肉，不似青阳看九华。"
        ],
        "title": "过宁国县",
        "id": "2cb8b745-8e76-4962-8477-6a26a5c47451"
    },
    {
        "author": "杨万里",
        "paragraphs": [
            "两边山束一溪风，尽日行程在井中。",
            "犹喜天围能里许，井中那得个宽通。"
        ],
        "title": "桑茶坑道中八首  其一",
        "id": "bd028011-6b83-46db-a98a-4c5b6ec87c00"
    },
    {
        "author": "杨万里",
        "paragraphs": [
            "田塍莫笑细于椽，便是桑园与菜园。",
            "岭脚置锥留结屋，尽驱柿栗上山颠。"
        ],
        "title": "桑茶坑道中八首  其二",
        "id": "155a95ae-8acf-4382-97b8-357c4de20d95"
    },
    {
        "author": "杨万里",
        "paragraphs": [
            "沙鸥数个点山腰，一足如钩一足翘。",
            "乃是山农垦斜崦，倚鉏无力政无聊。"
        ],
        "title": "桑茶坑道中八首  其三",
        "id": "ecc56773-f632-4b93-919a-4ebe9fceb58e"
    },
    {
        "author": "杨万里",
        "paragraphs": [
            "下山入屋上山鉏，图得生涯总近居。",
            "桑眼未开先著椹，麦胎才茁便生须。"
        ],
        "title": "桑茶坑道中八首  其四",
        "id": "3573af7a-5acd-43b0-94c2-449655fc58d3"
    },
    {
        "author": "杨万里",
        "paragraphs": [
            "秧畴夹岸隔深溪，东水何缘到得西。",
            "溪面祗销横一枧，水从空里过如飞。"
        ],
        "title": "桑茶坑道中八首  其五",
        "id": "3839e177-9169-4086-b5b4-d34b373ae76c"
    },
    {
        "author": "杨万里",
        "paragraphs": [
            "蚕麰今岁十分强，催得农家日夜忙。",
            "已缚桁竿等新麦，更将丫木撑欹桑。"
        ],
        "title": "桑茶坑道中八首  其六",
        "id": "d122f061-7098-4383-b821-00d91ee70f5f"
    },
    {
        "author": "杨万里",
        "paragraphs": [
            "晴明风日雨干时，草满花隄水满溪。",
            "童子柳阴眠正著，一牛吃过柳阴西。"
        ],
        "tags": [
            "春天",
            "写景",
            "儿童",
            "生活"
        ],
        "title": "桑茶坑道中八首  其七",
        "id": "e72e3b56-c46d-4d1b-a227-bdf611fdac2c"
    },
    {
        "author": "杨万里",
        "paragraphs": [
            "山根一径抱溪斜，片地才宽便数家。",
            "漫插漫成堤上柳，半开半落路旁花。"
        ],
        "title": "桑茶坑道中八首  其八",
        "id": "0c854d57-6f79-4258-af70-767d0e39e0e4"
    },
    {
        "author": "杨万里",
        "paragraphs": [
            "不住宽乡住瓮门，那知世上有干坤。",
            "环将峻岭包深谷，围出余天与别村。",
            "茅屋相挨无著处，花溪百折不教奔。",
            "江淮地迥寒无价，宣歙山寒更莫论。"
        ],
        "title": "明发周村弯",
        "id": "02a11e5d-c999-4028-a89e-cf8380c3ad36"
    },
    {
        "author": "杨万里",
        "paragraphs": [
            "昨日山行尚有村，今朝岭塞更无门。",
            "仰攀苔磴上绝顶，却倒篮舆下峻峦。",
            "身觉去天才寸许，岸临无地不堪看。",
            "前头尚有芙蓉在，此岭难登未是难。"
        ],
        "title": "过主岭",
        "id": "f1156a22-ba83-4c12-82c5-144c09a17829"
    },
    {
        "author": "杨万里",
        "paragraphs": [
            "说尽山寒未识寒，此间寒不是人间。",
            "巖崖泉冻琉璃涧，冰雪云封翡翠山。",
            "一担衣裳都著尽，两边窗子更深关。",
            "耸肩缩颈仍呵手，无策能温两脚顽。"
        ],
        "title": "过胡骆坑二首  其一",
        "id": "19d29b81-f0e5-4358-b8b2-3f3d0dbfd379"
    },
    {
        "author": "杨万里",
        "paragraphs": [
            "已被山寒病老身，车徒溪涉更艰勤。",
            "雾皆成点元非雨，日出多时未脱云。",
            "猿鸟一声人不见，松杉四塞径无痕。",
            "十分晴暖侬何福，肯借曦光三五分。"
        ],
        "title": "过胡骆坑二首  其二",
        "id": "76a892da-568b-4b49-9672-8012e91c08ba"
    },
    {
        "author": "杨万里",
        "paragraphs": [
            "谁遣诗家酷爱山，爱山说得口澜翻。",
            "千峰万岭争投奔，一陟三休却倦烦。",
            "堆案满前何处著，枯肠饱后岂能餐。",
            "残岚剩翠浑无用，包寄金陵同社看。"
        ],
        "title": "安乐庙头",
        "id": "7e3402aa-b7b9-461f-973d-2fa9f89b11c1"
    },
    {
        "author": "杨万里",
        "paragraphs": [
            "天知老子厌凡山，别放潜瓌伏宝看。",
            "一行横林遮岭脚，两峰如笋出云端。",
            "举头瞥见还惊遯，到骨清奇特地寒。",
            "彼此相遭有缘法，悔将嗔喜触巑岏。"
        ],
        "title": "未至安乐坊隔林望见霜铿岭两峰特奇",
        "id": "0d1f026d-e642-417a-b781-137f78277760"
    },
    {
        "author": "杨万里",
        "paragraphs": [
            "前儿牵牛渡溪水，后儿骑牛回问事。",
            "一儿吹笛笠簪花，一牛载儿行引子。",
            "春溪嫩水清无滓，春洲细草碧无瑕。",
            "五牛远去莫管它，隔溪便是羣儿家。",
            "忽然头上数点雨，三笠四蓑赶将去。"
        ],
        "title": "安乐坊牧童",
        "id": "84c10172-269d-4573-8d72-e9ffc25af533"
    },
    {
        "author": "杨万里",
        "paragraphs": [
            "天齐玉立万孱颜，三日深行紫翠间。",
            "便是昨来千佛阁，望中见此两州山。",
            "诗家寒刮少陵骨，宫样高梳西子鬟。",
            "祗好遥看莫登览，今晨登处鬓都斑。"
        ],
        "title": "宣歙道中",
        "id": "9b223af1-d22b-4f90-bf48-0bc6d63f2f74"
    },
    {
        "author": "杨万里",
        "paragraphs": [
            "金陵江水只咸腥，敢望新安江水清。",
            "皱底玻璃还解动，莹然酃渌却消酲。",
            "泉从山骨无泥气，玉漱花汀作珮声。",
            "水记茶经都未识，谪仙句里万年名。"
        ],
        "title": "新安江水自绩溪发源",
        "id": "b3185c32-e17e-4c85-a65e-1e33c7760d0d"
    },
    {
        "author": "杨万里",
        "paragraphs": [
            "通宵不睡睡方奇，梦里惊闻新子规。",
            "祗是一声已肠断，况当三月落花时。",
            "不论客子愁无那，便遣家人听亦悲。",
            "归到江西归始了，江东归得未为归。"
        ],
        "title": "宿黄土龛五更闻子规",
        "id": "e880f6a1-8ddd-4d16-85d9-b4075965b241"
    },
    {
        "author": "杨万里",
        "paragraphs": [
            "又过峥嵘两峡间，也无溪水也无田。",
            "岭云放脚寒垂地，山麦掀髯翠拂天。",
            "碧玉屏风吹不倒，青绫步障买无钱。",
            "诗人富贵非人世，犹自凄凉意惘然。"
        ],
        "title": "明发黄土龛过高路",
        "id": "f79baf91-b2dd-492e-bed0-427cdbdf36f2"
    },
    {
        "author": "杨万里",
        "paragraphs": [
            "诗酒如今谁主盟，须还酣赋老先生。",
            "三杯两盏鶑花底，一斗百篇谈笑成。",
            "太白自翻新乐府，小蛮度入妙歌声。",
            "生前身后名兼饮，二事何曾有重轻。"
        ],
        "title": "寄题周元吉左司山居三咏 酣赋亭",
        "id": "f104bc0e-b31c-43c2-86eb-d4fc63b0b2d7"
    },
    {
        "author": "杨万里",
        "paragraphs": [
            "金印龙章属市朝，清风明月属渔樵。",
            "世皆蛮触君知止，渠自王公我岂骄。",
            "真个归田何必赋，自家甘隠不缘招。",
            "老夫三径都荒了，松菊虽存已半凋。"
        ],
        "title": "寄题周元吉左司山居三咏 可止亭",
        "id": "ea3d22d2-5380-41a6-a611-04d377d838c6"
    },
    {
        "author": "杨万里",
        "paragraphs": [
            "莫道莼鲈不近名，尽谈鹏鷃未忘情。",
            "醉中赌得苕溪月，醒后还输茂苑鶑。",
            "岂但二豪俱不见，向来三杰亦何成。",
            "有人来问适庵趣，便是公荣也一觥。"
        ],
        "title": "寄题周元吉左司山居三咏 适庵",
        "id": "0b96ef59-55e5-4f68-94bf-5aff2c8a75dc"
    },
    {
        "author": "杨万里",
        "paragraphs": [
            "屠门深闭底须愁，土锉无烟也莫羞。",
            "笋便落林犹胜肉，蕨才出土更烧油。",
            "万钱下箸今安在，一饭流匙饱即休。",
            "吾道藜羹元不糁，至今讳杀古陈州。"
        ],
        "title": "晨炊泉水塘村店无肉只卖笋蕨嘲亭父",
        "id": "eed77a2b-4e01-4770-975c-7e8c1b8170a6"
    },
    {
        "author": "杨万里",
        "paragraphs": [
            "绝顶仙人富宝熏，水沉山子不论斤。",
            "堆从平地到天半，并作清香一炷焚。",
            "烟绕翠鬟苍玉佩，身披白縠素罗裙。",
            "更将万斛蔷薇露，酒作桑麻万顷云。"
        ],
        "title": "高枧石岭雨中云气蔽亏山色隠显",
        "id": "12712a7d-3230-4fe6-9555-8b65f84f6751"
    },
    {
        "author": "杨万里",
        "paragraphs": [
            "看尽徽苏谱与园，牡丹未见粉丝君。",
            "春罗浅染醋红色，玉板蹙成裙折纹。",
            "头重醉余扶不起，肌香淑处澹仍芬。",
            "老夫生有栽花癖，客里相看为一醺。"
        ],
        "title": "咏绩溪道中牡丹二种 丝头粉红",
        "id": "2178475d-8fe2-427e-9d7b-37020c130e4d"
    },
    {
        "author": "杨万里",
        "paragraphs": [
            "紫玉盘盛碎紫绡，碎绡拥出九娇饶。",
            "却将些子鬰金粉，乱点中央花片梢。",
            "叶叶鲜明还互照，婷婷风韵不胜妖。",
            "折来细雨轻寒里，正是东风拆半包。"
        ],
        "title": "咏绩溪道中牡丹二种 重台九心淡紫进退格",
        "id": "a756c5d1-9185-4d8d-b92f-3cadf43375b2"
    },
    {
        "author": "杨万里",
        "paragraphs": [
            "破驿荒村山路边，斜风细雨客灯前。",
            "子规一夜啼到晓，更待溪声始不眠。"
        ],
        "title": "宿三里店溪声聒睡终夕",
        "id": "5c468757-ffa6-41f9-98e2-308e659667e1"
    },
    {
        "author": "杨万里",
        "paragraphs": [
            "泣露啼红作么生，开时偏值杜鹃声。",
            "杜鹃口血能多少，不是征人泪滴成。"
        ],
        "title": "晓行道旁杜鹃花",
        "id": "5fb467e2-25bd-4910-acb4-6009669654ff"
    },
    {
        "author": "杨万里",
        "paragraphs": [
            "山行三日厌泥行，幸自今晨得一晴。",
            "又听数声泥滑滑，情知浪语也心惊。"
        ],
        "title": "晓行闻竹鸡二首  其一",
        "id": "68c23cdb-a083-429e-9293-9b979ce437e4"
    },
    {
        "author": "杨万里",
        "paragraphs": [
            "一番行路一番愁，还自儿时到白头。",
            "路不唤君君自去，为谁著急不归休。"
        ],
        "title": "晓行闻竹鸡二首  其二",
        "id": "bc71e5f1-03a1-4e15-9ae5-5b7df7528fc5"
    },
    {
        "author": "杨万里",
        "paragraphs": [
            "紫阳山下紫阳翁，今住闽山第几峰。",
            "退院归来罢行脚，被他强占一江风。"
        ],
        "title": "晓过新安江望紫阳山怀朱元晦",
        "id": "62eaa3da-f1a2-4f1c-a62d-dc51d0f9914a"
    },
    {
        "author": "杨万里",
        "paragraphs": [
            "自叹平生老道涂，不堪泥雨又驱车。",
            "鹭鸶第一清高底，拂晓溪中有干无。"
        ],
        "title": "明发茅田见鹭有感",
        "id": "cbcf839b-fb37-45f6-adb9-9d4fba3baca4"
    },
    {
        "author": "杨万里",
        "paragraphs": [
            "谁作春山新幛子，尖峰为笔天为纸。",
            "近看点缀八九山，山外远山三万里。",
            "纸痕惨淡远山昏，上有长松青到云。",
            "自嫌松色太青在，旋拈粉笔轻轻盖。",
            "须臾粉淡松复青，至竟远山描不成。"
        ],
        "title": "雨中春山",
        "id": "6d654175-1c45-4c11-b816-055391374a3d"
    },
    {
        "author": "杨万里",
        "paragraphs": [
            "盘蔬盂饭趁朝饥，争指枯肠作地基。",
            "不觉南山新笋蕨，搀先占却未多时。"
        ],
        "title": "明发西馆晨炊蔼冈四首  其一",
        "id": "2f29d07f-1f35-4726-804a-e7e4f370f691"
    },
    {
        "author": "杨万里",
        "paragraphs": [
            "人家争住水东西，不是临溪即背溪。",
            "拶得一家无去处，跨溪结屋更清奇。"
        ],
        "title": "明发西馆晨炊蔼冈四首  其二",
        "id": "f0595c8a-4062-42a2-87d8-c2473f1b44a9"
    },
    {
        "author": "杨万里",
        "paragraphs": [
            "也知水碓妙通神，长听舂声不见人。",
            "若要十分无漏逗，莫将戽斗镇随身。"
        ],
        "title": "明发西馆晨炊蔼冈四首  其三",
        "id": "d900eac3-ab26-44ec-a891-ad13167b7414"
    },
    {
        "author": "杨万里",
        "paragraphs": [
            "何须名苑看春风，一路山花不负侬。",
            "日日锦江呈锦样，清溪倒照映山红。"
        ],
        "title": "明发西馆晨炊蔼冈四首  其四",
        "id": "7e579913-a725-4b1d-a4c8-3b488b00f5fa"
    },
    {
        "author": "杨万里",
        "paragraphs": [
            "右缘绝壁左深溪，头上春霖脚底泥。",
            "溪里仰看应落胆，闭窗关轿不教知。"
        ],
        "title": "明发祁门悟法寺溪行险绝六首  其一",
        "id": "2e0ba080-a9b8-4b8a-9860-9807788451ad"
    },
    {
        "author": "杨万里",
        "paragraphs": [
            "一派泉从千丈崖，轰霆跳雪泻将来。",
            "无论惊杀行人著，两岸诸峰震欲摧。"
        ],
        "title": "明发祁门悟法寺溪行险绝六首  其二",
        "id": "fd155628-844c-4e01-bd9b-e46ab4632635"
    },
    {
        "author": "杨万里",
        "paragraphs": [
            "山不人烟水不桥，溪声浩浩雨萧萧。",
            "何须双鹭相温暖，鹭过还教转寂寥。"
        ],
        "title": "明发祁门悟法寺溪行险绝六首  其三",
        "id": "01b6c5d2-085a-4091-be79-1cd70ddfbd18"
    },
    {
        "author": "杨万里",
        "paragraphs": [
            "溪行尽处却穿山，忽有人家并有田。",
            "幸自惊心小宁贴，误看田水作深川。"
        ],
        "title": "明发祁门悟法寺溪行险绝六首  其四",
        "id": "ed395527-4d68-4440-b899-90c4b9180bb7"
    },
    {
        "author": "杨万里",
        "paragraphs": [
            "山行政好又逢溪，况是危峰斗下时。",
            "知与此溪有何隙，遣它不去祗相随。"
        ],
        "title": "明发祁门悟法寺溪行险绝六首  其五",
        "id": "f2bf7a6d-e509-46b6-96ab-21cce4e6390a"
    },
    {
        "author": "杨万里",
        "paragraphs": [
            "已是山寒更水寒，酸风苦雨并无端。",
            "诗人瘦骨无半把，一任残春料理看。"
        ],
        "title": "明发祁门悟法寺溪行险绝六首  其六",
        "id": "6f4c0c18-64e5-468d-bf20-e2f4f8b7e0e0"
    },
    {
        "author": "杨万里",
        "paragraphs": [
            "黟祁二邑水分源，到此同流怒政奔。",
            "忽值两山盘作峡，更峨双石插为门。",
            "中通翠浪才容线，仰看青天细似盆。",
            "滟滪瞿唐姑未问，祗经此险已销魂。"
        ],
        "title": "过阊门溪",
        "id": "9340a4a9-0c7e-4239-a50e-b3c8bebc8a10"
    },
    {
        "author": "杨万里",
        "paragraphs": [
            "步下新船试水初，打头揽载适逢予。",
            "一椽板屋才经雨，两面油窗好读书。",
            "剩买春风木芍药，乱篸棐几竹籧篨。",
            "清溪浮取松亭子，赏徧千山不要馿。"
        ],
        "title": "阊门外登溪船五首  其一",
        "id": "d9f81348-4616-4ab5-86a0-1235430c07c3"
    },
    {
        "author": "杨万里",
        "paragraphs": [
            "上得船来恰对山，一山顷刻变多般。",
            "初堆翠被百千折，忽拔青瑶三两竿。",
            "夹岸儿童天上立，数村楼阁电中看。",
            "平生快意何曾梦，老向阊门下急滩。"
        ],
        "title": "阊门外登溪船五首  其二",
        "id": "6704a419-35e5-4108-b585-c04dd590c7e0"
    },
    {
        "author": "杨万里",
        "paragraphs": [
            "当面峰头些子云，坐看吹作雨纷纷。",
            "朝来山路能愁我，今者溪船正要君。",
            "远岭轻盈横皱縠，明窗撩乱触惊蚊。",
            "犹争新涨一篙碧，遮莫飘萧二十分。"
        ],
        "title": "阊门外登溪船五首  其三",
        "id": "753cd259-fdf8-4b0d-8501-23e29f7c8819"
    },
    {
        "author": "杨万里",
        "paragraphs": [
            "选甚天时晴未晴，舟行终是胜山行。",
            "篷忺雨点斜偏好，枕惯波声梦不惊。",
            "幸自车徒小休息，又闻鼓笛閙将迎。",
            "偶然回首来时路，一夜霜毛一倍生。"
        ],
        "title": "阊门外登溪船五首  其四",
        "id": "b324745b-d893-474b-8e03-69ef8ade5a9a"
    },
    {
        "author": "杨万里",
        "paragraphs": [
            "无家不住曲溪边，祗种高山不种田。",
            "绝壁入天天入水，乱篙鸣石石鸣船。",
            "百滩春浪雪头过，两岸林花镜底眠。",
            "归路商量更舟楫，庐山彭蠡好风烟。"
        ],
        "tags": [
            "庐山"
        ],
        "title": "阊门外登溪船五首  其五",
        "id": "c9ba5413-1357-4556-8e63-08c4cc3f0527"
    },
    {
        "author": "杨万里",
        "paragraphs": [
            "五日银丝织一笼，金乌捉取送笼中。",
            "知谁放在扶桑树，祗怪满溪烟浪红。"
        ],
        "title": "舟过城门村清晓雨止日出  其一",
        "id": "693d91b2-7aa9-4fdd-a3a0-20de9f1571ae"
    },
    {
        "author": "杨万里",
        "paragraphs": [
            "深村可笑是居民，生长深山野水滨。",
            "总出篱东携穉子，走来岸上看官人。"
        ],
        "title": "舟过城门村清晓雨止日出  其二",
        "id": "99687b9c-4f0b-4301-9163-b4ee9fdf1991"
    },
    {
        "author": "杨万里",
        "paragraphs": [
            "䰒松睡起揽诗编，信手繙来诵数篇。",
            "忽有篙声仍绝叫，隔篷知是上滩船。"
        ],
        "title": "舟过城门村清晓雨止日出  其三",
        "id": "602f1a56-ac87-4b67-ae2a-8f513464e97b"
    },
    {
        "author": "杨万里",
        "paragraphs": [
            "行人都上半山青，记得前朝傍险行。",
            "左右回身看不彻，两边已失一滩声。"
        ],
        "title": "舟过城门村清晓雨止日出  其四",
        "id": "003afb6d-4371-4f1d-91ed-46065bdc8be1"
    },
    {
        "author": "杨万里",
        "paragraphs": [
            "地锦花铺地锦衣，碧茸上织紫花枝。",
            "垂杨舞罢鶑停唱，不卷华絪待阿谁。"
        ],
        "title": "舟过城门村清晓雨止日出  其五",
        "id": "a43bc39c-b9bd-49c4-a7a6-65176c092ffc"
    },
    {
        "author": "杨万里",
        "paragraphs": [
            "湿日云间淡，晴峰雨后鲜。",
            "水吞隄柳膝，麦到野童肩。",
            "沤漩嬉浮叶，炊烟倒入船。",
            "顺流风更顺，只道不双全。"
        ],
        "title": "入浮梁界",
        "id": "32d68aa8-c05d-4603-b9bd-32d79aaf2b1d"
    },
    {
        "author": "杨万里",
        "paragraphs": [
            "溪水无情知有情，落滩告诉不堪听。",
            "前波到此方呜咽，后浪依前作许声。"
        ],
        "title": "小滩三首  其一",
        "id": "18f4f19a-3781-4914-a03a-612728cc9b9f"
    },
    {
        "author": "杨万里",
        "paragraphs": [
            "水到滩头似语离，自知无复再归溪。",
            "临流莫洒离人泪，幸自滩声未苦悲。"
        ],
        "title": "小滩三首  其二",
        "id": "71b7f822-b264-4be3-92f4-5c029707be95"
    },
    {
        "author": "杨万里",
        "paragraphs": [
            "船里征人政念归，居人来看却嗟咨。",
            "居人祗羨征人著，世世安生不自知。"
        ],
        "title": "小滩三首  其三",
        "id": "abf71058-10da-4c14-a28a-6357201be833"
    },
    {
        "author": "杨万里",
        "paragraphs": [
            "田底泥中迹尚深，折花和叶插畦心。",
            "晚秧初撚金狨线，先种输它绿玉针。",
            "云垄雾畴俱水响，丝风毛雨政春阴。",
            "莫听布谷相煎急，且为提壶强满斟。"
        ],
        "title": "秧畴",
        "id": "63fbaef7-e969-4b77-9148-301eac7d5844"
    },
    {
        "author": "杨万里",
        "paragraphs": [
            "闭轿那知山色浓，山花影落水田中。",
            "水中细数千红紫，点对山花一一同。"
        ],
        "title": "水中山花影",
        "id": "c028fa2d-1bc9-4912-8932-a485d02bf410"
    },
    {
        "author": "杨万里",
        "paragraphs": [
            "破店能无漏，孤灯肯更明。",
            "中间通客路，终夜有人声。",
            "坐又坐不得，眠来眠未成。",
            "如何故山友，抵死怨躬耕。"
        ],
        "title": "宿乐平县北十里西塘",
        "id": "af5e5638-bc23-405f-afbc-aef0a5b9ed15"
    },
    {
        "author": "杨万里",
        "paragraphs": [
            "春色来时物喜初，春光归日兴阑余。",
            "更无人饯春行色，犹有桐花管领渠。"
        ],
        "title": "道旁桐花",
        "id": "2a1e7075-e41e-4dc5-bb32-dc7dfb335b5b"
    },
    {
        "author": "杨万里",
        "paragraphs": [
            "笋蕨都无且则休，菜无半叶也堪羞。",
            "满城都卖雪花荠，昨日愁人未是愁。"
        ],
        "title": "过乐平县",
        "id": "bfed4f90-8637-4b32-bf54-20264d610f9b"
    },
    {
        "author": "杨万里",
        "paragraphs": [
            "千重溪水万重山，半月深行井底天。",
            "井外还来天大在，江心一眼四无边。"
        ],
        "title": "过翥山渡",
        "id": "d12b09f5-2fd3-4f4b-b990-89b8ea57903e"
    },
    {
        "author": "杨万里",
        "paragraphs": [
            "看山须是高处看，低处看来元不见。",
            "君看矮子仰高人，只识长身那识面。",
            "今晨雨止升火轮，一光销尽千山云。",
            "千山数日眼中失，今晨头角都争出。",
            "初登峻岭也心惊，上到绝顶忽眼明。",
            "天外数枝青玉笔，飞入锦囊寒突兀。",
            "问来还是芙蓉尖，阔开两窗高卷帘。"
        ],
        "title": "过白土岭望见芙蓉峰七八峰最东一峰特奇里人名为芙蓉尖云",
        "id": "34e602cd-13fe-4be8-b9c0-eba2f0dac698"
    },
    {
        "author": "杨万里",
        "paragraphs": [
            "路是新泥作，泥逢积雨滂。",
            "如缘大鲇脊，更绕九羊肠。",
            "前店看殊近，行人觉转长。",
            "商量避五岭，辛苦恰相当。"
        ],
        "title": "田路泥行",
        "id": "e281281c-444b-4fab-a7a5-cf792b55b5b3"
    },
    {
        "author": "杨万里",
        "paragraphs": [
            "一色将苍玉，双堆作假山。",
            "峰峦妙天下，花草半巖间。",
            "旧瘦天风骨，新晞雨髻鬟。",
            "何人缘底恨，化石立孱颜。"
        ],
        "title": "入弋阳界道旁两石山一曰芦山绝妙一曰石人峰次焉上有一石起立如人形云",
        "id": "8a19cf61-d9b7-4522-9aad-09daa216ee40"
    },
    {
        "author": "杨万里",
        "paragraphs": [
            "山店春光也自妍，芙容渡口数家村。",
            "笋舆低过金沙架，篱落疎围芍药轩。",
            "孤客倦游殊寂寞，两花作意与温存。",
            "可怜经眼匆匆去，不折红香倒绿尊。"
        ],
        "title": "芙蓉渡酒店前金沙芍药盛开",
        "id": "8a16caaf-195f-4319-82b0-a2770def2f52"
    },
    {
        "author": "杨万里",
        "paragraphs": [
            "饥望炊烟眼欲穿，可人最是一青帘。",
            "双渠走水穿三店，独树欹流荫两簷。",
            "窗扇透明仍挂上，炉香未烬更多添。",
            "山村祗苦无良酝，嫌杀芳醪似蜜甜。"
        ],
        "title": "晨炊横塘桥酒家小窗",
        "id": "a9b89d59-9bd5-46d7-ad50-c74e97f7f287"
    },
    {
        "author": "杨万里",
        "paragraphs": [
            "两日田间路，泥深恼杀侬。",
            "却从平地上，再入乱山中。",
            "水送随行日，窗留退后峰。",
            "生衣兼草靸，年例试春风。"
        ],
        "title": "午憩马家店",
        "id": "9317f058-016d-4787-94fe-fc7b98b24cd9"
    },
    {
        "author": "杨万里",
        "paragraphs": [
            "侧塞千山缝也无，上天下井万崎岖。",
            "昨朝曾过芙蓉渡，寻到溪源一线初。"
        ],
        "title": "过松源晨炊漆公店六首  其一",
        "id": "6ed80819-531c-4a51-9e0f-784aa6c8aaf6"
    },
    {
        "author": "杨万里",
        "paragraphs": [
            "山北溪声一路迎，山南溪响送人行。",
            "也知流向金陵去，若过金陵莫寄声。"
        ],
        "title": "过松源晨炊漆公店六首  其二",
        "id": "ed04cc19-8b8c-4428-9c20-a9c70a2537f7"
    },
    {
        "author": "杨万里",
        "paragraphs": [
            "后山勒水向东驰，却被前山勒向西。",
            "道是水柔无性气，急声声怒慢声悲。"
        ],
        "title": "过松源晨炊漆公店六首  其三",
        "id": "fc83fd7d-c7d5-4b96-8789-aa94fe726204"
    },
    {
        "author": "杨万里",
        "paragraphs": [
            "日高谷底始微暄，岚翠依然透骨寒。",
            "说与行人忙底事，金鸡声里促银鞍。"
        ],
        "title": "过松源晨炊漆公店六首  其四",
        "id": "366dbd80-da29-49bb-846e-be62b9888c0b"
    },
    {
        "author": "杨万里",
        "paragraphs": [
            "莫言下岭便无难，赚得行人错喜懽。",
            "政入万山围子里，一山放出一山拦。"
        ],
        "title": "过松源晨炊漆公店六首  其五",
        "id": "259b8675-b648-44c4-a056-987af47789f7"
    },
    {
        "author": "杨万里",
        "paragraphs": [
            "政是行人肠断时，子规得得向人啼。",
            "若能泪得居人脸，始信春愁总为伊。"
        ],
        "title": "过松源晨炊漆公店六首  其六",
        "id": "750d9107-73d2-4062-a8d4-609411fc6b05"
    },
    {
        "author": "杨万里",
        "paragraphs": [
            "路是山腰带，苔为石面花。",
            "隔溪闻鸟语，疎竹见人家。",
            "雨足晴须耐，神劳睡却佳。",
            "睡魔推不去，知我怯新茶。"
        ],
        "title": "猎桥午憩坐睡",
        "id": "0d5eee98-f42e-40b0-a6ba-4fa0f5f19940"
    },
    {
        "author": "杨万里",
        "paragraphs": [
            "受业初参且半山，终须投换晚唐间。",
            "国风此去无多子，关捩挑来祗等闲。"
        ],
        "title": "答徐子材谈绝句",
        "id": "46f849b1-c507-4564-8bd5-8d319c3f42c0"
    },
    {
        "author": "杨万里",
        "paragraphs": [
            "告老身心日互催，又将乌帽点黄埃。",
            "丫头巖下来仍往，四十三年十二回。"
        ],
        "title": "过丫头巖",
        "id": "61e828b1-539d-42ad-84c5-5623e0ac8e73"
    },
    {
        "author": "杨万里",
        "paragraphs": [
            "红残绿暗已多时，路上山花也则稀。",
            "藞苴余春还子细，燕脂浓抹野蔷薇。"
        ],
        "title": "野蔷薇",
        "id": "8f797cfb-3e74-4e33-a4ba-d33dd4f57878"
    },
    {
        "author": "杨万里",
        "paragraphs": [
            "待阙南风欲炷香，东风打并住西堂。",
            "石榴已著干红蕾，却问春归有底忙。"
        ],
        "title": "道旁石榴花",
        "id": "fa916325-941c-4f69-80f3-605fccaac3fb"
    },
    {
        "author": "杨万里",
        "paragraphs": [
            "月华无满亦无亏，天借寒光劣半规。",
            "长挂冰盘下弦魄，新生丹桂出轮枝。",
            "偏令南省登金客，争赋东堂片玉诗。",
            "传语姮娥还有妹，请分一个住幽奇。"
        ],
        "title": "宿月巖",
        "id": "666b05b9-c4df-4371-b696-493ea621d8ad"
    },
    {
        "author": "杨万里",
        "paragraphs": [
            "玉水风船擘岸开，一帆飞到雨花台。",
            "思量饶歙山溪路，梦里征行也莫来。"
        ],
        "title": "解舟上饶明晖阁前",
        "id": "96c889c0-0f79-4d3b-a44b-2a0af8d3ea01"
    },
    {
        "author": "杨万里",
        "paragraphs": [
            "东家娘子立花边，长笑花枝脆不坚。",
            "却被花枝笑娘子，嫁期已是蹉春前。"
        ],
        "title": "和王道父山歌二首  其一",
        "id": "59c6e9e3-f161-4c00-b614-0da5e6b3c026"
    },
    {
        "author": "杨万里",
        "paragraphs": [
            "阿婆辛苦住西邻，岂爱无家更愿贫。",
            "秋月春风担阁了，白头始嫁不羞人。"
        ],
        "title": "和王道父山歌二首  其二",
        "id": "43d0af6e-7fb0-4c90-a381-875ef6587dc3"
    },
    {
        "author": "杨万里",
        "paragraphs": [
            "灵山相识已平生，雨后精神见未曾。",
            "一朶碧莲三万丈，数来花片八千层。",
            "云姿雾态排天出，竹杖芒鞋欠我登。",
            "羨杀峰头头上寺，厌山不看是诸僧。"
        ],
        "title": "雨后泊舟小箬回望灵山",
        "id": "b1e9f127-8bdb-4a56-8496-cc3768d539b2"
    },
    {
        "author": "杨万里",
        "paragraphs": [
            "偶于古柳系春船，云放千峰月满川。",
            "跳入广寒宫里坐，下看碧玉镜中天。",
            "斯须万象都成雪，遮莫三更且未眠。",
            "归到金陵入官府，梦中说梦也无缘。"
        ],
        "title": "小箬舟中望月",
        "id": "2e9a0f9b-428f-4c49-8886-fdef3da73d41"
    },
    {
        "author": "杨万里",
        "paragraphs": [
            "大龟昂首瞻南天，仙人赤脚骑龟肩。",
            "小龟一双走随母，指爪穿尽追不前。",
            "仙人不知卜何事，踏脱绿毛纷满地。",
            "老夫也要钻一钻，何日故园遂归计。"
        ],
        "title": "过龟峰",
        "id": "efb6a547-2415-4b49-bd3f-394670a7f806"
    },
    {
        "author": "杨万里",
        "paragraphs": [
            "人笑戎葵定自痴，不愁曦景蚤兼迟。",
            "便令隔雾光难到，也则倾心苦为谁。",
            "卫足平生非我志，向阳一点只天知。",
            "话头试问伯休父，休父丹衷便是葵。"
        ],
        "title": "寄题程元成给事山居三咏 葵心堂",
        "id": "4ef0c092-c002-4e9e-b4ce-8422342e1408"
    },
    {
        "author": "杨万里",
        "paragraphs": [
            "梅竹来禽带月栽，牡丹菡萏照江开。",
            "新安见底正如此，旧雨故人从不来。",
            "秀色野香供雪饮，名章俊语用云裁。",
            "无论独乐兼同乐，盏面春风翠作堆。"
        ],
        "title": "寄题程元成给事山居三咏 秀野堂",
        "id": "cac1f3fa-b42c-4bbf-aa6d-3c084027d1ab"
    },
    {
        "author": "杨万里",
        "paragraphs": [
            "葵心一岫卓南涯，秀野诸峰走北来。",
            "中起新亭双奄有，尽驱景物四边回。",
            "木居士作煨尘叹，孤竹君真梁栋材。",
            "知有此亭无此样，并烦与可洒松煤。"
        ],
        "title": "寄题程元成给事山居三咏 揽有亭",
        "id": "41ab18a6-2a95-41e6-bbe6-e1e80a5acc29"
    },
    {
        "author": "杨万里",
        "paragraphs": [
            "去岁诸司赏物华，荼糜一会属侬家。",
            "今年不识荼糜面，却买茅柴对野花。"
        ],
        "title": "野荼𧃲二首  其一",
        "id": "e9a59724-13bd-4236-9481-d8409ad8158b"
    },
    {
        "author": "杨万里",
        "paragraphs": [
            "不识荼糜恨杀人，野花香里度芳晨。",
            "寄牋为报东皇道，不理今年一个春。"
        ],
        "title": "野荼𧃲二首  其二",
        "id": "9dc7c16d-5d96-407f-8497-359a3bf227b7"
    },
    {
        "author": "杨万里",
        "paragraphs": [
            "恰则油窗雨点声，霎时花屿日华明。",
            "不须覆手仍翻手，可杀春云没十成。"
        ],
        "title": "舟过安仁五首  其一",
        "id": "41309c69-84e3-475a-a463-195b64f951ca"
    },
    {
        "author": "杨万里",
        "paragraphs": [
            "初受遥山献画图，忽然卷去淡如无。",
            "莫欺老眼犹明在，和雾和烟数得渠。"
        ],
        "title": "舟过安仁五首  其二",
        "id": "7c58d67f-3630-4b5a-b5a9-3424ece7bc7e"
    },
    {
        "author": "杨万里",
        "paragraphs": [
            "一叶渔船两小童，收篙停棹坐船中。",
            "怪生无雨都张伞，不是遮头是使风。"
        ],
        "tags": [
            "儿童",
            "五年级下册",
            "古诗三百首",
            "宋诗",
            "赞美",
            "行舟",
            "小学古诗"
        ],
        "title": "舟过安仁五首  其三",
        "id": "2a63ff16-9798-4ac6-b10e-a66f7802f301"
    },
    {
        "author": "杨万里",
        "paragraphs": [
            "南风作雨北风休，岂是春云得自由。",
            "只者天时过湖得，长年报道不须愁。"
        ],
        "title": "舟过安仁五首  其四",
        "id": "4c925ce2-9e5a-4bfe-83da-499157ec3aea"
    },
    {
        "author": "杨万里",
        "paragraphs": [
            "渭川千顷在诗胸，不管屠羊肆里空。",
            "踏破菜园妨底事，莫教踏到竹园中。"
        ],
        "title": "舟过安仁五首  其五",
        "id": "ac052b10-4120-444b-96c9-98ea52f78150"
    },
    {
        "author": "杨万里",
        "paragraphs": [
            "湖外庐山已见招，春风好送木兰桡。",
            "青天挟日波中浴，白昼繁星地上跳。",
            "万顷琉璃吹一叶，半簪霜雪快今朝。",
            "庐陵归路从西去，却峭东帆趁落潮。"
        ],
        "tags": [
            "庐山"
        ],
        "title": "过鄱阳湖天晴风顺",
        "id": "4a831f38-cd6f-4cbc-b3f6-65f30ec2e7dc"
    },
    {
        "author": "杨万里",
        "paragraphs": [
            "横洲送我忽俱还，四顾无边已惨颜。",
            "雪浪撞天吞几子，礮云将雨起西山。",
            "一声霹雳从空下，万丈金蛇掣斗间。",
            "舟子惊呼总无色，平生忠信且今番。"
        ],
        "title": "舟至湖心望豫章西山云起风雨骤至",
        "id": "25077d2e-2936-47bc-b132-bfdd88422ee8"
    },
    {
        "author": "杨万里",
        "paragraphs": [
            "山行旧路不堪重，及汎湖波又阻风。",
            "世上舟车无一稳，干坤可是剩诗翁。"
        ],
        "title": "闷歌行十二首  其一",
        "id": "e4c77317-e213-4e0c-995a-f5011df5cb17"
    },
    {
        "author": "杨万里",
        "paragraphs": [
            "同列诸公总劝予，归时切莫过重湖。",
            "婺源五岭祁门峡，今是危涂是坦涂。"
        ],
        "title": "闷歌行十二首  其二",
        "id": "a8610139-fe97-488b-9e20-d2bb43af7da5"
    },
    {
        "author": "杨万里",
        "paragraphs": [
            "一夜颠风翻却天，簸将白浪到天边。",
            "康郎尚自无根脚，斗大洲头却系船。"
        ],
        "title": "闷歌行十二首  其三",
        "id": "4144bbaa-a2ef-42c0-a54c-2e39458c3b0f"
    },
    {
        "author": "杨万里",
        "paragraphs": [
            "问来邬子到南康，水路都来两日强。",
            "屈指行程谁道远，如今不敢问都昌。"
        ],
        "title": "闷歌行十二首  其四",
        "id": "4c43b213-0a3f-4e1a-bd68-ef72b2da2863"
    },
    {
        "author": "杨万里",
        "paragraphs": [
            "书策看来已觉烦，诗篇厌了更休论。",
            "客心未便无安顿，试数油窗雨点痕。"
        ],
        "title": "闷歌行十二首  其五",
        "id": "de879923-6d6e-4fdf-8c9f-8416e0660fb5"
    },
    {
        "author": "杨万里",
        "paragraphs": [
            "一风抛起万琼楼，几子康郎总掉头。",
            "莫怕浪高洲尽没，海船下碇并无洲。"
        ],
        "title": "闷歌行十二首  其六",
        "id": "7c85b3a3-4485-4d36-b2a2-91a3db7c06b2"
    },
    {
        "author": "杨万里",
        "paragraphs": [
            "新诗哦罢倦来眠，蝴蝶飞游八极边。",
            "船外风涛如霹雳，一声不到睡乡天。"
        ],
        "title": "闷歌行十二首  其七",
        "id": "b2edced9-9e77-4bf8-9739-0fa32aa665c5"
    },
    {
        "author": "杨万里",
        "paragraphs": [
            "湖心何许有人烟，上下双天两点山。",
            "犬吠鸡鸣四船里，旋成水国一家村。"
        ],
        "title": "闷歌行十二首  其八",
        "id": "4e8f4681-d95b-4c6a-bdfe-c7909ec752b2"
    },
    {
        "author": "杨万里",
        "paragraphs": [
            "船上犹余一日粮，湖心粮尽籴何乡。",
            "仙家辟谷从谁学，明日无炊即秘方。"
        ],
        "title": "闷歌行十二首  其九",
        "id": "040b6df0-8f51-4e49-bba2-36e829bebba9"
    },
    {
        "author": "杨万里",
        "paragraphs": [
            "南人方理北归舟，北地风来便作愁。",
            "不道北船等多日，北风不作不成休。"
        ],
        "title": "闷歌行十二首  其一○",
        "id": "9b07dd13-da12-4dc7-8be0-d9635a03f9c9"
    },
    {
        "author": "杨万里",
        "paragraphs": [
            "大风动地卷波头，索酒频添醉未休。",
            "不判明朝教作病，却图今夕要忘愁。"
        ],
        "title": "闷歌行十二首  其一一",
        "id": "d1724b27-b24e-436b-ae45-eb7647c56df2"
    },
    {
        "author": "杨万里",
        "paragraphs": [
            "风力掀天浪打头，只须一笑不须愁。",
            "近看两日远三日，气力穷时会自休。"
        ],
        "title": "闷歌行十二首  其一二",
        "id": "9a4c9cac-dc74-421b-90ab-47d1d92d7f5f"
    },
    {
        "author": "杨万里",
        "paragraphs": [
            "大江日东流，我坐自向西。",
            "亦复拜新月，不为学蛾眉。",
            "恭惟月生处，下临故园池。",
            "青松一万株，牡丹三千枝。",
            "床下枕北山，簷前漱南溪。",
            "岁岁身不到，夜夜魂必归。",
            "魂归谅何益，梦觉心自怡。",
            "魂梦尚如许，而况真归兮。",
            "前日至邬子，西山出湖湄。",
            "如见乡人面，一笑相娱嬉。",
            "旅情得暂欣，乡愁动长思。",
            "今朝发康郎，一路能相随。",
            "我船趋都昌，回首尚见之。",
            "偶尔转港汊，极目烟水迷。",
            "不得一揖别，悔懊庸可追。"
        ],
        "title": "明发康郎山下亭午过湖入港小泊棠阴砦回望豫章西山慨然感兴",
        "id": "20e80b0e-3a07-4601-97d9-445dad33e774"
    },
    {
        "author": "杨万里",
        "paragraphs": [
            "湖尽有残渺，情知无博澜。",
            "纵眺犹杳空，至竟济者安。",
            "回思遇险时，分晷过亦难。",
            "亦岂有奇画，死生听之天。",
            "安知天矜否，此外无控抟。",
            "一风动旬月，三日忽自阑。",
            "未涉浪自怖，既涉焉用驩。",
            "畏涂已数践，老命偶再全。",
            "还家切勿诉，空遗儿女潸。",
            "亦勿诉同列，同列已预言。"
        ],
        "title": "解舟棠阴砦",
        "id": "110de320-31f9-4079-9842-ba4fd6b16c27"
    },
    {
        "author": "杨万里",
        "paragraphs": [
            "过湖见远岫，澹若横碧烟。",
            "晨蔚动霁晖，春滋涵雨鲜。",
            "人世那有此，必疑是庐山。",
            "宿惊恍未定，欲问无暇言。",
            "落日泊四望，诸峰森在前。",
            "老夫急亲指，舟子答果然。",
            "平地起屏障，倚空开旗旜。",
            "潜抱秀润质，不露奇怪颜。",
            "乃知名山尊，未与凡岭班。",
            "严重王公体，雍容德人贤。",
            "何必出锋锐，要骇俗子观。",
            "坐令我生敬，瞻仰忘忧端。",
            "更待孤月出，开篷望晴峦。"
        ],
        "tags": [
            "庐山"
        ],
        "title": "宿四望山下望庐山",
        "id": "d60eb793-2186-4b28-bf32-9bdea0760f27"
    },
    {
        "author": "杨万里",
        "paragraphs": [
            "众船争取疾，直赴两山口。",
            "吾船独横趋，甘在众船后。",
            "问来风不正，法当走山右。",
            "不辞用尽力，要与风相就。",
            "忽然挂孤帆，吾船却先走。"
        ],
        "title": "明发四望山过都昌县入彭蠡湖",
        "id": "9b698a11-a829-43a1-9f22-0e706820d9fe"
    },
    {
        "author": "杨万里",
        "paragraphs": [
            "清风迎衣襟，白云捧脚底。",
            "飘然径上庐山头，谁道栖贤三十里。",
            "乡禅引到狮子峰，旃檀喷出香雾浓。",
            "此一瓣香为五老，一笑问我颜犹红。",
            "右看南岳左东海，方丈祝融抹轻黛。",
            "羣仙遥劝九霞觞，金盘玉箸鲸鱼脍。",
            "急呼清风与白云，送我更往会列真。",
            "乡禅恐我忽飞去，挽著衣襟复留住。",
            "下视落星石一拳，长江一线湖一涓。",
            "醉掬玉渊亭下泉，磨作墨汁洒醉篇。"
        ],
        "tags": [
            "庐山",
            "衡山",
            "长江"
        ],
        "title": "宿庐山栖贤寺示如清长老",
        "id": "07683830-6014-4df0-b0bd-0675b76746e0"
    },
    {
        "author": "杨万里",
        "paragraphs": [
            "栖贤与楞伽，初本共一山。",
            "古潭宅神龙，睡醒厌久跧。",
            "是夕起雷雨，震得天地翻。",
            "此山拆为两，一溪断中间。",
            "下窥黑无地，上攀青到天。",
            "从此两禅寺，路绝不往还。",
            "祖师见之笑，弹指降神奸。",
            "问天借横蜺，搭渡溪两边。",
            "倒倾千崖雪，飞下一玉渊。",
            "余怒尚雷吼，声拔诸峰根。",
            "我来不能去，轻生倚危栏。",
            "忽然心为动，毛骨森以寒。",
            "上人指断岸，犹带初拆痕。"
        ],
        "title": "题栖贤寺三峡桥",
        "id": "e9f4ddc1-c87c-4298-bd08-8671c057ab12"
    },
    {
        "author": "杨万里",
        "paragraphs": [
            "肩舆小斑筠，地志古青册。",
            "初穿千长松，忽仰万绝壁。",
            "观山不知名，披志失山色。",
            "行行问不住，一一渐可识。",
            "何代五老人，登峰化为石。",
            "年龄今几春，齿牙谅无力。",
            "天赐五玉乳，与渠供朝食。",
            "渊明醉眠处，石上印耳迹。",
            "逸少养鹅池，藓花渍余墨。",
            "鹤鸣南天青，龟拜北斗白。",
            "栖贤缘不浅，月枕借云席。",
            "万杉与开先，弄泉碎珠璧。",
            "病眸贪穷眺，趼趾怯周历。",
            "同游多俊人，淡话半禅伯。",
            "兹来殆天假，不尔岂人及。",
            "归船载晓星，回首两相忆。"
        ],
        "tags": [
            "庐山"
        ],
        "title": "徧游庐山示万杉长老大琏",
        "id": "43db8d95-2cb4-49bb-832f-431f48b67296"
    },
    {
        "author": "杨万里",
        "paragraphs": [
            "山根玉泉仰面飞，飞出山顶却下驰。",
            "自从庐阜泻双练，至今银湾干两支。",
            "雷声惊裂龙伯眼，雪点溅湿姮娥衣。",
            "寄言苏二李十二，莫愁瀑布无新诗。"
        ],
        "title": "题漱玉亭示开先长老师序",
        "id": "a6a96b81-0898-478c-84cf-e30e2ad0e260"
    },
    {
        "author": "杨万里",
        "paragraphs": [
            "东坡太白两诗翁，诗到庐山笔更锋。",
            "倒挂银河分一派，擘开玉峡出双龙。",
            "天孙织锦机全别，仙子裁云手自缝。",
            "界破青山安用洗，涴它瀑布却愁侬。"
        ],
        "tags": [
            "庐山"
        ],
        "title": "又跋东坡太白瀑布诗示开先序禅师",
        "id": "667f269f-bf2d-42ff-8c37-feb77e30627a"
    },
    {
        "author": "杨万里",
        "paragraphs": [
            "地下归宗天下传，老夫剩欲到云边。",
            "王弘送酒催归去，且省远公沽酒钱。"
        ],
        "title": "赠归宗长老道贤",
        "id": "c38b35e5-7b92-4380-9b7f-cb54182c7d87"
    },
    {
        "author": "杨万里",
        "paragraphs": [
            "庐山山南刷铜绿，黄金锯解纯苍玉。",
            "庐山山北泼蓝青，碧罗幛裹翡翠屏。",
            "昨日山南身历徧，今朝山北舟中看。",
            "山南是我所部民，山北是我乡中人。",
            "部民乡人何厚薄，有人问我山美恶。",
            "诧南赊得乡里嫌，评北又道月旦严。",
            "两平只在一言内，山如西子破瓜岁，山南是面北是背。"
        ],
        "tags": [
            "庐山"
        ],
        "title": "过江州岸回望庐山",
        "id": "529607c5-5d88-4b67-80d8-ff47f239bbd5"
    },
    {
        "author": "杨万里",
        "paragraphs": [
            "小姑小年嫁彭郎，大姑不嫁空自孀。",
            "小姑有夫似织女，大姑无夫如阿姮。",
            "庐慈也曾作媒妁，执柯教与五老约。",
            "东方一老差妙龄，匹似彭郎却老成。",
            "大姑背面啼更道，岂有老人会年少。",
            "大姑年来年去今亦老。"
        ],
        "title": "大孤山",
        "id": "f4943bb5-9a67-4351-ba3f-c978b2545b47"
    },
    {
        "author": "杨万里",
        "paragraphs": [
            "上钟山，下钟山，两钟尔大何处悬。",
            "沧波作杵天作簴，悬在江湖都会间。",
            "蜀江西来一万里，章江南来会于此。",
            "更著鄱阳与彭蠡，混同四水作一水。",
            "万岁千秋撞不止，两钟可是难当抵。",
            "上钟打得到骨髓，下钟打穿胸腹底。",
            "世无坡老辨古器，谁知出自周与魏。",
            "老夫不能认款识，愿闻大声开病耳，今夜月明正无滓。"
        ],
        "title": "过湖口县上下石钟山即东坡所记者是夕宿其下",
        "id": "a39b70e6-baac-4357-94bd-67f78bd66f55"
    },
    {
        "author": "杨万里",
        "paragraphs": [
            "朝雨匆匆霁，春山历历嘉。",
            "老青交幼绿，暗锦出明花。",
            "渔艇十数只，鸡声三五家。",
            "人生须富贵，此辈亦生涯。"
        ],
        "title": "发杨港渡入交石夹四首  其一",
        "id": "325c234b-a7e5-4af2-8b24-7fb61f3d9ff7"
    },
    {
        "author": "杨万里",
        "paragraphs": [
            "入夹宽中窄，临流慢处深。",
            "朝阳明众岫，西崦自多阴。",
            "脱袴嗔人俭，提壶侑我斟。",
            "老来除饮外，半点没春心。"
        ],
        "title": "发杨港渡入交石夹四首  其二",
        "id": "74b91d86-2eb2-46ac-9268-b5ce2e718029"
    },
    {
        "author": "杨万里",
        "paragraphs": [
            "山断情相接，江同派暂分。",
            "无风犹细浪，有日却轻云。",
            "生熟衣中半，阴晴气两熏。",
            "还家浑欲早，徐棹也堪欣。"
        ],
        "title": "发杨港渡入交石夹四首  其三",
        "id": "9faeb673-ee77-4bdf-8041-b88eaeedd217"
    },
    {
        "author": "杨万里",
        "paragraphs": [
            "荻岸何时了，松舟几日停。",
            "波来全蜀白，树去两淮青。",
            "柔樐殊清响，征人自厌听。",
            "不知谁子醉，垂手瞰江亭。"
        ],
        "title": "发杨港渡入交石夹四首  其四",
        "id": "0383e429-5b65-4aae-a5dd-5c05d84e91d7"
    },
    {
        "author": "杨万里",
        "paragraphs": [
            "梦里邯郸熟，谈间栗里亲。",
            "不闻担板汉，曾羨采薇人。",
            "停待容来日，商量尚小贫。",
            "只欺五斗米，典没万金身。"
        ],
        "title": "过彭泽县望渊明祠堂",
        "id": "1dbe6bf9-810b-4e40-9642-d23c8ca1eb2e"
    },
    {
        "author": "杨万里",
        "paragraphs": [
            "大姑老已丑，小姑少而秀。",
            "婷婷独立水精宫，罗袜生尘飘翠袖。",
            "彭郎坦腹方醉眠，小姑起舞春风前。",
            "古来同室无双美，天壤乃有彭郎子。"
        ],
        "title": "小孤山",
        "id": "a77acd1f-7787-4578-bbf3-80b102859ff3"
    },
    {
        "author": "杨万里",
        "paragraphs": [
            "清晨洗面开篷门，巨螳蜋在水上奔。",
            "前怒两臂秋竹竿，后拕一腹春渔船。",
            "偶然拾得破蛛网，挈取四角沉重渊。",
            "柳上螳蜋工捕蝉，水上螳蜋工捕鳣。",
            "捕蝉顿顿得蝉食，捕鳣何曾得鱼吃。"
        ],
        "title": "水螳蜋歌",
        "id": "f63dd3e7-664d-42a4-be9c-f7cb2e37aec5"
    },
    {
        "author": "杨万里",
        "paragraphs": [
            "朔吹憎船进，东暾让雨行。",
            "云移青嶂动，鸦度白云明。",
            "淹泊宁吾愿，吟哦且客情。",
            "江边一株柳，憔悴似余生。"
        ],
        "title": "阻风乡口一日诘朝船进雨作再小泊雷江三首  其一",
        "id": "fef22ae7-24b0-445d-aa50-74fa3f25ec9e"
    },
    {
        "author": "杨万里",
        "paragraphs": [
            "幸自无多雨，其如不酽晴。",
            "响窗疎复密，晕水灭还生。",
            "燕竞波中影，山凝岛外情。",
            "残春只五日，留取作江行。"
        ],
        "title": "阻风乡口一日诘朝船进雨作再小泊雷江三首  其二",
        "id": "e9bfd116-57ef-47c5-b0cb-bff7ee147622"
    },
    {
        "author": "杨万里",
        "paragraphs": [
            "山已多姿了，云仍太劣生。",
            "浓横半岭白，淡扫数峰青。",
            "照水影颠倒，迎曦时晦明。",
            "吾泓不孤杀，天赐碧瑶屏。"
        ],
        "title": "阻风乡口一日诘朝船进雨作再小泊雷江三首  其三",
        "id": "aa026a0a-70a8-4f6c-841b-b646db645241"
    },
    {
        "author": "杨万里",
        "paragraphs": [
            "云散烟还合，天昏日半烘。",
            "青山犹淡白，碧水欲轻红。",
            "棹进欣恬浪，公无怨逆风。",
            "回思五湖里，敢望大江东。"
        ],
        "title": "解舟雷江过东流县",
        "id": "57e5f5ee-b7d5-441e-8b51-751832bf8d81"
    },
    {
        "author": "杨万里",
        "paragraphs": [
            "苦被淮西市，苛留江表船。",
            "闻村红酒贱，看网白鱼鲜。",
            "元是沧浪客，况逢花柳天。",
            "山川嗔老我，醒眼对风烟。"
        ],
        "title": "阻风泊舒州长风沙二首  其一",
        "id": "e34d360c-9198-4009-9978-2908fc5ac4ee"
    },
    {
        "author": "杨万里",
        "paragraphs": [
            "解缆鸾溪北，浮舟雁汊东。",
            "才逢一日顺，却阻四程风。",
            "万事乘除里，千年瞬息中。",
            "请君明著眼，造物一狙公。"
        ],
        "title": "阻风泊舒州长风沙二首  其二",
        "id": "763a4d74-5b97-401a-9225-e9880bce5130"
    },
    {
        "author": "杨万里",
        "paragraphs": [
            "雨点飞来水面初，湿银盘里走真珠。",
            "龙宫可是忙收拾，万斛齐倾半霎无。"
        ],
        "title": "江雨三首  其一",
        "id": "0e8c9dec-74e1-49e4-919e-2f1a9a4c2b20"
    },
    {
        "author": "杨万里",
        "paragraphs": [
            "雨里油窗莫要关，滴来堪翫洒堪闻。",
            "万珠贡入龙宫了，剩得簷前数颗看。"
        ],
        "title": "江雨三首  其二",
        "id": "a3ed665d-6257-455d-87ae-8979825589d2"
    },
    {
        "author": "杨万里",
        "paragraphs": [
            "翡翠洲横绿锦山，真珠汁洗水精砖。",
            "江天万景无拘管，乞与诗人塞满船。"
        ],
        "title": "江雨三首  其三",
        "id": "b6b36f89-47ac-42bb-864e-b4781b078e4d"
    },
    {
        "author": "杨万里",
        "paragraphs": [
            "春光九十更三旬，暗准三旬赚杀人。",
            "未到晓钟君莫喜，暮钟声里已无春。"
        ],
        "title": "三月晦日",
        "id": "8e41ea22-91a4-4f6e-a4c6-36bc09dfc372"
    },
    {
        "author": "杨万里",
        "paragraphs": [
            "役役催行迈，匆匆过此春。",
            "杯翻五湖月，笔扫九华云。",
            "不是风烟好，何缘句子新。",
            "兹游四千里，今日过三分。"
        ],
        "tags": [
            "九华山"
        ],
        "title": "过池阳舟中望九华山",
        "id": "cf57c87f-28bd-4308-a7af-a9b7406252f7"
    },
    {
        "author": "杨万里",
        "paragraphs": [
            "天惜淮山不惜银，浑银砌起一长城。",
            "淮山裹在银城里，半出诸峰越样青。"
        ],
        "title": "解舟铜陵望淮山白云二首  其一",
        "id": "cf98b827-8dee-4618-bb68-58938cf3f4a4"
    },
    {
        "author": "杨万里",
        "paragraphs": [
            "银城遮不尽淮山，许事何缘便达天。",
            "谁遣诗人强饶舌，和山失却忽苍然。"
        ],
        "title": "解舟铜陵望淮山白云二首  其二",
        "id": "76350257-de1e-4f07-b32a-18798d3c1e82"
    },
    {
        "author": "杨万里",
        "paragraphs": [
            "隔岸淮南树，中流渡北人。",
            "数来无急务，一数一回新。"
        ],
        "title": "隔岸",
        "id": "34761d95-8440-40f3-8649-81ba2fe91550"
    },
    {
        "author": "杨万里",
        "paragraphs": [
            "二梁双黛点东西，牛渚看来活底眉。",
            "阿敞画时微失手，一眉高著一眉低。"
        ],
        "title": "题东西二梁山三首  其一",
        "id": "d2bdf5e1-1945-4095-93be-9456567e8173"
    },
    {
        "author": "杨万里",
        "paragraphs": [
            "莫恨当初画得偏，却因偏处反成妍。",
            "喜来舒展愁来蹙，各样娇饶更可怜。"
        ],
        "title": "题东西二梁山三首  其二",
        "id": "ecc016c6-609b-47db-86aa-5b5fdba739e8"
    },
    {
        "author": "杨万里",
        "paragraphs": [
            "传道临春昔丽华，不从陈帝入隋家。",
            "独将亡国千年恨，留下双颦寄岸花。"
        ],
        "title": "题东西二梁山三首  其三",
        "id": "6e4e589d-1eef-44c9-b796-c8e88716474b"
    },
    {
        "author": "杨万里",
        "paragraphs": [
            "南风久别忽言还，又苦河流九曲湾。",
            "若要顺风兼顺水，柂头背指谢家山。"
        ],
        "title": "舟过凌歊台望见谢家青山",
        "id": "f452202b-109c-4d9b-b139-c7e4e5008e71"
    },
    {
        "author": "杨万里",
        "paragraphs": [
            "梦绕天津月再湾，慈湖解缆已开颜。",
            "淮山到眼浑相识，直北青梢是定山。"
        ],
        "title": "发慈湖过烈山望见历阳一带山二首  其一",
        "id": "4c756ae8-28c9-470a-8c29-7f179bc76bde"
    },
    {
        "author": "杨万里",
        "paragraphs": [
            "一出还添二百诗，风光投到费推辞。",
            "江湖物色休吟尽，留取西归一半题。"
        ],
        "title": "发慈湖过烈山望见历阳一带山二首  其二",
        "id": "2018589b-4ed7-48db-9f66-8e87a056742f"
    },
    {
        "author": "杨万里",
        "paragraphs": [
            "两月青山不暂离，入城未见有山时。",
            "万峰送我都回去，只有鸡笼未肯辞。"
        ],
        "title": "舟过鹅行口回望和州鸡笼山",
        "id": "f291e1b2-95e3-4031-905d-e51b65c4abbb"
    },
    {
        "author": "杨万里",
        "paragraphs": [
            "刘驾及于濆，死爱作愁语。",
            "未必真许愁，说得乃尔苦。",
            "一字入人目，蜇出两睫雨。",
            "莫教雨入心，一滴一痛楚。",
            "坐令无事人，吞刃割肺腑。",
            "我不识二子，偶览二子句。",
            "儿曹劝莫读，读著恐愁去。",
            "我云宁有是，试读亦未遽。",
            "一篇读未竟，永慨声已屡。",
            "忽觉二子愁，并来遮不住。",
            "何物与解围，伯雅烦尽护。"
        ],
        "title": "读唐人于濆刘驾诗",
        "id": "a6d912df-ca75-469a-bd7d-c03e0a86a14e"
    },
    {
        "author": "杨万里",
        "paragraphs": [
            "宜江风月冉溪云，总与诚斋是故人。",
            "老向烟波诗句里，一朝双看两州春。"
        ],
        "title": "跋常宁县丞葛齐松子固衡永道中行纪诗卷",
        "id": "b2f1b33f-5a5c-4222-bdac-3438aaaaf4bc"
    },
    {
        "author": "杨万里",
        "paragraphs": [
            "江行图上指君山，寄语烟波不用看。",
            "蒸水买船归霅水，全家搬入画图间。"
        ],
        "title": "跋葛子固题苏道士江行图",
        "id": "55631aea-9080-45f1-ac3d-2039ee8e7e9b"
    },
    {
        "author": "杨万里",
        "paragraphs": [
            "人似隆中汉卧龙，韵如江左晋诸公。",
            "四川全国牙旗底，万里长江羽扇中。",
            "玉垒顿清开宿雾，雪山增重起秋风。",
            "近来廊庙多西帅，出相谁言只在东。"
        ],
        "tags": [
            "长江"
        ],
        "title": "送丘宗卿帅蜀三首  其一",
        "id": "04c033b0-2f24-4524-bd87-b177654a212c"
    },
    {
        "author": "杨万里",
        "paragraphs": [
            "谕蜀宣威百万兵，不须号令自精明。",
            "酒挥勃律天西椀，鼓卧蓬婆雪外城。",
            "二月海棠倾国色，五更杜宇说乡情。",
            "少陵山谷千年恨，不遇丘迟眼为青。"
        ],
        "title": "送丘宗卿帅蜀三首  其二",
        "id": "704b8ed7-cea2-4a61-a574-f324f1112855"
    },
    {
        "author": "杨万里",
        "paragraphs": [
            "蜀人诧蜀不能休，花作江山锦作州。",
            "老我无缘更行脚，羨君来岁领遨头。",
            "碧鸡金马端谁见，酒肆琴台访昔游。",
            "收入西征诗集里，忆侬还解寄侬不。"
        ],
        "title": "送丘宗卿帅蜀三首  其三",
        "id": "8c793630-4ae8-4f0c-8263-70b54e191af3"
    },
    {
        "author": "杨万里",
        "paragraphs": [
            "兰芷溪头子曾子，日饭兰花饮溪水。",
            "犹嫌尘土涴荷衣，移家龙山西复西。",
            "清晨芒屦上山觜，瞥见寸云石边起。",
            "急追捉得絮一毬，襟包袖裹不放休。",
            "须臾奔腾触怀出，散满晴空那可收。",
            "云师却与曾子戏，展为大幕褰为帔。",
            "独携曾子登云巢，其上无天下无地。",
            "忽闻阿香笑一呼，曾子惊顾巢亦无。",
            "归来作巢学云样，夜夜云来宿巢上。"
        ],
        "title": "题曾无疑云巢",
        "id": "d2859ba5-bcf7-4d11-964b-7a141e7b82a6"
    },
    {
        "author": "杨万里",
        "paragraphs": [
            "山房牙签三万轴，六丁下取归羣玉。",
            "空余坡老枯木枝，雪骨霜筋插云屋。",
            "楞伽老僧怀两贤，作堂要与祠千年。",
            "只供清风荐明月，不用秋菊兼寒泉。",
            "江西社里曾常伯，李家玉润苏家客。",
            "并遣巫阳招取来，分坐庐山泉上石。"
        ],
        "tags": [
            "庐山"
        ],
        "title": "寄题庐山楞伽寺三贤堂呈南康太守曾致虚",
        "id": "523cb624-4ceb-4140-a599-480a9b7ea75c"
    },
    {
        "author": "杨万里",
        "paragraphs": [
            "山外云浓白，峰头日浅红。",
            "横拕一疋绢，直扫九芙蓉。",
            "奔走来船里，提携入袖中。",
            "寄言杜陵老，不用剪吴松。"
        ],
        "tags": [
            "九华山"
        ],
        "title": "自金陵得郡西归晓发梅根市舟中望九华山进退格",
        "id": "bbdb2b05-0b7b-4b65-bc95-7a937c1fd381"
    },
    {
        "author": "杨万里",
        "paragraphs": [
            "动地风来觉地浮，拍天浪起带天流。",
            "舞翻柳树知何喜，拜杀芦花未肯休。",
            "两岸万山如走马，一帆千里送归舟。",
            "出笼病鹤孤飞后，回首金笼始欲愁。"
        ],
        "title": "发赵屯得风宿杨林池是日行二百里",
        "id": "e591e01a-1471-4dbd-a339-5e8b16e322cb"
    },
    {
        "author": "杨万里",
        "paragraphs": [
            "艮斋引袖出明光，归卧西江一草堂。",
            "种满山中浑是桂，怪来月窟更无香。",
            "九秋金粟供朝饭，三径黄花并夕粮。",
            "履上星辰冠上豸，一时脱却濯沧浪。"
        ],
        "title": "题谢昌国桂山堂",
        "id": "124a7420-54b0-4e1a-aa1b-0033a6b1cc38"
    },
    {
        "author": "杨万里",
        "paragraphs": [
            "过了重湖雪浪堆，章江欲尽淦江来。",
            "到家无此江山景，画舫行迟不用催。"
        ],
        "title": "自金陵西归至豫章发南浦亭宿黄家渡",
        "id": "ffafd2ce-752a-41ed-bede-762c61f8f65f"
    },
    {
        "author": "杨万里",
        "paragraphs": [
            "活却千人药一囊，阴功吹作满城香。",
            "灵椿丹桂君家有，莫羨燕山窦十郎。"
        ],
        "title": "送刘惠卿二首  其一",
        "id": "82c94e40-3db6-4dcf-bcd4-72df73ba1147"
    },
    {
        "author": "杨万里",
        "paragraphs": [
            "旧病诗狂与酒狂，新来泉石又膏肓。",
            "不医则是医还是，更问无方定有方。"
        ],
        "title": "送刘惠卿二首  其二",
        "id": "e7008ddb-8a6d-4818-89e2-5238dec7927a"
    },
    {
        "author": "杨万里",
        "paragraphs": [
            "诚斋老子不奈静，偶拄乌藤出苔径。",
            "独游无伴却成愁，羣从同行还起兴。",
            "每过一家添一人，须臾保社如烟云。",
            "褰裳涉溪溪水浅，著屦度桥桥柱新。",
            "蓬莱一点出尘外，南溪裹在千花里。",
            "芙蓉照波上下红，琅玕绕屋东西翠。",
            "槿篱竹户重复重，鸡鸣犬吠青霞中。",
            "蓬莱老仙出迎客，朱颜绿发仍方瞳。",
            "餐菊为粮露为醑，染雾作巾云作屦。",
            "欣然领客到仙家，行尽蓬莱日未斜。",
            "更倾仙瓢酌仙酒，酒外瓢边亦何有。",
            "偶看小树双团栾，碧瑠璃叶黄金丸。",
            "主人忍吃不忍摘，笑道未霜犹带酸。",
            "小僮随我勇过我，不管仙翁惜仙果。",
            "争挽风枝拣霜颗，争献满盘来饤坐。",
            "隔水蓬莱看绝奇，蓬莱看水海如池。",
            "主人劝客对绝境，不饮令侬怒生瘿。",
            "何如寄下未尽瓢，留待早梅赏疎影。"
        ],
        "title": "十月四日同子文克信子潜子直材翁子立诸弟访三十二叔祖于小蓬莱酌酒摘金橘小集戏成长句",
        "id": "cf8bc0b4-9c65-42e6-b926-f8be289ac185"
    },
    {
        "author": "杨万里",
        "paragraphs": [
            "手种凌波香，今岁便十斛。",
            "要知诚斋中，富底水仙国。",
            "有酒偏欠花，有花恨无客。",
            "与子对花前，不醉便了得。",
            "待劝已非真，不劝两自索。",
            "安知醉与醒，今夕定何夕。"
        ],
        "title": "水仙盛开留子上弟小酌",
        "id": "bb8bfefb-e5de-42db-ab1e-5b3eeb8d74e3"
    },
    {
        "author": "杨万里",
        "paragraphs": [
            "长恨无钱买好园，好园还在屋东边。",
            "周遭旋辟三三径，只怕芒鞋却费钱。"
        ],
        "title": "癸丑正月新开东园",
        "id": "90e0951f-a4e5-46e4-8368-ab32105ce3ea"
    },
    {
        "author": "杨万里",
        "paragraphs": [
            "草草东园未整齐，却于看雪最清奇。",
            "莫嫌踏湿青鞋子，自有琼瑶隔路泥。"
        ],
        "title": "与子上雪中入东园望春",
        "id": "1d3b7130-29a7-4a07-9f8c-c5f7421749d0"
    },
    {
        "author": "杨万里",
        "paragraphs": [
            "竹林行尽到松关，分付双松为把门。",
            "若放俗人来一个，罚渠老瓦十分盆。"
        ],
        "title": "松关",
        "id": "8d21ce05-6145-4bc4-8329-dcb02a65e703"
    },
    {
        "author": "杨万里",
        "paragraphs": [
            "无数花枝略说些，万花两字即非夸。",
            "东山西畔南溪北，更没溪山只有花。"
        ],
        "title": "万花川谷",
        "id": "ed59b16a-b42f-4469-b1bd-86ae8fcadb99"
    },
    {
        "author": "杨万里",
        "paragraphs": [
            "二月尽头三月来，红红白白一齐开。",
            "酴醾正要金沙映，莫道金沙只漫栽。"
        ],
        "title": "度雪台",
        "id": "e70539cf-34de-458c-9e1e-25d92bc71262"
    },
    {
        "author": "杨万里",
        "paragraphs": [
            "青松万树竹千竿，苍翠中间别一天。",
            "从此洞天三十七，初头且数碧瑶仙。"
        ],
        "title": "碧瑶洞天",
        "id": "7051986e-ba23-4490-bad6-5fcbadcf88fd"
    },
    {
        "author": "杨万里",
        "paragraphs": [
            "三径初开自蒋卿，再开三径是渊明。",
            "诚斋奄有三三径，一径花开一径行。"
        ],
        "title": "三三径",
        "id": "dd2b65ca-b8f1-4871-8037-214b4bc00fb9"
    },
    {
        "author": "杨万里",
        "paragraphs": [
            "天色轻阴小霁中，昼眠初醒未惺松。",
            "梅横破屋无多雪，云放东山第一峰。",
            "不道风光亏此老，将何功业答残冬。",
            "土羔菜甲鹅儿酒，醉入梅林化作蜂。"
        ],
        "title": "雪后东园午望",
        "id": "fa1b663f-5113-4410-8b19-39e5bbe8c036"
    },
    {
        "author": "杨万里",
        "paragraphs": [
            "旁招近侍自江都，两岁何曾见国姝。",
            "看尽满栏红芍药，只消一朶玉盘盂。",
            "水精淡白非真色，珠璧空明得似无。",
            "欲比此花无可比，且云冰骨雪肌肤。"
        ],
        "title": "玉盘盂",
        "id": "3d8f3f11-c414-45ae-9724-8079c7a8ca3f"
    },
    {
        "author": "杨万里",
        "paragraphs": [
            "芙蕖落片自成船，吹泊高荷伞柄边。",
            "泊了又离离又泊，看它走徧水中天。"
        ],
        "title": "泉石轩初秋乘凉小荷池上",
        "id": "6100c8ef-47c0-42cb-9f25-271d516ffbb9"
    },
    {
        "author": "杨万里",
        "paragraphs": [
            "大武尾裔名季貍，目如点漆肤凝脂。",
            "江夏无双字子羽，九月授衣先著絮。",
            "何如苗国孤竹君，排霜傲雪高拂云。",
            "子孙总角遁归根，金相玉质芝兰芬。",
            "三士脂韦与风节，借箸酒池俱胜绝。",
            "先生胸次有皂白，一醉不须向人说。"
        ],
        "title": "寄朱元晦长句以牛尾貍黄雀冬猫笋伴书",
        "id": "78781d38-7371-4d69-9941-b49eabee627b"
    },
    {
        "author": "杨万里",
        "paragraphs": [
            "雪里星奔避乱兵，母先子后赴寒冰。",
            "祗知判得身俱死，不料还同母再生。"
        ],
        "title": "跋临川梁译居士孝德记二首  其一",
        "id": "a8fd8708-7d2c-449a-95eb-b1ddc9609f84"
    },
    {
        "author": "杨万里",
        "paragraphs": [
            "祗个当时发一心，通天通地总渠临。",
            "芝兰玉树今争秀，岂但一枝生桂林。"
        ],
        "title": "跋临川梁译居士孝德记二首  其二",
        "id": "51170ede-a701-4c4c-8fc4-4c539248e3d7"
    },
    {
        "author": "杨万里",
        "paragraphs": [
            "道是司花定有神，元来造化在诗人。",
            "扫除碧树无情朶，放出红梅恣意春。"
        ],
        "title": "南斋前众树披猖红梅居间不肆因为翦剔",
        "id": "4295c5e8-dd3b-4336-a7b5-2dd9177841a2"
    },
    {
        "author": "杨万里",
        "paragraphs": [
            "江西太守说谁子，只说吉州有新事。",
            "棘闱照日动碧鳞，粉堞入云横烂银。",
            "三年八邑邑邑熟，一任千日日日春。",
            "君不见吉州太守清何似，白鹭江心秋见底。",
            "除却太仓五升米，不曾遣人来向市。",
            "四邻束脩来相看，不将入家将入官。",
            "清名袭人冰霜寒，随风一夜入九关。",
            "帝曰桂林五千里，象犀珠玉生海里。",
            "安得使者人人皆如此，金捐于山珠抵水。",
            "却从吉州夺吾侯，一州夺与三十州。",
            "梅花一笑迎汉节，桂花八株吹岭雪。",
            "使星归去作台星，跳过郎星与卿月。"
        ],
        "title": "七字长句敬饯提刑寺丞胡元之持节桂林",
        "id": "5af35f37-274d-4546-9a48-3a1c7918b386"
    },
    {
        "author": "杨万里",
        "paragraphs": [
            "吾友萧东夫，今日陈后山。",
            "道肥诗弥瘦，世忙渠自闲。",
            "不见逾星终，每思即凄然。",
            "邻邑黄永丰，与渠中表间。",
            "黄语似萧语，已透最上关。",
            "道黄不是萧，萧乃堕我前。",
            "佳句鬼所泣，盛名天甚悭。",
            "诗人只言黠，犯之取饥寒。",
            "端能不惧者，放君据诗坛。"
        ],
        "title": "答赋永丰宰黄巖老投赠五言古句",
        "id": "249fb713-0f85-4872-81c5-24d6877b06cf"
    },
    {
        "author": "杨万里",
        "paragraphs": [
            "排日上牙牌，记花先后开。",
            "看花不子细，过了却重回。"
        ],
        "title": "甲寅二月十八日牡丹初发",
        "id": "46a5ae9e-f675-43f9-94fb-945c86bfe8f6"
    },
    {
        "author": "杨万里",
        "paragraphs": [
            "楼子燕脂色，灯前艳更鲜。",
            "看花直到晓，今夕不成眠。"
        ],
        "title": "燕脂楼子",
        "id": "2708becc-7f91-4c06-940a-d38d48148ce0"
    },
    {
        "author": "杨万里",
        "paragraphs": [
            "把酒看花绕画栏，病身只得忍轻寒。",
            "主人半醉花微倦，下却珠帘放牡丹。"
        ],
        "title": "赏牡丹",
        "id": "757512bc-baae-49ac-84cb-59bbbca2517a"
    },
    {
        "author": "杨万里",
        "paragraphs": [
            "相国来临处士家，山间草木也光华。",
            "高轩行李能过李，小队寻花到浣花。",
            "留赠新诗光夺月，端令老子气成霞。",
            "无论藏弆传诒厥，拈向田夫野老夸。"
        ],
        "title": "上巳日周丞相少保来访敝庐留诗为赠和谢",
        "id": "efc06ad0-3437-47b7-8781-f7b2a9be60e2"
    },
    {
        "author": "杨万里",
        "paragraphs": [
            "独种酴醾冷却伊，金沙作伴暖相依。",
            "酴醾枯了来年补，且看金沙也自奇。"
        ],
        "title": "因种酴醾金沙作度雪台以下临之酴醾瘁而金沙独茂",
        "id": "e7468f32-abf6-44d1-b8c2-94f39a32742d"
    },
    {
        "author": "杨万里",
        "paragraphs": [
            "双松树子碧团栾，红锦缠头白锦冠。",
            "尽放花枝过墙去，不妨分与路人看。"
        ],
        "title": "东园墙隅双松可爱栽酴醾金沙以绕其上",
        "id": "42c90c7b-1606-402f-bc14-5137483f31da"
    },
    {
        "author": "杨万里",
        "paragraphs": [
            "欲问金沙信，聊登度雪台。",
            "碧桃良解事，开过架梢来。"
        ],
        "title": "登度雪台",
        "id": "35fe7960-0dad-4449-9b57-61e1e340c00b"
    },
    {
        "author": "杨万里",
        "paragraphs": [
            "三日东园近却赊，东风翦翦雨斜斜。",
            "春容雨打风吹尽，犹有金沙最后花。"
        ],
        "title": "雨后登度雪台",
        "id": "77d032e9-e3ce-44d6-be6c-bc6a5b89ad30"
    },
    {
        "author": "杨万里",
        "paragraphs": [
            "日日花开日日新，问天乞得自由身。",
            "不知白发苍颜里，更看南溪几个春。"
        ],
        "title": "东园幽步见东山四首  其一",
        "id": "ec76e7f5-250a-4bb0-8dde-f4522e302f08"
    },
    {
        "author": "杨万里",
        "paragraphs": [
            "何曾一日不思归，请看诚斋八集诗。",
            "到得归来身已病，是侬归早是归迟。"
        ],
        "title": "东园幽步见东山四首  其二",
        "id": "3b894326-a1d3-4d14-ae47-b1144f6aec3f"
    },
    {
        "author": "杨万里",
        "paragraphs": [
            "为爱东园日日来，未曾动脚眼先开。",
            "南溪顷刻都行徧，更到东山顶上回。"
        ],
        "title": "东园幽步见东山四首  其三",
        "id": "8c8fc296-83e6-44d1-97b5-1e978c57f3ae"
    },
    {
        "author": "杨万里",
        "paragraphs": [
            "天赐东园食实封，东山加赐在园东。",
            "东山山色浑无定，阴处青苍晒处红。"
        ],
        "title": "东园幽步见东山四首  其四",
        "id": "d7317e99-d215-4512-9e0c-a4f2a8fd42e5"
    },
    {
        "author": "杨万里",
        "paragraphs": [
            "桃李今春胜去春，添新换旧却重新。",
            "冥搜奇特根窠底，妙简团栾树子匀。",
            "移处带花非差事，登时著子亦娱人。",
            "坡云十载方成荫，未解诚斋别有神。"
        ],
        "title": "东园新种桃李结子成阴喜而赋之",
        "id": "b70b13d6-4dd5-4ae6-97bc-71463b494e14"
    },
    {
        "author": "杨万里",
        "paragraphs": [
            "何以筑花宅，笔直松树子。",
            "何以盖花宅，雪白清江纸。",
            "纸将碧油透，松作画栋峙。",
            "铺纸便成瓦，瓦色水精似。",
            "金鸦暖未焰，银竹响无水。",
            "汗容渍不泣，晴态娇非醉。",
            "尽收香世界，关在闲天地。",
            "风日几曾来，蜂蝶独得至。",
            "劝春入宅莫归休，劝花住宅且小留。",
            "昨日花开开一半，今日花飞飞数片。",
            "留花不住春竟归，不如折插瓶中看。"
        ],
        "title": "芍药宅",
        "id": "ec0848d0-2d5e-412a-ae5c-c3fda96423fa"
    },
    {
        "author": "杨万里",
        "paragraphs": [
            "手种名花梦亦随，一年年望好花枝。",
            "为花去草优饶处，两袖青苔十指泥。"
        ],
        "title": "为牡丹去草",
        "id": "9508b23a-9fc6-40e4-95ca-e3d9e8c564d1"
    },
    {
        "author": "杨万里",
        "paragraphs": [
            "晴缫金线不胜垂，寒勒青针未放齐。",
            "拄杖能言忽相报，三三径里已无泥。"
        ],
        "title": "雨后步东园",
        "id": "df2acc6a-2680-4488-8c76-3381fa642665"
    },
    {
        "author": "杨万里",
        "paragraphs": [
            "旋作东陂已水声，才经急雨恰新晴。",
            "提壶醒眼看人醉，布谷催农不自耕。",
            "一似老夫堪笑死，万方口业拙谋生。",
            "嘲红侮绿成何事，自古诗人没十成。"
        ],
        "title": "初夏即事",
        "id": "d883feff-1cb4-4517-9b5c-5310680b7eaf"
    },
    {
        "author": "杨万里",
        "paragraphs": [
            "半世征行怕子规，一闻一叹一霑衣。",
            "如今听著浑如梦，我自高眠汝自啼。"
        ],
        "title": "枕上闻子规二首  其一",
        "id": "5cd4e16e-125d-4501-81c1-cbc8dbf15aef"
    },
    {
        "author": "杨万里",
        "paragraphs": [
            "去年借宅寄生儿，今岁羣儿又学伊。",
            "羞面见它鶑与燕，向人强道不如归。"
        ],
        "title": "枕上闻子规二首  其二",
        "id": "1243cf8e-5775-47ca-b2af-482ee06a4999"
    },
    {
        "author": "杨万里",
        "paragraphs": [
            "杏花千树洛阳春，白傅年年爱赵村。",
            "月蕊晴葩风露格，老夫移得在东园。"
        ],
        "title": "赵村",
        "id": "f826d6c3-a82d-4bd6-8e8f-cd1a2cda40df"
    },
    {
        "author": "杨万里",
        "paragraphs": [
            "饱喜饥嗔笑杀侬，凤皇未可笑狙公。",
            "尽逃暮四朝三外，犹在桐花竹实中。"
        ],
        "title": "有叹",
        "id": "2b40288e-b29b-4646-852f-7dc862564313"
    },
    {
        "author": "杨万里",
        "paragraphs": [
            "高台喜登眺，登眺触老情。",
            "入夏又涉三，余春安得停。",
            "雨栏漂耄丹，风架舞壮青。",
            "秧生麦将熟，桑尽茧已成。",
            "盛衰亦其常，无顇岂有荣。",
            "古今非千载，一瞬即古今。",
            "慨然顾八荒，此理谁与评。",
            "我友谅无益，有益或曲生。",
            "生虽不能言，其言如震霆。",
            "但令我怀遣，未问醉与醒。"
        ],
        "title": "四月三日登度雪台感兴",
        "id": "c6f237c1-666a-486d-a6d1-4f38796a5954"
    },
    {
        "author": "杨万里",
        "paragraphs": [
            "君居东浙我江西，镜里新添几缕丝。",
            "花落六回疎信息，月明千里两相思。",
            "不应李杜翻鲸海，更羨夔龙集凤池。",
            "道是樊川轻薄杀，犹将万户比千诗。"
        ],
        "title": "寄陆务观",
        "id": "ab7a411c-0da8-4ceb-a4a0-8803e190c9e9"
    },
    {
        "author": "杨万里",
        "paragraphs": [
            "问讯子张子，诗狂除未除。",
            "年时一健步，寄我数行书。",
            "旧矣哦招隠，谁欤诵子虚。",
            "江湖隔京洛，不是爱相疎。"
        ],
        "title": "寄张功父",
        "id": "1d9bc02d-8c6b-4d07-974c-2544fd4df9fe"
    },
    {
        "author": "杨万里",
        "paragraphs": [
            "清晓东园政好嬉，忽然竚立小迟迟。",
            "为逢咫尺青松上，无数羣鶑政乱啼。"
        ],
        "title": "清晓行散",
        "id": "8d6d7995-2aed-406d-a22a-ac57d68dc6d6"
    },
    {
        "author": "杨万里",
        "paragraphs": [
            "欲知一雨惬羣情，听取溪流动地声。",
            "风乱万畴青锦褥，云摩千嶂翠瑶屏。",
            "行人隔水遥相语，立鹭摧枝忽自惊。",
            "岁岁只愁炊与酿，今愁无甑更无瓶。"
        ],
        "title": "喜雨",
        "id": "838751d4-98ae-4774-a26e-63998a17b0d5"
    },
    {
        "author": "杨万里",
        "paragraphs": [
            "北阮稀相见，东园肯到无。",
            "鞋留沙迹浅，扇答雨声疎。",
            "新长水三尺，倒漂梅一株。",
            "炊烟起山崦，好个晚村图。"
        ],
        "title": "雨后子文伯庄二弟相访同游东园",
        "id": "c527a4d2-9f87-4264-8276-9c13d3d1146e"
    },
    {
        "author": "杨万里",
        "paragraphs": [
            "金桃两饤照银杯，一是栽来一买来。",
            "香味比尝无两样，人情毕竟爱亲栽。"
        ],
        "title": "尝桃",
        "id": "da19aac1-75ca-4a76-9c2d-4073b77e0dca"
    },
    {
        "author": "杨万里",
        "paragraphs": [
            "种菊君须莫惜它，摘教秃秃不留些。",
            "此花贱相君知么，从此千千万万花。"
        ],
        "title": "菊夏摘则秋茂朝凉试手",
        "id": "f305775b-b6a7-4541-9cf9-60e82d2a722c"
    },
    {
        "author": "杨万里",
        "paragraphs": [
            "欲落荷花先自愁，如何落后免沉浮。",
            "谁将碧玉圆盘子，和蕊和花一一收。"
        ],
        "title": "云际院小池荷花才落一叶急承之",
        "id": "740cb74f-7aca-4cfc-86f4-f7e4d256943d"
    },
    {
        "author": "杨万里",
        "paragraphs": [
            "高下田畴水鬭鸣，泥深路滑不堪行。",
            "请君听取行人语，只个愁声是喜声。"
        ],
        "title": "六月初四日往云际院田间雨足喜而赋之二首  其一",
        "id": "bce88e6e-1c71-4c17-be5c-7997d4a22fc1"
    },
    {
        "author": "杨万里",
        "paragraphs": [
            "去年今日政迎神，祷雨朝朝祷得晴。",
            "今岁神祠免煎炒，更饶箫鼓赛秋成。"
        ],
        "title": "六月初四日往云际院田间雨足喜而赋之二首  其二",
        "id": "b7f113ee-bb7b-4705-856f-792d946945f7"
    },
    {
        "author": "杨万里",
        "paragraphs": [
            "居人晏犹眠，行子夕未宿。",
            "此心从何生，却道力不足。"
        ],
        "title": "题王才臣南山隠居六咏 庄敬日强斋",
        "id": "5cc27e71-f09d-43ca-a3f2-4cfc369fe47e"
    },
    {
        "author": "杨万里",
        "paragraphs": [
            "读书轮何知，问羊马何与。",
            "二理仍两心，终无研究处。"
        ],
        "title": "题王才臣南山隠居六咏 格斋",
        "id": "f9ea3d92-dd19-4e66-a525-191cacfbccc0"
    },
    {
        "author": "杨万里",
        "paragraphs": [
            "我生本南溪，我长寓南谷。",
            "是子底无良，夺我谷中菊。"
        ],
        "title": "题王才臣南山隠居六咏 南谷",
        "id": "3e6f5de8-2b55-4134-aa54-fff444859164"
    },
    {
        "author": "杨万里",
        "paragraphs": [
            "春亦只如是，冬亦只如是。",
            "别有一清风，请君参此味。"
        ],
        "title": "题王才臣南山隠居六咏 竹亭",
        "id": "69c8ef97-4cac-4dad-913c-8dc673896268"
    },
    {
        "author": "杨万里",
        "paragraphs": [
            "与花不同色，与竹元同德。",
            "风月偏相寻，携手清凉国。"
        ],
        "title": "题王才臣南山隠居六咏 松庵",
        "id": "37c5757e-eda0-41fe-a543-f2a3100a888f"
    },
    {
        "author": "杨万里",
        "paragraphs": [
            "蜀张与蜀花，乡人相解后。",
            "人存花更腴，人去花亦瘦。"
        ],
        "title": "题王才臣南山隠居六咏 腴亭",
        "id": "94763c51-472d-41eb-a11e-6711c2fb77d2"
    },
    {
        "author": "杨万里",
        "paragraphs": [
            "山居道是没空庭，不道诚斋敞更明。",
            "万里青天元是水，半轮皎月忽成冰。",
            "只今夏热已如此，若到秋高何似生。",
            "玉兔素娥兼老子，三家一样雪鬅鬙。"
        ],
        "title": "夏夜诚斋望月",
        "id": "48de68cc-06c4-4219-b89e-2242c7e79a58"
    },
    {
        "author": "杨万里",
        "paragraphs": [
            "先生散发步庭中，孤月行天露满空。",
            "已入广寒宫里去，如何别觅广寒宫。"
        ],
        "title": "诚斋步月  其一",
        "id": "f7ca2dcb-570a-44de-bccf-af4b92f3a7b4"
    },
    {
        "author": "杨万里",
        "paragraphs": [
            "桂树何曾不长枝，月轮却有不圆时。",
            "若教桂树只管长，拶拆月轮谁补伊。"
        ],
        "title": "诚斋步月  其二",
        "id": "f175de26-eaeb-4087-9b26-84c53c9bff99"
    },
    {
        "author": "杨万里",
        "paragraphs": [
            "止酒先立约，庶几守得坚。",
            "自约复自守，事亦未必然。",
            "约语未出口，意已惨不驩。",
            "平生死爱酒，爱酒宁弃官。",
            "忆昔少年日，与酒为忘年。",
            "醉则卧香草，落花为绣毡。",
            "觉来月已上，复饮落花前。",
            "衰肠不禁酒，此事今莫论。",
            "因酒屡作病，自祟非关天。",
            "朝来腹告痛，饮药痛不痊。",
            "锐欲绝伯雅，已书绝交篇。",
            "如何酒未绝，告至愁已先。",
            "我与意为仇，意惨我何便。",
            "不如且快意，伯雅再遣前。",
            "来日若再病，旋旋商量看。"
        ],
        "title": "诚斋步月 止酒",
        "id": "0aeb9f34-066d-4c1c-be5a-f1b2bfc20e50"
    },
    {
        "author": "杨万里",
        "paragraphs": [
            "西昌有客学南昌，衣钵真传快阁旁。",
            "坡底诗人梅底醉，花为句子蕊为章。",
            "想渠蹋月枝枝瘦，赠我盈编字字香。",
            "若画江西后宗派，不愁禽贼不禽王。"
        ],
        "title": "跋萧彦毓梅坡诗集",
        "id": "d1bab91e-b636-464e-9f8b-90f74bbd9d5f"
    },
    {
        "author": "杨万里",
        "paragraphs": [
            "毒热通宵不得眠，起来弄水绕庭前。",
            "大星跳下银盆底，翻动琉璃一镜天。"
        ],
        "title": "入郡城泊文家宅子夜热不寐",
        "id": "c855c988-3840-47a9-ae34-7bc0cd2b9cba"
    },
    {
        "author": "杨万里",
        "paragraphs": [
            "暑里街头可久停，今宵无月也宵征。",
            "一天星点明归路，十里荷香送出城。",
            "山轿声声柔艣紧，葛衣眼眼野风清。",
            "五更月出还家了，不早相期作伴行。"
        ],
        "title": "六月将晦夜出凝归门",
        "id": "0692e851-e9f7-4171-b33e-b53e403d8b75"
    },
    {
        "author": "杨万里",
        "paragraphs": [
            "点铁成金未是灵，若教无铁也难成。",
            "阿谁得似青荷叶，解化清泉作水精。"
        ],
        "title": "荷池小立",
        "id": "b772dd8a-eea9-4e11-9abe-31ee09670776"
    },
    {
        "author": "杨万里",
        "paragraphs": [
            "葛制冰餐消几钱，云栖水宿本臞仙。",
            "回头背汗浑如雨，赚却闲身四十年。"
        ],
        "title": "幽居感兴",
        "id": "c1a07151-8cd1-43ca-a0cf-60913bd0b198"
    },
    {
        "author": "杨万里",
        "paragraphs": [
            "老夫不奈热，跣足坐瓦鼓。",
            "临池观游鱼，定眼再三数。",
            "鱼儿殊畏人，欲度不敢度。",
            "一鱼试行前，似报无他故。",
            "众鱼初欲随，幡然竟回去。",
            "时时传一杯，忽忽日将暮。"
        ],
        "title": "观鱼",
        "id": "9392f16b-b6b3-4e7b-b860-f44f07525abe"
    },
    {
        "author": "杨万里",
        "paragraphs": [
            "寄老山林度懒残，新秋又是一年年。",
            "青编翠竹风窗月，白酒红蕖水槛天。",
            "暑欲谢时偏更毒，侬当醉后恕渠颠。",
            "者稀尚隔来年在，且釂今宵药玉船。"
        ],
        "title": "秋凉晚酌",
        "id": "286bcd23-9145-4144-b7dd-1079fed160cf"
    },
    {
        "author": "杨万里",
        "paragraphs": [
            "截山剜沼贮泉流，旋种鯈鱼绝善游。",
            "细数未齐还已乱，羣嬉半没忽全浮。",
            "荷钱荇带来复去，雪片银花稀却稠。",
            "我乐自知鱼似我，何缘惠子会庄周。"
        ],
        "title": "荷池观鱼",
        "id": "b96dd624-0cfc-45f4-9d37-d8995bf05427"
    },
    {
        "author": "杨万里",
        "paragraphs": [
            "杂碎轻云白锦鳞，十分圆月湿银盆。",
            "锦鳞散尽银盆在，依旧青天无点痕。"
        ],
        "title": "同子文材翁子直萧巨济中元夜东园望月二首  其一",
        "id": "d49097b4-4c08-467d-90f1-dd8f1f4eb324"
    },
    {
        "author": "杨万里",
        "paragraphs": [
            "月到东园分外光，行行坐坐间传觞。",
            "生愁踏碎千花影，回顾千花总不妨。"
        ],
        "title": "同子文材翁子直萧巨济中元夜东园望月二首  其二",
        "id": "3e68ebde-f848-4bb1-9b14-516775c15f72"
    },
    {
        "author": "杨万里",
        "paragraphs": [
            "际晚溪游暮欲归，追凉逐胜却成迟。",
            "月如醉眼生红晕，山作愁眉带淡姿。",
            "天下无人闲似我，秋边有句说从谁。",
            "弟兄一再更相送，行到更深笑不知。"
        ],
        "title": "十六日夜再同子文巨济李叔粲南溪步月",
        "id": "a2d82861-49b3-4dd5-807d-f7cdcc424176"
    },
    {
        "author": "杨万里",
        "paragraphs": [
            "睡思初酣过午强，起来四顾已斜阳。",
            "添糊窗隔无风气，旋晒衣裘有日香。",
            "旧雨不来从草绿，新丰独酌又花黄。",
            "去年重九穷忙过，可遣今年更作忙。"
        ],
        "title": "重九前四日昼睡独觉",
        "id": "2694583c-7d5b-48ce-a3b0-07934e5ee2aa"
    },
    {
        "author": "杨万里",
        "paragraphs": [
            "老夫渴急月更急，酒落杯中月先入。",
            "领取青天并入来，和月和天都蘸湿。",
            "天既爱酒自古传，月不解饮真浪言。",
            "举杯将月一口吞，举头见月犹在天。",
            "老夫大笑问客道，月是一团还两团。",
            "酒入诗肠风火发，月入诗肠冰雪泼。",
            "一杯未尽诗已成，诵诗向天天亦惊。",
            "焉知万古一骸骨，酌酒更吞一团月。"
        ],
        "title": "重九后二日同徐克章登万花川谷月下传觞",
        "id": "6da5f37f-53f1-414c-866a-4c3c20a0026e"
    },
    {
        "author": "杨万里",
        "paragraphs": [
            "紫鸾自超诣，一日可天地。",
            "儿郎但读书，圣处底难至。"
        ],
        "title": "寄题刘巨卿家六咏 诣斋",
        "id": "0b5e07f2-9338-4f19-a129-1ce58773f142"
    },
    {
        "author": "杨万里",
        "paragraphs": [
            "是心如维斗，万物所取正。",
            "蒙之以微云，孤光更渊靓。"
        ],
        "title": "寄题刘巨卿家六咏 蒙斋",
        "id": "7d49cc6b-07fc-45a7-87cb-a64c6a34fcd7"
    },
    {
        "author": "杨万里",
        "paragraphs": [
            "天下无个事，巧著事便生。",
            "濂溪一赋在，座右不须铭。"
        ],
        "title": "寄题刘巨卿家六咏 拙庵",
        "id": "012f8dc9-4ee2-4235-909f-fe509b3d45ea"
    },
    {
        "author": "杨万里",
        "paragraphs": [
            "山林与朝市，隠处俱未是。",
            "只个西枝西，默坐且求志。"
        ],
        "title": "寄题刘巨卿家六咏 西隠",
        "id": "9141d089-5c06-42ae-a1e3-d034035119c9"
    },
    {
        "author": "杨万里",
        "paragraphs": [
            "其大弥九苍，其小贮一壶。",
            "静观性中天，大小竟何如。"
        ],
        "title": "寄题刘巨卿家六咏 壶天",
        "id": "ef83d56f-7d93-4c01-9d1c-008147ed9fae"
    },
    {
        "author": "杨万里",
        "paragraphs": [
            "薰风自南来，万象皆披襟。",
            "老子本不热，看他度青林。"
        ],
        "title": "寄题刘巨卿家六咏 来薰轩",
        "id": "d4fea605-d7be-475b-a215-639abcab1ad9"
    },
    {
        "author": "杨万里",
        "paragraphs": [
            "赣江西来千里许，流到阁前虎须怒。",
            "旌阳横剑居上头，却喝长江教倒流。",
            "跳作漩花雪山立，溅得琳房满山湿。",
            "即今水落未足观，桃花浪起君来看，一波打窗君胆寒。"
        ],
        "tags": [
            "长江"
        ],
        "title": "题玄潭观雪浪阁",
        "id": "4b750879-3785-4d08-9429-cc05f6c22a4c"
    },
    {
        "author": "杨万里",
        "paragraphs": [
            "冰鉴传神苦未工，传来恰恰五秋风。",
            "又将老丑形骸子，般入刘家画苑中。"
        ],
        "title": "赠写真刘敏叔秀才二首  其一",
        "id": "a0b281ef-a35a-4594-8407-04cf3c0febf2"
    },
    {
        "author": "杨万里",
        "paragraphs": [
            "江右传神下笔亲，杉溪集里识刘君。",
            "君今有子能传业，撞过烟楼更入神。"
        ],
        "title": "赠写真刘敏叔秀才二首  其二",
        "id": "0715b366-1d69-446e-a674-d707d4ec7298"
    },
    {
        "author": "杨万里",
        "paragraphs": [
            "一代一两人，国已九鼎重。",
            "如何八君子，一日集吾宋。",
            "古人三不朽，诸老一一中。",
            "久别忽相逢，相对恍如梦。"
        ],
        "title": "跋写真刘敏叔八君子图",
        "id": "931c54e6-04de-4801-9769-daeaeb5b4743"
    },
    {
        "author": "杨万里",
        "paragraphs": [
            "手探卢溪颔下珠，词林再啸老于菟。",
            "不餐烟火惟存骨，吟杀江山失却须。",
            "锦里鶑花余故宅，灞桥风雪入新图。",
            "只今醉卧长松下，犹要熊儿捉辔无。"
        ],
        "title": "诗人王季廉挽诗",
        "id": "d12b8098-98be-433f-95e7-63af5947a2ce"
    },
    {
        "author": "杨万里",
        "paragraphs": [
            "东园一日走千巡，又见龙飞第一春。",
            "桃李成阴侬已老，江山依旧岁还新。",
            "穿花踏影浑无日，隔径闻声不见人。",
            "学省同寮各星散，白云珍重伴闲身。"
        ],
        "title": "乙卯春日三三径行散有感",
        "id": "b15f3eda-b839-4570-9f1d-a36f5dcf03f3"
    },
    {
        "author": "杨万里",
        "paragraphs": [
            "牡丹又欲试春粧，恼得闲人也作忙。",
            "新旧年头将替换，去留花眼费商量。",
            "东风从我袖中出，小蕾已含天上香。",
            "只道开时恐肠断，未开先自断人肠。"
        ],
        "title": "立春检校牡丹",
        "id": "95db5fd3-ddd1-4477-a762-5aee8f4e62e6"
    },
    {
        "author": "杨万里",
        "paragraphs": [
            "一生劫劫只长涂，投老山林始定居。",
            "梦破灯青窗欲白，犹疑雪店听鸡初。"
        ],
        "title": "晓起探梅四首  其一",
        "id": "d25132af-eecb-47cc-8415-b4ed164a278f"
    },
    {
        "author": "杨万里",
        "paragraphs": [
            "打并人间名利心，万山佳处一溪深。",
            "仙家忍饿禅家苦，老子梅边政醉吟。"
        ],
        "title": "晓起探梅四首  其二",
        "id": "e198132c-389a-45a2-8d11-e9b924c9d74f"
    },
    {
        "author": "杨万里",
        "paragraphs": [
            "一祖南枝派五房，红黄萼绿蜡鸳鸯。",
            "杏红千叶元无种，谁子翻腾个样粧。"
        ],
        "title": "晓起探梅四首  其三",
        "id": "f666e5e7-b18d-4c1e-a0f1-142678e63d3e"
    },
    {
        "author": "杨万里",
        "paragraphs": [
            "江梅小树打头开，便有红梅趁脚来。",
            "趱得杏红开火急，春风已落第三回。"
        ],
        "title": "晓起探梅四首  其四",
        "id": "7de2359a-d96f-4d08-a825-556a6a648ec7"
    },
    {
        "author": "杨万里",
        "paragraphs": [
            "阿兄作云巢，阿弟作月窗。",
            "干坤清气只云月，一家两手并取将。",
            "作巢不用木，只架云为屋。",
            "作窗不用櫺，只掇月为庭。",
            "兜罗绵上住兄子，银色界中著吾弟。",
            "阿兄云向笔下生，阿弟月向诗中明。",
            "弟兄云月两清绝，云月何曾有分别。",
            "不知云月入胸中，为复胸中有云月。"
        ],
        "title": "题曾无媿月窗",
        "id": "9deffbd9-7646-4646-9609-9cd0a3822dc1"
    },
    {
        "author": "杨万里",
        "paragraphs": [
            "倦来睡思酒般醲，晓起东园看晓风。",
            "孤负梅花三四日，新年人事到城中。"
        ],
        "title": "人日后归自郡城",
        "id": "5cd3bc66-026d-49db-a16a-fc780f83362b"
    },
    {
        "author": "杨万里",
        "paragraphs": [
            "雨寒两月勒春迟，初喜云间漏霁晖。",
            "道是攀花无雨点，忽然放手溅人衣。"
        ],
        "title": "久雨小霁东园行散",
        "id": "2f1ea0b6-04c6-4b86-aeb5-bddb22afa8ce"
    },
    {
        "author": "杨万里",
        "paragraphs": [
            "两晨又不到东园，沙径朝来合小干。",
            "可惜红梅将落去，怕风怕雨不来看。"
        ],
        "title": "中和节日步东园三首  其一",
        "id": "47718dc9-2c27-4cad-8570-1f85d985b56a"
    },
    {
        "author": "杨万里",
        "paragraphs": [
            "五出桃花千叶绯，团栾绕树问芳菲。",
            "攀来欲折还休去，看到残红教自飞。"
        ],
        "title": "中和节日步东园三首  其二",
        "id": "611f56ac-96ac-4378-9c58-f3f982e08365"
    },
    {
        "author": "杨万里",
        "paragraphs": [
            "一年佳节又中和，三分春光一已过。",
            "莫恨峭寒花较晚，留连春色尽从他。"
        ],
        "title": "中和节日步东园三首  其三",
        "id": "7f041030-eab8-4153-8b26-14177a2504b7"
    },
    {
        "author": "杨万里",
        "paragraphs": [
            "丁流迷沉一小炷，聚作香云散香雾。",
            "清尊相属对花前，政是一年春好处。",
            "海棠初试川样粧，垂丝新出濯锦江。",
            "杏花欲落桃李拆，牡丹未拆已国香。",
            "酒行莫忙且一盏，一盏一番一行散。",
            "徧行九径却重行，莫遣一花不相见。",
            "酒教少酌花多看，看尽千花却深劝。",
            "今宵无月不须灯，千树李花如昼明。"
        ],
        "title": "二月十日留子西材翁二弟晚酌",
        "id": "28ec7ce7-2fc0-492a-a329-4e8536061403"
    },
    {
        "author": "杨万里",
        "paragraphs": [
            "桃花夹外李当中，三径花开两径红。",
            "独绕画簷无个事，自携团扇扑黄蜂。"
        ],
        "title": "登度雪台下临桃李径",
        "id": "7103cc4b-f58a-4466-8b44-8cc463b84f3d"
    },
    {
        "author": "杨万里",
        "paragraphs": [
            "四面周遭国艳丛，危亭顿在艳丛中。",
            "天开锦幄三千丈，日透红粧一万重。",
            "积雨乍晴偏楚楚，东风小缓莫匆匆。",
            "为花一醉非难事，且道花醲复酒醲。"
        ],
        "title": "万花川谷海棠盛开进退格",
        "id": "6a032652-e312-4a5b-9930-a238b0640b29"
    },
    {
        "author": "杨万里",
        "paragraphs": [
            "咫尺东园千里遥，欣逢小霁略逍遥。",
            "鹭穿秧稻新黄脚，虫秃金沙嫩紫条。",
            "城市簷间堪系缆，山溪夜半失危桥。",
            "匆匆行散还归去，一阵飘萧不见饶。"
        ],
        "title": "积雨小止暂到东园雨作急归",
        "id": "eb5a17e3-a064-42f0-8bf5-b96c02d2e28b"
    },
    {
        "author": "杨万里",
        "paragraphs": [
            "随牒江湖四十年，寄名台阁两三番。",
            "全家廪食皆天赐，晚岁祠官是地仙。",
            "匹似分司转闲散，也无拜表及寒温。",
            "明朝更省毛锥力，十字名衔尚请钱。"
        ],
        "title": "四月二十八日祠禄秩满喜罢感恩进退格",
        "id": "8b9c6f16-8da4-4381-bee8-c56e3413f01f"
    },
    {
        "author": "杨万里",
        "paragraphs": [
            "池小泉多强欲留，留它不住恣它流。",
            "荷盘不放荷尖出，穿破盘来却又休。"
        ],
        "title": "荷池小立",
        "id": "490f90aa-48af-491c-b3d6-fbcd3a98d59c"
    },
    {
        "author": "杨万里",
        "paragraphs": [
            "阁皂峰头半朶云，化为道士到吾门。",
            "问渠真个如云嬾，为许随风处处村。"
        ],
        "title": "赠阁皂山嬾云道士诗客张惟深二首  其一",
        "id": "27f2be29-2d3a-4ea7-a044-930d44d57d2c"
    },
    {
        "author": "杨万里",
        "paragraphs": [
            "羽客来从阁皂山，殷勤告诉病诗癫。",
            "古今此病元无药，癫到阴何便是仙。"
        ],
        "title": "赠阁皂山嬾云道士诗客张惟深二首  其二",
        "id": "888248ac-84fc-4420-9ee1-39f4205b587c"
    },
    {
        "author": "杨万里",
        "paragraphs": [
            "侧塞浮荷更泛苔，为芟数路水痕开。",
            "鱼儿便喜新开港，绕去绕来千百回。"
        ],
        "title": "料理小荷池",
        "id": "7036f062-ebab-428f-802e-50125b3b0541"
    },
    {
        "author": "杨万里",
        "paragraphs": [
            "溪水留我住，溪月愁我归。",
            "望后月更佳，昨宵未为奇。",
            "大都月色好，一岁能几时。",
            "人散长是早，月来长是迟。",
            "初出如大瓮，才露金半规。",
            "不知独何急，下如有人推。",
            "忽然脱岭尖，行空安不危。",
            "似爱溪水浄，下浴青瑠璃。",
            "明珠径余尺，沈在千顷陂。",
            "我欲刺双手，就溪取团晖。",
            "白小忽乱跳，碎作万金徽。",
            "须臾波痕定，化为水银池。",
            "夜久看未足，风露欺病肌。",
            "我能尚小留，瘦藤歌式微。",
            "一笑顾羣从，来夕肯集兹。"
        ],
        "title": "六月十六日夜南溪望月",
        "id": "73d15f28-5f52-4c4f-bb2f-5a8ac08262bb"
    },
    {
        "author": "杨万里",
        "paragraphs": [
            "越台海山清更雄，曲江间出曲江公。",
            "宪台师表光且耿，濂溪留下濂溪井。",
            "赵侯端是宋间平，妙年策名千佛经。",
            "阳春有脚来江城，银汉乘槎移使星。",
            "岭上梅花莫迟发，先遣北枝迎玉节。",
            "寄声多贺帽子峰，今岁峰头有霜雪。"
        ],
        "title": "送吉守赵山父移广东提刑",
        "id": "5dbfa7d4-30fa-4549-afea-3a9ec5a15c23"
    },
    {
        "author": "杨万里",
        "paragraphs": [
            "客子征行日，偏逢楚水秋。",
            "一风来瑟瑟，万竹冷脩脩。",
            "吹作清霜骨，声酣古渡头。",
            "斑林寒欲裂，碧节爽还幽。",
            "不复披襟快，长怀落帽愁。",
            "少陵诗思苦，送别更冥搜。"
        ],
        "title": "拟吉州解试秋风楚竹冷诗",
        "id": "4a0cb050-19c7-4571-8b3e-c37628f96547"
    },
    {
        "author": "杨万里",
        "paragraphs": [
            "黄子侬故人，危子侬门生。",
            "向来同登漱玉亭，银河洗面醉不醒。",
            "四年二子不见面，过眼光阴掣飞电。",
            "今晨忽得问政碑，黄子作堂危子词。",
            "危子笔力乃尔进，黄子佳政不须问。",
            "寄言二子各努力，古人也是人作得。"
        ],
        "title": "题星子县黄宰世高问政堂",
        "id": "0300f11c-045e-47a4-bd2f-2ac914114e1e"
    },
    {
        "author": "杨万里",
        "paragraphs": [
            "平叔曾过魏秀才，何如老子致元台。",
            "苍松翠竹青苔迳，也不传呼宰相来。"
        ],
        "title": "大丞相益国周公访予于碧瑶洞天刘敏叔写以为图求予书其后",
        "id": "7de437c6-fe13-4f46-bfed-0f6239c7c658"
    },
    {
        "author": "杨万里",
        "paragraphs": [
            "素娥大作中秋节，一夜广寒桂花发。",
            "天风吹堕绿野堂，夜半瑶阶丈深雪。",
            "梅仙不知天尚秋，只惊香雪点搔头。",
            "笑随玉妃照粉水，洗粧同入月中游。",
            "晋公赏梅仍赏桂，独招子猷雪前醉。",
            "明朝有客诉天公，不唤香山病居士。"
        ],
        "title": "丞相周公招王才臣中秋赏梅花寄以长句",
        "id": "efa30178-2c42-480c-8b53-2f65f272b4e1"
    },
    {
        "author": "杨万里",
        "paragraphs": [
            "屋是茅一把，门是柴一束。",
            "是间著宇宙，太仓半粒粟。",
            "吾闻陈家扉，样似陶家屋。",
            "孤松不须双，五柳何用六。",
            "竹篱东复东，添种数丛菊。",
            "剩肯蚤归来，盈尊酒初绿。"
        ],
        "title": "寄题开州史君陈师宋柴扉",
        "id": "1cb1064e-4b7e-4b58-a682-73466ea1ba5a"
    },
    {
        "author": "杨万里",
        "paragraphs": [
            "洞庭波上木叶脱，巫山宅前野花发。",
            "子规啼杀不见人，空令千载忆灵均。",
            "春兰九畹百亩蕙，自荣自落谁能佩。",
            "泽国东山最上头，有客玩芳杜若洲。",
            "扁舟夜上人鲊瓮，手掇骚人众芳种。",
            "归来梦到阆风台，灵均花草和露栽。",
            "寄言众芳未要开，更待诚斋老子来。"
        ],
        "tags": [
            "洞庭湖"
        ],
        "title": "寄题吴仁杰架阁玩芳亭",
        "id": "53615c1f-040f-4b8c-9ca1-529cee527ca0"
    },
    {
        "author": "杨万里",
        "paragraphs": [
            "行尽三江与五湖，江湖元只近吾居。",
            "一陂秋水镕银汁，万里青天落玉壶。",
            "每约弟兄人定后，恣看风露月来初。",
            "老夫诗句休拈出，漏泄南溪奇观图。"
        ],
        "title": "题子文弟南溪奇观",
        "id": "77bb71a4-891b-4016-a13b-09154a73e628"
    },
    {
        "author": "杨万里",
        "paragraphs": [
            "老子平生不解愁，花开酒熟万缘休。",
            "更教不为黄花醉，枉却今年一片秋。"
        ],
        "title": "赏菊四首  其一",
        "id": "791a4bec-26e4-4a31-9465-d1ada2e9d884"
    },
    {
        "author": "杨万里",
        "paragraphs": [
            "菊花肯为别人黄，长怨先生不断肠。",
            "两鬓尽凋无地插，一杯细嚼入神香。"
        ],
        "title": "赏菊四首  其二",
        "id": "9de898e6-514e-4f49-8efe-ed0365618713"
    },
    {
        "author": "杨万里",
        "paragraphs": [
            "菊生不是遇渊明，自是渊明遇菊生。",
            "岁晚霜寒心独苦，渊明元是菊花精。"
        ],
        "title": "赏菊四首  其三",
        "id": "819384ec-12bd-4152-9920-924ea0d6d28a"
    },
    {
        "author": "杨万里",
        "paragraphs": [
            "物性从来各一家，谁贪寒瘦厌妍华。",
            "菊花自择风霜国，不是春光外菊花。"
        ],
        "title": "赏菊四首  其四",
        "id": "db86d6ab-7ac6-4b7f-8e1e-76cb2d8226de"
    },
    {
        "author": "杨万里",
        "paragraphs": [
            "白菊初开也自黄，开来开去白如霜。",
            "小蜂劣得针来大，不怕清寒嗅冷香。"
        ],
        "title": "白菊二首  其一",
        "id": "765e1fdd-ba34-4e85-9ec5-146d5c45b8b8"
    },
    {
        "author": "杨万里",
        "paragraphs": [
            "霜后黄花顿不中，独余白菊鬭霜浓。",
            "与霜更鬭晴天日，鬭得霜融菊不融。"
        ],
        "title": "白菊二首  其二",
        "id": "4c786668-83f0-4c42-b85e-feb13ccf02bf"
    },
    {
        "author": "杨万里",
        "paragraphs": [
            "芙蓉得雨一齐开，开尽秋花客不来。",
            "到得客来花已老，晚粧犹可两三杯。"
        ],
        "title": "芙蓉盛开戏简子文克信",
        "id": "ea2656c7-fbcc-46af-9a20-f222d91c0bbc"
    },
    {
        "author": "杨万里",
        "paragraphs": [
            "晚粧懒困晓粧新，火急来看趁绝晨。",
            "夹径花枝欺我老，竞将红露洒乌巾。"
        ],
        "title": "晓穿芙蓉径二首  其一",
        "id": "b8989481-a1be-4b7c-a606-9fc0f59695ec"
    },
    {
        "author": "杨万里",
        "paragraphs": [
            "芙蓉佳处不胜佳，花不中藏祗外斜。",
            "恰似曲江闻喜宴，绿衣半醉戴宫花。"
        ],
        "title": "晓穿芙蓉径二首  其二",
        "id": "a127c8ca-8d9b-4ac8-8d87-e8a86c296d36"
    },
    {
        "author": "杨万里",
        "paragraphs": [
            "兰溪倾盖杏风残，桂岭离裾菊露寒。",
            "听子新诗过夜半，吹侬秋思入云端。",
            "往吟平地千苍玉，还忆孤舟一钓竿。",
            "四海如今习凿齿，大官莫作小官看。"
        ],
        "title": "送简寿玉主簿之官临桂二首  其一",
        "id": "4101c0cd-e1cb-4273-be64-e2836eaa7e8c"
    },
    {
        "author": "杨万里",
        "paragraphs": [
            "柴门草径尽莓苔，不放黄尘俗子来。",
            "诗客清晨冲雨入，梅花一夜为君开。",
            "飘萧落叶残灯火，陆续清谈浊酒杯。",
            "二十六年才四见，骊驹抵死祗相催。"
        ],
        "title": "送简寿玉主簿之官临桂二首  其二",
        "id": "7ab95d1d-63d4-451b-93dd-e1af2456e730"
    },
    {
        "author": "杨万里",
        "paragraphs": [
            "肠断黄花霜后枝，花干叶悴两离披。",
            "一花忽秀枯丛里，更胜初开乍见时。"
        ],
        "title": "残菊",
        "id": "8dac90d1-3eab-4c11-b3bb-7bbf8eb09130"
    },
    {
        "author": "杨万里",
        "paragraphs": [
            "何处秋深好，山林处士家。",
            "青霜红碧树，白露紫黄花。",
            "一熟仇频雨，朝晴祷暮霞。",
            "连宵眠不著，犹自爱新茶。"
        ],
        "title": "秋圃",
        "id": "2c1209f5-61f8-4a3d-aa0c-3d426836fc8f"
    },
    {
        "author": "杨万里",
        "paragraphs": [
            "人入溪园自掩门，溪流新落两三痕。",
            "杖藜紫菊霜风径，送眼丹枫夕照村。",
            "行住忽然忘近远，阴晴未肯定寒暄。",
            "多时不出今聊出，牧子樵儿一笑喧。"
        ],
        "title": "与侯子云溪上晚步",
        "id": "c956e755-6212-42fd-951c-5935baf31af1"
    },
    {
        "author": "杨万里",
        "paragraphs": [
            "抛笏投簪四见秋，宦情世味两俱休。",
            "尘随日影穿窗喜，叶卷风声刮地愁。",
            "文武自匀香底火，圣贤教带老时篘。",
            "夜来富贵非人世，梦钓沧浪雪满舟。"
        ],
        "title": "十一月朔早起",
        "id": "94a6c50b-d8cc-497a-ad09-af8c6c1224b9"
    },
    {
        "author": "杨万里",
        "paragraphs": [
            "瑶霜珠露两相鲜，玉宇金钲万里宽。",
            "欲作一晴多少日，早知祗费数朝寒。",
            "暴禾场里鸡豚乐，试笔窗前纸墨干。",
            "儿女莫餐新淅饭，打头荷甔且输官。"
        ],
        "title": "新晴",
        "id": "bcb002a8-aa1c-4d39-b7c4-690097a6a89a"
    },
    {
        "author": "杨万里",
        "paragraphs": [
            "薰笼供药较香些，引得蜂儿绕室譁。",
            "笑死老夫缘底事，蜂儿专用鼻看花。"
        ],
        "title": "嘲蜂",
        "id": "ec07ce8e-094f-4a20-a0d1-628b16a6d807"
    },
    {
        "author": "杨万里",
        "paragraphs": [
            "野果山蔬未要多，浊醪清酒尽从他。",
            "不于两盏三杯里，奈此千愁百恼何。",
            "山倒莫教扶玉树，尊空别得借银河。",
            "少陵一语君知么，不见堂前东逝波。"
        ],
        "title": "留萧伯和仲和小饮二首  其一",
        "id": "2f3c7e4a-fe12-49d9-b820-ac0496413e1e"
    },
    {
        "author": "杨万里",
        "paragraphs": [
            "谁曾白日上青天，谁羨千钟况万钱。",
            "要入诗家须有骨，若除酒外更无仙。",
            "三杯未必通大道，一斗真能出百篇。",
            "李杜饥寒才几日，却教富贵不论年。"
        ],
        "title": "留萧伯和仲和小饮二首  其二",
        "id": "032ba715-18bb-4549-ae8a-45365b4a711c"
    },
    {
        "author": "杨万里",
        "paragraphs": [
            "一月秋阴一日晴，山禽相贺太丁宁。",
            "不愁白发千茎雪，随喜黄庭一卷经。",
            "晚雾薄情憎远岭，夕阳死命恋危亭。",
            "孤吟道是无人觉，松竹喧传菊细听。"
        ],
        "title": "新晴东园晚步二首  其一",
        "id": "1be0c400-af58-4d69-b6c2-6bdd46fb28af"
    },
    {
        "author": "杨万里",
        "paragraphs": [
            "忙里清流也带尘，闲中底物不长新。",
            "水将树影挥空帚，枫换秋容作好春。",
            "自是不归归便得，老来下笔笔如神。",
            "鶑花煎煼无虚日，贱相诚斋一老人。"
        ],
        "title": "新晴东园晚步二首  其二",
        "id": "2927f1aa-da2d-4303-ad4e-222a856d1262"
    },
    {
        "author": "杨万里",
        "paragraphs": [
            "得得今年未有寒，天公小靳不全判。",
            "欲呈瑞雪飞花样，先遣浓霜起草看。",
            "瓦脊生尘总琼玉，梅梢著粉忽琅玕。",
            "老夫到老嫌冬热，十指朝来出袖难。"
        ],
        "title": "新霜",
        "id": "8b64ef32-e319-4a25-a72b-0bc377a1ca42"
    },
    {
        "author": "杨万里",
        "paragraphs": [
            "宿酒朝来醉尚残，胸怀眊矂腹仍烦。",
            "牡丹坛上栏干脚，自刮霜毬衮舌端。"
        ],
        "title": "餐霜醒酒",
        "id": "8c9f215d-7c6a-4f1d-ba72-bb444097e5fc"
    },
    {
        "author": "杨万里",
        "paragraphs": [
            "两枝残菊两枝梅，同入银甖酿玉醅。",
            "待得陶泓真个渴，二花酒熟与三杯。"
        ],
        "title": "梅菊同插砚滴",
        "id": "169cf55e-8957-4fd2-8051-11d247116246"
    },
    {
        "author": "杨万里",
        "paragraphs": [
            "油帘雪白日华红，老子良图策隽功。",
            "自晒绵裘并衲袴，谁知衣桁是薰笼。",
            "绝怜寒菊枯根底，留得残霜过日中。",
            "旧说冬干年定湿，试将今岁试南翁。"
        ],
        "title": "冬至霜晴",
        "id": "c278314e-a41e-46ba-a0dd-bcb53d089fb3"
    },
    {
        "author": "杨万里",
        "paragraphs": [
            "板桥再葺岸头横，茅屋新添树外明。",
            "山势追回一溪水，波光飞到万花亭。",
            "沉烟久冷炉犹馥，帘子闲垂脚自平。",
            "坐看千林总黄落，只余兰蕙向人青。"
        ],
        "title": "朱伯勤同子文弟幼楚姪来访书事",
        "id": "f61aac23-7589-4359-83cb-4ad63f5740a8"
    },
    {
        "author": "杨万里",
        "paragraphs": [
            "䰒松睡眼熨难开，曳杖缘溪啄紫苔。",
            "偶见羣儿聊与戏，布衫青底捉将来。"
        ],
        "title": "与伯勤子文幼楚同登南溪奇观戏道傍群儿",
        "id": "62a77b58-5752-4fdc-8956-735ad61d526d"
    },
    {
        "author": "杨万里",
        "paragraphs": [
            "霜后前林一向疎，丹枫落尽况黄梧。",
            "犯寒侵早看残菊，怕热平生不拥炉。",
            "老眼读书长作睡，病身得酒忽全苏。",
            "好诗排闼来寻我，一字何曾撚白须。"
        ],
        "title": "晓行东园",
        "id": "4ffb687b-59be-4022-9cd2-9a0bdea73286"
    },
    {
        "author": "杨万里",
        "paragraphs": [
            "小树梅花彻夜开，侵晨雪片趁花回。",
            "即非雪片催梅发，却是梅花唤雪来。",
            "琪树横枝吹脑子，玉妃乘月上瑶台。",
            "世间除却梅梢雪，便是冰霜也带埃。"
        ],
        "title": "至后十日雪中观梅",
        "id": "bad5b7bf-1278-4641-80d0-40ab83ff60dd"
    },
    {
        "author": "杨万里",
        "paragraphs": [
            "今日偶不饮，无事亦有思。",
            "偶然举一杯，事至我不知。",
            "岂独忘万事，此身亦如遗。",
            "此酒本何物，秫先曲还随。",
            "饭秫祗醒眼，嚼曲无醉时。",
            "秫曲偶相逢，清泉媒妁之。",
            "不知独何神，幻出忘世姿。",
            "庄周不须周，惠施不须施。",
            "贵贱与死生，不齐元自齐。",
            "我本非搢绅，金华牧羊儿。",
            "祗坐读诗礼，一出不得归。",
            "归来今四年，似早其实迟。",
            "海中无蓬莱，蓬莱在酒池。",
            "今夕一杯酒，乘风驾云旗。",
            "犹遭世缘缚，未挂神武衣。"
        ],
        "title": "饮酒",
        "id": "37137f37-b76b-4d20-931c-c85e98eab7f2"
    },
    {
        "author": "杨万里",
        "paragraphs": [
            "今日意不惬，出游聊逍遥。",
            "父子自为伴，何须外招邀。",
            "过溪足小倦，临流坐危桥。",
            "回头顾吾庐，竹树翳草寮。",
            "独有万花亭，岿然出山椒。",
            "高陂泻溪水，环佩锵琼瑶。",
            "飞流迸空起，平水和天摇。",
            "舂淙到潭底，势尽自浮漂。",
            "蟹眼沸不停，雪山涌还消。",
            "近观绝汹汹，远听渐萧萧。",
            "忽逢绿头公，携孥鼓丹桡。",
            "喧呼苇间出，得意似见骄。",
            "我行为小立，流鱼偶双跳。",
            "人物各自适，兹游定谁超。"
        ],
        "title": "雪后领儿辈行散",
        "id": "9a536b28-cfbf-4a51-a25c-8e5c66eda363"
    },
    {
        "author": "杨万里",
        "paragraphs": [
            "山僮问游何许村，莫问何许但出门。",
            "脚根倦时且小歇，山色佳处须细看。",
            "道逢田父遮侬住，说与前头看山去。",
            "寄下君家老瓦盆，它日重游却来取。"
        ],
        "title": "中涂小歇",
        "id": "b4faccda-6b89-4fa3-9471-ad240c8acd81"
    },
    {
        "author": "杨万里",
        "paragraphs": [
            "幡竿岭带鹧鸪山，雪后霜前紫翠间。",
            "自掇胡床移好处，莫教漏眼一烟鬟。"
        ],
        "title": "云际寺前山顶却望幡竿鹧鸪诸山二首  其一",
        "id": "5113373d-225f-4efe-9cc5-657edabe7aba"
    },
    {
        "author": "杨万里",
        "paragraphs": [
            "远近青山列画屏，近山浓抹远山轻。",
            "高屏已出低屏外，更有孤峰出一层。"
        ],
        "title": "云际寺前山顶却望幡竿鹧鸪诸山二首  其二",
        "id": "39b5ec80-e74f-477a-84e5-2f182d9ab927"
    },
    {
        "author": "杨万里",
        "paragraphs": [
            "游徧诸峰欲晚霞，倦投野寺觅煎茶。",
            "更无一个残僧在，归路却投田舍家。"
        ],
        "title": "游云际寺诸僧皆出因过田家",
        "id": "3af9d299-6542-4afa-819c-832a9c6ddbfc"
    },
    {
        "author": "杨万里",
        "paragraphs": [
            "霜风一动岭云开，云外樵歌暮更哀。",
            "童子隔溪呼伴侣，并驱水牯过溪来。"
        ],
        "title": "归路过南溪桥二首  其一",
        "id": "b9139fbd-1bb7-450e-bd97-b4ac1fd13a5f"
    },
    {
        "author": "杨万里",
        "paragraphs": [
            "爱它风物重徘徊，归路迟迟却快哉。",
            "曲折缘溪非细好，忽逢断岸却回来。"
        ],
        "title": "归路过南溪桥二首  其二",
        "id": "022f3455-4af2-41e9-bdad-eb06a6e8a089"
    },
    {
        "author": "杨万里",
        "paragraphs": [
            "小池岁晚石泉寒，荷叶低垂绿柄干。",
            "一似渔人暮归后，败蓑破笠挂鱼竿。"
        ],
        "title": "荷池",
        "id": "24061c81-92f9-442f-9092-bfc90d3af22f"
    },
    {
        "author": "杨万里",
        "paragraphs": [
            "簷滴疎疎亦几何，滴将苔砌出圜窠。",
            "就中漱涤偏精巧，泥土都无石子多。"
        ],
        "title": "簷滴",
        "id": "5cb6db54-314f-4809-abe6-c1caec4fa61b"
    },
    {
        "author": "杨万里",
        "paragraphs": [
            "仰树看花不见梅，闻香疑在别园开。",
            "更行数步偶回首，却被青松映出来。"
        ],
        "title": "与山庄子仁姪东园看梅四首  其一",
        "id": "23454ef3-eab9-442c-a7e7-e09b3f25c844"
    },
    {
        "author": "杨万里",
        "paragraphs": [
            "梅花不是雪家仙，雪里如何不怕寒。",
            "冻脱龙髯冰却海，千花试与鬭来看。"
        ],
        "title": "与山庄子仁姪东园看梅四首  其二",
        "id": "a731700a-76d5-49c4-a201-305106d4efc5"
    },
    {
        "author": "杨万里",
        "paragraphs": [
            "手种江梅五百窠，小窠开早更花多。",
            "就中一树尤清绝，恼杀先生看杀它。"
        ],
        "title": "与山庄子仁姪东园看梅四首  其三",
        "id": "40632ce0-a0f9-45dd-b765-dd4ceed6bf54"
    },
    {
        "author": "杨万里",
        "paragraphs": [
            "步绕梅花徧一园，得花妙处忽欣然。",
            "元来别有看花眼，笑向山庄死不传。"
        ],
        "title": "与山庄子仁姪东园看梅四首  其四",
        "id": "a068b24c-b22f-4c55-b594-b25340635764"
    },
    {
        "author": "杨万里",
        "paragraphs": [
            "索居独寡欢，巾车入城闉。",
            "亲旧久不见，一见交相欣。",
            "挽衣招我饮，惟恐我出门。",
            "不招我亦往，不留我亦存。",
            "殷勤复如许，不住我岂真。",
            "是时梅始花，吹香落金尊。",
            "酒冽肴果富，咀啜俱芳珍。",
            "丞相我知己，太守吾故人。",
            "言非汰尘杂，尘杂不入言。",
            "初谈圣贤髓，终谈天地根。",
            "而况衔杯酒，不乐复何云。"
        ],
        "title": "岁暮归自城中一病垂死病起遣闷四首  其一",
        "id": "fc488855-b39b-4b44-b400-45a6dd3ac987"
    },
    {
        "author": "杨万里",
        "paragraphs": [
            "出郭云尚明，及郊日忽暮。",
            "不思日晷短，却信云色误。",
            "骏奔六七里，逢店破亦住。",
            "浇愁幸残尊，照睡聊短炬。",
            "荒鸡唤野梦，晨起念速步。",
            "升车乃复下，故疾动中腑。",
            "昏眩懔欲绝，低徊不能去。",
            "僮仆强我归，偶不陨中路。",
            "老至犹倚强，疾在自不悟。",
            "及慈一委顿，去死仅寸许。",
            "人生信浮脆，可笑何足惧。",
            "所惧弃官晚，行乐今已遽。"
        ],
        "title": "岁暮归自城中一病垂死病起遣闷四首  其二",
        "id": "3134d7c3-5341-40a5-b338-30626501a596"
    },
    {
        "author": "杨万里",
        "paragraphs": [
            "食罢游东园，慨然伤我怀。",
            "昨日卧病时，自谓不复来。",
            "入门大风起，万松声顿哀。",
            "病骨念不堪，欲行重徘徊。",
            "裴徊南斋前，小倦坐苔阶。",
            "斋前花不多，亦有两古梅。",
            "似知我至此，顷刻忽尽开。",
            "多情梅间竹，偃风特奇哉。",
            "不知喜风舞，为复怯风回。",
            "万象皆迎春，我独老病催。",
            "明日能来否，且归拨炉灰。"
        ],
        "title": "岁暮归自城中一病垂死病起遣闷四首  其三",
        "id": "900eb666-a84d-4747-b02b-6c213537715f"
    },
    {
        "author": "杨万里",
        "paragraphs": [
            "病起行不得，坐久情不舒。",
            "倔强妻子前，欲扶羞索扶。",
            "且呼斑竹君，寸步与我俱。",
            "远行亦未决，聊复循庭除。",
            "平地谁云觉，陟降即少徐。",
            "平生四方志，八极视若无。",
            "西飞折若木，东厉骑鲸鱼。",
            "即今卧藜床，一起还九嘘。",
            "力惫志犹在，床头寻湛卢。"
        ],
        "title": "岁暮归自城中一病垂死病起遣闷四首  其四",
        "id": "876e95b9-3c01-4925-a945-d7db937b16e8"
    },
    {
        "author": "杨万里",
        "paragraphs": [
            "元日扶衰看早春，嫩苔一径落梅新。",
            "何人舞罢凌波袜，踏匾真珠满绿絪。"
        ],
        "title": "丙辰岁朝行东园",
        "id": "ae08b426-9836-49f6-a554-222d6d887b2a"
    },
    {
        "author": "杨万里",
        "paragraphs": [
            "百里青山十里溪，荷花万顷照红衣。",
            "临平山下西湖上，总被腴庄掇取归。"
        ],
        "tags": [
            "西湖"
        ],
        "title": "题张坦夫腴庄图三首  其一",
        "id": "bb88ff73-5576-4c33-bfb6-28ee8489e740"
    },
    {
        "author": "杨万里",
        "paragraphs": [
            "花光泉响不相参，城市山林难两兼。",
            "不分腴庄最无頼，一时奄有忒伤廉。"
        ],
        "title": "题张坦夫腴庄图三首  其二",
        "id": "4b47db0d-a863-4e80-831b-1db3160a938b"
    },
    {
        "author": "杨万里",
        "paragraphs": [
            "花开还喜落还嗟，君被腴庄恼却些。",
            "何似老夫展横轴，一朝看尽四时花。"
        ],
        "title": "题张坦夫腴庄图三首  其三",
        "id": "613b9a09-4529-48d4-8ea1-67e3da8c870e"
    },
    {
        "author": "杨万里",
        "paragraphs": [
            "浅暖疎寒十日晴，桃花红暗李花明。",
            "小蜂扑得浑无益，羽扇徒劳不作声。"
        ],
        "title": "东园晴步二首  其一",
        "id": "1f6321f0-1276-4d61-af7e-af2f1024438d"
    },
    {
        "author": "杨万里",
        "paragraphs": [
            "金沙遶架卧春风，节节新条出嫩丛。",
            "一色匀排绿瓶子，忽然半缕漏深红。"
        ],
        "title": "东园晴步二首  其二",
        "id": "c43b0afa-e836-4f09-8e2d-05e127b5a61a"
    },
    {
        "author": "杨万里",
        "paragraphs": [
            "夜雨朝晴花睡余，海棠倾国万花无。",
            "馆娃一样三千女，露滴燕脂洗面初。"
        ],
        "title": "晓登万花川谷看海棠二首  其一",
        "id": "370c3582-595b-409d-b663-a6b5819a2c9d"
    },
    {
        "author": "杨万里",
        "paragraphs": [
            "准拟今春乐事醲，依前枉却一东风。",
            "年年不带看花福，不是愁中即病中。"
        ],
        "title": "晓登万花川谷看海棠二首  其二",
        "id": "9e5fc99c-5f2f-4b2e-b82d-d7535f9a7bd8"
    },
    {
        "author": "杨万里",
        "paragraphs": [
            "捧檄亲庭归帽斜，肯临破屋玉川家。",
            "小留诗客三杯酒，试看山园几处花。",
            "君到东湖与南浦，时当芍药替金沙。",
            "却来书满参卿考，径泛银河犯斗槎。"
        ],
        "title": "走笔送赵正则司户来访归觐亲庭",
        "id": "d9f1f873-da71-4116-8ce9-9ce733d5b3ef"
    },
    {
        "author": "杨万里",
        "paragraphs": [
            "风雨摧残桃李枝，东园无树不离披。",
            "海棠过后残花在，恰似上春初发时。"
        ],
        "title": "东园社日",
        "id": "b0523705-f0fe-4b97-aaf0-d74627e13aee"
    },
    {
        "author": "杨万里",
        "paragraphs": [
            "作社朝祠有足观，山农祈福更迎年。",
            "忽然箫鼓来何处，走杀儿童最可怜。",
            "虎面豹头时自顾，野讴市舞各争妍。",
            "王侯将相饶尊贵，不博渠侬一饷癫。"
        ],
        "title": "观社",
        "id": "624e717d-61af-4565-836f-f2ee2319c8b1"
    },
    {
        "author": "杨万里",
        "paragraphs": [
            "兄弟相过看牡丹，牡丹看了看东园。",
            "攀翻花木来还去，九径还行十八番。"
        ],
        "title": "上巳后一日同子文伯庄永年步东园三首  其一",
        "id": "18372fb8-1843-4aea-8d0f-dab8aae7b062"
    },
    {
        "author": "杨万里",
        "paragraphs": [
            "九径阴阴一一穿，前谈后笑各欣然。",
            "缓行不是身无力，满地残红不忍前。"
        ],
        "title": "上巳后一日同子文伯庄永年步东园三首  其二",
        "id": "4712edf6-5fb4-4f84-be2b-7ad29d653285"
    },
    {
        "author": "杨万里",
        "paragraphs": [
            "只爱酴醾雪作葩，不知雪后减金沙。",
            "春归道是无情著，试看游丝舞落花。"
        ],
        "title": "上巳后一日同子文伯庄永年步东园三首  其三",
        "id": "34192d03-fe4f-4132-96dd-3e5fbe67538a"
    },
    {
        "author": "杨万里",
        "paragraphs": [
            "雨足山云半欲开，新秧犹待小暄催。",
            "一双百舌花梢语，四顾无人忽下来。"
        ],
        "title": "积雨小霁",
        "id": "79e53769-d13a-4d9a-805d-1d48d776bb5e"
    },
    {
        "author": "杨万里",
        "paragraphs": [
            "偶为看云且罢琴，万山寒隔一溪深。",
            "谁言咽月餐云客，中有忧时致主心。"
        ],
        "title": "题刘高士看云图",
        "id": "561616f3-29ea-4748-b626-10ba2243a7c5"
    },
    {
        "author": "杨万里",
        "paragraphs": [
            "潇湘之山可当一枝笔，潇湘之水可充一砚滴。",
            "白石得官斑竹林，天锡笔砚供醉吟。",
            "好将湘山点湘水，洒满青天一张纸。",
            "台家旁搜清庙珍，奇珍堕在湘水滨。",
            "乌衣枢相今水镜，手提一道人材柄。",
            "外台况复有三贤，看即吹嘘送上天。",
            "归来肯过诚斋里，分似锦囊新句子。"
        ],
        "title": "送黄巖老通判全州",
        "id": "e7e00a71-f400-419d-b2ce-4d7b346dfaeb"
    },
    {
        "author": "杨万里",
        "paragraphs": [
            "刘子过逢二十年，别来风月几千篇。",
            "黄金卖尽延宾友，囊底何须看一钱。"
        ],
        "title": "送刘北秀二首  其一",
        "id": "1c0a4e15-1d1c-49a1-8d6c-145e73278520"
    },
    {
        "author": "杨万里",
        "paragraphs": [
            "赠我盆花十小诗，菖蒲一咏最清奇。",
            "洞庭卷入坚昆椀，更卷青天入寸漪。"
        ],
        "tags": [
            "洞庭湖"
        ],
        "title": "送刘北秀二首  其二",
        "id": "99aab3ec-f60a-40f8-a4d2-30f39df020dd"
    },
    {
        "author": "杨万里",
        "paragraphs": [
            "松竹阴中逗晓光，无风有露自生凉。",
            "黄筠椅子十二只，倚遍瑠璃背满霜。"
        ],
        "title": "暑中早起东斋独坐",
        "id": "8741549d-5b33-4d54-b35f-6e445e2fb465"
    },
    {
        "author": "杨万里",
        "paragraphs": [
            "红稠碧秀暗山园，只有诚斋眼界宽。",
            "月近竹梢偏不上，要人不看要人看。"
        ],
        "title": "诚斋待月",
        "id": "fb6dd270-3bfa-4ee4-8875-b2240b9abb7b"
    },
    {
        "author": "杨万里",
        "paragraphs": [
            "今年六月热全无，不是云阴即雨余。",
            "松叶落阶休扫动，黄金线织滑氍毹。"
        ],
        "title": "六月晦日",
        "id": "9f268007-b1ce-4a15-a2db-06f349b83382"
    },
    {
        "author": "杨万里",
        "paragraphs": [
            "东坡无地顿危身，天赐黎山活逐臣。",
            "万里鲸波隔希奭，千年桂酒吊灵均。",
            "精忠塞得干坤破，日月伴渠文字新。",
            "祇个短簷高屋帽，青莲未是谪仙人。"
        ],
        "title": "寄题儋耳东坡故居尊贤堂太守谭景先所作二首  其一",
        "id": "f8a0351b-63ae-45bc-b852-b2857c9d7380"
    },
    {
        "author": "杨万里",
        "paragraphs": [
            "先生初落海南垂，茅屋三间不到伊。",
            "更有高堂悬画像，幸无过客首新诗。",
            "古来贤圣皆如此，身后功名属阿谁。",
            "底事百年谭太守，却教宾主不同时。"
        ],
        "title": "寄题儋耳东坡故居尊贤堂太守谭景先所作二首  其二",
        "id": "a8653ce9-9d5f-41c5-8c7e-492d410d9381"
    },
    {
        "author": "杨万里",
        "paragraphs": [
            "午梦西湖泛烟水，画船撑入荷花底。",
            "雨声一阵打疎篷，惊开睡眼初䰒松。",
            "乃是池荷跳急雨，散了真珠又还聚。",
            "幸然聚作水银泓，泻入清波无觅处。"
        ],
        "tags": [
            "西湖"
        ],
        "title": "小池荷叶雨声",
        "id": "59ff31bc-acf4-455d-9c37-0f2901a95728"
    },
    {
        "author": "杨万里",
        "paragraphs": [
            "谁道古人今不如，龙生龙驹凤凤雏。",
            "太冲千载有孙子，笔端真可四三都。",
            "向来鹿鸣首送渠，至今银袍双袖乌。",
            "会逢玄晏为拈出，殿前作赋声第一。"
        ],
        "title": "赠左元规",
        "id": "c88213d7-8872-47d8-8f53-3aa58b063741"
    },
    {
        "author": "杨万里",
        "paragraphs": [
            "才近中秋月已清，鸦青幕挂一团冰。",
            "忽然觉得今宵月，元不黏天独自行。"
        ],
        "tags": [
            "月亮",
            "咏物",
            "咏物诗"
        ],
        "title": "八月十二日夜诚斋望月",
        "id": "03964b5a-ee37-4446-9129-1927d8d22564"
    },
    {
        "author": "杨万里",
        "paragraphs": [
            "诚斋老子一归休，最感蛩声五报秋。",
            "细听蛩声元自乐，人愁却道是它愁。"
        ],
        "title": "蛩声",
        "id": "75a3a14e-7265-4f4a-ba54-2a5062f3c399"
    },
    {
        "author": "杨万里",
        "paragraphs": [
            "桂岭梅花欲争发，融水幕宾来访别。",
            "可怜疋马犯霜风，吟徧梅花更吟雪。",
            "我如病蚕已三眠，作茧不就黏壁干。",
            "君如云表秋健鹘，政好抟扶整羽翰。",
            "中书落笔看给札，归时过我聊投辖。"
        ],
        "title": "送王子林节推之官融水",
        "id": "e5dca7b3-08e8-4a50-b033-eaf65045ea8c"
    },
    {
        "author": "杨万里",
        "paragraphs": [
            "君不见绍兴初载毗陵公，乱后身作夹日龙。",
            "功存社稷报不尽，祇遣千载高清风。",
            "当家衣钵付谁子，兰砌孙枝浑是似。",
            "哦诗五字如渊明，读书万卷如子美。",
            "士饱木牛今几年，月升金掌归九天。",
            "胡不令舍人咄咄趣行李，早上星辰听珠履。"
        ],
        "title": "寄饯湖广总领张子仪少卿赴召",
        "id": "e15c64a1-b34a-422b-a574-c879ab556a41"
    },
    {
        "author": "杨万里",
        "paragraphs": [
            "风林露圃天欲霜，柿红栗紫橘弄黄。",
            "老夫忍馋不忍尝，丁宁笾人莫取将。",
            "朝来栗姬羽化去，逋其木奴三百户。",
            "乌椑士子散如烟，检校不知渠去处。",
            "山僮相传皂衣郎，字曰季貍氏奇章。",
            "上树千回一霎强，连夜剽掠积廼仓。",
            "并吞又向黎侯国，罗人救黎遂禽获。",
            "白茅面缚来献俘，玄端貂裘瓠肥白。",
            "解骖荐渠登相门，立谈封作糟丘君。",
            "旁招披绵拉通印，日侍尊俎嬉平园。",
            "玉肌生憎粗手削，须防东坡诵冤著。"
        ],
        "title": "偶生得牛尾貍献诸丞相益公侑以长句",
        "id": "9f2a8857-1ef4-43b0-a188-c272584942b2"
    },
    {
        "author": "杨万里",
        "paragraphs": [
            "君不见沉香亭北专东风，谪仙作颂天无功。",
            "君不见君王殿后春第一，领袖众芳捧尧日。",
            "此花司春转化钧，一风一雨万物春。",
            "十分整顿春光了，收黄拾紫归江表。",
            "天香染就山龙裳，余芬却染山水乡。",
            "青原白鹭万松竹，被渠染作天上香。",
            "人间何曾识姚魏，相公新移洛中裔。",
            "呼酒先招野客看，不醉花前为谁醉。"
        ],
        "title": "题益公丞相天香堂",
        "id": "24cd60bc-0395-4372-9f62-b0edcc31fcc8"
    },
    {
        "author": "杨万里",
        "paragraphs": [
            "今岁无寒祇有暄，腊前浑似半春天。",
            "醉中苦有薰香癖，烧得春衫两袖穿。"
        ],
        "title": "冬暖绝句",
        "id": "912c3192-807c-44a7-9552-7c306dd0f0f5"
    },
    {
        "author": "杨万里",
        "paragraphs": [
            "只道花无十日红，此花无日不春风。",
            "一尖已剥臙脂笔，四破犹包翡翠茸。",
            "别有香超桃李外，更同梅鬭雪霜中。",
            "折来喜作新年看，忘却今晨是季冬。"
        ],
        "title": "腊前月季",
        "id": "30be4350-0ce7-40dc-a291-6887120a3b35"
    },
    {
        "author": "杨万里",
        "paragraphs": [
            "山园腊里日疏芜，只有南斋最起予。",
            "竹映梅花花映竹，翠毛障子玉妃图。"
        ],
        "title": "南斋前梅花二首  其一",
        "id": "e9d67eaa-03f9-4707-9658-35a13d8f51a1"
    },
    {
        "author": "杨万里",
        "paragraphs": [
            "朝朝蚤起挂南窗，要看梅花试晓粧。",
            "两树相挨前后发，老夫一月不烧香。"
        ],
        "title": "南斋前梅花二首  其二",
        "id": "3a8af44d-078a-4808-9015-e506f1246750"
    },
    {
        "author": "杨万里",
        "paragraphs": [
            "昔从永和望青原，永和在地山在天。",
            "今从青原望万象，青原在下台在上。",
            "乘成先生学海龙，眼高四海空复空。",
            "如登中天骛八极，下视积苏同绛宫。",
            "万物一马喻多少，漆园小家穷计校。",
            "须弥芥子亦未妙，葱岭老胡乌知道。",
            "此诗解嘲仍索閙，举似先生应绝倒。"
        ],
        "title": "寄题周子中监丞万象台",
        "id": "e00e7d40-d1e2-4300-8d96-82bca4914fd8"
    },
    {
        "author": "杨万里",
        "paragraphs": [
            "旧诗一读一番新，读罢昏然一欠伸。",
            "无数盆花争诉渴，老夫却要作闲人。"
        ],
        "title": "添盆中石菖蒲水仙花水",
        "id": "394d5113-62fc-4f3f-a60e-f3c258b564c4"
    },
    {
        "author": "杨万里",
        "paragraphs": [
            "死爱花枝不忍吹，醉来恣意折芳菲。",
            "鬓边插得梅花满，更撚南枝满把归。"
        ],
        "title": "小醉折梅",
        "id": "e3e028a1-767f-4772-bcba-adad0ecce8cc"
    },
    {
        "author": "杨万里",
        "paragraphs": [
            "东海珠胎清庙珍，璧水秀孝第一人。",
            "胡为俯首莲泛渌，如有用我试治民。",
            "古来幕中要婉画，君乃不肯作此客。",
            "囊箧细碎吾不能，玉壶清冰朱丝直。",
            "梅花雪片迎新年，送君抟风上九天。",
            "凤池鸡树只咫尺，致君尧舜更努力。"
        ],
        "title": "送钱文季佥判",
        "id": "38732bd1-8a59-465e-a4b4-989c5dc68f90"
    },
    {
        "author": "杨万里",
        "paragraphs": [
            "还家五度见春容，长被春容恼病翁。",
            "高柳下来垂处绿，小桃上去末梢红。",
            "卷帘亭馆酣酣日，放杖溪山款款风。",
            "更入新年足新雨，去年未当好时丰。"
        ],
        "title": "南溪早春",
        "id": "b761d865-972b-4d1b-9930-90faab27d6ff"
    },
    {
        "author": "杨万里",
        "paragraphs": [
            "不堪万虑搅中肠，打破愁城入醉乡。",
            "酒力尽时还又动，春宵短后却成长。",
            "浮思闲念纷无数，飞絮游丝徧八荒。",
            "看到东窗窗欲白，忽然一梦到羲皇。"
        ],
        "title": "春夜无睡思虑纷扰",
        "id": "05055d6a-cc4b-48b2-b555-03bb227200a6"
    },
    {
        "author": "杨万里",
        "paragraphs": [
            "封胡连璧雨中来，目送归鞍怅独回。",
            "隠几读书寒入骨，开门落雪皓平阶。",
            "急寻火阁温双手，自唤儿郎共一杯。",
            "念汝野梅官柳路，地炉松叶买茅柴。"
        ],
        "title": "雪后寄谢济翁材翁联骑来访进退格",
        "id": "a78f475a-7528-4a94-bf61-104aef84ca72"
    },
    {
        "author": "杨万里",
        "paragraphs": [
            "我住北山下，南山横我前。",
            "北山似怀抱，南山如髻鬟。",
            "怀抱冬独暖，髻鬟春最鲜。",
            "松鬈沐初净，山蘤插更妍。",
            "我来犹斜阳，我望忽夕烟。",
            "一望便应去，不合久凭栏。",
            "山意本日惜，如何许人看。",
            "急将白锦障，小隔青鬌颜。",
            "近翠成远淡，缥渺天外仙。",
            "谁知绝奇处，政在有无间。",
            "顷刻万姿态，可玩不可传。"
        ],
        "title": "东园醉望暮山",
        "id": "79fc64ef-6eae-4e37-9064-bc4b441bacbf"
    },
    {
        "author": "杨万里",
        "paragraphs": [
            "酒入春逾劲，天寒烛始明。",
            "偶然倾一盏，政尔忽三更。"
        ],
        "title": "小酌",
        "id": "5e1ad758-34a6-43a5-b899-f3206b391be6"
    },
    {
        "author": "杨万里",
        "paragraphs": [
            "芍药新移种，红拳餐万雏。",
            "看来已可爱，未问有花无。"
        ],
        "title": "芍药初生",
        "id": "d4dc06ae-6940-400c-9d54-46d1182d6a7a"
    },
    {
        "author": "杨万里",
        "paragraphs": [
            "纳禄惟愁晚，蒙恩未听辞。",
            "猖狂思再渎，感恋独多时。",
            "但有花开日，无非饮醉时。",
            "白头何所用，满与插花枝。"
        ],
        "title": "上章休致奉诏不允感恩书怀",
        "id": "aa216250-3a26-4f9c-9cc5-1746b599d072"
    },
    {
        "author": "杨万里",
        "paragraphs": [
            "不识弁山面，相逢笠泽诗。",
            "祇应晚云散，玉立对门时。"
        ],
        "title": "寄题万元享舍人园亭七景 意山",
        "id": "8dffe928-4f10-4e97-90df-8a562049a08e"
    },
    {
        "author": "杨万里",
        "paragraphs": [
            "蒲牙长几何，已足庇玉尺。",
            "只恐如主人，潜逃逃不得。"
        ],
        "title": "寄题万元享舍人园亭七景 蒲鱼港",
        "id": "809553ab-1e17-4a32-96f0-54a666249eed"
    },
    {
        "author": "杨万里",
        "paragraphs": [
            "阁前三面山，阁下一溪水。",
            "云出戏作霖，却归宿簷里。"
        ],
        "title": "寄题万元享舍人园亭七景 溪云",
        "id": "329c110b-2b75-487d-aa10-8e378048473f"
    },
    {
        "author": "杨万里",
        "paragraphs": [
            "要寻闲世界，不在世界外。",
            "明月与清风，何朝不相对。"
        ],
        "title": "寄题万元享舍人园亭七景 闲世界",
        "id": "adae8d84-2f25-44dd-b0f5-e3623b7803ed"
    },
    {
        "author": "杨万里",
        "paragraphs": [
            "架亭元用木，一夕化为竹。",
            "醉眼碧成朱，若个是苍玉。"
        ],
        "title": "寄题万元享舍人园亭七景 也贤",
        "id": "04a20f9e-2da8-4276-8859-e590815f990e"
    },
    {
        "author": "杨万里",
        "paragraphs": [
            "何处苕溪好，请君来倚楼。",
            "西山也驩喜，奔走入帘钩。"
        ],
        "title": "寄题万元享舍人园亭七景 倚苕",
        "id": "472fbfc2-61f4-4811-a471-b3c9dd13d986"
    },
    {
        "author": "杨万里",
        "paragraphs": [
            "试问隠绵上，何如隠东山。",
            "出处两无阂，世间出世间。"
        ],
        "title": "寄题万元享舍人园亭七景 绵隠堂",
        "id": "2cfd414a-6ce7-4e98-8a91-5899acd70f8f"
    },
    {
        "author": "杨万里",
        "paragraphs": [
            "监河曾赋鹿鸣篇，又奉潘舆上贡川。",
            "五子循环迎一母，十分酌玉祝千年。",
            "鬰孤马祖饶行乐，柿栗来禽肥过拳。",
            "兰膳余闲繙故纸，曲江早趁燕花边。"
        ],
        "title": "送赵宽之排岸之官章贡",
        "id": "250f8c15-6e5d-4688-8b4d-48a50b67beca"
    },
    {
        "author": "杨万里",
        "paragraphs": [
            "醉来忽堕锦网窝，无奈桃围李绕何。",
            "八角小亭无处坐，见花多处背花多。"
        ],
        "title": "积雨新晴二月八日东园小步二首  其一",
        "id": "d0162e2c-e3d4-4da3-b542-7d7c03817e2c"
    },
    {
        "author": "杨万里",
        "paragraphs": [
            "去岁春时政病身，对花不饮被花嗔。",
            "如今急报千花道，还我前来未足春。"
        ],
        "title": "积雨新晴二月八日东园小步二首  其二",
        "id": "0ddcaac2-8e0c-4040-a0f8-5143e6dc97dd"
    },
    {
        "author": "杨万里",
        "paragraphs": [
            "今岁芳菲尽未忙，去年二月牡丹香。",
            "寒暄不定春光晚，荣落俱迟花命长。",
            "才一两朝晴炫野，又三四阵雨鸣廊。",
            "鞓红魏紫拳如蕨，而况姚家进御黄。"
        ],
        "title": "春半雨寒牡丹殊无消息",
        "id": "7090a82c-094f-4dc0-aaab-1d37d09e52ff"
    },
    {
        "author": "杨万里",
        "paragraphs": [
            "高台走上青天半，手弄银盘濯银汉。",
            "唤起谪仙同醉吟，一面问月一面斟。",
            "初头混沌鹘仑样，阿谁凿开一为两。",
            "是时燧人犹未胎，那得火铸银盘来。",
            "此盘能团复能缺，团是谁磨缺谁齧。",
            "中有桂枝起秋风，何处移来秧此中。",
            "谪仙似痴还似黠，把酒问月月无说。",
            "老夫代月一转语，月却问君君领否。",
            "君能饮酒更能诗，一夕无月君不嬉。",
            "月能伴君饮百斛，月能照君诗万玉。",
            "君但一斗百篇诗，莫问有月来几时。",
            "谪仙远孙证明著，笑脱乌纱看月落。"
        ],
        "title": "题李子立知县问月台",
        "id": "6710b0b3-60bd-4b51-985c-28d0605eda25"
    },
    {
        "author": "杨万里",
        "paragraphs": [
            "暑入秋来午更强，风排雨遣晓差凉。",
            "如何遶砌千枝蕙，只是开门一阵香。"
        ],
        "title": "初秋戏作山居杂兴俳体十二解  其一",
        "id": "af865f97-0b6c-4766-bb2a-d4c06fe7ccef"
    },
    {
        "author": "杨万里",
        "paragraphs": [
            "蚤起翻成坐睡昏，鹊声唤我步前轩。",
            "竹扉日隙针来大，射壁千千弹子痕。"
        ],
        "title": "初秋戏作山居杂兴俳体十二解  其二",
        "id": "fe3e2eb6-d7da-4c8a-82f6-f972019801a8"
    },
    {
        "author": "杨万里",
        "paragraphs": [
            "暑后花枝输了春，杂英小巧亦忺人。",
            "素馨解点粉描笔，金凤爱垂鸡下唇。"
        ],
        "title": "初秋戏作山居杂兴俳体十二解  其三",
        "id": "ec1c4a6e-26ec-4095-a87c-fe266e07ab15"
    },
    {
        "author": "杨万里",
        "paragraphs": [
            "风骚开国胙寒巖，劳绩批书课翠岚。",
            "梨子要肥千取百，菊苗每摘一生三。"
        ],
        "title": "初秋戏作山居杂兴俳体十二解  其四",
        "id": "e9650ff2-7885-4e05-9d0d-8a484e1dde42"
    },
    {
        "author": "杨万里",
        "paragraphs": [
            "昨夜天垂破玉盆，今宵辛苦补盆唇。",
            "看它补到十六七，满得十分亏二分。"
        ],
        "title": "初秋戏作山居杂兴俳体十二解  其五",
        "id": "7692e808-c706-4bb8-996b-8eb4ac91b2e1"
    },
    {
        "author": "杨万里",
        "paragraphs": [
            "甑头云子喜尝新，红嚼桃花白嚼银。",
            "笑杀官人浪驩喜，村人残底到官人。"
        ],
        "title": "初秋戏作山居杂兴俳体十二解  其六",
        "id": "16aff76f-5ce1-4100-a80c-1464c71be693"
    },
    {
        "author": "杨万里",
        "paragraphs": [
            "七月初头六月阑，老夫日醉早禾酸。",
            "莫将煮吃只生吃，更泄天机向达官。"
        ],
        "title": "初秋戏作山居杂兴俳体十二解  其七",
        "id": "2413b3d8-c85e-486e-bd92-bfec11961acd"
    },
    {
        "author": "杨万里",
        "paragraphs": [
            "自暴羣书旧间新，浄揩白醭拂黄尘。",
            "莫羞空腹无丁字，且免秋阳晒杀人。"
        ],
        "title": "初秋戏作山居杂兴俳体十二解  其八",
        "id": "b0f24236-e8ff-4157-aeaf-9a83917028a1"
    },
    {
        "author": "杨万里",
        "paragraphs": [
            "独对秋筠倒晚壶，喜无吏舍四歌呼。",
            "柳梢一壳兹缁滓，屋角双斑谷古孤。"
        ],
        "title": "初秋戏作山居杂兴俳体十二解  其九",
        "id": "028b8955-58c7-451a-b2e8-a085a817b146"
    },
    {
        "author": "杨万里",
        "paragraphs": [
            "湖蜜青房蛹剥琼，沼犀紫觝脑藏冰。",
            "先生病暑无多酌，堆饤金柈作么生。"
        ],
        "title": "初秋戏作山居杂兴俳体十二解  其一○",
        "id": "8064b62f-aea4-4092-957f-5e9b0f732d29"
    },
    {
        "author": "杨万里",
        "paragraphs": [
            "卓午从它火繖张，先生别有睡为乡。",
            "竹床移徧两头冷，瓦枕翻来四面凉。"
        ],
        "title": "初秋戏作山居杂兴俳体十二解  其一一",
        "id": "797f45f2-d958-4033-8eb6-88156bd3e696"
    },
    {
        "author": "杨万里",
        "paragraphs": [
            "月色如霜不粟肌，月光如水不沾衣。",
            "一年没赛中元节，政是初凉未冷时。"
        ],
        "title": "初秋戏作山居杂兴俳体十二解  其一二",
        "id": "51809db8-5983-4f00-9b2d-3456202a817f"
    },
    {
        "author": "杨万里",
        "paragraphs": [
            "小烦上相领元戎，潭府千年一日雄。",
            "镜样洞庭那得浪，身为天柱不须峰。",
            "子房富贵云相似，中立安危国与同。",
            "帝恐我公招不出，那时虚左到今冬。"
        ],
        "tags": [
            "洞庭湖"
        ],
        "title": "谢潭帅余处恭左相遣骑惠书送酒三首  其一",
        "id": "e437051b-3689-4197-bd5b-586b4af868ef"
    },
    {
        "author": "杨万里",
        "paragraphs": [
            "鹊语灯花两太谩，三朝五夜强相驩。",
            "打门军将还惊枕，破屋山人起著冠。",
            "知己书从天上落，焚香手把月中看。",
            "少陵泛爱虚名句，羨杀寒儒眼不寒。"
        ],
        "title": "谢潭帅余处恭左相遣骑惠书送酒三首  其二",
        "id": "3ac931e9-76be-43d5-ab82-16b973a80a77"
    },
    {
        "author": "杨万里",
        "paragraphs": [
            "相思命驾竟成休，投老寒盟岂自由。",
            "雪后风涛难访戴，山间生死总依刘。",
            "烦公赤手回青昊，容我清溪弄白鸥。",
            "穉子尚堪驱使在，门阑桃李未应秋。"
        ],
        "title": "谢潭帅余处恭左相遣骑惠书送酒三首  其三",
        "id": "5c45e1c1-3dca-469d-8473-dd534e43c072"
    },
    {
        "author": "杨万里",
        "paragraphs": [
            "妫水祀百世，莆田生此公。",
            "贤如太丘长，忠似了斋翁。",
            "玉色犹山立，皇居折栋隆。",
            "孝宗最知己，交臂火城红。"
        ],
        "title": "陈安行舍人阁学挽词三首  其一",
        "id": "09e33c3b-45a5-4ed9-959a-57587de841d5"
    },
    {
        "author": "杨万里",
        "paragraphs": [
            "循吏今为冠，高文妙草麻。",
            "龚黄低一著，班左共三家。",
            "风度春无价，身名玉绝瑕。",
            "可怜人士泪，滴损紫薇花。"
        ],
        "title": "陈安行舍人阁学挽词三首  其二",
        "id": "eb9d0cdc-0d5a-41ee-bd67-f5016eccd310"
    },
    {
        "author": "杨万里",
        "paragraphs": [
            "我昔游璧水，公时宿石渠。",
            "重来十钻火，两省共周庐。",
            "小语趋丹陛，嘉招煮雪蔬。",
            "破心搜诔些，泪落不能书。"
        ],
        "title": "陈安行舍人阁学挽词三首  其三",
        "id": "06ca2cb3-9a52-4a5d-ac0d-a170fb7aa55c"
    },
    {
        "author": "杨万里",
        "paragraphs": [
            "亲交久别忽相从，饭罢相将拄瘦筇。",
            "深涧小桥聊驻步，胡床羽扇对西风。",
            "水声流入肝脾里，日影轻遮云气中。",
            "玉润即看朝玉阙，山居独自卧山翁。"
        ],
        "title": "同王见可刘子年循南溪度西桥登天柱冈望东山二首  其一",
        "id": "b3a9acb6-bb61-48d3-922a-aa153c802bc2"
    },
    {
        "author": "杨万里",
        "paragraphs": [
            "偶因闲步散顽麻，倦唤胡床小歇些。",
            "飞上山头人似鹤，回看溪畔路如蛇。",
            "云烟极目知何处，松竹为门是我家。",
            "下得山来饥更渴，也无麦饭也无茶。"
        ],
        "title": "同王见可刘子年循南溪度西桥登天柱冈望东山二首  其二",
        "id": "ce9172dd-1db5-4aa0-9a6c-0615dc2452f5"
    },
    {
        "author": "杨万里",
        "paragraphs": [
            "乌帽红尘媿子陵，绿蓑青笠晚寻盟。",
            "三千里外还家后，七十二回看月生。",
            "与子两人长对酌，笑渠万古浪垂名。",
            "醉翁若是真个醉，皂白何须镜样明。"
        ],
        "title": "和曾无疑赠诗语及欧阳公事",
        "id": "1db04454-c7c1-4200-a0a0-8dc75d697445"
    },
    {
        "author": "杨万里",
        "paragraphs": [
            "觳觫受田百亩，蛮触有宅一区。",
            "蚍蜉戒之在鬭，蝇蚋寔繁有徒。"
        ],
        "title": "演雅六言二首  其一",
        "id": "b3ab7258-7367-49b7-8911-e9cff3da1623"
    },
    {
        "author": "杨万里",
        "paragraphs": [
            "果蠃周公作诰，鷾鸸由也升堂。",
            "白鸥比德于玉，黄鹂巧言如簧。"
        ],
        "title": "演雅六言二首  其二",
        "id": "ebf2e69c-d916-4a4a-a2cb-038456a5dc71"
    },
    {
        "author": "杨万里",
        "paragraphs": [
            "云外千峰鬭速行，山尖一树独分明。",
            "不知林下人家密，倚杖忽闻鸡犬声。"
        ],
        "title": "登天柱冈",
        "id": "4c94202d-ffd0-4240-83c5-32cb0eb77e4c"
    },
    {
        "author": "杨万里",
        "paragraphs": [
            "归近溪桥东复东，蓼花迎路舞西风。",
            "草深一鸟忽飞起，侬不觉它它觉侬。"
        ],
        "title": "晚归再度西桥四首  其一",
        "id": "84cf7db1-4ee5-4f9e-934e-3bfb1c5f21f2"
    },
    {
        "author": "杨万里",
        "paragraphs": [
            "水落沙滩倍有情，漩来漩去不成行。",
            "暗丛飞下小瀑布，拦住溪声独作声。"
        ],
        "title": "晚归再度西桥四首  其二",
        "id": "9b28fac9-3e94-4104-95c4-cf445a99f771"
    },
    {
        "author": "杨万里",
        "paragraphs": [
            "尽日山行意未销，归来再与坐溪桥。",
            "山童抛石落溪水，唤作鱼儿波面跳。"
        ],
        "title": "晚归再度西桥四首  其三",
        "id": "110759db-2d0e-41d5-ac2a-d06f16093fb5"
    },
    {
        "author": "杨万里",
        "paragraphs": [
            "朝过溪头听水鸣，似哀如怨百般声。",
            "归来依旧鸣未了，知向何人诉不平。"
        ],
        "title": "晚归再度西桥四首  其四",
        "id": "4bb3848f-739b-4e02-b60b-11ee5064a779"
    },
    {
        "author": "杨万里",
        "paragraphs": [
            "雪茹冰餐入骨香，帽欹馿瘦尽诗狂。",
            "人传幼妇皆称绝，鬼笑家兄不姓方。",
            "细雨寒灯初梦短，断丝枯木一声长。",
            "上天已办河东赋，岂有长贫执戟郎。"
        ],
        "title": "题族弟道卿贫乐斋",
        "id": "30807bba-4a55-403a-b80d-278fcbc54c33"
    },
    {
        "author": "杨万里",
        "paragraphs": [
            "午时睡起忽心惊，一事关心太懒生。",
            "速摘荼糜薰白酒，不愁香重只愁轻。"
        ],
        "title": "睡起即事",
        "id": "9b1bffa0-b6f2-4b04-8d91-d56016c381e0"
    },
    {
        "author": "杨万里",
        "paragraphs": [
            "忽报故人至，知从何许来。",
            "满怀俱玉雪，半语不尘埃。",
            "聚散千江月，悲驩一酒杯。",
            "樯乌有底急，一夕百相催。"
        ],
        "title": "送永州唐德明",
        "id": "6c619464-cbc8-4bd9-9deb-139c2dff9d7f"
    },
    {
        "author": "杨万里",
        "paragraphs": [
            "邦人宁食三斗葱，莫逢向来虿尾公。",
            "邦人宁卧文江路，莫放今侯霅川去。",
            "今侯个是隆准孙，蚤排月脇斸桂根。",
            "所至与民作阳春，帝遣来活庐陵人。",
            "是时虿尾正摇毒，邦人生愁总鱼肉。",
            "今侯下车荫未移，春台载民爷与儿。",
            "鸠鸣雀乳一千里，鸱枭半声不到耳。",
            "今侯冰檗清到底，一粒不嚼庐陵米。",
            "一芽只瀹青原水，玉皇知渠是廉吏。",
            "如何尊公小愆和，何恙靡已应无它。",
            "侯望白雪泪双落，弃印谒告归侍药。",
            "尊公喜归即日安，一见彩服还加餐。",
            "玉皇诏侯结丝屦，径上金门簉鹓鹭。",
            "借令小缓作尚书，也合追趋赵工部。"
        ],
        "title": "送赵文友知府谒告省亲",
        "id": "24e80358-a195-4f0c-86bb-863510750091"
    },
    {
        "author": "杨万里",
        "paragraphs": [
            "四海九州虞雍公，擎天一柱雪山峰。",
            "厥孙俊逸诗无敌，下笔纵横剑有锋。",
            "旧日门生今白发，故人书札照苍松。",
            "掉头读得纱巾落，如对青云阮仲容。"
        ],
        "title": "和虞军使易简字知能所寄唐律二首  其一",
        "id": "a9295318-ff25-4fc0-b525-934c8a95fde9"
    },
    {
        "author": "杨万里",
        "paragraphs": [
            "柴桑卧病一茅庐，或棹孤舟或命车。",
            "道丧今朝逢祖谢，诗工独步过应徐。",
            "万山不隔相思字，数月之间两得书。",
            "廊庙方将访乔木，碧梧翠竹看新除。"
        ],
        "title": "和虞军使易简字知能所寄唐律二首  其二",
        "id": "25f5f096-c34b-4a9b-ad96-1e20f71011e2"
    },
    {
        "author": "杨万里",
        "paragraphs": [
            "桂林户掾旧能文，有弟抛家作道人。",
            "诗似道人人似鹤，看来若个觅纤尘。"
        ],
        "title": "酬阁皂山碧崖道士甘叔怀赠美名人不及佳句法如何十古风二首  其一",
        "id": "9d60512f-55b6-4213-8fc6-9f10cd7313c5"
    },
    {
        "author": "杨万里",
        "paragraphs": [
            "赠我新诗字字奇，一奁八百颗珠玑。",
            "问侬佳句如何法，无法无盂也没衣。"
        ],
        "title": "酬阁皂山碧崖道士甘叔怀赠美名人不及佳句法如何十古风二首  其二",
        "id": "a3f6b04b-f091-4ef0-8819-525d87c7bf65"
    },
    {
        "author": "杨万里",
        "paragraphs": [
            "印孙三子十一孙，六人擢桂两特恩。",
            "惟君有子又擢桂，父子仇香仍一门。",
            "君今初泛洞庭柂，湖水黏天天更大。",
            "请君先上岳阳楼，送眼君山最上头。",
            "将诗写取一湖秋，将秋寄来销我愁，为君酒船卷拍浮。"
        ],
        "tags": [
            "洞庭湖",
            "岳阳楼"
        ],
        "title": "送罗宣卿主簿之官巴陵",
        "id": "811b4eb1-2ce6-43f9-86c8-b310c8c4b843"
    },
    {
        "author": "杨万里",
        "paragraphs": [
            "印山先生罗天文，一卷周雅遗子孙。",
            "一门三世六七人，月中桂枝斫到根。",
            "近来书种将绝却，两度秋天虚一鹗。",
            "今年有孙康鼎来，问天还我北斗魁。",
            "印山草木也驩喜，印山风云有生气。",
            "君不见普州衣钵付仇香，仇香衣钵付此郎。",
            "年未三十笔力强，百斛龙鼎一笔扛。",
            "殿前春风更努力，莫放别人居第一。"
        ],
        "title": "送罗必高赴省",
        "id": "d3cf1904-1cff-4ac9-a4e8-a5e69644c3aa"
    },
    {
        "author": "杨万里",
        "paragraphs": [
            "诸弟山行归意忙，老夫雪卧病身僵。",
            "维风及雨岁云暮，不醉无归夜未央。",
            "五盏更搀三盏么，四更偏觉五更长。",
            "也知柏酒明朝近，且为梅花尽此觞。"
        ],
        "title": "除夕留子上伯玉子西小酌",
        "id": "afff313c-56d2-4c89-a5ce-a4daa6add6ab"
    },
    {
        "author": "杨万里",
        "paragraphs": [
            "今岁春迟雨亦然，生愁无水打秧田。",
            "不消三日如麻脚，线样溪流浪拍天。"
        ],
        "title": "己未春日山居杂兴十二解  其一",
        "id": "bc96dcce-3b0a-4e35-b648-1c13a1d4347b"
    },
    {
        "author": "杨万里",
        "paragraphs": [
            "半月春晴探物华，山园走得脚酸麻。",
            "从教三日风和雨，闭户烧香不看花。"
        ],
        "title": "己未春日山居杂兴十二解  其二",
        "id": "27074e07-7581-4983-ac8f-c9308484a352"
    },
    {
        "author": "杨万里",
        "paragraphs": [
            "海棠雨后不胜佳，子细看来不是花。",
            "西子织成新样锦，清晨濯出锦江霞。"
        ],
        "title": "己未春日山居杂兴十二解  其三",
        "id": "04638f84-e293-460d-819e-9e95668c7323"
    },
    {
        "author": "杨万里",
        "paragraphs": [
            "百舌殷勤报晓晴，花梢做出百般声。",
            "饶渠学徧山禽语，至竟何曾学得鶑。"
        ],
        "title": "己未春日山居杂兴十二解  其四",
        "id": "cf81fbed-9471-4152-a1ac-36a3687659b7"
    },
    {
        "author": "杨万里",
        "paragraphs": [
            "海棠重叶更妖斜，青帝翻腾别一家。",
            "格外出奇人不识，大红抹利小莲花。"
        ],
        "title": "己未春日山居杂兴十二解  其五",
        "id": "d06d77c8-0139-4d1c-8dc5-9e6c3453e08b"
    },
    {
        "author": "杨万里",
        "paragraphs": [
            "春寒偏勒牡丹迟，晚似常年半月期。",
            "上巳清明同一日，那时恰好放花枝。"
        ],
        "title": "己未春日山居杂兴十二解  其六",
        "id": "913a9569-67be-4b72-bc0d-678c5e829c42"
    },
    {
        "author": "杨万里",
        "paragraphs": [
            "手种花王五百窠，半来枯瘁半萌芽。",
            "东风未要都开了，每日教开三两花。"
        ],
        "title": "己未春日山居杂兴十二解  其七",
        "id": "a1878345-82ac-42e2-bc1f-92ae5105eaad"
    },
    {
        "author": "杨万里",
        "paragraphs": [
            "金作林檎花绝秾，十年花少怨东风。",
            "即今徧地栾枝锦，不则梢头几点红。"
        ],
        "title": "己未春日山居杂兴十二解  其八",
        "id": "e44456e7-2b8e-4b23-9017-217f9d44b999"
    },
    {
        "author": "杨万里",
        "paragraphs": [
            "寒久花迟也大奇，雨膏饱足土膏肥。",
            "牡丹芍药君须记，管取花房二尺围。"
        ],
        "title": "己未春日山居杂兴十二解  其九",
        "id": "b4dd029a-3a74-4437-8bed-b975521515be"
    },
    {
        "author": "杨万里",
        "paragraphs": [
            "日影云光学镀金，好风不肯碎花阴。",
            "人言春色醲于酒，不醉衰容只醉心。"
        ],
        "title": "己未春日山居杂兴十二解  其一○",
        "id": "10cf5578-cae9-4b8e-a29d-c36b69fdb1e4"
    },
    {
        "author": "杨万里",
        "paragraphs": [
            "半晴半雨半暄凉，拖带春光未要忙。",
            "为报州家兼县里，吾乡改作万花乡。"
        ],
        "title": "己未春日山居杂兴十二解  其一一",
        "id": "f4cec41b-94b0-4860-95d9-eb7040fdb24d"
    },
    {
        "author": "杨万里",
        "paragraphs": [
            "一春两脚滞东园，柳绊花牵不暂闲。",
            "今日酽晴天气好，杖藜看水更看山。"
        ],
        "title": "己未春日山居杂兴十二解  其一二",
        "id": "53c2c9ca-70cd-47bc-ab97-b925d7e95b2e"
    },
    {
        "author": "杨万里",
        "paragraphs": [
            "周子囊萤初学儒，学儒不就学星书。",
            "五丸玉李无逃处，折得今年锥也无。"
        ],
        "title": "送谈命周从龙",
        "id": "b6208b6f-e846-48c9-a4d8-8205e98522a7"
    },
    {
        "author": "杨万里",
        "paragraphs": [
            "花时追赏夜将朝，花过痴眠日尽高。",
            "又与山禽争口腹，执竿挟弹守樱桃。"
        ],
        "title": "暮春即事",
        "id": "a95df510-6f01-4363-bb95-5c50c0a2c542"
    },
    {
        "author": "杨万里",
        "paragraphs": [
            "异县二百里，分襟五十年。",
            "肯来寻病者，相对各苍然。",
            "举似儿时话，茫如梦里烟。",
            "残花犹可醉，细酌未须眠。"
        ],
        "title": "送萧瑞卿",
        "id": "959cf4a4-1fb7-4678-a66a-91f41be0f640"
    },
    {
        "author": "杨万里",
        "paragraphs": [
            "雨露丝纶下玉宸，问天乞得个闲身。",
            "一生无恨长多感，三请归休恰四春。",
            "手板抽还大丞相，安车悬示后来人。",
            "从今万八百场醉，忽自称冤五柳巾。"
        ],
        "title": "圣恩增秩进职致仕感恩述怀",
        "id": "96c525bb-db34-4319-9937-9098c1a3efd4"
    },
    {
        "author": "杨万里",
        "paragraphs": [
            "等春不到怨春迟，又是红稀绿满枝。",
            "雨后晚花犹好在，槛前残醉欲醒时。",
            "百年人事皆如许，千载诗声亦浪垂。",
            "金印不争争钓石，更饶争得鬓边丝。"
        ],
        "title": "春尽有感",
        "id": "02512646-85b9-46f9-8fff-c2e272c0f466"
    },
    {
        "author": "杨万里",
        "paragraphs": [
            "要知诗客参江西，政似禅客参曹溪。",
            "不到南华与脩水，于何传法更传衣。",
            "吾家亲党子罗子，只今四海习凿齿。",
            "花红玉白几百篇，塞破锦囊脱无底。",
            "三年簿领脩水涯，夜半亲传双井芽。",
            "定知诵向百僚上，不道长江与落霞。"
        ],
        "tags": [
            "长江"
        ],
        "title": "送分宁主簿罗宏材秩满入京",
        "id": "06778972-818d-4ca8-bf01-6854a161e546"
    },
    {
        "author": "杨万里",
        "paragraphs": [
            "句法何曾问外人，单传山谷当家春。",
            "截来云锦花无样，倒写珠胎海亦贫。",
            "汗竹香中翻墨汁，扶桑梢上挂头巾。",
            "诗名官职看双美，向道儒冠不误身。"
        ],
        "title": "书黄庐陵伯庸诗卷",
        "id": "feb72985-2be5-41cc-b9ea-eb750d1d3daa"
    },
    {
        "author": "杨万里",
        "paragraphs": [
            "东皇封作万花王，更赐珍华出尚方。",
            "白玉杯将青玉缘，碧罗领衬素罗裳。",
            "古来洛口元无种，今去天心别得香。",
            "涂改欧家记文著，此花未出说姚黄。"
        ],
        "title": "赋益公平园牡丹白花青缘",
        "id": "45ba6e59-2cba-4271-ad43-96b67abcc577"
    },
    {
        "author": "杨万里",
        "paragraphs": [
            "江西春好不关渠，只说平园绝世无。",
            "牡丹百种移洛苑，海棠千树赛成都。",
            "坐令浮花并浪蕊，谁敢涂铅更抹朱。",
            "不应一朶翻阶艳，博得龙宫八十珠。"
        ],
        "title": "和益公见谢红都胜芍药之句",
        "id": "58fd464a-24c5-4cf0-be12-55dfedd39ba4"
    },
    {
        "author": "杨万里",
        "paragraphs": [
            "渠是花中异姓王，平园小试染花方。",
            "冰霜洗出春风面，翡翠轻棱叠雪裳。",
            "夜领素娥酌青女，晓看国色带天香。",
            "更将秋菊潭心水，滴作䒠茸月蕊黄。"
        ],
        "title": "益公和白花青缘牡丹王字韵诗再和以往",
        "id": "7802fd6b-c562-4287-a64e-1966735bb596"
    },
    {
        "author": "杨万里",
        "paragraphs": [
            "人言天地生仲尼，不知仲尼生两仪。",
            "易中先自有太极，生天生地谁得知。",
            "一经以后派为六，六经以前一经足。",
            "学子要探天地心，诗书执礼皆可寻。",
            "吾乡后身黄叔度，教子一经有佳处。",
            "寄言韦家父子间，浪比籯金良汗颜。"
        ],
        "title": "题黄唐伯一经堂",
        "id": "767815a6-3dc3-4db0-b1c9-e5b139a9207b"
    },
    {
        "author": "杨万里",
        "paragraphs": [
            "忠显闻孙定不虚，西枢犹子故应殊。",
            "鸾停梧上遗风在，雁进松间得句无。",
            "剩有老农歌赞府，未多荐墨送清都。",
            "晦翁若问诚斋叟，上下千峰不要扶。"
        ],
        "title": "送庐陵丞刘约之",
        "id": "3b4d5cc4-3d61-4dca-99bc-25a28bbf5277"
    },
    {
        "author": "杨万里",
        "paragraphs": [
            "今古交情市道同，转头立地马牛风。",
            "如何听履星辰客，犹念孤舟蓑笠翁。",
            "馈药双奁芬玉雪，解包百果粲青红。",
            "看渠即上三能去，大小毗陵说两公。"
        ],
        "title": "谢张子仪尚书寄天雄附子北果十包",
        "id": "be7e8f53-6759-47cf-b1c7-21d42b1b42f3"
    },
    {
        "author": "杨万里",
        "paragraphs": [
            "雨好夫何小，凉新竟未多。",
            "飘萧才响瓦，点滴不霑荷。",
            "龙亦如侬否，渠还畏热么。",
            "敢劳频上水，只倩挽天河。"
        ],
        "title": "初秋小雨残暑未退",
        "id": "3d0e2697-7ea5-4c23-97bc-d10486c97684"
    },
    {
        "author": "杨万里",
        "paragraphs": [
            "吾州佳士子王子，深入黄茅作从事。",
            "捧檄还家侍老亲，端能过我诵近文。",
            "问渠鹗表几张纸，笑道孤寒那得此。",
            "老夫已把钓月竿，安能为子插羽翰。",
            "似闻融水新二天，外台使星俱好贤。",
            "愿子西去早著鞭，归来荐墨满袖犹未干。"
        ],
        "title": "送王子林节推归融州",
        "id": "3f6ea742-0e31-4e97-a9f8-b40d99d77593"
    },
    {
        "author": "杨万里",
        "paragraphs": [
            "山蜂愁雨损蜂儿，叶底安巢更倒垂。",
            "只有荷蜂不愁雨，蜡房仰卧万花枝。"
        ],
        "title": "咏荷花中小莲蓬",
        "id": "047992e8-9846-4ea1-8ff2-144dd2e7cc57"
    },
    {
        "author": "杨万里",
        "paragraphs": [
            "云子香抄玉色鲜，菜羹新煮翠茸纤。",
            "人间脍炙无此味，天上酥陀恐尔甜。",
            "浑是土膏含雨露，何须醤豉与酰盐。",
            "茹毛祸首雍巫出，馋到熊蹯未属厌。"
        ],
        "title": "病中屏肉味独茹菜羹饭甚美",
        "id": "8267bfac-a6d3-430e-a278-b0630aa045a7"
    },
    {
        "author": "杨万里",
        "paragraphs": [
            "先生深住万山村，雾裹云包不见痕。",
            "也被闲人知去处，芙蓉巷里木犀门。"
        ],
        "title": "木犀芙蓉盛开",
        "id": "3fd6b18e-8048-455b-a694-ce92d95c74cb"
    },
    {
        "author": "杨万里",
        "paragraphs": [
            "念君只欠一英雏，万事今君足也无。",
            "想见碧梧森翠竹，敢嘲老蚌出明珠。",
            "只今小德转春鸟，后日熊儿捉蹇馿。",
            "自古相门长出相，烟楼一撞莫教输。"
        ],
        "title": "贺张功父寺丞新长凤雏",
        "id": "c1e4fe2d-6581-44f0-8553-4b804ba9975f"
    },
    {
        "author": "杨万里",
        "paragraphs": [
            "寸云如絮起青原，飞空化作一碧山。",
            "天风吹上南斗边，砰然堕在快阁前。",
            "老彭有孙拉云住，海蜃吐楼压云去。",
            "日暮佳人来不来，朗诵汤休断肠句。"
        ],
        "title": "题彭孝求碧云飞观",
        "id": "9bf5e262-8238-41f5-b8c8-47115313a589"
    },
    {
        "author": "杨万里",
        "paragraphs": [
            "老夫老伴竹千竿，湖石江梅更畹兰。",
            "不道外人将短纸，一时卷去也无端。"
        ],
        "title": "跋刘敏叔梅兰竹石四清图",
        "id": "0cf19e11-060a-4da8-9f1f-b394725c290d"
    },
    {
        "author": "杨万里",
        "paragraphs": [
            "注易笺诗解鲁论，一帆径度浴沂天。",
            "无端又被湘累唤，去看西川竞渡船。"
        ],
        "title": "戏跋朱元晦楚辞解二首  其一",
        "id": "834737d4-00e7-4673-b7ac-7d4cc30b95dd"
    },
    {
        "author": "杨万里",
        "paragraphs": [
            "霜后藜枯无可羹，饥吟长作候虫声。",
            "藏神上诉天应泣，支赐江蓠与杜蘅。"
        ],
        "title": "戏跋朱元晦楚辞解二首  其二",
        "id": "17d30333-76b3-4916-b85e-860afc28272a"
    },
    {
        "author": "杨万里",
        "paragraphs": [
            "炉底金丹妙入神，月中玉兔擣成尘。",
            "臣门如市心如水，只要阴功活万人。"
        ],
        "title": "赠刘汉卿太医",
        "id": "0614d0d9-c92c-40f8-b6f2-1d6454b04ea1"
    },
    {
        "author": "杨万里",
        "paragraphs": [
            "野水浮天碧，鹅儿弄日黄。",
            "傍人殊秀色，似酒更风光。",
            "破壳双翎嫩，眠沙百草香。",
            "却将金鬰鬯，试比菊衣裳。",
            "未博山阴墨，先娱锦里觞。",
            "沧波兼凤沼，莫遣后鹙鸧。"
        ],
        "title": "鹅儿黄似酒",
        "id": "3be09fd9-a800-4748-afa3-90e14f543833"
    },
    {
        "author": "杨万里",
        "paragraphs": [
            "世言富贵易得家世难，有贤父兄子弟未渠贤。",
            "君不见祖孙父子兄与弟，根兰树玉枝亦桂。",
            "魏晋以来谁子家，只数江淮一王氏。",
            "世言淮水若绝渠不昌，不知淮水有绝渠更长。",
            "请看南朝到吾宋，中间人物无阙空。",
            "有曾有旦继茂弘，即今紫枢继子明。",
            "昔才一人今三人，后者玉振前金声。",
            "阿枢更有金玉阿兄子，两有刚方兼岂弟。",
            "清江五马来自东，三年一日一春风。",
            "又闻一节唤归去，父老拦街遮不住。",
            "唤它父老且细听，朝家也要好公卿。",
            "父老莫与朝家争，打鼓发船催速行。"
        ],
        "title": "送清江王守赴召",
        "id": "9be6a400-23d8-4f4b-9581-f61581196090"
    },
    {
        "author": "杨万里",
        "paragraphs": [
            "忠襄先生有贤甥，卢溪先生有贤孙。",
            "只今二十能缀文，超然下笔如有神。",
            "忠襄大节争日月，卢溪清风敌霜雪。",
            "两家不是无家法，何须外人问衣钵。",
            "老夫卧病南溪旁，芙蓉红尽菊半黄。",
            "子来问讯维摩诘，分似家风一瓣香。"
        ],
        "title": "赠玉婿时可",
        "id": "b860180f-fa35-4551-a18a-6d5303b2d3d8"
    },
    {
        "author": "杨万里",
        "paragraphs": [
            "君不见书台之北爵瑞里，安成令君旌孝子。",
            "报德堂前松造天，卜宅浩然老居士。",
            "居士元无一物遗，子孙只有牙签三万存。",
            "郎君饭此三万轴，落纸云烟动场屋。",
            "雪中负土成先茔，感得路人双涕零。",
            "更传雪爵云上堕，天表孝子踏雪行。",
            "即看黄告来告弟，是时雪爵应再至。"
        ],
        "title": "题安成刘伯深爵瑞里报德堂上白爵图",
        "id": "b40a53f5-00ff-429a-bc0d-27457e0ff763"
    },
    {
        "author": "杨万里",
        "paragraphs": [
            "万峰飞入子城头，千里长江几上流。",
            "外面周遭苍玉笋，虚空幻出水晶楼。",
            "帘开雪月非三界，人立云霄更九州。",
            "一骑红尘北来底，平章军国恼公不。"
        ],
        "tags": [
            "长江"
        ],
        "title": "益公新作三层百尺新楼署曰围山观贺以唐律二章  其一",
        "id": "92c997e1-149b-4b8d-b786-4b684702d748"
    },
    {
        "author": "杨万里",
        "paragraphs": [
            "崖谷求仙底有仙，金梯上去即仙源。",
            "山川第一江西景，风月无边相国园。",
            "十倍黄楼况黄阁，千寻青笔是青原。",
            "写成脚力犹强句，灯火笙歌特地村。"
        ],
        "title": "益公新作三层百尺新楼署曰围山观贺以唐律二章  其二",
        "id": "a1b8cb27-fed3-4692-bd33-f7286f39b20a"
    },
    {
        "author": "杨万里",
        "paragraphs": [
            "吾州史君五十年，不曾召节来日边。",
            "老夫送人作太守，不曾送人上九天。",
            "玉皇去年选丁宽，遣来螺浦苏茕鳏。",
            "玉皇今年唤渠还，州民遮道不得前。",
            "文儒佳政万口传，近世能吏了不关。",
            "道渠岂弟父母然，凛如冰霜照人寒。",
            "道渠明断神一般，秋毫不扰田里安。",
            "一州天下孰后先，要渠笔橐侍甘泉。",
            "尚书履声再接连，更进一步百尺竿。",
            "紫枢黄合半武间，梅花满枝雪满山。",
            "雪花能舞梅能言，满饯史君金玉船。"
        ],
        "title": "送丁卿季吏部赴召",
        "id": "4a559b18-f3f1-44d3-ba42-630dfdba4a99"
    },
    {
        "author": "杨万里",
        "paragraphs": [
            "晓风细细复鲜鲜，也不鸣条也不喧。",
            "却被花枝勾引著，掀桃舞柳恣它颠。"
        ],
        "title": "庚申东园花发二首  其一",
        "id": "379b6541-a8e7-4a51-98db-ef8d1b33cac3"
    },
    {
        "author": "杨万里",
        "paragraphs": [
            "桃蹊李径旧分栽，红白教它各自开。",
            "可是桃花逞颜色，一枝穿过李花来。"
        ],
        "title": "庚申东园花发二首  其二",
        "id": "e6443587-cd25-467a-a21f-f8873d9c0cd8"
    },
    {
        "author": "杨万里",
        "paragraphs": [
            "嫩晴无日也无风，政是春光酒样醲。",
            "行到中峰元未觉，回头已度打头峰。"
        ],
        "title": "与子仁登天柱冈过胡家塘莼塘归东园四首  其一",
        "id": "67649873-5e0f-4671-b75d-aaf496fbf8dd"
    },
    {
        "author": "杨万里",
        "paragraphs": [
            "胡床脚底万峰寒，拄杖锥尖乱藓斑。",
            "天柱冈头行未饱，相携更上一重山。"
        ],
        "title": "与子仁登天柱冈过胡家塘莼塘归东园四首  其二",
        "id": "01f6f237-b200-4097-938a-a8a419cd530e"
    },
    {
        "author": "杨万里",
        "paragraphs": [
            "数间茅屋傍山根，一队儿童出竹门。",
            "只爱行穿杨柳渡，不知失却李花村。"
        ],
        "title": "与子仁登天柱冈过胡家塘莼塘归东园四首  其三",
        "id": "9c02d1e8-ffd1-4edf-a8e7-66905ca81688"
    },
    {
        "author": "杨万里",
        "paragraphs": [
            "厌看家园桃李春，踏青行徧四山村。",
            "芳菲看尽还归看，看得园花特地新。"
        ],
        "title": "与子仁登天柱冈过胡家塘莼塘归东园四首  其四",
        "id": "52433bdf-1182-495a-a527-02d96fc27287"
    },
    {
        "author": "杨万里",
        "paragraphs": [
            "金沙岁岁占先回，不等荼糜一并来。",
            "今岁香红与香雪，两花同日忽齐开。"
        ],
        "title": "登度雪台",
        "id": "46598db0-07d9-4409-a447-fe4d5137198e"
    },
    {
        "author": "杨万里",
        "paragraphs": [
            "山庄又报李花秾，火急来看细雨中。",
            "除却断肠千树雪，别无春恨诉东风。"
        ],
        "title": "山庄李花",
        "id": "030f99e1-1dc5-4188-86ff-bce4e4d1b4a1"
    },
    {
        "author": "杨万里",
        "paragraphs": [
            "公家文公天斗星，可双孟氏再六经。",
            "姓名不上凌烟去，只与日月争光明。",
            "君家魏国天一柱，拄天无倾日无雾。",
            "唯天唯尧唯永昭，臯旦以还俱避路。",
            "只今百年三百年，文献衣被芝与兰。",
            "华文使者典刑存，一生流坎晚乃骞。",
            "台家拔士兼人门，如君两有今谁先。",
            "德星才照翼轸地，寒士驩呼细民喜。",
            "钟山石城何物神，夺与东民天不嗔。",
            "寄语东民也未稳，渠是鸾台凤阁人。"
        ],
        "title": "送韩漕华文移节江东",
        "id": "dd08f548-37fc-4895-a23d-d535ebc19950"
    },
    {
        "author": "杨万里",
        "paragraphs": [
            "盖世金瓯谱，传家象笏囊。",
            "藁砧八叶相，桂子一枝香。",
            "葱岭参西学，兰陔揜北堂。",
            "能诗饱经史，个是女班扬。"
        ],
        "title": "太宁郡夫人张氏挽词二首  其一",
        "id": "df7efc85-2963-498d-8e3e-c29d7b691eb9"
    },
    {
        "author": "杨万里",
        "paragraphs": [
            "我忆定斋老，壶觞父子间。",
            "西湖梅半落，东馆月初弯。",
            "俄顷王姑酒，嵚岑杜母山。",
            "升堂迟一拜，作诔费频删。"
        ],
        "tags": [
            "西湖"
        ],
        "title": "太宁郡夫人张氏挽词二首  其二",
        "id": "7fc526b5-6c22-48f4-acc8-af6e27943732"
    },
    {
        "author": "杨万里",
        "paragraphs": [
            "乃翁昔梦飞入月，东字分明篆银阙。",
            "明朝占梦占者云，一甲八人更何说。",
            "绍兴大对奏集英，天风吹下胪传声。",
            "作者七人拜恩了，乃翁甲科第八名。",
            "十年一武可凤沼，邵阳别驾今宿草。",
            "子今端能读父书，伏犀美髯一似渠。",
            "当时父执今左相，鸿钧播作幕府梧。",
            "问天一雪乃翁屈，早入鹓行缀簪笏。"
        ],
        "title": "送周起宗经干赴桂林帅幕",
        "id": "ea2ee6c1-0981-4f7f-889d-37ae6aae2825"
    },
    {
        "author": "杨万里",
        "paragraphs": [
            "谁别夫人孝，惟天与病姑。",
            "每云吾妇在，底用别人扶。",
            "愉色春相似，弥年倦更无。",
            "苍苍不汝报，种黍定生菰。"
        ],
        "title": "故太恭人董氏挽词五首  其一",
        "id": "25004c79-84c1-4795-aaf3-41185fe9863b"
    },
    {
        "author": "杨万里",
        "paragraphs": [
            "贫是儒家事，谁贫奉直如。",
            "也无一瓢饮，劣有半床书。",
            "妇妇能攻苦，卿卿不负渠。",
            "竟令鸿与侃，相继大吾闾。"
        ],
        "title": "故太恭人董氏挽词五首  其二",
        "id": "6ddacd4e-9208-4cb1-a1ec-351997ccdba1"
    },
    {
        "author": "杨万里",
        "paragraphs": [
            "亲见卿为月，频移使者星。",
            "藻虚南涧碧，萱落北堂青。",
            "遗下新褕狄，空传训宁馨。",
            "又孙还又子，玉树满阶庭。"
        ],
        "title": "故太恭人董氏挽词五首  其三",
        "id": "6e706354-e129-4fd3-ab42-ac6e9b57042e"
    },
    {
        "author": "杨万里",
        "paragraphs": [
            "九秩开鸿算，前春祝寿觞。",
            "秦淮作椒柏，钟阜当星香。",
            "花压藤舆重，游回绣幰凉。",
            "诸台谁有母，羨杀彩衣郎。"
        ],
        "title": "故太恭人董氏挽词五首  其四",
        "id": "3247c577-248b-4f9d-98ff-5d081fe4813d"
    },
    {
        "author": "杨万里",
        "paragraphs": [
            "溧县初栖凤，金陵复木牛。",
            "重来喜城郭，一夕閟山丘。",
            "终始非无数，东西岂自由。",
            "铭旌二千里，处处哭归舟。"
        ],
        "title": "故太恭人董氏挽词五首  其五",
        "id": "5edc1f9a-9a9a-4b55-8167-58b785e1870b"
    },
    {
        "author": "杨万里",
        "paragraphs": [
            "初爱寒香一朶斜，又逢奇朶出高丫。",
            "折来折去花多了，忘却前花与后花。"
        ],
        "title": "十一月十九日折梅二首  其一",
        "id": "c8580a83-458a-438c-b9ef-805ce12aa849"
    },
    {
        "author": "杨万里",
        "paragraphs": [
            "也知春向岁前回，不道春前早有梅。",
            "折得数枝撚归去，蜂儿一路趁人来。"
        ],
        "title": "十一月十九日折梅二首  其二",
        "id": "7c6ce5a6-712b-4642-9099-319ed534fc01"
    },
    {
        "author": "杨万里",
        "paragraphs": [
            "十年不梦软红尘，恼乱闲心得我嗔。",
            "两夜连繙约斋集，双明再见帝城春。",
            "鶑花世界输公等，泉石膏肓叹病身。",
            "近代风骚四诗将，非君摩垒更何人。"
        ],
        "title": "谢张功父送近诗集",
        "id": "c545cb2d-5b65-4179-9aed-8b12532be587"
    },
    {
        "author": "杨万里",
        "paragraphs": [
            "谁言天上张公子，飞下崆峒看晓晴。",
            "为爱东坡题八境，却同严助厌承明。",
            "诗来风雨荒凉后，语带江山紫翠横。",
            "更遣曲生相暖热，十年同社再寻盟。"
        ],
        "title": "赣守张子智舍人寄诗送酒和韵谢之",
        "id": "1bf556d4-c334-42bb-82fd-ce2ebc7ee920"
    },
    {
        "author": "杨万里",
        "paragraphs": [
            "金陵一见恍如梦，君为过客侬相送。",
            "庐陵再见春欲残，君来入幕侬挂冠。",
            "是时猛虎初出境，赤子凛如兵在颈。",
            "帝选良牧苏疲民，前赵后丁廉且仁。",
            "更得君作幕下宾，四年千里日日春。",
            "与君相逢又相别，人生聚散如霜叶。",
            "桂林一枝三十年，诸公交章荐遗贤。",
            "去揖侍郎趁立班，端能别我南溪边。",
            "为我一醉春风前，看君抟风上九天。"
        ],
        "title": "送赵判官端国趁班改秩",
        "id": "f6182152-f349-4dc3-8494-2c2147888601"
    },
    {
        "author": "杨万里",
        "paragraphs": [
            "益国今姬旦，治中小吕申。",
            "留家视兰膳，疋马见州民。",
            "慈训二六句，寒窗三十春。",
            "校书天禄阁，才子即云津。"
        ],
        "title": "送周彦敷通判之官临川",
        "id": "b0ff096f-bc46-4433-ac85-97166953db53"
    },
    {
        "author": "杨万里",
        "paragraphs": [
            "如君大似陆云龙，一歕词场万马空。",
            "文透退之关捩子，骚传正则祖家风。",
            "三年拄笏南云里，两手投竿西日中。",
            "璧水蓬山剩虚席，儤筵趁取牡丹红。"
        ],
        "title": "送曾文卿入京",
        "id": "0c67b7d9-0e29-40cc-8224-337f0f45b51e"
    },
    {
        "author": "杨万里",
        "paragraphs": [
            "绍兴人物赵户部，身作长城护瓜步。",
            "佛狸送死缘有人，猨臂不侯得非数。",
            "只今曾孙户掾公，吏能官政有祖风。",
            "南山可摇判难夺，东海不冤阴有功。",
            "吾州上了本曹印，谒帝明光当得觐。",
            "秋风正紧送抟扶，九万程涂人莫问。"
        ],
        "title": "送赵英仲司户",
        "id": "43ce1618-027a-4855-932a-918092c12a38"
    },
    {
        "author": "杨万里",
        "paragraphs": [
            "君家枢相扶天极，气凌霜雪忠贯日。",
            "史家有笔叹无人，今有此人无此笔。",
            "君侯名家千里驹，拱璧盈尺径寸珠。",
            "合登清庙荐六瑚，合参豹尾随属车。",
            "胡为小缓云间翮，朅来螺浦分风月。",
            "开轩不与俗客谈，明月清风入牙颊。",
            "只今上印去朝天，春风玉笋催缀班。",
            "相门有相君勉旃，凌烟再写进贤冠。"
        ],
        "title": "送聂士友通判上印入朝",
        "id": "c6be5a2f-6829-4e3a-8791-1f324c2357b7"
    },
    {
        "author": "杨万里",
        "paragraphs": [
            "汝仕今差晚，家庭莫恨离。",
            "学须官事了，廉忌世人知。",
            "争进非身福，临民只母慈。",
            "关征岂得已，龙断欲何为。"
        ],
        "title": "送次公子之官安仁监税",
        "id": "d30c91fa-19e3-4489-87c2-4d21ee0a50ab"
    },
    {
        "author": "杨万里",
        "paragraphs": [
            "有虞有宋双重华，两圣一心民一家。",
            "绿针刺水农事起，重华愁早从此始。",
            "黄云登场万宝秋，重华对天失却愁。",
            "二十八年临玉座，太半光阴愁里过。",
            "天颜忧喜丞相知，常平使者陈便宜。",
            "倡为社仓首建溪，旴江吴札承君师。",
            "伯霜仲雪发尔私，支奇虐魃手莫施。",
            "活几侲子几冻黎，诏子文孙孙又子。",
            "个是重华圣人意，无论十世百千世。"
        ],
        "title": "寄题南城吴子直子常上舍兄弟社仓",
        "id": "161a539f-f6d9-4482-a915-29e8be2d53aa"
    },
    {
        "author": "杨万里",
        "paragraphs": [
            "诚叟颠狂与醉题，艮翁珍重洒瓌词。",
            "山棱莫学诗肩瘦，月写云描总是诗。"
        ],
        "title": "题刘翔卿蔚然楼二首  其一",
        "id": "da48bf7e-2b95-44a9-b81a-e898c9599162"
    },
    {
        "author": "杨万里",
        "paragraphs": [
            "楼上青编入骨香，楼前碧岫透帘光。",
            "乘风飞上广寒殿，下看秋容一点苍。"
        ],
        "title": "题刘翔卿蔚然楼二首  其二",
        "id": "91c23244-5000-455c-9cd9-3948bb5b96e0"
    },
    {
        "author": "杨万里",
        "paragraphs": [
            "儿时同客水中蟹，鸭脚林间索诗债。",
            "只今白发共青灯，一尊浊酒话平生。",
            "我才不及君才美，毛颖负君真差事。",
            "见说君家千里驹，看渠高大君门闾。"
        ],
        "title": "赠高德顺",
        "id": "1d92ab3a-0a9f-4935-88ad-cce6fae1ee8b"
    },
    {
        "author": "杨万里",
        "paragraphs": [
            "书台佳士君章孙，句法来自西溪门。",
            "向来家住金谷园，珊瑚四尺蜡作薪。",
            "床头黄金已散尽，买书却铸文章印。",
            "印成一字不疗饥，仰天大笑还哦诗。",
            "诸老先生总参徧，只欠一瞻晦翁面。",
            "晦翁今已作贵人，君从何许去问津。",
            "劝君努力战今举，来年拜渠为座主。"
        ],
        "title": "送安成罗茂忠",
        "id": "c82ff7ea-9116-4f00-a7af-37b364b122c1"
    },
    {
        "author": "杨万里",
        "paragraphs": [
            "练练兰溪秀，家家玉树荣。",
            "兴安有才子，艮老是先生。",
            "师与三冬学，诗专五字城。",
            "一官才祭灶，作么便铭旌。"
        ],
        "title": "曾伯贡主簿挽诗二首  其一",
        "id": "1b51476d-44b7-419e-a678-1dbf740b9762"
    },
    {
        "author": "杨万里",
        "paragraphs": [
            "我壮君初冠，相逢便定交。",
            "即今俱白首，赴告忽黄茅。",
            "人物王兼谢，诗声岛与郊。",
            "病来无气力，不得奠兰肴。"
        ],
        "title": "曾伯贡主簿挽诗二首  其二",
        "id": "8fe1a5f6-5dac-4250-af5c-82dceb93b88e"
    },
    {
        "author": "杨万里",
        "paragraphs": [
            "法掾无双裔，夫人六一孙。",
            "夙勤南涧藻，晚享北堂萱。",
            "蒲圃严新槚，潘舆閟旧轩。",
            "庭阶森玉树，驷马看高门。"
        ],
        "title": "黄司法妻欧阳氏孺人挽诗",
        "id": "d18fcf2e-af90-4040-afb9-3c2093a3cb35"
    },
    {
        "author": "杨万里",
        "paragraphs": [
            "人家具庆已燕喜，人家重庆更奇伟。",
            "宜春台上贤治中，妙龄斫桂广寒宫。",
            "亲年九十身六二，芝兰玉树森庭砌。",
            "上堂彩衣称寿觞，下堂绣口喧雪窗。",
            "紫枢相公喜嘉祥，大书寿衍名其堂，五世其昌未渠央。"
        ],
        "title": "题曾景山通判寿衍堂",
        "id": "fbeb71e6-ef8a-4ec7-a7c3-4858a358164a"
    },
    {
        "author": "杨万里",
        "paragraphs": [
            "陆机二十作文赋，刘群二十诣太常。",
            "桃花浪险阿香怒，点破龙额归西江。",
            "平津六十策第一，刘君五十赐袍笏。",
            "一官初入八桂林，官无早晚在努力。",
            "大帅大漕两德星，总是青原旧使君。",
            "若问公堂阶下吏，便是三瑞堂前门生前进士。"
        ],
        "title": "送刘茂材主簿之官理定",
        "id": "67c4d973-228d-4de5-b163-15f8f85b1fcb"
    },
    {
        "author": "杨万里",
        "paragraphs": [
            "父子双晁董，中兴只一家。",
            "里刚金百炼，表粹玉无瑕。",
            "死力扶忠善，生平嫉佞邪。",
            "古人少全传，公传即非夸。"
        ],
        "title": "萧照邻参政大资挽诗二首  其一",
        "id": "6d22563a-a6ee-4e83-bebf-b9831e61e4f8"
    },
    {
        "author": "杨万里",
        "paragraphs": [
            "东府辞金印，南园伴赤松。",
            "门阑无薏苡，泉石自从容。",
            "忽作丁威鹤，云亡老子龙。",
            "一哀缘殄瘁，不是涕无从。"
        ],
        "title": "萧照邻参政大资挽诗二首  其二",
        "id": "6a4c43af-a4db-43b2-836c-c7671d69ca3a"
    },
    {
        "author": "杨万里",
        "paragraphs": [
            "旴江天上银河冰，麻姑人间白玉京。",
            "不生金珠不生玉，只生命代千人英。",
            "前有泰伯后子固，后无来者前无古。",
            "九州四海何同年，浓墨大字荐惠连。",
            "君家春草池塘句，只今又见君著语。",
            "袖中绣出诗一编，清新不减春草篇。",
            "愿君努力古人事，再光麻姑与旴水。"
        ],
        "title": "赠旴江谢正之",
        "id": "b9f180ef-080b-4212-bd85-de10aea70345"
    },
    {
        "author": "杨万里",
        "paragraphs": [
            "香山有个狂客，恣游三十六峰。",
            "不是河南贤尹，谁赠明月清风。"
        ],
        "title": "太守赵山父命刘秀才写予老丑索赞",
        "id": "cbb6e409-2a63-4935-984a-0a70c0826128"
    },
    {
        "author": "杨万里",
        "paragraphs": [
            "一代名臣张右丞，玉山头作紫霄亭。",
            "如今再得戴安道，拈出旧时山色青。"
        ],
        "title": "寄题舒州宿松知县戴在伯重新紫霄亭二首  其一",
        "id": "c2de3fce-9947-4f21-bb9c-1fceb281256e"
    },
    {
        "author": "杨万里",
        "paragraphs": [
            "万里长江一线横，好风时送晚潮声。",
            "江州司马叫不醒，叫得庐山分一觥。"
        ],
        "tags": [
            "庐山",
            "长江"
        ],
        "title": "寄题舒州宿松知县戴在伯重新紫霄亭二首  其二",
        "id": "1206fa0a-94b9-46e0-8c51-c31ffff861d6"
    },
    {
        "author": "杨万里",
        "paragraphs": [
            "大资孙子大参甥，磊磈胸中万卷横。",
            "楼上已堆千古恨，晚潮更作断肠声。"
        ],
        "title": "寄题荆南抚干胡仲方公廨信美楼  其一",
        "id": "26e7d3e4-c588-412b-8306-42b4edc872da"
    },
    {
        "author": "杨万里",
        "paragraphs": [
            "古有仲宣今仲方，二楼分贮一秋江。",
            "散愁幸有杯中月，莫下南窗下北窗。"
        ],
        "title": "寄题荆南抚干胡仲方公廨信美楼  其二",
        "id": "add8d387-ecf7-40d7-87ef-05ab1a9399c7"
    },
    {
        "author": "杨万里",
        "paragraphs": [
            "艮斋先生门下士，寒星向晓今余几。",
            "春风堂上刘更生，十年桂山问奇字。",
            "艮斋正派谁真传，更生得髓仍得肝。",
            "春风卷著两袖里，放出抟扶天地间。"
        ],
        "title": "题刘子远春风堂",
        "id": "b3938bc3-a1b6-4b17-8b13-a7092442665b"
    },
    {
        "author": "杨万里",
        "paragraphs": [
            "大年小景真儿戏，郭熙远山闲故纸。",
            "东山一塔作毛锥，试点卢溪一溪水。",
            "洒出楼前千万峰，一一奔腾入楼里。",
            "金华仙翁强解事，攘我楼中新句子。"
        ],
        "title": "题刘子远宴坐画图楼",
        "id": "10c290e9-5769-46af-b340-a91d9655d4e4"
    },
    {
        "author": "杨万里",
        "paragraphs": [
            "快阁江鸥远避人，西昌山月暗吹尘。",
            "百年卓茂传诗印，印出风光色色新。"
        ],
        "title": "题太和宰卓士直寄新刻山谷快阁诗真蹟二首  其一",
        "id": "c49ac274-1ecf-44fa-9e24-174c12399b94"
    },
    {
        "author": "杨万里",
        "paragraphs": [
            "太史留题快阁诗，旧碑未必是真题。",
            "六丁搜出严家墨，白日青天横紫蜺。"
        ],
        "title": "题太和宰卓士直寄新刻山谷快阁诗真蹟二首  其二",
        "id": "14c87068-4fbf-4d68-8ce4-57d6f31a6159"
    },
    {
        "author": "杨万里",
        "paragraphs": [
            "店歇疑为旅，溪行当出郊。",
            "莓苔依断蓼，翡翠上寒梢。"
        ],
        "title": "同次公观细陂小坐行店",
        "id": "ee444784-80cf-4133-bcca-786199196d16"
    },
    {
        "author": "杨万里",
        "paragraphs": [
            "仙家有药世无比，能干水银作银子。",
            "老夫却把水晶环，镕作南溪一溪水。",
            "闲随穉子作儿嬉，金沙玉砾磊细陂。",
            "水从陂上泻涧底，椎碎水晶声满耳。",
            "忽然流下片苍苔，一朶碧云影千里。"
        ],
        "title": "南溪细陂",
        "id": "1e1c2bdd-7629-47ab-86b7-6960aee789c1"
    },
    {
        "author": "杨万里",
        "paragraphs": [
            "不到蓬莱又几时，凉花渐盛暑花稀。",
            "我来不是忘归去，忘却来时况道归。"
        ],
        "title": "访蓬莱老人",
        "id": "63fbefc4-e13d-4f87-849b-a106649f74cb"
    },
    {
        "author": "杨万里",
        "paragraphs": [
            "本是输棋强作赢，看来终与好棋争。",
            "君看国手无双底，何用旁人捄败兵。"
        ],
        "title": "观棋感兴",
        "id": "13c3da23-03c1-4cc8-80f2-a421c04879c5"
    },
    {
        "author": "杨万里",
        "paragraphs": [
            "卧雪先生冰雪胸，小迂星履领元戎。",
            "草堂衣钵风骚将，花屋笙箫造化工。",
            "杜宇催归波正绿，海棠不睡烛斜红。",
            "遨头未了词头下，四世重新六五公。"
        ],
        "title": "寄谢蜀帅袁起巖尚书阁学寄赠药物二首  其一",
        "id": "1fb9cfb2-cacf-44fd-8f3f-a54268586518"
    },
    {
        "author": "杨万里",
        "paragraphs": [
            "抛官归隠七经年，睡杀山云笑杀天。",
            "剩雨残风黄帽底，颠诗中酒白鸥前。",
            "少年行路今已矣，厚禄故人书寂然。",
            "只有锦城袁阁学，寄诗赠药意悁悁。"
        ],
        "title": "寄谢蜀帅袁起巖尚书阁学寄赠药物二首  其二",
        "id": "a21d9652-a29a-4328-bb13-5c582625a595"
    },
    {
        "author": "杨万里",
        "paragraphs": [
            "诗吸三江卷五湖，彫琼为句字为珠。",
            "前身谢守吟澄练，今代世南行祕书。",
            "獬豸峨冠久尘醭，星辰听履即须臾。",
            "夜来飞入东园去，梦里分明觉后虚。"
        ],
        "title": "谢淮东漕虞寿老宝文察院寄诗二首  其一",
        "id": "7baac361-ebd4-4947-8953-fccf4d11a7ee"
    },
    {
        "author": "杨万里",
        "paragraphs": [
            "鹓行接翼复分襟，酒病诗愁老不禁。",
            "十载江湖千里月，一生金石两知心。",
            "悼亡君有安仁戚，归隠侬为梁父吟。",
            "早晚故人天上去，未应廊庙忘山林。"
        ],
        "title": "谢淮东漕虞寿老宝文察院寄诗二首  其二",
        "id": "2836e8ef-a157-499f-8bf0-b2538cbeb6fa"
    },
    {
        "author": "杨万里",
        "paragraphs": [
            "读书台南山绕屋，恰如万簪削青玉。",
            "读书台北山更多，又似碧海跃万波。",
            "台边高人子刘子，架楼南北山围里。",
            "醉中领客上上头，忽惊平地翠浪浮。",
            "一浪抛云入天半，众浪翻空湿银汉。",
            "砰轰打到栏干前，天跳地踔干坤颠。",
            "主宾拍手呼钓船，定眼看来还不然，只是南北几点山。"
        ],
        "title": "寄题安福刘道协涌翠楼",
        "id": "8f05bbe7-3502-4c06-9a2c-6dc6d1ec98e2"
    },
    {
        "author": "杨万里",
        "paragraphs": [
            "春风吹开孝廉船，撞星犯斗上九天。",
            "夜书细字灯前月，朝茹寒虀瓮中雪。",
            "何蕃省亲间一归，陆畅擢第各一时。",
            "此行归来上亲寿，桂枝满把香满袖。"
        ],
        "title": "送胡圣闻入太学",
        "id": "c24b23a4-f014-423f-b18d-afd2bc042ace"
    },
    {
        "author": "杨万里",
        "paragraphs": [
            "庙器圭璋骨，儒林虎豹章。",
            "韦编双辅嗣，禹迹再平当。",
            "月冷谈经幄，尘昏弄笔床。",
            "西州何处路，谿水咽梅乡。"
        ],
        "title": "程泰之尚书龙学挽词二首  其一",
        "id": "9778569f-eb93-4d7f-be6f-7ed90ebb96af"
    },
    {
        "author": "杨万里",
        "paragraphs": [
            "公弭江西节，侬横南浦舟。",
            "相逢便金石，一别几春秋。",
            "问讯频黄耳，归休各白头。",
            "丰碑那忍读，未读涕先流。"
        ],
        "title": "程泰之尚书龙学挽词二首  其二",
        "id": "ccb0306d-c370-4cd5-8d25-d3eee1e981c6"
    },
    {
        "author": "杨万里",
        "paragraphs": [
            "每读乐天诗，一读一回好。",
            "少时不知爱，知爱今已老。",
            "初哦殊驩欣，熟味忽烦恼。",
            "多方遣外累，半已动中抱。",
            "事去何必追，心浄不须扫。",
            "追叹欲扫愁，自遣还自扰。",
            "不如卷此诗，唤酒一醉倒。",
            "狂歌谪仙词，三杯通大道。"
        ],
        "title": "读白氏长庆集",
        "id": "2081864b-921c-468a-9c91-c92bf768af3c"
    },
    {
        "author": "杨万里",
        "paragraphs": [
            "估人耕货不耕田，也合供输饷万屯。",
            "若道厚征为报国，厚民却是负君恩。"
        ],
        "title": "送幼舆子之官澧浦慈利监税二首  其一",
        "id": "920ee5b1-0df8-4fd9-880a-259fd789dde3"
    },
    {
        "author": "杨万里",
        "paragraphs": [
            "素王开国道无臣，一榜春风放十人。",
            "莫羨榜头年十八，旧春过了有新春。"
        ],
        "title": "送幼舆子之官澧浦慈利监税二首  其二",
        "id": "dd2d02a5-d959-4c5c-937d-a74edcaa208c"
    },
    {
        "author": "杨万里",
        "paragraphs": [
            "赵公遗爱虎头城，直到张公续此声。",
            "前赵后张俱可阁，赣民不用羨西京。"
        ],
        "title": "题赣州重建思贤阁",
        "id": "9775be03-baad-446d-8b37-ad0e9c8c9337"
    },
    {
        "author": "杨万里",
        "paragraphs": [
            "江西道院赋金华，近日当涂共两家。",
            "更著崆峒三道院，只销卧治醉鶑花。"
        ],
        "title": "题章贡道院",
        "id": "aaf25960-248e-4263-976c-54e105d17bda"
    },
    {
        "author": "杨万里",
        "paragraphs": [
            "篱落深深巷，茅茨小小家。",
            "冬晴好行脚，何处不梅花。"
        ],
        "title": "与子上野步",
        "id": "958041a1-3a82-41a9-8f77-b91ef6481eb7"
    },
    {
        "author": "杨万里",
        "paragraphs": [
            "龙尾名臣进宝奎，虎头移镇赴榕溪。",
            "握刀将帅迎牙纛，解辫戎蛮贡象犀。",
            "翠浪玉虹余昨梦，碧篸罗带入新题。",
            "凤池鸡树公栖处，早个云飞不要梯。"
        ],
        "title": "送赣守张子智左史进直敷文阁移帅八桂二首  其一",
        "id": "6b6c590e-613b-419d-afcb-523b34011414"
    },
    {
        "author": "杨万里",
        "paragraphs": [
            "抛官九载卧柴荆，有底生涯底友生。",
            "白鹭鸬鹚双属玉，青鞋布韈一笭箵。",
            "赣江府主怜逋客，尊酒绨袍笃故情。",
            "天上故人今又去，碧云西望暮天横。"
        ],
        "title": "送赣守张子智左史进直敷文阁移帅八桂二首  其二",
        "id": "301b8740-180e-4806-87ae-149a0a8053ce"
    },
    {
        "author": "杨万里",
        "paragraphs": [
            "雨后霜前梅欲开，欲开犹懒雪风催。",
            "一秋不到东园里，从此朝朝暮暮来。"
        ],
        "title": "至后与履常探梅东园三首  其一",
        "id": "2fedc716-d881-4ee9-9ee7-b808d729087e"
    },
    {
        "author": "杨万里",
        "paragraphs": [
            "两朶三枝梅正新，不疎不密最忺人。",
            "花枝夹径嗔人过，絓脱老夫头上巾。"
        ],
        "title": "至后与履常探梅东园三首  其二",
        "id": "e91b15ee-5dfc-4d11-aa4d-a5a472909635"
    },
    {
        "author": "杨万里",
        "paragraphs": [
            "雨涩风酸闷却春，日光初暖倍精神。",
            "天如一面青罗扇，仰看横枝自写真。"
        ],
        "title": "至后与履常探梅东园三首  其三",
        "id": "115eecad-355e-461f-aa77-19bd157da486"
    },
    {
        "author": "杨万里",
        "paragraphs": [
            "银河一派天上来，霜松万本水际栽。",
            "公干作亭占佳处，拦住清风入窗户。",
            "醉余绿绮膝上横，学得松声与水声。",
            "更待九秋月亭午，白玉壶中有新句，烦君赤手双拾取。"
        ],
        "title": "题永丰刘伯英双清亭",
        "id": "8bf9d840-91dd-459d-b4d6-5bf75f13f48c"
    },
    {
        "author": "杨万里",
        "paragraphs": [
            "不遇黄山谷，那传石橘林。",
            "巖欺小孤顶，影落大江心。",
            "试听秋虫语，如闻夜诵音。",
            "梅仙癖嗜古，此外更幽寻。"
        ],
        "title": "寄题彭泽王尉名自适廨舍二境 读书巖",
        "id": "e8c8c944-3c26-4965-84ad-e7e502785cdf"
    },
    {
        "author": "杨万里",
        "paragraphs": [
            "人道书巖好，谁知石洞奇。",
            "外才一径尽，中忽万峰欹。",
            "窍石天成屋，泓泉鬼斸池。",
            "弘中远孙子，宴喜又添诗。"
        ],
        "title": "寄题彭泽王尉名自适廨舍二境 潜玉洞",
        "id": "4d12e1da-5407-484e-b01c-e164381d278e"
    },
    {
        "author": "杨万里",
        "paragraphs": [
            "梅花五岭八桂林，青罗带绕碧玉簪。",
            "祥刑使者两唐裔，亲领诸生到洙泗。",
            "七星巖畔筑斋房，独秀峰尖作笔床。",
            "买书堆上天中央，海表学子来奔忙。",
            "中州淑气无间断，南斗文星方炳焕。",
            "君不见日南姜相曲江张，万古清风裂云汉。"
        ],
        "title": "题湖北唐宪桂林义学",
        "id": "784ee537-9d70-49f9-bcc8-74112d7ed6f1"
    },
    {
        "author": "杨万里",
        "paragraphs": [
            "雪韭霜菘酌岁除，也无牛乳也无酥。",
            "贫中却富何人会，自有村醪不用沽。"
        ],
        "title": "除夜小饮叹都下酥乳不至",
        "id": "e1129b34-20b8-4256-b9b2-34ec99516587"
    },
    {
        "author": "杨万里",
        "paragraphs": [
            "千万重山见复遮，两三点雨直还斜。",
            "行穿锦巷入雪巷，看尽桃花到李花。"
        ],
        "title": "辛酉正月十一日东园桃李盛开",
        "id": "29d218c5-08d2-4b57-9b67-145ac466013c"
    },
    {
        "author": "杨万里",
        "paragraphs": [
            "看花不合在花间，外面看来锦一般。",
            "每一团花三丈许，红花团绕白花团。"
        ],
        "title": "溪边回望东园桃李",
        "id": "c6ec7dc9-efde-4e35-98c3-a18a81aa4726"
    },
    {
        "author": "杨万里",
        "paragraphs": [
            "庄里李花何似生，山头转处最分明。",
            "轿中举首聊东望，不见花枝见雪城。"
        ],
        "title": "上元后一日往山庄访子仁中涂望见庄里李花二首  其一",
        "id": "5158c486-4280-4d8e-a320-db539203ade7"
    },
    {
        "author": "杨万里",
        "paragraphs": [
            "李花十里纵长围，漏出桃花片子儿。",
            "千丈越罗初水冻，中间一点涴燕脂。"
        ],
        "title": "上元后一日往山庄访子仁中涂望见庄里李花二首  其二",
        "id": "a10f7ec0-911e-44c5-8267-81acb8e9757f"
    },
    {
        "author": "杨万里",
        "paragraphs": [
            "日上浑迟在，花乘绝早看。",
            "精神百倍好，风露七分寒。",
            "夜宴醒犹醉，晨粧湿未干。",
            "子孙更千亿，紫笋绕团栾。"
        ],
        "title": "新栽德安牡丹透根生孙枝皆千叶种也即非接头二月二日瑞云红初开清晓起看喜而赋之",
        "id": "a0f6ac8a-72f1-4f5d-b936-53a43d3c9d5c"
    },
    {
        "author": "杨万里",
        "paragraphs": [
            "帝求耆旧忆吾公，紫诏斜行下碧穹。",
            "励操兰薰仍雪莹，作民冬日与春风。",
            "便登凤阁鸾台上，小试鸡翘豹尾中。",
            "十载江湖访民瘼，一时倾倒沃天聪。"
        ],
        "title": "送俞漕子清大卿赴召二首  其一",
        "id": "928829e6-34e5-48a0-87ab-17b705d42837"
    },
    {
        "author": "杨万里",
        "paragraphs": [
            "自笑孤踪霜叶轻，宦游何幸并耆英。",
            "合符先后分江郡，接武差池缀月卿。",
            "爱我从来两胶漆，与公别是一亲情。",
            "老身无用难提挈，尚有儿曹累使令。"
        ],
        "title": "送俞漕子清大卿赴召二首  其二",
        "id": "eee69fb7-9b63-4844-9f2a-ea6c6e3f3ba5"
    },
    {
        "author": "杨万里",
        "paragraphs": [
            "朱雀桥边旧使星，五年再照大江明。",
            "端能记忆诚斋叟，千里书来访死生。"
        ],
        "title": "谢江东耿漕曼老寄书并与沈侍郎唱和诗二首 谢诒书劳苦",
        "id": "032fa963-5959-4f66-9581-b1dd2ab11acf"
    },
    {
        "author": "杨万里",
        "paragraphs": [
            "碧落侍郎金作句，瀛洲学士玉为章。",
            "两公唱和君知么，个是安期却老方。"
        ],
        "title": "谢江东耿漕曼老寄书并与沈侍郎唱和诗二首 谢唱和佳句",
        "id": "5f213092-4e21-4b48-b9ba-653d82c6f170"
    },
    {
        "author": "杨万里",
        "paragraphs": [
            "谢家青山李家据，王家青山当家住。",
            "上头新作读书堂，牙签玉轴古锦囊。",
            "万夫攘臂侬掉臂，万事无味书有味。",
            "时挑野菜煮一字，儿辈不须来染指。"
        ],
        "title": "题王子宣主簿青山读书堂",
        "id": "c0c5c8ae-4238-4b31-b7c0-f3e505a47488"
    },
    {
        "author": "杨万里",
        "paragraphs": [
            "西山已暗隔金钲，犹照东山一抹明。",
            "片子时间弄山色，乍黄乍紫忽全青。"
        ],
        "title": "夏至雨霁与陈履常暮行溪上二首  其一",
        "id": "38af6b0c-29c1-4ead-be07-e27c4a5dc73c"
    },
    {
        "author": "杨万里",
        "paragraphs": [
            "夕凉恰恰好溪行，暮色催人底急生。",
            "半路蛙声迎步止，一荧松火隔篱明。"
        ],
        "title": "夏至雨霁与陈履常暮行溪上二首  其二",
        "id": "cd919c3b-cda6-4fdd-b3ac-88a6f2ce37e6"
    },
    {
        "author": "杨万里",
        "paragraphs": [
            "郴山奇变水清写，郴江幸绕郴山下。",
            "韩秦妙语久绝弦，谁煎凤觜续此篇。",
            "君章词客山水主，云锦聘君君好赴。",
            "为寻两公旧游处，得句寄侬侬不妬。",
            "休道郴阳和雁无，也曾避雪罗浮去。"
        ],
        "title": "送子上弟赴郴州史君罗达甫寺正之招",
        "id": "fe3871af-c56b-4d13-b989-3a9a14040f5b"
    },
    {
        "author": "杨万里",
        "paragraphs": [
            "吾州五马住闽山，分我三山荔子丹。",
            "甘露落来鸡子大，晓风冻作水晶团。",
            "西川红锦无此色，南海绿罗犹带酸。",
            "不是今年天不暑，玉肤照得野人寒。"
        ],
        "title": "走笔谢吉守赵判院分饷三山生荔子",
        "id": "811a652f-c134-4085-9ba7-a694191bed5b"
    },
    {
        "author": "杨万里",
        "paragraphs": [
            "仰头月在天，照我影在地。",
            "我行影亦行，我止影亦止。",
            "不知我与影，为一定为二。",
            "月能写我影，自写却何似。",
            "偶然步溪旁，月却在溪里。",
            "上下两轮月，若个是真底。",
            "唯复水是天，唯复天是水。"
        ],
        "title": "夏夜翫月",
        "id": "a52763e7-bb7e-4cd3-8bcb-005f95bcb97c"
    },
    {
        "author": "杨万里",
        "paragraphs": [
            "谁道今年热，今宵分外清。",
            "竹风秋九夏，溪月昼三更。",
            "此景天悭与，无人酒自倾。",
            "明朝火繖上，别作一经营。"
        ],
        "title": "夏夜月下独酌二首  其一",
        "id": "eb438218-a9e2-4645-add7-cacee121efbe"
    },
    {
        "author": "杨万里",
        "paragraphs": [
            "月忿云遮却，云遭月辊翻。",
            "斩新灯世界，特地玉干坤。",
            "兔舞催诗句，蟾醒笑醉魂。",
            "姮家且莫睡，照管失金盆。"
        ],
        "title": "夏夜月下独酌二首  其二",
        "id": "dad67f04-9cab-4094-a6ff-5960b14adac9"
    },
    {
        "author": "杨万里",
        "paragraphs": [
            "紫衣军将打门来，云锦书从锦水回。",
            "个是国西天一柱，早归斗下位三能。",
            "致身将相黑头在，怜我渔樵青眼开。",
            "旧日雪山寒刮骨，祇今移取上春台。"
        ],
        "title": "谢蜀帅刘仲洪尚书龙学遣骑诒书之惠",
        "id": "197deb60-3fb1-4ff0-93c1-100b81882731"
    },
    {
        "author": "杨万里",
        "paragraphs": [
            "两脚徧云水，群书久网丝。",
            "却因三日痛，理得数编诗。",
            "不借双高挂，毋追一任欹。",
            "老来非爱病，不病亦何为。"
        ],
        "title": "足痛无聊块坐读江西诗",
        "id": "5a9779b5-bb9b-4505-bac2-aed5aad9aeca"
    },
    {
        "author": "杨万里",
        "paragraphs": [
            "火老殊未热，雨多还自晴。",
            "暮天无定色，过鸟有归声。",
            "坐久人将睡，更深月始明。",
            "素娥欺我老，偏照雪千茎。"
        ],
        "title": "夏夜露坐二首  其一",
        "id": "b2235c45-ad94-4575-961c-1a4867f53f47"
    },
    {
        "author": "杨万里",
        "paragraphs": [
            "山翠都成黑，天黄忽复青。",
            "月肥过半璧，云瘦不遮星。",
            "瓦鼓三四只，村酤一两瓶。",
            "人皆笑我醉，我独笑渠醒。"
        ],
        "title": "夏夜露坐二首  其二",
        "id": "641d6870-c6a5-48bf-8297-623c6a9b5c63"
    },
    {
        "author": "杨万里",
        "paragraphs": [
            "拔士新丰逆旅中，怀贤鸭绿水波东。",
            "酒倾一斗鸢肩客，醋设三杯羊鼻公。"
        ],
        "title": "读贞观政要",
        "id": "833a482f-3494-4d77-a890-3db90f9d6b03"
    },
    {
        "author": "杨万里",
        "paragraphs": [
            "今岁秋阳晒人死，今宵秋月呼人起。",
            "月光如水澡吾体，月色如霜冻吾髓。",
            "老夫畏热如于菟，平生爱月如冰壶。",
            "望舒可客不可孤，曲生可亲不可疎。",
            "更招玉兔金蟾蜍，同酌山杯煮涧蔬。",
            "来朝秋阳再作恶，今夕秋光且行乐。",
            "遮莫参横并月落。"
        ],
        "title": "七月十一夜月下独酌",
        "id": "4f7ca0ae-5140-4b45-86f4-6fb5fd10a28c"
    },
    {
        "author": "杨万里",
        "paragraphs": [
            "天色镕成水，蟾光炼出银。",
            "碧香三酌半，玉笛一声新。",
            "小婉还清壮，多欢忽苦辛。",
            "何人传此曲，此曲怨何人。"
        ],
        "title": "月下闻笛",
        "id": "5be6722b-0dfd-4782-ab49-0fbf7308e1bc"
    },
    {
        "author": "杨万里",
        "paragraphs": [
            "欲借微凉问万松，万松自热诉无风。",
            "清晨秋暑已如许，那更斜阳与日中。"
        ],
        "title": "中元日早起",
        "id": "aeb7e022-0e07-4c39-b03c-7405586fa442"
    },
    {
        "author": "杨万里",
        "paragraphs": [
            "东生定西归，月岂不识路。",
            "何须倩长庚，夜夜引行步。",
            "星住月不行，星行月不住。",
            "无人问阿姊，此事竟谁主。",
            "不知听金蟇，无乃由玉兔。",
            "来夜偷此星，看月归何处。"
        ],
        "title": "露坐戏嘲星月",
        "id": "9b79d240-5d92-4008-b04a-10dba9c904f1"
    },
    {
        "author": "杨万里",
        "paragraphs": [
            "蜂儿来自宛溪中，两翅虽无已是虫。",
            "不似荷花窠底蜜，方成玉蛹未成蜂。"
        ],
        "title": "莲子",
        "id": "f9885855-1dcd-4dfa-bf67-a7320687dfa9"
    },
    {
        "author": "杨万里",
        "paragraphs": [
            "大桶双担新井花，松盆满泻莫留些。",
            "刺头蘸入松盆底，不是清凉第二家。"
        ],
        "title": "秋暑午睡起汲泉洗面",
        "id": "8be411fd-2bdf-4d1f-8a60-d9bf03b8eaed"
    },
    {
        "author": "杨万里",
        "paragraphs": [
            "烈日秋来晒杀人，青天半点更无云。",
            "忽传天上真珠落，未到半空成水银。"
        ],
        "title": "久旱祷雨不应晴天忽落数点",
        "id": "3501616f-eded-4b45-9018-b51cc2bf3232"
    },
    {
        "author": "杨万里",
        "paragraphs": [
            "鸡鸣钟未鸣，不知乡晨否。",
            "起来恐惊众，未敢启户牖。",
            "残灯吐芒角，上下两银帚。",
            "定眼试谛观，散作飞电走。"
        ],
        "title": "秋日早起",
        "id": "601b329c-963a-4da8-8f7f-5f908a21fc0f"
    },
    {
        "author": "杨万里",
        "paragraphs": [
            "大醉或伤生，不醉又伤情。",
            "此事两难处，后先有重轻。",
            "醉后失天地，余生底浮萍。",
            "愁城不须攻，醉乡无此城。"
        ],
        "title": "晚饮",
        "id": "82f07b76-ab08-4744-be1f-7a233188a2e8"
    },
    {
        "author": "杨万里",
        "paragraphs": [
            "玉润非冠玉，东床忽易东。",
            "一官斯立样，五字后山风。",
            "明月来宵共，清尊何日同。",
            "看君即飞兔，老我自冥鸿。"
        ],
        "title": "送陈婿履常县丞之官泰宁",
        "id": "45eadb5c-3912-4567-8efb-c2022d19e7b2"
    },
    {
        "author": "杨万里",
        "paragraphs": [
            "绍兴廉吏谁第一，君家郎罢真无匹。",
            "腰缠墨绶不请钱，妻啼儿号穷刮骨。",
            "清无人知有天知，四囝三个攀桂枝。",
            "不应一个独见遗，今秋君与一鹗飞。",
            "君不见吾州状元晚得意，董公五十有三岁。",
            "君今加渠更三年，春风射策君勉旃。"
        ],
        "title": "送罗仲仁试艺南宫",
        "id": "eae76c53-2c65-40d1-96bd-6de2b89e98c5"
    },
    {
        "author": "杨万里",
        "paragraphs": [
            "西溪先生刘夫子，个是国士天下士。",
            "家庭孝友春里风，义气高寒秋后水。",
            "艮斋荐书叫九关，重华表闾上半天。",
            "人冤有德却无位，天报芝兰满阶砌。",
            "诸孙个个九凤雏，此郎轩轩千里驹。",
            "槐花再登乡老书，桃花一跳化龙鱼。",
            "堂上双亲黑头在，日唤子孙倚门待。",
            "绿衣归上千岁觞，还我西溪读书债。"
        ],
        "title": "古风送刘季游试艺南宫",
        "id": "bad7f077-23fa-4eae-abe1-028bd08c857d"
    },
    {
        "author": "杨万里",
        "paragraphs": [
            "君寄梅花道别肠，我攀官柳送归艎。",
            "东都循吏似名茂，南浦诗人更姓黄。",
            "白鹭青原留惠爱，苍苔红药入篇章。",
            "故人若问诚斋叟，化作沙鸥弄夕阳。"
        ],
        "title": "送庐陵宰黄伯庸赴召",
        "id": "da6dd376-2028-470d-ab7a-0693ac208d1a"
    },
    {
        "author": "杨万里",
        "paragraphs": [
            "两只胡床小憩些，一枝筇杖拄倾斜。",
            "烟云惨淡天将雪，风日荒寒梅未花。",
            "人去客来酤酒市，鸡鸣犬吠野人家。",
            "清游不用忙归去，强管行程是暮鸦。"
        ],
        "title": "同刘季游登天柱冈四首  其一",
        "id": "7fa3a016-5193-4d01-a36b-ab5c2e045776"
    },
    {
        "author": "杨万里",
        "paragraphs": [
            "我行谁与报江枫，旋摆旌旗一路红。",
            "朔吹崩腾危两耳，东山踊跃献诸峰。",
            "松阴好处皆亭子，瑶草香边即坐狨。",
            "渐陟渐高元不觉，忽然身在半天中。"
        ],
        "title": "同刘季游登天柱冈四首  其二",
        "id": "c3861c12-4409-4366-a5a8-86b135c0df79"
    },
    {
        "author": "杨万里",
        "paragraphs": [
            "穿青度碧白云中，山正奇时路忽穷。",
            "引道老农辞我去，与君更上最高峰。"
        ],
        "title": "同刘季游登天柱冈四首  其三",
        "id": "5df08259-fee2-4fde-bb2c-8c12ca6d85b2"
    },
    {
        "author": "杨万里",
        "paragraphs": [
            "偶然乘兴上孱颜，若待偷闲何日闲。",
            "脚力到时皆我有，不须更问是谁山。"
        ],
        "title": "同刘季游登天柱冈四首  其四",
        "id": "261ff401-ec7d-42ee-8b79-9b5d63a8721a"
    },
    {
        "author": "杨万里",
        "paragraphs": [
            "夜饮空斋冷，移归近竹炉。",
            "酒新今晚醡，烛短昨宵余。",
            "紫蔗椽来大，黄柑蜜不如。",
            "醉中得五字，索笔不能书。"
        ],
        "title": "夜饮二首  其一",
        "id": "bdb409e3-8788-4268-b8ba-5206d6b2080c"
    },
    {
        "author": "杨万里",
        "paragraphs": [
            "饮酒无奇诀，且斟三四分。",
            "初头只嫌浅，忽地有余春。",
            "身外多少事，灯前子细论。",
            "绝怜青女老，忍冷撒琼尘。"
        ],
        "title": "夜饮二首  其二",
        "id": "6cc2918d-de6f-482e-ab6b-33ee781dc4cf"
    },
    {
        "author": "杨万里",
        "paragraphs": [
            "夜永无眠非为茶，无风灯影自横斜。",
            "拥裯仰面书帷薄，数尽承尘一簟花。"
        ],
        "title": "不睡四首  其一",
        "id": "1681faf9-3d7d-4ce0-bc85-0ffd7d862ba6"
    },
    {
        "author": "杨万里",
        "paragraphs": [
            "望后更深月未明，暗蛩冻得总无声。",
            "闲心幸自清如水，万感还从不睡生。"
        ],
        "title": "不睡四首  其二",
        "id": "fb530496-a024-4d3d-944c-e101d36de700"
    },
    {
        "author": "杨万里",
        "paragraphs": [
            "清愁无数暗相随，酒是渠仇也是媒。",
            "醉里不知何处亸，等人醒后一时来。"
        ],
        "title": "不睡四首  其三",
        "id": "fac7a48e-10a4-4c9a-9c60-ab87c773e61f"
    },
    {
        "author": "杨万里",
        "paragraphs": [
            "眊矂浑如病起初，冬烘又似酒醒余。",
            "睡乡幸有闲田地，不放诗人僦一居。"
        ],
        "title": "不睡四首  其四",
        "id": "604c20a7-4cc9-40bb-b4f5-26c8d7733b56"
    },
    {
        "author": "杨万里",
        "paragraphs": [
            "十载人间乐与忧，几曾半点到心头。",
            "梧桐叶上秋无价，蟋蟀声中月亦愁。",
            "暮角晓钟何日了，苍颜华发此生休。",
            "吟颠醉蹶知无益，利走名奔有命不。"
        ],
        "title": "醉吟二首  其一",
        "id": "d041342e-9d4c-4856-af84-322083a24ba0"
    },
    {
        "author": "杨万里",
        "paragraphs": [
            "三春草草眼中过，未抵三冬乐事多。",
            "烛焰双丫红再合，酒花半蕾碧千波。",
            "孤寒霜月侬相似，跌宕雪风谁奈何。",
            "道是闲人没勋绩，一枝樵斧一渔蓑。"
        ],
        "title": "醉吟二首  其二",
        "id": "6fe6bb4e-c294-4ab1-aa1b-0ea8b016d06b"
    },
    {
        "author": "杨万里",
        "paragraphs": [
            "焰白光寒泪亦收，臼灯十倍蜜灯休。",
            "忘情也似诚斋叟，烧尽心时不泪流。"
        ],
        "title": "乌臼烛",
        "id": "3800309d-38e4-4413-bc39-c15fd181bbb1"
    },
    {
        "author": "杨万里",
        "paragraphs": [
            "碧落先生少可人，银钩茧纸苦称君。",
            "谈间口吸西江水，句里家传南浦云。",
            "千里端能来命驾，一尊得与细论文。",
            "还家剩草三千牍，看策平津第一勋。"
        ],
        "tags": [
            "长江"
        ],
        "title": "送王文伯上舍归丰城兼简何侍郎",
        "id": "8f067475-ed40-489c-bd79-40bb2beb920d"
    },
    {
        "author": "杨万里",
        "paragraphs": [
            "谢墅新成了，潘舆竟不归。",
            "升堂仰遗像，下拜泣沾衣。",
            "反哺乌何在，卧冰鱼自肥。",
            "梦中环佩响，惊喜觉来非。"
        ],
        "title": "题曾良臣思堂",
        "id": "4325bac6-e0ee-4646-8b12-eb05b26981b5"
    },
    {
        "author": "杨万里",
        "paragraphs": [
            "帝想丹青忆老成，公兼竹润更兰馨。",
            "独追洙泗人无讼，再使成康世措刑。",
            "召节自天回使节，郎星朝斗作台星。",
            "花边独坐黄昏句，剩寄江西白鹭汀。"
        ],
        "title": "送彭子山提刑郎中赴召二首  其一",
        "id": "f3180d3d-eff7-4eeb-b4af-859a5c5f9267"
    },
    {
        "author": "杨万里",
        "paragraphs": [
            "琼树初瞻二纪中，玉京再别一星终。",
            "我随病鹤欹黄帽，公驾云鸿上碧穹。",
            "寄径丝纶紫薇阁，押班冠剑大明宫。",
            "锦园尚欠桃栽否，儿辈河阳待晓风。"
        ],
        "title": "送彭子山提刑郎中赴召二首  其二",
        "id": "5dda3e7e-949f-424c-9994-60f9abfc7e11"
    },
    {
        "author": "杨万里",
        "paragraphs": [
            "吾家词伯达斋翁，阿季文名有父风。",
            "笔阵千军能独扫，马羣万古洗来空。",
            "嗟予还笏归林下，看子乘船入月中。",
            "淡墨榜头先快睹，泥金帖子不须封。"
        ],
        "title": "送族弟子西赴省",
        "id": "574c4f6c-d3dd-4d0c-b40e-5fdb23b922f6"
    },
    {
        "author": "杨万里",
        "paragraphs": [
            "祖孙接武禊堂前，风物重新六十年。",
            "无恙钧衡旧棠荫，有光台斗继蒲鞭。",
            "手提西郭三山月，下照南湖万顷天。",
            "不要外人来作记，当家自有笔如椽。"
        ],
        "title": "寄题福帅张子仪尚书禊游堂",
        "id": "72645e1a-8926-433d-b74c-961fd18ce042"
    },
    {
        "author": "杨万里",
        "paragraphs": [
            "梅从山上过溪来，近爱清溪远爱梅。",
            "溪水声声留我住，梅花朶朶唤人回。"
        ],
        "title": "南溪弄水回望山园梅花",
        "id": "4b39941b-2bf2-4ace-8df2-51ec90617eea"
    },
    {
        "author": "杨万里",
        "paragraphs": [
            "火阁红销雪尚香，睡魔引我入渠乡。",
            "觉来一阵寒无柰，自掇胡床负太阳。"
        ],
        "title": "火阁午睡起负暄二首  其一",
        "id": "a44d3073-6097-4a2d-bf55-7021a44bdbd0"
    },
    {
        "author": "杨万里",
        "paragraphs": [
            "黄菊霜枝已懒残，瑞香紫笋政团栾。",
            "盆池影里看题壁，上字还成下字看。"
        ],
        "title": "火阁午睡起负暄二首  其二",
        "id": "f70773e0-6a9e-4dc0-8c88-ff4a2314be73"
    },
    {
        "author": "杨万里",
        "paragraphs": [
            "亭午晒衣晡褶衣，柳箱布幞自携归。",
            "妻孥相笑还相问，赤脚苍头更阿谁。"
        ],
        "title": "晒衣",
        "id": "73775649-cc85-45e8-96ad-89818f3518e6"
    },
    {
        "author": "杨万里",
        "paragraphs": [
            "晚爱肥仙诗自然，何曾绣绘更琱镌。",
            "春花秋月冬冰雪，不听陈玄只听天。"
        ],
        "title": "读张文潜诗二首  其一",
        "id": "93f44d8a-1bd1-4d0f-bf5e-7a9b73cedade"
    },
    {
        "author": "杨万里",
        "paragraphs": [
            "山谷前头敢说诗，绝称潄井扫花词。",
            "后来全集教渠见，别有天珍渠得知。"
        ],
        "title": "读张文潜诗二首  其二",
        "id": "1964a279-d186-4b12-9cde-41d421ac94fc"
    },
    {
        "author": "杨万里",
        "paragraphs": [
            "坐看青天起白云，化成龙子钑银鳞。",
            "霎时塞得青天满，只见龙鳞不见身。"
        ],
        "title": "壬戌人日南溪暮景三首  其一",
        "id": "8be3a890-a875-4bf3-9b8c-f8416e786991"
    },
    {
        "author": "杨万里",
        "paragraphs": [
            "春暖溪暄出小鱼，沉浮上下巧相娱。",
            "一跳一浪钱来大，开作瑶环忽丈余。"
        ],
        "title": "壬戌人日南溪暮景三首  其二",
        "id": "f05ee8ef-1cd7-4803-b6c4-466a62f72d03"
    },
    {
        "author": "杨万里",
        "paragraphs": [
            "翡翠惊飞不作行，沙鸥乱下自成双。",
            "一天霞绮沉波底，便是西川濯锦江。"
        ],
        "title": "壬戌人日南溪暮景三首  其三",
        "id": "8d546b72-adba-4a4f-9a74-f0c38f6db183"
    },
    {
        "author": "杨万里",
        "paragraphs": [
            "夜雨无端忽晓晴，南溪便长半篙清。",
            "斜冲乱石雪霜碎，快泻深陂金玉声。",
            "慢处回头萦作漩，急边眨眼不留行。",
            "李成觑著如何画，却是诗中画得成。"
        ],
        "title": "雨后至溪上",
        "id": "7c5e0140-46ad-4da1-80b6-2db5edea42e1"
    },
    {
        "author": "杨万里",
        "paragraphs": [
            "岁岁桃花水到时，野航客子命如丝。",
            "赵侯小试济川手，雪浪翻天不溅伊。"
        ],
        "title": "寄题太和宰赵嘉言勤民二图 题通济渡船图",
        "id": "66a4b75e-ecb2-4fd3-a2b1-b6c5fecb9f17"
    },
    {
        "author": "杨万里",
        "paragraphs": [
            "半山辱国卖丛祠，钟步诸坊卷酒旗。",
            "村里山农语音好，孔方兄已赦鹅儿。"
        ],
        "title": "寄题太和宰赵嘉言勤民二图 题停罢坊场图",
        "id": "ee0d43fc-3714-46d1-a1f0-6f8fbbb8f972"
    },
    {
        "author": "杨万里",
        "paragraphs": [
            "欲折红梅朶，看来不忍攀。",
            "周回寻四处，恰得一枝繁。"
        ],
        "title": "上元前一日游东园看红梅三首  其一",
        "id": "d118b758-3cc3-4d56-ac3b-42791d6f4fc1"
    },
    {
        "author": "杨万里",
        "paragraphs": [
            "偶看红梅到小园，凭栏送眼过前村。",
            "山头茅屋隔孤树，篱外行人出半身。"
        ],
        "title": "上元前一日游东园看红梅三首  其二",
        "id": "2ea74cfb-4070-49fc-b5cc-b4d2e73d52cf"
    },
    {
        "author": "杨万里",
        "paragraphs": [
            "儿牵黄犊父担犁，社鼓迎神簇纸旗。",
            "不是丰年那得此，今春大胜去春时。"
        ],
        "title": "上元前一日游东园看红梅三首  其三",
        "id": "67681b6a-1551-4004-96eb-704254c6518d"
    },
    {
        "author": "杨万里",
        "paragraphs": [
            "谁将沙砾壅隄斜，水怒冲隄自决沙。",
            "无数小鱼齐乱跳，瑠璃盘底簸银花。"
        ],
        "title": "南溪薄晚观水",
        "id": "a6556f56-8677-4cac-a8b5-33c6b5a3b417"
    },
    {
        "author": "杨万里",
        "paragraphs": [
            "正月十四夜，如何月便团。",
            "似知吾辈出，预借上元看。"
        ],
        "title": "溪边月上二首  其一",
        "id": "3582be22-707e-4df2-9439-789bddb2f96c"
    },
    {
        "author": "杨万里",
        "paragraphs": [
            "片子黄金餠，看来只管高。",
            "忽然落溪水，杂碎作银涛。"
        ],
        "title": "溪边月上二首  其二",
        "id": "5c84c887-d6fc-458a-a1dc-1d87f5006f25"
    },
    {
        "author": "杨万里",
        "paragraphs": [
            "东园花径半莓苔，老子多时不到来。",
            "一巷江梅都落尽，祇今开底是红梅。"
        ],
        "title": "同才翁弟游东园",
        "id": "a07ee169-13bd-4a53-be5f-58dcff94e169"
    },
    {
        "author": "杨万里",
        "paragraphs": [
            "孝庙深知己，今皇正宰官。",
            "一言能定国，二圣得重懽。",
            "立节山相似，容人海未宽。",
            "至今死诸葛，虏使胆犹寒。"
        ],
        "title": "近故太师左丞相魏国文忠京公挽歌辞三首  其一",
        "id": "6622d4d2-b231-4256-8692-4f0671cdcf7c"
    },
    {
        "author": "杨万里",
        "paragraphs": [
            "镇蜀双清献，回天再子明。",
            "何曾动声色，一笑付权衡。",
            "临绝缘忧国，平生不近名。",
            "中兴贤相传，日月夺光精。"
        ],
        "title": "近故太师左丞相魏国文忠京公挽歌辞三首  其二",
        "id": "19eac0db-e896-423d-a5ed-1b48e43c490f"
    },
    {
        "author": "杨万里",
        "paragraphs": [
            "柏府公峨豸，荆溪我把麾。",
            "闻风无半面，折简两相知。",
            "偕掾胶投漆，分襟云与泥。",
            "楼成扁山浦，洒泪欠题诗。"
        ],
        "title": "近故太师左丞相魏国文忠京公挽歌辞三首  其三",
        "id": "ebf034dd-a9e4-4630-b0a3-38b47c5c073c"
    },
    {
        "author": "杨万里",
        "paragraphs": [
            "胄出开元相，贤称魏国嫔。",
            "祇教纪彤管，不见转鸿钧。",
            "瓜葛春风里，苹蘩南涧滨。",
            "古今书列女，仁孝几何人。"
        ],
        "title": "近故魏国夫人卢氏挽歌辞三首  其一",
        "id": "f63303b7-7e37-4ece-8692-3f33c7c9e371"
    },
    {
        "author": "杨万里",
        "paragraphs": [
            "唐代崔家母，升堂乳阿姑。",
            "姑言吾报妇，孙孝妇如吾。",
            "此段前无古，夫人独与俱。",
            "祇看秦国语，更恐李唐无。"
        ],
        "title": "近故魏国夫人卢氏挽歌辞三首  其二",
        "id": "5aa18500-b44f-447b-bb86-c4cf96c03c02"
    },
    {
        "author": "杨万里",
        "paragraphs": [
            "素节勤仍俭，清风冷似冰。",
            "秋衣孟光布，夜绩敬姜灯。",
            "拱木霜何早，同茔雪政凝。",
            "郎君一夔足，再看九霄鹏。"
        ],
        "title": "近故魏国夫人卢氏挽歌辞三首  其三",
        "id": "e50a6f6f-7889-4196-b9fc-cca7d8af129d"
    },
    {
        "author": "杨万里",
        "paragraphs": [
            "偶逢李径一花开，从此东园日日来。",
            "更约桃花同坼好，红红白白两相催。"
        ],
        "title": "东园探桃李二首  其一",
        "id": "da2fa9e6-005b-4244-bc3d-a9cb7d3110ac"
    },
    {
        "author": "杨万里",
        "paragraphs": [
            "有花无叶也孤寒，有叶无花草一般。",
            "最是桃花饶态度，醉红娇绿恼人看。"
        ],
        "title": "东园探桃李二首  其二",
        "id": "025dc5a8-dd3a-450e-be30-f4e4fb0cdcf5"
    },
    {
        "author": "杨万里",
        "paragraphs": [
            "李花宜远更宜繁，惟远惟繁始足看。",
            "莫学江梅作疎影，家风各自一般般。"
        ],
        "title": "李花",
        "id": "88101df0-1955-4019-9c96-c7b646f52701"
    },
    {
        "author": "杨万里",
        "paragraphs": [
            "日透微风暖，风揉嫩日佳。",
            "祇知趱桃李，不道落梅花。"
        ],
        "title": "春晴",
        "id": "70981911-be1a-4722-8bad-6ab9a3ab8c40"
    },
    {
        "author": "杨万里",
        "paragraphs": [
            "苍髯秦大夫，瘦骨孤竹君。",
            "主人似二子，二子似主人。"
        ],
        "title": "寄题太和丞公沈君公馆亭台四咏 真清亭",
        "id": "0f6d7964-69bd-4be8-888c-9cd123a7c2b8"
    },
    {
        "author": "杨万里",
        "paragraphs": [
            "秋月弄长江，平地点远岫。",
            "赞府诗句中，字字江山秀。"
        ],
        "tags": [
            "长江"
        ],
        "title": "寄题太和丞公沈君公馆亭台四咏 特秀亭",
        "id": "53077929-c000-412f-b019-40912d4f9763"
    },
    {
        "author": "杨万里",
        "paragraphs": [
            "红雨未随风，白雪忽满枝。",
            "祇今正月尾，政是断肠时。"
        ],
        "title": "寄题太和丞公沈君公馆亭台四咏 成蹊亭",
        "id": "f643a2fb-b05c-46a5-b622-360fdd755932"
    },
    {
        "author": "杨万里",
        "paragraphs": [
            "庭散纸尾鹜，窗聚案头萤。",
            "无端循除水，也学夜诵声。"
        ],
        "title": "寄题太和丞公沈君公馆亭台四咏 读书台",
        "id": "eea4bbe8-114f-4908-a194-d49d6164b4d5"
    },
    {
        "author": "杨万里",
        "paragraphs": [
            "想见谪仙裔，卷帘双眼寒。",
            "云山千叠碧，飞舞入栏干。"
        ],
        "title": "寄题分宜李克明上舍高居二咏 不碍云山楼",
        "id": "7c729bc0-48ea-4395-ac25-dda9255141b4"
    },
    {
        "author": "杨万里",
        "paragraphs": [
            "一凤领四雏，夜作吾伊声。",
            "梧桐高拂日，好去瑞尧庭。"
        ],
        "title": "寄题分宜李克明上舍高居二咏 东塾",
        "id": "6c3ab725-0a18-4e95-b2c4-7a49725b583c"
    },
    {
        "author": "杨万里",
        "paragraphs": [
            "风日晴暄一并来，桃花告报李花开。",
            "待君减尽衣裘了，夜半春寒特地回。"
        ],
        "title": "春寒",
        "id": "f7eb76cb-31d4-4fe2-9576-b96efaf887a7"
    },
    {
        "author": "杨万里",
        "paragraphs": [
            "约斋太瘦古僊真，寄我诗篇字字新。",
            "受业陈三能几日，无端参换谪仙人。"
        ],
        "title": "和张寺丞功父八绝句  其一",
        "id": "6b462bef-37e5-4f20-bc08-8304e6f5f625"
    },
    {
        "author": "杨万里",
        "paragraphs": [
            "古来官职妬诗篇，二物双违不肯全。",
            "君被诗篇折官职，如何又寄一新编。"
        ],
        "title": "和张寺丞功父八绝句  其二",
        "id": "f8683943-9c25-4315-a07d-ce685a4037ca"
    },
    {
        "author": "杨万里",
        "paragraphs": [
            "与子相望天一方，有书无使倩谁将。",
            "归鸿欲下还飞去，不作书邮有底忙。"
        ],
        "title": "和张寺丞功父八绝句  其三",
        "id": "fae4a923-274c-4a61-8d15-bf8eadcab8d0"
    },
    {
        "author": "杨万里",
        "paragraphs": [
            "金华不敢比东坡，此后东坡尔许多。",
            "扰扰胸中百周孔，不愁柳柳笑人何。"
        ],
        "title": "和张寺丞功父八绝句  其四",
        "id": "f6f909fd-3408-4f0c-9787-77b60d25abc5"
    },
    {
        "author": "杨万里",
        "paragraphs": [
            "问讯南湖作么生，日撞金玉奏英茎。",
            "无人打杀浄饭子，放出渠头七步行。"
        ],
        "title": "和张寺丞功父八绝句  其五",
        "id": "11b5b0df-6623-482f-92e9-2cb2900f7606"
    },
    {
        "author": "杨万里",
        "paragraphs": [
            "新岁南湖春又浓，海棠旧入我诗中。",
            "别来若有相思字，寄与江西花信风。"
        ],
        "title": "和张寺丞功父八绝句  其六",
        "id": "62ab1785-7155-4cc8-afdd-6c0bfe68ffc8"
    },
    {
        "author": "杨万里",
        "paragraphs": [
            "湖边花底旧论诗，再要寻盟今若为。",
            "道是鶑啼无点泪，教鶑闻此也垂洟。"
        ],
        "title": "和张寺丞功父八绝句  其七",
        "id": "4f40e2b3-7eda-48aa-bb43-1d62a9516c1f"
    },
    {
        "author": "杨万里",
        "paragraphs": [
            "断当湖山我与公，问公别后却谁同。",
            "一生海内金石友，万事人间牛马风。"
        ],
        "title": "和张寺丞功父八绝句  其八",
        "id": "5af57cd9-d1af-402a-98ae-3cab68a85a82"
    },
    {
        "author": "杨万里",
        "paragraphs": [
            "合志同宗忆嗣清，寻盟继好感难兄。",
            "关西伯起今夫子，后世子云重易经。",
            "金薤银钩诒妙墨，貂裘玉札寄交情。",
            "本朝未有杨家相，留待公归两两星。"
        ],
        "title": "谢襄阳帅杨侍郎用辘轳体",
        "id": "6e1377b3-fbeb-41ac-88b6-fa2aa83a15e9"
    },
    {
        "author": "杨万里",
        "paragraphs": [
            "君才陆海与潘江，句里芒寒万丈长。",
            "雪椀冰瓯翻笔墨，锦机绣段出肝肠。",
            "王家龙凤重英特，谢砌芝兰让耿光。",
            "相国登庸衣钵在，郎君努力续前芳。"
        ],
        "title": "王式之直阁不远千里来访野人赠以佳句次韵奉谢",
        "id": "7faef381-dbd0-47ab-9b04-aad9c9679d6a"
    },
    {
        "author": "杨万里",
        "paragraphs": [
            "梅郎绛节朝玉台，朝游五城暮九垓。",
            "遗民香火答遗爱，何年祠屋荒苍苔。",
            "剑津诗客子张子，住持仙坛判山水。",
            "上书台斗大居士，作缘水漕皇华使。",
            "二台并檄孔家兄，经始新祠不日成。",
            "西山南浦作贺宾，野梅官柳俱驩声。"
        ],
        "title": "寄题张县尉敬之南昌官寺重新子真祠堂",
        "id": "3e3554d8-9d03-47cb-9774-dbfd4e228a53"
    },
    {
        "author": "杨万里",
        "paragraphs": [
            "赵侯迈往隆准孙，未年五十专三城。",
            "千里秋豪无遁情，两眼洞照如秋鹰。",
            "何须奋髯走百吏，棠阴昼寂清如水。",
            "年年州人吃贱米，侲子踏歌冻黎喜。",
            "去冬苦暖未有梅，使君一笑梅花开。",
            "夜吹平地一尺雪，留下丰年今岁回。",
            "使星移照天西去，白鹭青原遮不住。",
            "即随丹诏归握兰，遂持紫橐甘泉班。"
        ],
        "title": "送赵吉州判院器之移利路提刑",
        "id": "17b45ff3-b122-4f7d-be96-7a728e6e7b0e"
    },
    {
        "author": "杨万里",
        "paragraphs": [
            "拂溪杨柳缕生金，栏路山矾香杀人。",
            "不是冲泥送行客，外头放过若干春。"
        ],
        "title": "雨中入城送赵吉州器之二首  其一",
        "id": "16c05771-3c94-4645-ad36-537cc05553e5"
    },
    {
        "author": "杨万里",
        "paragraphs": [
            "村店农忙半不开，入城客子去还来。",
            "阿耶乌伞儿青笠，卖却松柴买菜回。"
        ],
        "title": "雨中入城送赵吉州器之二首  其二",
        "id": "781f4dfd-3d5f-4dbc-8c86-48c756daa224"
    },
    {
        "author": "杨万里",
        "paragraphs": [
            "灯火频挑只管残，雨声终夜恼空山。",
            "幸蒙晓月多情白，又遣东风抵死寒。"
        ],
        "title": "宿城外张氏庄早起入城三首  其一",
        "id": "744fdeec-94aa-4fef-92a6-d49f22d5de0f"
    },
    {
        "author": "杨万里",
        "paragraphs": [
            "破店无鸡报五更，只将梦觉当鸡鸣。",
            "匆匆上却篮舆了，隔壁人家政睡声。"
        ],
        "title": "宿城外张氏庄早起入城三首  其二",
        "id": "f14baa2e-78a0-4ba9-b2e4-d2ef066f6c38"
    },
    {
        "author": "杨万里",
        "paragraphs": [
            "眠云跂石十余年，回首抛官一瞬间。",
            "送旧迎新也辛苦，一番辛苦两年闲。"
        ],
        "title": "宿城外张氏庄早起入城三首  其三",
        "id": "0bb675f8-11e2-4d3e-8b36-f975828aac61"
    },
    {
        "author": "杨万里",
        "paragraphs": [
            "又是一年脩禊时，何须曲水泛金巵。",
            "遍尝众酒少亦醉，坐到三更眠未迟。",
            "上巳巧当寒食日，春风悭放牡丹枝。",
            "白头父子灯前语，忘却江湖久别离。"
        ],
        "title": "次公满秩来归偶上巳寒食同日父子小酌",
        "id": "61aa4fb4-79b5-41a8-a177-e9d849004d8c"
    },
    {
        "author": "杨万里",
        "paragraphs": [
            "金华唐吕两儒先，夜半黄梅君并传。",
            "不日经筵重坐席，蹔时黉舍冷无毡。",
            "引班晓漏槐枫里，出宰春风桃李边。",
            "莫遣垂杨知别恨，一篙新涨解归船。"
        ],
        "title": "送金元度教授辞满赴部改秩",
        "id": "71b806fd-203f-4353-9db1-c31d2f491039"
    },
    {
        "author": "杨万里",
        "paragraphs": [
            "月中露下摘荼糜，泻酒银缾花倒垂。",
            "若要花香薰酒骨，莫教玉醴湿琼肌。",
            "一杯堕我无何有，百罚知君亦不辞。",
            "敕赐深之能几许，野人时复一中之。"
        ],
        "title": "尝荼𧃲酒",
        "id": "9e8920a2-763e-42c6-92f1-07446eca0dcf"
    },
    {
        "author": "杨万里",
        "paragraphs": [
            "君操笔耒启新畬，耕徧西溪万卷余。",
            "藜杖芒鞋来得得，柳风花雨政疎疎。",
            "是家人物孙如祖，惊代诗文我爱渠。",
            "努力收科无早晚，不须灯下独长嘘。"
        ],
        "title": "刘季澄投赠新诗次韵为谢",
        "id": "ad8079a2-803e-4e8a-b20b-01184c53ea16"
    },
    {
        "author": "杨万里",
        "paragraphs": [
            "周家天球祇一只，张家今有双白璧。",
            "前称紫薇后文昌，衙官二陆仆两唐。",
            "金章玉句迭清锵，天孙云机织锦裳。",
            "松心竹节争老苍，冰壶水镜明秋霜。",
            "君不见于湖先生掌纶綍，二典三谟才一笔。",
            "君不见笃素先生立朝端，五臣十乱半武间。",
            "听履星辰践台斗，翻身凤池屈伸肘。",
            "梦入飞云卷雨帘，袖却筑巖作霖手。",
            "滕王阁上唐阿舒，春生秋杀震江湖。",
            "吏部未见张尚书，春生尽有秋杀无。",
            "江西十州百万户，父非姓召母非杜。",
            "也祇周人两句诗，岂弟君子民父母。",
            "又去南徐作好春，落霞秋水亦眉颦。",
            "南徐父老错欣欣，玉皇催渠转鸿钧。"
        ],
        "tags": [
            "滕王阁"
        ],
        "title": "饯洪帅张伯子华学尚书移镇京口",
        "id": "d339e7e4-7c8d-4554-8fe2-5cef3e18b8b9"
    },
    {
        "author": "杨万里",
        "paragraphs": [
            "无计奈何春日长，宰予介绍谒羲皇。",
            "蚁才问阵天又雨，蜂欲舂粮花政香。"
        ],
        "title": "春雨不止二首  其一",
        "id": "642cca38-651e-4a75-a149-2cd9fe032121"
    },
    {
        "author": "杨万里",
        "paragraphs": [
            "春雨如毛又似埃，云开还合合还开。",
            "怪来春晚寒如许，无頼桐花领取来。"
        ],
        "title": "春雨不止二首  其二",
        "id": "fce36cf6-d245-454a-b836-c268b8b089af"
    },
    {
        "author": "杨万里",
        "paragraphs": [
            "雨换溪溪玉，花呈岭岭春。",
            "秧田暄处早，茅屋补痕新。"
        ],
        "title": "踏青",
        "id": "67967e84-51ea-4abd-8ad3-f4f7ff5c7588"
    },
    {
        "author": "杨万里",
        "paragraphs": [
            "老穉都眠我独醒，寒灯半点伴三更。",
            "双花忽作蜻蜓眼，孤焰仍悬玉胆瓶。"
        ],
        "title": "寒灯",
        "id": "8224478b-3bf8-44a8-a3e4-7aab9fa02352"
    },
    {
        "author": "杨万里",
        "paragraphs": [
            "清明未到未和柔，过了清明春又休。",
            "烛下看花徧有思，醉中听雨也无愁。"
        ],
        "title": "雨夜独酌",
        "id": "789d8a03-f9d7-4886-b020-8cd892a9bf70"
    },
    {
        "author": "杨万里",
        "paragraphs": [
            "只愁风雨妬花枝，翦入瓷瓶养却伊。",
            "更下重帘深闭阁，忽然花落又关谁。"
        ],
        "title": "瓶中淮阳红牡丹落尽有叹三首  其一",
        "id": "94eecba2-9838-4368-b2ef-62625af94a80"
    },
    {
        "author": "杨万里",
        "paragraphs": [
            "眼中姚魏过匆匆，只有淮阳打底红。",
            "杜宇一声花睡醒，却教老子怨东风。"
        ],
        "title": "瓶中淮阳红牡丹落尽有叹三首  其二",
        "id": "6b0c240e-3f55-405c-9afe-c7f984699b9f"
    },
    {
        "author": "杨万里",
        "paragraphs": [
            "又是明年看牡丹，未开芍药怯春寒。",
            "落英满地不须扫，一片蔫红也足观。"
        ],
        "title": "瓶中淮阳红牡丹落尽有叹三首  其三",
        "id": "42b234f7-a584-4f9f-a7a7-bf1c88368304"
    },
    {
        "author": "杨万里",
        "paragraphs": [
            "龙泉二李继谪仙，朝议朝散相后先。",
            "凤雏二妙继乃祖，宗儒师儒贤弟昆。",
            "手种兔目今几年，日茹叶淘呻断编。",
            "阴似王家三树绿，异时官职追前躅。",
            "花作唐人八月黄，来岁能书催趣装。"
        ],
        "title": "寄题龙泉李宗儒师儒槐阴书院",
        "id": "952c63f4-9339-497e-9c1a-181fe1412260"
    },
    {
        "author": "杨万里",
        "paragraphs": [
            "青枫金刹依然在，黄石圯桥元不改。",
            "只有谪仙稽古堂，兵烧水毁草树荒。",
            "二大夫家有孙子，去珠复还堂再起。",
            "朱甍碧瓦拂金波，牙签玉轴拄银河。",
            "山鬼吹灯听夜诵，秋兔献颖供晨哦。",
            "向来二李名父子，今来二李佳兄弟。",
            "鹡鸰双去集上林，李家大夫看二二。"
        ],
        "title": "李师儒上舍稽古堂",
        "id": "480bb198-d194-4329-8b31-b1514cb28092"
    },
    {
        "author": "杨万里",
        "paragraphs": [
            "莲叶头巾道样裁，仙桃扇子午时回。",
            "扑蝇堕地犹能旋，闭阁生尘底处来。"
        ],
        "title": "初夏即事十二解  其一",
        "id": "b43b41af-3518-4372-a107-b6714f7db9c9"
    },
    {
        "author": "杨万里",
        "paragraphs": [
            "瑞香端合谱离骚，有子传芳韵亦高。",
            "失却薰笼红锦被，化为矮树紫樱桃。"
        ],
        "title": "初夏即事十二解  其二",
        "id": "b45e09c4-a08c-4f65-aadc-d1d9f6428ecc"
    },
    {
        "author": "杨万里",
        "paragraphs": [
            "百日田干田父愁，只销一雨百无忧。",
            "更无人惜田中水，放下清溪恣意流。"
        ],
        "title": "初夏即事十二解  其三",
        "id": "8e375db4-a337-4fa3-a937-29ac80e8d378"
    },
    {
        "author": "杨万里",
        "paragraphs": [
            "从教节序暗相催，历日尘生懒看来。",
            "却是石榴知立夏，年年此日一花开。"
        ],
        "title": "初夏即事十二解  其四",
        "id": "1b75bcf8-e27b-4e19-b2db-445a0878706e"
    },
    {
        "author": "杨万里",
        "paragraphs": [
            "槛中红药趁春归，瓶里苛留三两枝。",
            "一片落来能恋我，叶梢阁住不教飞。"
        ],
        "title": "初夏即事十二解  其五",
        "id": "f38551c1-7ee6-4800-bd9e-294f406b0edd"
    },
    {
        "author": "杨万里",
        "paragraphs": [
            "密有花红绿刺长，似来作伴石榴芳。",
            "金樱身子玫瑰脸，更吃饧枝蜜果香。"
        ],
        "title": "初夏即事十二解  其六",
        "id": "8fa5784d-ef9e-48b1-86fe-822d8e8108da"
    },
    {
        "author": "杨万里",
        "paragraphs": [
            "玉磬金钟天半鸣，梦中惊我起来听。",
            "万松花上三更雨，政事堂中有此声。"
        ],
        "title": "初夏即事十二解  其七",
        "id": "cf770343-1a13-4044-bd73-74de0ece30cd"
    },
    {
        "author": "杨万里",
        "paragraphs": [
            "东渚西陂万马奔，浪花吞尽旧波痕。",
            "山童莫扫中庭水，要写钱钱雨点纹。"
        ],
        "title": "初夏即事十二解  其八",
        "id": "b67593a6-ce47-40a6-8971-4c6415da670f"
    },
    {
        "author": "杨万里",
        "paragraphs": [
            "更无一个子规啼，寂寂空山花自飞。",
            "啼得春归它便去，元来不是劝人归。"
        ],
        "title": "初夏即事十二解  其九",
        "id": "e3cbeb45-c8fb-4de3-887f-1f812ad67318"
    },
    {
        "author": "杨万里",
        "paragraphs": [
            "柳外花梢啼乱鶑，行人过尽不曾听。",
            "得人听处君知么，天欲明时第一声。"
        ],
        "title": "初夏即事十二解  其一○",
        "id": "08dabf32-7f1e-4145-b23e-8dc5766a2757"
    },
    {
        "author": "杨万里",
        "paragraphs": [
            "狭斜只解赏春红，秋菊冬梅不负公。",
            "我道四时俱富贵，一杯催唤藕花风。"
        ],
        "title": "初夏即事十二解  其一一",
        "id": "105e5e22-3a33-4d93-be5c-a9845d96eb2d"
    },
    {
        "author": "杨万里",
        "paragraphs": [
            "王家麈柄绿琼香，萱草偷来柄更长。",
            "藏却柿红缨拂子，菖蒲节里放风光。"
        ],
        "title": "初夏即事十二解  其一二",
        "id": "1515f825-c0cf-45ce-baa0-79c5b3eb11a5"
    },
    {
        "author": "杨万里",
        "paragraphs": [
            "旧日张三影，今时赵半杯。",
            "谁将牌印子，牒过草庐来。",
            "一代风流尽，余年鬓发催。",
            "愁边对诗酒，怀抱向谁开。"
        ],
        "title": "诗酒怀赵德庄",
        "id": "640d42cf-dff9-4a8f-b97f-ba0b9f6e737b"
    },
    {
        "author": "杨万里",
        "paragraphs": [
            "莫说湘南寺，令人绝痛渠。",
            "中间缘国论，偶似绝交书。",
            "衫短枯荷叶，墙高过笋舆。",
            "人生须富贵，富贵竟何如。"
        ],
        "title": "纪闻悼旧",
        "id": "1edfc255-e4fe-49c9-b0c8-ef2674784811"
    },
    {
        "author": "杨万里",
        "paragraphs": [
            "李郭俱名族，华婣合两家。",
            "藁砧巾角雨，郎罢笔头花。",
            "树秀庭双玉，荪荣砌百芽。",
            "半生冰雪节，再赋白山茶。"
        ],
        "title": "郭母孺人李氏挽歌辞",
        "id": "6bff28c6-dcb6-4a69-89a1-49a2ca2fb572"
    },
    {
        "author": "杨万里",
        "paragraphs": [
            "碧落仙人出作州，青原诗伯佐承流。",
            "江山得助催新句，风月平分入胜游。",
            "清献濂溪两宾主，崆峒章贡再赓酬。",
            "旧时绿水红莲客，南望旗幢鬓已秋。"
        ],
        "title": "七字敬饯周彦敷府判直阁之官虎城",
        "id": "ba48ec16-566a-48da-b814-a560e3b222dc"
    },
    {
        "author": "杨万里",
        "paragraphs": [
            "一点瓜香破醉眠，误它酒客枉流涎。",
            "如何滴露牛心李，化作垂头玉井莲。",
            "初喜晓光将莞尔，竟羞午影不嫣然。",
            "忽看吐下金樱核，蔌蔌声干暮叶边。"
        ],
        "title": "端午前一日含笑初拆",
        "id": "8e7ee0b8-c06b-4edb-adb9-d8f161704bf2"
    },
    {
        "author": "杨万里",
        "paragraphs": [
            "招得榴花共一觞，艾人笑杀老夫狂。",
            "子兰赤口禳何益，正则红船看不妨。",
            "团粽明朝便无味，菖蒲今日么生香。",
            "一生幸免春端帖，可遣渔歌谱大章。"
        ],
        "title": "端午独酌",
        "id": "6cc4f489-bf3c-4a90-9c35-23219cca329e"
    },
    {
        "author": "杨万里",
        "paragraphs": [
            "太守九秋霜，通守三春风。",
            "太守镜照胆，通守渊涵空。",
            "古来人才在寒士，皇家人才在宗子。",
            "君看二赵作庐陵，宽猛晦明两相济。",
            "太守已乘八使车，通守合分五马符。",
            "行看二赵俱法从，老夫别献中和颂。"
        ],
        "title": "送吉州通判赵德辉上印赴阙",
        "id": "62c5de03-0419-4de9-8a79-8d7b2c31a57d"
    },
    {
        "author": "杨万里",
        "paragraphs": [
            "火伞朝张复暮张，若教无月底禁当。",
            "隔林欲上光先漏，窥户无多气已凉。",
            "万里无云天似水，一奁新镜色如霜。",
            "广寒宫里应无酒，挽住姮娥劝一觞。"
        ],
        "title": "暑中待月小酌",
        "id": "52b00c9a-44c3-4854-9f1e-4b371836ae2c"
    },
    {
        "author": "杨万里",
        "paragraphs": [
            "不是齐堂觳觫生，如何双觝独峥嵘。",
            "犀中忽有红尖角，天上也无甜底冰。",
            "只爱衣裳桃杏浅，谁知肌骨雪霜明。",
            "酒徒苦问渠名姓，无姓无名字子陵。"
        ],
        "title": "夏日小饮分题得菱用辘轳体",
        "id": "3c248628-7e95-4286-8940-744ffa8c8e1e"
    },
    {
        "author": "杨万里",
        "paragraphs": [
            "清晨暑气已愁予，何况晹虫午及晡。",
            "寻得松风小凉处，移床来坐又还无。"
        ],
        "title": "移床",
        "id": "3c37f6c3-834e-4f94-9e53-678a010b5a67"
    },
    {
        "author": "杨万里",
        "paragraphs": [
            "永昼能不倦，亭午思小睡。",
            "竹床热如晒，展转竟无寐。",
            "起来搔白首，百匝绕簷际。",
            "政当眊矂中，忽有一奇事。",
            "一风北户来，穿度南窗外。",
            "窗外蕙初花，披拂动香气。",
            "老夫得一凉，洒然有生意。",
            "来日当此时，未知复何似。"
        ],
        "title": "午睡起",
        "id": "fad4b240-d2e4-41d9-8622-ca3ae5cdad54"
    },
    {
        "author": "杨万里",
        "paragraphs": [
            "竹叶孤斟久，梅花远信疎。",
            "如何穷巷辙，忽枉故人车。",
            "伯仲俱佳士，云霄政望渠。",
            "相从又相别，欲别重踌躇。"
        ],
        "title": "送章汉卿归宣城",
        "id": "935ffa6f-17c8-4d2b-aaed-94a3cf23f8ab"
    },
    {
        "author": "杨万里",
        "paragraphs": [
            "听雨初假寐，还成睡著休。",
            "梦中簷奏乐，夜半簟知秋。",
            "今岁应须熟，余生有底愁。",
            "无人知喜事，课仆织新篘。"
        ],
        "title": "夏夜喜雨",
        "id": "cf0e7bad-8e19-4eaf-81a9-89dbe1c82fcc"
    },
    {
        "author": "杨万里",
        "paragraphs": [
            "天柱峰尖半点云，散为岳麓橘洲春。",
            "尽供诗客挥毫里，怪底春空态度新。"
        ],
        "title": "题长沙钟仲山判院岫云舒卷楼二首  其一",
        "id": "615eec10-2106-4dde-a6e5-a243469c437a"
    },
    {
        "author": "杨万里",
        "paragraphs": [
            "入夜云来宿两窗，明朝云去照三湘。",
            "也知远岫无心出，解后为霖亦不妨。"
        ],
        "title": "题长沙钟仲山判院岫云舒卷楼二首  其二",
        "id": "d0ec19d8-d08e-4a58-9385-8ae6a926bfeb"
    },
    {
        "author": "杨万里",
        "paragraphs": [
            "老火薰人欲破头，唤秋不到得人愁。",
            "夜来一雨将秋至，今晚蝉声始报秋。"
        ],
        "title": "立秋日闻蝉",
        "id": "e959ba59-31a8-4041-8512-b9e749867b6c"
    },
    {
        "author": "杨万里",
        "paragraphs": [
            "秋来二笑再芬芳，紫笑何如白笑强。",
            "只有此花偷不得，无人知处忽然香。"
        ],
        "title": "二含笑俱作秋花",
        "id": "6bcd1809-6bd0-4783-8994-1b0dabfff734"
    },
    {
        "author": "杨万里",
        "paragraphs": [
            "只怨西风不早归，早归何似且归迟。",
            "姮娥一夜摇团扇，更说明朝日午时。"
        ],
        "title": "秋夜极热三首  其一",
        "id": "90547d85-060d-438c-8508-20dd7c068d6b"
    },
    {
        "author": "杨万里",
        "paragraphs": [
            "秋神今岁也痴呆，行李如何草草回。",
            "白帝羽衣浑不带，炎官火伞却将来。"
        ],
        "title": "秋夜极热三首  其二",
        "id": "58cfff15-ab50-4731-98db-30786a5176f8"
    },
    {
        "author": "杨万里",
        "paragraphs": [
            "葵扇频挥手已麻，竹床偏热冷无些。",
            "面凉却感须根汗，省得开门汲井花。"
        ],
        "title": "秋夜极热三首  其三",
        "id": "0b7d957b-fbc9-414d-a73f-039d432fc161"
    },
    {
        "author": "杨万里",
        "paragraphs": [
            "君不见杜家阿宜开雪窗，日读十纸月一箱。",
            "君不见崔家阿立染霜兔，暮作千诗朝百赋。",
            "读书台北卯金刀，斋前不种李与桃。",
            "满阶只种书带草，黄金非宝书为宝。",
            "郎君玉树临风前，咀嚼青竹夜不眠。",
            "何须多羨崔与杜，诸郎努力青云路。"
        ],
        "title": "题安福刘虞卿敏斋",
        "id": "1a46faf3-f142-48be-8b3a-2844a946cce1"
    },
    {
        "author": "杨万里",
        "paragraphs": [
            "玉帝愁闻旱，雷公怒见须。",
            "搜龙无亸处，倒海不遗余。",
            "稻里云初活，荞梢雪再铺。",
            "老农啼又笑，欲去且安居。"
        ],
        "title": "九月三日喜雨盖不雨四十日矣",
        "id": "3a8e480e-356e-4c84-b265-9c569166fcf1"
    },
    {
        "author": "杨万里",
        "paragraphs": [
            "香山老益窭，欲卖宅与田。",
            "荆南赠春服，侍中送酒钱。",
            "何如韦苏州，一日兼两贤。",
            "酒钱随春服，并至南溪边。",
            "寄物已不轻，意更在物先。",
            "仆也拙生理，巧亦营不前。",
            "病废非为高，抛官余十年。",
            "纸田蜗牛庐，纵卖谁作缘。",
            "故人岂云少，衮衮青云端。",
            "王弘不可作，范叔空自寒。",
            "忽揽苏州书，冷窗回春暄。",
            "急褫九月絺，径追八酒仙。",
            "竹烟为我喜，波月为我妍。",
            "篱菊冻不花，一笑亦粲然。",
            "醉中化为蝶，飞堕虎丘山。",
            "齐云已在眼，忽然远于天。"
        ],
        "title": "谢苏州史君张子仪尚书赠衣服送酒钱",
        "id": "c4665df9-f8af-4241-8a2b-3bd6b24824af"
    },
    {
        "author": "杨万里",
        "paragraphs": [
            "但令有酒对篱东，管得山名不是龙。",
            "榨里泼醅迎节里，雨中移菊自城中。",
            "多时不饮今辞醉，一笑相懽古罕逢。",
            "我辈明年当更健，不须子细看萸红。"
        ],
        "title": "九日招子上子西尝新酒进退格",
        "id": "bbb3c8b5-a61d-4a24-9b3e-b72ad3b5a7ed"
    },
    {
        "author": "杨万里",
        "paragraphs": [
            "旧说黄杨厄闰年，今年并厄菊花天。",
            "但挼青蕊浮新酒，何必黄金铸小钱。",
            "半醉嚼香霜月底，一枝却老鬓丝边。",
            "阿谁会得开迟意，暗展重阳十月前。"
        ],
        "title": "九日菊未花",
        "id": "f0b46198-9df7-47d9-a45b-3b41124a479f"
    },
    {
        "author": "杨万里",
        "paragraphs": [
            "寒鸡睡著不知晨，多谢钟声唤起人。",
            "明晓莫教钟睡著，被它鸡笑不须嗔。"
        ],
        "title": "寒鸡",
        "id": "a5289338-352e-4be4-bb10-c5d20952bbfd"
    },
    {
        "author": "杨万里",
        "paragraphs": [
            "夹水芙容密密栽，缘溪斜立照溪开。",
            "放教十里红将去，不尽溪流不要回。"
        ],
        "title": "南溪上种芙蓉",
        "id": "e4fa8c45-2896-4cc8-b259-39e95aed12ff"
    },
    {
        "author": "杨万里",
        "paragraphs": [
            "两岁芙蓉无一枝，今年万朶压枝低。",
            "半红半白花都閙，非短非长树斩齐。",
            "临水酽粧新雨后，出墙背面晓风西。",
            "春英笑杀秋英淡，祗恐秾于桃李蹊。"
        ],
        "title": "晓看芙蓉",
        "id": "b5cc535f-4bbe-4031-8684-437d20ec0f27"
    },
    {
        "author": "杨万里",
        "paragraphs": [
            "金刹深藏翠巘间，钟声吹下白云端。",
            "谁知东浙能诗客，也到南溪祝圣山。",
            "重碧清池染衣溼，软红香雾袭人寒。",
            "祝君来岁千秋节，著脚含元鹓鹭班。"
        ],
        "title": "瑞庆节日同王式之诣云际寺满散",
        "id": "1a26be8c-a437-4342-a756-28d4fa6ea695"
    },
    {
        "author": "杨万里",
        "paragraphs": [
            "寅清堂上初相识，君如玉树逢春碧。",
            "滕王阁下重相从，君如天骥追秋风。",
            "九州四海王鲁公，有子不减汉八龙。",
            "君才况是廊庙具，登庸衣钵亲分付。",
            "笋班小试云霄步，州麾妙琢湖山句。",
            "君不见西京韦家父子间，阿成官职似阿贤。",
            "皇朝吕家也不恶，大申小申相后先。",
            "看君一武超韦吕，奄有龟蒙再封鲁。"
        ],
        "tags": [
            "滕王阁"
        ],
        "title": "寄王用之判府监簿",
        "id": "d17f4799-ff1e-4d37-8eec-de63f1b4312c"
    },
    {
        "author": "杨万里",
        "paragraphs": [
            "浙水东兼浙水西，千巖万壑总遨嬉。",
            "游山祗欠金华债，乘兴今随王式之。"
        ],
        "title": "王式之命刘秀才写予真因署其上",
        "id": "b530509e-6352-48ec-b2e5-28cd2eea1031"
    },
    {
        "author": "杨万里",
        "paragraphs": [
            "君能过我意殊倾，我每看君脚便轻。",
            "若为泥涂断还往，端令老病底心情。",
            "未霜杨柳秋犹碧，既雨芙蓉晚更明。",
            "旱岁嫌晴不嫌熟，今年教熟不教晴。"
        ],
        "title": "久雨妨于农收因访子上有叹",
        "id": "80946ee0-6424-4fc0-9a3d-1cc2f1944449"
    },
    {
        "author": "杨万里",
        "paragraphs": [
            "旦奭行间著季真，黄冠不合附青云。",
            "二南风里君知么，添个委蛇退食人。"
        ],
        "title": "题三老图二首  其一",
        "id": "03f0ef17-3f83-4d37-9088-1ea3c7fce521"
    },
    {
        "author": "杨万里",
        "paragraphs": [
            "刘郎写照妙通神，三老图成又一新。",
            "只道老韩同传好，被人指点也愁人。"
        ],
        "title": "题三老图二首  其二",
        "id": "2e406bf0-ad0f-4362-897d-bbc275444b41"
    },
    {
        "author": "杨万里",
        "paragraphs": [
            "为爱溪流箭样湍，戏抛乱石障清澜。",
            "忽如亚父撞玉斗，又似仲尼鸣象环。",
            "整北移南教尽怒，从朝至午不知还。",
            "便饶滟滪三巴峡，也当龙门八节滩。"
        ],
        "title": "南溪堰滩",
        "id": "93612eb9-bf8b-4c42-8c35-531d46974f64"
    },
    {
        "author": "杨万里",
        "paragraphs": [
            "至后寒梅未苦繁，腊前暖蝶已偷还。",
            "隔林日射池光动，碎却池中倒影山。"
        ],
        "title": "至后入城道中杂兴十首  其一",
        "id": "87648293-5abe-4d1d-bd47-b476f8c970ba"
    },
    {
        "author": "杨万里",
        "paragraphs": [
            "大熟仍教得大晴，今年又是一升平。",
            "升平不在箫韶里，只在诸村打稻声。"
        ],
        "title": "至后入城道中杂兴十首  其二",
        "id": "7868f178-e4b9-4e6d-a216-a23f6cc1e7b1"
    },
    {
        "author": "杨万里",
        "paragraphs": [
            "问渠田父定无饥，却道官人那得知。",
            "未送太仓新玉粒，敢先云子滑流匙。"
        ],
        "title": "至后入城道中杂兴十首  其三",
        "id": "ae3e0b52-e1ea-465f-8c1e-2d5ea24a96be"
    },
    {
        "author": "杨万里",
        "paragraphs": [
            "畦蔬甘似卧沙羊，正为新经几夜霜。",
            "芦菔过拳菘过膝，北风一路菜羹香。"
        ],
        "title": "至后入城道中杂兴十首  其四",
        "id": "a3921919-1d86-4c0c-8660-6e36ada3f54b"
    },
    {
        "author": "杨万里",
        "paragraphs": [
            "长亭阿姥短亭翁，探借桃花作面红。",
            "酒熟自尝仍自卖，一生割据醉乡中。"
        ],
        "title": "至后入城道中杂兴十首  其五",
        "id": "b74b4555-f2ba-4070-8d2a-290e962e6ee4"
    },
    {
        "author": "杨万里",
        "paragraphs": [
            "丰年物物总欣驩，不但人和畜亦蕃。",
            "簸处金肤肥彘母，舂余珠屑饱鸡孙。"
        ],
        "title": "至后入城道中杂兴十首  其六",
        "id": "415b3d96-e4d9-4e9b-8fc5-b0fa8d79263d"
    },
    {
        "author": "杨万里",
        "paragraphs": [
            "山路肩舆倦仆夫，家兄为我酒频沽。",
            "卖薪人散知城近，啼柳乌忙觉日晡。"
        ],
        "title": "至后入城道中杂兴十首  其七",
        "id": "a40a56af-1b62-4392-9759-16e8df646feb"
    },
    {
        "author": "杨万里",
        "paragraphs": [
            "谁练苕花作雪茸，更将枫叶染猩红。",
            "姮娥不认推青女，青女又还推化工。"
        ],
        "title": "至后入城道中杂兴十首  其八",
        "id": "7c8fbed2-30da-4be9-b6d7-b94f1cfc0667"
    },
    {
        "author": "杨万里",
        "paragraphs": [
            "忽见轻绡三两重，横遮万丈翠屏风。",
            "老夫细熨䰒松眼，却是青原隠雾中。"
        ],
        "title": "至后入城道中杂兴十首  其九",
        "id": "b10f2dd6-6aa1-4994-819a-991fbd3f75cb"
    },
    {
        "author": "杨万里",
        "paragraphs": [
            "春时宿处雨浪浪，至后重投张氏庄。",
            "际晚乌银何许买，夕阳特地恋寒窗。"
        ],
        "title": "至后入城道中杂兴十首  其一○",
        "id": "2e85eb4a-7f24-4c67-88a5-31b0899016b1"
    },
    {
        "author": "杨万里",
        "paragraphs": [
            "酒魄飞穿月，诗星流入脾。",
            "豪来无一世，贫不上双眉。",
            "泸水奇唐律，香城赏楚辞。",
            "前身定东野，又得退之碑。"
        ],
        "title": "欧阳伯威挽词",
        "id": "672ef402-5d12-4482-a140-d69ad11bd857"
    },
    {
        "author": "杨万里",
        "paragraphs": [
            "蠹简三更寂，寒灯半点悭。",
            "不知门外雪，已失月中山。",
            "白璧非愁禹，黄金只铸颜。",
            "时来漫拈出，掇取桂枝还。"
        ],
        "title": "题东江刘长元勤有斋",
        "id": "78b43e20-9b7f-4fb0-baea-1582f155e120"
    },
    {
        "author": "杨万里",
        "paragraphs": [
            "今代吾家后子云，新诗也解乞陈人。",
            "银河波浪痕痕玉，花县风光字字春。",
            "大胜十年灯火读，更无半点簿书尘。",
            "鹗章塞得公车破，便合留渠立紫宸。"
        ],
        "title": "谢永新大夫杨叔裕惠诗",
        "id": "04b40e12-214f-47e0-a7ff-3bc85562cf51"
    },
    {
        "author": "杨万里",
        "paragraphs": [
            "枢相身通贵，恩书意转亲。",
            "四端香雪縠，一卷锦江春。",
            "公即专堂印，侬方理钓缗。",
            "五公今果六，诗谶也如神。"
        ],
        "title": "寄袁起巖枢密贺新除仍谢送四缣并诗集兼恳求陈婿荐书二首  其一",
        "id": "5124c288-7d63-4301-a5ff-aa49e6afb818"
    },
    {
        "author": "杨万里",
        "paragraphs": [
            "知己熙鸿化，阳和被九臯。",
            "自怜今老病，无分恼钧陶。",
            "独念东床客，犹沉左选曹。",
            "春风半张纸，立地作宜敖。"
        ],
        "title": "寄袁起巖枢密贺新除仍谢送四缣并诗集兼恳求陈婿荐书二首  其二",
        "id": "bba77073-aca5-46d7-9802-1f563fca2934"
    },
    {
        "author": "杨万里",
        "paragraphs": [
            "梦觉月如昼，误惊天欲明。",
            "起吹松叶烬，自点臼花灯。",
            "山轿已十里，谯门才四更。",
            "脚根岂无火，须上也成冰。"
        ],
        "title": "再入城宿张氏庄早起进退格",
        "id": "15bf7d8a-3160-48d4-9774-fc83fbf9f9e5"
    },
    {
        "author": "杨万里",
        "paragraphs": [
            "汤盂深浅任横斜，酒力微醺略减些。",
            "翦烛小童殊解事，不留烛烬却留花。"
        ],
        "title": "与次公夜酌",
        "id": "5621dc5a-4250-417b-b146-e123fb115ff2"
    },
    {
        "author": "杨万里",
        "paragraphs": [
            "脚底神通也自强，三更报我有飞霜。",
            "人言冬夜长如岁，不寐方知岁未长。"
        ],
        "title": "不寐",
        "id": "c1197d90-b482-4a26-92b5-9671bb38d32d"
    },
    {
        "author": "杨万里",
        "paragraphs": [
            "也知口业欠消磨，造物嗔人奈口何。",
            "莫管诗人例寒饿，且容老子小婆娑。"
        ],
        "title": "野望二首  其一",
        "id": "e73d90dd-793a-4823-836a-7f3688151041"
    },
    {
        "author": "杨万里",
        "paragraphs": [
            "野童撷菜疎移步，客子追程有底忙。",
            "茅屋破时偏入画，布衫洗了晒枯桑。"
        ],
        "title": "野望二首  其二",
        "id": "9e37c9a3-4d59-43d4-af9e-dd81c4294511"
    },
    {
        "author": "杨万里",
        "paragraphs": [
            "近看丁香万粒攒，远看却与紫毬般。",
            "谁将玉胆蔷薇水，新濯琼肤锦绣襌。",
            "浄界薰脩尔芬馥，无人翦剔自团栾。",
            "下元前至上元后，省得龙沉与麝兰。"
        ],
        "title": "瑞香盛开呈益国公二首  其一",
        "id": "50865c5b-4f6f-41f5-a3df-65e9372d21be"
    },
    {
        "author": "杨万里",
        "paragraphs": [
            "针来大笋束仍攒，作么开时色两般。",
            "荀令金炉炷沉水，昭容紫袖衬中襌。",
            "同花异叶株株异，一种栾枝节节栾。",
            "雪里寒香得三友，溪边梅与畹边兰。"
        ],
        "title": "瑞香盛开呈益国公二首  其二",
        "id": "7d36fea1-d01c-48f0-8cf6-0d00de82c9d4"
    },
    {
        "author": "杨万里",
        "paragraphs": [
            "上圣临三极，维师正百工。",
            "忠清两杨绾，诚一再温公。",
            "衡岳摧天柱，明堂失栋隆。",
            "初元得名相，不待卦非熊。"
        ],
        "title": "余处恭少师左相郇公挽辞三首  其一",
        "id": "b5869f97-8543-42c6-a9a8-6d583423f843"
    },
    {
        "author": "杨万里",
        "paragraphs": [
            "孝庙乘干日，光宗宅震宫。",
            "夔龙池集凤，黄绮翼高鸿。",
            "初政扶皇极，三朝抗大忠。",
            "朞年坐黄阁，万古一清风。"
        ],
        "title": "余处恭少师左相郇公挽辞三首  其二",
        "id": "0aef055f-3ea9-4f51-bb4c-9e69668dee4a"
    },
    {
        "author": "杨万里",
        "paragraphs": [
            "天下非无士，胸中自有人。",
            "如何初拜相，首荐一遗民。",
            "恩我丘山小，怀公骨肉亲。",
            "白头哭知己，东望独伤神。"
        ],
        "title": "余处恭少师左相郇公挽辞三首  其三",
        "id": "2620b612-3607-40d3-9ce1-986601977597"
    },
    {
        "author": "杨万里",
        "paragraphs": [
            "三顾先生得麟笔，付嘱遗经谁第一。",
            "独将麟髓饭澹翁，项家阿英亦其乙。",
            "澹翁孤忠贯两仪，阿英卓行彻九扉。",
            "旌门一日插天半，却把此笔传阿宜。",
            "阿宜阿囝续弓冶，卢溪书院声无价。",
            "不论当家与外人，不日天池看浑化。"
        ],
        "title": "寄题龙泉项圣与卢溪书院",
        "id": "094318ae-b0c0-4ce9-a131-8f37cb80d7f5"
    },
    {
        "author": "杨万里",
        "paragraphs": [
            "西昌难作自古传，卓令赵令不作难。",
            "二令来时民顿宽，二令去日官余钱。",
            "从来美政人难继，二君双美今谁似。",
            "卓令已作中都官，赵令也合即缀卓令班。"
        ],
        "title": "送西昌大夫赵嘉言上印赴阙",
        "id": "8e439f57-c3ef-436b-bfd5-cfd726f789fe"
    },
    {
        "author": "杨万里",
        "paragraphs": [
            "树子团团映碧岑，初看唤作木犀林。",
            "谁将金粟银丝脍，簇饤朱红菜椀心。",
            "春早横招桃李妬，岁寒不受雪霜侵。",
            "题诗毕竟输坡老，叶厚有棱花色深。"
        ],
        "title": "山茶",
        "id": "a0657190-ac47-4b3d-a1a1-b48ce2139515"
    },
    {
        "author": "杨万里",
        "paragraphs": [
            "觉后难重睡，醉余还独醒。",
            "东窗不肯白，挑尽一灯青。"
        ],
        "title": "夙兴待旦二绝  其一",
        "id": "79d6c023-d564-417b-8d88-ca7e239f2c83"
    },
    {
        "author": "杨万里",
        "paragraphs": [
            "村里无铜漏，金鸡管杀更。",
            "百声犹未晓，却等第三声。"
        ],
        "title": "夙兴待旦二绝  其二",
        "id": "f2903c17-e20d-4527-bbdc-e6a726b92ee9"
    },
    {
        "author": "杨万里",
        "paragraphs": [
            "怪底风光好，还当上巳辰。",
            "柳鶑樊子口，梁燕赵家身。",
            "花落春容瘦，阴浓夏意新。",
            "晒书仍焙药，幽事也劳神。"
        ],
        "title": "癸亥上巳即事",
        "id": "9e9e8962-72f4-4f67-905d-549d86e71357"
    },
    {
        "author": "杨万里",
        "paragraphs": [
            "金沙瓶子荼糜粟，一一尖红映圜绿。",
            "只销三日雨和风，化作真珠堆锦褥。",
            "饶渠飞度雪前开，开了却吹香雪来。",
            "红红白白照天半，醉倚琱栏眼凌乱。"
        ],
        "title": "登度雪台观金沙荼𧃲",
        "id": "731bda85-6f69-4a4a-83db-a0329b8ca71a"
    },
    {
        "author": "杨万里",
        "paragraphs": [
            "南方儒先囿三山，山中豹蔚推伯鸾。",
            "手拏枝桂下广寒，身作德星南斗间。",
            "治行第一闻九关，再分鱼书朱两幡。",
            "丰湖夜敲坡老门，螺浦晓酌六一泉，露冕朞月惠化传。",
            "青原改色白鹭妍，白叟鼓腹黄童颠。",
            "曲生打开禁酒国，云子凑集移粟船。",
            "向来醉人号一瑞，如今醉人横路眠。",
            "满城米贱酒更贱，尽道人皆有一天。",
            "如何癖爱香火缘，三章叫阍觅散仙。",
            "定知不晚当赐环，金貂玉佩香案前。"
        ],
        "title": "古风敬饯吉州梁史君",
        "id": "5ea4429a-3ac4-4685-ae7e-b0636db6ee3c"
    },
    {
        "author": "杨万里",
        "paragraphs": [
            "高皇中兴社稷臣，紫巖先生第一人。",
            "来从紫巖住紫盖，鸿钧转作湘中春。",
            "风流人物被草木，香满橘洲连岳麓。",
            "一时宾客盛邹枚，明月夜光和结绿。",
            "雷家夫子龙凤章，优入其室升其堂。",
            "朱幡玉节徧南纪，锦帐绫衾推望郎。",
            "使星下照翼轸旁，西山南浦回风光。",
            "渠侬别有经世具，袖却两手惟深藏。",
            "玉皇唤渠登庙廊，小却犹在持橐行。",
            "野人亦忝同门者，久挂衣冠卧林下。",
            "病身只合钓烟波，儿辈犹堪累甄冶。"
        ],
        "title": "古风敬饯都运焕章雷吏部祗召入觐",
        "id": "627ee82a-6c71-4b61-8b12-ca1f510ad29e"
    },
    {
        "author": "杨万里",
        "paragraphs": [
            "鬓少梳欲无，髭短镊更少。",
            "搔鬓祗撚髭，觅句何日了。"
        ],
        "title": "子年刘郎写余老貌求赞",
        "id": "9d4bfb73-3aa8-4608-9652-de9416a7a275"
    },
    {
        "author": "杨万里",
        "paragraphs": [
            "布谷声中日脚收，瘦藤叫我看西畴。",
            "露珠走上青秧叶，不到梢头便肯休。"
        ],
        "title": "暮行田间二首  其一",
        "id": "b1a3338d-ecf1-48e6-b602-44420f76c793"
    },
    {
        "author": "杨万里",
        "paragraphs": [
            "水满平田无处无，一张雪纸眼中铺。",
            "新秧乱插成井字，却道山农不解书。"
        ],
        "title": "暮行田间二首  其二",
        "id": "85828f93-307e-4981-aec8-01669f435bb6"
    },
    {
        "author": "杨万里",
        "paragraphs": [
            "小轿欹还正，荒蹊细又纡。",
            "危峰上金镜，远草乱琼珠。",
            "雾外钟声近，花梢殿脊孤。",
            "老僧知我冷，展席傍红炉。"
        ],
        "title": "清晓趋郡早炊幽居延福寺",
        "id": "948c9382-8c8d-4302-b1f0-2f971e40390e"
    },
    {
        "author": "杨万里",
        "paragraphs": [
            "险尽涂初坦，寒轻日向中。",
            "稻云迟雨碧，荞雪早霜红。",
            "五日再行役，二年三鞠躬。",
            "只言弃官久，却与在官同。"
        ],
        "title": "午过乌东",
        "id": "aa5f6b6d-f446-4402-8280-82f3d80c8636"
    },
    {
        "author": "杨万里",
        "paragraphs": [
            "青林化作万黄金，落日光寒色却深。",
            "仰看松梢数松子，不妨更与数松针。"
        ],
        "title": "晚宿小罗田四首  其一",
        "id": "275a8f5b-df87-40e2-8498-7f9530ede963"
    },
    {
        "author": "杨万里",
        "paragraphs": [
            "倒尽菰蒲折尽荷，芙蓉临水恨无多。",
            "一花却有两花影，东卧斜阳西卧波。"
        ],
        "title": "晚宿小罗田四首  其二",
        "id": "90b421a6-ab20-488a-b95f-9d539076ea87"
    },
    {
        "author": "杨万里",
        "paragraphs": [
            "萧洒低低屋，虚明小小窗。",
            "客间那得许，窗外更寒江。"
        ],
        "title": "晚宿小罗田四首  其三",
        "id": "fb0fe98a-89ab-436f-9879-599a1f5ca104"
    },
    {
        "author": "杨万里",
        "paragraphs": [
            "白酒聊三盏，青灯欲二更。",
            "倦来乘急睡，过了睡难成。"
        ],
        "title": "晚宿小罗田四首  其四",
        "id": "e1e9fa8d-6c05-4b89-824a-6988b61ba336"
    },
    {
        "author": "杨万里",
        "paragraphs": [
            "吹灯览镜又匆匆，乌帽新时白鬓空。",
            "残月忙追晓星上，飞霜先到轿窗中。",
            "如何五鼓寒十倍，不肯半分饶一翁。",
            "到得火轮相暖热，山霏特地碧曚昽。"
        ],
        "title": "后一月再宿城外野店夙兴入城谒益公二首  其一",
        "id": "01b7e262-98e5-40cd-aba9-55ceb2b64160"
    },
    {
        "author": "杨万里",
        "paragraphs": [
            "归途未信欲斜阳，只怪行人影转长。",
            "松寿已高犹绿发，枫年方少更红裳。",
            "秋光便是天金谷，画本偷归我锦囊。",
            "只怨冲寒叹行役，青鞋布袜却芬香。"
        ],
        "title": "后一月再宿城外野店夙兴入城谒益公二首  其二",
        "id": "c2f0d550-0d5b-4cf8-9191-699408cb54d4"
    },
    {
        "author": "杨万里",
        "paragraphs": [
            "谁信秋霜腊雪中，雪中霜里有春风。",
            "菊花未了梅花发，休说桃花入嫩红。"
        ],
        "title": "题胡季亨观生亭二首  其一",
        "id": "8308c0e9-24d7-47ba-9f2e-ec0ad48f8be6"
    },
    {
        "author": "杨万里",
        "paragraphs": [
            "漏泄春光有阿亨，一双诗眼太乖生。",
            "草根未响渠先觉，不待黄鹂第一声。"
        ],
        "title": "题胡季亨观生亭二首  其二",
        "id": "8917222e-7c64-415b-b653-872bd847e645"
    },
    {
        "author": "杨万里",
        "paragraphs": [
            "秋气集南磵，清风来故人。",
            "遗我一端绮，桃李不成春。",
            "大句斡元造，高词媲皇坟。",
            "百衲收寸锦，一字买堪贫。",
            "苦恨邻里间，良觌渺无因。",
            "今日是何朝，始闻扣柴荆。",
            "黄菊有佳色，寒水各依痕。",
            "且共欢此饮，重与细论文。",
            "何以报佳惠，山中有白云。"
        ],
        "title": "胡季亨赠集句古风效其体奉酬",
        "id": "ca15ea8a-e94a-4c21-94f4-c9e28a937bd2"
    },
    {
        "author": "杨万里",
        "paragraphs": [
            "雨脚麻相似，禾头耳欲生。",
            "风收白痴雾，霜作上牢晴。",
            "逗晓双栖鹊，巡簷数喜声。",
            "呼儿洗尘甑，忍饿待新秔。"
        ],
        "title": "十月久雨妨农收二十八日得霜遂晴喜而赋之",
        "id": "b5fc7c0d-a6b5-4fc3-8e0a-4a1340784b3d"
    },
    {
        "author": "杨万里",
        "paragraphs": [
            "黄菊花繁依旧臞，牡丹叶落恰如枯。",
            "霜中蚱蜢冻欲死，紧抱寒梢不放渠。"
        ],
        "title": "早起",
        "id": "f4813548-d3e5-452e-9d09-1c6176447e22"
    },
    {
        "author": "杨万里",
        "paragraphs": [
            "长有青蝇入梦，初无白额负嵎。",
            "传业羲皇网罟，齐名鬭谷于菟。"
        ],
        "title": "蝇虎六言",
        "id": "6b34a775-9eb4-4cfc-91f2-b2a7aa66622e"
    },
    {
        "author": "杨万里",
        "paragraphs": [
            "尤萧范陆四诗翁，此后谁当第一功。",
            "新拜南湖为上将，更差白石作先锋。",
            "可怜公等俱痴绝，不见词人到老穷。",
            "谢遣管城侬已晚，酒泉端欲乞移封。"
        ],
        "title": "进退格寄张功父姜尧章",
        "id": "02bf055a-9e9d-4cae-9c14-e0bad940b33c"
    },
    {
        "author": "杨万里",
        "paragraphs": [
            "张氏避毡裘，邢迁来桂州。",
            "买田同族食，作计岂孙谋。",
            "公艺君今是，希文古罕俦。",
            "荆花再连理，萱草更千秋。"
        ],
        "title": "寄题八桂张松卿义庄",
        "id": "29856ea8-46fc-4a20-baf7-52883cd2958a"
    },
    {
        "author": "杨万里",
        "paragraphs": [
            "远绪传妫水，高风似太丘。",
            "萱堂鱼跃雪，兰砌鹗横秋。",
            "杖屦疎金谷，鶑花冷玉舟。",
            "行看紫鸾纸，告第贲松楸。"
        ],
        "title": "陈商卿挽辞",
        "id": "69fd8601-9ef7-4670-9638-20d371f8d1ad"
    },
    {
        "author": "杨万里",
        "paragraphs": [
            "吾友子曾子，滋兰涧溪幽。",
            "药房动波底，韦编著床头。",
            "梦吞六画香，身从三圣游。",
            "上瞻岐山开，下聆雷声收。",
            "告于閟灵龟，潜渊骑玉虬。",
            "食菲足自养，朶颐非所求。",
            "一朝浮洛书，绿字献禹畴。",
            "分半啖虞翻，相视一笑休。"
        ],
        "title": "题曾世夫颐斋",
        "id": "47f0cf80-3558-40f6-8764-95c64dbf2c0f"
    },
    {
        "author": "杨万里",
        "paragraphs": [
            "霜挟清寒冻杀人，袖中十指怯头巾。",
            "金篦落地拾不得，却是穿窗晓日痕。"
        ],
        "title": "晓起",
        "id": "780627e8-66a7-4b5d-a967-b1e3e38f4283"
    },
    {
        "author": "杨万里",
        "paragraphs": [
            "揭竿借日自烘衣，背立晴暄片子时。",
            "雪后春生人未觉，弄丝蟢子独先知。"
        ],
        "title": "日午",
        "id": "c5595991-32cc-48fe-8ced-9a3bdbc6873c"
    },
    {
        "author": "杨万里",
        "paragraphs": [
            "庐陵新事一奇绝，老农七年不识雪。",
            "史君领取六花来，一夜九天开玉阙。",
            "万家铸作银楼台，千峰琢出琼崔嵬。",
            "频岁魃儿祟䆉䅉，来秋云子如芋魁。",
            "老夫与雪亦久别，滕六参侬求普说。",
            "为渠拈此一瓣香，今身胡姓前身黄。",
            "只愁颍川归庙堂，不愁寰宇无丰穰。",
            "东阁官梅应解语，绿毛么凤仍能舞。",
            "合词再拜寿史君，满为天花中玉醑。"
        ],
        "title": "贺胡守寺正祷雪响应",
        "id": "77bc5a2f-1385-4ea2-9fd1-4998f15b204e"
    },
    {
        "author": "杨万里",
        "paragraphs": [
            "冬夜嫌长只望春，春宵又永更何言。",
            "睫梢强合终无睡，脚底相摩也不温。",
            "竟夕松风听到晓，忽明灯火看来昏。",
            "拥裯却起蒙头坐，顾影真成一病猿。"
        ],
        "title": "十二月二十七日立春夜不寐",
        "id": "c8b4a780-0d31-4d9a-b0a3-b86cf767b826"
    },
    {
        "author": "杨万里",
        "paragraphs": [
            "吾友黄编修，用不究其挟。",
            "有子传父书，潜心泣麟业。",
            "胸中石渠剩，笔底秋鹰捷。",
            "蟾兔赠一枝，衣钵续四叶。",
            "不应千里来，乃欲一揖别。",
            "恰当新酒熟，幸与故人接。",
            "细酌且短檠，软语更长铗。",
            "去去谒九扉，天路看高蹑。"
        ],
        "title": "送黄几先司户",
        "id": "e780c0f9-9e7d-499e-9b3e-85a8de627906"
    },
    {
        "author": "杨万里",
        "paragraphs": [
            "有客栖霞外，无名涴党中。",
            "南州一高士，东汉独清风。",
            "旧国已禾女，荒阡犹石翁。",
            "更烦吹笛魄，端为洗榛丛。"
        ],
        "title": "寄题南昌尉厅思贤亭",
        "id": "c5d13436-a742-4002-b841-c07b5479ea6d"
    },
    {
        "author": "杨万里",
        "paragraphs": [
            "老子烧香罢，蜂儿作队来。",
            "徘徊绕襟袖，将谓是花开。"
        ],
        "title": "甲子初春即事六首  其一",
        "id": "e7be6f79-0f94-4844-b562-0c35906e8f56"
    },
    {
        "author": "杨万里",
        "paragraphs": [
            "腊去寒犹在，春来花未开。",
            "东风忽然到，放尽一园梅。"
        ],
        "title": "甲子初春即事六首  其二",
        "id": "88dd8127-34cf-4572-8eac-5c6451170820"
    },
    {
        "author": "杨万里",
        "paragraphs": [
            "径李浑秾白，山桃半淡红。",
            "杏花红又白，非淡亦非秾。"
        ],
        "title": "甲子初春即事六首  其三",
        "id": "12628421-4ffd-443b-bb12-9e8d6ccf19fb"
    },
    {
        "author": "杨万里",
        "paragraphs": [
            "只有观书乐，其如病眼何。",
            "但令吾意适，不必卷头多。"
        ],
        "title": "甲子初春即事六首  其四",
        "id": "f960759e-db79-4991-ab36-7cc47694b349"
    },
    {
        "author": "杨万里",
        "paragraphs": [
            "骤暖如初夏，通身退裌衣。",
            "只言寒已去，却等五更归。"
        ],
        "title": "甲子初春即事六首  其五",
        "id": "e648c691-d644-4bb5-a399-36abe9e6fd44"
    },
    {
        "author": "杨万里",
        "paragraphs": [
            "人怨花迟发，天教暖早催。",
            "不知要催落，却道是催开。"
        ],
        "title": "甲子初春即事六首  其六",
        "id": "5a9e56e9-e20d-4ee2-9921-0183840a68c7"
    },
    {
        "author": "杨万里",
        "paragraphs": [
            "过雨天犹湿，新晴日尚寒。",
            "悬知晓粧好，破雾急来看。"
        ],
        "title": "二月十四日晓起看海棠八首  其一",
        "id": "5bf81770-712c-4fe2-9f62-9dda7de3b3d9"
    },
    {
        "author": "杨万里",
        "paragraphs": [
            "初日光殊薄，晴梢露正浓。",
            "真珠粧未稳，更著柳边风。"
        ],
        "title": "二月十四日晓起看海棠八首  其二",
        "id": "235b10ff-eb5a-4264-a25f-4f85571fe087"
    },
    {
        "author": "杨万里",
        "paragraphs": [
            "晚得看花诀，丁宁趁绝晨。",
            "乘他醉眠起，别是一精神。"
        ],
        "title": "二月十四日晓起看海棠八首  其三",
        "id": "e847e9a5-4774-4a09-a0e3-2abb9a4f6e38"
    },
    {
        "author": "杨万里",
        "paragraphs": [
            "四面花光合，一身香雾红。",
            "忽从霞绮上，跳下锦城中。"
        ],
        "title": "二月十四日晓起看海棠八首  其四",
        "id": "43f29288-5acb-4c5e-a6b2-c07b3e1c3cac"
    },
    {
        "author": "杨万里",
        "paragraphs": [
            "花密无重数，看来眼转迷。",
            "化为花世界，忘却日东西。"
        ],
        "title": "二月十四日晓起看海棠八首  其五",
        "id": "0beb5390-41f2-4671-a15f-98b4007dd318"
    },
    {
        "author": "杨万里",
        "paragraphs": [
            "外种百来树，中安一小亭。",
            "放眸红未了，红了是天青。"
        ],
        "title": "二月十四日晓起看海棠八首  其六",
        "id": "4c0b7cd1-05b6-45e2-8268-9a0903405a4a"
    },
    {
        "author": "杨万里",
        "paragraphs": [
            "老子侵星起，蜂儿先我忙。",
            "渊才无鼻孔，信口道无香。"
        ],
        "title": "二月十四日晓起看海棠八首  其七",
        "id": "4e5fc91f-3836-448c-b669-1f3808704501"
    },
    {
        "author": "杨万里",
        "paragraphs": [
            "除却牡丹了，海棠当亚元。",
            "艳超红白外，香在有无间。"
        ],
        "title": "二月十四日晓起看海棠八首  其八",
        "id": "eba1edf8-1edc-4f55-aac8-f968d5f23055"
    },
    {
        "author": "杨万里",
        "paragraphs": [
            "韩子不肯佛，饶操苦出家。",
            "何如妙浄老，紫橐碧莲花。"
        ],
        "title": "寄题袁机仲侍郎殿撰建溪北山四景 妙浄庵",
        "id": "b9cf3da6-a691-434e-b9be-b0b3257ca13f"
    },
    {
        "author": "杨万里",
        "paragraphs": [
            "竹国风世界，梅兄雪友朋。",
            "地清无可比，且道玉壶冰。"
        ],
        "title": "寄题袁机仲侍郎殿撰建溪北山四景 冰壶阁",
        "id": "b25ffef0-627c-42e7-b3e2-ff35813171fe"
    },
    {
        "author": "杨万里",
        "paragraphs": [
            "银河月外来，玉虹天上落。",
            "骑虹弄银河，人间无个乐。"
        ],
        "title": "寄题袁机仲侍郎殿撰建溪北山四景 玉虹桥",
        "id": "dadb9ef6-95ac-4769-93ff-e76485453a8e"
    },
    {
        "author": "杨万里",
        "paragraphs": [
            "脚底一朶云，乘之绕空碧。",
            "前身王子乔，今代李太白。"
        ],
        "title": "寄题袁机仲侍郎殿撰建溪北山四景 抗云亭",
        "id": "dec25535-3600-4e2d-9167-30a575de579d"
    },
    {
        "author": "杨万里",
        "paragraphs": [
            "吾友张饰庵，学到贲上白。",
            "真贲初非文，至饰亦无色。",
            "君看瑄玉姿，岂借青黄饰。",
            "宝气不自中，白虹贯空碧。",
            "饰庵隠岷岭，英名震京国。",
            "鲁论感凤叹，春秋辩麟获。",
            "孝庙聘丘园，有来校坟籍。",
            "光皇访忠贤，再起贰卿棘。",
            "未应两朝旧，不侍九重侧。",
            "训词揭昭回，圣意深记忆。",
            "盍归赞人文，小却犹讲席。",
            "未要从子真，带月耕巖石。"
        ],
        "title": "题张季长少卿饰庵庵名取告词云学足以自饰",
        "id": "fc3d4424-c3d7-4d50-ab09-d5d382089252"
    },
    {
        "author": "杨万里",
        "paragraphs": [
            "豺虎深交雁鹜行，到官管取汝无妨。",
            "只将剽劫为喧閙，喝放归来尽陆梁。"
        ],
        "title": "十山歌呈太守胡平一  其一",
        "id": "272fd673-9b85-40d5-9383-340e40c8d7aa"
    },
    {
        "author": "杨万里",
        "paragraphs": [
            "羣盗常山蛇势如，一偷捕获十偷扶。",
            "十偷行赂一偷免，百姓如何奈得渠。"
        ],
        "title": "十山歌呈太守胡平一  其二",
        "id": "13a34581-6dea-4ef9-9d52-12d10cab8489"
    },
    {
        "author": "杨万里",
        "paragraphs": [
            "淦客前春荷一猪，城门卖得两千余。",
            "明朝回到石斧岭，连吃数刀今在无。"
        ],
        "title": "十山歌呈太守胡平一  其三",
        "id": "7c25ddbb-4290-4443-8dcc-10f1a6cfeeef"
    },
    {
        "author": "杨万里",
        "paragraphs": [
            "说似行人且细听，螺冈门外莫宵征。",
            "前头石斧韩婆岭，第一单身不要行。"
        ],
        "title": "十山歌呈太守胡平一  其四",
        "id": "15b520ef-1ae1-457b-bfd5-47434abf9786"
    },
    {
        "author": "杨万里",
        "paragraphs": [
            "后赵前丁两使君，羣偷望见总星奔。",
            "后人却笑渠侬猛，仁及偷儿不及民。"
        ],
        "title": "十山歌呈太守胡平一  其五",
        "id": "986dbab1-9899-4581-8499-af2d3594caf0"
    },
    {
        "author": "杨万里",
        "paragraphs": [
            "王黄二盗久驰声，手棒腰刀白昼行。",
            "逢著村人持一物，喝令放下敢谁争。"
        ],
        "title": "十山歌呈太守胡平一  其六",
        "id": "a3ae7b71-b9b4-4cd9-af6c-55b4d520d16c"
    },
    {
        "author": "杨万里",
        "paragraphs": [
            "近有村人带血论，使君亲与验伤痕。",
            "鹜行刚道非行劫，只是行人两作喧。"
        ],
        "title": "十山歌呈太守胡平一  其七",
        "id": "295798a3-d95b-49d1-af16-c621eebf0267"
    },
    {
        "author": "杨万里",
        "paragraphs": [
            "贤尹如何受吏谩，青天白日万人看。",
            "忽然一展霹雳手，尽杖偷魁窜远蛮。"
        ],
        "title": "十山歌呈太守胡平一  其八",
        "id": "2202dcaf-dcfa-4ab9-b728-f33e5d30ff16"
    },
    {
        "author": "杨万里",
        "paragraphs": [
            "北门今早顿然清，怀璧操金尽夜行。",
            "却有一般可怜底，羣偷枉却费家兄。"
        ],
        "title": "十山歌呈太守胡平一  其九",
        "id": "0f217e49-8cfe-4e85-9c05-81617dae9770"
    },
    {
        "author": "杨万里",
        "paragraphs": [
            "行人满路喜歌呼，小盗何须辱庙谟。",
            "早个使君归鼎轴，为禽颉利系单于。"
        ],
        "title": "十山歌呈太守胡平一  其一○",
        "id": "276ff180-eb1a-4547-bdd5-bc885c4e0721"
    },
    {
        "author": "杨万里",
        "paragraphs": [
            "抛官放浪十三年，底事今年病嬾残。",
            "旧健肯饶梅摘索，新羸翻羨竹平安。"
        ],
        "title": "五月十六夜病中无聊起来步月五首  其一",
        "id": "02fa6c87-1e21-424b-babe-69f860279cce"
    },
    {
        "author": "杨万里",
        "paragraphs": [
            "无求不必位三公，一饱何须禄万钟。",
            "只有人生安乐好，享它明月与清风。"
        ],
        "title": "五月十六夜病中无聊起来步月五首  其二",
        "id": "673b3602-2907-4065-b85f-b32ae6f45138"
    },
    {
        "author": "杨万里",
        "paragraphs": [
            "人睡方酣鸡未知，起来叫转月华西。",
            "南风吹落北斗柄，细数月中丹桂枝。"
        ],
        "title": "五月十六夜病中无聊起来步月五首  其三",
        "id": "3f296102-5f5b-403f-a60b-685ea8835588"
    },
    {
        "author": "杨万里",
        "paragraphs": [
            "夏日虽炎夜却清，四更还更胜三更。",
            "露从玉兔须根落，风在银河浪底生。"
        ],
        "title": "五月十六夜病中无聊起来步月五首  其四",
        "id": "747c7174-479a-4d98-8afd-2d313092df09"
    },
    {
        "author": "杨万里",
        "paragraphs": [
            "道是月明星便稀，阿瞒此句未为奇。",
            "今宵斗柄也不见，一镜孤光天四垂。"
        ],
        "title": "五月十六夜病中无聊起来步月五首  其五",
        "id": "6af12ef4-8324-4246-a6bd-01e4d2867d4f"
    },
    {
        "author": "杨万里",
        "paragraphs": [
            "紫微仙人今太白，不爱好官爱奇石。",
            "顷从道山归雪山，一叶渔船一横笛。",
            "船过宣池月满空，乘云飞上九华峰。",
            "十指一掇九芙蓉，和月擎取归船中。",
            "归到雁湖秋水碧，万斛酒船觞九客。",
            "蟇颐诸峰作不速，不待折简登几席。",
            "侬与石兄殊不疎，问讯别来安稳无。"
        ],
        "title": "题李季章中书舍人石林堂",
        "id": "5bb0f714-01a4-4df7-8c5e-40c11eaa9ee5"
    },
    {
        "author": "杨万里",
        "paragraphs": [
            "病身兀兀脑岑岑，偶到儿曹文字林。",
            "一卷杜诗揉欲烂，两人齐读味初深。",
            "斲肝枉却期千载，漏眼谁曾更再寻。",
            "笔底奸雄死犹毒，莫将饶舌泄渠心。"
        ],
        "title": "与长孺共读杜诗",
        "id": "64276d51-0ee0-48f9-92bd-5aef02923cea"
    },
    {
        "author": "杨万里",
        "paragraphs": [
            "白玉蜂儿绿玉房，蜂房未绽已闻香。",
            "蜂儿解醒诗人醉，一嚼清冰一咽霜。"
        ],
        "title": "食莲子三首  其一",
        "id": "7d14ea0b-ee61-4f21-87cb-29df0a67eeac"
    },
    {
        "author": "杨万里",
        "paragraphs": [
            "城中莲子买将归，未问尝新早与迟。",
            "偶忆涌金门外晓，画船带露摘来时。"
        ],
        "title": "食莲子三首  其二",
        "id": "8ffa4cc4-91c1-4937-b776-60d624d0a225"
    },
    {
        "author": "杨万里",
        "paragraphs": [
            "戢戢蜂儿出露房，未生翅股及锋芒。",
            "丁宁莫遣它人剥，要染侬家十指香。"
        ],
        "title": "食莲子三首  其三",
        "id": "ea02e345-e502-4c6e-9a18-07281ddfbc81"
    },
    {
        "author": "杨万里",
        "paragraphs": [
            "老无星事可营为，政是长闲好病时。",
            "两脚倦行赢得坐，一生欠睡顿还伊。",
            "梦闻有客欣然起，儿道勤翁乃尔痴。",
            "抵掌纵谈天亦笑，此身安否更曾知。"
        ],
        "title": "族人同诸友问疾二首  其一",
        "id": "9ac27dbf-42a2-4aa5-af6b-c55071d8d771"
    },
    {
        "author": "杨万里",
        "paragraphs": [
            "摩诘沉疴未易排，文殊一问失妖灾。",
            "老夫何幸羣贤集，倒屣出迎双眼开。",
            "语造极时全愈了，病知客去即重来。",
            "呼儿细拣新书策，体不佳时看一回。"
        ],
        "title": "族人同诸友问疾二首  其二",
        "id": "49091173-248a-47dd-a6de-4831e086c062"
    },
    {
        "author": "杨万里",
        "paragraphs": [
            "满眼生花雪满颠，者稀又过四双年。",
            "谁知病脚妨行步，只见端居道坐禅。",
            "堕扇几旁犹嬾拾，检书窗下更能前。",
            "世人总羨飞仙侣，我羨行人便是仙。"
        ],
        "title": "病中复脚痛终日倦坐遣闷",
        "id": "8356d74f-7d9b-4d9b-bfc5-fb401f7e31a5"
    },
    {
        "author": "杨万里",
        "paragraphs": [
            "末伏将催中伏休，匆匆送夏又迎秋。",
            "暑中竹色风仍雨，病里鶑声喜破愁。",
            "大熟十年无此作，微生一饱更何求。",
            "急须剩踏莲花曲，药玉新船待拍浮。"
        ],
        "title": "六月二十四日病起喜雨闻鶑与大儿议秋凉一出游山三首  其一",
        "id": "48f197c8-b023-4f7a-aa31-c2e1c242f541"
    },
    {
        "author": "杨万里",
        "paragraphs": [
            "病势初来敌颇强，排山倒海也难当。",
            "老夫笑把东西玉，竖子难藏上下肓。",
            "酒阵时闻报三捷，诗坛元不费单枪。",
            "夜来梦入清凉国，风月冰人别是乡。"
        ],
        "title": "六月二十四日病起喜雨闻鶑与大儿议秋凉一出游山三首  其二",
        "id": "351808d2-6cb0-4e0e-94af-6afd86a99cb7"
    },
    {
        "author": "杨万里",
        "paragraphs": [
            "暑气朝来扫地空，南风毕竟让西风。",
            "秋生楚尾吴头外，凉杀天涯地角中。",
            "万叠山连千涧水，双行缠伴一郫筒。",
            "初程道是穷忙著，且宿东山东复东。"
        ],
        "title": "六月二十四日病起喜雨闻鶑与大儿议秋凉一出游山三首  其三",
        "id": "1bf528b0-4b5c-4e57-a504-ff071f76c8b4"
    },
    {
        "author": "杨万里",
        "paragraphs": [
            "晨起出蓬户，换却隔水峰。",
            "细看只旧山，色与昨不同。",
            "虽经夜来雨，末必有许功。",
            "云师挈众巉，置在蓝水中。",
            "沙土俱绿浄，草树添青葱。",
            "不然近秋衰，那得还春容。",
            "此意殊不浅，要将调诗翁。",
            "判断索一语，可惜语不工。",
            "正使语工著，不如山色浓。"
        ],
        "title": "雨后晓起看山",
        "id": "1d6df288-23e8-4fd0-958d-684c01300d17"
    },
    {
        "author": "杨万里",
        "paragraphs": [
            "良辰美景底须来，苦恼如山正满怀。",
            "蝉度清歌侑溪柳，花吹黄雪洒官槐。",
            "新秋风物俱堪赏，久病心情自不佳。",
            "说与儿童休乞巧，老夫守拙尚多乖。"
        ],
        "title": "病中七夕",
        "id": "33731989-a4ed-4e1f-9f29-25268fb4f008"
    },
    {
        "author": "杨万里",
        "paragraphs": [
            "今年秋热倍常年，更住西峰落照村。",
            "最是樱桃梢上日，裴回不落等黄昏。"
        ],
        "title": "秋热",
        "id": "7115fbe0-4db2-42dc-bafa-f61ee8cb86d0"
    },
    {
        "author": "杨万里",
        "paragraphs": [
            "鸡头吾弟藕吾兄，头角崭然也不争。",
            "白璧中藏烟水晦，红裳左袒雪花明。",
            "一生子木非知己，千载灵均是主盟。",
            "每到炎官张火伞，西山未当圣之清。"
        ],
        "title": "食菱",
        "id": "4db9a77f-d413-4537-bb96-410ea3beab1d"
    },
    {
        "author": "杨万里",
        "paragraphs": [
            "暑天寒果饤来馊，水果清于木果休。",
            "莲入新秋何便瘦，菱沉到底竟能浮。",
            "山泉酿酒香仍冽，野蔌堆盘爽更幽。",
            "方丈食前非不爱，风蝉一腹饱诗愁。"
        ],
        "title": "晚酌",
        "id": "a3890d08-db01-4921-82d8-2da29023c472"
    },
    {
        "author": "杨万里",
        "paragraphs": [
            "火云散作鬰金云，簷际移床偃病身。",
            "古井石崖新汲水，花洲苔砌荡晴尘。",
            "风才小动即停吹，竹自不凉那及人。",
            "独感今宵上弦月，桂梢分露滴纱巾。"
        ],
        "title": "七夕后一夜月中露坐二首  其一",
        "id": "c93a02be-5ad1-4283-a39c-6dc11b14b774"
    },
    {
        "author": "杨万里",
        "paragraphs": [
            "今古诗人爱月圆，未堪商略玉婵娟。",
            "脩眉半璧各自好，团镜磨镰俱可怜。",
            "一夜一般新样出，几回几换为人妍。",
            "教渠也学金鸦扇，未必清光直一钱。"
        ],
        "title": "七夕后一夜月中露坐二首  其二",
        "id": "7d85af4e-5d38-497f-989e-f29877e7166b"
    },
    {
        "author": "杨万里",
        "paragraphs": [
            "夜气积到晓，微凉方满川。",
            "老夫乘早起，落月正娟然。",
            "拄杖丫疲檐，行人憩痛肩。",
            "劳生谁独免，客路最堪怜。"
        ],
        "title": "夜热不寐晓起步溪上",
        "id": "427a7bac-5141-4129-ab7e-a603d423c6be"
    },
    {
        "author": "杨万里",
        "paragraphs": [
            "阿旦东山著干坤，十雨世界三登村。",
            "阿安东山著一身，白云保社明月邻。",
            "此山祗合馆此客，千载阿谁敢争席。",
            "赵侯玉立隆准孙，洗空凡马追古人。",
            "千山万水略行徧，一锥卓住东洋岸。",
            "东洋山麓东复东，筑堂折简招两公。",
            "倒提北斗酌银汉，灵山作樽江作钟。",
            "浩歌小袖经纶手，笑与两公举天酒。",
            "东山今属赵家庄，敬请两公迁别乡。"
        ],
        "title": "寄题赵漕祕阁东山堂",
        "id": "45084ba8-c68a-4086-aa68-69a4819f3231"
    },
    {
        "author": "杨万里",
        "paragraphs": [
            "高皇一马化龙日，临轩策士谁第一。",
            "玉山山下汪端明，年财十八第一人。",
            "圣上来年集英殿，黄繖中央横玉案。",
            "何人再续老尚书，禾水左家千里驹。",
            "春秋三传贮胸臆，买纸待传晁董策。",
            "君才盍与汪相先，君年更少汪两年。"
        ],
        "title": "送吉州解魁左人杰诣太常",
        "id": "dc2a647f-2670-414a-9425-eac092707428"
    },
    {
        "author": "杨万里",
        "paragraphs": [
            "晋侯三驾楚莫争，薛侯三箭天山平。",
            "江西今代再丘明，亲到杏坛授麟经。",
            "笔阵独扫万人军，两魁槐花再荐名。",
            "来年兰省与集英，三元不数冯家京。"
        ],
        "title": "送左元规三诣太常",
        "id": "0d37eb6e-7650-4d15-bb10-b364fb73a166"
    },
    {
        "author": "杨万里",
        "paragraphs": [
            "赵侯龙种秀天潢，金玉肝脾锦绣肠。",
            "未复九人黄阁相，犹堪三字紫微郎。",
            "饥餐兰菊枝枝月，醉洒云烟句句霜。",
            "谁与邦民颂遗爱，老夫端欲续甘棠。"
        ],
        "title": "送庐陵宰赵材老",
        "id": "dca02435-c957-49c1-89e8-d33673b894b0"
    },
    {
        "author": "杨万里",
        "paragraphs": [
            "卢溪书院一番新，千里学子来如云。",
            "天教书院名日起，速化先从主人始。",
            "主人主盟为阿谁，楚汉名家今项斯。",
            "胸中五车载书卷，笔端三峡倾冰砚。",
            "鲁秉周礼说一经，有司把烛题秋荐。",
            "鹄袍诣阙柳袍归，来年书院更光辉。"
        ],
        "title": "送项圣与诣太常",
        "id": "45af37d5-dc06-41cc-8dc2-2322a8f2d8c2"
    },
    {
        "author": "杨万里",
        "paragraphs": [
            "半似枯禅半似痴，也无何虑与何思。",
            "偶看清晓双双蝶，飞徧黄花一一枝。"
        ],
        "title": "淋疾复作医云忌文字劳心晓起自警二首  其一",
        "id": "85b986b1-473f-4017-9c26-5f60a5f2df12"
    },
    {
        "author": "杨万里",
        "paragraphs": [
            "荒耽诗句枉劳心，忏悔鶑花罢苦吟。",
            "也不欠渠陶谢债，夜来梦里又相寻。"
        ],
        "title": "淋疾复作医云忌文字劳心晓起自警二首  其二",
        "id": "69bb364f-8da9-41af-a330-f941f78b8841"
    },
    {
        "author": "杨万里",
        "paragraphs": [
            "秀岭西头凤岭东，周遭略数一千峰。",
            "商量没顿新楼处，顿著秾蓝酽紫中。"
        ],
        "title": "题朱伯勤千峰紫翠楼二首  其一",
        "id": "a25045a1-5878-4464-97fb-523eca583130"
    },
    {
        "author": "杨万里",
        "paragraphs": [
            "一色千峰翠作围，忽然齐换紫绡衣。",
            "客来欲识楼中景，祇等金鸦浴海时。"
        ],
        "title": "题朱伯勤千峰紫翠楼二首  其二",
        "id": "614e0711-b690-4324-bc21-834bd67645bd"
    },
    {
        "author": "杨万里",
        "paragraphs": [
            "疎髯撚欲无，短鬓搔已秃。",
            "定知得句来，暗喜见眉目。"
        ],
        "title": "易允升画像赞",
        "id": "cdf0573c-681b-4b40-abc4-f5f19d2b679e"
    },
    {
        "author": "杨万里",
        "paragraphs": [
            "玉泉半潭冰，钓台万壑雪。",
            "汝往访客星，剩挟一磨衲。"
        ],
        "title": "严陵决曹易允升自官下遣骑归写予老丑因题其额",
        "id": "e9be1d89-4934-46ee-84f7-b28d8d0093a4"
    },
    {
        "author": "杨万里",
        "paragraphs": [
            "清风索我吟，明月劝我饮。",
            "醉倒落花前，天地即衾枕。"
        ],
        "title": "又自赞",
        "id": "ced27010-4597-4211-8aba-72940610c880"
    },
    {
        "author": "杨万里",
        "paragraphs": [
            "君家祕监唐诗客，饮中八仙渠第一。",
            "君家水部晋仙真，曾拜东封玉路尘。",
            "祗今孙子方外士，羽衣霞佩云为袂。",
            "月下缑山吹凤笙，雾里华阳割龙耳。",
            "何当踞龟食蛤蜊，大嚼碧藕嬉瑶池。",
            "若见君家两仙伯，为侬寄声好将息。"
        ],
        "title": "寄题永新昊天观贺知宫方外轩",
        "id": "a1c0bd9f-2083-4221-abf8-c023251d595e"
    },
    {
        "author": "杨万里",
        "paragraphs": [
            "君不见南轩先生以道鸣，岳麓书院陶诸生。",
            "君不见晦庵先生妙经学，庐山书院榜白鹿。",
            "吾乡萧君八叶孙，云冈筑斋高入云。",
            "芝兰玉树争绩文，江湖鹄袍争骏奔。",
            "愿师朱张两先生，驷马高盖塞里门。"
        ],
        "tags": [
            "庐山"
        ],
        "title": "寄题万安萧和卿云冈书院",
        "id": "5bcc14f1-2715-4429-b27f-2882353d4fd6"
    },
    {
        "author": "杨万里",
        "paragraphs": [
            "向来王家癖于马，今来王家癖于花。",
            "洛阳城里花如海，一半移取来君家。",
            "此花就中最秾丽，姚家黄兼魏家紫。",
            "花王更有王中王，看却姚魏千花降。",
            "一春好处君知否，上巳前头寒食后。",
            "千花不用妬渠伊，此外春光更属谁。"
        ],
        "title": "题王晋辅专春亭",
        "id": "cc2ccb6b-c032-46f2-ae23-bb32f0f6411e"
    },
    {
        "author": "杨万里",
        "paragraphs": [
            "诸天别有金色界，金粟如来更奇怪。",
            "玉露洗面晞金风，黄云迎下月姊宫。",
            "未与羣芳较颜色，寒香世界谁较得。",
            "一个世界一粟中，万粟世界香无穷。",
            "诗人梦入广寒殿，香杀诗人天不管。"
        ],
        "title": "题王晋辅桂堂",
        "id": "12cdefc4-c1cf-4395-b759-d1a0117b6c3c"
    },
    {
        "author": "杨万里",
        "paragraphs": [
            "临汝严夫子，搘筇扣敝庐。",
            "文如漆园壮，人似客星孤。",
            "善相遗驎瘦，深参得腹腴。",
            "行看最先进，辨论诎诸儒。"
        ],
        "title": "赠临川严泰伯秀才",
        "id": "20dbaaaa-08b0-4fd5-b49b-b1a8e27f2df7"
    },
    {
        "author": "杨万里",
        "paragraphs": [
            "忆昔相从夜诵时，子垂两髧我初髭。",
            "梧桐叶落犹无睡，桃李春归总不知。",
            "我已悬车老巖壑，子方敛板走阶墀。",
            "莫嫌衰病人皆弃，桂岭梅花寄一枝。"
        ],
        "title": "送罗季周主簿之官八桂",
        "id": "7092fa40-1bda-46e7-be62-a576b3cb1674"
    },
    {
        "author": "杨万里",
        "paragraphs": [
            "开禧元祀更元正，宿雨新收放晓晴。",
            "夜半梅花添一岁，梦中爆竹报残更。",
            "方知人喜天亦喜，作么钟鸣鸡未鸣。",
            "老子年龄君莫问，屠苏饮了更无兄。"
        ],
        "title": "乙丑改元开禧元日",
        "id": "87466380-488e-47ec-9b7f-0dd2d35904c0"
    },
    {
        "author": "杨万里",
        "paragraphs": [
            "何处新春好，深山处士家。",
            "风光先著柳，日色款催花。"
        ],
        "title": "立春日",
        "id": "b67bbc54-1c21-4cb1-b251-0029d81a0c58"
    },
    {
        "author": "杨万里",
        "paragraphs": [
            "道乡先生有族子，卜筑富川弄江水。",
            "更穿两沼磨碧铜，分种芙蕖了秋事。",
            "一沼花白一沼红，新亭恰当红白中。",
            "此花不与千花同，吹香别是濂溪风。"
        ],
        "title": "寄题邹有常爱莲亭",
        "id": "aac13835-1a9d-4880-a614-6b40f4985310"
    },
    {
        "author": "杨万里",
        "paragraphs": [
            "君不见向来吹律谈天衍，能令寒谷回春暖。",
            "君不见祗今桂山谢艮斋，能回燕谷为春台。",
            "谪仙耳孙有仙骨，家传谪仙好风月。",
            "斸开别墅一谷中，管领春光醉烟雪。",
            "艮斋作记印此山，山与主人千载传。",
            "谷中花柳莫放过，乞取风月三千篇。"
        ],
        "title": "题分宜李少度燕谷",
        "id": "daf3e926-c3f9-4756-a4bd-45470e6caef7"
    },
    {
        "author": "杨万里",
        "paragraphs": [
            "澹老郎君阿永贤，渥漥财驾折金鞭。",
            "只今两子似连璧，一建双旌开二天。",
            "白马将军震交阯，青钱学士即甘泉。",
            "弟兄蕙茂仍兰发，顿有机云在眼前。"
        ],
        "title": "答胡伯圜赠诗",
        "id": "98527472-aa0a-48ea-83a1-1f57082dd6d5"
    },
    {
        "author": "杨万里",
        "paragraphs": [
            "畴昔昭王渡楚江，得萍斗大嚼甘芳。",
            "因君黄绶作此县，问古青苹何处乡。",
            "民乐弦歌爱言偃，天将桃李醉河阳。",
            "望郎旧说为邑宰，邑宰今看为望郎。"
        ],
        "title": "答胡仲方赠诗",
        "id": "d1dff136-3edb-43ec-88a0-b95cdfaac462"
    },
    {
        "author": "杨万里",
        "paragraphs": [
            "万类欣欣一老悲，物华岂是不佳时。",
            "病夫自与春无分，好景非于我独遗。",
            "花底报来开已閙，雨中过了更曾知。",
            "风光九十今强半，又约芳菲隔岁期。"
        ],
        "title": "病中春雨闻东园花盛",
        "id": "28b2ac58-b58c-4b4d-91ac-74874194e8d5"
    },
    {
        "author": "杨万里",
        "paragraphs": [
            "药裹关心正腹烦，强排孤闷到东园。",
            "行穿一一三三径，来往红红白白间。",
            "绕树仰看浑不见，隔溪回望不胜繁。",
            "村村桃李家家柳，脚力酸时坐看山。"
        ],
        "title": "雨霁看东园桃李行溪上进退格",
        "id": "aef905dc-c208-448a-98aa-f2019a31e4e2"
    },
    {
        "author": "杨万里",
        "paragraphs": [
            "春光草草病中休，病眼逢春道是秋。",
            "祗有青灯怜此老，伴人无睡照人愁。"
        ],
        "title": "春尽夜坐三首  其一",
        "id": "0045a1e3-cef3-4bcd-bea1-d1441a8ffca7"
    },
    {
        "author": "杨万里",
        "paragraphs": [
            "疾痛呼天天岂知，知而不管亦何为。",
            "偶拈白傅长庆集，又得驩欣片子时。"
        ],
        "title": "春尽夜坐三首  其二",
        "id": "c1a5ffe0-523b-41f6-ab8f-d6a1bb691e4f"
    }
]