[
    {
        "author": "释惟一",
        "paragraphs": [
            "雨暗西山，云飞南浦。",
            "老卢仙腰缠骑鹤，朝度黄茅八凸。",
            "独秀峰草木泉石为之鼓舞。",
            "因甚如此，家贫愿邻富。"
        ],
        "title": "偈颂一百三十六首  其四四",
        "id": "0a6e33dc-d1fa-489b-954f-5ef6e9f45490"
    },
    {
        "author": "释惟一",
        "paragraphs": [
            "瞿昙未解这一着，雪岭六年空卜度。",
            "不知眼病见空花，认作明星一何错。",
            "自累犹可，更累儿孙。",
            "珊瑚枕上两行泪，半是思君半恨君。"
        ],
        "title": "偈颂一百三十六首  其四五",
        "id": "9429e8c6-7299-4ef5-88bf-51524ec16982"
    },
    {
        "author": "释惟一",
        "paragraphs": [
            "岁尽年穷，多少人脚忙手乱，惟有宝峰恬然不管。",
            "来年更有新条在，恼乱春风卒未休。"
        ],
        "title": "偈颂一百三十六首  其四六",
        "id": "cd8ee5b5-2aec-426c-ba84-883d8e10de1d"
    },
    {
        "author": "释惟一",
        "paragraphs": [
            "我与黄面老汉，有千古不忘之恨，甚欲烂槌一顿。",
            "今日因甚放过，老不以筋力为能。"
        ],
        "title": "偈颂一百三十六首  其四七",
        "id": "bb1f6f97-0e72-4413-b9aa-81d0faa33e59"
    },
    {
        "author": "释惟一",
        "paragraphs": [
            "踞此室，坐此座。",
            "佛来祖来，一一按过。"
        ],
        "title": "偈颂一百三十六首  其四八",
        "id": "d724462e-34ea-4731-9def-33c769d7ea95"
    },
    {
        "author": "释惟一",
        "paragraphs": [
            "诸人不是不将来，老僧不是不分付。",
            "将来既是分明，分付亦非莽卤。"
        ],
        "title": "偈颂一百三十六首  其四九",
        "id": "7712c2c6-19b3-478b-aade-1cc141d64b08"
    },
    {
        "author": "释惟一",
        "paragraphs": [
            "雨注河倾，共谈无义。",
            "陈蒲鞋倒退三千，睡虎子让一头地。",
            "有问如何若何，不能以手夹鼻。"
        ],
        "title": "偈颂一百三十六首  其五○",
        "id": "a101ad13-d77e-4b84-a546-ac2f5bb3b445"
    },
    {
        "author": "释惟一",
        "paragraphs": [
            "涅盘心，差别智。",
            "明之既难，会之不易。",
            "如千手异执千目异顾元同一身，似万派争流百川竞注皆归一水。",
            "差之毫厘，谬以千里。"
        ],
        "title": "偈颂一百三十六首  其五一",
        "id": "e6fdd41e-84f9-478f-8471-7f4f7b10fec5"
    },
    {
        "author": "释惟一",
        "paragraphs": [
            "古佛心，即如今。",
            "桂香满院，叶坠疏林。",
            "水沉寒雁影，露冷夜蛩吟。",
            "明眼衲僧会不得，江北江南徒访寻。"
        ],
        "title": "偈颂一百三十六首  其五二",
        "id": "cdb59e66-42b8-4669-b8ce-5a73591cebc7"
    },
    {
        "author": "释惟一",
        "paragraphs": [
            "今日如是，明日如是。",
            "一日复一日，一年复一年。",
            "百千万亿年，究竟只如是。",
            "月落乌啼霜满天，纷纷黄叶飘庭际。",
            "善男子起，法性如是。"
        ],
        "title": "偈颂一百三十六首  其五三",
        "id": "d5268b9b-1914-4928-8b43-52daaf5491eb"
    },
    {
        "author": "释惟一",
        "paragraphs": [
            "照而常寂，寂而常照。",
            "滟滪云开，玲珑月皎。",
            "巍巍玉殿与琼楼，已见翚飞拄杖头。"
        ],
        "title": "偈颂一百三十六首  其五四",
        "id": "40f0664c-f74d-4806-8167-eb317331f23d"
    },
    {
        "author": "释惟一",
        "paragraphs": [
            "人间月半，天上月圆。",
            "幸自一天明朗，何须万斛金莲。",
            "诸人睡眼豁开见得分晓，不起于座即超于然灯之前。",
            "其或未然，灯节元来是上元。"
        ],
        "title": "偈颂一百三十六首  其五五",
        "id": "cb546eba-afc9-4e18-a490-3a306122dfcc"
    },
    {
        "author": "释惟一",
        "paragraphs": [
            "风萧萧，雨萧萧。",
            "山云漠漠，庭叶飘飘。",
            "普天匝地，祖意活鱍鱍。",
            "满眼满耳，心印何昭昭。",
            "便与么去，衲僧门下，大故相辽。",
            "行到水穷山尽处，可中别有路通霄。"
        ],
        "title": "偈颂一百三十六首  其五六",
        "id": "98336fae-05b0-49d1-a00f-861b1ac29540"
    },
    {
        "author": "释惟一",
        "paragraphs": [
            "佛来不顾，祖来不顾。",
            "有三十棒，未敢分付。",
            "个中无肯路。"
        ],
        "title": "偈颂一百三十六首  其五七",
        "id": "2af2e68c-c055-4cc7-a02a-ccede9c325f6"
    },
    {
        "author": "释惟一",
        "paragraphs": [
            "一着高一着，一步阔一步，堕在平常。",
            "一着亚一着，一步却一步，失在巇崄。",
            "二俱不涉，七达八通。",
            "龙袖拂开全体现，象王行处绝狐踪。"
        ],
        "title": "偈颂一百三十六首  其五八",
        "id": "b76f0705-c6dc-490b-b16e-9c5cc26a14a4"
    },
    {
        "author": "释惟一",
        "paragraphs": [
            "经诵三千部，曹溪一句忘。",
            "尘尘皆宝所，处处是家乡。",
            "云浄天如洗，潭清月愈光。",
            "须知远烟浪，别有好商量。"
        ],
        "title": "偈颂一百三十六首  其五九",
        "id": "c57a6dc8-5154-4e64-bc0c-e5f6757c64f2"
    },
    {
        "author": "释惟一",
        "paragraphs": [
            "直下是，直下是。",
            "这边那边，满眼满耳。",
            "绵绵兮长存，湛湛兮不痕，拟议依前隔海门。"
        ],
        "title": "偈颂一百三十六首  其六○",
        "id": "9aba6777-24a9-4aa9-a454-3043b39632e9"
    },
    {
        "author": "释惟一",
        "paragraphs": [
            "雨滴空阶，溪流新涨。",
            "风起天末，叶坠疏林。",
            "唤作物却非物，唤作心不是心。",
            "缺齿老胡会不得，九年面壁空沉吟。"
        ],
        "title": "偈颂一百三十六首  其六一",
        "id": "9260627f-306a-4658-a1e1-d08dec13b137"
    },
    {
        "author": "释惟一",
        "paragraphs": [
            "摩诃衍法，离四句绝百非。",
            "香饭普熏，遍十方穷三际。",
            "我此一众，总是诸方罗笼不住底。"
        ],
        "title": "偈颂一百三十六首  其六二",
        "id": "45ca7ba3-23fc-464b-b780-4488804b840b"
    },
    {
        "author": "释惟一",
        "paragraphs": [
            "名不得，状不得。",
            "取不得，舍不得。",
            "不可得，只么得。",
            "赵州东壁挂葫芦，观音院里有弥勒。"
        ],
        "title": "偈颂一百三十六首  其六三",
        "id": "8c029f68-4a81-401a-b9c3-8a6cce3c2b3e"
    },
    {
        "author": "释惟一",
        "paragraphs": [
            "百丈开田说大义，究竟宁免费脚手。",
            "松溪修田无可说，击皷升堂但良久。",
            "知事头首俱欢颜，见者闻者皆失笑。",
            "好篇大义，一字不少。"
        ],
        "title": "偈颂一百三十六首  其六四",
        "id": "5234afc4-7dcb-4e73-bf48-6d46c2fd5e94"
    },
    {
        "author": "释惟一",
        "paragraphs": [
            "诸佛不出世，亦无有涅盘。",
            "年年二月半，枉自衔悲酸。",
            "此意只今谁共委，令人拍碎玉栏干。"
        ],
        "title": "偈颂一百三十六首  其六五",
        "id": "fa807342-82d3-4b91-a41e-28a9dfbd1be0"
    },
    {
        "author": "释惟一",
        "paragraphs": [
            "此事没誵讹，人人不柰何。",
            "柰何不得处，合眼跳黄河。",
            "跳得後如何，元来佛法苦无多。"
        ],
        "title": "偈颂一百三十六首  其六六",
        "id": "fddb8fae-1ea6-49e3-a3aa-6916f07ab2c7"
    },
    {
        "author": "释惟一",
        "paragraphs": [
            "今朝结制，制如何结。",
            "内不放出，外不放入。",
            "壁立千仞，千仞壁立。"
        ],
        "title": "偈颂一百三十六首  其六七",
        "id": "46e030a8-cb55-4b05-90ae-52bc62ecb1f4"
    },
    {
        "author": "释惟一",
        "paragraphs": [
            "宗通说通，抹过西东。",
            "无两舌头，有双箭锋。",
            "因甚如此，闽蜀同风。"
        ],
        "title": "偈颂一百三十六首  其六八",
        "id": "7010c7dd-fa33-40cf-a3e3-98caf5d1d67c"
    },
    {
        "author": "释惟一",
        "paragraphs": [
            "德山推倒，云门打杀。",
            "黄蘗烧香，殷人以柏。"
        ],
        "title": "偈颂一百三十六首  其六九",
        "id": "3b12f93d-2185-40c5-a9e9-2686a9ab7b8e"
    },
    {
        "author": "释惟一",
        "paragraphs": [
            "这里如大火聚，近之则燎却面门。",
            "直饶佛祖到来，未免退身有分。"
        ],
        "title": "偈颂一百三十六首  其七○",
        "id": "3ca6ff43-fc97-4329-8438-b5c9e81c606c"
    },
    {
        "author": "释惟一",
        "paragraphs": [
            "春雪乍晴，春光愈好。",
            "不必远讨幽探，不用谈空说有。",
            "村村自花柳。"
        ],
        "title": "偈颂一百三十六首  其七一",
        "id": "c46ed167-cf16-45f5-a513-3a8fb6a9d1b0"
    },
    {
        "author": "释惟一",
        "paragraphs": [
            "心不是佛，智不是道。",
            "抛却深村，又入荒草。",
            "只如以一重去一重，不知转交涉转料掉。"
        ],
        "title": "偈颂一百三十六首  其七二",
        "id": "d1cc532e-5da3-485d-a40c-a8c40440ff22"
    },
    {
        "author": "释惟一",
        "paragraphs": [
            "一明一切明，一了一切了。",
            "道无不是无，道有元非有。",
            "毗婆尸佛早留心，直至如今不得妙。"
        ],
        "title": "偈颂一百三十六首  其七三",
        "id": "32b101ee-ee86-413b-a824-070afd71e019"
    },
    {
        "author": "释惟一",
        "paragraphs": [
            "含笑吟吟，怀毒深深。",
            "左搓芒绳生缚鬼子，倒拈蝎尾殃害平人。",
            "我虽蹉脚跨他门，幸不遭他毒气熏。",
            "如何见得，只此为凭。"
        ],
        "title": "偈颂一百三十六首  其七四",
        "id": "eb3315cd-8740-4b5d-ad8c-15aab2753917"
    },
    {
        "author": "释惟一",
        "paragraphs": [
            "摩耶昔产一块铁，无可名之名悉达。",
            "拟铸金躯铸不成，无端铸成一大错。",
            "错错，至今累我东土人，年年转洗转埃尘。"
        ],
        "title": "偈颂一百三十六首  其七五",
        "id": "b877a3f5-8c61-46af-bd97-10b84c2915ac"
    },
    {
        "author": "释惟一",
        "paragraphs": [
            "一结一切结，一解一切解。",
            "结解两忘，通身潇洒。",
            "绝潇洒，脱罗笼。",
            "巨鱼纵大壑，一雁入高空。"
        ],
        "title": "偈颂一百三十六首  其七六",
        "id": "521856f5-0b15-4c1e-a376-b53d77f6cff1"
    },
    {
        "author": "释惟一",
        "paragraphs": [
            "意句俱到，不入深村入荒草。",
            "意句不到，珊瑚树林日杲杲。",
            "只如一言道尽，意况不及时如何。",
            "到江吴地尽，隔岸越山多。"
        ],
        "title": "偈颂一百三十六首  其七七",
        "id": "950fdc1c-c41b-4859-a0d2-d5b88227c3aa"
    },
    {
        "author": "释惟一",
        "paragraphs": [
            "三玄三要，五位君臣。",
            "说偏说正，分主分宾。",
            "未免重添眼里尘。",
            "尽情划断，空阔无垠。",
            "孤鸿杳杳知何处，门外萧萧落叶频。"
        ],
        "title": "偈颂一百三十六首  其七八",
        "id": "19184a7f-c55b-453a-8431-1a73529385e9"
    },
    {
        "author": "释惟一",
        "paragraphs": [
            "雅爱中秋月，多情似故人。",
            "在天何皎皎，照我更频频。",
            "圆影随流水，清光绝点尘。",
            "孤高攀不及，觌面最相亲。"
        ],
        "title": "偈颂一百三十六首  其七九",
        "id": "d6789aa5-6d41-4adf-b6b8-8d002b8d23d7"
    },
    {
        "author": "释惟一",
        "paragraphs": [
            "九秋强半，不寒不暖。",
            "风细细雨霏霏，水冷冷云淡淡。",
            "一棹烟波，芦花两岸。"
        ],
        "title": "偈颂一百三十六首  其八○",
        "id": "63cfaf14-e356-4c15-924d-21bbf0efc287"
    },
    {
        "author": "释惟一",
        "paragraphs": [
            "六年雪岭几番雪，不是今番彻骨寒。",
            "半夜三更禁不得，无端北斗面南看。",
            "瞿昙瞿昙，开得眼来天大晓，不知红日已三竿。"
        ],
        "title": "偈颂一百三十六首  其八一",
        "id": "3855f07d-b6ca-4a47-ba2d-33872b007353"
    },
    {
        "author": "释惟一",
        "paragraphs": [
            "琢雪雕冰，攒花簇锦。",
            "邻义昭昭，友义烱烱。",
            "扶人上树，推人下井。",
            "劫石可消，此恨难殒。"
        ],
        "title": "偈颂一百三十六首  其八二",
        "id": "48766b9e-7338-4de5-8788-82d3cc218fbf"
    },
    {
        "author": "释惟一",
        "paragraphs": [
            "六月中夏，诸方放假。",
            "大仰不然，绳头紧把。",
            "常住百无一有不能挂怀，只忧兄弟不会狗子无佛性话。",
            "常啼菩萨卖心肝，风前狼籍谁人买。"
        ],
        "title": "偈颂一百三十六首  其八三",
        "id": "ec9d0a72-f7b9-4f0e-8e54-ff8183c53349"
    },
    {
        "author": "释惟一",
        "paragraphs": [
            "赤肉团上，有一无位真人。",
            "眼里耳里，鼻里口里，频频出入，出入频频。",
            "能言能唤，能屈能伸。",
            "能好能恶，能喜能嗔。",
            "诸人若也未曾证据，便请证据，集云今日为汝保任。"
        ],
        "title": "偈颂一百三十六首  其八四",
        "id": "c4dcdc12-0175-4800-810e-55a2e36e40f8"
    },
    {
        "author": "释惟一",
        "paragraphs": [
            "宝剑出匣，精金跃冶。",
            "色泽星辉，光芒斗射。",
            "投之重津而光愈发越，加之烈火而色无少假。",
            "行为人间报不平，定应索起辽天价。"
        ],
        "title": "偈颂一百三十六首  其八五",
        "id": "17d6483f-7ef4-44a5-b187-8cd887c323ef"
    },
    {
        "author": "释惟一",
        "paragraphs": [
            "雁入高空，蛩吟古砌。",
            "剧谈不二门，单明第一义。",
            "瞎却眼，塞却耳。",
            "听得分明见得亲，不必龙华亲授记。"
        ],
        "title": "偈颂一百三十六首  其八六",
        "id": "0b3cd91c-3b76-4db9-b99f-1652c1935d6c"
    },
    {
        "author": "释惟一",
        "paragraphs": [
            "谈玄谈妙，将油洗皂。",
            "行棒行喝，剜肉成疮。",
            "诸方多是夸张作说，集云只据见定商量。",
            "年年九日是重阳。"
        ],
        "title": "偈颂一百三十六首  其八七",
        "id": "3910dbd0-289e-4455-b076-4db081cb0d56"
    },
    {
        "author": "释惟一",
        "paragraphs": [
            "今朝腊月二十五，明朝腊月二十六。",
            "风前唱起仰山歌，人皆道是云门曲。"
        ],
        "title": "偈颂一百三十六首  其八八",
        "id": "ade09df9-4bbb-4766-a077-8e4506f24815"
    },
    {
        "author": "释惟一",
        "paragraphs": [
            "元正启祚，万物咸新。",
            "觅一毫旧相，了不可得，千年桃核里，元是旧时仁。",
            "觅一毫新相，了不可得，新旧之相既不可得，不可得亦不可得。",
            "道泰时清万国宁，咸淳二年正月一。"
        ],
        "title": "偈颂一百三十六首  其八九",
        "id": "dee9636a-b2fc-4a8f-bcfa-78715758a6b3"
    },
    {
        "author": "释惟一",
        "paragraphs": [
            "飞雪亭前，宜春台上。",
            "物有万殊，春无两样。",
            "住不顾去底，犹欠劈面拳。",
            "去不顾住底，好与拦腮掌。",
            "直饶去住两忘，如龙似象。",
            "未免卸下衲衣，连挥痛棒。",
            "棒折也不放，是罚是赏。",
            "为人须为彻，杀人须见血。"
        ],
        "title": "偈颂一百三十六首  其九○",
        "id": "8a9ae461-3bee-4f04-98d3-d456cdaa01c3"
    },
    {
        "author": "释惟一",
        "paragraphs": [
            "仰山上元令节，笙歌且靠一壁。",
            "雪晴山色挼蓝，冻解溪流濑石。",
            "满眼看不尽，满耳听不彻。",
            "诸人若向这里知归，不须更授然灯记别。"
        ],
        "title": "偈颂一百三十六首  其九一",
        "id": "cf79ff19-4484-408b-b3aa-9e8eb219a756"
    },
    {
        "author": "释惟一",
        "paragraphs": [
            "佛灭二千有余载，五逆儿孙浑不采。",
            "一夜雷轰雨霶霈，诸天亦为之尀耐。"
        ],
        "title": "偈颂一百三十六首  其九二",
        "id": "7eeb14c8-afff-48b3-be0d-f4a725182ea5"
    },
    {
        "author": "释惟一",
        "paragraphs": [
            "八月秋，何处热。",
            "稻花吹香，疏林减叶。",
            "三点五点不时雨，一声两声何处笛。",
            "若向这里，闻无有闻，证入圆通，斯为第一。"
        ],
        "title": "偈颂一百三十六首  其九三",
        "id": "2ab61752-2bcb-4f13-bf9e-6eb13db6e6b5"
    },
    {
        "author": "释惟一",
        "paragraphs": [
            "吾心似秋月，秋月似吾心。",
            "双照纤尘浄，俱清万籁沉。",
            "十分明又白，一样古犹今。",
            "不是寒山子，何人解此吟。"
        ],
        "title": "偈颂一百三十六首  其九四",
        "id": "74e0b00a-e7fb-4ff7-b532-bb5a386db452"
    },
    {
        "author": "释惟一",
        "paragraphs": [
            "九月授衣，无衣可受。",
            "衲僧门下，别有要妙。",
            "新糊纸被烘来暖，一觉和衣到五更。",
            "闻得上方钟皷动，又添一日在浮生。"
        ],
        "title": "偈颂一百三十六首  其九五",
        "id": "983f02ac-98dc-49d8-b731-988abb81b517"
    },
    {
        "author": "释惟一",
        "paragraphs": [
            "秋雨乍晴，秋天如洗。",
            "九日菊花新，千林黄叶坠。",
            "人人只知骤步登高，往往蹉过自家稳密田地。",
            "切忌，切忌。"
        ],
        "title": "偈颂一百三十六首  其九六",
        "id": "25ef48a9-8ad5-4363-b75a-6c6eb3a8fb3a"
    },
    {
        "author": "释惟一",
        "paragraphs": [
            "万法本无，一心何有。",
            "绝虑忘缘，默默自守。",
            "傥能朝于斯夕于斯，自然虚而灵空而妙。",
            "正当恁么时，我手何似佛手。"
        ],
        "title": "偈颂一百三十六首  其九七",
        "id": "487cedb0-1bf1-4151-af1b-c0bad3ca672d"
    },
    {
        "author": "释惟一",
        "paragraphs": [
            "集云不会禅，不会道。",
            "横画不识，竖画不晓。",
            "日里三餐，夜後一觉。",
            "年来老且病，转见不唧𠺕。",
            "裙子褊衫个也无，袈裟形相些些有。"
        ],
        "title": "偈颂一百三十六首  其九八",
        "id": "a4fb9bd9-b3b7-46d3-8533-eed52f1154b0"
    },
    {
        "author": "释惟一",
        "paragraphs": [
            "四叶红莲，一音宣演。",
            "其语巧妙，其义深远。",
            "前印威音，一点不差，後证弥勒，不差一点。",
            "离四句，绝百非，即不无。",
            "只如一人恁么，一人不恁么，一人恁么中不恁么，一人不恁么中却恁么，又且如何。",
            "造作不同，一般米麫。"
        ],
        "title": "偈颂一百三十六首  其九九",
        "id": "9d600343-3930-47d4-973e-340186db67ad"
    },
    {
        "author": "释惟一",
        "paragraphs": [
            "衲僧家，无本据。",
            "鉴在机先，妙在转处。",
            "问沤堂上半座平分，集云峰前孤风绝侣。",
            "看看九万抟扶摇，垂天之翅摩云霄。"
        ],
        "title": "偈颂一百三十六首  其一○○",
        "id": "ed17896f-7be1-453d-bfea-1a9a749e8b07"
    },
    {
        "author": "释惟一",
        "paragraphs": [
            "初二出城，归来初五。",
            "十字街头撞见张三，元是山前旧时李四。",
            "面目如前，语言如故。",
            "再三道佛法浇漓，众生难度。",
            "不必按牛头吃草，不用将针合成斧。",
            "甜瓜彻蒂甜，苦瓠连根苦。"
        ],
        "title": "偈颂一百三十六首  其一○一",
        "id": "1fbae90b-bdef-4913-8a57-f9ab8cf3dfcd"
    },
    {
        "author": "释惟一",
        "paragraphs": [
            "二月初五，群花竞吐。",
            "或逞夭红，或夸雅素。",
            "月下精神，风前态度，明明祖意无回互。",
            "堪悲堪笑老灵云，错认桃花作眼睛，至今犹自不惺惺。"
        ],
        "title": "偈颂一百三十六首  其一○二",
        "id": "c8dc89cc-1860-44d6-a372-15a8f764d7db"
    },
    {
        "author": "释惟一",
        "paragraphs": [
            "熏风南来，凉生殿阁。",
            "诸佛出身处，昭昭在心目。",
            "当机觌面回避无门，只要诸人披襟领略。",
            "其或未然，开眼也着，合眼也着。"
        ],
        "title": "偈颂一百三十六首  其一○三",
        "id": "06179aee-3356-4663-8978-3cf87bf8ddc7"
    },
    {
        "author": "释惟一",
        "paragraphs": [
            "一月复一月，此月又过五。",
            "两轮日月何奔忙，百年弹指如虚度。",
            "物不迁，还知否。",
            "不是佛，亦非祖。",
            "流水不腐，户枢不蠹。"
        ],
        "title": "偈颂一百三十六首  其一○四",
        "id": "4223c8b2-a070-496b-9d67-cc7b8d76e461"
    },
    {
        "author": "释惟一",
        "paragraphs": [
            "入理深谈，语非语，默非默。",
            "量材补职，武是武，文是文。",
            "用舍临时，剸裁在我。",
            "只如将丈六金身作一茎草用，将一茎草作丈六金身用。",
            "寰中天子勑，塞外将军令。"
        ],
        "title": "偈颂一百三十六首  其一○五",
        "id": "69bfecea-f207-47d9-aa70-a727f55de84b"
    },
    {
        "author": "释惟一",
        "paragraphs": [
            "我心似秋月，道似又还别。",
            "秋月有亏盈，吾心无损益。",
            "人人只知登楼赏翫向天边觅，殊不知自己衣单下有个光明藏子十分圆满十分皎洁。",
            "信得及，见得彻。",
            "非惟一夕欢，千古可怡悦。"
        ],
        "title": "偈颂一百三十六首  其一○六",
        "id": "1304c02e-6f01-49c3-a5ab-4d0ad1b228a0"
    },
    {
        "author": "释惟一",
        "paragraphs": [
            "不思善，不思恶。",
            "孤迥迥，活鱍鱍。",
            "不用追寻，不劳捉摸，只贵诸人知着落。",
            "知着落，杨岐馿子三只脚。"
        ],
        "title": "偈颂一百三十六首  其一○七",
        "id": "91c7735e-5e7c-42a4-b65f-1991d58f7d01"
    },
    {
        "author": "释惟一",
        "paragraphs": [
            "杨岐栗棘蓬，吞着碍喉咙。",
            "东山铁馂馅，浑仑苦磝磝。",
            "诸人若要省力，不如参一个平实。",
            "楚王渡江得萍实。",
            "大如斗，赤如日，剖而食之甜如蜜。"
        ],
        "title": "偈颂一百三十六首  其一○八",
        "id": "39c78c31-d450-4c13-98a8-af56b8c4ee99"
    },
    {
        "author": "释惟一",
        "paragraphs": [
            "人人头顶天，脚踏地，眼里放光，鼻孔出气，与他诸佛诸祖无别无异。",
            "因甚握节当胸，听我谩你。",
            "莫有不被谩□么，我且问你，鸡寒上树，鸭寒下水，毕竟是祖意是教意。"
        ],
        "title": "偈颂一百三十六首  其一○九",
        "id": "cbdb3ef5-2b9a-4685-8c89-6975efe87d2e"
    },
    {
        "author": "释惟一",
        "paragraphs": [
            "昔日不生，今日不灭。",
            "出入飞鸢岭，未曾有出入。",
            "洞山不曾到，投子不相识。",
            "若道嗣德山，未免自屈抑。",
            "象骨巍巍摩碧空，寒泉皎皎浸明月。"
        ],
        "title": "偈颂一百三十六首  其一一○",
        "id": "9de69a5c-848d-4991-83aa-1c4d955e5de6"
    },
    {
        "author": "释惟一",
        "paragraphs": [
            "节届中秋，凉飙四起。",
            "万里无云，一天如洗。",
            "明皎皎月上孤峰，香拂拂桂飘庭际。",
            "以我为隠乎，吾无隠乎尔。"
        ],
        "title": "偈颂一百三十六首  其一一一",
        "id": "98c495a5-76cf-40ce-ba0b-dc41f6277877"
    },
    {
        "author": "释惟一",
        "paragraphs": [
            "三十年前，无交涉处有交涉。",
            "三十年後，有交涉处无交涉。",
            "须无交涉，饮恨难忘，含悲含笑一炉香。"
        ],
        "title": "偈颂一百三十六首  其一一二",
        "id": "425f976c-df91-4a2c-abd4-ecf46d7aa553"
    },
    {
        "author": "释惟一",
        "paragraphs": [
            "绿水青山，红尘闹市。",
            "一大藏教，满眼满耳。",
            "这里有人拣辨得出，入则个个归元，出则无无不是。"
        ],
        "title": "偈颂一百三十六首  其一一三",
        "id": "9a8a0a7c-8fde-44c3-a450-a6f6d0ba7372"
    },
    {
        "author": "释惟一",
        "paragraphs": [
            "辛未元正有则语，大地无人知落处。",
            "屋角山禽破晓啼，为人一一从头举。",
            "岁旦无风，甲子不雨。"
        ],
        "title": "偈颂一百三十六首  其一一四",
        "id": "287e9e5d-a5f1-4707-a02e-7f4b6ff84afc"
    },
    {
        "author": "释惟一",
        "paragraphs": [
            "自夏及秋，频频出入。",
            "送旧迎新，奔驰不歇。",
            "十字街头忽吃攧，起来拾得胡餠只。",
            "今日不辞举似诸人，团团圆圆，皎皎洁洁，十成脱似中秋月。"
        ],
        "title": "偈颂一百三十六首  其一一五",
        "id": "afbf3469-8816-4a84-9769-21f173a1c9b8"
    },
    {
        "author": "释惟一",
        "paragraphs": [
            "一年十二月，是腊月年尾。",
            "腊月三十日，过了三之二。",
            "雪峰昼里夜里，波波挈挈，手不释杓，脚不离地，理会甚底。"
        ],
        "title": "偈颂一百三十六首  其一一六",
        "id": "d0c41187-1fb4-4984-bc4f-92bfd5002320"
    },
    {
        "author": "释惟一",
        "paragraphs": [
            "衲僧行处，孤风凛然。",
            "动无妄动，言无妄言。",
            "如履薄冰，如临深渊。",
            "不须明祖意，只此是单传。"
        ],
        "title": "偈颂一百三十六首  其一一七",
        "id": "d669abfd-5256-47fb-b032-a2170e86c6f6"
    },
    {
        "author": "释惟一",
        "paragraphs": [
            "马师一喝大雄峰，直得三日双耳聋。",
            "今日松山聋更甚，半年不复闻鼓钟。",
            "依俙钝铁，彷佛顽铜。",
            "只好投之火聚中，火余烜爀地通红。",
            "几多错认，鸟啼月落，煜煜晓星明向东。"
        ],
        "title": "偈颂一百三十六首  其一一八",
        "id": "9bec89a9-2234-4330-9bef-2c83ab5d8a1f"
    },
    {
        "author": "释惟一",
        "paragraphs": [
            "天门一合，十方无路。",
            "似海之深，如山之固。",
            "如何造入，步。"
        ],
        "title": "偈颂一百三十六首  其一一九",
        "id": "420a9523-2514-4693-8d47-e908ed9a5b87"
    },
    {
        "author": "释惟一",
        "paragraphs": [
            "函盖干坤句，随波逐浪句，截断众流句，三句尽在此。",
            "不多一字，不少一字。",
            "众眼难瞒，分明举似。"
        ],
        "title": "偈颂一百三十六首  其一二○",
        "id": "7d4d2f95-044e-46e9-a72a-df1702df7240"
    },
    {
        "author": "释惟一",
        "paragraphs": [
            "旧时日月，旧日山川。",
            "东西不易，南北不迁。",
            "水云杂沓，龙象骈阗，古佛家风尚俨然。",
            "雨过千林开翠幄，月临双沼浸银蟾。"
        ],
        "title": "偈颂一百三十六首  其一二一",
        "id": "87e7691c-68d4-47e3-af9f-a209e064144a"
    },
    {
        "author": "释惟一",
        "paragraphs": [
            "走尽四天下，只在一尘中。",
            "不离一尘中，周遍四天下。",
            "不是神通，亦非力假。",
            "有人知得着落，许你入妙喜世界，是不动如来。",
            "其或未然，一任钻龟打瓦。"
        ],
        "title": "偈颂一百三十六首  其一二二",
        "id": "0a8eeea2-8e5c-4e22-ae32-180757196512"
    },
    {
        "author": "释惟一",
        "paragraphs": [
            "休去歇去，玲珑岩上落花雨。",
            "消焉息焉，路入清关别有天。",
            "尘不到，暑不到，行亦禅，坐亦禅，高蹈威音未朕前。",
            "吃粥吃饭过，听风听雨眠。"
        ],
        "title": "偈颂一百三十六首  其一二三",
        "id": "0b318729-bf72-4a0e-8027-cde5ec857855"
    },
    {
        "author": "释惟一",
        "paragraphs": [
            "鼓报四更，地摇六震。",
            "火焰为三世诸佛说法，三世诸佛立地听。",
            "虚空有尽，大道无穷。",
            "穷则变，变则通。",
            "信手拈将茎草插，琼楼玉殿凌苍穹。"
        ],
        "title": "偈颂一百三十六首  其一二四",
        "id": "5c45ae7b-8056-43c5-88fa-7f74778e3266"
    },
    {
        "author": "释惟一",
        "paragraphs": [
            "仲春渐暖，是处花开。",
            "夭桃烘日晕生脸，红杏吟风笑满腮。",
            "是今弥勒，是古如来，一一分身不用猜。",
            "有人一见便见，敢保老兄未彻。",
            "即色即声求不可，离声离色觅犹乖。"
        ],
        "title": "偈颂一百三十六首  其一二五",
        "id": "24c8082e-d8fc-47d8-90ec-a344e78f21e2"
    },
    {
        "author": "释惟一",
        "paragraphs": [
            "去时元只空双手，归日依前双手空。",
            "底事两肩担不起，打开畐塞满玲珑。",
            "姑苏明月，苕霅清风。"
        ],
        "title": "偈颂一百三十六首  其一二六",
        "id": "61d7d429-fbc4-4b2a-b842-aa0b39c2fe33"
    },
    {
        "author": "释惟一",
        "paragraphs": [
            "泯志灰心，参禅学道。",
            "无烦恼中，自讨烦恼。",
            "何不向老胡未来已前，试着眼看，自己分上有何欠少。",
            "天童恁么道，不入深村入荒草。",
            "不许夜行，投明须到。"
        ],
        "title": "偈颂一百三十六首  其一二七",
        "id": "723753ce-2400-4124-8b1e-6c3d82aedc1d"
    },
    {
        "author": "释惟一",
        "paragraphs": [
            "谓吾灭度，未免落断见。",
            "谓吾不灭度，未免落常见。",
            "二见俱遣除，十方佛皆现。"
        ],
        "title": "偈颂一百三十六首  其一二八",
        "id": "25fbd21e-f17d-4c09-b187-1d7f860aa65c"
    },
    {
        "author": "释惟一",
        "paragraphs": [
            "斗粟可舂，尺布可缝。",
            "情深义重，山包海容。",
            "载笑载言，喜而欲舞。",
            "岂无他人，不如我同父。"
        ],
        "title": "偈颂一百三十六首  其一二九",
        "id": "50ffd18a-faca-47e9-9508-30fd2e4dd293"
    },
    {
        "author": "释惟一",
        "paragraphs": [
            "夏令更新，春归奏勋。",
            "秧田铺翠，麦陇翻云。",
            "日犹舒暖，风已来熏。",
            "目击道存如不委，更饶一喝主宾分。"
        ],
        "title": "偈颂一百三十六首  其一三○",
        "id": "b19dd67f-8598-4696-91ba-b628ba7cb307"
    },
    {
        "author": "释惟一",
        "paragraphs": [
            "秋风清，秋月白，秋水共长天一色。",
            "不是心外境，亦非目前法。",
            "可中一见便知归，平步广寒攀桂枝。"
        ],
        "title": "偈颂一百三十六首  其一三一",
        "id": "13468126-b3ef-45da-9dc4-de6f28d2880a"
    },
    {
        "author": "释惟一",
        "paragraphs": [
            "海山雨歇，水国云藏。",
            "熏风南来，殿阁生凉。",
            "佛出身处，昭然孔彰。",
            "堪笑当年奚老子，无端好肉上剜疮。"
        ],
        "title": "偈颂一百三十六首  其一三二",
        "id": "3e59d386-86ac-4a4b-b186-b8462482a15d"
    },
    {
        "author": "释惟一",
        "paragraphs": [
            "偏中正，正中偏。",
            "正偏不及处，别是一壶天。",
            "水澄澄，风细细，云澹澹，月娟娟。",
            "金针兮纤纤，玉线兮绵绵。",
            "以此续洞脉于既微，以此大丹霞之正传。",
            "作兴太白，特游戏之余焉。",
            "今不在後，昔不在前。",
            "光明藏中，初无间然，一杯粗茗一炉烟。"
        ],
        "title": "偈颂一百三十六首  其一三三",
        "id": "0501e1ca-73f8-473a-99e8-b598a541c4a0"
    },
    {
        "author": "释惟一",
        "paragraphs": [
            "故人义重，访我岩扉。",
            "鸟啼花笑，云淡风微。",
            "莫怪坐来频劝酒，自从别後见君稀。"
        ],
        "title": "偈颂一百三十六首  其一三四",
        "id": "1da7f16d-f53c-4a49-bf80-abcd9099e381"
    },
    {
        "author": "释惟一",
        "paragraphs": [
            "去秋双峨摧，今夏芝岩坠。",
            "松江松惨然，花屿花流涕。",
            "惟有长空孤月圆，东西分照两无偏。"
        ],
        "title": "偈颂一百三十六首  其一三五",
        "id": "cf0aa25a-681c-4b44-8e6c-944640f2b517"
    },
    {
        "author": "释惟一",
        "paragraphs": [
            "生本不有，死亦无空。",
            "湖光晴潋滟，山色雨蒙泷。"
        ],
        "title": "偈颂一百三十六首  其一三六",
        "id": "610a2582-a7b3-487b-9b10-b88a0e6c6331"
    },
    {
        "author": "释惟一",
        "paragraphs": [
            "腊月尽是岁除夜，明朝又是正月一。",
            "年去年来无尽期，拄杖依前乌律律。"
        ],
        "title": "偈颂四首  其一",
        "id": "83d0eac1-96f0-46ca-bb0c-0c0c0cfcbb52"
    },
    {
        "author": "释惟一",
        "paragraphs": [
            "叔季精神元似旧，慧慈面目只如新。",
            "来年年是去年年，今日日同明日日。"
        ],
        "title": "偈颂四首  其二",
        "id": "41919442-21be-4194-b8c6-c36a0c9371fd"
    },
    {
        "author": "释惟一",
        "paragraphs": [
            "今岁今宵尽，日日日从东畔出。",
            "明年明日来，朝朝鸡向五更啼。"
        ],
        "title": "偈颂四首  其三",
        "id": "83e84252-4724-4bf3-8f71-5a4cb5127044"
    },
    {
        "author": "释惟一",
        "paragraphs": [
            "腊月二十八九，家家户户尽有。",
            "不是北禅露地牛，便是清源白家酒。",
            "罗列杯盘，同欢共笑。"
        ],
        "title": "偈颂四首  其四",
        "id": "999d4d49-2e3c-4a0f-ae13-69eb3fb15c07"
    },
    {
        "author": "释惟一",
        "paragraphs": [
            "劫初铸就毗卢印，古篆雕虫尚宛然。",
            "堪笑堪悲人不识，却嫌字画不完全。"
        ],
        "title": "颂古三十六首  其一",
        "id": "162c0020-6021-4b3c-a867-74620c5d87cd"
    },
    {
        "author": "释惟一",
        "paragraphs": [
            "荷尽已无擎雨盖，菊残犹有傲霜枝。",
            "一年好景君须记，正是橙黄橘绿时。"
        ],
        "tags": [
            "惜时",
            "二年级上册",
            "写景",
            "勉励",
            "古诗三百首",
            "宋诗",
            "小学古诗"
        ],
        "title": "颂古三十六首  其二",
        "id": "1e46bc80-44b3-48a8-acaf-30e4a570f799"
    },
    {
        "author": "释惟一",
        "paragraphs": [
            "绝毫绝厘，日面月面。",
            "号令四驰，风行草偃。",
            "拔山超海杳无踪，风从龙兮云从龙。"
        ],
        "title": "颂古三十六首  其三",
        "id": "e1ca297e-dda7-49d9-a272-b82445818bd0"
    },
    {
        "author": "释惟一",
        "paragraphs": [
            "无寒暑处报君知，不离寒时与热时。",
            "热则乘凉寒向火，不须回避不须疑。"
        ],
        "title": "颂古三十六首  其四",
        "id": "a4a87bc1-728b-40ec-b917-0d439d9c67a0"
    },
    {
        "author": "释惟一",
        "paragraphs": [
            "鹧鸪啼处百花香，劫外风光不覆藏。",
            "往往游人多蹉过，却从上苑探羣芳。"
        ],
        "title": "颂古三十六首  其五",
        "id": "c3c80ff2-0644-49ea-a917-3c4b57b2b83b"
    },
    {
        "author": "释惟一",
        "paragraphs": [
            "不堪提掇死猫头，日炙风吹臭未休。",
            "底事罕逢人着价，只缘贵重世无俦。"
        ],
        "title": "颂古三十六首  其六",
        "id": "5c0c070c-5fa7-420c-a1aa-a1b1ce6e0b07"
    },
    {
        "author": "释惟一",
        "paragraphs": [
            "不落宫商太古音，无劳弦上发清声。",
            "高山流水有余意，除却子期谁解听。"
        ],
        "title": "颂古三十六首  其七",
        "id": "20f11f68-bf11-49a9-8c8b-e13732152597"
    },
    {
        "author": "释惟一",
        "paragraphs": [
            "直下是，直下是。",
            "上是天，下是地。",
            "日暖风和，花酣柳醉。",
            "玉笛纔轰，朱弦奏起。",
            "音响和同一会家，相逢彼此各天涯。"
        ],
        "title": "颂古三十六首  其八",
        "id": "582f01b5-1d46-42cc-9310-e61475c752b8"
    },
    {
        "author": "释惟一",
        "paragraphs": [
            "一物不为，千圣不识。",
            "静夜霜钟，澄潭秋月。",
            "清音绝听，清影难窥，药峤石头曾未知。"
        ],
        "title": "颂古三十六首  其九",
        "id": "52d4fa90-2534-4766-ac94-355a9790855c"
    },
    {
        "author": "释惟一",
        "paragraphs": [
            "临济栽松，一椎两当。",
            "山门境致，後人标榜。",
            "锄头打地，灭却吾宗，阴凉大树起清风。"
        ],
        "title": "颂古三十六首  其一○",
        "id": "43e17d41-f9dc-4361-9a72-190d7a300a91"
    },
    {
        "author": "释惟一",
        "paragraphs": [
            "即心是佛，砒霜狼毒。",
            "起死回生，不消一服。"
        ],
        "title": "颂古三十六首  其一一",
        "id": "5a7bd953-911f-48e6-9d17-84df24f8899b"
    },
    {
        "author": "释惟一",
        "paragraphs": [
            "和尚尊位如何，突出日面月面。",
            "光艳烁破干坤，五眼觑之不见。",
            "觑得见，何似寻常腊月扇。"
        ],
        "title": "颂古三十六首  其一二",
        "id": "775bf960-b80a-4737-8d95-2bdc366b22d7"
    },
    {
        "author": "释惟一",
        "paragraphs": [
            "自己将来更问谁，须弥还更戴须弥。",
            "九峰末上能行令，免得重重涉水泥。"
        ],
        "title": "颂古三十六首  其一三",
        "id": "75b9e7e3-4026-4f13-957d-57b1286c2c76"
    },
    {
        "author": "释惟一",
        "paragraphs": [
            "白云鼓起没弦琴，一曲冬来意甚深。",
            "清韵至今犹未泯，江南江北少知音。"
        ],
        "title": "颂古三十六首  其一四",
        "id": "3bd87c0f-6198-4499-bde7-10ffbe339aaa"
    },
    {
        "author": "释惟一",
        "paragraphs": [
            "金毛狮子奋全威，百亿毛头狮子儿。",
            "不是饮光槌不举，惜伊无地可埋尸。"
        ],
        "title": "颂古三十六首  其一五",
        "id": "a8e77fe6-c3b9-4ad8-a65d-a2e5980bba1b"
    },
    {
        "author": "释惟一",
        "paragraphs": [
            "庞公幸是一家人，药峤何须礼过勤。",
            "只为礼繁偏致乱，那堪雪也落纷纷。"
        ],
        "title": "颂古三十六首  其一六",
        "id": "3cd64e92-3f49-4f90-a3d0-e265c2876698"
    },
    {
        "author": "释惟一",
        "paragraphs": [
            "万法不为侣，一口吸西江。",
            "玉磬纔槌动，金钟应手撞。",
            "三三元是九，两两不成双。",
            "此意凭谁委，令人忆老庞。"
        ],
        "title": "颂古三十六首  其一七",
        "id": "1fcd6377-4f37-4e80-b101-7a3c617f7842"
    },
    {
        "author": "释惟一",
        "paragraphs": [
            "无位真人活鱍鱍，赤肉团上为窠窟。",
            "纵横妙用可怜生，七出八没难捉摸。",
            "推不去，挽不住，拟议寻思无觅处。",
            "无觅处，在这里，握则一拳，开则五指。"
        ],
        "title": "颂古三十六首  其一八",
        "id": "4397d026-6d3f-4007-ab33-5da0726efa16"
    },
    {
        "author": "释惟一",
        "paragraphs": [
            "真觉祖师展两手，云门一举四十九。",
            "空王殿已峭巍巍，千古万古犹仍旧。"
        ],
        "title": "颂古三十六首  其一九",
        "id": "7d887bcd-820a-47a1-9a88-140816dafe86"
    },
    {
        "author": "释惟一",
        "paragraphs": [
            "老倒赵州无本据，翻手为云覆手雨，觌面当机不覆藏，往往少人知落处。",
            "知落处，是甚闲家具。"
        ],
        "title": "颂古三十六首  其二○",
        "id": "125434ae-5f50-4e30-a733-c65e7c934d11"
    },
    {
        "author": "释惟一",
        "paragraphs": [
            "乌藤约住未为过，禅板焚来也是闲。",
            "最苦河南与河北，雷轰一喝诳痴顽。"
        ],
        "title": "颂古三十六首  其二一",
        "id": "88a08017-7370-4afc-80fe-9f8bc223f424"
    },
    {
        "author": "释惟一",
        "paragraphs": [
            "武帝求僊不得僊，王乔端坐却升天。",
            "有心用处还应错，无意求时又宛然。"
        ],
        "title": "颂古三十六首  其二二",
        "id": "462e525f-4398-48e5-9c8c-69b7800935df"
    },
    {
        "author": "释惟一",
        "paragraphs": [
            "蘗山养子忒婆心，斫了摩挲不惮勤。",
            "悖逆儿郎浑不顾，镢头掣得气凌云。"
        ],
        "title": "颂古三十六首  其二三",
        "id": "1b13ee7e-7585-4c1b-9dcd-dba62e912710"
    },
    {
        "author": "释惟一",
        "paragraphs": [
            "雪里垂丝古钓台，锦鳞拂拂上钓来。",
            "船头拨转归何处，又向芦花深处挨。"
        ],
        "title": "颂古三十六首  其二四",
        "id": "0134772d-77bf-4d73-9f63-29e5331a5f99"
    },
    {
        "author": "释惟一",
        "paragraphs": [
            "曹溪门下南来燕，终日呢喃话祖翁。",
            "话尽离微人不会，不如养羽候秋风。"
        ],
        "title": "颂古三十六首  其二五",
        "id": "f65a6ca3-89c4-4b6c-b8b1-8c8b6f0c76ad"
    },
    {
        "author": "释惟一",
        "paragraphs": [
            "雪覆千山未厌多，孤峰不白意如何。",
            "单单突出千峰外，似异还同永不么。"
        ],
        "title": "颂古三十六首  其二六",
        "id": "a1753fa7-9eff-4fdd-aefc-09f083683699"
    },
    {
        "author": "释惟一",
        "paragraphs": [
            "来去客情千样别，高低主礼一般施。",
            "相逢不饮空归去，明月清风也笑伊。"
        ],
        "title": "颂古三十六首  其二七",
        "id": "f833e0a7-840a-4923-a5fe-5852031d5178"
    },
    {
        "author": "释惟一",
        "paragraphs": [
            "风性无周无不周，手中扇子等闲摇。",
            "风前吹起无根树，不作桑条作柳条。"
        ],
        "title": "颂古三十六首  其二八",
        "id": "6cb6fbf2-6fb0-4111-a074-4b63ab4c60c5"
    },
    {
        "author": "释惟一",
        "paragraphs": [
            "纵火烧山腊月时，衲衣下事为全提。",
            "几多拨草瞻风底，燎尽眉毛总不知。"
        ],
        "title": "颂古三十六首  其二九",
        "id": "23e345d2-1efe-423f-84aa-eb51a61940ac"
    },
    {
        "author": "释惟一",
        "paragraphs": [
            "沩峤冬天轰霹雳，仰山夏月降严霜。",
            "铁锤两个都无孔，打就干坤自厮当。"
        ],
        "title": "颂古三十六首  其三○",
        "id": "c3d6e05c-710b-4f40-81c4-f9841228c709"
    },
    {
        "author": "释惟一",
        "paragraphs": [
            "发机外机，遣句中句。",
            "明眼衲僧，不知落处。",
            "知落处，南山起云，北山下雨。"
        ],
        "title": "颂古三十六首  其三一",
        "id": "97edfd29-fd46-475a-98c4-f7e449760127"
    },
    {
        "author": "释惟一",
        "paragraphs": [
            "水中盐味浑相似，色里胶青不较多。",
            "暗不谓无明不有，看时不见转誵讹。",
            "没誵讹，太平何必动干戈。"
        ],
        "title": "颂古三十六首  其三二",
        "id": "43d64e1d-0afa-4115-8220-2c7112dfa082"
    },
    {
        "author": "释惟一",
        "paragraphs": [
            "电光石火箭锋机，父倒行兮子逆施。",
            "力敌势均难辨别，一双无孔铁门槌。"
        ],
        "title": "颂古三十六首  其三三",
        "id": "ad8a85ef-4946-4433-b183-e18f3c6033d4"
    },
    {
        "author": "释惟一",
        "paragraphs": [
            "乌飞兔走昼还夜，腊尽春回年复年。",
            "无尽无穷穷尽处，东村王老夜烧钱。"
        ],
        "title": "颂古三十六首  其三四",
        "id": "a2e005a9-1721-4748-b4d8-a9c1e48140d3"
    },
    {
        "author": "释惟一",
        "paragraphs": [
            "将锄打地自抛屙，怎柰熏天臭气何。",
            "老倒蘗山禁不得，却将伊顶再三摩。"
        ],
        "title": "颂古三十六首  其三五",
        "id": "7216a0d2-d8f5-418f-9aa8-64c67ef35e67"
    },
    {
        "author": "释惟一",
        "paragraphs": [
            "问我家风，识你家风。",
            "将谓耳背，元来耳聋。",
            "指南为北，问西答东。",
            "阿呵呵，赵州恰恰似天童。"
        ],
        "title": "颂古三十六首  其三六",
        "id": "32a5ef3a-0061-4676-8945-79a127584721"
    },
    {
        "author": "释惟一",
        "paragraphs": [
            "耳门圆照，日月两间。",
            "悲愿洪深，衣被四海。",
            "方便智慧，靡不圆融。",
            "见闻觉知，无能障碍。",
            "人间天上独优游，是则名为观自在。"
        ],
        "title": "观音赞",
        "id": "9086cafd-4428-489a-9925-84ce6099ca8a"
    },
    {
        "author": "释惟一",
        "paragraphs": [
            "云开天竺，月照金沙。",
            "心心妙法，念念莲华。",
            "未必将身许马家。"
        ],
        "title": "马郎妇赞",
        "id": "7235d19f-8a9f-4709-af91-bdf88e92e0d6"
    },
    {
        "author": "释惟一",
        "paragraphs": [
            "鱍喇篮中活锦鳞，风前提起不辞频。",
            "几回绕尽长沙市，卖与买人无买人。"
        ],
        "title": "鱼篮赞",
        "id": "5fab2cda-dcc7-4507-a2e9-a2b63689eec9"
    },
    {
        "author": "释惟一",
        "paragraphs": [
            "或草为衣，或狮为舆。",
            "千变万化，无二文殊。",
            "虽然觅则不可得，五台山色犹如如。"
        ],
        "title": "文殊赞",
        "id": "557c4fcd-ae62-4b11-a43e-8f1dd1edfeb1"
    },
    {
        "author": "释惟一",
        "paragraphs": [
            "逢人乞一文，袋里敌国富。",
            "不是下生迟，嫌佛不肯做。"
        ],
        "title": "布袋赞",
        "id": "934b797b-1025-4809-bcc8-2e88a6896372"
    },
    {
        "author": "释惟一",
        "paragraphs": [
            "西来十万里，北渡一茎芦。",
            "刚道来传法，还曾传得无。"
        ],
        "title": "达磨赞",
        "id": "ae6747a1-0815-40a5-bcae-c97f75b4a94e"
    },
    {
        "author": "释惟一",
        "paragraphs": [
            "凛然夷齐之风，翛然巢许之态。",
            "横作竺干之孽，崛起释门之害。",
            "口吧吧地说尽万千，究竟不知有这一解。",
            "人皆谓金粟如来示现毗耶，我只道病多谙药性底耆年婆罗门者也。"
        ],
        "title": "维摩赞",
        "id": "3cdbf203-7489-458d-a8f2-8bd3166deb1b"
    },
    {
        "author": "释惟一",
        "paragraphs": [
            "大机磅礴，大用纵横，要掌便掌。",
            "大中天子，掌中突出，要棒便棒。",
            "济北大树，棒头挺生。",
            "大唐国里只一人，千古仰之日月明。"
        ],
        "title": "黄蘗断际禅师赞",
        "id": "b395baf0-3dcd-498c-b529-cbcc82fa94e8"
    },
    {
        "author": "释惟一",
        "paragraphs": [
            "咄这措大，极是叵耐。",
            "操我戈矛，入我疆界。",
            "扑灭圆觉大光明藏，沥干圭峰无边义海。",
            "所至皆望风退衂，末後遭蘗山和赃捉败。",
            "纳款投降，愿为弟子，奉事无懈。"
        ],
        "title": "裴相国赞",
        "id": "d8171c79-f737-476d-8ab8-0964485a20aa"
    },
    {
        "author": "释惟一",
        "paragraphs": [
            "弄出鳖鼻蛇，弹起广陵曲。",
            "清韵难可掩，毒气不可触。",
            "瞻之不足听不足，千古万古福城福。"
        ],
        "title": "雪峰真觉祖师赞",
        "id": "03c89607-9718-4c8a-90b8-43e122424925"
    },
    {
        "author": "释惟一",
        "paragraphs": [
            "一条屈曲无丝线，半寸攀拳穴鼻针。",
            "补得完全成一片，举头红日到天心。"
        ],
        "title": "朝阳穿破衲赞",
        "id": "bb08e5cd-46d1-4274-80ff-9987c6ac83a3"
    },
    {
        "author": "释惟一",
        "paragraphs": [
            "古教只知遮老眼，银蟾不觉上孤峰。",
            "看来看到无看处，光境俱忘一卷终。"
        ],
        "title": "对月了残经赞",
        "id": "7e49ec1a-b502-4cb5-8f39-0eeb9c0e267e"
    },
    {
        "author": "释惟一",
        "paragraphs": [
            "几回走巷复穿衢，货卖南方镇海珠。",
            "一栲栳都倾出了，不知酬价有人无。"
        ],
        "title": "廛中佛事",
        "id": "22508822-e171-402e-911a-f505bc5d24b9"
    },
    {
        "author": "释惟一",
        "paragraphs": [
            "三十余年海上游，未曾容易下金钩。",
            "等闲抛掷丝纶处，虾蟹鱼龙一网收。"
        ],
        "title": "物外生涯",
        "id": "4d79646d-83e0-4b1d-8c14-5a610738a0a9"
    },
    {
        "author": "释惟一",
        "paragraphs": [
            "大夫噫气撼青冥，余韵萧骚入户庭。",
            "递到高山流水意，不知谁解眼中听。"
        ],
        "title": "松风度曲",
        "id": "846d4e20-a73a-4d20-9c6a-42d928959b76"
    },
    {
        "author": "释惟一",
        "paragraphs": [
            "优昙初现叶团团，错落明玑走碧盘。",
            "沆瀣莫将鱼目比，看时容易觅时难。"
        ],
        "title": "荷露跳珠",
        "id": "714f00a6-e5dd-4074-ba09-f78ede37a035"
    },
    {
        "author": "释惟一",
        "paragraphs": [
            "日用千差万别中，如如不动等虚空。",
            "春妍秋靖几更变，此老何曾改旧容。"
        ],
        "title": "定翁",
        "id": "2177e35c-ac89-4175-8645-d0e05ecd927d"
    },
    {
        "author": "释惟一",
        "paragraphs": [
            "过去威音佛已前，向虚空里架榱椽。",
            "至今景定年之二，往却门风尚俨然。"
        ],
        "title": "古堂",
        "id": "4605b812-0c50-49b5-b134-87293d7e5f63"
    },
    {
        "author": "释惟一",
        "paragraphs": [
            "团团荷叶不相似，豁豁大虚难比伦。",
            "个里洞然无一物，拟于何处拂埃尘。"
        ],
        "title": "镜空",
        "id": "af4b2484-2c56-437f-91ee-45af6bbb9b7d"
    },
    {
        "author": "释惟一",
        "paragraphs": [
            "远泛飘然一苇轻，水天上下镜无尘。",
            "自从碧眼胡归後，着脚那知是甚人。"
        ],
        "title": "野航",
        "id": "e2893789-756d-409a-b201-e39cffbed662"
    },
    {
        "author": "释惟一",
        "paragraphs": [
            "孤明历历曲弯弯，色与芦花彷佛间。",
            "多是满船空载去，几人亲得见珠还。"
        ],
        "title": "月浦",
        "id": "d08530ae-8634-4a25-a272-cf0c49ddfc21"
    },
    {
        "author": "释惟一",
        "paragraphs": [
            "似侧如欹杳霭间，冰棱剑刃不多争。",
            "可中不是通玄顶，切莫粗心向上行。"
        ],
        "title": "危峰",
        "id": "3684f6a1-6e99-4ffb-96a4-c0e926f86fef"
    },
    {
        "author": "释惟一",
        "paragraphs": [
            "鼻绳拽脱了无拘，慵有余兮顽有余。",
            "芳草满前浑不顾，眠云卧月只如如。"
        ],
        "title": "懒牛",
        "id": "7e3d2f15-2f31-43b7-b40b-182dcf18e180"
    },
    {
        "author": "释惟一",
        "paragraphs": [
            "百一十城烟水外，玲珑八面自天开。",
            "等闲坐断东西北，无限熏风拂拂来。"
        ],
        "title": "南窗",
        "id": "d07f1401-cc5a-4b4e-88d6-4478bd9d2508"
    },
    {
        "author": "释惟一",
        "paragraphs": [
            "内亦空兮外亦空，不施橹棹不张蓬。",
            "听它东去又西去，谁管漫天鼓黑风。"
        ],
        "title": "虚舟",
        "id": "70cdfc57-527e-40fa-af2a-848be2572631"
    },
    {
        "author": "释惟一",
        "paragraphs": [
            "山未为高水未深，贱非泥土贵非金。",
            "自来一种平怀看，到老何曾有二心。"
        ],
        "title": "坦翁",
        "id": "aa39e908-83fe-4c1b-bf0c-81f199d810d1"
    },
    {
        "author": "释惟一",
        "paragraphs": [
            "三拜起来依位立，孤高不与众峰齐。",
            "自从得髓归来後，便见干坤宇宙低。"
        ],
        "title": "可山",
        "id": "e0985924-f5e6-46dd-8858-4fe42f5f329e"
    },
    {
        "author": "释惟一",
        "paragraphs": [
            "舌本澜翻千丈雪，眼青锦镜一壶冰。",
            "瞎馿种草有如此，灭却凌霄正续灯。"
        ],
        "title": "寄雪窦希叟",
        "id": "a39608d1-80ae-4dd0-9cf3-c10d3b78ce18"
    },
    {
        "author": "释惟一",
        "paragraphs": [
            "一本凌霄秋後瓜，迟迟九月里开花。",
            "霜前结子须弥大，压倒东西浙五家。"
        ],
        "title": "寄天宁雪庭",
        "id": "50a0e948-ee42-4246-9ac5-4c10660b6b24"
    },
    {
        "author": "释惟一",
        "paragraphs": [
            "语言硬浄如生铁，眼目高明烁太阳。",
            "今日江湖无此作，令人三叹忆平羌。"
        ],
        "title": "看石田语",
        "id": "f1e1b53f-8ece-41f3-99c1-402eee4423c6"
    },
    {
        "author": "释惟一",
        "paragraphs": [
            "一口尽吞三世佛，近来出世佛犹多。",
            "为吾问讯老思大，底事不能开口何。"
        ],
        "tags": [
            "衡山"
        ],
        "title": "送僧游南岳",
        "id": "a4f2a0cf-71ca-4dca-89df-3143cccb1336"
    },
    {
        "author": "释惟一",
        "paragraphs": [
            "庐陵米价没誵讹，半说低兮半说高。",
            "此话要圆缄却口，听他江浙闹嘈嘈。"
        ],
        "title": "吉州圆上人之浙",
        "id": "452bf7e9-5b0d-4f41-9dc5-d11db69e16d8"
    },
    {
        "author": "释惟一",
        "paragraphs": [
            "怀抱琼瑶一段奇，通身富贵少人知。",
            "四藤击碎还收拾，摊向皇都卖与谁。"
        ],
        "title": "琼上人之杭",
        "id": "0d572e36-98e4-4997-a0f0-9ccb35b3e116"
    },
    {
        "author": "释惟一",
        "paragraphs": [
            "动在风幡动在心，集云棒下已分明。",
            "而今百越三吴去，肯听它家热碗鸣。"
        ],
        "title": "风幡亮上人游浙",
        "id": "0e82fbb9-5489-47a9-be3a-72b5512a25b6"
    },
    {
        "author": "释惟一",
        "paragraphs": [
            "月华如水夜沉沉，一曲箫韵韵更清。",
            "曲罢莫言无觅处，西湖後夜转堪听。"
        ],
        "tags": [
            "西湖"
        ],
        "title": "月华崧上人之杭",
        "id": "44d5257f-fd36-4b4d-b37c-d2157b0120e8"
    },
    {
        "author": "释惟一",
        "paragraphs": [
            "达磨西来有底传，赚人掘地觅青天。",
            "况今枫落吴江冷，去去休容易泊船。"
        ],
        "title": "传上人之吴",
        "id": "975ed40c-5a36-4d8b-a6bf-6c95330760d4"
    },
    {
        "author": "释惟一",
        "paragraphs": [
            "骑鲸捉月莫辞劳，海角天涯打一遭。",
            "後夜再三捞摝得，碧天云静一轮高。"
        ],
        "title": "暂到",
        "id": "daad1853-8970-4774-888c-57a56f8a9721"
    },
    {
        "author": "释惟一",
        "paragraphs": [
            "懒向人前送又迎，飘然去路一身轻。",
            "到家有问到家句，雨过潇湘秋月明。"
        ],
        "title": "送昙知客归感山",
        "id": "bf362e7b-9458-455c-99a7-da0195675020"
    },
    {
        "author": "释惟一",
        "paragraphs": [
            "手持刀镊谒桑门，叉手擎拳笑语温。",
            "且说工夫精妙处，断然毫发不容存。"
        ],
        "title": "刀镊黄陈二生  其一",
        "id": "4bfda632-1239-4635-8c0b-98eaef3a7f04"
    },
    {
        "author": "释惟一",
        "paragraphs": [
            "双手乖如双眼乖，等闲浄出顶门埃。",
            "几多铁额铜头汉，总被渠侬按过来。"
        ],
        "title": "刀镊黄陈二生  其二",
        "id": "be2416ff-0d52-45f6-a75d-1bb5d198c620"
    },
    {
        "author": "释惟一",
        "paragraphs": [
            "造塔当年事，喧传直至今。",
            "示人千古意，与匠两三金。",
            "不得罗山语，谁知矮叔心。",
            "瓣香来作礼，肯顾白云深。"
        ],
        "title": "礼疎山塔  其一",
        "id": "b727baac-8152-4798-9ea5-bc197b068723"
    },
    {
        "author": "释惟一",
        "paragraphs": [
            "江横一练平，山色四时青。",
            "水足柴犹富，人多爨不停。",
            "无弦犹自韵，有耳几曾听。",
            "槁矣齐檐柏，频看涕忽零。"
        ],
        "title": "礼疎山塔  其二",
        "id": "6f8dca7e-6af9-4d4c-b519-e92b9fa9f410"
    },
    {
        "author": "释惟一",
        "paragraphs": [
            "云卧胸中蟠万卷，舌端笔端皆具眼。",
            "评今论古知几何，寥寥百年骨不冷。",
            "有孙挺特尤掀腾，富有藴藉如弗能。",
            "韬光铲彩事枯硬，不学乃翁牵葛藤。",
            "壁立万仞出一语，佛祖应无启口处。",
            "有时一默渊且深，尽大地人难指注。",
            "脚尖踢倒凌霄峰，挥剑活屠潭底龙。",
            "三条椽下四世界，破蒲团边兜率宫。",
            "秋风忽起故山兴，归本无归语何剩。",
            "江湖斫额应望君，莫作秤锤落深井。"
        ],
        "title": "送孚藏主归江西",
        "id": "4b91070c-7306-4297-b681-e803c7ac8829"
    },
    {
        "author": "释惟一",
        "paragraphs": [
            "上人辞我去行脚，我亦早晚行脚去。",
            "天涯海角或重逢，钵饭茎虀又相聚。",
            "自笑年登六十七，眼昏耳聩脚无力。",
            "触事无能只面墙，百千追悔有何益。",
            "少壮学道宜加鞭，危亡不顾勇直前。",
            "如一人与万人敌，破坚挫锐成万全。",
            "放牛归马群务息，好是太平无事日。",
            "塞北归鸿截雾飞，江南野水连天碧。"
        ],
        "title": "将赴雪峰示圭上人",
        "id": "1cc8dd95-21b7-4aef-abed-3907cc41bf97"
    },
    {
        "author": "释惟一",
        "paragraphs": [
            "入道蹊径无蹊径，日用现行何不省。",
            "和南问讯已乖张，应对宾朋曾不隠。",
            "同盂共饭况三年，话破那知万万千。",
            "今日炷香重觅语，许时聚首成徒然。",
            "老僧更不能忉怛，痛掌宁辞当面搭。",
            "从教负痛走出门，呼天怨骂齿没舌秃口未合。"
        ],
        "title": "见侍者乞语为入道蹊径",
        "id": "5d12eb68-5af7-4f16-a67b-8923fb64c890"
    },
    {
        "author": "释惟一",
        "paragraphs": [
            "雨过桃林草正肥，休征牧放恰相宜。",
            "擎头戴角群然乐，喜见太平无事时。"
        ],
        "title": "题群牧图",
        "id": "c1638e83-0e54-4e63-a416-2994f2441ea9"
    },
    {
        "author": "释惟一",
        "paragraphs": [
            "长茎短茎芳草翠，东个西个秋虫寒。",
            "平白祖翁田一片，时人莫作画图看。"
        ],
        "title": "题草虫图",
        "id": "d4390b94-7b7c-4711-90a7-490bbb6d8e24"
    },
    {
        "author": "释惟一",
        "paragraphs": [
            "齿豁头童，眼昏耳聋。",
            "不忘所嗜干屎橛，未忍轻抛栗棘蓬。",
            "以此踞丛林，以此济贫穷。",
            "只缘真实不脱空，故得孝子慈孙写真而绘容。"
        ],
        "title": "小师惠林师孙法济请赞",
        "id": "7234bda4-2b3a-43d6-aad3-6fbf358ba1ed"
    },
    {
        "author": "释惟一",
        "paragraphs": [
            "牧以卑，守以规，迅雷疾风，铁石不移。",
            "须弥其颓，只手力持。",
            "电光石火里驱耕夺食，春风和气中摧枯拉萎。",
            "极等没意智，阖国少人知，知之梓府牛峰奇。"
        ],
        "title": "奇都管请赞",
        "id": "389ee13f-1992-497b-adb2-a736ffbc4e84"
    },
    {
        "author": "释惟一",
        "paragraphs": [
            "顾我游世间，如云在天上。",
            "任缘而去住，不作去住想。",
            "南北信所之，东西无定向。",
            "为人少方便，动便拦腮掌。",
            "恁地去离泥水底本师，如何却唤作环溪和尚。"
        ],
        "title": "小师惠彰请赞",
        "id": "9b539726-5e60-4e47-aa48-13f405175f3f"
    },
    {
        "author": "释惟一",
        "paragraphs": [
            "藞藞苴苴，潇潇洒洒。",
            "严冷时温若阳春，褊急处宽踰大海。",
            "纔开口，平日说。",
            "脱空却嫌人，无事谤般若。",
            "有时突出一句乡谈，佛也不能觑他缝罅。",
            "从来闽蜀本同风，相逢自有知音者。"
        ],
        "title": "雪峰化士请赞",
        "id": "a8383a01-9709-4f74-84a6-c37c87e381b3"
    },
    {
        "author": "释惟一",
        "paragraphs": [
            "赤土画簸箕，冬瓜作碓嘴。",
            "舂碎铁蒺藜，簸出长粳米。",
            "不须淘汰，不须炊饱，尽世人人不知。"
        ],
        "title": "禅人请赞",
        "id": "e8107289-0b2b-479e-90c6-151442e1b0c8"
    },
    {
        "author": "释浄慈东叟",
        "paragraphs": [
            "南山末後句，未举先分付。",
            "生也何曾生，死也何曾死。"
        ],
        "title": "辞世颂",
        "id": "7ceaf7ef-501e-4b3f-a0dc-b79ba29f8feb"
    },
    {
        "author": "施清臣",
        "paragraphs": [
            "花里蝶，花里休。",
            "蓼中虫，蓼中死。",
            "人生甜苦皆是缘，法只可随顺应之。"
        ],
        "title": "诗二首  其一",
        "id": "b711deb0-16a3-4a4e-af11-efd581a7f591"
    },
    {
        "author": "施清臣",
        "paragraphs": [
            "一蓑一笠一孤舟，万里江山独自游。",
            "有人问我红尘事，笑入芦花不点头。"
        ],
        "title": "诗二首  其二",
        "id": "f067b668-b4ef-4aad-92ce-4358bb00cb2e"
    },
    {
        "author": "施清臣",
        "paragraphs": [
            "衣裁缃缬态纤秾，犹在瑶池半醉中。",
            "嫌近清明时节冷，趁渠新火一番红。"
        ],
        "title": "绯桃",
        "id": "52d7b4b7-5f59-40d6-853e-dfca9c25aefc"
    },
    {
        "author": "施清臣",
        "paragraphs": [
            "一曲新腔紫玉箫，护晴檐幙窣兰桡。",
            "柳迷远近花张锦，小泊危红第六桥。"
        ],
        "title": "湖景",
        "id": "4d9a3566-23ed-440d-ba11-8feb6905d68f"
    },
    {
        "author": "施清臣",
        "paragraphs": [
            "一泓天水染朱衣，生怕红埃透日飞。",
            "急整离离苍玉佩，晓云光里渡河归。"
        ],
        "title": "牵牛花",
        "id": "58ab75df-8952-4104-b42a-a6fcf4a31a1d"
    },
    {
        "author": "施清臣",
        "paragraphs": [
            "碧服银须粉扑衣，又随雪柳趁灯辉。",
            "怕寒还恋南华梦，凝伫钗头未肯飞。"
        ],
        "title": "夜蛾儿",
        "id": "48694d59-88ad-4827-bccd-d1a045ae7753"
    },
    {
        "author": "陆德舆",
        "paragraphs": [
            "带市人烟远，连村野色幽。",
            "山从天际出，水向槛前流。",
            "茅屋无端碍，松醪有意留。",
            "因怀陵谷感，无语对归鸥。"
        ],
        "title": "题资福院平绿轩",
        "id": "52f194b2-3211-4e08-bf83-0cb4f9f9734f"
    },
    {
        "author": "赵崇缵",
        "paragraphs": [
            "九峯元不锁，俗驾自来稀。",
            "水石藏仙窟，烟霞护羽衣。",
            "夜猿窥月叫，晓鹤出松飞。",
            "拟结巢由伴，眠云隠翠微。"
        ],
        "title": "游九锁",
        "id": "3c672df7-cb32-4f39-bf67-ac48db671cc0"
    },
    {
        "author": "吴文震",
        "paragraphs": [
            "□灵通一窍，如月未全盈。",
            "外□山河界，中涵蚌蛤精。",
            "银潢斜□断，玉斧半修成。",
            "莫讶平分破，难亏半体明。"
        ],
        "title": "题半月岩",
        "id": "c05664df-e921-4f00-9e25-e041ba5e4613"
    },
    {
        "author": "吴文震",
        "paragraphs": [
            "景定初元汛虏氛，掀天功业掩前闻。",
            "扶唐社稷郭中令，造汉干坤贾冠军。",
            "好激浯溪湔旧案，重磨崖石纪元勋。",
            "仆今已办湘山刻，未逊聱翁星斗文。"
        ],
        "title": "题浯溪",
        "id": "63e8e897-24b9-4bce-b9a8-fa5081d5b9ec"
    },
    {
        "author": "吴文震",
        "paragraphs": [
            "卷石之中有道存，岩岩气象峻于天。",
            "巍乎近取舜为法，卓尔如羣孔在前。",
            "跨六鳌头观戴极，出羣龙首要承干。",
            "圣门所重非科第，向上工夫合勉旃。"
        ],
        "title": "元石",
        "id": "6c1dd94b-9ecf-40a7-bc19-ab57eed3dcd0"
    },
    {
        "author": "洪扬祖",
        "paragraphs": [
            "植桂不在多，种德如种树。",
            "前人能种後人传，自有清阴满庭户。",
            "高枝凌云低覆栏，晴光翠色生昼寒。",
            "人家多爱种桃李，几日春风红满地。",
            "何如此花开独迟，蟾宫窟外秋香细。",
            "课儿读书书满床，更将幽兴引壶觞。",
            "半酣独卧高斋下，啼鸟数声清昼长。"
        ],
        "title": "高斋桂窟",
        "id": "fc519757-749d-4a3d-9d43-d175e50c83e5"
    },
    {
        "author": "萧崱",
        "paragraphs": [
            "肥样凋成玉色仙，碧瑶幢里粲婵娟。",
            "道渠解笑何曾笑，只合更名小白莲。"
        ],
        "title": "含笑花",
        "id": "b251c8e5-aa5f-4956-9d47-ec275512d63f"
    },
    {
        "author": "萧崱",
        "paragraphs": [
            "选荔过于选士难，味佳能有几登盘。",
            "林家新出金钗子，合入君谟谱後刊。"
        ],
        "title": "龙眼",
        "id": "9f7a7c28-7b47-4252-bc0a-302fe3995fa5"
    },
    {
        "author": "萧崱",
        "paragraphs": [
            "江客因贫识荻芽，一清鏖退杂鱼虾。",
            "烧来味挟蚝边雨，掘得身离雁外沙。",
            "春馔且供行釜菜，秋妆莫管钓舡花。",
            "食根思到萧骚叶，痛感边声咽戍笳。"
        ],
        "title": "芦",
        "id": "ca90664b-5273-4d1b-a230-97156f9ea251"
    },
    {
        "author": "萧崱",
        "paragraphs": [
            "天以晶华累尔形，千夫敛锷可曾停。",
            "世间有器蒙鲜饰，林下无辜受割刑。",
            "斫坏孙枝难老大，摧残去干易凋零。",
            "退思禹贡周征日，未必如今税不征。"
        ],
        "title": "漆",
        "id": "1dd1ed4a-396b-4408-84bd-bf2ab5f6a0c1"
    },
    {
        "author": "萧崱",
        "paragraphs": [
            "标格真清挟雪霜，每听新咏觉神伤。",
            "茶分鸿渐经中味，菊爱龟蒙赋里香。",
            "圃积玉多知学饱，囊装金少为贪忙。",
            "向来笑疾难医在，老笔空钞十卷方。"
        ],
        "title": "赠陆冰",
        "id": "644ed280-a486-46b8-99cd-af752f8faaeb"
    },
    {
        "author": "萧崱",
        "paragraphs": [
            "河南萧氏粲文物，鹤在九皋无数鸣。",
            "小山羽翮日绚练，胆气也作虹霓横。",
            "挂冠亭後冷如水，旧毡半是蛛丝萦。",
            "恩袍谩官直斋老，书院误身吟院兄。",
            "凤楼好手乃有弟，铁声铮铮亦妙器。",
            "乡里浪传轻薄名，儿曹岂知渠大意。",
            "惠子五车稷下困，仲连一箭聊城至。",
            "博悬于投呼得卢，莫以蔡齐故第二。",
            "圣朝新数中兴年，进士蜕骨秋风蝉。",
            "梅花魁春导人去，竹叶鏖寒浇客眠。",
            "天方坐我茅三椽，留眼送尔宜鸿前。",
            "因行西湖叫和靖，为言诗苦剩狂颠。"
        ],
        "tags": [
            "西湖"
        ],
        "title": "送弟赴省",
        "id": "e5a691d9-3f75-4263-861d-4afd659f1f04"
    },
    {
        "author": "萧崱",
        "paragraphs": [
            "粗花染春日晒红，细绵披夏雪辊风。",
            "赤皇世界岭皆热，敕旨征绵底痴绝。"
        ],
        "title": "句  其一",
        "id": "0c330af1-ef5a-4dfe-a684-995395ea736e"
    },
    {
        "author": "萧崱",
        "paragraphs": [
            "得谤何须囊薏苡，工骚且自制芙蓉。"
        ],
        "title": "句  其二",
        "id": "bab626d3-543d-43fe-b46a-90cd3065ada4"
    },
    {
        "author": "萧崱",
        "paragraphs": [
            "此去三千岁，应逢八字蟾。"
        ],
        "title": "句  其三",
        "id": "235a89e9-7409-4290-acaf-f8d0867e10a4"
    },
    {
        "author": "萧泰来",
        "paragraphs": [
            "公余终日坐闲亭，看得梅开梅叶青。",
            "可是近来疎酒盏，酒瓶今已作花瓶。"
        ],
        "title": "亭坐",
        "id": "f720d157-a805-4c35-a6ea-a268479b7cd1"
    },
    {
        "author": "萧泰来",
        "paragraphs": [
            "楼立梅峯最上头，日随元气与浮游。",
            "道心快活云心似，飞去飞来得自由。"
        ],
        "title": "题梅坛毛庆甫云悦楼二首  其一",
        "id": "f81a949c-53c6-4650-9450-9bbc77bd1a93"
    },
    {
        "author": "萧泰来",
        "paragraphs": [
            "一收二百里间云，诗几琴窗总向君。",
            "独乐何如同乐好，阑子欠着老夫分。"
        ],
        "title": "题梅坛毛庆甫云悦楼二首  其二",
        "id": "8a3d3efd-aab0-49aa-85b6-21a9fb7133da"
    },
    {
        "author": "萧泰来",
        "paragraphs": [
            "富与贵在天，君子不谓性。",
            "贤不肖在人，君子不谓命。",
            "是以张月台，可疑亦可信。",
            "修身以俟之，人定天亦定。"
        ],
        "title": "赠星学张月台",
        "id": "241e346d-7654-4574-9069-180bebc33bfe"
    },
    {
        "author": "萧泰来",
        "paragraphs": [
            "祠腊纷纷受誓忙，病夫药鼎对书床。",
            "官卑岂愿乘肥马，食俭惟知取瘦羊。",
            "贫见客来偏快活，老逢岁尽却悲伤。",
            "雪寒一事关心切，痴女奔波道路长。"
        ],
        "title": "腊祭谒告",
        "id": "76a62536-0b68-4afe-aa2c-811e0d629928"
    },
    {
        "author": "萧泰来",
        "paragraphs": [
            "一日非君不可无，当邻乞得种鱼都。",
            "珠连呈舍排成次，玉立云台画出图。",
            "淇奥每思文事业，渭川肯作富规模。",
            "自锄月地分行列，准拟清风十万夫。"
        ],
        "title": "觅竹栽谢",
        "id": "9b5d7184-f833-4965-98a1-bdeb4b537f95"
    },
    {
        "author": "萧泰来",
        "paragraphs": [
            "休运珍符应半千，崧高维岳再生贤。",
            "子孙已见钟三秀，富贵端应擅两全。",
            "日月休惊双转毂，甲庚从喜一周天。",
            "不须更把庄椿祝，镇作蓬壶不老仙。"
        ],
        "title": "寿友人",
        "id": "907bf02f-3cbb-4234-a849-e0a17e49ed54"
    },
    {
        "author": "萧泰来",
        "paragraphs": [
            "地号古柴桑，荒祠驿道傍。",
            "松含义熙节，菊带晋时香。",
            "拂石看碑记，斟泉当酒觞。",
            "无由归未得，稽首意皇皇。"
        ],
        "title": "题渊明祠",
        "id": "d5ae5eb1-2167-4937-a445-4c4b844410a6"
    },
    {
        "author": "萧泰来",
        "paragraphs": [
            "昨宵雨过水平平，自不归耕却劝耕。",
            "犊卧草根黄藴藉，鹭飞山脚白分明。",
            "瀹茶僻寺同僧话，送酒芳园见主情。",
            "父老欢呼官长醉，归鞭止信马蹄行。"
        ],
        "title": "和崔丞劝农",
        "id": "35508ed3-3d10-4eb5-a41c-c85de6d922cc"
    },
    {
        "author": "刘鉴",
        "paragraphs": [
            "万石家居最，清修却似贫。",
            "赋中前进士，诗里谪仙人。",
            "连疏西湖上，扁舟颖水滨。",
            "一从书乙亥，岁岁两眉颦。"
        ],
        "tags": [
            "西湖"
        ],
        "title": "挽罗榷院子远二章  其一",
        "id": "037f8645-53be-4ea7-9702-cf8f6b38252a"
    },
    {
        "author": "刘鉴",
        "paragraphs": [
            "不谓悬弧旦，翻成属纩期。",
            "死同生一视，吊与贺相随。",
            "灵运先成佛，刘叉懒说诗。",
            "西风吹独树，谁谱凤鸣枝。"
        ],
        "title": "挽罗榷院子远二章  其二",
        "id": "0698e7f2-7ed7-4de8-b26d-6ac678daaef2"
    },
    {
        "author": "刘鉴",
        "paragraphs": [
            "今人标致古心胸，吉士依归有涧松。",
            "白发半头身欲鹤，苍髯千丈气如龙。",
            "三年博士留韩愈，十载中郎老蔡邕。",
            "根脚青原培植久，蓬莱行上最高峯。"
        ],
        "title": "见提举蔡涧松",
        "id": "71446ecc-0464-4ea4-b8ec-16bd1bad4983"
    },
    {
        "author": "刘鉴",
        "paragraphs": [
            "渡孟升陑未岁余，访箕问虺即求书。",
            "从来文武相经纬，正在朝廷妙卷舒。"
        ],
        "title": "见率斋王廉使  其一",
        "id": "f703954f-ce6d-4ba5-aebf-e43ae66aca7e"
    },
    {
        "author": "刘鉴",
        "paragraphs": [
            "樽俎折冲贤甲胄，衣裳定伯胜兵车。",
            "先生学谱河汾嫡，礼乐须还贞观初。"
        ],
        "title": "见率斋王廉使  其二",
        "id": "c265e0c5-b375-40fb-af01-f2f61c33306f"
    },
    {
        "author": "刘鉴",
        "paragraphs": [
            "人物东南又一初，甲田气运恰相符。",
            "王通今日经重续，关朗当年筮不诬。"
        ],
        "title": "见率斋王廉使  其三",
        "id": "7984fb93-c94d-4d76-9022-0232283506ac"
    },
    {
        "author": "刘鉴",
        "paragraphs": [
            "千载河汾两夫子，一家洙泗几生徒。",
            "升堂房社俱先达，还许程元後至无。"
        ],
        "title": "见率斋王廉使  其四",
        "id": "b2bf6c27-b749-42be-89eb-f2487f125029"
    },
    {
        "author": "刘鉴",
        "paragraphs": [
            "使星来照鹭边沙，王郎皇皇远有华。",
            "尽起绮园山个里，更招温石水之涯。"
        ],
        "title": "见率斋王廉使  其五",
        "id": "9896426c-a7a2-4edd-b0f2-2c3a6cece2f5"
    },
    {
        "author": "刘鉴",
        "paragraphs": [
            "汉唐礼乐成三代，南北车书又一家。",
            "鸣鹿歌诗将意厚，臣忠端出自宾嘉。"
        ],
        "title": "见率斋王廉使  其六",
        "id": "67ed4add-68b0-421c-b9f1-04a9107545ba"
    },
    {
        "author": "刘鉴",
        "paragraphs": [
            "平生怪怪复奇奇，一字何曾乐得饥。",
            "太白枉承金殿召，浩然空负玉堂知。"
        ],
        "title": "见率斋王廉使  其七",
        "id": "f374860a-fcec-4478-b1f5-258fe7915ec4"
    },
    {
        "author": "刘鉴",
        "paragraphs": [
            "田园仅了都人役，事业全抛进士诗。",
            "白发见公曾感慨，深衣重有道行时。"
        ],
        "title": "见率斋王廉使  其八",
        "id": "b4e4d9a1-f7b8-4ca8-823f-0a6fb5048d5e"
    },
    {
        "author": "刘鉴",
        "paragraphs": [
            "试手东风第一杯，士如侯栗与侯梅。",
            "润之春雨根方茂，悴以秋霜花肯开。",
            "昔有两生增鲁重，今闻四皓为刘来。",
            "圣朝礼乐须三代，接武行看上曲台。"
        ],
        "title": "和率斋王廉使三首  其一",
        "id": "b06c2ac9-81eb-4910-93ee-9319dddc6c39"
    },
    {
        "author": "刘鉴",
        "paragraphs": [
            "试手东风第一杯，南冠久挂市门梅。",
            "贤遣在野时曾闭，道大如天运复开。",
            "江左人传茂弘相，河汾士喜仲淹来。",
            "深衣增重逾貂暖，立到天花雨满台。"
        ],
        "title": "和率斋王廉使三首  其二",
        "id": "22834695-a6eb-4a62-9117-8874134337dd"
    },
    {
        "author": "刘鉴",
        "paragraphs": [
            "试手东风第一杯，一番人物萃欧梅。",
            "曳裙昔惮王门峻，振铎今逢孔席开。",
            "送酒马军江上去，持书驿使陇头来。",
            "斯文未坠重增气，燕饭犹胜愧有台。"
        ],
        "title": "和率斋王廉使三首  其三",
        "id": "126edde2-d059-49bd-b17d-1a8b0cd21bf3"
    },
    {
        "author": "刘鉴",
        "paragraphs": [
            "阿统遥知是乃宗，作诗工似选诗工。",
            "写成判语皆吟笔，翻得离骚再国风。",
            "共喜横渠传有弟，久夸坡老学如翁。",
            "世间师友多零落，今在庭闱诺唯中。"
        ],
        "title": "谒萧大山",
        "id": "c98f7159-2bf0-4536-b4ee-7e2ee6d57859"
    },
    {
        "author": "刘鉴",
        "paragraphs": [
            "一冬晴暖春相似，欲叩吟关未有诗。",
            "折得梅花装担了，起程还是雪飞时。"
        ],
        "title": "谒萧小山  其一",
        "id": "921b4797-cfd8-41cc-85fa-f1eab9155e2e"
    },
    {
        "author": "刘鉴",
        "paragraphs": [
            "一水凝寒棹不开，几人于此欲船回。",
            "思君却有扁舟兴，半夜直冲风雪来。"
        ],
        "title": "谒萧小山  其二",
        "id": "6d862c26-7839-40c2-94f7-de3e8013e009"
    },
    {
        "author": "刘鉴",
        "paragraphs": [
            "先生名姓重金台，一路春风手挽回。",
            "黄阁自应调鼎去，青原犹为算舟来。",
            "雪晴和风千家满，云放天光万里开。",
            "毕竟济川须用楫，鞯车行看虎符催。"
        ],
        "title": "上尚郎中  其一",
        "id": "106a39da-7ad6-45fe-bcac-776a47502ef1"
    },
    {
        "author": "刘鉴",
        "paragraphs": [
            "六合阴沉一样云，行人白昼亦黄昏。",
            "贪财吏似方山犬，逃命民如入峡猿。",
            "典到琴书犹小事，卖抛田产更销魂。",
            "先生明共霜台月，照彻茅檐几泪痕。"
        ],
        "title": "上尚郎中  其二",
        "id": "d93680f2-ed13-433b-8438-02f298ae60bf"
    },
    {
        "author": "刘鉴",
        "paragraphs": [
            "衰年何用响铮铮，一错元来铸不成。",
            "为役谁怜烛之武，浮言枉累铁元城。",
            "铄金有口难从众，轑釜无羹枉怨兄。",
            "一点红炉属君手，放教跃冶要分明。"
        ],
        "title": "上尚郎中  其三",
        "id": "d25f2d1d-94f2-40eb-a6ed-c7e2a61fe314"
    },
    {
        "author": "刘鉴",
        "paragraphs": [
            "采石江头李太白，狂不奈烦宫锦窄。",
            "赤壁矶下苏东坡，一叶泛泛凌风波。",
            "当时有月并有酒，和酒和月吞入口。",
            "酒肠得月冷于冰，化作瑰辞喧宇宙。",
            "两首赋，百篇诗，千秋万古称绝奇。",
            "两翁不作归来鹤，玉宇琼楼寒漠漠。",
            "若得长江变泼醅，少住人间亦差乐。",
            "望圆晦缺秋复春，古来明月今来人。",
            "我时举酒问明月，月亦团团应不得。",
            "铁如意，玉唾壶。",
            "我歌君和声呜呜，烂醉起舞嗔人扶。",
            "问影莫是李与苏，月中仙子知得无。"
        ],
        "tags": [
            "长江"
        ],
        "title": "题醉月亭",
        "id": "82872cba-71d3-4097-bfaf-5166fdda7f15"
    },
    {
        "author": "刘鉴",
        "paragraphs": [
            "西风吹我登黄鹤，白云半在阑干角。",
            "题诗不见旧时人，惟见青山俯城郭。",
            "萋萋芳草鹦鹉洲，江水衮衮来无休。",
            "岁月俯仰成春秋，古人今人无限愁。"
        ],
        "title": "登黄鹤楼",
        "id": "b8e0f656-96ad-416f-ac30-bf0a91a14c0b"
    },
    {
        "author": "刘鉴",
        "paragraphs": [
            "岁晚江空烟水寒，枫林叶落楚天宽。",
            "苦无雁足书难寄，作尽鸢声吟未安。",
            "晋帖临成思入石，离骚读罢拟栽兰。",
            "老来绝被梅花恼，後会君应笑我孱。"
        ],
        "title": "寄朱约山",
        "id": "d42d8746-e1d5-478b-8c4e-6f27f2433f01"
    },
    {
        "author": "刘鉴",
        "paragraphs": [
            "世事从来满则亏，十分何似八分时。",
            "青山作计常千古，只露岩前月半规。"
        ],
        "title": "月岩",
        "id": "98094d15-b873-44fc-b5d0-e08f845cfe8f"
    },
    {
        "author": "刘鉴",
        "paragraphs": [
            "径深寂寂锁苔茵，此地不生车马尘。",
            "梦断瑶台惟有竹，棋声花院似无人。",
            "蛛因门闭牢穿网，鹊悟枝干自采薪。",
            "祇道干坤大如许，不知天地又新春。"
        ],
        "title": "题静轩",
        "id": "b865b3e5-c645-464d-b663-d4d99d1db629"
    },
    {
        "author": "刘鉴",
        "paragraphs": [
            "就第开藩自古难，旌门累世况团圞。",
            "肯邀父老为邻舍，更约交游说岁寒。",
            "千里春风棠蔽芾，一窗秋月竹平安。",
            "乡人乡饮推乡贵，祗作平时样子看。"
        ],
        "title": "贺周总管耐轩迁居回任  其一",
        "id": "c715758d-4daa-4a8f-aae0-84a187537322"
    },
    {
        "author": "刘鉴",
        "paragraphs": [
            "袖诗两度出山扉，到得城来与愿违。",
            "南浦绿波凝望久，东山零雨喜公归。",
            "疎梅斗雪增新洁，乔木参天长旧围。",
            "重对门墙帘定卷，春风贺厦燕栖依。"
        ],
        "title": "贺周总管耐轩迁居回任  其二",
        "id": "415287d1-2a73-41ec-a2c6-5359799a48e4"
    },
    {
        "author": "刘鉴",
        "paragraphs": [
            "休说逋仙两句工，冰瓯涤笔别形容。",
            "清标骚客风前立，素面仙姝月下逢。",
            "山店霜寒香扑马，溪桥水浅影如龙。",
            "一□尽是寒凝结，金鼎无盐味更浓。"
        ],
        "title": "梅四首  其一",
        "id": "0a145943-157f-4ecd-8faa-dd61fa66a8c5"
    },
    {
        "author": "刘鉴",
        "paragraphs": [
            "破荒玉雪粲烟村，倚竹无言独断魂。",
            "三弄直须琴对越，一寒安用酒温存。",
            "家风巢许堪同社，心事夷齐可共论。",
            "应出缤纷几红紫，一枝开处自干坤。"
        ],
        "title": "梅四首  其二",
        "id": "31a71e08-386f-4a2a-a495-f2845e80b73d"
    },
    {
        "author": "刘鉴",
        "paragraphs": [
            "除香除影赋梅花，方许诗中擅作家。",
            "怕俗似嫌羔作酒，高人颇称雪煎茶。",
            "参横屋角霜初下，人倚阑干月欲斜。",
            "夜冷玉肌愁入骨，金壶移入伴窗纱。"
        ],
        "title": "梅四首  其三",
        "id": "ff83c115-e407-4165-bcd1-ff15d95533f9"
    },
    {
        "author": "刘鉴",
        "paragraphs": [
            "天花夜半落溪傍，傍有狞然为取将。",
            "擎爪仰空呈洁白，掀髯倒地觅昏黄。",
            "修鳞月下霜同色，败甲风前雪有香。",
            "欲起补之图影看，生愁飞入水中藏。"
        ],
        "title": "梅四首  其四",
        "id": "316bea35-eeb1-464b-9a10-78fd625654ff"
    },
    {
        "author": "刘鉴",
        "paragraphs": [
            "一点兰膏数寸心，小窗伴我夜沈沈。",
            "暖分青焰藜烟细，喜动红光花意深。",
            "洞见苦心归典策，照残幽梦入寒衾。",
            "他时富贵不相弃，移上长檠伴醉吟。"
        ],
        "title": "书灯  其一",
        "id": "f5df6d8c-8433-4d9e-9758-6b080bbd9341"
    },
    {
        "author": "刘鉴",
        "paragraphs": [
            "玉楼夜费烛荧荧，祗得眼前歌舞明。",
            "照破三千年外事，书生元不用长檠。"
        ],
        "title": "书灯  其二",
        "id": "e2f456a2-55b3-435b-a25e-da3368c66073"
    },
    {
        "author": "李德真",
        "paragraphs": [
            "宦清只有着书忙，六馆归时客满堂。",
            "芍药待吟班已峻，梅花曾赋笔犹香。",
            "夜瞻北斗星河近，晴倚冬梅岭树长。",
            "别日未深情不浅，雪风吹老孟襄阳。"
        ],
        "title": "客崇安寄萧小山",
        "id": "2dc6392d-ddcc-47ab-9be8-3f453727bb06"
    },
    {
        "author": "李德真",
        "paragraphs": [
            "只自章江别，吴枫又几霜。",
            "天遥人在岳，月冷梦浮湘。",
            "红树猿孤啸，黄云雁一行。",
            "楼高添远恨，不敢望斜阳。"
        ],
        "tags": [
            "衡山"
        ],
        "title": "寄南岳故人",
        "id": "12d6caca-b4fe-4cb5-bcd0-9fb9e942f160"
    },
    {
        "author": "李德真",
        "paragraphs": [
            "风光如此莫伤春，云树烟花一色新。",
            "杜宇不啼真解事，帝乡谁是肯归人。"
        ],
        "title": "武林春游即事",
        "id": "dec27fa8-fc49-4028-b6ac-fd9aab7707cb"
    },
    {
        "author": "俞桂",
        "paragraphs": [
            "轻轻烟雾失楼台，雨暗吴山锁不开。",
            "试与渔翁闲访问，落花几许泛溪来。"
        ],
        "title": "雨吟",
        "id": "65cb9bbc-71c0-4356-a903-e8c83ad5aa84"
    },
    {
        "author": "俞桂",
        "paragraphs": [
            "舟移别岸水纹开，日暖风香正落梅。",
            "山色蒙蒙横画轴，白鸥飞处带诗来。"
        ],
        "title": "过湖",
        "id": "dd9f78d2-bae9-4c9a-b6d2-f7004219e6ec"
    },
    {
        "author": "俞桂",
        "paragraphs": [
            "入得春来物物饶，翻思湖上短长桥。",
            "去年寒食闲游处，曾把扁舟系柳条。"
        ],
        "title": "和叶广文韵",
        "id": "88389251-483b-4dea-8470-a8389f7f9a05"
    },
    {
        "author": "俞桂",
        "paragraphs": [
            "野草沿庭砌，清闲日掩扉。",
            "晚凉疎雨过，落叶觉蝉稀。",
            "天籁自鸣竹，砧声谁捣衣。",
            "僧寮不过此，何必扣玄机。"
        ],
        "title": "书斋",
        "id": "d89b3675-5b7d-489c-bf8e-a5ce4fb25d60"
    },
    {
        "author": "俞桂",
        "paragraphs": [
            "买得山房数册诗，倚篷细读已移时。",
            "只贪眼底看冰玉，月上荷花更不知。"
        ],
        "title": "阅名胜诗集",
        "id": "faf25f56-07c8-46f4-94ff-8a0b38f48e73"
    },
    {
        "author": "俞桂",
        "paragraphs": [
            "僻性止耽书，村中谩寓居。",
            "心惟求事省，身合与名疎。",
            "木叶秋风起，蛩吟夜雨初。",
            "吾生今晚矣，不必问何如。"
        ],
        "title": "书怀",
        "id": "037ac814-ba09-4579-a1d5-ebdd4a10de5e"
    },
    {
        "author": "俞桂",
        "paragraphs": [
            "凤帏晓起鬓𩰀松，枕肉初生酒晕红。",
            "一把柳丝挪在手，沉吟无语对春风。"
        ],
        "title": "闺怨  其一",
        "id": "a9ef33ef-446f-48d7-bbd1-bc8648177b94"
    },
    {
        "author": "俞桂",
        "paragraphs": [
            "谁怜人去锁朱楼，终日凭栏只带愁。",
            "燕子也知人薄幸，飞来略不傍帘钩。"
        ],
        "title": "闺怨  其二",
        "id": "667e838b-64b4-4b61-8e69-200c7cbd7548"
    },
    {
        "author": "俞桂",
        "paragraphs": [
            "云脚纔行又复开，一声隠隠只空雷。",
            "家僮忽报溪流涨，知是前村落雨来。"
        ],
        "title": "溪流",
        "id": "13663fae-9301-4d2c-adf9-dcf82d6300f7"
    },
    {
        "author": "俞桂",
        "paragraphs": [
            "火老金柔暑告残，乘凉正好望西山。",
            "秋声来处无寻觅，只作窗前竹叶间。"
        ],
        "title": "初秋",
        "id": "39e4e20f-a173-4b72-bd50-39e5eeb7c501"
    },
    {
        "author": "俞桂",
        "paragraphs": [
            "漫山花发草萋萋，杨柳飞绵水拍堤。",
            "况是客怀禁不得，那堪杜宇耳边啼。"
        ],
        "title": "杂兴",
        "id": "9c743d08-48f7-48d9-ae7a-706962b14469"
    },
    {
        "author": "俞桂",
        "paragraphs": [
            "降伏吾心法，无如去外魔。",
            "苦吟诗愈拙，着意字犹讹。",
            "荏苒青衫旧，消磨白发多。",
            "不才为世弃，徒自咏卷阿。"
        ],
        "title": "偶吟",
        "id": "9eda13dc-ec7f-4e20-a179-2e90afae7a29"
    },
    {
        "author": "俞桂",
        "paragraphs": [
            "花已开时人正愁，花簪头上使人羞。",
            "一春可厌无晴日，下却珠帘懒凭楼。"
        ],
        "title": "雨中遣愁",
        "id": "88b726a7-db2e-4846-80db-878257e440c8"
    },
    {
        "author": "俞桂",
        "paragraphs": [
            "朝来阁雨喜新晴，枝上绵蛮调好声。",
            "佳节莫将虚过了，人生赢得几清明。"
        ],
        "title": "清明",
        "id": "c5cb2b20-40b7-4671-bd14-4ae38536edb0"
    },
    {
        "author": "俞桂",
        "paragraphs": [
            "阴云酿雨勒花迟，梅已飘残到杏枝。",
            "好是池塘清梦处，勾吟春草入新诗。"
        ],
        "title": "即事",
        "id": "017ee184-5415-4ef8-ae40-531a72791e2c"
    },
    {
        "author": "俞桂",
        "paragraphs": [
            "荷叶翻风暑气微，看山露冷湿征衣。",
            "垂虹夜静三高月，只照渔溪一舸归。"
        ],
        "title": "松江",
        "id": "ea9f7807-20a8-494d-b521-6e782dd11103"
    },
    {
        "author": "俞桂",
        "paragraphs": [
            "春事三分过二分，桃花水上觅红云。",
            "游人浪说春归去，柳外黄鹂尚自吟。"
        ],
        "title": "惜春",
        "id": "afdb72b4-1fbc-4a15-a304-0b9bbfaca474"
    },
    {
        "author": "俞桂",
        "paragraphs": [
            "相逢款话傍檐西，坎止流行事不齐。",
            "君到白苹秋正好，饱吟风月棹前溪。"
        ],
        "title": "次吴秋潭韵",
        "id": "5843aa9c-6860-48f8-b0c3-50f77618a65f"
    },
    {
        "author": "俞桂",
        "paragraphs": [
            "东山随分作生涯，即是清高隠者家。",
            "粗有小园供日涉，不愁无地种梅花。"
        ],
        "title": "东山",
        "id": "5319cbaf-7d5a-463a-b23d-85dddb6d6b73"
    },
    {
        "author": "俞桂",
        "paragraphs": [
            "重梅过了犹悭雨，幸有南熏在翠槐。",
            "燕子亦于贫者薄，今年全不见飞来。"
        ],
        "title": "夏中即事",
        "id": "58d918dd-37b9-4c6b-bf38-8f0975837c3f"
    },
    {
        "author": "俞桂",
        "paragraphs": [
            "御园犹自有逋梅，约束游人莫肯开。",
            "听得老兵谈旧事，几年不见翠华来。"
        ],
        "title": "延祥观",
        "id": "5e3f55f3-3475-4bf6-a47f-0418730e52b2"
    },
    {
        "author": "俞桂",
        "paragraphs": [
            "两寺今为一，因秦虎占丘。",
            "鹤飞王剑化，鸟宿古坟愁。",
            "石与泉流接，池通海水浮。",
            "十奇多胜槩，不及尽追游。"
        ],
        "title": "虎丘",
        "id": "47f1f8e0-a154-43f0-a833-3d6bcdb53752"
    },
    {
        "author": "俞桂",
        "paragraphs": [
            "眺望西山在目中，更须宽展竹篱通。",
            "残梅尚守清廉节，不嫁东君昨夜风。"
        ],
        "title": "家园",
        "id": "afc1569d-1c11-4ea8-9a4e-746458fbf916"
    },
    {
        "author": "俞桂",
        "paragraphs": [
            "槐幄阴阴蔽绿扉，池抽荷叶落蔷薇。",
            "梁间紫燕新雏弱，来傍檐前旋学飞。"
        ],
        "title": "首夏",
        "id": "39ed3ed1-43cf-48a9-a5ee-2b5109bb321a"
    },
    {
        "author": "俞桂",
        "paragraphs": [
            "短发萧萧满镜秋，家居但觉岁时流。",
            "两年不见西湖面，笑我寒盟是白鸥。"
        ],
        "tags": [
            "西湖"
        ],
        "title": "偶成",
        "id": "881bbd97-4d09-4135-9566-840b04776dc7"
    },
    {
        "author": "俞桂",
        "paragraphs": [
            "江南又见鴈初飞，枫叶萧疎旋觉稀。",
            "边塞戍夫天气冷，谁家月夜捣征衣。"
        ],
        "title": "月夜",
        "id": "fdbd5fb7-5572-482a-af00-2ffeadff7f7a"
    },
    {
        "author": "俞桂",
        "paragraphs": [
            "买船穿僻径，坟古最幽深。",
            "山近风常冷，松蟠昼亦阴。",
            "来时无速骑，归路有鸣禽。",
            "寄语城居者，何人肯访寻。"
        ],
        "title": "裴坟",
        "id": "1bf75c92-9d77-449f-9716-ee716c9c5831"
    },
    {
        "author": "俞桂",
        "paragraphs": [
            "剖竹相通涧下泉，更邀山色在樽前。",
            "一钩明月轩窗上，欹枕藤床独自眠。"
        ],
        "title": "山中",
        "id": "1d19292e-c6db-48c9-a0eb-cca4bd57d473"
    },
    {
        "author": "俞桂",
        "paragraphs": [
            "径入松关古，秋云带树烟。",
            "只疑山有雨，恰是涧流泉。",
            "骚客诗留壁，游人岸系船。",
            "凭谁招陆羽，瀹茗古栏边。"
        ],
        "title": "惠山",
        "id": "77b5a463-2ec0-4bb4-a7aa-86a168549318"
    },
    {
        "author": "俞桂",
        "paragraphs": [
            "唤醒归舟是早秋，水光云影两悠悠。",
            "西风不管梧桐怨，一叶吹来一叶愁。"
        ],
        "title": "秋怀",
        "id": "cd842692-6400-4dd9-94b3-59a56c668c9a"
    },
    {
        "author": "俞桂",
        "paragraphs": [
            "东作农家处处忙，金珠非是疗饥方。",
            "京华只识笙歌乐，岂识男耕与女桑。"
        ],
        "title": "农事",
        "id": "467b65f2-1f28-43cd-be5f-69e69f5a0029"
    },
    {
        "author": "俞桂",
        "paragraphs": [
            "占断淮南势，西风入鬓毛。",
            "一江流不尽，多景最为高。",
            "斜日迷烟树，孤帆送客舠。",
            "兴怀人物少，今古等秋毫。"
        ],
        "title": "甘露寺",
        "id": "24cec9e8-99a8-4307-9a8e-3304c6104bca"
    },
    {
        "author": "俞桂",
        "paragraphs": [
            "蚕事行将了，农家刈麦初。",
            "雨悭林少笋，水涩港无鱼。",
            "因病尝惩酒，偷闲懒答书。",
            "今年身愈老，事事觉全疎。"
        ],
        "title": "夏晨偶作",
        "id": "2fdba4d4-8751-4c1c-9bd7-29b9e91bf051"
    },
    {
        "author": "俞桂",
        "paragraphs": [
            "地僻居闲绝可人，殷勤过我抱桐君。",
            "声中知有辽天鹤，弹散华亭一片云。"
        ],
        "title": "赠云间陆琴士",
        "id": "666a2151-572a-410d-a0e8-e05b8e32a05a"
    },
    {
        "author": "俞桂",
        "paragraphs": [
            "山深入翠微，寺僻掩幽扉。",
            "景别金仙地，人忘尘世机。",
            "石滋崖雨滴，龙出洞云飞。",
            "结屋同僧处，何须赋式微。"
        ],
        "title": "烟霞石壁",
        "id": "f040dc10-7b73-443b-a9da-98aeeac61500"
    },
    {
        "author": "俞桂",
        "paragraphs": [
            "踰月留京国，春光总不知。",
            "可伤连夜雨，好似暮秋时。",
            "有客来无酒，逢人只说诗。",
            "官中闻闭籴，应是细民饥。"
        ],
        "title": "久雨",
        "id": "28dcdeea-8c40-49bd-b281-81567639455d"
    },
    {
        "author": "俞桂",
        "paragraphs": [
            "便中蒙赐墨，得句胜如书。",
            "暂尔两年别，俄然春暮余。",
            "梦驰情不间，心迩迹何疎。",
            "自省吾今老，湖山缚屋居。"
        ],
        "title": "次坦庵兄韵",
        "id": "57f1bb4c-2802-494d-b26b-36ef29e8e871"
    },
    {
        "author": "俞桂",
        "paragraphs": [
            "滕阁昔曾游，今无槛外楼。",
            "远山连树合，尽日对江流。",
            "古石空存记，骚人易感愁。",
            "夜深歌酒处，灯火灿渔舟。"
        ],
        "title": "豫章滕阁",
        "id": "01921c0e-617c-48f4-9e13-d27da5a5f9c8"
    },
    {
        "author": "俞桂",
        "paragraphs": [
            "岁月逡巡笑故吾，人生南北隔江湖。",
            "楼头约取衡阳鴈，寄得一行书信无。"
        ],
        "title": "寄书",
        "id": "a54d009b-1a70-4742-a8ee-6b9ae0cd45ca"
    },
    {
        "author": "俞桂",
        "paragraphs": [
            "步入侵云岭，亭高路恰平。",
            "池边幽树占，水底细沙明。",
            "无友诗难咏，逢僧话转清。",
            "此中真胜地，林寂鸟无声。"
        ],
        "title": "冷泉亭",
        "id": "6f861a84-b634-4c41-8239-367a55f70468"
    },
    {
        "author": "俞桂",
        "paragraphs": [
            "轻摇羽扇着轻纱，闲汲清泉自煮茶。",
            "缘是夏来无甚雨，小池犹未有荷花。"
        ],
        "title": "夏昼",
        "id": "348a5b76-8fc4-49a7-95c1-00f13ba09769"
    },
    {
        "author": "俞桂",
        "paragraphs": [
            "湖水相连月照天，鴈声嘹呖搅人眠。",
            "昔年曾到枫桥宿，石岸傍边系小船。"
        ],
        "title": "枫桥寺",
        "id": "1a43e9c4-3240-4c47-a400-8d4f55af6779"
    },
    {
        "author": "俞桂",
        "paragraphs": [
            "吾今两鬓已成丝，每每逢春独自悲。",
            "最恨秋千无力上，风流不比少年时。"
        ],
        "title": "秋千",
        "id": "12feedbc-b567-4530-92bd-e64bccbfc76d"
    },
    {
        "author": "俞桂",
        "paragraphs": [
            "客里匆匆二月春，梅花开後柳争新。",
            "西湖不待清明到，早有寻芳拾翠人。"
        ],
        "tags": [
            "西湖"
        ],
        "title": "早春",
        "id": "790910cb-0224-4588-bd08-d39877d442dd"
    },
    {
        "author": "俞桂",
        "paragraphs": [
            "一番旧事总成空，莫使相思梦里逢。",
            "惆怅阳台云共雨，阳台今隔几千重。"
        ],
        "title": "寄怀",
        "id": "ccda8464-3d41-48ce-a1d6-c627c93fec32"
    },
    {
        "author": "俞桂",
        "paragraphs": [
            "青青梅子已添肥，犊角新抽晚笋迟。",
            "茶罢日长消睡处，案头一卷乐天诗。"
        ],
        "title": "夏中即事",
        "id": "dd38dbd0-07ad-4ae3-ae13-9291e677b492"
    },
    {
        "author": "俞桂",
        "paragraphs": [
            "儒冠每笑拙身谋，春日因何桂玉留。",
            "南浦未思芳草恨，西湖正为落梅愁。",
            "四灵去矣今如在，诸老萧然事已休。",
            "衣钵青松谁继续，家鸡还复可搜求。"
        ],
        "tags": [
            "西湖"
        ],
        "title": "看先叔祖青松居士仓使诗",
        "id": "66370a1a-4401-4a24-bee7-c098641d29e9"
    },
    {
        "author": "俞桂",
        "paragraphs": [
            "诸营今日请春衣，积沓如山竞捧归。",
            "曾念雪中兵堕指，戍边铁甲正防围。"
        ],
        "title": "军中请衣",
        "id": "c17d3f3e-6a67-40f7-9809-8d19367694ca"
    },
    {
        "author": "俞桂",
        "paragraphs": [
            "海棠袅袅弄臙脂，雨入枝头睡正宜。",
            "最是高人有遗恨，杜陵因甚却无诗。"
        ],
        "title": "海棠",
        "id": "3ea44cf8-08d9-468c-8c1c-1e04c86e8865"
    },
    {
        "author": "俞桂",
        "paragraphs": [
            "幸喜居官事不多，庭空吏散雀堪罗。",
            "近来转觉诗朋少，谁肯高轩为我过。"
        ],
        "title": "居官",
        "id": "f1e53aff-b1d2-4576-bb67-1745ac1043ca"
    },
    {
        "author": "俞桂",
        "paragraphs": [
            "落落功名鬓早斑，蹉跎心事十年间。",
            "看来只合归湖上，渔钓丛中尽日闲。"
        ],
        "title": "心事",
        "id": "debd7d82-4dde-4a5d-9d62-eea72d804270"
    },
    {
        "author": "俞桂",
        "paragraphs": [
            "松江一景是虹桥，欲约骚人钓巨鳌。",
            "吴越封疆知几梦，古今人物壮三高。",
            "雪天斫鲙莎烟冷，秋月渔歌剑气豪。",
            "收拾琉璃千万顷，尽为醽醁汲波涛。"
        ],
        "title": "垂虹",
        "id": "4310be52-b8a3-4e01-b1f9-8c84199b7770"
    },
    {
        "author": "俞桂",
        "paragraphs": [
            "天气晴和又作阴，老来畏冷自难禁。",
            "余霙待伴留痕在，殊动骚人访戴心。"
        ],
        "title": "腊八前四日",
        "id": "a290baa6-5dd5-4a67-998c-b3ec8c251367"
    },
    {
        "author": "俞桂",
        "paragraphs": [
            "一番雨过一番春，芒竹闲行踏软尘。",
            "城里不知春色早，湖边杨柳已撩人。"
        ],
        "title": "湖上闲步",
        "id": "6cfb2dd0-e8ef-40ed-9161-b075b739974c"
    },
    {
        "author": "俞桂",
        "paragraphs": [
            "傍墙穿过邻家竹，爱护新篁数十竿。",
            "剪伐莫令童仆辈，老夫日日要来看。"
        ],
        "title": "新竹",
        "id": "bd6c0206-d088-49af-a055-297a4ef9405e"
    },
    {
        "author": "俞桂",
        "paragraphs": [
            "香飘菡萏短篷中，水色山光一样同。",
            "行止又非人所料，今年两度上垂虹。"
        ],
        "title": "松江",
        "id": "ac914503-85a0-4dfc-98a4-9d621d349af2"
    },
    {
        "author": "俞桂",
        "paragraphs": [
            "突兀浮图插翠微，吴王事迹总成非。",
            "寺僧未晚山门闭，不放闲云一片飞。"
        ],
        "title": "虎丘",
        "id": "fb442ac5-15ea-43e8-b130-8f5e9cf73c24"
    },
    {
        "author": "俞桂",
        "paragraphs": [
            "吟轴卷还开，行歌兴尽回。",
            "买花浇换叶，开径扫苍苔。",
            "巾学凉纱样，衣从薄苎裁。",
            "潘郎羞鬓白，多是为秋来。"
        ],
        "title": "秋咏",
        "id": "c078d467-d122-4eb4-8539-8905434356e0"
    },
    {
        "author": "俞桂",
        "paragraphs": [
            "秋夜多愁思，虚堂风露凉。",
            "观书灯可近，欲睡漏初长。",
            "蛩响频催织，萤飞烁有光。",
            "雨梢窗外过，散入稻花香。"
        ],
        "title": "秋夜",
        "id": "b751fab9-1b83-4162-9ae1-37a509bb9974"
    },
    {
        "author": "俞桂",
        "paragraphs": [
            "生长京华地，衣冠东晋人。",
            "书中尘不到，笔下句通神。",
            "江海知名日，池塘几梦春。",
            "精神长似旧，芸藁愈清新。"
        ],
        "title": "寄陈芸居",
        "id": "a63ef12b-3723-4eb5-bfbd-25b7e8bbafe0"
    },
    {
        "author": "俞桂",
        "paragraphs": [
            "欲访飞来景，湖头赁小船。",
            "白云侵岭下，翠树傍泉边。",
            "入寺人须到，深林影自圆。",
            "山居相去近，夜坐学参禅。"
        ],
        "title": "冷泉亭",
        "id": "616a5d37-fd97-4db6-b9fe-bf8b3e1a5cd6"
    },
    {
        "author": "俞桂",
        "paragraphs": [
            "花事已成休，都人懒出游。",
            "水添烟浪阔，山带夕阳愁。",
            "柳树鸣黄鸟，沙堤卧白鸥。",
            "不辞归路远，何必买扁舟。"
        ],
        "title": "春晚湖上",
        "id": "ddfd5e0f-0c65-4868-9a59-f45427b5bc74"
    },
    {
        "author": "俞桂",
        "paragraphs": [
            "尽日看诗只掩扉，出门细雨怕沾衣。",
            "杏花已露臙脂色，燕子如何却未归。"
        ],
        "title": "春咏",
        "id": "2a2c42d3-8a45-4699-9a28-bd893a46e4a5"
    },
    {
        "author": "俞桂",
        "paragraphs": [
            "庭砌方圆出化钧，何须抵死论钱神。",
            "贫家阿堵新添富，买断西湖风月春。"
        ],
        "tags": [
            "西湖"
        ],
        "title": "苔钱",
        "id": "2da4d8f7-d0e5-4bad-8208-d40bece38bb8"
    },
    {
        "author": "俞桂",
        "paragraphs": [
            "芦花荷叶晚秋天，鴈影横斜远水连。",
            "频唤买鱼人不譍，偷忙撑入怕官船。"
        ],
        "title": "买鱼",
        "id": "5359fc78-a3a7-428a-a0f6-3b013d71af84"
    },
    {
        "author": "俞桂",
        "paragraphs": [
            "东君无处不繁华，一雨纔晴意便佳。",
            "客舍山梅开遍了，从今懒买檐头花。"
        ],
        "title": "即事",
        "id": "b0c722a7-2147-4684-b324-8176291fa081"
    },
    {
        "author": "俞桂",
        "paragraphs": [
            "作恶情怀是别离，老夫懒作送春诗。",
            "东君归去无踪迹，试问垂杨便可知。"
        ],
        "title": "送春",
        "id": "45625dc0-e982-4f92-8134-6a7629421461"
    },
    {
        "author": "俞桂",
        "paragraphs": [
            "青青结子在梅梢，方见春来夏已交。",
            "认得主人双燕子，香泥衔去理新巢。"
        ],
        "title": "春归  其一",
        "id": "f27fff0b-663e-472b-9ff4-b11279286977"
    },
    {
        "author": "俞桂",
        "paragraphs": [
            "晴天气淑浓如酒，引得狂蜂路亦迷。",
            "独立栏干凝望处，卖花人在画桥西。"
        ],
        "title": "春归  其二",
        "id": "888b899c-3048-4545-8153-dac5295547ba"
    },
    {
        "author": "俞桂",
        "paragraphs": [
            "花飞春减燕雏飞，叶叶成阴障翠围。",
            "囊里酒钱消铄尽，满船赢得载诗归。"
        ],
        "title": "闲中",
        "id": "3c4115c5-1c4e-41ea-bd74-62a050061561"
    },
    {
        "author": "俞桂",
        "paragraphs": [
            "渔浦山边白鹭飞，西兴渡口夕阳微。",
            "等闲更上层楼望，贪看江潮不肯归。"
        ],
        "title": "江头",
        "id": "4165d80a-2463-4b4a-bc27-b1882ff9704c"
    },
    {
        "author": "俞桂",
        "paragraphs": [
            "园林绿暗又红稀，蜀鸟啼山笋蕨肥。",
            "春夏一番交篆早，绵衣脱了着单衣。"
        ],
        "title": "口占",
        "id": "49244621-00c1-4485-9578-6836a1701e24"
    },
    {
        "author": "俞桂",
        "paragraphs": [
            "渔溪僻好只吟诗，此意还须识者知。",
            "自古岛郊贫彻骨，诗逢穷处始为奇。"
        ],
        "title": "吟诗",
        "id": "70c52edb-2be5-41b3-ada5-d998b547cebb"
    },
    {
        "author": "俞桂",
        "paragraphs": [
            "今朝社日寒犹力，燕子还寻五柳家。",
            "宰肉不沾吾分薄，强斟聋酒度年华。"
        ],
        "title": "社日",
        "id": "6342a28c-d38a-4f44-a99b-825fd05ae677"
    },
    {
        "author": "俞桂",
        "paragraphs": [
            "爰立为霖仰望深，今朝一雨慰苍生。",
            "经纶久柬君心在，燮理还同天道亨。",
            "爱国虑勤宽玉带，筹边谋远捍金城。",
            "我公勋业难模写，但见皇家庆太平。"
        ],
        "title": "喜雨上别大参",
        "id": "a1e3dd3f-eda8-4402-827d-4b650d9c3cb7"
    },
    {
        "author": "俞桂",
        "paragraphs": [
            "一官濩落笑如初，只合空山去读书。",
            "不稼不渔无活计，谩将名氏玷公车。"
        ],
        "title": "寓京二首  其一",
        "id": "33e24a8d-7531-454b-bc3b-a087a7a72ca8"
    },
    {
        "author": "俞桂",
        "paragraphs": [
            "车马滔滔厌软红，湖边秋意属西风。",
            "木犀初放荷花老，买个船儿学钓翁。"
        ],
        "title": "寓京二首  其二",
        "id": "bce4046a-1ea9-4e9b-b3d7-6d8e078add0b"
    },
    {
        "author": "俞桂",
        "paragraphs": [
            "春入侯家春事深，日长庭院又沉沉。",
            "客中不耐如丝雨，搅起思家寸寸心。"
        ],
        "title": "春日即事  其一",
        "id": "56ce8d99-4b7f-4bd4-b7c3-9cd2b20b9683"
    },
    {
        "author": "俞桂",
        "paragraphs": [
            "春光满目是吴头，水碧琉璃拍岸流。",
            "忆着去年桃叶渡，相思无限使人愁。"
        ],
        "title": "春日即事  其二",
        "id": "73edfeca-24c1-47c9-b047-1974246df047"
    },
    {
        "author": "俞桂",
        "paragraphs": [
            "到得垂虹迫暮烟，前村雨暗莫行船。",
            "幸然得与僧人熟，借得终宵客位眠。"
        ],
        "title": "丙午七夕後一日晚抵松江塔下  其一",
        "id": "293547a7-c57b-47a9-9be9-86656c037998"
    },
    {
        "author": "俞桂",
        "paragraphs": [
            "客中情况少人知，正值钟声约束时。",
            "清坐更无人共话，挑灯来看菊潭诗。"
        ],
        "title": "丙午七夕後一日晚抵松江塔下  其二",
        "id": "0a958718-f503-43b6-8d5d-faa46b3654bb"
    },
    {
        "author": "俞桂",
        "paragraphs": [
            "江头云阁雨，柳色与春深。",
            "船发春风阻，谁知客子心。"
        ],
        "title": "江上",
        "id": "23dc8e10-f9f7-4005-b724-bbb118ebe5fb"
    },
    {
        "author": "俞桂",
        "paragraphs": [
            "富贵人所愿，贫贱不堪忧。",
            "自有兰蕙清，非比萧艾羞。",
            "功名如露草，飘瓦若虚舟。",
            "千载傥相遇，皋夔及伊周。",
            "苟使穷未达，一壑营一丘。",
            "出处谨吾节，斯心已细筹。"
        ],
        "title": "居闲",
        "id": "47230662-f55a-41c5-8182-ba5cae717532"
    },
    {
        "author": "俞桂",
        "paragraphs": [
            "无言情脉脉，美人久相隔。",
            "道阻修且长，春草几番碧。",
            "凤钗冷鬓云，鸾镜轻云羃。",
            "昔为比翼鸟，今作孤飞翮。",
            "愁绝寄郎衣，腰瘦裁宜窄。"
        ],
        "title": "古意",
        "id": "b9bbfdff-3a32-43eb-a80f-e3fe4977322c"
    },
    {
        "author": "俞桂",
        "paragraphs": [
            "羲驭舒徐日正迟，园林已觉杏花稀。",
            "半晴半雨春无准，燕怯轻寒不耐飞。"
        ],
        "title": "春日即事",
        "id": "a6f5c076-2c55-4635-b44c-35384d75b604"
    },
    {
        "author": "俞桂",
        "paragraphs": [
            "薄薄轻轻寒露雨，微微飒飒早秋风。",
            "小舟办了松江去，占取三高作钓翁。"
        ],
        "title": "即事",
        "id": "352efd7b-ad97-4bb4-bf1c-a5662155b26d"
    },
    {
        "author": "俞桂",
        "paragraphs": [
            "天浄无一云，地浄无一尘。",
            "十六月圆满，皎皎白玉轮。",
            "古今同此月，照破世间人。",
            "夜久方浴出，露坐风满襟。",
            "清影入窗户，聊足尉我心。",
            "所欠一樽酒，所乏一张琴。",
            "如此好月色，惜乎在海滨。",
            "痴儿官事了，空自疲精神。",
            "不得赏新月，酬酢相与频。",
            "今宵诗兴动，狂吟渔溪民。",
            "独对犹复尔，况逢亲共宾。"
        ],
        "title": "赏月",
        "id": "8e4aa46a-f64f-429f-9226-fdd0909c4e1f"
    },
    {
        "author": "俞桂",
        "paragraphs": [
            "画艇将归笑语频，鸳鸯对对起还沉。",
            "妾心先自怀郎苦，怕嚼莲心苦转深。"
        ],
        "title": "采莲曲",
        "id": "061f68b2-09a9-43a8-a96f-2779e1c30f4b"
    },
    {
        "author": "俞桂",
        "paragraphs": [
            "回首得两年，曾入灵隠去。",
            "一路看不足，衣沾松上露。",
            "白云来相迎，涧泉飞瀑素。",
            "此景天下无，远胜庐山路。"
        ],
        "tags": [
            "庐山"
        ],
        "title": "灵隠",
        "id": "fd221dbf-b01e-411e-a97f-51b3a4dabc67"
    },
    {
        "author": "俞桂",
        "paragraphs": [
            "门前槐已长，庭内草自生。",
            "所欠园中竹，多种渠几茎。",
            "此君真可爱，非独王猷情。",
            "有时吟咏暇，入园得闲行。",
            "所幸笋萌出，次第阴可成。",
            "□使神宇爽，渐觉眼界清。",
            "最是秋雨夜，风来□□□。"
        ],
        "title": "种竹",
        "id": "5a47c47e-c46c-4d6c-a740-08f612e89a36"
    },
    {
        "author": "俞桂",
        "paragraphs": [
            "日暖梨花雪，风吹杨柳绵。",
            "春踰三月半，梦忆十年前。",
            "诗借鶑声和，书无鴈字传。",
            "东君还似旧，吾鬓叹皤然。"
        ],
        "title": "春暮寄友人",
        "id": "e1a988ef-8c11-4e8d-94c2-33c34c622c8e"
    },
    {
        "author": "俞桂",
        "paragraphs": [
            "吹落杨花春事了，小池新绿雨添痕。",
            "育蚕时节寒犹在，村落人家半掩门。"
        ],
        "title": "即事",
        "id": "3553560d-3022-4f18-ae92-c5367f1f8b2d"
    },
    {
        "author": "俞桂",
        "paragraphs": [
            "蔷薇花已谢，芍药拟下坡。",
            "午阴有嘉树，景序犹清和。",
            "日得诗篇咏，门无俗客过。",
            "笋胎今岁少，荷叶小池多。",
            "春去余旬日，夏云已嵯峩。",
            "吾年嗟老矣，身事笑蹉跎。",
            "但欲卧白石，幽岩扪青萝。",
            "已与心料理，不必问如何。"
        ],
        "title": "初夏",
        "id": "e8fc5560-c1dd-46bb-a820-91224d4591c8"
    },
    {
        "author": "俞桂",
        "paragraphs": [
            "朝市软红尘，山林气味深。",
            "放怀随野鹤，过耳任春禽。",
            "石涧鸣泉玉，松钗坠日阴。",
            "隠居无个事，存养读书心。"
        ],
        "title": "次下竺僧韵",
        "id": "c91e83b7-84f3-4717-adde-b46e8008eb4d"
    },
    {
        "author": "俞桂",
        "paragraphs": [
            "小雨纔收日渐斜，酒旗插处两三家。",
            "江头妆点秋来景，半是芦花半蓼花。"
        ],
        "title": "江上",
        "id": "b8949e03-0183-475e-abf7-95cd5f837a33"
    },
    {
        "author": "俞桂",
        "paragraphs": [
            "芙蓉未拆桂香浮，落日西风鴈过楼。",
            "一雨空阶深夜滴，十分秋是十分愁。"
        ],
        "title": "秋日",
        "id": "7238047c-30a4-4ec0-8c97-249db25f628c"
    },
    {
        "author": "俞桂",
        "paragraphs": [
            "吹来一叶报秋知，玉露金风正及时。",
            "戴了凉巾披野服，桂花香里看唐诗。"
        ],
        "title": "偶成",
        "id": "9ca2af1c-e9fe-431c-9090-50655f6dba59"
    },
    {
        "author": "俞桂",
        "paragraphs": [
            "西风紧兮叶脱枝，寒露瀼兮菊遶篱。",
            "芦花白兮蓼满湄，鴈声急兮蛩转悲。",
            "乐吾淛兮殊兴思，况东淮兮落远陲。",
            "朝气肃兮夜漏迟，暮云黯兮山色衰。",
            "纷纷瞇目黄埃吹，艰关千里徒驱驰。",
            "穷猿投林任所之，膏粱诸公那得知。",
            "从今休被微官缚，未若琴歌诗酒乐。",
            "岂无手足怀我情，当念行人多寂寞。"
        ],
        "title": "秋行吟",
        "id": "2c2d5279-4633-4ef9-9b28-64e77320c71e"
    },
    {
        "author": "俞桂",
        "paragraphs": [
            "习气于诗却未除，尽教人笑治生疎。",
            "功夫若到穷吟地，虽是居贫富不如。"
        ],
        "title": "习气",
        "id": "8c7072e5-1d3a-43d1-82d4-7bf0236c8470"
    },
    {
        "author": "俞桂",
        "paragraphs": [
            "暑赫练襟汗欲流，倩谁唤得一天秋。",
            "无人共订吟边句，独有蝉声叫树头。"
        ],
        "title": "即事",
        "id": "0cb82de9-0aa1-4161-b632-8784694df20c"
    },
    {
        "author": "俞桂",
        "paragraphs": [
            "平湖一景堪图画，舟子烟波去复归。",
            "旧日玄真无觅处，西山长见鹭鸶飞。"
        ],
        "title": "平湖",
        "id": "e28d1c8a-1b8c-4a77-bc04-607846c54a72"
    },
    {
        "author": "俞桂",
        "paragraphs": [
            "因访云岩过半塘，清明时候野花香。",
            "小舟趁雨冲风去，不及寻僧到上方。"
        ],
        "title": "半塘",
        "id": "318d80d0-221a-456f-89ff-a7018a39078f"
    },
    {
        "author": "俞桂",
        "paragraphs": [
            "西风萧瑟入船窗，送客离愁酒满缸。",
            "要记此时分袂处，暮烟细雨过松江。"
        ],
        "tags": [
            "抒情"
        ],
        "title": "送人至松江",
        "id": "83af665b-9793-4b86-8b59-a712d1c1ae24"
    },
    {
        "author": "俞桂",
        "paragraphs": [
            "雨後新晴日转西，桑间犹有拙鸠啼。",
            "十分愁意无人管，红蓼黄芦水满溪。"
        ],
        "title": "雨後",
        "id": "37afb3fa-adeb-4ddd-a40d-8f514f97f83a"
    },
    {
        "author": "俞桂",
        "paragraphs": [
            "可笑无诗纪四愁，强将欢伯解吾忧。",
            "夜长明月纱窗冷，分得寒蛩一半秋。"
        ],
        "title": "纪愁",
        "id": "bb8ab164-81c8-4bb6-bad6-6dac279c3659"
    },
    {
        "author": "俞桂",
        "paragraphs": [
            "雨脚来山岫，溪痕涨岸沙。",
            "插旗多酒户，挂网尽渔家。",
            "地出绷儿笋，园收菜子花。",
            "春归鶑啭懒，风急燕飞斜。",
            "杯泻青荷叶，瓯煎白玉茶。",
            "孤村流水晚，数点有归鸦。"
        ],
        "title": "和乐天初夏韵",
        "id": "d7382034-7126-4f28-a646-acfb698df58e"
    },
    {
        "author": "俞桂",
        "paragraphs": [
            "落落功名鬓久斑，重游京国又何颜。",
            "早知寸禄荣家晚，悔不当初便入山。"
        ],
        "title": "述己",
        "id": "43d38423-fdd3-4af0-b37f-e3f33ee2f090"
    },
    {
        "author": "俞桂",
        "paragraphs": [
            "不爱三公汉禄荣，一丝风月许多清。",
            "只将节义高千古，岂钓人间利共名。"
        ],
        "title": "钓台",
        "id": "0272f3d2-eaae-4186-a73b-b4259183ac4e"
    },
    {
        "author": "俞桂",
        "paragraphs": [
            "擘钗情绪思悠悠，月下穿针懒傍楼。",
            "非独双星苦离别，人间天上一般愁。"
        ],
        "title": "七夕有怀",
        "id": "cf89f4c3-4f62-454a-a770-b0542fc892fe"
    },
    {
        "author": "俞桂",
        "paragraphs": [
            "月华如水浄无尘，千里相思总一心。",
            "络纬篱边吟不彻，做成秋意十分深。"
        ],
        "title": "秋夜",
        "id": "ee1962eb-4f28-4bc8-8d75-c0c95b4166bd"
    },
    {
        "author": "俞桂",
        "paragraphs": [
            "诗与梅花一样清，江湖久矣熟知名。",
            "未容便理趋朝计，行见相留入幕荣。",
            "照座精神澄玉宇，当官才刃压金城。",
            "星郎况是曾知己，刮目英游藻鉴明。"
        ],
        "title": "赓宋雪岩韵",
        "id": "00626e24-0c1d-411c-b030-76ffe582469a"
    },
    {
        "author": "俞桂",
        "paragraphs": [
            "青浦相逢恰二年，今宵再会亦前缘。",
            "诗囊和月横挑去，稳泛枫桥夜半船。"
        ],
        "title": "南跄跧上人之平江",
        "id": "caea9e7e-0552-4431-a4c5-21deb6bef9ca"
    },
    {
        "author": "俞桂",
        "paragraphs": [
            "老大今无用，吟诗了白头。",
            "百年如电影，万事付沙鸥。",
            "性淡偏宜静，居贫动是愁。",
            "人情难似旧，门外水长流。"
        ],
        "title": "夏日遣怀",
        "id": "61b9792d-8b1a-4cc2-b022-a1555df56084"
    },
    {
        "author": "俞桂",
        "paragraphs": [
            "水激长江浪，风传远寺钟。",
            "宦情秋意薄，归兴客愁浓。",
            "卷箔迎新鴈，喧篱厌旧蛩。",
            "何时旋故里，载酒插芙蓉。"
        ],
        "tags": [
            "长江"
        ],
        "title": "寓归",
        "id": "1b6e77d6-8bb6-4502-b4d7-25567d72df8a"
    },
    {
        "author": "俞桂",
        "paragraphs": [
            "性拙难为巧，年来阴屡经。",
            "身闲诗谩赋，心静梦能灵。",
            "富贵如朝露，英雄几晓星。",
            "寻思世间事，日影过中庭。"
        ],
        "title": "性拙",
        "id": "8df765da-40df-4a0e-8de0-4949f657fdd9"
    },
    {
        "author": "俞桂",
        "paragraphs": [
            "宿有骚人兴，休教世俗知。",
            "郊墟聊晚眺，风月入秋宜。",
            "愁极惟凭酒，囊空却剩诗。",
            "更长人不睡，灯火可亲时。"
        ],
        "title": "秋日即事",
        "id": "9d7bb1ba-8963-45b4-a5ac-81bc9ce6a132"
    },
    {
        "author": "俞桂",
        "paragraphs": [
            "大道本无体，何在文字间。",
            "易从先天画，诗自圣人删。",
            "流风传益远，後作莫可攀。",
            "推敲谁氏子，一字不可闲。"
        ],
        "title": "论诗",
        "id": "0a96f5ca-cade-4c80-9f10-3a53311f0808"
    },
    {
        "author": "俞桂",
        "paragraphs": [
            "朝露湿妾衣，暮霞耀妾瞩。",
            "一叶小如瓜，去住无拘束。",
            "兀棹歌采菱，袭袭熏风足。",
            "芦叶映港清，捉对鸳鸯浴。",
            "莲中有苦心，欲折手还曲。",
            "折莲恐伤藕，藕断丝难续。"
        ],
        "title": "采莲曲  其一",
        "id": "19567811-845c-448e-b619-8d0af77f5576"
    },
    {
        "author": "俞桂",
        "paragraphs": [
            "平湖淼淼莲风清，花开映日红妆明。",
            "一双鸂鶒忽飞去，为惊花底兰桡鸣。",
            "兰桡荡漾谁家女，云妥髻鬟黛眉妩。",
            "采采荷花满袖香，荷深忘却归时路。"
        ],
        "title": "采莲曲  其二",
        "id": "7932e4da-8ee9-472f-b63e-c3943c656689"
    },
    {
        "author": "俞桂",
        "paragraphs": [
            "西湖西畔荷花多，扣舷女儿娇唱歌。",
            "道旁骏马金叵罗，欲住不住横秋波。",
            "放船却入花深处，临流照妆噤不语。",
            "南山起云北山雨，折得荷花不归去。",
            "弄波惊起鸳鸯双，水珠溅湿芙蓉裳。",
            "恨无飞羽致汝旁，遡渑从之云路长。"
        ],
        "tags": [
            "西湖"
        ],
        "title": "采莲曲  其三",
        "id": "31168943-7e57-4970-99b2-e9c5cee04b1e"
    },
    {
        "author": "俞桂",
        "paragraphs": [
            "西风引袂凉云起，鸳桨扶船浮渌水。",
            "露沁花脂茜粉香，满柄锋芒刺葱指。",
            "红绡半妥金钏明，堤上六郎窥唱声。",
            "湘中暮雨欢期失，各自东西空目成。",
            "船荡波心烟漠漠，归路花从唱边落。",
            "绿艳红妖江水深，水底灵均应不觉。"
        ],
        "title": "采莲曲  其四",
        "id": "5e8771e4-2f08-4d39-8cfb-9246e5d8b483"
    },
    {
        "author": "俞桂",
        "paragraphs": [
            "女伴歌采莲，清声度流水。",
            "无意惊鸳鸯，鸳鸯自飞起。"
        ],
        "title": "采莲曲  其五",
        "id": "2966cfc2-fb04-411e-8e66-2e9cc9b4f676"
    },
    {
        "author": "俞桂",
        "paragraphs": [
            "荷叶笼头学道情，花妆那似妾妆清。",
            "双双头白犹交颈，翻笑鸳鸯不老成。"
        ],
        "title": "采莲曲  其六",
        "id": "546c9090-16f8-4500-b82b-8b89f84eeca2"
    },
    {
        "author": "俞桂",
        "paragraphs": [
            "拗落圆房响钏金，昔人细数子藏深。",
            "不嫌到手多尖刺，祇怕伤人有苦心。"
        ],
        "title": "采莲曲  其七",
        "id": "10514dc0-e02b-4fe1-aa3e-edf22272ed5e"
    },
    {
        "author": "俞桂",
        "paragraphs": [
            "不涉惊涛心自稳，柳阴阴处着孤舟。",
            "的知世路多机穽，一线闲名付直钩。"
        ],
        "title": "提干渔溪",
        "id": "9b426ccc-427e-43b5-9b23-37cee2ccdfc9"
    },
    {
        "author": "俞桂",
        "paragraphs": [
            "月月岩头古翠埋，绵云深隔洞门开。",
            "苍藤随石无根活，灵杞何年有种栽。",
            "气凝野烟疑麝过，暖熏山雨误蜂来。",
            "空庭谁领幽芳坐，雪鹤同行损绿苔。"
        ],
        "title": "香林洞",
        "id": "be117457-ece3-405f-85c6-db10bce7b41c"
    },
    {
        "author": "俞桂",
        "paragraphs": [
            "异种休参玉板禅，崭然一角立层巅。",
            "远尖自抱云根壮，叠藓谁疑雨箨缠。",
            "梦里三生空过眼，胸中千亩漫流涎。",
            "此龙难入宁僧谱，出土摩霄是几年。"
        ],
        "title": "石笋峰",
        "id": "0352af23-1083-4feb-a0e9-809489fdc181"
    },
    {
        "author": "朱继芳",
        "paragraphs": [
            "裹饭驱儿候暖耕，堘泥滑滑不堪行。",
            "如何说得农家苦，雨笠风蓑过一生。"
        ],
        "title": "和颜长官百咏 农桑 其一",
        "id": "6b2a1d64-eb73-4db6-984a-c2dcdb1e6033"
    },
    {
        "author": "朱继芳",
        "paragraphs": [
            "妇馌耕夫日尚长，碓声呜咽宿舂粮。",
            "寻思一饭何时饱，秧种青青麦未黄。"
        ],
        "title": "和颜长官百咏 农桑 其二",
        "id": "723fd435-96c2-4fb2-a89f-cccd47caa1bb"
    },
    {
        "author": "朱继芳",
        "paragraphs": [
            "淡黄竹纸说蠲逋，白纸仍科不稼租。",
            "努力经营犹恨晚，官司那问有钱无。"
        ],
        "title": "和颜长官百咏 农桑 其三",
        "id": "f1ca6a95-0703-4410-afe2-cf03a551946e"
    },
    {
        "author": "朱继芳",
        "paragraphs": [
            "编茅为屋荻为帘，老小团栾苦乐兼。",
            "乐岁输丁犹未了，饥年家口更堪添。"
        ],
        "title": "和颜长官百咏 农桑 其四",
        "id": "dd0fcc7f-f929-4277-a4eb-b21a9c7f61ba"
    },
    {
        "author": "朱继芳",
        "paragraphs": [
            "头白村翁尚把锄，瓶中那复斗升储。",
            "午餐减与饥乌食，却愧家人问有余。"
        ],
        "title": "和颜长官百咏 农桑 其五",
        "id": "ea94f129-9099-4910-a496-4a8791367b9c"
    },
    {
        "author": "朱继芳",
        "paragraphs": [
            "四月官场入纳时，乡耆旁午上门追。",
            "请看贫妇通宵织，身上曾无挂一丝。"
        ],
        "title": "和颜长官百咏 农桑 其六",
        "id": "f63a40ec-6582-4054-ab3a-9a767b206de8"
    },
    {
        "author": "朱继芳",
        "paragraphs": [
            "肠随丝断手生胝，羡杀星边织女机。",
            "借问输官零落否，儿郎寒冷且无衣。"
        ],
        "title": "和颜长官百咏 农桑 其七",
        "id": "74fed3af-ee84-47a2-906b-4596851bd21d"
    },
    {
        "author": "朱继芳",
        "paragraphs": [
            "农父眉头百念攒，雨愁烂死旱愁干。",
            "龙神社鬼烧香遍，不到秋成睡得安。"
        ],
        "title": "和颜长官百咏 农桑 其八",
        "id": "3fefd153-dd52-461c-bbd2-868a76db6d02"
    },
    {
        "author": "朱继芳",
        "paragraphs": [
            "客户耕田主户收，螟蝗水旱百般忧。",
            "及秋幸有黄云割，债主相煎得自由。"
        ],
        "title": "和颜长官百咏 农桑 其九",
        "id": "9090b11e-d38c-427f-8b93-240f9b3ffc4d"
    },
    {
        "author": "朱继芳",
        "paragraphs": [
            "带得鸡豚趁晓虚，荒村牢落数家居。",
            "一家幸是田园主，留与儿孙写契书。"
        ],
        "title": "和颜长官百咏 农桑 其一○",
        "id": "56d2c395-0b36-49fd-8a17-476adf4c1977"
    },
    {
        "author": "朱继芳",
        "paragraphs": [
            "红雨声干未作泥，绣成十里绿杨堤。",
            "金杯缓劝玲珑唱，玉勒催归腰褭嘶。"
        ],
        "title": "和颜长官百咏 朱门 其一",
        "id": "1f776670-15e0-4830-928d-bce3d349d97b"
    },
    {
        "author": "朱继芳",
        "paragraphs": [
            "晋代豪华不数家，万钱下筯未为奢。",
            "客来只是家常饭，豆粥萍虀费咄嗟。"
        ],
        "title": "和颜长官百咏 朱门 其二",
        "id": "ee45c70b-1efb-4bba-835c-0fe06d1b7e76"
    },
    {
        "author": "朱继芳",
        "paragraphs": [
            "曲池毕竟有平时，冷眼看他炙手儿。",
            "十数年间三易主，焉知来者复为谁。"
        ],
        "title": "和颜长官百咏 朱门 其三",
        "id": "94bd7faa-cea5-4724-bbc0-a67319821d8f"
    },
    {
        "author": "朱继芳",
        "paragraphs": [
            "客履三千此托身，晚杯狐白暖生春。",
            "狂来且置兴亡事，金坞铜陵不解贫。"
        ],
        "title": "和颜长官百咏 朱门 其四",
        "id": "73e0afb7-9030-45d1-97d9-445d7752e183"
    },
    {
        "author": "朱继芳",
        "paragraphs": [
            "天近偏承雨露荣，深深庭院锁清明。",
            "柳丝风送秋千影，墙外行人空复情。"
        ],
        "title": "和颜长官百咏 朱门 其五",
        "id": "88499cdc-e327-4a1c-a8c8-16aa7a3763a3"
    },
    {
        "author": "朱继芳",
        "paragraphs": [
            "朱门往事若为怀，积雨苔痕绿上阶。",
            "几处败砖吟蟋蟀，玉人曾此溜金钗。"
        ],
        "title": "和颜长官百咏 朱门 其六",
        "id": "c7b8bd9b-e38e-4fd3-857d-bb8925654c38"
    },
    {
        "author": "朱继芳",
        "paragraphs": [
            "百斛明珠米在仓，沉香火底捻银簧。",
            "人生行乐那须许，多少边兵未有粮。"
        ],
        "title": "和颜长官百咏 朱门 其七",
        "id": "b8f0f8a6-81ce-4b38-8bd1-db67eedd66c1"
    },
    {
        "author": "朱继芳",
        "paragraphs": [
            "泥金折损舞衣罗，蹙破遥山皓齿歌。",
            "此曲人间听不得，莫愁还自有愁多。"
        ],
        "title": "和颜长官百咏 朱门 其八",
        "id": "57766e26-1b91-44dc-9e2b-db977cf378ef"
    },
    {
        "author": "朱继芳",
        "paragraphs": [
            "中寿知无满百身，暖歌冷舞及青春。",
            "黄金不买长生药，白发偏惊快活人。"
        ],
        "title": "和颜长官百咏 朱门 其九",
        "id": "592ee719-8601-41db-8321-995c94ce6e8a"
    },
    {
        "author": "朱继芳",
        "paragraphs": [
            "长楸走马却归来，雉挟春骄未应媒。",
            "不信杏梁双燕语，日长帘幙有风开。"
        ],
        "title": "和颜长官百咏 朱门 其一○",
        "id": "bd989873-3fbb-4990-b23b-23dd8b2b87fb"
    },
    {
        "author": "朱继芳",
        "paragraphs": [
            "一曲长歌行路难，昏鸦归尽倚阑干。",
            "不知楚水巴山地，更有高楼鸟外看。"
        ],
        "title": "和颜长官百咏 客路 其一",
        "id": "18fdc582-de2a-42e7-b73d-8b9588e62dcd"
    },
    {
        "author": "朱继芳",
        "paragraphs": [
            "哀猿啼断暮云深，摸索床头未尽金。",
            "莫道他乡千万里，去家三日几般心。"
        ],
        "title": "和颜长官百咏 客路 其二",
        "id": "772a0ac4-3fcf-44ff-9535-99153e9e937e"
    },
    {
        "author": "朱继芳",
        "paragraphs": [
            "儿女伤悲士不为，健行童仆远相依。",
            "春风日日生芳草，未必啼鹃怨不归。"
        ],
        "title": "和颜长官百咏 客路 其三",
        "id": "67f66b1c-ce41-414a-886f-30d73c9652d0"
    },
    {
        "author": "朱继芳",
        "paragraphs": [
            "侠客千金不称求，途穷相顾问因由。",
            "临分脱赠青萍剑，莫荡人间琐碎雠。"
        ],
        "title": "和颜长官百咏 客路 其四",
        "id": "eebfbb8c-e724-45c8-a3ee-7676f9311eff"
    },
    {
        "author": "朱继芳",
        "paragraphs": [
            "客里情怀更晚秋，鴈烟蛬雨五更头。",
            "从前谙尽江湖味，不省神州作么愁。"
        ],
        "title": "和颜长官百咏 客路 其五",
        "id": "ca2cdba0-dfa6-44e4-b417-9f895f937747"
    },
    {
        "author": "朱继芳",
        "paragraphs": [
            "身如海燕傍谁门，别泪双垂不见亲。",
            "惟有一条邛竹杖，相随万里共艰辛。"
        ],
        "title": "和颜长官百咏 客路 其六",
        "id": "94ab8e33-be5a-44f1-a080-182305213744"
    },
    {
        "author": "朱继芳",
        "paragraphs": [
            "是处人家捣练忙，天寒日短路偏长。",
            "蛬声四壁无时歇，不遣覊人梦到乡。"
        ],
        "title": "和颜长官百咏 客路 其七",
        "id": "d50de8f4-482e-4760-8d01-7374f4d3d179"
    },
    {
        "author": "朱继芳",
        "paragraphs": [
            "送穷不去奈穷何，山有荆榛水有波。",
            "万物得时人自老，梁鸿头白五噫歌。"
        ],
        "title": "和颜长官百咏 客路 其八",
        "id": "e5f3fb7a-3a1e-4fbb-b3d8-0a3630e0e406"
    },
    {
        "author": "朱继芳",
        "paragraphs": [
            "屈指秋风与鴈期，阳关西去到何时。",
            "侧身一望肠堪断，天似穹庐碧四垂。"
        ],
        "title": "和颜长官百咏 客路 其九",
        "id": "8cdf1f32-5088-4b50-9cdf-73778715a20f"
    },
    {
        "author": "朱继芳",
        "paragraphs": [
            "高鸟翩翩去未穷，行人扰扰复西东。",
            "何须华表千年鹤，城郭重来便不同。"
        ],
        "title": "和颜长官百咏 客路 其一○",
        "id": "5c7def93-2b29-4bfa-83c3-3422e9950de8"
    },
    {
        "author": "朱继芳",
        "paragraphs": [
            "年年塞草欲秋时，左右红旗说战机。",
            "介胄粗官应有语，而今宰相好吟诗。"
        ],
        "title": "和颜长官百咏 边庭 其一",
        "id": "ec44834d-2b08-4a68-bfd1-9de1131b7a3f"
    },
    {
        "author": "朱继芳",
        "paragraphs": [
            "角声吹裂肺肝愁，说与将军莫逗留。",
            "男子生当侯万里，死判马革海西头。"
        ],
        "title": "和颜长官百咏 边庭 其二",
        "id": "a3a27cc3-899c-4b7d-bc33-5b4785efb492"
    },
    {
        "author": "朱继芳",
        "paragraphs": [
            "一剑沙场独苦辛，天阴杀气作黄尘。",
            "沉思鸟尽弓无用，肘後累累却顾身。"
        ],
        "title": "和颜长官百咏 边庭 其三",
        "id": "15de9f97-c1bb-456c-9662-8ee812a10f97"
    },
    {
        "author": "朱继芳",
        "paragraphs": [
            "探使归来半信疑，帐前相语怕人知。",
            "沉香雾里娇弦暖，莫遣边愁到两眉。"
        ],
        "title": "和颜长官百咏 边庭 其四",
        "id": "addb9d03-e5d5-4f94-8e77-2fbf9ed43afc"
    },
    {
        "author": "朱继芳",
        "paragraphs": [
            "征夫战骨洒桑干，帐下苍头自转官。",
            "一骑红尘天外落，筹功更说几多般。"
        ],
        "title": "和颜长官百咏 边庭 其五",
        "id": "4236787a-6854-41ba-aad9-0a61a4832d65"
    },
    {
        "author": "朱继芳",
        "paragraphs": [
            "公主琵琶胡地秋，将军刁斗汉关愁。",
            "相逢老病无依卒，未说沙场泪已流。"
        ],
        "title": "和颜长官百咏 边庭 其六",
        "id": "de811b31-2274-49cf-a171-e81aa6124fc8"
    },
    {
        "author": "朱继芳",
        "paragraphs": [
            "苍苔白骨满黄沙，马汗成冰带雪花。",
            "夜夜鞘中长铗吼，教人不得梦还家。"
        ],
        "title": "和颜长官百咏 边庭 其七",
        "id": "ab8d953f-3abe-4555-9500-150c8e13ff5e"
    },
    {
        "author": "朱继芳",
        "paragraphs": [
            "有客新从塞上回，解包收得战场灰。",
            "营家未敢分明哭，请看刀痕始欲哀。"
        ],
        "title": "和颜长官百咏 边庭 其八",
        "id": "7413cfc1-393f-40ea-9b41-801e3e365eef"
    },
    {
        "author": "朱继芳",
        "paragraphs": [
            "虏退边方得暂宁，枣儿红近莫休兵。",
            "汉家错信和亲议，不见胡雏与父争。"
        ],
        "title": "和颜长官百咏 边庭 其九",
        "id": "18773234-0e0c-4e84-a39a-90a6500ffb63"
    },
    {
        "author": "朱继芳",
        "paragraphs": [
            "北风吹骨最酸辛，白面书生四角巾。",
            "战士总成亡命鬼，将军纔是有功人。"
        ],
        "title": "和颜长官百咏 边庭 其一○",
        "id": "f8e278ab-8241-4097-ada0-2ed536f70d3a"
    },
    {
        "author": "朱继芳",
        "paragraphs": [
            "村翁生长在柴门，身有丁男犊有孙。",
            "为了官租纔出市，归家夸说与乡村。"
        ],
        "title": "和颜长官百咏 城市 其一",
        "id": "7da1631e-8fbe-4dc7-a3c9-ea9b649f2e9c"
    },
    {
        "author": "朱继芳",
        "paragraphs": [
            "雀罗门巷昔趋荣，味似饧甜忽变辛。",
            "说与侯门休谢客，朝朝暮暮看人情。"
        ],
        "title": "和颜长官百咏 城市 其二",
        "id": "60b84644-6389-4b5e-baf3-fa0d7907f3e3"
    },
    {
        "author": "朱继芳",
        "paragraphs": [
            "王孙公子少年游，醉里樗蒲信采投。",
            "指点某庄还博直，明朝酒醒到家求。"
        ],
        "title": "和颜长官百咏 城市 其三",
        "id": "b7a9caee-7767-4375-968f-f3eed63e6d63"
    },
    {
        "author": "朱继芳",
        "paragraphs": [
            "山人只合住山中，入得城来调不同。",
            "满面红尘无处避，手携白羽障西风。"
        ],
        "title": "和颜长官百咏 城市 其四",
        "id": "862aa263-ef68-4795-a981-da4a228263f7"
    },
    {
        "author": "朱继芳",
        "paragraphs": [
            "紫陌寻春日日过，杨花无主奈春何。",
            "倾城压酒娇无力，醉里相扶踏踏歌。"
        ],
        "title": "和颜长官百咏 城市 其五",
        "id": "8e84461c-f0b7-4dbc-b8e4-99283a9ded07"
    },
    {
        "author": "朱继芳",
        "paragraphs": [
            "相班士女狭邪间，总把喧啾卖却闲。",
            "人寿几何春不再，典衣沽酒强追攀。"
        ],
        "title": "和颜长官百咏 城市 其六",
        "id": "bc4aab2b-5dbe-465b-b598-b9c68d630a08"
    },
    {
        "author": "朱继芳",
        "paragraphs": [
            "春风日日柳年年，到老那知稼穑难。",
            "若见田家秋作苦，教人一饭不遑安。"
        ],
        "title": "和颜长官百咏 城市 其七",
        "id": "a05d4b08-335f-484e-b213-c441c3bf1d23"
    },
    {
        "author": "朱继芳",
        "paragraphs": [
            "芜城怀古最愁人，劫火烧残得此身。",
            "舞榭歌台何足道，秦宫汉苑尚流尘。"
        ],
        "title": "和颜长官百咏 城市 其八",
        "id": "2aa7b4f1-c915-4c81-948b-4be5e80b6493"
    },
    {
        "author": "朱继芳",
        "paragraphs": [
            "百人聚处小喧阗，析到秋毫似计然。",
            "见说天公还掠剩，鹄形怀宝度饥年。"
        ],
        "title": "和颜长官百咏 城市 其九",
        "id": "5e176fef-754e-4577-bbf9-8f7188388acf"
    },
    {
        "author": "朱继芳",
        "paragraphs": [
            "身游城市发将华，眼见人情似槿花。",
            "惟有梁间双燕子，不嫌贫巷主人家。"
        ],
        "title": "和颜长官百咏 城市 其一○",
        "id": "e3f62a94-c7da-4f70-9604-b4ccbd43deb4"
    },
    {
        "author": "朱继芳",
        "paragraphs": [
            "春风有分到儿家，也插花枝表岁华。",
            "但得作嫔君子室，随宜妆遣不须奢。"
        ],
        "title": "和颜长官百咏 贫女 其一",
        "id": "e36fe311-cf2b-4633-919b-1f7b10a8b756"
    },
    {
        "author": "朱继芳",
        "paragraphs": [
            "洗尽铅华浄洁贫，嫁衣莫说为他人。",
            "绝怜父母穷相守，不为金多贱却身。"
        ],
        "title": "和颜长官百咏 贫女 其二",
        "id": "8b369c0a-587c-4f23-ae55-9ff8b51f37f1"
    },
    {
        "author": "朱继芳",
        "paragraphs": [
            "枯木无枝可作花，门前度尽七香车。",
            "四邻日日笙歌里，背立东风有几家。"
        ],
        "title": "和颜长官百咏 贫女 其三",
        "id": "5d9a4032-e639-4452-9c0d-61c896aa0c16"
    },
    {
        "author": "朱继芳",
        "paragraphs": [
            "他家百两送于归，成匹鸳鸯作锦机。",
            "独守空闺愁不寐，一灯明灭补寒衣。"
        ],
        "title": "和颜长官百咏 贫女 其四",
        "id": "541703b7-e581-4fef-837c-b4eb4ab5126b"
    },
    {
        "author": "朱继芳",
        "paragraphs": [
            "灯下穿针影伴身，懒将心事诉诸亲。",
            "阿婆许嫁无消息，芍药花开又一春。"
        ],
        "title": "和颜长官百咏 贫女 其五",
        "id": "c9d83ac3-09af-49e8-9fe0-8b787db86c82"
    },
    {
        "author": "朱继芳",
        "paragraphs": [
            "卓家人富颇轻财，犊鼻堪依不用媒。",
            "只似侬家贫亦好，枯桐那得凤凰来。"
        ],
        "title": "和颜长官百咏 贫女 其六",
        "id": "986d4b6e-5f2c-4a57-bb41-da6febcdf0cb"
    },
    {
        "author": "朱继芳",
        "paragraphs": [
            "少年荡子有黄金，投赠明珰结两心。",
            "不得良媒终不肯，一春风雨洞房深。"
        ],
        "title": "和颜长官百咏 贫女 其七",
        "id": "4d72ee7a-b065-46b6-a900-f8973fbf70cf"
    },
    {
        "author": "朱继芳",
        "paragraphs": [
            "伯鸾不作怅谁从，凤尾香衾翠谩重。",
            "静对菱花匀泪粉，不知膏沐若为容。"
        ],
        "title": "和颜长官百咏 贫女 其八",
        "id": "87ad93c1-acae-4986-94f1-d83a5ee03d10"
    },
    {
        "author": "朱继芳",
        "paragraphs": [
            "问天乞巧看铜仪，再拜双星恨不随。",
            "尘世未知天上事，隔河相望一年期。"
        ],
        "title": "和颜长官百咏 贫女 其九",
        "id": "61003bca-653e-40d3-affa-4672379d7efb"
    },
    {
        "author": "朱继芳",
        "paragraphs": [
            "纤手清闲理瑟工，高楼半在碧云中。",
            "行人岂是知音者，小立花阴待曲终。"
        ],
        "title": "和颜长官百咏 贫女 其一○",
        "id": "2e810558-72d2-4f42-b410-1c65fd428c14"
    },
    {
        "author": "朱继芳",
        "paragraphs": [
            "三千门馆蹑珠宾，半百还家衣锦身。",
            "却是吏民私告语，十年前是卖薪人。"
        ],
        "title": "和颜长官百咏 负薪 其一",
        "id": "72b8fcdd-1100-4f49-a69e-bea85161b0f3"
    },
    {
        "author": "朱继芳",
        "paragraphs": [
            "薪樗塞破野人居，此是糇粮卒岁储。",
            "客里黄金燃桂尽，厨无烟火欲何如。"
        ],
        "title": "和颜长官百咏 负薪 其二",
        "id": "c3e2af7f-90fb-43cd-b347-6831343304da"
    },
    {
        "author": "朱继芳",
        "paragraphs": [
            "烂柯人去隔存亡，一局棋终怆故乡。",
            "想得山中绝烟火，松花松子当干粮。"
        ],
        "title": "和颜长官百咏 负薪 其三",
        "id": "ee2b3b89-4f8b-4250-9f90-d954d3d08858"
    },
    {
        "author": "朱继芳",
        "paragraphs": [
            "破帽笼头发半华，樵歌一曲胜长嗟。",
            "鸡鸣裹饭登高去，日暮天寒未到家。"
        ],
        "title": "和颜长官百咏 负薪 其四",
        "id": "bb425eaa-9457-45e9-a027-b230a6ed84c3"
    },
    {
        "author": "朱继芳",
        "paragraphs": [
            "有薪可卖未须悲，满百青铜况有奇。",
            "十指束枯从秃尽，不堪棘刺罥人衣。"
        ],
        "title": "和颜长官百咏 负薪 其五",
        "id": "2b99b8bf-256e-41ad-8e4f-39c5c1567d2e"
    },
    {
        "author": "朱继芳",
        "paragraphs": [
            "天寒气入鼻中辛，竹檐弯弯却恋身。",
            "卖得钱来回首望，蜡烟起处属何人。"
        ],
        "title": "和颜长官百咏 负薪 其六",
        "id": "b6a9a469-3282-4e83-aac4-3e64a2a01c17"
    },
    {
        "author": "朱继芳",
        "paragraphs": [
            "腰镰上到白云边，惆怅长松不尽年。",
            "近市山山皆有主，远山高峭步难前。"
        ],
        "title": "和颜长官百咏 负薪 其七",
        "id": "c5ef00a6-4811-4dab-8345-50ddd20ac28d"
    },
    {
        "author": "朱继芳",
        "paragraphs": [
            "蒸梨炊黍付荆妻，指点青山涧水西。",
            "忽听丁丁云外斧，一声山鸟背人啼。"
        ],
        "title": "和颜长官百咏 负薪 其八",
        "id": "760ef9b0-c419-426c-80a1-f8f7849987df"
    },
    {
        "author": "朱继芳",
        "paragraphs": [
            "扪萝缘壁到山头，俯羡鸿飞尽自由。",
            "风雨萧萧黄叶滑，未行十步两三休。"
        ],
        "title": "和颜长官百咏 负薪 其九",
        "id": "1aa2bb0a-f0f0-4b3e-81db-68b47b4303e7"
    },
    {
        "author": "朱继芳",
        "paragraphs": [
            "黄昏樵采早回归，同伴相邀未有期。",
            "抱子老妻门口望，南山有虎悔何追。"
        ],
        "title": "和颜长官百咏 负薪 其一○",
        "id": "d386c391-5227-450b-aa2b-82bb5849e7e3"
    },
    {
        "author": "朱继芳",
        "paragraphs": [
            "闭口桐鱼勿复论，数间老屋枕云根。",
            "晓钟三板出山去，分付猕猴为守门。"
        ],
        "title": "和颜长官百咏 空门 其一",
        "id": "25c0ae06-57ef-46de-b485-4aed9d1d0588"
    },
    {
        "author": "朱继芳",
        "paragraphs": [
            "锡杖凌空去复还，片云缥缈伴身闲。",
            "春风错种醍醐草，引得牛来食雪山。"
        ],
        "title": "和颜长官百咏 空门 其二",
        "id": "3443aeb3-0c45-4583-bb40-a9a99e3dcbba"
    },
    {
        "author": "朱继芳",
        "paragraphs": [
            "人居天地一樊笼，抚掌山家四壁空。",
            "不道今年空得尽，且无雀鼠到山中。"
        ],
        "title": "和颜长官百咏 空门 其三",
        "id": "9f30eee9-5a77-4136-a5ad-ac7d6f80131e"
    },
    {
        "author": "朱继芳",
        "paragraphs": [
            "四祖门庭寂寞秋，牛头只是旧牛头。",
            "如何一旦风光别，花落花开百鸟愁。"
        ],
        "title": "和颜长官百咏 空门 其四",
        "id": "9c5b796c-be14-4195-a525-745e3b0fb018"
    },
    {
        "author": "朱继芳",
        "paragraphs": [
            "四卷楞伽几上安，而今老去懒能看。",
            "庭前桂树花开未，分别西风信鼻端。"
        ],
        "title": "和颜长官百咏 空门 其五",
        "id": "9990e484-2461-4cb1-9b80-a4149f35335f"
    },
    {
        "author": "朱继芳",
        "paragraphs": [
            "黄金栏护紫袈裟，禁苑恩深赐予奢。",
            "林下衲僧那有此，多年枯木对春华。"
        ],
        "title": "和颜长官百咏 空门 其六",
        "id": "f0560a91-8f74-46b5-86f5-54ccc9f308d4"
    },
    {
        "author": "朱继芳",
        "paragraphs": [
            "结草为庐万仞头，人间蚁穴自王侯。",
            "客来借问穷通理，不意僧中有许由。"
        ],
        "title": "和颜长官百咏 空门 其七",
        "id": "f50d9e65-67c5-471c-81bc-bdbde38b984a"
    },
    {
        "author": "朱继芳",
        "paragraphs": [
            "白莲有社一经过，会意由来不在多。",
            "满目庐山青未了，闻钟归去意云何。"
        ],
        "tags": [
            "庐山"
        ],
        "title": "和颜长官百咏 空门 其八",
        "id": "9dde2063-6396-498d-814c-8a7a6de982e1"
    },
    {
        "author": "朱继芳",
        "paragraphs": [
            "我本三生兜率天，为差一念又尘缘。",
            "早知密意无多子，不着旁行贝叶边。"
        ],
        "title": "和颜长官百咏 空门 其九",
        "id": "41cc8756-5b0f-40be-a59f-a4d73b386271"
    },
    {
        "author": "朱继芳",
        "paragraphs": [
            "灯灯相续古犹今，怪底门前立雪深。",
            "衣不得传关臂事，汝师轻发老婆心。"
        ],
        "title": "和颜长官百咏 空门 其一○",
        "id": "12ac3e6e-d407-48f1-ade5-8800bcfb571b"
    },
    {
        "author": "朱继芳",
        "paragraphs": [
            "春到寒荄总向荣，药苗旋种亦初成。",
            "山翁幸自无谁识，可要山中宰相名。"
        ],
        "title": "和颜长官百咏 山居 其一",
        "id": "9486c2df-152b-4549-8d30-e782c434fb9e"
    },
    {
        "author": "朱继芳",
        "paragraphs": [
            "空山薇蕨供清斋，世事悠悠不挂怀。",
            "梅溽得风醒午枕，竹阴转日上南阶。"
        ],
        "title": "和颜长官百咏 山居 其二",
        "id": "28514da9-2e37-446c-9adb-6532e1e3aba9"
    },
    {
        "author": "朱继芳",
        "paragraphs": [
            "白云缥缈野人家，丹事年来渐有涯。",
            "不与世人争岁月，却将椿菌勘南华。"
        ],
        "title": "和颜长官百咏 山居 其三",
        "id": "9974328c-cb85-45ae-8ed7-998ad7703901"
    },
    {
        "author": "朱继芳",
        "paragraphs": [
            "宿雨初干一杖藜，欲呼渔艇访前溪。",
            "碧桃花落无寻处，惆怅人间日又西。"
        ],
        "title": "和颜长官百咏 山居 其四",
        "id": "c5304d7a-fe40-4c11-b304-61deeffa56d1"
    },
    {
        "author": "朱继芳",
        "paragraphs": [
            "半屋云霞与鹿分，两株古木正当门。",
            "野花自落东流水，坐对青山酒一樽。"
        ],
        "title": "和颜长官百咏 山居 其五",
        "id": "45008c0a-dfc6-434c-9e56-43209a93d1b2"
    },
    {
        "author": "朱继芳",
        "paragraphs": [
            "好山当户四无邻，似是秦时采药人。",
            "千百年间天地里，不多不少一闲身。"
        ],
        "title": "和颜长官百咏 山居 其六",
        "id": "3991bf03-64b1-41a5-ada2-335a7284e52b"
    },
    {
        "author": "朱继芳",
        "paragraphs": [
            "宿世仙家十二楼，误婴时网未深愁。",
            "浮丘辈行如相觅，骑却紫云归去休。"
        ],
        "title": "和颜长官百咏 山居 其七",
        "id": "528f22a7-30a5-4fd6-b75a-6fbea22699a4"
    },
    {
        "author": "朱继芳",
        "paragraphs": [
            "种药千畦手自锄，年来渐喜识人疎。",
            "等闲旋点黄金卖，莫讶家无檐石储。"
        ],
        "title": "和颜长官百咏 山居 其八",
        "id": "6b53cfc6-3bc7-4736-b010-5d8df3b94ef4"
    },
    {
        "author": "朱继芳",
        "paragraphs": [
            "矮窗欹枕看朝荣，老觉迎逢礼数生。",
            "来往颇知麋鹿性，寒暄不会俗人情。"
        ],
        "title": "和颜长官百咏 山居 其九",
        "id": "48a2e638-5f33-4717-8a36-d85b79b6f8be"
    },
    {
        "author": "朱继芳",
        "paragraphs": [
            "拥树溪云迷近远，低檐山果乱红青。",
            "莫言身外都无事，早晚焚香看道经。"
        ],
        "title": "和颜长官百咏 山居 其一○",
        "id": "95e9090e-6f02-48c0-8978-2d762173e2da"
    },
    {
        "author": "朱继芳",
        "paragraphs": [
            "不踏长安十二门，鸬鹚飞处数家村。",
            "停桡试向滩头问，莫是严光末世孙。"
        ],
        "title": "和颜长官百咏 渔父 其一",
        "id": "6839ae0b-70e9-499a-88df-ddd87c25d3c4"
    },
    {
        "author": "朱继芳",
        "paragraphs": [
            "一曲清漪濯晚霞，钓竿斜插白鸥沙。",
            "傍人借问居何处，四海五湖都是家。"
        ],
        "title": "和颜长官百咏 渔父 其二",
        "id": "a6c0c0b9-fa9d-4d38-a142-bce19136d937"
    },
    {
        "author": "朱继芳",
        "paragraphs": [
            "秋风淅淅猎菰蒲，如此江山其可孤。",
            "天与玻瓈三万顷，更添一半夕阳铺。"
        ],
        "title": "和颜长官百咏 渔父 其三",
        "id": "a2e9fcca-420d-42db-9f59-8887746cff72"
    },
    {
        "author": "朱继芳",
        "paragraphs": [
            "长作丝纶短短牵，一池汉水尽南天。",
            "谁知有客量江面，不是渔郎两板船。"
        ],
        "title": "和颜长官百咏 渔父 其四",
        "id": "ab88653e-9b69-4bf1-964a-22588a160601"
    },
    {
        "author": "朱继芳",
        "paragraphs": [
            "推起篷窗抱月眠，三三两两柳边船。",
            "不须听说文王事，孤负渔竿八十年。"
        ],
        "title": "和颜长官百咏 渔父 其五",
        "id": "1620b15d-8e44-44b4-9518-5721987f4c11"
    },
    {
        "author": "朱继芳",
        "paragraphs": [
            "传呼扶柁晚风前，一阵惊鸿没远烟。",
            "不是吾侬栖泊处，却回别港避官船。"
        ],
        "title": "和颜长官百咏 渔父 其六",
        "id": "5a4c75b9-d588-4219-a3ca-72fb59b22942"
    },
    {
        "author": "朱继芳",
        "paragraphs": [
            "五湖烟里我知鱼，属玉舂锄一处居。",
            "欲到垂虹风作恶，几株官柳向人疎。"
        ],
        "title": "和颜长官百咏 渔父 其七",
        "id": "d6999d89-ebf9-4cc7-a9ca-f0146a2ede39"
    },
    {
        "author": "朱继芳",
        "paragraphs": [
            "秋声只在树中间，极浦斜阳更有山。",
            "卷却丝纶呼酒盏，鸥边聊得此身闲。"
        ],
        "title": "和颜长官百咏 渔父 其八",
        "id": "95331ba9-6272-4d75-89bb-ec03180bb622"
    },
    {
        "author": "朱继芳",
        "paragraphs": [
            "舟系蓬莱浅水傍，鳌头缩尽海生桑。",
            "百川日夜滔滔去，借问人间有底忙。"
        ],
        "title": "和颜长官百咏 渔父 其九",
        "id": "0e7cd8bc-3237-40e7-a60b-6e28d8166586"
    },
    {
        "author": "朱继芳",
        "paragraphs": [
            "璧月沧波上下天，秋风摇落四无边。",
            "玉龙尽唤眠鸥起，两岸芦花不见船。"
        ],
        "title": "和颜长官百咏 渔父 其一○",
        "id": "0234474b-75d7-4144-8b05-6dc3b4ba3925"
    },
    {
        "author": "朱继芳",
        "paragraphs": [
            "江涵秋色碧潭潭，饮马胡儿不敢南。",
            "宥密老臣功第一，缉熙天子岁登三。",
            "身扶紫极星辰正，手拆黄封雨露甘。",
            "见说年来淮尾涨，汉庭可要百曹参。"
        ],
        "title": "庚戌寿意一先生",
        "id": "12a8f44b-8874-4a9e-a04b-3084428de517"
    },
    {
        "author": "朱继芳",
        "paragraphs": [
            "木末径微微，谁敲白板扉。",
            "缓行松叶滑，小摘药苗稀。",
            "山色自今古，尘寰多是非。",
            "昂昂千岁鹤，便肯傍人飞。"
        ],
        "title": "反招隠",
        "id": "91fb8187-8d9d-4934-b395-3792dc393b0d"
    },
    {
        "author": "朱继芳",
        "paragraphs": [
            "动静无端画一圈，分明擘破又浑全。",
            "日光漏得先天意，钻入书窗个个圆。"
        ],
        "title": "太极图",
        "id": "1dfb3063-5c58-467e-b2a0-ec077f509493"
    },
    {
        "author": "朱继芳",
        "paragraphs": [
            "看见青虫作蝶时，不知蝶是此身非。",
            "床头为有南华卷，午枕酣来忽梦飞。"
        ],
        "title": "观化",
        "id": "7d12fb7f-3710-49d2-8bf7-d6b658ee5e9f"
    },
    {
        "author": "朱继芳",
        "paragraphs": [
            "一蛬何唧唧，吟落儿童心。",
            "只在竹篱外，篝灯无处寻。"
        ],
        "title": "蛬",
        "id": "a83ce71e-7e64-4dfe-88dc-74ffe1452750"
    },
    {
        "author": "朱继芳",
        "paragraphs": [
            "坐对吴山酒，闲同越客吟。",
            "月明人渡浅，花暗鸟啼深。",
            "往事空流水，还丹未化金。",
            "不堪春又晚，惆怅百年心。"
        ],
        "title": "春晚有感",
        "id": "caff2a87-3a6c-407b-8f52-00b3f73ba977"
    },
    {
        "author": "朱继芳",
        "paragraphs": [
            "师今游醉李，自刺钓舡篙。",
            "地说三吴胜，人夸二陆豪。",
            "草黄工女绩，波白课丁熬。",
            "近海寒应早，霜毛怯剃刀。"
        ],
        "title": "送僧苹洲游醉李",
        "id": "e6b82933-33e4-4c40-ab24-4d52fd3d9d2c"
    },
    {
        "author": "朱继芳",
        "paragraphs": [
            "与老本无期，相寻天一涯。",
            "履承双足茧，帽裹半头丝。",
            "路近行犹歇，乡遥梦岂知。",
            "酒酣增意气，忽忆少年时。"
        ],
        "title": "有叹",
        "id": "1324c550-cfdf-4f26-9d85-8dfb60d08b93"
    },
    {
        "author": "朱继芳",
        "paragraphs": [
            "自身归未得，却劝别人归。",
            "思妇心中事，征夫泪满衣。",
            "蜀天知近远，江树间稠稀。",
            "幸自安双翼，谁教不奋飞。"
        ],
        "title": "子规",
        "id": "93a53cdf-6463-4475-a71a-f0be0e484bea"
    },
    {
        "author": "朱继芳",
        "paragraphs": [
            "不把琱刀卖，曾随夜斫营。",
            "老年犹善饭，壮日想能兵。",
            "上马身仍健，看鸿眼更明。",
            "战多人不信，枉指箭瘢呈。"
        ],
        "title": "老将",
        "id": "cb2f4bd5-4348-4321-baa6-3f1bfef79e0b"
    },
    {
        "author": "朱继芳",
        "paragraphs": [
            "破帽任风吹，天知发已丝。",
            "大江流禹迹，老树见秦时。",
            "北际山如砺，南溟水似池。",
            "夜凉无梦到，久矣叹吾衰。"
        ],
        "title": "登眺",
        "id": "8bea7ba6-9a2d-44ca-8be2-2688449b8c33"
    },
    {
        "author": "朱继芳",
        "paragraphs": [
            "无处着诗名，梨山万古青。",
            "人间留此像，天上作何星。",
            "祝史祠神醉，骚人谒梦醒。",
            "当时青紫楦，曾有许精灵。"
        ],
        "title": "梨山庙",
        "id": "a847e5b3-6285-4bd9-a304-39a0f4df155a"
    },
    {
        "author": "朱继芳",
        "paragraphs": [
            "留春春不住，春去落花随。",
            "枉自收残片，何堪缀旧枝。",
            "轮蹄前日约，蜂蝶一年期。",
            "代谢由来事，谁能作许悲。"
        ],
        "title": "惜花",
        "id": "19f7fb93-53ce-4628-bb2f-fb6bb7b5e05b"
    },
    {
        "author": "朱继芳",
        "paragraphs": [
            "自作还相送，唐诗结伴来。",
            "归装携此重，笑口为君开。",
            "莲上巢难稳，桃边艇却回。",
            "空余吟卷在，沙鸟莫惊猜。"
        ],
        "title": "桃源官罢芸居以唐诗拙作赠别",
        "id": "3ae51748-a5a3-462e-b604-90ed964128be"
    },
    {
        "author": "朱继芳",
        "paragraphs": [
            "堂上序周亲，相看又一春。",
            "吾年方觉老，童子俨成人。",
            "婪尾屠酥酒，从头鬰垒神。",
            "何须千岁上，即此是新陈。"
        ],
        "title": "元日",
        "id": "e7c0d4fa-3241-451b-bbb3-fa7ed5860a58"
    },
    {
        "author": "朱继芳",
        "paragraphs": [
            "幽寻得胜趣，城市几人能。",
            "古柳深中磬，长廊尽处灯。",
            "画龙听说法，塑佛看斋僧。",
            "别寺经行遍，兹游昔未曾。"
        ],
        "title": "昭庆寺",
        "id": "4278074e-97e8-4069-ab77-04844507ef5e"
    },
    {
        "author": "朱继芳",
        "paragraphs": [
            "维舟古祠下，野饭就鱼羹。",
            "坐听篙人说，行逢牵路平。",
            "居民难问姓，溪鸭自呼名。",
            "天目无由到，沿洄更几程。"
        ],
        "title": "苕溪",
        "id": "1a7990b2-7f9e-449c-b263-94cbd6fd1f56"
    },
    {
        "author": "朱继芳",
        "paragraphs": [
            "雪中闻犬吠，清卧起来迟。",
            "开户千山白，逢僧一个缁。",
            "言从风絮里，忆得雨花时。",
            "寒舍无祗待，煎茶且说诗。"
        ],
        "title": "雪中僧虚舟来",
        "id": "0a9fb111-12f9-4e28-958b-8bf12c922a97"
    },
    {
        "author": "朱继芳",
        "paragraphs": [
            "双桡入天影，野葑绿全交。",
            "鱼唼垂丝柳，鸥眠折叶茭。",
            "行人沿岸曲，落日挂林梢。",
            "归去严城隔，僧门尚可敲。"
        ],
        "title": "湖荡",
        "id": "7836cdd0-20ae-4d7a-a5f8-6af4cdb7df4b"
    },
    {
        "author": "朱继芳",
        "paragraphs": [
            "三百有余年，潮头不敢颠。",
            "孤尖标白浪，层级上青天。",
            "铃隔山僧呗，灯通海客舡。",
            "老来登眺眼，不道步难前。"
        ],
        "title": "六和塔",
        "id": "2ee24936-bf68-44b6-bca9-c8ff11cc4c71"
    },
    {
        "author": "朱继芳",
        "paragraphs": [
            "阿姊种婆娑，秋风奈若何。",
            "人间千树少，天上一枝多。",
            "安得仙槎客，携将玉斧柯。",
            "和根都斫却，还我旧山河。"
        ],
        "title": "题丘芳仲月林",
        "id": "56271346-a61e-47c6-8013-147c7d1f5445"
    },
    {
        "author": "朱继芳",
        "paragraphs": [
            "乌兔走双丸，谁将手控抟。",
            "短长三万日，好丑百千般。",
            "数远谈何易，天高问却难。",
            "送君寻富贵，我命不中看。"
        ],
        "title": "赠日者",
        "id": "ef7c900e-db8b-4b11-b429-a046abe89f02"
    },
    {
        "author": "朱继芳",
        "paragraphs": [
            "仆行方请息，旅馆复相招。",
            "小市三家聚，前村五里遥。",
            "茅柴侵熟饮，松叶带生烧。",
            "犹有斜阳在，行吟忽断桥。"
        ],
        "title": "旅馆",
        "id": "8c7163d0-604c-4068-a4e1-c10600f8a1f5"
    },
    {
        "author": "朱继芳",
        "paragraphs": [
            "草白三丫路，苔青五里牌。",
            "长年车马客，几两利名鞋。",
            "斗籴随时贵，方言到处乖。",
            "近山樵有主，童稚拾松钗。"
        ],
        "title": "严衢道中",
        "id": "f71b00cc-287a-4602-8a91-b72648f5b981"
    },
    {
        "author": "朱继芳",
        "paragraphs": [
            "夜月离于毕，篙师可奈何。",
            "帆穿风减半，江阔雨添多。",
            "侧岸无牵路，中流有旋涡。",
            "平生柂楼底，得在柳梢过。"
        ],
        "title": "舟到梅雨暴涨",
        "id": "133f9ce4-9776-4686-b9ca-df14ef47a1c0"
    },
    {
        "author": "朱继芳",
        "paragraphs": [
            "莫信樵人说，秦时有树存。",
            "青天浮渤澥，白日走昆仑。",
            "为有愁千斛，时须酒一尊。",
            "提壶亦相劝，花下绿阴繁。"
        ],
        "title": "对酒",
        "id": "e19f093e-0f5e-4a70-8477-966f862ddd6c"
    },
    {
        "author": "朱继芳",
        "paragraphs": [
            "闺合空相忆，那知客路艰。",
            "背人前去鸟，迎面远来山。",
            "夜泊孤灯悄，晨装片月弯。",
            "猿声不知处，杳杳白云间。"
        ],
        "title": "客路",
        "id": "ab613293-e771-40c6-a66a-9c9ac94b20f1"
    },
    {
        "author": "朱继芳",
        "paragraphs": [
            "秋风吹落叶，君作武昌游。",
            "只道从军乐，那知别路愁。",
            "寒暄楚岫色，日夜汉江流。",
            "大阃多珠履，无为弹蒯缑。"
        ],
        "title": "送人之武昌",
        "id": "06207448-d6f4-4ec3-92c6-3db7ff7fcb60"
    },
    {
        "author": "朱继芳",
        "paragraphs": [
            "两峰多少寺，分日去遨游。",
            "山翠横天目，湖光浴佛头。",
            "花朝骑马醉，月夜傍船讴。",
            "一被微官缚，重来不自由。"
        ],
        "title": "旧游",
        "id": "ffac0710-7f14-49b3-8ec1-049dd69df738"
    },
    {
        "author": "朱继芳",
        "paragraphs": [
            "不得来书久，那知是古人。",
            "近吟丞相喜，往事谏官嗔。",
            "身死留名在，堂空着影新。",
            "平生闻笛感，为此一沾巾。"
        ],
        "title": "挽芸居",
        "id": "22886c1e-af7e-42eb-bb5a-3a1d387e8558"
    },
    {
        "author": "朱继芳",
        "paragraphs": [
            "背人沙鸟一行斜，唤客桐鱼几叠挝。",
            "误向山中参白足，不知头上着乌纱。",
            "煮茶烟暖浮新竹，洗钵泉香带落花。",
            "过夏功劳眠与食，谁能展卷看楞伽。"
        ],
        "title": "溪寺",
        "id": "d1e2c11e-871f-41ad-b0e0-510a54b975ed"
    },
    {
        "author": "朱继芳",
        "paragraphs": [
            "姚黄魏紫恼人看，罗袜成尘俛仰间。",
            "蜀魄声干花有血，湘灵泪尽竹无斑。",
            "年光冉冉趋双鬓，暮雨霏霏失四山。",
            "老里情怀天地窄，莫教一日酒杯闲。"
        ],
        "title": "暮春",
        "id": "8d8c03bc-70e1-4248-bb3e-a4ac14a80715"
    },
    {
        "author": "朱继芳",
        "paragraphs": [
            "紫陌寻芳爱马迟，一春能得几晴时。",
            "海棠露重衣全透，杨柳风微帽半欹。",
            "大白引浮银凿落，小红吹彻玉参差。",
            "人生行乐须年少，莫等星星满镜丝。"
        ],
        "title": "少年游",
        "id": "43f569e5-a8de-4c16-b3ab-07192721e5c6"
    },
    {
        "author": "朱继芳",
        "paragraphs": [
            "吴山表里水为池，百有余年壮帝畿。",
            "天目旧将双凤下，海门新拱六龙飞。",
            "胥涛白雪生秋思，太乙红云驻夕晖。",
            "江上沙鸥湖上舫，柳丝风里两依依。"
        ],
        "title": "江湖伟观",
        "id": "5d11dbbd-827b-465a-89be-8a7f11a21f10"
    },
    {
        "author": "朱继芳",
        "paragraphs": [
            "为有台池无限娇，游人歌舞尚朝朝。",
            "清漪浴日开金面，晴咔调风衮绿腰。",
            "骚客五花唐殿马，主家七叶汉庭貂。",
            "丁宁红紫休开遍，约住春风待见邀。"
        ],
        "title": "用前韵谢野水郎君招饮",
        "id": "87df7d31-ccab-4e0e-b2a4-baec5eaa6e21"
    },
    {
        "author": "朱继芳",
        "paragraphs": [
            "圯上还成集禊亭，杉松自古草仍新。",
            "彩虹卧饮流杯水，白鹭飞迎入座宾。",
            "俛仰已成今昔事，东西更看往来人。",
            "聚蚊金谷皆安在，若见吾徒合主臣。"
        ],
        "title": "次韵桥亭禊事",
        "id": "f60c217a-8fe9-4e81-9d4b-95615720f7c0"
    },
    {
        "author": "朱继芳",
        "paragraphs": [
            "醒眼隆中阅逝川，茅茨为屋竹为椽。",
            "吟成梁父时当隠，炊熟邯郸客正眠。",
            "汉土一抔无处觅，白坟三尺有人怜。",
            "君归欲作千年计，只合躬耕一寸田。"
        ],
        "title": "次庸斋先生韵赠黄隆中",
        "id": "59a53e0c-3f25-48fb-ae3d-3ebfed11a2dc"
    },
    {
        "author": "朱继芳",
        "paragraphs": [
            "古寺沉沉昼日长，泠然清响发僧房。",
            "昭君别去颜如玉，苏武归来鬓已霜。",
            "山水无端言尔志，炭冰何事置吾肠。",
            "老来却爱虚檐外，雨滴梧桐一味凉。"
        ],
        "title": "听白云寺清师琴",
        "id": "d10bd1ce-6629-47f3-a11f-215a401eff8d"
    },
    {
        "author": "朱继芳",
        "paragraphs": [
            "江北江南一叶舟，凭将往事问东流。",
            "锦帆月冷琼花夜，绮阁风高玉树秋。",
            "杜牧三生开笑口，刘郎五绝掉吟头。",
            "淮山眼见诗人惯，高筑诗坛汗漫游。"
        ],
        "title": "送李敬则之升扬",
        "id": "bdfc4944-1ccc-4bbc-87b7-7137c41e3505"
    },
    {
        "author": "朱继芳",
        "paragraphs": [
            "湿遍栏干欲倚休，手中团扇渐知秋。",
            "细声合作檐间溜，大点漂成水面沤。",
            "小小竹窗醒倦鹤，疎疎荷屋冷栖鸥。",
            "渔翁蓑笠随身在，立到黄昏钓未收。"
        ],
        "title": "次韵池上暮雨",
        "id": "e34a6d4c-2876-4085-bb97-60d7d5745274"
    },
    {
        "author": "朱继芳",
        "paragraphs": [
            "南风伊轧语窗扉，团扇无功白日迟。",
            "长恨老来方学易，自从春去不吟诗。",
            "虫丝有力萦琴索，蛀粉无声点墨池。",
            "偶出门前行数步，石榴花过已多时。"
        ],
        "title": "书窗夏日",
        "id": "9eae7445-46ce-4e13-986b-4fc901fd4d28"
    },
    {
        "author": "朱继芳",
        "paragraphs": [
            "峨眉山月照清溪，中有方瞳一羽衣。",
            "拄杖经行天下半，丹砂乞与世人希。",
            "千年城郭空归鹤，万里山河自落晖。",
            "安得与君游汗漫，乘槎一问女星机。"
        ],
        "title": "赠西蜀冯道士",
        "id": "15257b5c-e19e-416a-96ee-7bf7970c8c77"
    },
    {
        "author": "朱继芳",
        "paragraphs": [
            "槛前卷箔见晴峯，夏口武昌西复东。",
            "三国六朝襟带地，孤城四水鼓鼙中。",
            "女墙夜送淮山月，老树秋生梦泽风。",
            "君作此堂心万里，应怜世上少英雄。"
        ],
        "title": "次韵李黄州江淮伟观",
        "id": "9b756e56-1317-4c67-bf8b-5d3e541d239c"
    },
    {
        "author": "朱继芳",
        "paragraphs": [
            "我生八月十五夜，清浅斜河浸月华。",
            "顾兔捣残千岁药，牵牛引动半天槎。",
            "自抛蓬海传方处，曾过成都卖卜家。",
            "今日相逢圆昨梦，一杯松下醉流霞。"
        ],
        "title": "示医卜逢松崖",
        "id": "b0d7f971-935c-4ded-9ac2-29a36156bd94"
    },
    {
        "author": "朱继芳",
        "paragraphs": [
            "四家三径各风流，今古悠悠貉一丘。",
            "拍瓮新篘浮腊腻，绕堤老柳弄春柔。",
            "日边黄纸催人去，霞外青山听鹤留。",
            "若问西畴蓑笠事，合还陶令一孤舟。"
        ],
        "title": "陈令君增诚斋三三径为十二径次韵",
        "id": "10dbdb57-915a-484c-a30f-7132cf3079b9"
    },
    {
        "author": "朱继芳",
        "paragraphs": [
            "睡起名园百舌娇，一年春事说今朝。",
            "秋千庭院红三径，舴艋池塘绿半腰。",
            "苔色染青吟屐蜡，花风吹暖弊裘貂。",
            "主人自欠西湖债，管领风光是客邀。"
        ],
        "tags": [
            "西湖"
        ],
        "title": "次韵野水花朝之集",
        "id": "b1beba1d-521a-4b3f-833a-36cd92429f61"
    },
    {
        "author": "朱继芳",
        "paragraphs": [
            "天目飞来第几峯，峯前着屋贮虚空。",
            "湿云低亚钩栏角，缺月斜窥户牖中。",
            "一水东西添柳岸，两山南北欠樵风。",
            "住家欲作千年计，顷刻阴晴便不同。"
        ],
        "title": "和秋房题半湖楼二首  其一",
        "id": "f19510f5-9d09-4cca-a68b-4678dd3544e9"
    },
    {
        "author": "朱继芳",
        "paragraphs": [
            "四明仙客此楼居，毕竟西湖压鉴湖。",
            "曾谓家童欺贺老，不如沙鹤认林逋。",
            "蒲根钓水知深浅，柳外行人乍有无。",
            "此景天公厌多取，只分一半与吾徒。"
        ],
        "tags": [
            "西湖"
        ],
        "title": "和秋房题半湖楼二首  其二",
        "id": "1bc357c9-f22b-4455-a5e9-71e2f7abd073"
    },
    {
        "author": "朱继芳",
        "paragraphs": [
            "手便筇杖冷，脚厌芒鞋紧。",
            "两袖吹松风，东冈复西岭。"
        ],
        "title": "栽松道者像",
        "id": "1d41c8c1-0116-4325-9bfb-4afa0dc4f3f1"
    },
    {
        "author": "朱继芳",
        "paragraphs": [
            "鴈影江潭底，秋声浦溆间。",
            "吴儿歌一曲，月子几回弯。"
        ],
        "title": "吴歌",
        "id": "1fdb16e0-e646-42f0-a6e0-1cb7fb2645c4"
    },
    {
        "author": "朱继芳",
        "paragraphs": [
            "蝶舞蜂歌倦，蜻蜓看未休。",
            "谁知织妇意，方夏已思秋。"
        ],
        "title": "草虫便面",
        "id": "ad3616a9-7caf-444e-ba40-bbd2dc5c2ff8"
    },
    {
        "author": "朱继芳",
        "paragraphs": [
            "我行且奚适，兴尽忽自返。",
            "倒影射清漪，回光在桥板。"
        ],
        "title": "意行桥",
        "id": "15a16be4-f1f7-4c7e-8a00-82baed3b588d"
    },
    {
        "author": "朱继芳",
        "paragraphs": [
            "尘飞不到处，山色入芒屦。",
            "乘兴一长吟，回头已忘句。"
        ],
        "title": "尘外",
        "id": "e86cf060-2e33-4651-a459-d9288b92c836"
    },
    {
        "author": "朱继芳",
        "paragraphs": [
            "鸿飞九天上，人在平地望。",
            "尘土与青云，其间能几丈。"
        ],
        "title": "鸿",
        "id": "836e13ca-24bf-4256-9a97-153a58fabff0"
    },
    {
        "author": "朱继芳",
        "paragraphs": [
            "瓦沟初瑟瑟，隠几坐虚白。",
            "良久却无声，门前深几尺。"
        ],
        "title": "听雪",
        "id": "86261739-472a-49d4-b7dd-6e197f4e97ef"
    },
    {
        "author": "朱继芳",
        "paragraphs": [
            "东菑足时雨，离离半青黄。",
            "田家不待获，小摘炊新香。"
        ],
        "title": "东菑",
        "id": "8ec8f61f-6cf8-43fc-85e6-8a06df3c812a"
    },
    {
        "author": "朱继芳",
        "paragraphs": [
            "画舫茭中出，青山树上斜。",
            "浪醒孤客酒，尘盖万人家。"
        ],
        "title": "画舫",
        "id": "8c806967-c4fe-4242-be8f-be144b9cc43b"
    },
    {
        "author": "朱继芳",
        "paragraphs": [
            "榉柳正当官道，渔舟偏系柴门。",
            "今年春水深浅，看取层层岸痕。"
        ],
        "title": "溪村  其一",
        "id": "9a1a2b38-cbcd-4659-af4f-cb60e7de70be"
    },
    {
        "author": "朱继芳",
        "paragraphs": [
            "雨洗山光绿浄，波涵天影清空。",
            "草际自浮鹅鸭，柳阴分坐儿童。"
        ],
        "title": "溪村  其二",
        "id": "3ab36fe2-004e-4c96-9728-9098e2af2755"
    },
    {
        "author": "朱继芳",
        "paragraphs": [
            "渔翁家在何许，惯宿芦花不归。",
            "昨夜江村欲雪，百钱买得蓑衣。"
        ],
        "title": "渔翁",
        "id": "656c5e20-03d8-497f-9c00-7fc588ca8cdf"
    },
    {
        "author": "朱继芳",
        "paragraphs": [
            "金陵王气水东流，流到东淮古岸头。",
            "夜半一声天上曲，锦帆天子下扬州。"
        ],
        "title": "扬州",
        "id": "b154ddea-3168-4089-bc90-d871439652a2"
    },
    {
        "author": "朱继芳",
        "paragraphs": [
            "儿女穿针夜向分，楼头月落尚炉熏。",
            "凭谁为觅机边石，留取支床卧白云。"
        ],
        "title": "七夕",
        "id": "a0e6b6e1-4eac-4074-b29e-bba5a52fb374"
    },
    {
        "author": "朱继芳",
        "paragraphs": [
            "帝青八万四千里，更着修眉一两尖。",
            "古往今来愁得尽，不教我辈送愁添。"
        ],
        "title": "野望",
        "id": "8c9e4d74-884a-46aa-8a04-62ca13857daf"
    },
    {
        "author": "朱继芳",
        "paragraphs": [
            "相逢已恨十年迟，买酒吴山一夜诗。",
            "明日送春仍送客，柳花风扬鬓丝丝。"
        ],
        "title": "题李秋堂盟鸥集",
        "id": "3bc6c440-1ee7-4334-a937-eb4fcd657b37"
    },
    {
        "author": "朱继芳",
        "paragraphs": [
            "地角与天倪，茫茫何处期。",
            "星回析木次，日挂扶桑枝。",
            "沉石寻孤屿，浮针辨四维。",
            "飘然一桴意，持此欲安之。"
        ],
        "title": "航海",
        "id": "18fccf28-9679-4c34-a2ec-1050f5c8f0a2"
    },
    {
        "author": "朱继芳",
        "paragraphs": [
            "云澹风微日未低，瘦藤扶到小桥西。",
            "林花过雨相争发，谷鸟无人自在啼。"
        ],
        "title": "桥西",
        "id": "b45c6b8d-e596-4e77-a8ec-1f1cca9146ed"
    },
    {
        "author": "朱继芳",
        "paragraphs": [
            "长淮万里秋风客，独上高楼望秋色。",
            "说与南人未必听，神州只在阑干北。"
        ],
        "title": "淮客",
        "id": "1e67550c-c144-4017-b8f6-14f0385a7b66"
    },
    {
        "author": "朱继芳",
        "paragraphs": [
            "瘴海南边路浅深，客愁不待岭猿吟。",
            "无人唤得涪翁起，分我桄榔橄榄阴。"
        ],
        "title": "调宜州冷官不赴",
        "id": "40abf6f6-ccae-47c4-aead-d989035779f7"
    },
    {
        "author": "朱继芳",
        "paragraphs": [
            "山入湖光碧四围，棋枰零落葑田稀。",
            "蒲芽短短鸳鸯冷，惟有渔师几网归。"
        ],
        "title": "辛亥二月望祭斋宫因游甘园  其一",
        "id": "8774bbf4-bac0-4f0e-93d4-952743510b0d"
    },
    {
        "author": "朱继芳",
        "paragraphs": [
            "朝霏作雨连天湿，春气熏人到骨香。",
            "四望水亭无正面，有花多处背湖光。"
        ],
        "title": "辛亥二月望祭斋宫因游甘园  其二",
        "id": "4cc054b1-ef4c-4f43-aabc-060baa81cfdb"
    },
    {
        "author": "朱继芳",
        "paragraphs": [
            "海棠阴下小徘徊，屐齿深深一径苔。",
            "忽听铜钲花外近，园丁说是主人来。"
        ],
        "title": "辛亥二月望祭斋宫因游甘园  其三",
        "id": "0299ca27-5648-4849-8a22-4dacde206823"
    },
    {
        "author": "朱继芳",
        "paragraphs": [
            "老眼看花兴未厌，不知头上雨廉纤。",
            "流鶑浪语春风恨，谁拗花枝插帽檐。"
        ],
        "title": "辛亥二月望祭斋宫因游甘园  其四",
        "id": "4c34de08-cdaa-4ded-b472-fd2a307108ef"
    },
    {
        "author": "朱继芳",
        "paragraphs": [
            "公事相妨一半春，今朝纔得自由身。",
            "眼中领畧能多少，细雨斜风便妬人。"
        ],
        "title": "辛亥二月望祭斋宫因游甘园  其五",
        "id": "b3ab814c-5105-45cc-8e36-a869dfb926f3"
    },
    {
        "author": "朱继芳",
        "paragraphs": [
            "鸟飞欲尽暮烟横，一笛西风万里晴。",
            "山外有山青不见，微云映出却分明。"
        ],
        "title": "晚眺",
        "id": "c6fffbdc-d6d8-4794-b8b8-805d84108e5f"
    },
    {
        "author": "朱继芳",
        "paragraphs": [
            "回首仙源隔彩霞，丛祠攫肉有饥鸦。",
            "贞元朝士重来晚，不见桃花见菜花。"
        ],
        "title": "次意一先生仙霞壁间韵",
        "id": "34cc6a48-af69-47ba-89cc-7b03ff1d682d"
    },
    {
        "author": "朱继芳",
        "paragraphs": [
            "定王米换长安土，北望长安日几回。",
            "更有筑台归未得，凭高却望定王台。"
        ],
        "title": "宜春台",
        "id": "74da27f7-9f50-413e-b718-d830390e626f"
    },
    {
        "author": "朱继芳",
        "paragraphs": [
            "行路难，居不易，旋买生柴煮一字。",
            "三千风月不直一杯水，何用狂吟动天地。",
            "君不见陆天随，忍穷读书白眼屠沽儿。",
            "又不见孟东野，载少于车车是借。",
            "丈夫吐气摩星斗，六印黄金真唾手。",
            "莫吟诗，诗能穷人君不知。",
            "古人坐诗穷到骨，今人方笑古人痴。",
            "又闻夜半舟移壑，却叹东门黄犬华亭鹤。",
            "人生短长无百年，富贵未必如贱贫。",
            "富贵贱贫何足据，出门总是亡羊路。",
            "居不易，行又难，况是长安十二门。",
            "相逢一笑岂易得，莫惜床头沽酒钱。"
        ],
        "title": "行路难赠萧坦翁",
        "id": "ffa8771f-2197-4289-a52d-5865733e2740"
    },
    {
        "author": "朱继芳",
        "paragraphs": [
            "客怀正頼春相与，苦欲留春天不许。",
            "送君一舸下南徐，落花起舞流鶑语。",
            "鲛人浴出扶桑茧，天女染作红云段。",
            "君从何处得锦机，借与人间为样看。",
            "青杏园深暖漏长，柳绵如雪扑酒缸。",
            "吴姬道字未端正，当垆学唱新番腔。",
            "貔貅百万张颐仰，都将铁瓮盛春酿。",
            "有客高谈四座倾，主人合序诸侯上。",
            "日边此别各南北，君颐始髭我衰白。",
            "何以赠之折柳条，千丝万丝心摇摇。"
        ],
        "title": "送李秋堂赴京口酒人",
        "id": "45d714d7-c65c-4020-9469-e9fef5477d06"
    },
    {
        "author": "朱继芳",
        "paragraphs": [
            "君不见汤家阿泉骊山阴，出入宫掖承恩深。",
            "只流妃子脂粉气，不暖少陵如铁衾。",
            "又不见汤家阿池紫塞上，沉香雾拥将军帐。",
            "天寒十指堕弓刀，底用空言如挟纩。",
            "何如韩时老汤婆，冬则饮汤惟腹皤。",
            "形模混沌妇女笑，闭塞其兑藏天和。",
            "老生门前十日雪，两脚冻皴眠不得。",
            "断无蛮素构心兵，頼有婆兮相暖热。",
            "夫人竹氏青玲珑，炎炎几时奈秋风。",
            "婆耻居下常热中，毋弃憔悴以御冬。",
            "得黄太史五字诗，厥孙传之尤滑稽。",
            "霜风萧萧岁年晚，吾喜汤婆有完传。"
        ],
        "title": "读黄玉溪汤婆传",
        "id": "ccb75993-683b-4387-b5a5-7c7247695d00"
    },
    {
        "author": "朱继芳",
        "paragraphs": [
            "今日忽不乐，散行湖水滨。",
            "有怀天下士，遽作梦中人。",
            "醉语惊天地，狂歌哭鬼神。",
            "九原如可赎，那不百其身。"
        ],
        "title": "挽周伯弜",
        "id": "e5628785-11b0-4b39-b998-67173750310a"
    },
    {
        "author": "朱继芳",
        "paragraphs": [
            "谁谓芸居死，余香解返魂。",
            "六丁将不去，孤子续犹存。",
            "科斗三生债，蟫鱼再世冤。",
            "向来诗作祟，挥涕对人言。"
        ],
        "title": "赠续芸",
        "id": "7719b708-f03d-4ce1-86c7-fbc02a51e014"
    },
    {
        "author": "朱继芳",
        "paragraphs": [
            "我登沧浪亭，复歌沧浪曲。",
            "歌竟复长歌，杳杳山水绿。",
            "天风吹散发，山月照濯足。",
            "为谢独醒人，渔家酒初熟。"
        ],
        "title": "沧浪风月",
        "id": "d6344568-4fac-4b76-9050-8a014dc9c6a0"
    },
    {
        "author": "朱继芳",
        "paragraphs": [
            "一塔与云齐，寻僧路不迷。",
            "小舟沙鸟外，疎磬夕阳西。",
            "古树含云亚，春桥覆水低。",
            "鹫峰飞不去，夜夜子规啼。"
        ],
        "title": "有怀鹫山次僧芳庭韵",
        "id": "ca4bd561-945b-4755-88f3-aec022835c51"
    },
    {
        "author": "朱继芳",
        "paragraphs": [
            "临水送将归，春风折赠时。",
            "而今三丈树，元是手中枝。"
        ],
        "title": "柳",
        "id": "d19f7f90-b2be-4b3f-95cc-9323bacd9161"
    },
    {
        "author": "朱继芳",
        "paragraphs": [
            "采鱼秋江上，鸥鸟来相随。",
            "荡桨忽惊起，云天碧四垂。"
        ],
        "title": "鸥",
        "id": "0a19cebe-cd0f-4d99-91eb-7c20dd3e8582"
    },
    {
        "author": "朱继芳",
        "paragraphs": [
            "缥渺白云乡，天风吹晓凉。",
            "人寻水源至，路入树阴长。",
            "昼静闻晴咔，春余拾涧芳。",
            "余心忽有得，欲语又还忘。"
        ],
        "title": "天竺分韵得芳字",
        "id": "6582c33e-ec91-408a-bde0-d7107b3b67dd"
    },
    {
        "author": "朱继芳",
        "paragraphs": [
            "千年白蝙蝠，来往扑人衣。",
            "洞黑鬼相语，天寒僧未归。",
            "岩温生石乳，烟起作林霏。",
            "城里遥看处，唯应一翠微。"
        ],
        "title": "失题",
        "id": "f30a5c6f-0079-4e6d-be01-2b1f60aaf6b5"
    },
    {
        "author": "朱继芳",
        "paragraphs": [
            "高人太多事，寒夜本无鱼。",
            "船子今何许，泾流只似初。",
            "白苹秋浩荡，黄叶晚萧疎。",
            "更有斯亭在，干坤一草庐。"
        ],
        "title": "松泽西亭",
        "id": "94c71ce7-d442-4789-a4e1-2d162e98983d"
    },
    {
        "author": "朱继芳",
        "paragraphs": [
            "荡桨入虚碧，星河俱动摇。",
            "前村渔火近，别浦雁声遥。",
            "对景知明月，回头得暗潮。",
            "桐庐在何许，江路夜迢迢。"
        ],
        "title": "桐江舟夜",
        "id": "0f9ef6cd-17b6-4d13-a149-cfcdf9a30778"
    },
    {
        "author": "朱继芳",
        "paragraphs": [
            "十暑江湖客，尘缁白苎衫。",
            "人沿沙岛路，风卷海门帆。",
            "带雨厨烟重，通潮井脉咸。",
            "家书言不尽，重拆又重缄。"
        ],
        "title": "十暑",
        "id": "c24ca372-7a49-4220-b8d4-38ead39cbcba"
    },
    {
        "author": "朱继芳",
        "paragraphs": [
            "寥寥湖上趣，大似水云僧。",
            "故国经年梦，寒窗独夜灯。",
            "鞭声争辇道，月色淡觚棱。",
            "一觉平明睡，都人却未能。"
        ],
        "tags": [
            "西湖"
        ],
        "title": "西湖别业",
        "id": "0eb4ff58-daad-4e03-a39e-7849c4ca9b35"
    },
    {
        "author": "朱继芳",
        "paragraphs": [
            "雨过青青草，湖边信马蹄。",
            "夕阳沙路远，春水板桥低。",
            "柳暗渔人屋，花香燕子泥。",
            "摩挲酒家壁，留着醉时题。"
        ],
        "title": "春游",
        "id": "352b8995-ec04-4baa-bda2-7a2bb2128c34"
    },
    {
        "author": "朱继芳",
        "paragraphs": [
            "秋风欺病客，力气复何如。",
            "发短丝无数，衣宽带有余。",
            "见人慵作礼，闻鴈强裁书。",
            "门外生秋草，呼童不要除。"
        ],
        "title": "秋风",
        "id": "ac599734-0c5e-48bc-aea4-1a141d27113e"
    },
    {
        "author": "朱继芳",
        "paragraphs": [
            "家世蜀青城，抟扶几万程。",
            "神游应八表，骨炼已三生。",
            "举酒呼麟脯，吹笙答凤鸣。",
            "欲将余马绁，蜷局不堪行。"
        ],
        "title": "再拜阆风帅干宝谟郎中",
        "id": "2ceacab8-9197-4ae9-b1c6-26637c33862d"
    },
    {
        "author": "朱继芳",
        "paragraphs": [
            "刺桐依客舍，晴绿上窗纱。",
            "昨夜还飞叶，来时未作花。",
            "鸦寒惊月色，人老惜年华。",
            "今度逢摇落，归心一倍加。"
        ],
        "title": "刺桐",
        "id": "04030724-d545-4e3b-a843-debb60948a52"
    },
    {
        "author": "朱继芳",
        "paragraphs": [
            "饧面留寒不肯浓，一年春事看成空。",
            "人歌人哭清明日，花落花开昨夜风。",
            "薄薄絮泥行燕子，深深茭荡出鳬翁。",
            "西泠桥上多车马，有底狂驰百岁中。"
        ],
        "title": "清明",
        "id": "ce8f985f-20f5-4a4e-aeab-e1147984733f"
    },
    {
        "author": "朱继芳",
        "paragraphs": [
            "晚烟起处是孤村，漠漠郊原白道分。",
            "菰叶池塘疎雨过，豆花篱落夕阳曛。",
            "远山空阔围天在，邻杵丁东带鴈闻。",
            "独自寻诗风满袖，不知身入白鸥羣。"
        ],
        "title": "新秋杂兴",
        "id": "c121bcd5-20ad-47b0-81d1-6b34353a2700"
    },
    {
        "author": "朱继芳",
        "paragraphs": [
            "恰百年余得县名，从前官长是谁清。",
            "鱼鲑市小通蛮远，鸡犬村深见吏生。",
            "过客莫嗔厨传冷，家人方喜俸钱轻。",
            "却愁明日朝天去，不得黄紬饱五更。"
        ],
        "title": "和政和颜令君韵",
        "id": "c9de9ee3-4bd4-4594-94b0-52daef493c4c"
    },
    {
        "author": "朱继芳",
        "paragraphs": [
            "天上麒麟地上行，当年孔释送徐卿。",
            "重来司马儿童喜，初见欧阳老婢惊。",
            "黄道日开经幄霁，紫垣星近履絇明。",
            "本朝宝筴千千岁，惟读书人共太平。"
        ],
        "title": "寿尚书意一先生",
        "id": "1dee0e81-a06f-4368-b207-7e661fcc1e6f"
    },
    {
        "author": "朱继芳",
        "paragraphs": [
            "闲观造化余，静极悦自性。",
            "胡蝶忽飞来，吾心已无竞。"
        ],
        "title": "闲观",
        "id": "057a1dfe-1a82-4705-980d-6885ee795eef"
    },
    {
        "author": "朱继芳",
        "paragraphs": [
            "幽寻兴不浅，归路故迟迟。",
            "猿断空山答，人行片月随。"
        ],
        "title": "幽寻",
        "id": "c3a5867b-266a-4362-bb87-24f3f2130149"
    },
    {
        "author": "朱继芳",
        "paragraphs": [
            "白猿弄清泚，秋入山骨冷。",
            "老僧怯凭栏，忽失袈裟影。"
        ],
        "title": "冷泉亭",
        "id": "479713f1-cf6f-47ba-999b-99e28f557a53"
    },
    {
        "author": "朱继芳",
        "paragraphs": [
            "云归洞府痴龙睡，日澹山椒倦翼还。",
            "桥上行人桥下水，如今日夜不曾闲。"
        ],
        "title": "溪桥",
        "id": "02fb11c6-5755-4926-b0cb-4b17a6515d28"
    },
    {
        "author": "朱继芳",
        "paragraphs": [
            "饧粥初香未赐烟，百金难买过湖船。",
            "南屏山下何年骨，犹向人间觅纸钱。"
        ],
        "title": "见野祭者",
        "id": "cda0c6a3-5280-4367-a441-620a9d700e5d"
    },
    {
        "author": "朱继芳",
        "paragraphs": [
            "白云深处水茫茫，四百年余古道场。",
            "我来不见矮师叔，手种树身今许长。"
        ],
        "title": "疎山矮师叔道场",
        "id": "491ffe24-c406-472d-ac64-f968a3801bb5"
    },
    {
        "author": "朱继芳",
        "paragraphs": [
            "紫陌无泥雨後天，绿阴多处正秋千。",
            "土风未必知农事，也听村夫说种田。"
        ],
        "title": "行都春事诗",
        "id": "7a6d35ee-719d-46bf-a2bd-6a41a82961c7"
    },
    {
        "author": "朱继芳",
        "paragraphs": [
            "写来犹是挟春娇，想见当年魏与姚。",
            "花外小车看未了，杜鹃声里洛阳桥。"
        ],
        "title": "张子中牡丹图",
        "id": "59656cb0-257a-4a8a-ab93-5bd2a15b3d3f"
    },
    {
        "author": "朱继芳",
        "paragraphs": [
            "此去庐陵定几程，向来筇杖未经行。",
            "悬知征棹云边集，大有吟情雪里生。"
        ],
        "title": "次韵胡仲方因杨伯子见寄  其一",
        "id": "28654366-c496-4cdc-ad2b-d949bb38b50b"
    },
    {
        "author": "朱继芳",
        "paragraphs": [
            "楚渡食萍应甚美，舜祠吹玉直能清。",
            "二君即日青冥上，唯我青山带雨耕。"
        ],
        "title": "次韵胡仲方因杨伯子见寄  其二",
        "id": "ab2c9950-9c51-4606-ba72-0e0fdda27b32"
    },
    {
        "author": "朱继芳",
        "paragraphs": [
            "元是西天住，飞来莫去休。",
            "未凭仙佛国，好似帝王州。",
            "彼树亦如寄，吾生应更浮。",
            "白猿呼不应，松露滴猕猴。"
        ],
        "title": "题飞来峰",
        "id": "618e9846-3d03-4e7b-823b-551dcc251ab1"
    },
    {
        "author": "朱继芳",
        "paragraphs": [
            "极浦无高树，苍茫只远空。",
            "潮来江水黑，日出海门红。",
            "两岸东西浙，千帆来去风。",
            "中原山色外，残梦逐归鸿。"
        ],
        "tags": [
            "钱塘江"
        ],
        "title": "钱塘江",
        "id": "d935064d-4669-4fc9-915d-5890ddddc272"
    },
    {
        "author": "朱继芳",
        "paragraphs": [
            "柳下白头钓叟，不知生长何年。",
            "前度君王游幸，卖鱼收得金钱。"
        ],
        "title": "宋五嫂鱼羹",
        "id": "1b64a42f-2665-4beb-bc10-bdb4696ecdb0"
    },
    {
        "author": "朱继芳",
        "paragraphs": [
            "黄金匝地小桥通，四面清平纳远空。",
            "云气长扶天子座，日光浮动梵王宫。",
            "残碑几字莓苔雨，清磬一声杨柳风。",
            "沙鸟不知行乐事，背人飞过夕阳东。"
        ],
        "title": "灵芝寺",
        "id": "0583683c-0233-48e8-9c29-844f88d571bb"
    },
    {
        "author": "张至龙",
        "paragraphs": [
            "树杪钟楼出半层，佛床黠鼠弄残灯。",
            "五更石上僧犹定，头满清霜唤不譍。"
        ],
        "title": "宿灵岩",
        "id": "ea922274-877c-441a-b269-0c3d84087710"
    },
    {
        "author": "张至龙",
        "paragraphs": [
            "布石行山磵，云封竹洞名。",
            "照池传古貌，借箸数同庚。",
            "禽斗巢几覆，蛛闲网半成。",
            "冬深犹见菊，还忆晋渊明。"
        ],
        "title": "登东山怀朱静佳",
        "id": "94b74c1c-4d7d-4916-8cd7-7dec9698c288"
    },
    {
        "author": "张至龙",
        "paragraphs": [
            "匣里干将午夜鸣，碧油幢下梦魂惊。",
            "沙场磷火风吹起，半在骷髅眼底明。"
        ],
        "title": "塞上曲",
        "id": "00962014-949f-4c73-b3ab-c31a07335195"
    },
    {
        "author": "张至龙",
        "paragraphs": [
            "风林叶叶带新寒，匕箸虀盐客味酸。",
            "兔抱粟眠传道石，鹿衔花上拜章坛。",
            "沿崖取水和冰嚼，扫壁题诗当画看。",
            "尽日玄房无俗话，山钟敲月上阑干。"
        ],
        "title": "紫微阁赠凌丹士",
        "id": "b0dbd72c-7175-4f85-92be-5ee2c4101c59"
    },
    {
        "author": "张至龙",
        "paragraphs": [
            "海风迎铁锡，半是水为程。",
            "故国往来熟，空门宿食清。",
            "旧房云借住，早路月同行。",
            "象骨最高处，师今履似平。"
        ],
        "title": "送镜山僧游雪峰",
        "id": "514a5ac7-9122-4308-927c-a22ff0214611"
    },
    {
        "author": "张至龙",
        "paragraphs": [
            "雨疎分点下，略彴界横塘。",
            "接竹通生水，搴萝补坏墙。",
            "字涂窗眼黑，香染佛衣黄。",
            "未晚萤先出，萧然两画廊。"
        ],
        "title": "齐云寺",
        "id": "d524cba3-7387-4bda-a374-4a3dc1a0e1e7"
    },
    {
        "author": "张至龙",
        "paragraphs": [
            "镌满留题屋柱间，风吹醉面不知寒。",
            "渔舟撑出垂杨岸，惊鹭衔鱼过别滩。"
        ],
        "title": "化龙阁",
        "id": "f4a8d679-8004-4816-afbd-bfc7ae1bd529"
    },
    {
        "author": "张至龙",
        "paragraphs": [
            "数日偎红翅力慵，化成长梦别春风。",
            "却怜蚁为埋香玉，舁入残花土穴中。"
        ],
        "title": "吊蝶",
        "id": "5f951a87-260b-4e39-90e1-478f2b3b68b3"
    },
    {
        "author": "张至龙",
        "paragraphs": [
            "野菜生根土亦香，寒林晴久漏春阳。",
            "山临古画开当户，蜗学名书篆满墙。",
            "密竹旋删嫌碍月，青柑迟摘待经霜。",
            "儿童闲取池头水，剜破琉璃绿一方。"
        ],
        "title": "寄胡竹洲",
        "id": "4d9d7118-6bde-47ef-b4c6-d83013e37927"
    },
    {
        "author": "张至龙",
        "paragraphs": [
            "雾裹峰头薄似巾，路逢水後误行人。",
            "山泉酿酒力偏重，石铫煎茶味最真。",
            "燕不传家犹教子，梅纔有肉便生仁。",
            "枕边学梦人方悟，未到钟声梦更频。"
        ],
        "title": "题白沙驿",
        "id": "9382e674-c7f0-495b-8f34-adb28bd31c6d"
    },
    {
        "author": "张至龙",
        "paragraphs": [
            "一心忧道不开眉，懒扣黄扉谒故知。",
            "有累祇因难弃鹤，无疑何用苦求龟。",
            "常厨饮食夷齐辈，晚笔文章汉魏时。",
            "冷笑富家钱塞屋，兰亭谁更有真碑。"
        ],
        "title": "赠刘介庵",
        "id": "a8c5304c-5791-4a6f-88d6-a51d28dfb1aa"
    },
    {
        "author": "张至龙",
        "paragraphs": [
            "税得邻东地一方，旋栽黄鞠待重阳。",
            "春晨摘落青苗叶，挼作秋花气味香。"
        ],
        "title": "马升庵惠鞠苗",
        "id": "ce5ef6c6-58b5-4c5e-a8ad-39919b4d6a8e"
    },
    {
        "author": "张至龙",
        "paragraphs": [
            "满院香风乍熟楂，猴孙抱子坐枯槎。",
            "头陀不惯迎宾客，自折芙蓉供释迦。"
        ],
        "title": "东林寺",
        "id": "7319c402-9389-4625-811c-5d2374507d39"
    },
    {
        "author": "张至龙",
        "paragraphs": [
            "拥炉收案牍，市远隔諠哗。",
            "妓唱新填曲，僮分旋碾茶。",
            "花枝承雪重，烛焰受风斜。",
            "僦屋为官舍，更深酒更赊。"
        ],
        "title": "李梅磵雪夜留饮",
        "id": "01a6ebd0-a42d-4e77-aa5b-2bc8f30db2d6"
    },
    {
        "author": "张至龙",
        "paragraphs": [
            "松发经寒乱不梳，夜来风减屋茆疎。",
            "吟边冻指僵如铁，袖裹枯筇画雪书。"
        ],
        "title": "宿易冲妙道院",
        "id": "a1557495-b398-430b-a57a-d9035fd2d5d4"
    },
    {
        "author": "张至龙",
        "paragraphs": [
            "忍闻秋管悲，犹未定归期。",
            "吟咏穷边长，艰难老後知。",
            "水寒鱼上少，月闰雁来迟。",
            "不作膏粱梦，长令一剑随。"
        ],
        "title": "朱柏岩约南归",
        "id": "61a21216-e2ea-43dd-81d2-70a1a1a8c1e4"
    },
    {
        "author": "张至龙",
        "paragraphs": [
            "石角多情挽布衣，候虫送响出林微。",
            "文章首面趋时好，字学偏傍徇俗非。",
            "绿水被风吹作白，密花因雨打教稀。",
            "归鸦路熟知巢近，直望松林尽翅飞。"
        ],
        "title": "横峰感事",
        "id": "e92eb9e8-9433-4030-80ed-4b484b2c99fe"
    },
    {
        "author": "张至龙",
        "paragraphs": [
            "抱膝书楼望太清，一生心事月同明。",
            "因过邻寺分茶供，闲取高僧史传评。"
        ],
        "title": "答黄芳洲",
        "id": "1c1f97fb-35cb-4841-bf63-a66ffa49db67"
    },
    {
        "author": "张至龙",
        "paragraphs": [
            "鸣鸠语燕近清明，柳絮风轻秧水平。",
            "一带春流多断岸，尽缘倒树当桥行。"
        ],
        "title": "饯翁丹山发南浦",
        "id": "a5ca6bf3-72a0-48d5-8836-d8e13126c4e9"
    },
    {
        "author": "张至龙",
        "paragraphs": [
            "水草山花各自春，闲居常谨坐船身。",
            "忠言似药偏医国，好句如金不疗贫。",
            "王霸兴亡难讳史，彭殇寿夭不由人。",
            "感来莫计更深浅，祇见苍头换烛频。"
        ],
        "title": "点史",
        "id": "a5420234-e446-47de-ae66-cb2f0a1acafe"
    },
    {
        "author": "张至龙",
        "paragraphs": [
            "荷叶笼头学道情，花妆那似妾妆清。",
            "双双头白犹交颈，翻笑鸳鸯不老成。"
        ],
        "title": "采莲曲  其一",
        "id": "d9f757f7-aa1e-4d73-b285-1b544545d543"
    },
    {
        "author": "张至龙",
        "paragraphs": [
            "拗落圆房响钏金，背人细数子藏深。",
            "不嫌到手多尖刺，祇怕伤人有苦心。"
        ],
        "title": "采莲曲  其二",
        "id": "3a9c201e-8b93-4431-b6cd-baa3bbd80d87"
    },
    {
        "author": "张至龙",
        "paragraphs": [
            "拾叶题诗愧不才，袖遮微日上层台。",
            "山僧分我松阴坐，隔岸花香渡水来。"
        ],
        "title": "子期台",
        "id": "ea103ef2-f014-4157-a40d-ad01d30e3933"
    },
    {
        "author": "张至龙",
        "paragraphs": [
            "九折沧江转苇航，花间流水自宫商。",
            "岩开天线登无路，殿鏁僊金拜有光。",
            "曝背龟从平石上，避人猴向险枝藏。",
            "断桥盍有重红日，狂欲乘风扣魏王。"
        ],
        "title": "武夷山",
        "id": "bb05b416-5a51-4529-aa7e-b42a59d4d00d"
    },
    {
        "author": "张至龙",
        "paragraphs": [
            "一声阿鹊颤鸾双，学调新词未得腔。",
            "拜了夜香郎唤睡，旋收针线背银釭。"
        ],
        "title": "拟韩偓体",
        "id": "d04d5e53-c05c-4c61-9dcd-346692f3b42b"
    },
    {
        "author": "张至龙",
        "paragraphs": [
            "寒着麻衣馁食薇，乐山清兴只琴知。",
            "蛛经圆网当中立，蜂徙新厨出外飞。",
            "山脊倚天无改日，草根埋雪有青时。",
            "莫言鸿燕多相背，去去来来共一机。"
        ],
        "title": "题隠者壁",
        "id": "7dc9f0fa-ea08-44ef-9f27-89b6ec93b8d0"
    },
    {
        "author": "张至龙",
        "paragraphs": [
            "斜搭秋千窗半扃，行人屐送隔墙声。",
            "群花相倚啼妆面，苦不催晴怨懒鶑。"
        ],
        "title": "雨中过陆家园",
        "id": "006d454e-89ee-4f1b-9a61-d1730ccf668f"
    },
    {
        "author": "张至龙",
        "paragraphs": [
            "千古长情祇翠岑，休谈点石化黄金。",
            "秋来国事方尝胆，病後禅机忽上心。",
            "老眼看书嫌字细，干喉饮酒喜杯深。",
            "几回空检斑衣箧，望断白云天外阴。"
        ],
        "title": "寄苕川故人",
        "id": "04973d7f-7e9a-41ca-aa33-6fc5a33d0bdf"
    },
    {
        "author": "张至龙",
        "paragraphs": [
            "风约钟声落耳根，归鸦点点不成群。",
            "前山野烧青烟起，散满空中作暮云。"
        ],
        "title": "晚窗",
        "id": "d394c492-ee64-4f9b-b7e4-3c05c6edfb63"
    },
    {
        "author": "张至龙",
        "paragraphs": [
            "世涂多不平，择地度吾生。",
            "风静花迟落，云移月倒行。",
            "自抄闲作改，客借古琴评。",
            "凡事虚空里，何劳苦着情。"
        ],
        "title": "喜杨琴隠至",
        "id": "32fb31c0-303c-48a0-a637-de72332d360a"
    },
    {
        "author": "张至龙",
        "paragraphs": [
            "磨折英雄辈，无停日月梭。",
            "达人愁梦少，明主直言多。",
            "药试单方验，碑评近本讹。",
            "吟成无爱者，寄与病僧哦。"
        ],
        "title": "寄宝林僧",
        "id": "b40629f7-f959-4765-8d38-df103da819b5"
    },
    {
        "author": "张至龙",
        "paragraphs": [
            "处处柴门掩半边，鶑啼绿树隔炊烟。",
            "竹梯闲倚柔桑畔，定是人家蚕正眠。"
        ],
        "title": "巴岭",
        "id": "55a0f29d-52fb-4b25-b35d-0bf32fb73834"
    },
    {
        "author": "张至龙",
        "paragraphs": [
            "鞠胎绿蕊未曾成，百种藂中半忘名。",
            "试检记花牌字看，春篱醉墨欠分明。"
        ],
        "title": "楚节西塘省鞠",
        "id": "4f9d4133-26e3-4357-a1c2-502dc8492e93"
    },
    {
        "author": "张至龙",
        "paragraphs": [
            "槁形冷度几晨昏，不受东风一点恩。",
            "却有僊人求作伴，浪游星渚到天门。"
        ],
        "title": "槎",
        "id": "7bd6a493-2c45-46e7-9ff7-68a2dbdce0ae"
    },
    {
        "author": "张至龙",
        "paragraphs": [
            "扶上花骢酒半醺，望沉鞭影暗销魂。",
            "离情恐被行人觉，背拂菱花补泪痕。"
        ],
        "title": "古别离",
        "id": "b1ce5b80-cd77-46c0-808d-942e8d1fc434"
    },
    {
        "author": "张至龙",
        "paragraphs": [
            "峡深犹有路，泉远不知源。",
            "禽学乡谈语，山填野烧痕。",
            "晚风樵笛坞，春日酒旗村。",
            "茆舍人耕罢，鳬雏浴水浑。"
        ],
        "title": "峡口",
        "id": "b293721f-5cd2-43c6-998f-7cbb05ae7313"
    },
    {
        "author": "张至龙",
        "paragraphs": [
            "独立长桥喜近城，半阑斜日又催行。",
            "船过别浦波痕没，堠立当涂里界明。",
            "古木云边僧住处，落花风里鸟啼声。",
            "青山莫道浑无事，日与行人管送迎。"
        ],
        "title": "北津",
        "id": "d4f16d9d-cec3-4d9d-9252-9ea212f43ace"
    },
    {
        "author": "张至龙",
        "paragraphs": [
            "厌居京洛说行持，袖裹青蛇上武夷。",
            "僊为写真供御览，天怜病眼召神医。",
            "江中白石差龙斲，洞里苍松带鹤移。",
            "无事出山衣屦湿，满城风雨鞠花时。"
        ],
        "title": "江常庵出武夷",
        "id": "7c11db2f-bf2c-4f92-9336-1773ad1345d0"
    },
    {
        "author": "张至龙",
        "paragraphs": [
            "纵横屐齿印苍苔，梦笔山高翠作堆。",
            "日带晚光归海去，风传秋信下天来。",
            "竹开小路通萤过，松守空巢待鹤回。",
            "蚋瓮干坤还自乐，何须金屋玉楼台。"
        ],
        "title": "晚步寄刘澄斋",
        "id": "4fa2b659-97f1-411f-a4b1-7b78f649030d"
    },
    {
        "author": "张至龙",
        "paragraphs": [
            "林深岚气重，一犬吠寒烟。",
            "高思天云外，新房柏树边。",
            "爱蒲寻石种，惜茗滤泉煎。",
            "昔创如来殿，老于师一年。"
        ],
        "title": "简胜上人",
        "id": "ed21c406-228a-4281-b236-12e9474effe3"
    },
    {
        "author": "张至龙",
        "paragraphs": [
            "麒麟感世出，凤凰览德至。",
            "人苟常见之，应不指为瑞。"
        ],
        "title": "演雅十章  其一",
        "id": "11b4e0c9-c15e-4c51-9f7b-746353013ccd"
    },
    {
        "author": "张至龙",
        "paragraphs": [
            "櫩蛛巧经网，林鸠拙营巢。",
            "孰知拙反胜，网坏巢独牢。"
        ],
        "title": "演雅十章  其二",
        "id": "1d2c245c-3f64-455a-b2b8-b08a79561009"
    },
    {
        "author": "张至龙",
        "paragraphs": [
            "雀食野人田，燕栖公子堂。",
            "野情饥亦乐，依人难久长。"
        ],
        "title": "演雅十章  其三",
        "id": "7012f5a6-ef86-4323-8824-3d9e39ced1f6"
    },
    {
        "author": "张至龙",
        "paragraphs": [
            "猩猩陨机穽，鹦鹉鏁金笼。",
            "言笑适为累，缄嘿斯保躬。"
        ],
        "title": "演雅十章  其四",
        "id": "bcc4f24b-6eeb-4447-8716-9b324d60ffbf"
    },
    {
        "author": "张至龙",
        "paragraphs": [
            "蚕饱办丝课，蜂忙供蜜工。",
            "役役为人劳，衣食还自空。"
        ],
        "title": "演雅十章  其五",
        "id": "78d0da9a-18ed-4d70-a233-15c439940c05"
    },
    {
        "author": "张至龙",
        "paragraphs": [
            "鹊鸣人共怜，乌鸣人共嫉。",
            "祇因声妍媸，何心报凶吉。"
        ],
        "title": "演雅十章  其六",
        "id": "000382bc-ea11-478a-aa5d-68adc03f2a4c"
    },
    {
        "author": "张至龙",
        "paragraphs": [
            "江鳞行比目，沙鸳睡交颈。",
            "不知山兔寒，清夜顾蟾影。"
        ],
        "title": "演雅十章  其七",
        "id": "7bf83a0c-afa7-4405-a65d-ffb92e80247d"
    },
    {
        "author": "张至龙",
        "paragraphs": [
            "饥鹰健搏兔，馋鹭勤捕鱼。",
            "各为口腹累，不闻有驺虞。"
        ],
        "title": "演雅十章  其八",
        "id": "c24eb182-eb7e-4b6c-9d9e-755ace6e6f97"
    },
    {
        "author": "张至龙",
        "paragraphs": [
            "犬眠苍玉地，猫卧香绮丛。",
            "倘无鼠与盗，猫犬命亦穷。"
        ],
        "title": "演雅十章  其九",
        "id": "e2bf7d08-3202-460f-9a56-f6ea06b02ce4"
    },
    {
        "author": "张至龙",
        "paragraphs": [
            "墨鱼黑覆形，火萤明照身。",
            "拙于用显晦，踪迹徒自陈。"
        ],
        "title": "演雅十章  其一○",
        "id": "281e0311-0ca5-4cdc-97ce-c2d07b46c7bf"
    },
    {
        "author": "张至龙",
        "paragraphs": [
            "孤灯照长夜，膏尽灯影灭。",
            "划见窗户间，鲜鲜有明月。"
        ],
        "title": "寓兴十首  其一",
        "id": "1cda4ee4-5643-4960-9840-86c494bdbc5c"
    },
    {
        "author": "张至龙",
        "paragraphs": [
            "日夜江水流，不海水不止。",
            "孰谓流去者，不是海中水。"
        ],
        "title": "寓兴十首  其二",
        "id": "1ad615bb-b219-4800-aa03-0b56ae92cd74"
    },
    {
        "author": "张至龙",
        "paragraphs": [
            "东日照瓦霜，西向界余白。",
            "莫言日不到，日光来未及。"
        ],
        "title": "寓兴十首  其三",
        "id": "b6e095d3-68cd-4c4b-9427-152fcdabd83a"
    },
    {
        "author": "张至龙",
        "paragraphs": [
            "迟月上深夜，新蟾不终夕。",
            "何如月圆时，通宵照无极。"
        ],
        "title": "寓兴十首  其四",
        "id": "302b5046-064e-4263-8a01-fbabd260675e"
    },
    {
        "author": "张至龙",
        "paragraphs": [
            "种鞠一百丛，九月开盈枝。",
            "莫言无好花，好花开较迟。"
        ],
        "title": "寓兴十首  其五",
        "id": "0fec8a6e-908d-4411-b7bd-24094650e47b"
    },
    {
        "author": "张至龙",
        "paragraphs": [
            "庭前无繁植，疎竹附梅坡。",
            "虽然无巨荫，明月飞来多。"
        ],
        "title": "寓兴十首  其六",
        "id": "2f822cd4-2deb-4f46-8b9a-591a3c1c2538"
    },
    {
        "author": "张至龙",
        "paragraphs": [
            "草虫设细网，小穽不可见。",
            "日日朝露中，群白草间现。"
        ],
        "title": "寓兴十首  其七",
        "id": "24de3c6f-ea20-4abb-97f3-026a06c5d923"
    },
    {
        "author": "张至龙",
        "paragraphs": [
            "高风吹秋霜，庭前百草死。",
            "谁知草有根，昨夜东风起。"
        ],
        "title": "寓兴十首  其八",
        "id": "c36fec8a-499c-462f-9540-94e24c969cd7"
    },
    {
        "author": "张至龙",
        "paragraphs": [
            "夏月灌鞠根，见花在秋日。",
            "先时不施工，临花已何及。"
        ],
        "title": "寓兴十首  其九",
        "id": "395ec3cb-bf35-45e8-963d-e27ce4295d37"
    },
    {
        "author": "张至龙",
        "paragraphs": [
            "十年插柳枝，今与高树齐。",
            "垂条绿春风，上有流鶑啼。"
        ],
        "title": "寓兴十首  其一○",
        "id": "ba4afe67-981b-4543-a7b3-e9830570d78e"
    },
    {
        "author": "张至龙",
        "paragraphs": [
            "根清条不肥，影落明月地。",
            "凄凄欲寒时，胚腪已生意。"
        ],
        "title": "梅花十咏 梅梢",
        "id": "27dac59c-cc34-411f-b486-a1d19dd2aaec"
    },
    {
        "author": "张至龙",
        "paragraphs": [
            "历历衔冰霜，缀作珠的皪。",
            "香色俱浑然，花中之太极。"
        ],
        "title": "梅花十咏 蓓蕾",
        "id": "b40ad220-1e9e-400b-9c5d-de1e22e0ad2f"
    },
    {
        "author": "张至龙",
        "paragraphs": [
            "凝成姑射姿，幽洁世所独。",
            "春近迫芳心，羞涩破唇玉。"
        ],
        "title": "梅花十咏 欲开",
        "id": "650f16e0-08ef-4540-b778-f1edda8ed7cb"
    },
    {
        "author": "张至龙",
        "paragraphs": [
            "五出稍敷露，不受尘目爱。",
            "鲜鲜着精神，独于此时最。"
        ],
        "title": "梅花十咏 半开",
        "id": "67021438-2e9e-4a48-8dcb-3ebac36a15a1"
    },
    {
        "author": "张至龙",
        "paragraphs": [
            "昨夜东风多，花神莫之御。",
            "玉立对幽人，十分尽情吐。"
        ],
        "title": "梅花十咏 全开",
        "id": "de74356d-60ed-48b9-9bcc-61f96de4f283"
    },
    {
        "author": "张至龙",
        "paragraphs": [
            "垂垂雪中枝，暗里度香远。",
            "忽动调羹机，黏枝花力软。"
        ],
        "title": "梅花十咏 欲谢",
        "id": "2507d71c-7e68-49f2-9969-7e7b1148b25f"
    },
    {
        "author": "张至龙",
        "paragraphs": [
            "旋随琼霙飞，绕我茆屋角。",
            "结子意渐浓，岂为羌管落。"
        ],
        "title": "梅花十咏 半谢",
        "id": "5ba51ab2-e592-42d5-a84c-7d1fe5a6ec37"
    },
    {
        "author": "张至龙",
        "paragraphs": [
            "冰花不留丁，收香尽藏白。",
            "一朝作陈人，逊与桃李出。"
        ],
        "title": "梅花十咏 全谢",
        "id": "08eec34b-92ab-4fb7-a37f-d47df88570ae"
    },
    {
        "author": "张至龙",
        "paragraphs": [
            "青青长朱裳，小摘脆不堕。",
            "勿欺如豆微，中怀仁已大。"
        ],
        "title": "梅花十咏 小实",
        "id": "503a441c-244c-43e6-a1dc-4710b4e7f895"
    },
    {
        "author": "张至龙",
        "paragraphs": [
            "圆碧日益肥，磊落压枝重。",
            "虽然苦味酸，酸中藏大用。"
        ],
        "title": "梅花十咏 大实",
        "id": "060b6bdf-7c2f-4508-ab06-0ce61820ab10"
    },
    {
        "author": "张至龙",
        "paragraphs": [
            "漫山白蕊殿春华，多贮清香野老家。",
            "频向风前招蝶使，密通家籍省梅花。"
        ],
        "title": "山矾花",
        "id": "47239ac3-9aba-40bd-820a-b1516082c3c2"
    },
    {
        "author": "施枢",
        "paragraphs": [
            "雪花风细拂春旗，一色云边漏暖曦。",
            "群吏守文行故典，长官书祝致新祠。",
            "土牛底事遭身碎，彩胜随时把鬓欺。",
            "争似野人闲可睡，枕边搔发自吟诗。"
        ],
        "title": "立春",
        "id": "0eb0d32e-5119-492d-8f36-d7bff2c2a2c2"
    },
    {
        "author": "施枢",
        "paragraphs": [
            "等闲覊旅欲归难，又见蔬盘簇彩幡。",
            "九十日春从此始，万千心事对谁言。",
            "梅边粉坠寒香骨，草际青归野烧痕。",
            "且把一杯酬好景，花风今日已翩翩。"
        ],
        "title": "感春",
        "id": "c04246ee-c985-4253-bcd1-ada071130ca9"
    },
    {
        "author": "施枢",
        "paragraphs": [
            "历头只有今朝腊，犹雨霏霙满太虚。",
            "六出试妆梅欲妬，万花飘絮柳难如。",
            "云凝惨送玄冥旆，风舞欢迎青帝车。",
            "始信春工多富贵，便堆白玉满前除。"
        ],
        "title": "春前一日雪",
        "id": "a2851cf9-8207-47c1-bd16-ce9f9d0a4aec"
    },
    {
        "author": "施枢",
        "paragraphs": [
            "春到溪山已近旬，寻春犹自负深情。",
            "爱闲长向梅边立，趁暖时从竹下行。",
            "苦乏诗材无可借，更嫌酒病有余酲。",
            "算来岂是因名利，纔有关心便不清。"
        ],
        "title": "春多日",
        "id": "aab00966-1c31-4417-9f89-c297cbf99d1c"
    },
    {
        "author": "施枢",
        "paragraphs": [
            "乱撒鹅黄拂晓晴，天涯多少故人情。",
            "游舡空逐轻阴转，半属春风半属鶑。"
        ],
        "title": "赠湖边柳",
        "id": "4048d651-8a94-4b82-afcd-ef22dc7bee0f"
    },
    {
        "author": "施枢",
        "paragraphs": [
            "雪天元自冷，何况是山中。",
            "双径冲寒雾，千林战晚风。",
            "室中人已定，炉内火常红。",
            "万事皆如梦，谁知梦亦空。"
        ],
        "title": "梦游径山值雪拥炉赋诗",
        "id": "d98f86c7-06a2-4808-bcfc-98877d97ae16"
    },
    {
        "author": "施枢",
        "paragraphs": [
            "试检清台历，黄宫气已回。",
            "功名难强致，岁月任渠来。",
            "雨迳犹存菊，烟村可问梅。",
            "为贪吟有伴，到此又徘徊。"
        ],
        "title": "次蒙斋至日韵",
        "id": "d3b3f823-317a-4275-a313-2815deacc08f"
    },
    {
        "author": "施枢",
        "paragraphs": [
            "水迹无增减，从知地有灵。",
            "羣鱼潜异窟，一芥纳沧溟。",
            "济隠新留咏，超师旧讲经。",
            "圣时调玉烛，龙睡不须醒。"
        ],
        "title": "玉泉",
        "id": "3a31c4f9-ef12-423e-8ed2-c3a5de7074cf"
    },
    {
        "author": "施枢",
        "paragraphs": [
            "身世皆空境，知空自不悲。",
            "何须临暮日，逐急念阿弥。",
            "裴相安心际，维摩忏罪时。",
            "同归无有地，明月在秋池。"
        ],
        "title": "老僧念佛",
        "id": "195b3f3e-a15e-4e85-980f-d2eca0437d9b"
    },
    {
        "author": "施枢",
        "paragraphs": [
            "身世如萍漫浪休，机心谁遣误沙鸥。",
            "从来风月惊人句，即是湖山买屋谋。",
            "访友定寻云外寺，携壶须上竹边楼。",
            "知音自有渔樵侣，莫被人称第一流。"
        ],
        "title": "和菊潭韵题秋潭买山图後",
        "id": "e07b35e9-86f8-4117-a8b4-2b7988059fbf"
    },
    {
        "author": "施枢",
        "paragraphs": [
            "怪得连阴不放晴，直教飞雪试轻盈。",
            "风回冉冉霓裳舞，云暗纷纷鹤羽明。",
            "大似梅花饶一出，薄于柳絮更多情。",
            "披衣端为诗催起，吟得诗成分外清。"
        ],
        "title": "对雪",
        "id": "3e6748ab-345b-4df8-8d19-0eb40c69d545"
    },
    {
        "author": "施枢",
        "paragraphs": [
            "瓶笙惊昼睡，此意有谁知。",
            "蛙井成何事，鸿图岂易窥。",
            "一身虽戮辱，万姓免疮痍。",
            "茅土今何在，惟存霸国祠。"
        ],
        "title": "霸国祠",
        "id": "5554f8e7-fcba-4d60-a03a-169b86c02587"
    },
    {
        "author": "施枢",
        "paragraphs": [
            "早起看花露，西风把鬓欺。",
            "心清多在道，梦好亦成诗。",
            "过但思求己，生无事皱眉。",
            "功名缘底事，到手却如迟。"
        ],
        "title": "早起",
        "id": "4e4661f7-1def-4df6-be2d-90c1890cded1"
    },
    {
        "author": "施枢",
        "paragraphs": [
            "画眉深浅与时殊，肯向堂前怨舅姑。",
            "自是吾侬多蹇薄，可堪尔汝肆揶揄。",
            "心知不是池中物，眼独羞看屋上乌。",
            "得丧总为身外事，不如委命乐樵苏。"
        ],
        "title": "漕闱揭晓後述怀",
        "id": "9e9c7778-72ba-4d42-a5ca-1f03a34aad2b"
    },
    {
        "author": "施枢",
        "paragraphs": [
            "飞尽沙田到水乡，年年来往为谁忙。",
            "只贪月夜芦花宿，不是将身傍稻粱。"
        ],
        "title": "闻雁",
        "id": "94047c3e-4149-49ec-935a-4bbe2e14d839"
    },
    {
        "author": "施枢",
        "paragraphs": [
            "不到凝安二十年，丹青一幅尚依然。",
            "青牛已去仙踪远，却有山禽下玉田。"
        ],
        "title": "通真观  其一",
        "id": "6bff6e11-241e-4f03-a44c-2abc5ef6ec0e"
    },
    {
        "author": "施枢",
        "paragraphs": [
            "桃源事已成荒幻，那更形容学避秦。",
            "欲访旧踪无处觅，满山花落不知春。"
        ],
        "title": "通真观  其二",
        "id": "8015b320-68cb-4c7d-af3e-282b45e0d908"
    },
    {
        "author": "施枢",
        "paragraphs": [
            "短艇冲寒泛浅沙，满溪明月浸芦花。",
            "忽惊远岸灯光发，篱落萧疏一两家。"
        ],
        "title": "泛月夜归",
        "id": "b25d761b-f7fd-4b5d-9552-a4e745f5de68"
    },
    {
        "author": "施枢",
        "paragraphs": [
            "楼台叠翠绕清溪，浅澹云边月一眉。",
            "行到市声相接处，傍桥灯火未多时。"
        ],
        "title": "龟溪市桥见月",
        "id": "d1012c4c-4689-495a-b825-02db149abad2"
    },
    {
        "author": "施枢",
        "paragraphs": [
            "路转小桥东，群龙拥梵宫。",
            "荇花明晚水，莲叶向秋风。",
            "匠斧应休役，禅窗定费功。",
            "笑他尘俗者，客路每匆匆。"
        ],
        "title": "寄宝藏壁天瑞",
        "id": "95276dd5-7875-4950-bb95-00af8b9c51b1"
    },
    {
        "author": "施枢",
        "paragraphs": [
            "可怪轻寒薄短衾，起来搔首傍灯吟。",
            "百年易老风前鬓，万事难侵水样心。",
            "雁叫云天秋渺渺，虫鸣露砌夜沉沉。",
            "朱丝自写无人识，一曲寥寥太古音。"
        ],
        "title": "夜寒有作",
        "id": "51ea8df5-16b6-476e-b5fb-8f30aee69767"
    },
    {
        "author": "施枢",
        "paragraphs": [
            "何期又泛玉京船，行止于人不偶然。",
            "寒力胜如前两夜，世情熟似近三年。",
            "只将兴味留诗里，苦乏工夫到酒边。",
            "万事看来忙不得，只须委顺乐吾天。"
        ],
        "title": "入京",
        "id": "23ba4c9b-b6f4-4fa3-8bcb-c91451457793"
    },
    {
        "author": "施枢",
        "paragraphs": [
            "孤山不是远，只隔凤城门。",
            "争赏诗家句，谁招隠士魂。",
            "秋风林下冢，寒月水边村。",
            "拟待梅花发，长吟酹一尊。"
        ],
        "title": "忆孤山",
        "id": "b91bd936-c657-4981-816b-9b008f13277f"
    },
    {
        "author": "施枢",
        "paragraphs": [
            "帘卷疏风入小楼，夕阳衔雁欲西流。",
            "无人细说吟边事，独有黄花共晚秋。"
        ],
        "title": "小楼独坐用菊潭壁间韵",
        "id": "48a40f3c-097b-42a0-92c6-17f0cd6dc969"
    },
    {
        "author": "施枢",
        "paragraphs": [
            "独抱朱弦识者稀，湖山与我独相知。",
            "烟迷柳岸经行少，月照梅窗做梦迟。",
            "酒价寒高谁与贳，衾绵夜薄自多思。",
            "归舟又值商量雪，好似清溪访戴时。"
        ],
        "title": "别高家店",
        "id": "083ee7bc-087b-4eec-8566-87996edc4db1"
    },
    {
        "author": "施枢",
        "paragraphs": [
            "银漏迢迢箭缓传，梦回月在早梅边。",
            "小池冻合寒芦折，应是鸳鸯夜不眠。"
        ],
        "title": "梦回",
        "id": "f3b2e8d2-823c-4d56-91ff-3a680c84cd41"
    },
    {
        "author": "施枢",
        "paragraphs": [
            "只为溪山有宿盟，两旬两度此经行。",
            "马嘶险迳霜蹄滑，鸥舞平沙雪羽轻。",
            "豪气不从尘外减，新诗偏向道间成。",
            "梅花似有相迎意，野水篱边数蘂明。"
        ],
        "title": "马上",
        "id": "f200cb1e-020d-4b55-bc07-f73461f263d0"
    },
    {
        "author": "施枢",
        "paragraphs": [
            "戎狄从来不可凭，谁令汉祖议和亲。",
            "连衡休易从游说，厝火当忧卧积薪。",
            "黯在淮南谋自寝，亮亡司马志方伸。",
            "本强始见遐冲折，信是经纶直要人。"
        ],
        "title": "读真西山奏疏",
        "id": "6dcf6be8-2754-4df0-b65e-ea999a0a9890"
    },
    {
        "author": "施枢",
        "paragraphs": [
            "等是寻常月，因添雪更明。",
            "看他同样白，与我一般清。",
            "睡鹤应难认，栖乌亦屡惊。",
            "梅花仍有意，相伴听寒更。"
        ],
        "title": "新月照雪",
        "id": "47681e8e-d7f1-43ca-b90b-d06447f7cf0a"
    },
    {
        "author": "施枢",
        "paragraphs": [
            "送腊终宵舞，知春破晓晴。",
            "烧痕随草长，霁色映梅清。",
            "溜滴檐簪折，冰开沼镜明。",
            "夜窗如对月，还又忆轻盈。"
        ],
        "title": "雪晴",
        "id": "de6cd7f2-ef3c-4a68-85b9-e4e65ab8ead5"
    },
    {
        "author": "施枢",
        "paragraphs": [
            "谁使霓裳逞细腰，随风尽日袂飘飖。",
            "飞花却讶春将遍，舞片还惊冻易销。",
            "看熟似同鸥过渚，兴仙刚道鹤冲霄。",
            "吟成谁与相酬酢，頼有疏梅伴寂寥。"
        ],
        "title": "对雪",
        "id": "32b9479f-8bcd-4f7f-8111-6281967cbb8b"
    },
    {
        "author": "施枢",
        "paragraphs": [
            "覊游偶值上元时，莲艳烧空照锦溪。",
            "堂上珠帘如水浸，庭前鳌架与山齐。",
            "风传鼓吹春声闹，雨遏笙歌夜语低。",
            "自笑蓬窗勤苦士，何当太乙为燃藜。"
        ],
        "title": "正月十四夜",
        "id": "89a6c2e1-a0eb-4efe-b4a1-04cca25ed91d"
    },
    {
        "author": "施枢",
        "paragraphs": [
            "寒窗寂寞度残冬，接得春来雨又风。",
            "芳思悠悠空自远，清游款款与谁同。",
            "林梢淡抹烟初霁，菜甲新抽土旋融。",
            "多谢殷勤檐鹊舞，数声足喜夕阳中。"
        ],
        "title": "新晴",
        "id": "001ec22b-426f-4e8c-baba-5b2718a0a8a9"
    },
    {
        "author": "施枢",
        "paragraphs": [
            "柳外鶑声错唤人，小楼吟苦不知春。",
            "落花飞过秋千去，一片闲情客里身。"
        ],
        "title": "分韵春字",
        "id": "b17c0f39-1b0e-4078-b3ca-4520d3c45271"
    },
    {
        "author": "施枢",
        "paragraphs": [
            "晓帐香销闲画烛，梦回山断屏风曲。",
            "轻烟细雨客情多，南浦草随新涨绿。"
        ],
        "title": "绿字韵",
        "id": "022bd7f7-870b-48e1-827a-77e792d956c6"
    },
    {
        "author": "施枢",
        "paragraphs": [
            "闲时但觉求人易，险处方知为己深。",
            "世事尽随流水去，白云自识古人心。"
        ],
        "title": "书事",
        "id": "aee272dc-7579-472a-a166-24f1126040b1"
    },
    {
        "author": "施枢",
        "paragraphs": [
            "齐眉沉醉绮罗丛，心事谁知付去鸿。",
            "不惜千金留粉黛，更无一语怨东风。"
        ],
        "title": "所见",
        "id": "d31b3623-f967-46d4-acdc-ec22fcc8ed7f"
    },
    {
        "author": "施枢",
        "paragraphs": [
            "帘底临鸾惜岁华，鬓云慵掠宝钗斜。",
            "落梅香断无消息，一树春风属杏花。"
        ],
        "title": "闺思",
        "id": "5a55236e-9309-420e-950e-f07d0c78f76a"
    },
    {
        "author": "施枢",
        "paragraphs": [
            "柳丝舞困起炊烟，罗绮相催欲上船。",
            "贵冶亦知春有夜，暖沙还付白鸥眠。"
        ],
        "title": "涌金门外",
        "id": "db9cc194-22c7-4926-8604-55da761f8225"
    },
    {
        "author": "施枢",
        "paragraphs": [
            "岸桐花开春欲老，目断斜阳芳信杳。",
            "东风不筦客情多，杜鹃啼月青山小。"
        ],
        "title": "春夜赋小字",
        "id": "4a790c55-60e7-4620-97ab-e0af4a6c3198"
    },
    {
        "author": "施枢",
        "paragraphs": [
            "楼台万叠照斜晖，红褪园林绿渐肥。",
            "艳是杏桃开过了，春风吹到野蔷薇。"
        ],
        "title": "再行湖上",
        "id": "34ca075c-2a61-4436-a642-1d201b278c77"
    },
    {
        "author": "施枢",
        "paragraphs": [
            "京国谁曾念旅游，闲情芳思两悠悠。",
            "却因今夜栏干月，引得春风上小楼。"
        ],
        "title": "小楼对月",
        "id": "1ea18e3b-3b6b-437d-bdcc-3e90e594e4a6"
    },
    {
        "author": "施枢",
        "paragraphs": [
            "芳草迢迢客路长，柳边吹絮燕泥香。",
            "桐花拆尽春归去，犹倚危阑问夕阳。"
        ],
        "title": "晚望",
        "id": "c769cb65-0e35-4f45-92c3-be79524efc78"
    },
    {
        "author": "施枢",
        "paragraphs": [
            "酌酒酬春醉晚红，谁知书剑两无功。",
            "渔竿冷浸半丝月，牛背闲消一笛风。",
            "仙梦不随狂蝶乱，家书只倩素鱼通。",
            "友声更拟迁乔去，底似人情较异同。"
        ],
        "title": "再赋酬吴鞠潭",
        "id": "90f21723-4058-4681-a699-43d72c362785"
    },
    {
        "author": "施枢",
        "paragraphs": [
            "心到无营本倦游，何期身又客王州。",
            "匣藏青镜闲情薄，衣染红尘满面羞。",
            "风月几曾于我少，波涛半是为人忧。",
            "故山幸自堪耕钓，不必生涯足是休。"
        ],
        "title": "览镜",
        "id": "08563ac9-9773-4bf0-b587-358d51c92069"
    },
    {
        "author": "施枢",
        "paragraphs": [
            "天然贵格镇群芳，细雨丛中试宝妆。",
            "肯与乱红争国色，甘同柔绿挽春光。",
            "玉阑倚困娇无力，金鸭沉烟不敢香。",
            "可惜承恩亭北赋，苦无妙语告君王。"
        ],
        "title": "牡丹",
        "id": "da01fa20-e8fe-4312-a6fa-873438fff59a"
    },
    {
        "author": "施枢",
        "paragraphs": [
            "家山方缱绻，客路复西东。",
            "自念依明世，谁令策隽功。",
            "三杯桑落酒，一棹柳花风。",
            "别後诗应好，吟成寄短筒。"
        ],
        "title": "留别诗僧",
        "id": "56a05a6d-998e-457c-92da-23a41a543f12"
    },
    {
        "author": "施枢",
        "paragraphs": [
            "相逢九十日，彼此惜芳期。",
            "折柳停闲骑，嚼花吟好诗。",
            "经年行远别，对景起深思。",
            "日落不知处，四山啼子规。"
        ],
        "title": "送春",
        "id": "243c5a56-7d75-44d7-ac78-a2906bc4f692"
    },
    {
        "author": "施枢",
        "paragraphs": [
            "锦野重来已秀葽，雨肥梅杏粉痕销。",
            "晚山四面子规叫，晓树一声婆餠焦。",
            "耐久交当如水淡，惯游身亦似蓬飘。",
            "老鶑不省春归久，犹自教雏学徙乔。"
        ],
        "title": "怀友人",
        "id": "c7b9c324-5ec4-4637-9284-97c23a25b15a"
    },
    {
        "author": "施枢",
        "paragraphs": [
            "几年不到巳公斋，客里明知未定家。",
            "生灭无边方共语，满山春雨落松花。"
        ],
        "title": "後坞示壁天瑞",
        "id": "5bdb5dcb-347a-4d8c-ac26-2e5cb97cc459"
    },
    {
        "author": "施枢",
        "paragraphs": [
            "暝色分烟上远峯，雨声断处又晴风。",
            "宝香羞冷闲情远，落尽蔷薇一架红。"
        ],
        "title": "即事",
        "id": "62737d08-9810-485e-9a00-2fb2604bb70b"
    },
    {
        "author": "施枢",
        "paragraphs": [
            "哓窗风细响檐铃，一曲云璈枕上闻。",
            "梦断不知仙路杳，鹤衔松露入青云。"
        ],
        "title": "檐玉鸣",
        "id": "636f4fbf-09ff-4e84-b08b-dfa4cc265fe4"
    },
    {
        "author": "施枢",
        "paragraphs": [
            "不辞巇险访龙潭，潭底无穷碧似蓝。",
            "乱石鸣滩溪过九，飞泉泻瀑堑分三。",
            "虽然道士能相引，不比樵人得尽谙。",
            "怊怅飞桥无路到，乘风应许御云骖。"
        ],
        "title": "东天目  其一",
        "id": "1920c099-6b87-43cd-a821-9bae4b065a7a"
    },
    {
        "author": "施枢",
        "paragraphs": [
            "不谓山行得此晴，有名胜处必须经。",
            "玉田草满春无极，石室人稀夜不扃。",
            "自料俗情应厌倦，谁知幽意在空冥。",
            "碧桃却似传消息，一曲琼歌月满庭。"
        ],
        "title": "东天目  其二",
        "id": "05c33c73-c8e4-493c-83f7-4b85552745b4"
    },
    {
        "author": "施枢",
        "paragraphs": [
            "苕水之源出此山，地如邾鲁始跻攀。",
            "三池浚泽高冈上，一勺为霖反掌间。",
            "着脚不知苍汉近，无心直共白云闲。",
            "何时结屋枕泉玉，涤尽尘根学大还。"
        ],
        "title": "西天目",
        "id": "713ce11e-2a7d-4411-9a14-211e4cf23b30"
    },
    {
        "author": "施枢",
        "paragraphs": [
            "一吸龙泉万虑清，更寻古洞入柴荆。",
            "桃花落尽春无路，独许骑鸾上玉京。"
        ],
        "title": "题朝阳洞中",
        "id": "1ba3fdbc-4ea5-4223-9375-2d26f3b51023"
    },
    {
        "author": "施枢",
        "paragraphs": [
            "碧霄路底作生涯，云亦何曾定有家。",
            "月印天池心宇浄，水鸣环佩出松花。"
        ],
        "title": "题至道宫云巢轩",
        "id": "09edf545-942e-47ac-b5b6-b3091e1afb4b"
    },
    {
        "author": "施枢",
        "paragraphs": [
            "东尖森洞穴，西目浚渊庭。",
            "三日若为霁，群龙亦有灵。",
            "立依松作盖，坐倚石为屏。",
            "犹恨归鞍急，回头望远青。"
        ],
        "title": "别天目",
        "id": "88732f4a-2228-442d-9709-c6e1d9384535"
    },
    {
        "author": "施枢",
        "paragraphs": [
            "夺到斯人处，天心亦杳冥。",
            "嘉谋犹未罄，直道信无灵。",
            "四海方思雨，中营忽陨星。",
            "群贤知孰附，客泪欲飘零。"
        ],
        "title": "闻西山讣音",
        "id": "f5058eb2-54b9-41d5-8d70-741d623da9e1"
    },
    {
        "author": "施枢",
        "paragraphs": [
            "虽殊桃李竞年芳，色相惟应付梦乡。",
            "纶阁曾看金缕艳，蘂宫初试玉楼妆。",
            "露凝深浅烟中泪，日泛温柔雨後香。",
            "幸蜀归来花正好，可怜不忍看嫔嫱。"
        ],
        "title": "芍药  其一",
        "id": "39077dba-e5a8-41cd-a00c-e0d01f0aeff9"
    },
    {
        "author": "施枢",
        "paragraphs": [
            "天女霜刀剪亦难，露红烟紫碧阑干。",
            "步摇衣袂飘霞佩，钿合钗梁间宝冠。",
            "枝上任他无力笑，灯前还作有情看。",
            "采根若可苏民病，始信无经载牡丹。"
        ],
        "title": "芍药  其二",
        "id": "b9674910-cdcb-4fe1-b5b7-b203c4ab4aa6"
    },
    {
        "author": "施枢",
        "paragraphs": [
            "芳意深深掩绿苔，粉团香翅自裴回。",
            "多应又怨春归早，化作飞花满树开。"
        ],
        "title": "玉蝴蝶花",
        "id": "74914a90-64d0-4987-a327-6c0784863271"
    },
    {
        "author": "施枢",
        "paragraphs": [
            "合是孤根在广庭，世间那得此云英。",
            "霓裳一曲天香散，惆怅瑶阶月自明。"
        ],
        "title": "小琼花",
        "id": "d5838845-a2fa-4881-9fe2-f791083cd076"
    },
    {
        "author": "施枢",
        "paragraphs": [
            "旧诗零乱满藤床，绿映帘深一缕香。",
            "午梦惊回槐国远，浮生消得几斜阳。"
        ],
        "title": "午寝",
        "id": "810875df-27a3-4620-9c65-5f24e39211a2"
    },
    {
        "author": "施枢",
        "paragraphs": [
            "一溪新绿涨晴沙，傍岸疏篱八九家。",
            "桑叶又抽麻正长，绿阴深处响缲车。"
        ],
        "title": "道间",
        "id": "3c5e12d9-0499-41b4-a4c3-3b49b29cc5ce"
    },
    {
        "author": "施枢",
        "paragraphs": [
            "荒碑五丈藓生花，飞鼠巢梁壁缀蜗。",
            "华胄遥遥天下满，不知誓券落谁家。"
        ],
        "title": "再观钱庙",
        "id": "671644a2-4eff-46ca-b573-d0cf93e119e6"
    },
    {
        "author": "施枢",
        "paragraphs": [
            "森森新竹亚墙屏，箨解余斑粉泪零。",
            "幸入诗家穷相眼，可能不为此君青。"
        ],
        "title": "墙外竹",
        "id": "3da9b1d0-54fc-4248-be90-92286ddc5d5c"
    },
    {
        "author": "施枢",
        "paragraphs": [
            "物我相忘付八还，偶来琼馆扣霞关。",
            "玉峯自有三生约，尘世真同一梦间。",
            "华表风清丹顶去，缑山月冷碧笙闲。",
            "当知象外机无息，肯羡黄金系九环。"
        ],
        "title": "题鹤林丈室用俞紫薇韵",
        "id": "ada79a30-b81e-4e9c-880d-cf1c14f0730a"
    },
    {
        "author": "施枢",
        "paragraphs": [
            "多谢名山不厌人，五来此地着闲身。",
            "泉声带雨驱烦暑，空翠萦风绝点尘。",
            "金鼎火能知应候，玉壶花自占长春。",
            "何时许证三生约，乞借烟霞与卜邻。"
        ],
        "title": "五到洞霄兼似冲妙",
        "id": "37792d95-7ebf-4c45-859b-5d15b7c84787"
    },
    {
        "author": "施枢",
        "paragraphs": [
            "重阴九垒几曾开，广布阴功亦异哉。",
            "八景定中朝十极，五云深处步三台。",
            "烟腾绿字鸾初下，月照黄坛鹤未来。",
            "去地一珠如黍米，天人竞凑鬰罗台。"
        ],
        "title": "杨蟾川铁佛普度会  其一",
        "id": "27829f8e-87e1-4fb1-88e2-2c27a8a91889"
    },
    {
        "author": "施枢",
        "paragraphs": [
            "炜烨神光烛素屏，苦魂蒙度语堪听。",
            "但知实相皆非相，自证无形入有形。",
            "火炼赤炉超上景，水流华沼荡寒庭。",
            "功成试问谁能似，元子真人旧典刑。"
        ],
        "title": "杨蟾川铁佛普度会  其二",
        "id": "cccdc057-80b1-4cbe-8541-3340b3e3feea"
    },
    {
        "author": "施枢",
        "paragraphs": [
            "移近黄湾泊短篷，野云垂地一溪风。",
            "渚香吹散荷花雨，几点流萤出苇丛。"
        ],
        "title": "夜泊黄湾",
        "id": "02e05d3c-7398-4a6c-be94-b473414b8a7b"
    },
    {
        "author": "施枢",
        "paragraphs": [
            "暑雨沉沉夜正深，凉欺客枕梦频醒。",
            "虽然未是秋时候，滴在梧桐亦厌听。"
        ],
        "title": "夜凉听雨",
        "id": "4efb4e73-69e5-44dc-a885-b79c5947efb1"
    },
    {
        "author": "施枢",
        "paragraphs": [
            "一把轻丝拂地垂，柔梢浅浅抹燕脂。",
            "絮花吹尽枝方长，却恨春风未得知。"
        ],
        "title": "西河柳",
        "id": "393b272f-6d88-4b94-b4ca-c3425cb71b00"
    },
    {
        "author": "施枢",
        "paragraphs": [
            "秋来三度过垂虹，灏气横江水接空。",
            "帆影轻浮千幅月，渔竿冷浸一丝风。",
            "枫初落叶前村近，荷有余香别浦通。",
            "笑拍阑干天地阔，鲙鲈樽酒许谁同。"
        ],
        "title": "三过垂虹",
        "id": "f7334a4f-1644-4de1-8293-a656b14f6739"
    },
    {
        "author": "施枢",
        "paragraphs": [
            "长史遗踪二百年，直教名字到今传。",
            "渚香细浥莲须雨，野色轻团竹尾烟。",
            "但得幽情关水石，何须隠迹痼林泉。",
            "客中正有尘缨在，来此清游亦是缘。"
        ],
        "title": "沧浪",
        "id": "73152ec6-f8ed-4f36-a5d3-5e3e1f56ca94"
    },
    {
        "author": "施枢",
        "paragraphs": [
            "利觜似花鹰，针肤不暂停。",
            "有生何蠢蠢，藏毒在冥冥。",
            "乱舞迷昏水，喧声接晓汀。",
            "风威秋晚劲，看汝易飘零。"
        ],
        "title": "水次秋蚊可畏",
        "id": "c8664370-49bb-442c-9243-d974d674b461"
    },
    {
        "author": "施枢",
        "paragraphs": [
            "蹇步接輶轩，于山亦有缘。",
            "剑锋遗断石，阁影倒平田。",
            "紫日穿林暝，黄云共野连。",
            "清辉无着处，月伴使星圆。"
        ],
        "title": "中秋日虎丘呈庾使东畎先生",
        "id": "1f1cb684-e988-4689-b87d-40eb7f7e0447"
    },
    {
        "author": "施枢",
        "paragraphs": [
            "客身随取止，一室冷如冰。",
            "景远吟何托，情疏梦不曾。",
            "雨粘初藓壁，风谢欲花灯。",
            "岂是无家者，甘为有发僧。"
        ],
        "title": "清夜",
        "id": "ab09e4c5-156a-4e04-9fd7-029713e10576"
    },
    {
        "author": "施枢",
        "paragraphs": [
            "细雨粘云结晚愁，黄金垂地菊钱流。",
            "风来不觉窗声战，分却覊怀一半秋。"
        ],
        "title": "客中雨思",
        "id": "fbb9bdbe-fac3-4971-a1dc-ba9fa6094171"
    },
    {
        "author": "施枢",
        "paragraphs": [
            "谁家嘹唳九皋声，客梦初回晓帐清。",
            "华表不知仙路远，刚随寒角转残更。"
        ],
        "title": "闻鹤",
        "id": "337c4fe2-8e9b-45c2-b954-01fc6fe11040"
    },
    {
        "author": "施枢",
        "paragraphs": [
            "断雨寒云过暝窗，落桐叶叶是凄凉。",
            "楚山不入清宵梦，月影蛩声满桂芗。"
        ],
        "title": "秋夜即事",
        "id": "69e77f45-5a0c-4b21-9451-98c33b687c08"
    },
    {
        "author": "施枢",
        "paragraphs": [
            "欲荒三迳负归期，魂梦何曾到短篱。",
            "九辩不歌陶令老，清香还许入谁诗。"
        ],
        "title": "对菊",
        "id": "87b99808-e872-4e81-b627-b0282efc3b2d"
    },
    {
        "author": "施枢",
        "paragraphs": [
            "客里情怀不自如，夜深来访子云居。",
            "挑灯细按新翻曲，拂案同看旧架书。",
            "梧叶敲风蛩砌冷，菊香销雨鹤庭虚。",
            "相逢且与开眉笑，莫遣吟边酒琖疏。"
        ],
        "title": "开炉次夕以不禁离抱来访宏庵挑灯细语漏促忘归即事有赋时黄澹翁在焉",
        "id": "32441b4e-6985-4867-a125-26da4dc47377"
    },
    {
        "author": "施枢",
        "paragraphs": [
            "只消顷刻便漫漫，人亦求窥造化难。",
            "柳外情知非絮落，梅边误作有花看。",
            "朱门合席持杯暖，紫塞分屯坐甲寒。",
            "慨想英雄当此际，肯分事业与袁安。"
        ],
        "title": "雪",
        "id": "7d855924-86ec-4b0c-bfed-e54a337736ab"
    },
    {
        "author": "施枢",
        "paragraphs": [
            "东风吹上岁寒枝，笔下工夫颇涉奇。",
            "此操直应同晚节，有香亦合伴冰姿。",
            "淡于浅水笼蟾夜，清似疏篱压雪时。",
            "春在小窗横幅里，调羹深意许谁知。"
        ],
        "title": "赓庾使和毛君玉送墨梅韵",
        "id": "8f231d0b-1829-4874-b2c2-5e7e6101a7df"
    },
    {
        "author": "施枢",
        "paragraphs": [
            "泽国寒深未见梅，东风何日到南枝。",
            "玉堂应有新消息，恐是人间未得知。"
        ],
        "title": "蜡梅送东畎先生并寓探梅之意",
        "id": "7486764f-1d25-49df-ba0b-4a7f825b4fb8"
    },
    {
        "author": "施枢",
        "paragraphs": [
            "雨壁烟崖翠藓长，龙泓冷浸斗牛光。",
            "独怜有水清无底，不洗花池粉腻香。"
        ],
        "title": "剑池",
        "id": "0a740130-34d3-4db1-b4e3-e03743cc7982"
    },
    {
        "author": "施枢",
        "paragraphs": [
            "千人凑座雨天花，片石虽顽识当家。",
            "万境俱空非有相，漫留尘迹与人夸。"
        ],
        "title": "生公讲台",
        "id": "d44e85b0-b973-4998-b529-68d923e6d3fd"
    },
    {
        "author": "施枢",
        "paragraphs": [
            "万人如海亦纷纭，还着江湖有限身。",
            "题叶恨深波影远，嚼花吟苦月痕新。",
            "羡君朝市情俱薄，笑我山林趣未真。",
            "名胜搜罗能尽否，细论何日许相亲。"
        ],
        "title": "寄陈藏一",
        "id": "d9e1d7ef-0670-4b5e-969a-3bc2d113c441"
    },
    {
        "author": "施枢",
        "paragraphs": [
            "合是冰壶寘露寒，果然笔札对金銮。",
            "虽云经世谈何易，谩道忧时事转难。",
            "正气必能回坏证，中流当与障狂澜。",
            "熟知议论平如砥，且把清规作样看。"
        ],
        "title": "送同幕刘正父召试",
        "id": "038654bc-9220-43ba-a95b-cbd0819f47ad"
    },
    {
        "author": "施枢",
        "paragraphs": [
            "江头曾梦见，髣髴此山川。",
            "幻说从何证，来游即是缘。",
            "妪言前世事，我是太湖仙。",
            "神理俱冥漠，清香谩致虔。"
        ],
        "tags": [
            "太湖"
        ],
        "title": "绍兴城隍庙",
        "id": "dfd8c1a7-9b82-4b81-9b1e-0855acdf1e33"
    },
    {
        "author": "施枢",
        "paragraphs": [
            "早起看秋意，山前深未深。",
            "水香飘远渚，晴色上平林。",
            "风雨一双鬓，江湖万里心。",
            "何期来此地，时作短长吟。"
        ],
        "title": "借张宪韵述怀呈东畎先生",
        "id": "6dd29944-6816-421e-9538-00083c7ad5a5"
    },
    {
        "author": "施枢",
        "paragraphs": [
            "不问萧条传舍空，来欹客枕听西风。",
            "一庭明月无人筦，秋在梧桐落叶中。"
        ],
        "title": "初泊世彩",
        "id": "09f0cbc2-29da-4856-a0bb-2f4e4a066c45"
    },
    {
        "author": "施枢",
        "paragraphs": [
            "檐前鸣玉响丁东，清梦初回鹤帐中。",
            "早起井梧飘一叶，方知昨夜是秋风。"
        ],
        "title": "早起",
        "id": "5d384268-030b-4655-bcb8-acf3744623f9"
    },
    {
        "author": "施枢",
        "paragraphs": [
            "入夏惟忧旱，秋来却浸霪。",
            "风声连海响，山气与云深。",
            "望岁丹心切，忧时白发侵。",
            "旅中无别事，隠几自长吟。"
        ],
        "title": "风雨",
        "id": "8abf500f-bcef-4dbf-9c21-6033cf77fd91"
    },
    {
        "author": "施枢",
        "paragraphs": [
            "衮服严常祀，平成万世功。",
            "圭璋藏道室，弓剑莽幽宫。",
            "石定今犹在，梅梁事莫穷。",
            "幽寻须作计，多恨雨匆匆。"
        ],
        "title": "禹庙",
        "id": "6a9efd0d-5019-4ad2-93d0-ab2421fe9cf7"
    },
    {
        "author": "施枢",
        "paragraphs": [
            "入门虽较小，中却是壶天。",
            "委曲松篁迳，清新锦绣篇。",
            "蟠胸有丘壑，随处是林泉。",
            "更读鳌峯句，风流似谪仙。"
        ],
        "title": "高园  其一",
        "id": "4b76d094-8686-45d1-96f9-c70d58c95cff"
    },
    {
        "author": "施枢",
        "paragraphs": [
            "扁名俱不俗，难得此规模。",
            "一镜荷香冷，四围花迳芜。",
            "沼宽鱼自乐，竹静鹤同孤。",
            "仿尽东州景，何须作画图。"
        ],
        "title": "高园  其二",
        "id": "db0d3912-25d6-4c7b-869d-373fdbbe2d1d"
    },
    {
        "author": "施枢",
        "paragraphs": [
            "长夜几年别，伤哉千古心。",
            "自因缘较浅，不是老相侵。",
            "熊梦如先兆，鸾胶岂续琴。",
            "晓窗秋叶响，不觉泪盈襟。"
        ],
        "title": "梦前室",
        "id": "044797d7-39f2-4c49-987b-825d12ec9c42"
    },
    {
        "author": "施枢",
        "paragraphs": [
            "生平未始识东州，不谓招邀得漫游。",
            "南镇门前秦望晓，西兴浦口浙江秋。",
            "风搏怒气潮初落，山涌青冥雨乍收。",
            "岂为登临重回首，使星只在五云头。"
        ],
        "title": "西兴寄呈东畎先生",
        "id": "64a8e458-2c2c-443f-9b1d-9c10c4ca2610"
    },
    {
        "author": "施枢",
        "paragraphs": [
            "瓣芗来谒玉晨宫，月在觚棱绛阙东。",
            "转向御街西畔过，朝天万马正匆匆。"
        ],
        "title": "轮差祝圣所拈香  其一",
        "id": "67ee4ba7-92c4-43b5-ab15-ba662eba2ca4"
    },
    {
        "author": "施枢",
        "paragraphs": [
            "几度来游几赋诗，又因将命到灵芝。",
            "三呼祝了君王寿，偷眼湖光立片时。"
        ],
        "title": "轮差祝圣所拈香  其二",
        "id": "17dfae01-ac48-47cc-a2e2-b3d72d5d9d65"
    },
    {
        "author": "施枢",
        "paragraphs": [
            "曦龙浴海上扶桑，云表辉芒烛万方。",
            "史观缤纷书瑞色，禁城奕烨锁祥光。",
            "从知绣线添红影，独喜丹心向太阳。",
            "节里官闲无一事，谛观易道静焚香。"
        ],
        "title": "至日谒庙吴山见日初出",
        "id": "47079e71-cbf6-4596-9d42-aeba762fc6b9"
    },
    {
        "author": "施枢",
        "paragraphs": [
            "合是清溪近处居，在官却与在家如。",
            "柳风拂岸时鸣橹，梅月横窗夜读书。",
            "休问舟闲无唤渡，须知水到自成渠。",
            "俸钱已足供薪粒，比着箪瓢尽有余。"
        ],
        "title": "廨宇傍河彷佛家居",
        "id": "9b97a7c4-006b-4437-a9d4-7cb82cb21000"
    },
    {
        "author": "施枢",
        "paragraphs": [
            "昨夜阴风刮地鸣，乱敲窗纸梦魂惊。",
            "壁寒剥落泥成片，屋老漂摇瓦作声。",
            "野市霜明人迹险，官河水冷客舟横。",
            "翻思带甲眠戈者，何幸吟身傍帝城。"
        ],
        "title": "昨夜",
        "id": "3eda87a4-32f6-49f8-a157-cd6bc6af3490"
    },
    {
        "author": "施枢",
        "paragraphs": [
            "夜深寒月照窗纱，忽忆林逋处士家。",
            "鸥鹭正眠烟树冷，不知谁可伴梅花。"
        ],
        "title": "月夜忆梅花",
        "id": "bd40a0b9-d723-4615-9b20-2e151391438b"
    },
    {
        "author": "施枢",
        "paragraphs": [
            "绛节翩翩七宝车，谣歌飞上玉皇家。",
            "鹤坛月冷天风静，开尽碧桃无限花。"
        ],
        "title": "生朝报恩夜醮",
        "id": "832860c4-7d68-4c7d-ad83-f87a55452062"
    },
    {
        "author": "施枢",
        "paragraphs": [
            "兀兀蒲团万虑除，定回寒月满康庐。",
            "幽香自有禅心会，春不相知亦任渠。"
        ],
        "title": "菊潭赋小窗睡香次韵",
        "id": "e65221a8-6e84-4528-803b-da93f7b80fc9"
    },
    {
        "author": "施枢",
        "paragraphs": [
            "箫鼓喧天竞看灯，都民应喜见升平。",
            "芳心自不同年少，细嚼梅花坐月明。"
        ],
        "title": "夜闻城中箫鼓",
        "id": "3696bbb9-ded6-404b-8535-4bfba5d3b429"
    },
    {
        "author": "施枢",
        "paragraphs": [
            "薄宦来京洛，相逢久更亲。",
            "丹心期为国，白发易催人。",
            "月冷乌惊夜，霜明鸡唤晨。",
            "呤边频自感，还染九衢尘。"
        ],
        "title": "和东圃郑震见寄",
        "id": "5cbf8ac4-5f3d-4eb2-8bec-581933e3b1f6"
    },
    {
        "author": "施枢",
        "paragraphs": [
            "山中与世不相关，鸡犬桑麻尽日闲。",
            "傍水桃花春烂熳，误传消息到人间。"
        ],
        "title": "题桃源图",
        "id": "dea53f0b-6062-4eec-944d-6656907c1aed"
    },
    {
        "author": "施枢",
        "paragraphs": [
            "不是灵源透碧虚，可容六六化龙鱼。",
            "讲经人去前湖暝，翻手为霖自有余。"
        ],
        "title": "和菊潭玉泉韵",
        "id": "41c329f1-a4aa-447c-87cc-5359372cb71f"
    },
    {
        "author": "施枢",
        "paragraphs": [
            "谋生百拙世无如，赢得心清剩读书。",
            "薄宦喜从京国路，闲身还似野人居。",
            "济川事业归商傅，献赋声名羡子虚。",
            "岁晚且留梅作伴，吟边月冷一枝疏。"
        ],
        "title": "酬瓜畴赵炉夫投赠",
        "id": "813e36eb-9bab-4423-b896-12edb6ff1b9d"
    },
    {
        "author": "施枢",
        "paragraphs": [
            "终有征书访绮园，心期独向老天言。",
            "物情已逐东风转，未必全归野烧痕。"
        ],
        "title": "仲孚岁晚书怀因次其韵",
        "id": "ba84b4ec-df74-45d0-8d85-2cce37537d1d"
    },
    {
        "author": "施枢",
        "paragraphs": [
            "宦游来此亦随缘，过了新冬又馈年。",
            "今夕桃符犹自写，明朝柏酒让谁先。",
            "但令世道皆平地，此外身名任老天。",
            "春与诗家如有意，早传清梦谢池边。"
        ],
        "title": "端平除夕",
        "id": "052db90b-25ed-46b5-a1a5-01c784c1b1cf"
    },
    {
        "author": "施枢",
        "paragraphs": [
            "先春一日纪正元，熙号初更气候暄。",
            "万象光随黄道毂，千官班凑紫宸门。",
            "梅迎霁色来窗底，柳挽和风到水根。",
            "但愿时平年事好，升湛有命不须论。"
        ],
        "title": "嘉熙元日",
        "id": "2f1602cb-a67d-4d8b-b79c-865ad18b044e"
    },
    {
        "author": "施枢",
        "paragraphs": [
            "彩胜飘春上鬓蓬，倚栏一笑问东风。",
            "青青柳眼梅花面，纔染阳和便不同。"
        ],
        "title": "立春",
        "id": "bb064f5d-7a7b-4a61-9baa-82da4d8646d3"
    },
    {
        "author": "施枢",
        "paragraphs": [
            "玄都境界玉堂身，轻袅湘裙步晓阴。",
            "昨夜雨肥添酒晕，红情染得十分深。"
        ],
        "title": "雨後道间见红梅",
        "id": "7fd73ce5-8e83-4cc7-8a1b-737064e08670"
    },
    {
        "author": "施枢",
        "paragraphs": [
            "白玉堂前树，谁移此地栽。",
            "看教清意足，唤得艳阳回。",
            "舞片疑云堕，留香待月来。",
            "只应标格好，独为岁寒开。"
        ],
        "title": "盆梅",
        "id": "071f6578-7ffe-4e48-b838-fe3541e46140"
    },
    {
        "author": "施枢",
        "paragraphs": [
            "腊里霏微未许多，春来舞片却交叉。",
            "混成天地皆同色，点染园林尽着花。",
            "岸迹云凝迷去鹭，屋头烟暖见饥鸦。",
            "东风毕竟能融化，不放寒澌冰柳芽。"
        ],
        "title": "春雪",
        "id": "27b39df2-66f7-45e4-b8f2-b7e323ba00dd"
    },
    {
        "author": "施枢",
        "paragraphs": [
            "投晓又翻飞，春风亦被欺。",
            "须知寒彻夜，胜似腊残时。",
            "艳粉同梅落，轻花替柳吹。",
            "浑然成片玉，冻合在前池。"
        ],
        "title": "再雪",
        "id": "6ca091ac-88bd-45f1-82f0-c4bb89c4005f"
    },
    {
        "author": "施枢",
        "paragraphs": [
            "变化成来体势高，坐令幽思起云涛。",
            "春雷一鼓惊头角，碧海风轻衮绛桃。"
        ],
        "title": "题龙首图",
        "id": "8801f2b5-e87f-4c48-9160-7f53e4383407"
    },
    {
        "author": "施枢",
        "paragraphs": [
            "粉香销尽骨犹清，望断瑶台转有情。",
            "便是百花无此分，看看事业到和羹。"
        ],
        "title": "落梅",
        "id": "c4289ab8-aaaf-4c62-820b-3670971232bc"
    },
    {
        "author": "施枢",
        "paragraphs": [
            "武陵人去水横陈，独向玄都管领春。",
            "日暖风轻尘扑面，刘郎空老苦吟身。"
        ],
        "title": "桃花",
        "id": "b13af320-fa40-41d1-a160-46fe984a4a1b"
    },
    {
        "author": "施枢",
        "paragraphs": [
            "梵境忽巍峩，门前对市河。",
            "有心弘誓愿，于此接经过。",
            "郭近人声杂，檐高雨气多。",
            "规摹踰百载，犹说喻弥陀。"
        ],
        "title": "宿接待寺",
        "id": "2a0e987f-2672-4c9f-812a-fedbbf6e91d7"
    },
    {
        "author": "施枢",
        "paragraphs": [
            "既济功成列左玄，余波犹作世间泉。",
            "苔荒碧甃龙宫寂，庭老梅花月在天。"
        ],
        "title": "宿龙泉寺",
        "id": "e783609d-d7e4-4d90-8d47-8c89a2d75bff"
    },
    {
        "author": "施枢",
        "paragraphs": [
            "雪染梅花倚道傍，亭亭野水弄幽芳。",
            "东风似赏孤高意，未许飘零一片香。"
        ],
        "title": "横渎岸边梅花方开  其一",
        "id": "01f7c44b-d5b0-4dd1-a028-2b7685ed33bc"
    },
    {
        "author": "施枢",
        "paragraphs": [
            "竹篱茅舍本相安，谁与移根入画栏。",
            "尽道重帘妨暖日，疎枝却得护春寒。"
        ],
        "title": "横渎岸边梅花方开  其二",
        "id": "2b440faf-dbc9-480f-b0bc-52c552a85bf4"
    },
    {
        "author": "施枢",
        "paragraphs": [
            "风标夐与万花殊，可有尘埃染得渠。",
            "把住琼枝相晤语，只疑身在玉堂居。"
        ],
        "title": "横渎岸边梅花方开  其三",
        "id": "835185b5-fada-44bc-a90d-a23acdcf212e"
    },
    {
        "author": "施枢",
        "paragraphs": [
            "王命驱驰不敢轻，文书要核去来情。",
            "青山步步生幽意，碧涧悠悠趁远程。",
            "春浅禽声犹自小，泥酥马迹正宜晴。",
            "地名见说名双路，便舍崎岖就坦平。"
        ],
        "title": "双路",
        "id": "2f45c782-62eb-427f-9b2c-18cc42db2f4b"
    },
    {
        "author": "施枢",
        "paragraphs": [
            "瑞锦窠应对锦郎，谁将灵种到幽坊。",
            "山深月冷梅花老，压尽群英是此香。"
        ],
        "title": "实际窗前睡香",
        "id": "c757fead-3e96-4f6c-bb63-82d8d035c236"
    },
    {
        "author": "施枢",
        "paragraphs": [
            "当年立雪直齐腰，宗旨流传到石桥。",
            "风急窗寒灯影远，疏梅无语夜芗销。"
        ],
        "title": "石桥接待  其一",
        "id": "22d57305-cb91-4e62-a14a-78a273c8cded"
    },
    {
        "author": "施枢",
        "paragraphs": [
            "手笔华严梵笈新，更开宝地接迷津。",
            "一声金磬人初静，月照空山草自春。"
        ],
        "title": "石桥接待  其二",
        "id": "f61ffdbc-467d-4cda-9ae7-0966d2e7ec33"
    },
    {
        "author": "施枢",
        "paragraphs": [
            "灵鼍一鼓振潮音，征梦迢遥枕畔闻。",
            "语断频伽天正晓，松风吹散满山云。"
        ],
        "title": "闻寺中晓鼓",
        "id": "f8313b47-963a-4198-878b-64d2dc76a200"
    },
    {
        "author": "施枢",
        "paragraphs": [
            "店舍总迢遥，山深转寂寥。",
            "看鸥临远水，下马过危桥。",
            "晴雪林间少，春风野外饶。",
            "此行为王事，旅食任萧条。"
        ],
        "title": "跨水道间",
        "id": "4448c733-a554-4e90-977a-65c74c2eee10"
    },
    {
        "author": "施枢",
        "paragraphs": [
            "未说路行难，山深分外寒。",
            "晚村林隠寺，春磵石鸣滩。",
            "薄宦曾无补，劳生敢自安。",
            "羽书虽较少，备御莫教宽。"
        ],
        "title": "峮山铺",
        "id": "30e4131e-2266-4326-bd5c-da3538b5a733"
    },
    {
        "author": "施枢",
        "paragraphs": [
            "境接江东界，邮程是杏塘。",
            "雨喧茅屋小，泥滑草桥长。",
            "旷野人稀少，平田水渺茫。",
            "半生游历地，未若此荒凉。"
        ],
        "title": "杏塘",
        "id": "6b8c019e-6ced-4cca-a198-632776f2ff79"
    },
    {
        "author": "施枢",
        "paragraphs": [
            "劫火不能焚，空中转法轮。",
            "风霜鸱殿古，金碧贝函尘。",
            "物本由成数，人言不坏身。",
            "却怜无问者，遗迹竟成陈。"
        ],
        "title": "四安梵惠藏殿",
        "id": "888a60e2-9a60-4e57-89bc-a7813258bed6"
    },
    {
        "author": "施枢",
        "paragraphs": [
            "声名满世重于山，果见延登左掖班。",
            "天子虚心求国是，先生着手济时艰。",
            "要看出处诸公上，只在精神一转间。",
            "前此极言虽引去，安危理乱正相关。"
        ],
        "title": "上司谏曹先生",
        "id": "41cecd42-03c5-4d92-b718-3ee1b96e95ee"
    },
    {
        "author": "施枢",
        "paragraphs": [
            "一番雨过一番多，间挟晴风涨绿波。",
            "柳絮吹残游迹在，谢池点点是阳和。"
        ],
        "title": "池萍",
        "id": "dc553104-e46b-481b-9526-eeafa641089c"
    },
    {
        "author": "施枢",
        "paragraphs": [
            "纤腰睡起芳情足，谁道春风浪拘束。",
            "日暮天涯细草多，轻飞误入阑干曲。"
        ],
        "title": "分赋杨花",
        "id": "137222b4-e7d6-4864-88f0-99e9e12f1952"
    },
    {
        "author": "施枢",
        "paragraphs": [
            "园林绿尽合清和，犹有余寒在薄罗。",
            "几缕情风春别柳，一庭苦雨夜鸣莎。",
            "人于生处穷通定，事到难时感悟多。",
            "水上浮沤频起灭，看来物理总由他。"
        ],
        "title": "雨吟",
        "id": "35871aa9-d63c-47e5-8e83-bbe6eb0e58ba"
    },
    {
        "author": "施枢",
        "paragraphs": [
            "不为名所累，应是得安居。",
            "客梦方知幻，身谋反似疏。",
            "风高秋塞远，雨急夜窗虚。",
            "犹望收来效，频翻旧读书。"
        ],
        "title": "夜坐有感",
        "id": "1eb3c407-4757-4eab-8e41-f9fdac5883ff"
    },
    {
        "author": "施枢",
        "paragraphs": [
            "六朝多旧事，谁与问江山。",
            "我亦身重到，材疏语竟悭。",
            "燕归秋巷静，鹭去晚洲闲。",
            "健笔无轻赋，前贤辙可攀。"
        ],
        "title": "送黄溱游金陵",
        "id": "1fb7e086-9112-4139-8fed-d99ef08b99cd"
    },
    {
        "author": "施枢",
        "paragraphs": [
            "帝里风光好，随缘适宦情。",
            "却居城郭外，不杂市廛声。",
            "水国霜天冷，梅庭夜月清。",
            "正惭无雅韵，敢说到诗名。"
        ],
        "title": "酬山月江与投赠",
        "id": "b7b08942-37b7-4361-9d00-7067c37afda7"
    },
    {
        "author": "施枢",
        "paragraphs": [
            "了无闲事上眉纤，一炷清芗静昼帘。",
            "造化自从回暖律，芬华顿觉转穷檐。",
            "轻风度柳春情薄，细雨催花土脉黏。",
            "所愧微官相束缚，何因共访酒家帘。"
        ],
        "title": "和陆明叟",
        "id": "5c617bb3-cbc5-41be-874b-e8182647903c"
    },
    {
        "author": "施枢",
        "paragraphs": [
            "一炷夜香清，挑灯听雨声。",
            "虽然添客梦，却可助诗情。",
            "泽沁兰心重，泥酥笋角萌。",
            "山行频有约，日日候晴明。"
        ],
        "title": "夜窗听雨",
        "id": "9fd42eea-802d-41f5-8db3-219433f48bbd"
    },
    {
        "author": "施枢",
        "paragraphs": [
            "蜂殻盈盈万颗珠，润于玛瑙浸冰壶。",
            "吟心先自清如水，嚼了寒霜骨更臞。"
        ],
        "title": "破榴",
        "id": "f2e8dbc7-84ce-49f9-ba5d-f0654053ce11"
    },
    {
        "author": "施枢",
        "paragraphs": [
            "云级涌青冥，金鳌载宝轮。",
            "地高心自逸，天近足无尘。",
            "图画千峰晚，楼台万井春。",
            "三生许元度，曾此证前身。"
        ],
        "title": "登应天塔",
        "id": "cec902d6-efbb-425a-85d4-84b498908f48"
    },
    {
        "author": "施枢",
        "paragraphs": [
            "人言此井有灵源，潮落潮生透海门。",
            "陵谷未须穷变易，朱廧里是濮王园。"
        ],
        "title": "鳗井",
        "id": "ce9d07ad-8129-491e-80ac-6b70326fc21e"
    },
    {
        "author": "施枢",
        "paragraphs": [
            "规模应甲剎，殿阁拥金僊。",
            "岁歉炊烟绝，城低野色连。",
            "客僧皆散去，主者独安眠。",
            "成毁难逃数，山门八百年。"
        ],
        "title": "大能仁寺",
        "id": "bc02173e-9230-4b7d-bf54-ce7f03a1d767"
    },
    {
        "author": "施枢",
        "paragraphs": [
            "何期踪迹又迟留，行止于人自不由。",
            "梦境固知空似蚁，生涯却笑拙如鸠。",
            "碧涵一镜晴天阔，翠涌千峰宿雨收。",
            "从此公余须杖屦，未应草草度春休。"
        ],
        "title": "留滞",
        "id": "1cf03e7c-920a-4474-ad46-199b5f01461a"
    },
    {
        "author": "施枢",
        "paragraphs": [
            "曲曲屏山忆梦中，峭寒成阵入帘栊。",
            "宿香销尽金猊冷，一树梅花怯晓风。"
        ],
        "title": "晓寒",
        "id": "782fe024-7049-4646-883c-96863de9d465"
    },
    {
        "author": "施枢",
        "paragraphs": [
            "客思悠悠幸自安，亦因吟事可相宽。",
            "小窗过了廉纤雨，细与东风说晚寒。"
        ],
        "title": "晚思",
        "id": "445a3e64-57a4-4d29-b787-8cae4c15a4c7"
    },
    {
        "author": "施枢",
        "paragraphs": [
            "久客住兰亭，心同晋水清。",
            "忘机盟宿鹭，伐木听雏鶑。",
            "物亦知人意，春宁有世情。",
            "幽寻空作计，一夜雨连明。"
        ],
        "title": "用明叟韵并寓山行未成之意",
        "id": "f8740fb2-8c99-4214-96d9-8d0b98d7b22a"
    },
    {
        "author": "施枢",
        "paragraphs": [
            "何期一雨成三日，约客行山竟未能。",
            "春到分时阴不解，夜当深处气犹凝。",
            "檐低卷箔看飘洒，础润添香散鬰蒸。",
            "想见故园梅落尽，和羹消息又堪凭。"
        ],
        "title": "苦雨",
        "id": "d47594b4-cadc-4cb8-a0d9-1c165c7de1a7"
    },
    {
        "author": "施枢",
        "paragraphs": [
            "无计酬春独有诗，倚栏终日候晴晖。",
            "东风渐属新桃李，帘幕深深燕子飞。"
        ],
        "title": "雨中用雪坡韵",
        "id": "9e91003b-8457-4de7-8722-7da8fad7f3b2"
    },
    {
        "author": "施枢",
        "paragraphs": [
            "为欲看山助眼明，频占鹊喜报新晴。",
            "春光已过三之一，尘世难逢四者并。",
            "诗酒深情殊未适，肴蔬薄具亦频更。",
            "终来不似西湖好，晴雨皆堪傍柳行。"
        ],
        "tags": [
            "西湖"
        ],
        "title": "雪坡以雨阻山行有诗因亦次韵",
        "id": "f934f5e6-5122-4f6e-ae13-54b61f4d7dce"
    },
    {
        "author": "施枢",
        "paragraphs": [
            "灵种飞来鹤顶红，谁云九转有仙功。",
            "广庭曾侍东风宴，留得霞杯照晚丛。"
        ],
        "title": "月丹",
        "id": "26ce35c8-2379-461d-bcbe-e5049161e4c6"
    },
    {
        "author": "施枢",
        "paragraphs": [
            "且要尽清欢，须知一出难。",
            "人因晴後喜，春到水边宽。",
            "柳长官桥媚，梅飘客袖寒。",
            "荒祠存禹迹，得得又来看。"
        ],
        "title": "禹庙",
        "id": "776495e6-b326-420d-b003-d919e59b324d"
    },
    {
        "author": "施枢",
        "paragraphs": [
            "天与平湖老贺郎，春波依旧染晴光。",
            "可怜千载风流意，付与租符晓夕忙。"
        ],
        "title": "镜湖一曲",
        "id": "29511eb9-cc9a-4c62-b432-605fc9acb425"
    },
    {
        "author": "施枢",
        "paragraphs": [
            "纔出城门兴便浓，晴光野色两俱融。",
            "柳方染得三分绿，桃已熏成一半红。",
            "山涌林峦荒寺隠，湖分港汊小舟通。",
            "相携各自论年事，几度春风上鬓蓬。"
        ],
        "title": "用雪坡春色韵",
        "id": "aee934de-d130-4ec5-82f0-cd5ce82eac7e"
    },
    {
        "author": "施枢",
        "paragraphs": [
            "畎亩镜中分，沧波杂断云。",
            "向来官里赐，今属野人耘。",
            "怀古天难问，贪吟日易曛。",
            "羽衣遗传本，起诵想余芬。"
        ],
        "title": "用梅溪镜湖韵",
        "id": "fd82fd79-9d3e-45e7-97ed-d04c37ef3894"
    },
    {
        "author": "施枢",
        "paragraphs": [
            "金碧耀琼庐，天开绕电区。",
            "乌流周室瑞，蛇断汉家符。",
            "石井腾曦驭，瑶坛布斗枢。",
            "愿将皇极福，敷锡遍康衢。"
        ],
        "title": "天基瑞应宫",
        "id": "28a63047-e8b4-4a15-bb91-8fe319cf04e9"
    },
    {
        "author": "施枢",
        "paragraphs": [
            "客里偶相逢，襟怀亦偶同。",
            "对梅吟夜月，折柳问春风。",
            "子勿言浮梗，余方笑转蓬。",
            "归程经雁荡，得句附邮筒。"
        ],
        "title": "送东浦张应发归永嘉",
        "id": "febaa673-580c-47b2-89be-148ffc5d855a"
    },
    {
        "author": "施枢",
        "paragraphs": [
            "月浸虚庭夜未央，一枝静对白云乡。",
            "三生自结玄都约，来伴疎梅到玉堂。"
        ],
        "title": "碧桃",
        "id": "e4ceaaf4-e6e2-4456-8191-d12fe9658755"
    },
    {
        "author": "施枢",
        "paragraphs": [
            "几有行山约，山灵圣得知。",
            "仙家宁易到，尘世亦何为。",
            "草润非烟石，花流止水池。",
            "不晴还不雨，正是卖饧时。"
        ],
        "title": "一春屡有阳明之约雨辄尼之将旋幕侍外舅来游解后二羽衣一能参上道一能知大丹竟日留话喜赋二解时清明日也  其一",
        "id": "ff09a68e-094b-4898-a925-910b10bcb518"
    },
    {
        "author": "施枢",
        "paragraphs": [
            "裂石未尝关，毋将俗眼观。",
            "虚中元有受，造藴亦何难。",
            "羽客能谈道，云房识候丹。",
            "只应仙有分，风响步虚坛。"
        ],
        "title": "一春屡有阳明之约雨辄尼之将旋幕侍外舅来游解后二羽衣一能参上道一能知大丹竟日留话喜赋二解时清明日也  其二",
        "id": "bb20afeb-3b62-4f5a-8da1-4294ec8d5fe1"
    },
    {
        "author": "施枢",
        "paragraphs": [
            "东风到处竞繁华，不问穷檐与大家。",
            "垂柳丝中深院宇，隔廧时有出来花。"
        ],
        "title": "道间见桃李花",
        "id": "2d8cb5b2-e3c1-45c0-ac0d-c4213a9ecb60"
    },
    {
        "author": "施枢",
        "paragraphs": [
            "轻红片片落桃花，刘阮空迎紫凤车。",
            "石洞有天元不闭，何须流水觅胡麻。"
        ],
        "title": "龙瑞宫侧访仙姑不值",
        "id": "57355b43-4de9-4d27-84b9-899e54442805"
    },
    {
        "author": "施枢",
        "paragraphs": [
            "此身元是客，还作送行诗。",
            "笑语如今度，绸缪似旧时。",
            "买舡春载酒，剪烛夜枰棋。",
            "烟雨楼前景，图来慰所思。"
        ],
        "title": "送妻叔归括",
        "id": "46a1220e-e113-4f5e-9791-3007ec8907ac"
    },
    {
        "author": "施枢",
        "paragraphs": [
            "自从依监宅，不似□时亲。",
            "义重难为别，情同久更真。",
            "一箫思去凤，双璧倚灵椿。",
            "只等中除报，相迎辇路尘。"
        ],
        "title": "出西门寄呈外舅姑",
        "id": "d9bdef8e-79e6-4f4e-8316-72bf5bac63a5"
    },
    {
        "author": "施枢",
        "paragraphs": [
            "幽居已似水中仙，更有亭台在屋边。",
            "拟作小图难画处，一年两驻内家舡。"
        ],
        "title": "唐园",
        "id": "eb6d77e7-c8a5-4e3c-9b67-e8bdde631e53"
    },
    {
        "author": "施枢",
        "paragraphs": [
            "此是词人宅，名因後世传。",
            "驿中存废井，桥下驻归舡。",
            "一梦空尘迹，千年尚福田。",
            "笔灵应剩馥，试为酌清泉。"
        ],
        "title": "觉苑寺",
        "id": "3232bfdf-6b21-41e8-8c6d-1f4d004bc5bb"
    },
    {
        "author": "施枢",
        "paragraphs": [
            "应天曾建塔，又此结精庐。",
            "释氏缘何熟，诗人念总疏。",
            "壁荒遗画水，僧老学医书。",
            "笑我重来者，经年不定居。"
        ],
        "title": "祇园寺许询旧宅有戚公水",
        "id": "894aaac3-5f27-4c73-8ebf-bf87ad712573"
    },
    {
        "author": "施枢",
        "paragraphs": [
            "为说吟边事，曾陪燕笑频。",
            "自惭无韵者，敢对有名人。",
            "雨洗秦山晓，波明镜水春。",
            "匆匆还别去，芳草正如茵。"
        ],
        "title": "奉和龟翁送别",
        "id": "1254b56e-d886-4828-af45-4dd0d0fdb303"
    },
    {
        "author": "施枢",
        "paragraphs": [
            "见说天文变，频占太史台。",
            "但云星犯月，不料火为灾。",
            "尽夜看烟灭，逢人问讯来。",
            "丹心勤恋阙，东乡极裴回。"
        ],
        "title": "萧山望城中遗漏",
        "id": "8d47af58-3c3c-4982-bd7a-1188d9bb03f0"
    },
    {
        "author": "施枢",
        "paragraphs": [
            "半载蓬莱地，相携只是诗。",
            "心怀丹凤去，梦与白鸥随。",
            "俯仰俱无愧，勤劳必有知。",
            "归舟平似掌，天亦念孤危。"
        ],
        "title": "唤渡旋幕",
        "id": "a2c59d6c-be58-4a7c-b4ae-72d696460266"
    },
    {
        "author": "施枢",
        "paragraphs": [
            "幸从腐木出，敢被齿牙和。",
            "真有山林味，难教世俗知。",
            "香痕浮玉叶，生意满琼枝。",
            "饕腹何多幸，相酬独有诗。"
        ],
        "title": "玉蕈",
        "id": "322e6369-9ad7-444b-9324-5d46d89b919b"
    },
    {
        "author": "施枢",
        "paragraphs": [
            "玄盖天中万象垂，洞门无钥许人窥。",
            "仙踪直与华阳接，能继玄同有阿谁。"
        ],
        "title": "大涤洞",
        "id": "e7f25724-4ca3-4e22-a387-8ee8b99f6087"
    },
    {
        "author": "施枢",
        "paragraphs": [
            "擎天一柱锁崖嵬，六洞烟云亦异哉。",
            "更有泉飞漱寒玉，不妨频为此山来。"
        ],
        "title": "天柱峰",
        "id": "5c89b1cb-8030-4df6-8b44-c6515ef4f4d5"
    },
    {
        "author": "施枢",
        "paragraphs": [
            "溶溶聚散霎时间，岂有根株在世凡。",
            "料是从龙归洞穴，故应化作此巉岩。"
        ],
        "title": "云根石",
        "id": "85714590-7125-4d24-abd6-4d65ff50024f"
    },
    {
        "author": "施枢",
        "paragraphs": [
            "功成归去作飞仙，箬下遗丹不浪传。",
            "千载岂皆无遇者，要须种植验前缘。"
        ],
        "title": "无骨箬",
        "id": "cfc06d41-fd6c-4386-ac60-3b2a86a0aa68"
    },
    {
        "author": "施枢",
        "paragraphs": [
            "不徒卓屋在岩阿，前後丹成亦已多。",
            "三十余年勤累行，几时跨鹤上空歌。"
        ],
        "title": "雷崖屋",
        "id": "f7093ade-c788-4f90-a395-1d92c5be7398"
    },
    {
        "author": "施枢",
        "paragraphs": [
            "素练飞来衮雪球，满怀风露不胜秋。",
            "翠蛟已是天然景，今日还当避一头。"
        ],
        "title": "飞玉亭",
        "id": "ab9e1e65-3d48-4a09-a446-47ca88364fa0"
    },
    {
        "author": "施枢",
        "paragraphs": [
            "刺分玉蛹堆盘脆，嚼破冰蚕绕齿凉。"
        ],
        "title": "句",
        "id": "627c47d1-8730-4b24-926a-d6c5d3261b2e"
    },
    {
        "author": "林云",
        "paragraphs": [
            "天风吹我上瑶台，满眼烟霞扫不开。",
            "药灶无丹人已去，洞霄有树鹤还来。",
            "溪声晴带三秋雨，山色青无半点埃。",
            "更爱夜深清梦断，碧纱明月映苍苔。"
        ],
        "title": "仙水庙",
        "id": "a3e2e1bc-bfec-4b76-a495-d99b344322bc"
    },
    {
        "author": "韩伯修",
        "paragraphs": [
            "壁立东南第一峯，问知名道葛仙翁。",
            "丹砂灶逼云头近，玉井泉流海眼通。",
            "六字籀文天篆刻，数间洞屋石帡幪。",
            "我来整屐层巅上，无数羣山立下风。"
        ],
        "title": "洪山",
        "id": "bbd9a892-76f9-4f3e-8db3-c888ad28b68e"
    },
    {
        "author": "韩伯修",
        "paragraphs": [
            "休问桃源路，寻梅蹔往还。",
            "梅花有知己，何必定湖山。"
        ],
        "title": "梅花坡",
        "id": "5fa0de2b-ab24-462b-bd86-037f06c725b3"
    },
    {
        "author": "薛师传",
        "paragraphs": [
            "秋江涓涓帆乱飞，秋山皎皎含斜晖。",
            "君趁江流去已远，立对青山不忍归。",
            "知君不惜南来信，只恐衡阳雁足稀。"
        ],
        "title": "江上别友人",
        "id": "b329ad64-f6b7-4ead-b0a2-55b6af66d9b7"
    },
    {
        "author": "薛师传",
        "paragraphs": [
            "出郭青岑近，临流白鸟飞。",
            "笙歌春雨歇，草树夕阳微。",
            "山色邀藜杖，湖风飐葛衣。",
            "虚亭林处士，不见鹤来归。"
        ],
        "title": "六桥闲步  其一",
        "id": "7743c6db-0152-4f9a-956d-45a936dffd7b"
    },
    {
        "author": "薛师传",
        "paragraphs": [
            "向晚西湖路，烟霞淡水汀。",
            "垂杨拂波绿，芳草幔堤青。",
            "地僻渔樵聚，山深殿阁扃。",
            "平生卜投老，梦寐有南屏。"
        ],
        "tags": [
            "西湖"
        ],
        "title": "六桥闲步  其二",
        "id": "c52b7328-92e6-4e8c-986f-bd5d99ef9914"
    },
    {
        "author": "黄履翁",
        "paragraphs": [
            "福地由来此最幽，翠微深锁碧山头。",
            "参差梵阁云常护，隠现神灯夜不收。",
            "面壁几人曾入定，摩崖有客记同游。",
            "从今悟道支提处，知是名高十二楼。"
        ],
        "title": "支提禅寺",
        "id": "b34666db-6518-4b6d-9da4-ffba8d0d6f3a"
    },
    {
        "author": "林经德",
        "paragraphs": [
            "扶植纲常抗直声，白头不惮岭南行。",
            "书云惟孝友兄弟，臣罪当诛王圣明。",
            "削籍投荒从宝庆，陟阶录後頼端平。",
            "朝家赐谥今方举，凛凛孤忠死亦生。"
        ],
        "title": "挽胡季昭",
        "id": "342d4878-2868-4eca-9d08-feb4ecbfa634"
    },
    {
        "author": "杨谆",
        "paragraphs": [
            "陈家宅废桑畦暗，马道冠亡羽观空。",
            "惟有山南古程氏，雕檐一簇翠烟中。"
        ],
        "title": "马冠山",
        "id": "ac406ebc-249a-4b8a-9e7a-470baa22a408"
    },
    {
        "author": "赵崇皦",
        "paragraphs": [
            "苍松藏野寺，山以隠君灵。",
            "俛仰千年事，孤高九日亭。",
            "抗尘头渐白，吊古眼犹青。",
            "有客耽幽讨，吟情起鹤汀。"
        ],
        "title": "九日山送客次赵循州韵",
        "id": "e0a78b2a-9a9d-4795-82f5-872ab5e31075"
    },
    {
        "author": "史季温",
        "paragraphs": [
            "上到瑶峯第几间，御风骑气渺人寰。",
            "天高陡觉星辰近，地迥偏饶日月闲。",
            "去海茫茫疑十里，望州隠隠见三山。"
        ],
        "title": "鼓山",
        "id": "f0872839-bf02-4018-b1a8-301ea4c3840f"
    },
    {
        "author": "陆壑",
        "paragraphs": [
            "壁槿扶疎当缚篱，山深不用掩山扉。",
            "客来踏破松梢月，鹤向主人头上飞。"
        ],
        "title": "朱槿花",
        "id": "255ac20e-b514-439b-9747-2f5ea5919fa6"
    },
    {
        "author": "陆壑",
        "paragraphs": [
            "破箧犹存旧赐香，轻将魂梦别昭阳。",
            "只知镜里春难驻，谁道人间夜更长。",
            "父母家贫容不得，君王恩重死难忘。",
            "东风二月垂杨柳，犹解飞花入禁墙。"
        ],
        "title": "杨柳",
        "id": "684c5bea-d0d1-40d1-b1c0-0daec0810e52"
    },
    {
        "author": "陆壑",
        "paragraphs": [
            "山兮如慕，水兮如诉，问故宫兮莽何许。",
            "有翼其宇，有百其堵，中冕旒兮冠佩以序。",
            "邦伯维主，酒醴维醹，我民兮曰毋沴我土。"
        ],
        "title": "享神辞",
        "id": "a2788bfe-2e8e-4ee2-87a2-4c138b00111a"
    },
    {
        "author": "陆壑",
        "paragraphs": [
            "萧飒西风吹帽纱，征途近晚欲停车。",
            "峯回路转六七里，犬吠鸡鸣三四家。",
            "采药人归闻朮气，寻仙路远梦桃花。",
            "买来山酿全如水，亦解昏昏到日斜。"
        ],
        "title": "天台道中",
        "id": "8a9be6c0-6397-47ce-8724-d8113d1fd45e"
    },
    {
        "author": "陈大方",
        "paragraphs": [
            "茅山东北燕山前，翁仲遗墟几百年。",
            "时有吴人来问隠，不知唐树已啼鹃。",
            "山童解指看碑路，野衲分耕祭墓田。",
            "厚夜肯教黄壤晓，悲风偏动夕阳天。"
        ],
        "title": "唐隠士袁宣墓",
        "id": "fbfb8957-83ff-4b6c-a69d-2c80ae25f0d8"
    },
    {
        "author": "陈大方",
        "paragraphs": [
            "石林和月俯清流，一点红尘不许留。",
            "青鸟岂传金母信，彩鸾应返玉皇楼。",
            "苔铺翠点仙桥滑，松积香梢径路幽。",
            "午夜鹤翻松顶露，道人睡觉满天秋。"
        ],
        "title": "万寿观  其一",
        "id": "85508f18-60ae-4e41-9b52-5d6121942e88"
    },
    {
        "author": "陈大方",
        "paragraphs": [
            "玉佩丁东下界闻，天风吹动碧霞裙。",
            "刘郎跨鹤游三岛，王子吹笙到五云。",
            "洞府夜光传玉印，石坛月色礼茅君。",
            "若逢天上吴仙子，应问丹砂成几分。"
        ],
        "title": "万寿观  其二",
        "id": "2939b950-3766-45e7-b90b-e61b60fc54ab"
    },
    {
        "author": "徐明叔",
        "paragraphs": [
            "科笋如刳佛面皮，科灯如点佛膏脂。",
            "重科叠科何时了，奉劝诸官发大悲。"
        ],
        "title": "判词",
        "id": "5f4df9ee-ab1f-4e6d-b2bc-3d5dc2e61609"
    },
    {
        "author": "郑芬",
        "paragraphs": [
            "云起松洋路，吾庐蹴水开。",
            "故人嫌俗缚，双骑出城来。",
            "春昼散微雨，邻家多早梅。",
            "弹琴征古调，何处可登台。"
        ],
        "title": "早春汪若水宋寿谷见过",
        "id": "aea99c9b-bb80-4baf-9670-db05dd9b3a87"
    },
    {
        "author": "崔复初",
        "paragraphs": [
            "惊见门前柳又阴，江湖何日可山林。",
            "未能成事空豪气，恐易伤时休苦吟。",
            "鱼信不来流水远，鴈声低去暮云深。",
            "而今甚觉春游懒，静看中庸养道心。"
        ],
        "title": "寄施芸隠",
        "id": "b42aafa5-0b87-46a3-b400-21ece8d92f46"
    },
    {
        "author": "崔复初",
        "paragraphs": [
            "庙门金字额，壁画半凋零。",
            "残日挂红树，晚猿吟翠屏。",
            "村深僧村实，岁久石英灵。",
            "闻受河汾业，老成犹典刑。"
        ],
        "title": "落石庙",
        "id": "bf6cd8ef-4fb7-48d6-b1b0-e4454bf9f217"
    },
    {
        "author": "崔复初",
        "paragraphs": [
            "一客在他乡，行程一月强。",
            "云寒山欲暗，日短道偏长。",
            "枫叶嫣如醉，梅花谢亦香。",
            "谁家砧杵急，回首感征裳。"
        ],
        "title": "三衢道中",
        "id": "8de5f117-5502-4193-ada8-cf18c33e576b"
    },
    {
        "author": "崔复初",
        "paragraphs": [
            "西子湖边水正肥，鸳鸯双浴湿红衣。",
            "蜻蜓立在荷花上，受用香风不肯飞。"
        ],
        "tags": [
            "西湖"
        ],
        "title": "湖边",
        "id": "f1c2f7dc-30be-40d7-817d-2e60ce9e2e26"
    },
    {
        "author": "崔复初",
        "paragraphs": [
            "一树秋风啼老乌，钟山猿鹤近何如。",
            "六经不载青苗法，不识当时读甚书。"
        ],
        "title": "荆公读书堂",
        "id": "48a3349a-e0f6-4b7f-906c-61493e078d90"
    },
    {
        "author": "丁石",
        "paragraphs": [
            "罗列椒盘人未眠，红炉围坐笑灯前。",
            "时光过隙那知老，纔到鸡鸣又一年。"
        ],
        "title": "景定壬戌除夜",
        "id": "cdee4363-68ca-417e-9f46-eb1406ca20c3"
    },
    {
        "author": "袁太初",
        "paragraphs": [
            "晋委东都帝秣陵，岂无机会可争衡。",
            "诸公坐视敌来往，一水反为国重轻。",
            "北伐上章空有语，中流击楫竟何成。",
            "登临不是多伤感，老却胸中十万兵。"
        ],
        "title": "金陵怀古",
        "id": "a7c4fb19-86a0-4558-b3ba-3ff37b15f379"
    },
    {
        "author": "邵定",
        "paragraphs": [
            "白日看云坐，清秋对雨眠。",
            "眉头无一事，笔下有千年。"
        ],
        "title": "山中",
        "id": "472cc62d-d131-4bdd-b884-3f96f219af2e"
    },
    {
        "author": "邵定",
        "paragraphs": [
            "渔家临水住，春尽无花开。",
            "年年谢流水，流得好花来。"
        ],
        "title": "渔家",
        "id": "e19cca6c-10df-4642-a0b2-af19ae773997"
    },
    {
        "author": "萧立之",
        "paragraphs": [
            "牙签玉轴新未触，何如颓檐灯火读。",
            "李成骤雨郭熙山，何如一藤烟火间。",
            "书画移人亦尤物，宝绘堂中长公说。",
            "子持此艺将归时，霜刀正足供刈葵。",
            "争名场中困机械，学古悠悠晚知悔。",
            "残编料理数能来，了我明窗读书债。"
        ],
        "title": "赠裱褙匠",
        "id": "fdabafe3-61dc-4d0f-9d83-489bb2e547cb"
    },
    {
        "author": "萧立之",
        "paragraphs": [
            "黄君为善不近名，九鼎大吕荆溪评。",
            "贼奴金印弃如唾，未用富民侯汉廷。",
            "只今作仓北原北，肯与贫人供年谷。",
            "乖崖梦中紫府客，君家世美如乔木。",
            "题诗往往来达官，锦标玉轴乌丝栏。",
            "知君见诗应怒骂，百万摴蒲乞鹅炙。"
        ],
        "title": "黄景纯社仓求诗",
        "id": "5093e4c4-eaf7-4a28-a5af-1b6c34e9f293"
    },
    {
        "author": "萧立之",
        "paragraphs": [
            "舞鸾失镜啼秋影，文鸾白头翠交颈。",
            "山鸡谁遣双入笼，走送书堂春睡醒。",
            "霜浓木脱生惊雷，翩翩飞下平冈来。",
            "锦囊礧磈碧钗文，□之而隠身之灾。",
            "岩呼谷应深云里，岁晚斓斑落城市。",
            "吟边怜汝忽自怜，我亦江南客千里。"
        ],
        "title": "锦鸡送陈广文",
        "id": "0de37675-f2f2-4c24-9e36-512e2a6ad197"
    },
    {
        "author": "萧立之",
        "paragraphs": [
            "欹眠困萧寺，晓视天宇晴。",
            "细马金盘陀，路出东南城。",
            "狞飙碾花作红埃，十里八里青松栽。",
            "云埋塔影铃铎语，水落石洪风雨来。",
            "仙君一去今几年，断碑苍藓留层巅。",
            "鹤归华表作人语，石卧沉香生晚烟。",
            "蚁穴蜂房三万户，山上清明山下雾。",
            "可怜当日跨龙人，依旧思归入城去。",
            "我愿山头拾桃颗，归种云根春妸娜。",
            "从渠一实三千年，不向人间食烟火。"
        ],
        "title": "花朝同刘同年判簿登苏山",
        "id": "6da29ac2-ed5d-4ba5-9ec2-c27e2832b810"
    },
    {
        "author": "萧立之",
        "paragraphs": [
            "世人论心画写影，倾盖谁能交刎颈。",
            "慈恩梦事风花飞，一见八年肝胆醒。",
            "锦鸡山上霜皑皑，机动穽发从何来。",
            "骑牛涧谷未必恶，古来铁马无非灾。",
            "彩衣蹁跹晴昼里，台上曲高倾倚市。",
            "回雁峯头一笑春，来缊傥可烦邻里。"
        ],
        "title": "同年刘仲山和送锦鸡长韵再用韵为侍彩泛幕之行饯",
        "id": "fe67cb92-4e57-48ef-adb9-bcd9f8128d19"
    },
    {
        "author": "萧立之",
        "paragraphs": [
            "平生故人谁绨袍，元龙湖海风裁高。",
            "吟诗仓卒供十手，清水新淬龙文刀。",
            "壮如沙场驰百马，奇如甘蝇飞如射。",
            "寒笺字字明华星，掩耳不及春霆惊。",
            "一天风月四方钱，冷淡未必输华鲜。",
            "人生端有不朽事，虚名岂足惊乌鸢。",
            "小年担书走京国，腕中一笔万斛力。",
            "近来言语不惊人，出户谁复思安仁。",
            "何当解鞯饲我馿，娇儿喜归争挽须。",
            "来时雪花大如席，缫车卷玉鸣桑枯。",
            "一年春风又如客，山中无人吟不得。",
            "烦君远致北海秋，雁鹜行中洗朱墨。"
        ],
        "title": "府教和章狎至再用韵为谢",
        "id": "e6a1e186-d669-49f9-aa51-ee34f27fd202"
    },
    {
        "author": "萧立之",
        "paragraphs": [
            "桂东有山何高哉，牵萝挽葛登嵬崔。",
            "桄榔屯云白日暗，瘴雾飒飒吹黄埃。",
            "悬崖峭壁穴鼯狖，碎啄争食呜争隈。",
            "平生忍饥北窗卧，瘦马却载青衫来。",
            "江南解作断肠句，更生年少今多才。",
            "曲江座上倚寒玉，落月下照秋千崖。",
            "北湖尊酒谁主客，公荣不饮从渠猜。",
            "雁峯台前羣玉府，檄羽忽作先春雷。",
            "乌公取士有巨眼，十里祖道梨花杯。",
            "蒲团覊我着萧寺，官梅雪尽萱榴开。",
            "凝香阁下得休告，雨坐十日无舆台。",
            "新吟大轴忽到手，悬冰跨雪秋皑皑。",
            "请从今日□□□，慰我相思肠九回。"
        ],
        "title": "桂东行次刘提属同年见寄山行韵",
        "id": "9e3c8421-a428-4016-8758-15f02b42c734"
    },
    {
        "author": "萧立之",
        "paragraphs": [
            "梅花树头春雪晴，长廊僧定客梦醒。",
            "蛾眉豆熟樱笋老，两月风雨云屏屏。",
            "暄寒倏忽变气候，客衣单夹烦调停。",
            "移船避漏送白日，一根露草栖风蜓。",
            "蛙衣陵屯分变化，苏山云中几秋夏。",
            "欲携吟卷相追随，呈佛不堪仙可吓。",
            "归期得请那可料，炊米僧厨犹欠贾。",
            "吞腥啄臭欲可为，快理红藤趁今暇。"
        ],
        "title": "次陈府教喜晴古句且践苏山之韵",
        "id": "87783514-827a-4d2c-8132-fa2d815b0dbe"
    },
    {
        "author": "萧立之",
        "paragraphs": [
            "玉虹饮湖湖欲干，苍林摇落金弹丸。",
            "黄泥坂深没白马，野渡落日人争船。",
            "山城草草鱼菜市，乳鶑呼雏飞不起。",
            "练花晓薄客栖寒，自买湘罗裁半臂。",
            "谁家玉手鸣象床，藕丝夜织芙蓉裳。",
            "等得船成看花□，一屏秋色楚云香。"
        ],
        "title": "雨中过北湖戏作",
        "id": "7c612fc2-d5a6-492e-a512-47f6891a29ad"
    },
    {
        "author": "萧立之",
        "paragraphs": [
            "百原山头鹤不归，远孙流落沧江湄。",
            "深衣大带冠嵬巍，劲气崷崪崆峒低。",
            "平生不俯俗子首，食箪悬墙歌吾伊。",
            "莳香环屋供吟弄，冷石幽云选春梦。",
            "吞腥逐臭暍黄尘，笑杀世人无鼻孔。",
            "濂溪爱莲陶爱菊，和靖梅花子猷竹。",
            "楚骚兰桂有不同，昔所难并今所足。",
            "问君是中有何好，君言妙处难为道。",
            "四时风味一家春，八窗玲珑三径晓。",
            "金精故山深冥冥，芝田朮圃无人耕。",
            "几时脱我马口衔，与君煎茶祇愁□。",
            "老天忌君取数多，皑霜涂屋冰塞河。",
            "竹门肩舆不得施，闭户且赋疏影横斜诗。"
        ],
        "title": "邵中立六香吟屋歌",
        "id": "07f88764-0e80-41d7-93c4-c68017df418a"
    },
    {
        "author": "萧立之",
        "paragraphs": [
            "南山有虎额欲白，当年冯妇搏不得。",
            "牛羊食尽麋鹿无，樵苏不来道榛棘。",
            "莫徭客子心胆雄，鸡翎衔矢山桑弓。",
            "凭林翳树毙一发，狐鸣雀噪寒山空。",
            "向来雾雨不下食，也知文采真足惜。",
            "萧森素壁动斓斑，猛气雄姿见风格。",
            "我如杜陵不愿施锦鲸，琢诗包卷送赠君。",
            "知君家学有太极，自是皋比席上人。",
            "翦裁更入革工手，高堂寝处魑魅走。",
            "尊前一色老莱衣，为太夫人千载寿。"
        ],
        "title": "虎皮送周竹友",
        "id": "17254342-1aa7-4fd2-97ae-c62ed62fa33d"
    },
    {
        "author": "萧立之",
        "paragraphs": [
            "溪工夜斲苍匡藤，麻姑山前砧杵鸣。",
            "千金学得不龟手，并刀剪水裁寒冰。",
            "人间不数兜罗软，齐纨蜀锦焉足算。",
            "一池明月白云深，四壁东风晴与暖。",
            "道人家风此受用，赠君也作清凈供。",
            "梅花帐里春茫茫，休遣淡妆美人来入梦。"
        ],
        "title": "送陈广文西山楮衾",
        "id": "78e93e9a-c741-4307-a658-817ac7393bd0"
    },
    {
        "author": "萧立之",
        "paragraphs": [
            "颁春亭上罗官斑，黛泥骨碎鞭影间。",
            "苍虬争走青帝勅，阊阖轧损玻璃环。",
            "花神谢事即□起，东畔赐绯南赐紫。",
            "细腰学舞圆□歌，旗亭竹根枯野水。",
            "防江战士卧不惊，风吹雨洗淮土青。",
            "街头父老说新事，城里倍放今年灯。"
        ],
        "title": "颁春曲",
        "id": "54eb2010-ea21-47fc-a09d-e913a98434f2"
    },
    {
        "author": "萧立之",
        "paragraphs": [
            "濯枝雨干溪水碧，西南天高月斜白。",
            "谁家醉竹生莓墙，一本风烟三十尺。",
            "去时箫鼓红梅灯，青秧白水蝌蚪鸣。",
            "梦寻北湖弄素月，一叶醉度琉璃城。",
            "残编断砚烟雨湿，短衣小冠尘土涩。",
            "回头不敢望前程，九十九峯如笋立。"
        ],
        "title": "郴幕得告归桂东",
        "id": "bbce30bc-f6dc-486a-8678-cfb26e7c058e"
    },
    {
        "author": "萧立之",
        "paragraphs": [
            "留侯远孙腹䏺肛，载儒家书杂岐黄。",
            "桂山木落秋苍苍，画帘西风杵臼香。",
            "瘴烟疠雨吹南荒，弱儿倒卧瘦女僵。",
            "药石不入市贾箱，利专巫祝司祷禳。",
            "磨刃霍霍向猪羊，见君似人喜踉蹡。",
            "圭刀遣赠出锦囊，我怜此身无牢强。",
            "外邪客气弩矢张，君言扶衰艾火良。",
            "有得不计腕肉疮，世间何事非膏肓。",
            "白昼二竖行跳梁，案脉骇走扁与仓。",
            "馁腹可复须槟榔，请君乞我囊中方。"
        ],
        "title": "赠龙张泉医为灼艾",
        "id": "9570dbb2-20fe-4e47-b4db-09e32b45e3fb"
    },
    {
        "author": "萧立之",
        "paragraphs": [
            "高原陆地无莲花，此峯刻画天与状。",
            "李君下构三千楹，读书月明调悲壮。",
            "向来濂溪卜庐山，莲花峯下溪之源。",
            "半山争墩未苦贤，掘地何处无流泉。"
        ],
        "tags": [
            "庐山"
        ],
        "title": "寄题李叔谊莲峰书院",
        "id": "ba23afec-c0a7-4d3f-92ba-5c2a3644199c"
    },
    {
        "author": "萧立之",
        "paragraphs": [
            "稽古堂中书作种，儿孙班被文章宏。",
            "平园诚斋老词伯，至今□□□□□。",
            "□□读书饱秋月，木钻石盘有时彻。",
            "不见王家种树时，儿子二郎如玉雪。"
        ],
        "title": "还李世修槐阴书院稽古堂诗轴",
        "id": "4a853a67-667e-4101-a19a-64f61032d7a9"
    },
    {
        "author": "萧立之",
        "paragraphs": [
            "交枝积翠铓钻镞，熏风一根万仓粟。",
            "炎云蒸作丹砂红，黑瞳欲堕秋玲珑。",
            "楚人论香不论味，风流仅足侪兰蕙。",
            "长秋宫壁垩未墁，一粒蠙珠未为贵。",
            "野人摘赠持满筐，吐霞喷雾回晶光。",
            "我生食藉岂识此，藜羹糁苋填饥肠。",
            "练囊离□撑欲破，益味养神公所课。",
            "他年填用调羹手，请佐盐梅供五和。"
        ],
        "title": "送周竹友红椒",
        "id": "80d7a7de-cbac-44dc-afe8-16e33609cf62"
    },
    {
        "author": "萧立之",
        "paragraphs": [
            "知君肺气如少陵，十年鬓发秋风生。",
            "九韶山前石钟乳，坐致不得心峥嵘。",
            "玲珑鹅管截玉肪，黄金铛里然枯桑。",
            "连明更仆百万杵，朔风卷海凝朝霜。",
            "清诗浊酒桥亭别，此日身心等瓜葛。",
            "为君一涴书院胸，要看笔尾生长虹。"
        ],
        "title": "钟乳粉送赵簿",
        "id": "c841509a-08d4-4612-802c-d2f9841e5ffd"
    },
    {
        "author": "萧立之",
        "paragraphs": [
            "学诗学仙将无同，昔闻此语求志翁。",
            "远孙青春文字工，九仙城里鞭游龙。",
            "三年朗吟洞天白，湖光一区开醉墨。",
            "向来雪壁涴髯秦，未许斜阳今德色。",
            "短韵急雨鸣瓦沟，大障沙场鼙鼓秋。",
            "苏君欲语道未得，山鬼叫啸江灵愁。",
            "请君急与枣木刻，空明下有蜿蜒宅。",
            "升天倘要□朝词，夜半风雷留不得。"
        ],
        "title": "题陈广文苏山小草",
        "id": "c75cb987-6e56-41f5-b924-2e9d381c5234"
    },
    {
        "author": "萧立之",
        "paragraphs": [
            "江头铁骑飞腥尘，孤城釜沸游游鳞。",
            "景陵少府赤心胆，直与海岳争轮囷。",
            "食穷矢尽空弮起，生为南臣死南鬼。",
            "百三十指闭门中，血翦膻刀如践蚁。",
            "巴陵城下丹青明，孤儿襁褓今簪缨。",
            "虽然惜不援汉制，尉印有子侯于鉼。",
            "有生必死理之常，以义处死君之刚。",
            "雪窗细字灯前卷，发竖毛寒双泪溅。",
            "愧无李瀚笔如椽，传看人间配巡远。"
        ],
        "title": "题左尉死节本末",
        "id": "5d76519c-bc8c-463a-98db-469f94608986"
    },
    {
        "author": "萧立之",
        "paragraphs": [
            "溧阳寒尉饥欲啼，拥炉一席鹪鹩枝。",
            "鸱夷取醉与唾宜，持书推户知为谁。",
            "抽缄读书哦新诗，如渴得饮梦得归。",
            "妓围婉转娇鶑词，也复感此山梁悲。",
            "文禽只合长交颈，着语妩媚相携持。",
            "当年饮啄擅山泽，十步百步相追随。",
            "清波照影辄自爱，竟日堕此毕者机。",
            "怜渠求牡着樊籞，辄赠可使炫朝飞。",
            "于魔不忍仁者事，岂此玩物心冥迷。",
            "三边风寒铁为衣，白日黯黯天无辉。",
            "室家忧烦怨旷起，新婚之别归何时。",
            "存心爱物一命耳，公渐柄用酬隆知。",
            "苍芒独立将畴依，勿诿大家聋与痴。"
        ],
        "title": "周府判送锦鸡陈广文古风见示次韵二十句",
        "id": "c50cb9a9-9598-4b2a-985a-1227c9c6a59b"
    },
    {
        "author": "萧立之",
        "paragraphs": [
            "君家作妇三日强，锦衾未暖鸳鸯床。",
            "阿郎遽作远游别，三载菽水空襦裳。",
            "采桑忽忽春风陌，郎归相逢不相识。",
            "拦囊赠妾双黄金，妾心如冰介如石。",
            "阿郎归来坐堂前，低头相视默不言。",
            "郎心如此不易保，丑君一死沧波寒。",
            "棱棱劲节秋霜句，断简风流映千古。",
            "後来一种可怜人，却遣江津名妬妇。"
        ],
        "title": "秋胡妇歌",
        "id": "2c44f615-b875-49cb-92de-bd690a77a9e5"
    },
    {
        "author": "萧立之",
        "paragraphs": [
            "云深雨黑山潦浑，于菟嘷风吹野昏。",
            "短衣蹀躞面黧黝，欲指石鼓穷湘源。",
            "祝融峯高九万尺，五更三点看日出。",
            "何如矮屋一星灯，宇宙千年书四壁。",
            "啼鹃催客槐自黄，江滨蟹舍鱼虾香。",
            "古来贫者士之常，白鹭洲前春草长。"
        ],
        "title": "勉友人归庐陵",
        "id": "430540ff-d1d8-4db1-b549-b34068c4ad08"
    },
    {
        "author": "萧立之",
        "paragraphs": [
            "春日长，长安贵游踏春阳。",
            "游龙八尺黄金装，狎客沈宋交金张。",
            "真珠结屋贝作堂，锦裀七十二鸳鸯。",
            "吴姬赵女罗丝篁，熊蟠豹胎桂为浆。",
            "主客一饮累百觞，帏风幕日绮绣香。",
            "白昼铜盘飞蜡光，行乐未足光阴忙。",
            "恨无长绳系扶桑，何曾得知春日长。",
            "山中腐儒鬓欲霜，蜗牛庐中狮子床。",
            "二十七种饭瘦郎，过午一枕无何乡。",
            "起来煎茶竹风凉，半丝不挂万虑忘。",
            "从渠门外尘如马，落絮游丝相枕藉。",
            "斜阳窗户一编书，日长只在茅檐下。"
        ],
        "title": "春日长",
        "id": "b7cedf6c-533c-4dca-95be-f2fdaef322c3"
    },
    {
        "author": "萧立之",
        "paragraphs": [
            "云头山中石头路，三年石上行三度。",
            "岁衣十疋饭两盂，有底踉蹡走风雨。",
            "来得郁然无白须，鸣弲跨马东南趋。",
            "梦回楚徼隔鸿雁，日落赣江思鲤鱼。",
            "苔香草舍云生处，青壁无梯鸟飞去。",
            "山根野店酒旗风，似我江南桃叶渡。",
            "渡头翠浪吹长鲸，兰舟欲渡不得停。",
            "苍梧陈词叫帝子，天高水阔心怦怦。",
            "邅余车兮遗余褋，倒卷缁尘入衣褶。",
            "山中春去不归来，苦笋生孙蕨生叶。"
        ],
        "title": "自桂东入城饯使长移节东广路过云头岭作",
        "id": "24059c25-11d7-4510-a711-b26dde692866"
    },
    {
        "author": "萧立之",
        "paragraphs": [
            "急风吹月月魄堕，幻作玉莲三百个。",
            "水花亭上晓光寒，主人捧觞客满座。",
            "周郎朗朗屋百间，读书下帘春昼闲。",
            "坐中仙人左元放，寒冰结佩玉刻环。",
            "位高金多责山重，万里风烟摇醉梦。",
            "何如野水酌花阴，疾雷到天色不动。",
            "安得太华十丈花，乘风夜至玉仙家。",
            "老农有种来入土，鞭起卧龙天下雨。"
        ],
        "title": "周宰赏莲席上",
        "id": "655527f9-2aa8-4d45-9ccf-1eb2047370f3"
    },
    {
        "author": "萧立之",
        "paragraphs": [
            "半生身名今甑堕，吟肠寸斲字一个。",
            "三年风雨楚山寒，落日行窝看草座。",
            "藕塘着亭花中间，酒边消此半日闲。",
            "诗成索醉坐不起，立马嚼损黄金环。",
            "薤花簟凉残唾重，诗来破我□时梦。",
            "长风万里一笔追，字如鞴鹰欲飞动。",
            "人生高下如风花，奎蹄未必真堪家。",
            "村沽如水贱如土，何当携来说今雨。"
        ],
        "title": "次韵答周宰",
        "id": "6e9f6e1d-fde7-4cb4-a2af-1e878d48c94b"
    },
    {
        "author": "萧立之",
        "paragraphs": [
            "天孙失眠锦机堕，剪落溪藤不论个。",
            "神光下照茅屋东，惊倒闲庭马鞯座。",
            "我如寒蜩吟树间，时来有啄不得闲。",
            "涂烟抹墨学梳洗，敢与媚妩争弯环。",
            "天畿雨干顾忧重，剪爪桑林劳帝梦。",
            "却传贺表通银台，小臣拜舞驩雷动。",
            "银茄欲实豆亦花，一鲍已属穷吟家。",
            "莫将苏合比粪土，隔帘不是催花雨。"
        ],
        "title": "再韵答周宰",
        "id": "9949aca9-da64-4b67-ae14-422963e9683b"
    },
    {
        "author": "萧立之",
        "paragraphs": [
            "我本金精仙谪堕，雪崖劖天玉万个。",
            "有时采药白云深，亦有樵夫看棋座。",
            "湘波射鸭愁黄间，茅堂昼阴秋几闲。",
            "前山有诗招不入，嗔我啮户铜龙环。",
            "辱君三贶拜已重，又遣吟筒敲远梦。",
            "今我闭户风月场，如看解鼋食指动。",
            "乌丝弄笔摇松花，棘端破镞真当家。",
            "石鼎章成色如土，穴居由来未知雨。"
        ],
        "title": "再韵前人请断来章之作",
        "id": "41a5e89e-55db-4bbd-af7e-5f89538b3f6b"
    },
    {
        "author": "萧立之",
        "paragraphs": [
            "狂风一月吹帻堕，眼底梅花无一个。",
            "酒边饷我黄金团，饤饾闬干忽惊座。",
            "来禽青李季孟间，玉池生肥柘浆闲。",
            "长卿肺渴正须此，不用玉鱼供玉环。",
            "江梅累垂压枝重，三年空作吞江梦。",
            "遥知未老忆归来，身落湘南飞不动。",
            "潘郎只种桃李花，他年种梅说君家。",
            "须知调羹苏下土，更洗一瓶秧稻雨。"
        ],
        "title": "再韵答前人送梅实",
        "id": "7a2aa2ba-b36b-4ed8-a747-9d58294e57c1"
    },
    {
        "author": "萧立之",
        "paragraphs": [
            "庭户无人斗鹊堕，藓径屐痕无半个。",
            "玲珑一骑熏风前，惊起胡床橐驼座。",
            "长身苍髯江梅间，麒麟初脱十二闲。",
            "谁教驱策落何处，水石龃龉山连环。",
            "笔头不识周鼎重，学古胸宽有云梦。",
            "才大万牛挽不前，时来八风吹不动。",
            "寒香含着西风花，汉宫寿斚倾天家。",
            "不愁旱火成焦土，黄头奴来请行雨。"
        ],
        "title": "次韵答庐陵张新恩",
        "id": "29092eea-56e0-4d93-9eee-998ad0b4e861"
    },
    {
        "author": "萧立之",
        "paragraphs": [
            "桂东山中何所有，于菟嘷风阿香吼。",
            "鬼行狙伏尘不惊，石八强弓射生手。",
            "去年腊月雪塞村，射公家家肉满门。",
            "有皮斑斑五花文，须爪完具无箭痕。",
            "向来鹿豕一口吞，四蹄如瓠八尺身。",
            "扣门邀我酬万钱，猛气尚欲凌苍烟。",
            "深山大泽谁得前，摩挲忽此惊华颠。",
            "喜君风骨清且妍，赠君春风紫茸毡。",
            "蠹钻塺润与爱惜，风檐展上雪色壁。",
            "知君为政今渡河，欲寄他时恐难得。"
        ],
        "title": "送周竹友虎皮时权郡事",
        "id": "2ee7c4e1-d16f-46b2-8362-72df67bf8a4c"
    },
    {
        "author": "萧立之",
        "paragraphs": [
            "雪云厌天寻丈低，将军观兵出打围。",
            "弯弓数肋射走鹿，刀槊不减并州儿。",
            "盘空健鹘眦欲裂，落日洗空狐兔穴。",
            "将军白马锦貂褕，奏凯归来清夜月。"
        ],
        "title": "客有谈淮土纵猎之乐因为之歌",
        "id": "e7d15cab-9c3e-4e2d-867d-62328f8a43e5"
    },
    {
        "author": "萧立之",
        "paragraphs": [
            "纷纷卜肆深五行，子以逢掖能知星。",
            "儿时上学眼如烛，夜夜仰面看天庭。",
            "埃风𡏖雨彤云里，日晏肠鸣市无米。",
            "百钱下帷学君平，窗户中有吾伊声。",
            "亦知东坡磨砚厄，梅荒孤吟鬓霜白。",
            "安知神奇亦有臭腐时，不见春秋书陨石。"
        ],
        "title": "赠谈星数谢秀才",
        "id": "3bf0c3b9-ec1b-4520-bd3d-55f891a8f07d"
    },
    {
        "author": "萧立之",
        "paragraphs": [
            "赣江昔有贤女祠，湘江今见女子庙。",
            "苍崖直下五千尺，落日晴沙媚葵蓼。",
            "苍茫传说不足征，深山大泽龙蛇生。",
            "君不见尧家二女祠祀古，或言洞庭天帝女。"
        ],
        "tags": [
            "洞庭湖"
        ],
        "title": "酃县女子庙",
        "id": "b7a6fd10-fc8c-40de-83ce-178f6b12d9de"
    },
    {
        "author": "萧立之",
        "paragraphs": [
            "秋风原头桐叶飞，幽篁翠冷山鬼啼。",
            "海图拆补儿女衣，轻衫笑指秦人溪。",
            "秦人得知晋已前，降唐臣宋谁为言。",
            "忽逢桃花照溪源，请君停篙莫回船。",
            "编蓬便结溪上宅，采桃为薪食桃实。",
            "山林黄尘三百尺，不用归来说消息。"
        ],
        "title": "送人之常德",
        "id": "1a51d37e-ebfe-43ec-994c-75ffbd1e3704"
    },
    {
        "author": "萧立之",
        "paragraphs": [
            "空山落日见野鹘，千仞峯尖巢嵂屼。",
            "脚根不受绦旋萦，眼底熟知狐兔窟。",
            "翻云掠草惊万人，招呼不来难可驯。",
            "不来未必非君福，饥啄君家鸡与鹜。"
        ],
        "title": "野鹘行",
        "id": "aa0c9d91-e22c-4e9d-9d21-f93153c4b51a"
    },
    {
        "author": "萧立之",
        "paragraphs": [
            "兰枝蕙蔕交西风，北湖欲秋莲子红。",
            "金精山前种荒客，骑马又逐湘云东。",
            "三年湖上招秦七，醉墨题诗秋露湿。",
            "老蛟起舞听吟哦，幻作青童傍船立。",
            "仙人吹笙调凤凰，引手赠我青瑶章。",
            "黄心木断海尘起，山鬼无路啼幽篁。",
            "慈恩玉槿飞晴雪，龙居镜泉潄香月。",
            "佳人归去暮雪深，白鸟飞来新雨歇。",
            "子城鹤语楼头烟，平分风月今吟仙。",
            "石桃花映彩衣发，橘井笔倒寒蟾干。",
            "半生辨君床下拜，昔日裹头今鬓改。",
            "世无此乐三百年，为君起舞秋风前。"
        ],
        "title": "初见郴倅阮云心",
        "id": "1da6be85-574d-4936-879b-fbec8e97f622"
    },
    {
        "author": "萧立之",
        "paragraphs": [
            "黑猪渡河天不风，苍龙衔烛不敢红。",
            "一缾何处马背倒，芰堘藕荡漫西东。",
            "西风佳时数重七，干鹊桥成云□湿。",
            "兰膏香冷梦初回，花馆月寒秋又立。",
            "岐山千岁无凤凰，玉帝夜行龙虎章。",
            "九仙拍手一佛笑，橘花多处开笄篁。",
            "卓剑泉深酌晴雪，叉鱼亭空倚寒月。",
            "秦郎椽笔玉虬飞，雪壁流云香味歇。",
            "三年两鬓吹蛮烟，浪说梅福能神仙。",
            "金精秋寒木鹤瘦，银湾水落芝田干。",
            "乞身归去望云拜，蓬莱浅清风物改。",
            "停云有赋应年年，相思起立梅花前。"
        ],
        "title": "云心遣示雨凉古句用旧韵再次奉答",
        "id": "575905e8-2979-460a-b28b-4f6877753843"
    },
    {
        "author": "萧立之",
        "paragraphs": [
            "丹崖老屋金精秋，玉虬驾我万里游。",
            "黄岑山下有小洞，北湖一曲三年留。",
            "山猿无声鹤不舞，种玉田荒长琪树。",
            "仙人惊怪不归来，闲却刘郎金掌露。",
            "蛩音忽尔闻空虚，吟交忆此湖上居。",
            "赋诗系贼喙三尺，愧死李志羞曹蜍。",
            "玉雪亭边无点热，飞升台上留仙辙。",
            "讯速相就君不来，射工含沙能宗孽。",
            "大篇隽永西风前，谷帘水共曾坑煎。",
            "半生吟事入勋业，力田那不逢丰年。",
            "十八滩头唤归棹，雕胡米香苹叶老。",
            "簿书尘里眼生花，径欲推敲寻瘦岛。"
        ],
        "title": "次彭介山韵",
        "id": "0f6ec135-9cb7-4b9b-9d4e-b1ed769498aa"
    },
    {
        "author": "萧立之",
        "paragraphs": [
            "平生爱莲无极翁，而孙爱竹将无同。",
            "岂期野鹜有遗憾，善学下惠犹家风。",
            "问君竹亦有何好，蟠胸世好百无有。",
            "黔娄先生生不邪，西山遗民穷得瘦。",
            "向来结交王子猷，一日不见如三秋。",
            "叩门不共主人语，往往竟日肩舆留。",
            "先生河阳种花手，耿耿冰霜含宇宙。",
            "从渠红紫竞春阳，留眼相看岁寒後。"
        ],
        "title": "赋周斗祥爱竹",
        "id": "5f14f347-e973-4bf9-a63a-0af08e03503e"
    },
    {
        "author": "萧立之",
        "paragraphs": [
            "北湖三百顷，其下神龙蟠。",
            "常时泛湖人，不敢笑语喧。",
            "龙居祠下龙王庙，碧瓦朱甍映清湫。",
            "邦人四时迎送神，牲肥醴香神醉饱。",
            "开庆元年秋七日，山中从前无此热。",
            "早禾焦死晚禾枯，百姓相看眼如血。",
            "去年淫雨冬无收，私科官籴纷征求。",
            "薯粮掘尽蕨根断，一饱谓有今年秋。",
            "州家差官走田里，奉佛迎仙取龙水。",
            "南村北郭皷冬冬，几日街头无处避。",
            "尔龙位置尊鳞虫，须髯如戟声如钟。",
            "人间风日不到处，珍珠室屋珊瑚宫。",
            "虾蟹为俦鳅鳖伍，耳如无闻目无覩。",
            "捍灾御患则祀之，安得神龙食兹土。",
            "我有旌阳在时剑，能磔尔龙为万段。",
            "徐将鲊法问张华，普施农民供一饭。",
            "刑鹅投虎终无补，尔龙有知胡不雨。",
            "如问只守过湖船，块坐教人送钱楮。"
        ],
        "title": "郴旱檄北湖龙",
        "id": "47c15d6c-4da7-4f34-b612-50544ddc901b"
    },
    {
        "author": "萧立之",
        "paragraphs": [
            "山城先生穷到死，老作人间花太史。",
            "缣箱未许上兰台，堪着洛阳园囿里。",
            "虽然儒先有公是，菊花隠逸莲君子。",
            "只今同传李与韩，岂亦负公千斛米。"
        ],
        "title": "题山城刘先生花史後",
        "id": "605d7b86-7ef5-44fd-9660-2b55c9651f64"
    },
    {
        "author": "萧立之",
        "paragraphs": [
            "桂山药石不入市，土风割牲谄非鬼。",
            "巫师怀肉饫妻孥，医师衡门冷如水。",
            "子今挑囊入深云，如以章甫投文身。",
            "吾诗易得药难售，子规语人传藉手。"
        ],
        "title": "赠医士",
        "id": "4a629a70-55e3-4b58-9ce1-d798e5b56d06"
    },
    {
        "author": "萧立之",
        "paragraphs": [
            "一月春寒缩牛马，束桂薪刍不当价。",
            "去年霜早谷蕃熟，雨烂秧青无日晒。",
            "深山处处人夷齐，锄荒饭蕨填朝饥。",
            "干戈满地此乐土，不谓乃有凶荒时。",
            "今年有田谁力种，恃牛为命牛亦冻。",
            "君不见邻翁八十不得死，昨夜哭牛如哭子。"
        ],
        "title": "春寒家",
        "id": "9d2dc2e3-5f3f-49b5-b75f-a00168e12c85"
    },
    {
        "author": "萧立之",
        "paragraphs": [
            "昔见苍崖画，今读苍崖诗。",
            "问今十日水石间，幻作五字七字何能奇。",
            "君言诗画本一律，等以造化供娱嬉。",
            "闭门盘礴天耆定，往往清气流诗脾。",
            "急将画意入诗律，兔起鹘落无由追。",
            "有声无声强分别，妙处正不差毫厘。",
            "人言精艺不两能，似亦可洗千年疑。",
            "梅花江头穷竹枝，遥指八境穷烟霏。",
            "勿云诗工画师耻，老琼笑人焉用彼。",
            "江南和籴米如珠，急图流民献天子。"
        ],
        "title": "赠周材叔能画号苍崖",
        "id": "34b7f560-453f-4e74-b372-5ea4ed58f396"
    },
    {
        "author": "萧立之",
        "paragraphs": [
            "君家种桂知几年，轮囷老干秋风前。",
            "小山荒凉汨江冷，此树亦有幽人便。",
            "君家读书今几世，持取科名如左契。",
            "他年留话与人间，王家种槐李家桂。"
        ],
        "title": "赋李士明古香",
        "id": "feba5985-5ed7-453b-8c53-0a114421a199"
    },
    {
        "author": "萧立之",
        "paragraphs": [
            "穆王八骏真八龙，万里历块追长风。",
            "齐州膻恶尘土境，夜宴阿母瑶池宫。",
            "人间亦有千年绢，包裹神奇夜光现。",
            "画师那计马腹羞，当时下笔亲曾见。",
            "诗人多事管闲愁，却笑重来不到头。",
            "一声黄竹断归梦，枉使徐土成荒丘。",
            "尤物移人吁可怕，此图至今负高价。",
            "君不见华阳有马闲且都，无人画作武成图。"
        ],
        "title": "八骏图",
        "id": "a896ba9b-0c4c-44a1-9231-6afd0abab67d"
    },
    {
        "author": "萧立之",
        "paragraphs": [
            "扊扅吚哑语风竹，抱琴年少如红玉。",
            "湘山马背弓刀尘，三年归来门户俗。",
            "爱君不肯憎家鸡，期君树立终嵬巍。",
            "媚渊润水发至宝，万里转轴辞门畿。",
            "故山西风动禾黍，檠灯坐凉日卓午。",
            "而翁问我今行藏，一榻牛衣映秋雨。"
        ],
        "title": "送人",
        "id": "619b6dcd-87df-4327-b073-cec0716a1988"
    },
    {
        "author": "萧立之",
        "paragraphs": [
            "夜凉北风三尺雪，悬崖冻崩树冻折。",
            "此时梅花独清绝，箕山高风首阳节。",
            "何人花下骑蹇馿，风雪堕面冰吟须。",
            "唐巾飘萧纻袍窄，识者指以为梅臞。",
            "屋山棱棱出林罅，双鹤忍寒追不下。",
            "欲寻门巷访梅仙，人言此是苔矶画。"
        ],
        "title": "邓梅臞雪篱图",
        "id": "81c9fac5-7093-4477-848f-9ec93961ebbe"
    },
    {
        "author": "萧立之",
        "paragraphs": [
            "右玄仙翁开洞府，手掇灵杉种烟雨。",
            "一根磈礧独千年，其荣不生枯不死。",
            "前年木价愁达官，一枝堕地琤琅玕。",
            "斧斤肯为盘错赦，夭矫尚欲丹霄干。",
            "初疑雷公下林壑，夜取乖龙截头角。",
            "又言石家铁如意，击损珊瑚半凋落。",
            "神剜鬼断何可求，摩挲往往惊吟眸。",
            "牺尊讵是材所愿，尔囿于数将奚尤。",
            "神仙灵物生风雹，宁与尘凡供翫嚯。",
            "请君持用悬丹崖，留补金精飞去鹤。"
        ],
        "title": "合皂山杉节歌为士真侄作",
        "id": "76db96ac-7ad0-49a7-96a3-26f89a134289"
    },
    {
        "author": "萧立之",
        "paragraphs": [
            "少年快马如游龙，鼻尖出火耳生风。",
            "柘弓放箭饿鸱叫，数肋射麞平泽中。",
            "渴饥食肉饮血乳，甜如天厨荐甘露。",
            "谁能扬州称贵人，闭置车中作新妇。"
        ],
        "title": "有感戏隠括曹景宗语",
        "id": "56c919d3-1a55-43f9-b640-606103393d35"
    },
    {
        "author": "萧立之",
        "paragraphs": [
            "人间四时秋最清，九秋之水寒潭明。",
            "先生奇骨二难并，十指忽忽风涛生。",
            "麻姑山前书满屋，读书夜长跋见烛。",
            "汪汪陂度牛医儿，未抵寒潭一泓玉。",
            "我家崖前十丈冰，敲冰夜作玻瓈声。",
            "爱君有此秋一潭，璧月下照琉璃城。",
            "从来负舟须积水，置杯坳堂安足拟。",
            "期君渺渺泛天津，万斛龙骧纔一苇。"
        ],
        "title": "赋陈新伯秋潭",
        "id": "c3993164-ac5a-43cf-800a-6715b0f70cf4"
    },
    {
        "author": "萧立之",
        "paragraphs": [
            "松冈胸中亦磊磈，劲气少与崆峒平。",
            "白头一脱力百斛，中有徂徕风雨声。",
            "芸兄儿时戏同队，宰木阴风吹昼晦。",
            "翁身与诗寿而昌，细读灯前为九拜。"
        ],
        "title": "题丁松冈诗集",
        "id": "97f9d849-cfbd-4320-ac95-9f28f1510ae1"
    },
    {
        "author": "萧立之",
        "paragraphs": [
            "太空有云不可覊，君家有轩云所栖。",
            "黄埃压帽听朝鸡，坐轩人闲琴一枝。",
            "眼前白衣与苍狗，万事悠悠且杯酒。",
            "是间不涴俗子尘，客有敲门急摇手。"
        ],
        "title": "题侯氏云轩",
        "id": "9bd007a1-0a7c-4ea3-98a4-a2636b96f2a7"
    },
    {
        "author": "萧立之",
        "paragraphs": [
            "金精山人苍月軿，夜半影落秋潭明。",
            "诗人饮潭并吞月，醉墨写出风涛声。",
            "骊珠忽堕春风纸，炯如寒梅照清泚。",
            "几时脱我簿书尘，细嚼君诗酌潭水。"
        ],
        "title": "题黎平父月潭",
        "id": "e3936f1f-40ba-4c98-af87-b83f09e983a7"
    },
    {
        "author": "萧立之",
        "paragraphs": [
            "庐陵跛子代有声，相法如镜开玄冥。",
            "喙长三尺不称身，翻江倒海惊座人。",
            "崆山尽头秋色晚，椎髻梭花隠门限。",
            "𨃟跚袍布揖使前，塞屋堵墙惊差见。",
            "桑叶杉枯怀楚归，十年读书良未非。",
            "逢君啧啧三个好，岂亦见吾衡气机。"
        ],
        "title": "赠相士刘跛子",
        "id": "cd1c3114-c888-4dec-bbc7-7d96425a2271"
    },
    {
        "author": "萧立之",
        "paragraphs": [
            "有美人兮天一方，欲往从之道阻长。",
            "翩其乘风来帝旁，巍然一桂扶明堂。",
            "冰盘玉果君赐酒，进讲归来坐清昼。",
            "却从闽峤望蓬莱，海气浑黄天影瘦。",
            "春风一笺入明光，牛铎可使调宫商。",
            "低头再拜避三舍，世谓唐晋无文章。",
            "先生阅人亦多矣，定不寻常种桃李。",
            "法鼓一震波旬惊，爨下之桐作焦尾。",
            "尔来世道婙喧啾，百练化作绕指柔。",
            "茫茫万古落我後，传世岂必皆王侯。",
            "红泉碧涧石齿齿，菖蒲着梅弄径蕊。",
            "我思脱我马口衔，归去从公给薪水。"
        ],
        "title": "谢包宏斋着述科目之荐",
        "id": "64024dd7-d86d-4ca9-b5bf-46a895b35e7e"
    },
    {
        "author": "萧立之",
        "paragraphs": [
            "卧龙山下仙人家，琼珰玉佩明春华。",
            "平生所闻苍玉洞，投老有意穷烟霞。",
            "妄希刀圭亦仙去，仙人掉头不我顾。",
            "天荒地老崖谷寒，九虎关深隔云雨。",
            "向来结客江湖里，走马驮金花下醉。",
            "酒边题字墨犹香，已堕黄垆两行泪。",
            "眼前吟友今几人，东阳公子下笔亲。",
            "胸中风味见大雅，往往有似吾元宾。",
            "半年同往仙人国，书来相知不相识。",
            "岂不欲往畏简书，紫骝衔口鸟鸷翼。",
            "西湖藕香鲈鲙肥，锦囊一路载诗归。",
            "天津桥上望闽峤，落日惟有南鸢飞。",
            "漫郎空复芜城住，风雨荒寒旧瓜圃。",
            "萧萧短发簿书尘，慎勿湖边语鸥鹭。"
        ],
        "tags": [
            "西湖"
        ],
        "title": "送沈时父随沈使君归西湖",
        "id": "f65ae19e-b183-4a77-ae9e-30ed5854bddc"
    },
    {
        "author": "萧立之",
        "paragraphs": [
            "女娲炼石丹之源，补天破碎天亦完。",
            "後来此方世不传，仙家之丹说九还。",
            "君今采药须名山，却老起死襕囊丸。",
            "世间尘劳空自烦，往逐鸡犬寻刘安。"
        ],
        "title": "赠炼丹士",
        "id": "58796299-b83e-4d92-ac04-6f6305aa15c2"
    },
    {
        "author": "萧立之",
        "paragraphs": [
            "去年君上西湖船，白纻如雪春风前。",
            "今年君上天街马，柳汁浇袍生色画。",
            "人生穷达那得知，宰相正用时来为。",
            "爱君负大积者厚，万里转轴辞门畿。",
            "蹇予食籍闽州饭，书桉尘深鬓丝短。",
            "西风一夜入山城，南雁无情秋梦远。",
            "宏斋老师鲁灵光，乞身不许犹周行。",
            "老臣政尔仗经济，世道亦复关行藏。",
            "零陵千官闲言语，重见笺诗出乌府。",
            "瀼西白石渡头船，且唤漫郎听夜雨。",
            "一官局束为人鞿，宇宙风物皆危机。",
            "短章醉墨江南路，却爱当年未第时。"
        ],
        "tags": [
            "西湖"
        ],
        "title": "贺欧西湖登第兼呈宏斋",
        "id": "978ad568-8dc2-440d-92d3-135f7c90344e"
    },
    {
        "author": "萧立之",
        "paragraphs": [
            "我欲寿公酒，酒薄不敢斟。",
            "我欲寿公诗，诗调不成音。",
            "酌公试酌鄞江水，颂公请颂鄞人心。",
            "江水之清有泾渭，人心之同无古今。",
            "纷纷巧捷褰裳趋，公独坦履垂绅裾。",
            "研桑心计论锱铢，公独一饭不顾余。",
            "王谢子弟山泽癯，葵苋之腹贮诗书。",
            "燕居如齐好嗜无，澹然文君对相如。",
            "试从邦人数前後，监州颇见有此否。",
            "日边催整早朝车，堂上且倾初度酒。",
            "欲晴未晴霜淡浓，欲香未香梅信风。",
            "眼前时事好闭口，只折梅花来寿公。"
        ],
        "title": "寿何府判易斋",
        "id": "17d10f65-c0bd-4ffb-a2f3-b2b32139037a"
    },
    {
        "author": "萧立之",
        "paragraphs": [
            "赠君白纻白且鲜，络绣机杼秋风前。",
            "为君裁作山人衣，披云拂石弄潺湲。",
            "赠君纸帐清且华，机绡水底溪工家。",
            "夜深拥被蝴蝶床，满身明月卧芦花。",
            "聊厚不为薄，中有故人心。",
            "平生湖海交，讵得商浅深。",
            "飞鸢亭下阑干雨，苍玉洞前斜日树。",
            "诗来一镞箭锋直，直置本初何足数。",
            "恨我不与柴桑期，多君且赋羌村诗。",
            "细君迎笑儿女舞，床头酒香鸡鹜肥。",
            "一城行色人催动，回首龙山烟翠重。",
            "敲推不定起寻君，前度莓苔千里梦。"
        ],
        "title": "送厚斋陈持正归括苍效山谷体有赠",
        "id": "6bc18284-f5b2-41ce-b22d-c0125928f6fa"
    },
    {
        "author": "萧立之",
        "paragraphs": [
            "西风吹老寒香圃，瘦碧林塘秋几许。",
            "官闲饮思生渴吻，载酒联翩无客主。",
            "亭深城远地自寒，鴈鹜不来藓苔古。",
            "秋枰争道较一胜，长缨飒飒翠裾舞。",
            "百年有几开口笑，底用研桑枉心膂。",
            "吟情正属杯中物，暮色已催城上鼓。",
            "嗟予负愧斗粟恋，出位乖逢镬焦苦。",
            "向来胸中亦磊磈，书传消磨着尘土。",
            "径须大白得我醉，归卧黄紬听夜雨。"
        ],
        "title": "砥柱亭同寮分韵得雨字",
        "id": "f5ae9b51-30f0-46a0-a17d-1e14ae8db8f1"
    },
    {
        "author": "萧立之",
        "paragraphs": [
            "平生爱此双瓶古，千里携持走尘土。",
            "滑如女肤色马肝，间着花枝相媚妩。",
            "鄞江博士诸王孙，无毡坐客今三年。",
            "群仙招手唤归去，紫薇怨杀春风前。",
            "华堂此日春风酒，顾我覊穷无一有。",
            "发囊得此双铜瓶，啄诗包裹为君寿。",
            "瓶之体兮正而不阿，瓶之质兮朴而无华。",
            "虚中不足称储粟，汲冷涧水供煎茶。",
            "此君清苦于君似，拟人以伦正如此。",
            "相看一笑姑置之，金石结交从此始。"
        ],
        "title": "铜瓶歌为赵广文生日",
        "id": "4a8ba712-5254-4d46-abcd-cc91975db610"
    },
    {
        "author": "萧立之",
        "paragraphs": [
            "前溪後溪两玉虹，半村半郭地百弓。",
            "上有车盖青童童，下有一亩幽人宫。",
            "筑亭方方罗十客，八面玲珑受风日。",
            "楣间谁扁第一枝，雪里寒梅破孤寂。",
            "我如爱竹王子猷，不问主人携共游。",
            "衙声已送白鸟远，醉倒更为斜阳留。",
            "马嘶人散桥南道，灯火匆匆城闭早。",
            "一川风雨酒醒时，明月簿书尘压帽。"
        ],
        "title": "邀同寮饮钟学正第一枝",
        "id": "9ddc80f1-4695-4f1e-8164-021d4361eb54"
    },
    {
        "author": "萧立之",
        "paragraphs": [
            "马君杭人堕汀角，杭试不收汀不着。",
            "少年落笔易进取，万里孤云天一握。",
            "捐金爵试亦假途，寒士探囊桃药无。",
            "平生故人于节度，买山尚肯周穷符。",
            "编藤裹锦如行卷，持以取青真左券。",
            "惜哉掘墓逢伯夷，捧土塞河吾自腼。",
            "君才十倍空冀北，长鲸变化沧海窄。",
            "人生幸得各有地，古来不见虬须客。"
        ],
        "title": "马顺文裒金买登仕为漕试计戏题其取青券",
        "id": "0c1cf956-4c9a-4318-b002-50993b8fa92f"
    },
    {
        "author": "萧立之",
        "paragraphs": [
            "小槽无声檐溜歇，银缸满贮猩红血。",
            "撑囊礧磈腹果然，压以千钧枯欲裂。",
            "曲生有味取试尝，粉身不惜糜成浆。",
            "春风往往醉入骨，赐以葅醢犹能香。",
            "赠君活火烹锜釜，芼以青葱渫姜缕。",
            "食之以匙不以筯，白玉盘中涨红雾。"
        ],
        "title": "红糟送陈广文",
        "id": "5c1824b1-5dae-440f-812b-f5d46eb10fb6"
    },
    {
        "author": "萧立之",
        "paragraphs": [
            "我穷嗜客如黄歇，藜藿家风曾歃血。",
            "公田稻秫五十亩，倒尽空樽双眦裂。",
            "床头有瓮不忍尝，曲尘烂烂篘无浆。",
            "知君亦笑肉食鄙，辍赠一鼎春风香。",
            "有燋尚足供轑釜，颠倒柔青萦菜缕。",
            "看看双颊上红潮，绝胜槟榔驱瘴雾。"
        ],
        "title": "再韵答前人",
        "id": "df9de5c1-8070-41e6-b6b7-aea7edc8efd2"
    },
    {
        "author": "萧立之",
        "paragraphs": [
            "北风掠地天欲晴，街东街西人不行。",
            "山城早闭灯火静，霜月自照鸱鸦鸣。",
            "一檐梅意春欲动，星斗阑干天宇空。",
            "一生爱梅复欲月，独酌月明花作供。",
            "南楼鼓寒声重迟，醉眼看花越更奇。",
            "牵衣儿女催翁归，翁醉正赋寒梅诗。"
        ],
        "title": "月下观梅独酌",
        "id": "28d69035-da6d-41e3-b7d8-b7f55b787f53"
    },
    {
        "author": "萧立之",
        "paragraphs": [
            "江南不见梅花久，一夜寒香吹户牖。",
            "明朝十客山下亭，万里春风一杯酒。",
            "霜痕卷水天不动，月逼云收凈如帚。",
            "花枝围烛白红吐，艳歌聒醉栖乌走。",
            "坐窗不遨今几日，簿书厌人目生垢。",
            "兹晨不待折简招，行车累累鱼贯柳。",
            "广文玉碎磨不磷，令尹风生谈满口。",
            "幕中佳士檄飒飒，着我其间惭老丑。",
            "龙门风流千载事，欧梅宾客文禧守。",
            "便须画作栏梅图，却恨丹青无好手。"
        ],
        "title": "郡圃栏梅分韵得手字同寮邀饮",
        "id": "b6b2264d-c56b-4ebf-acdb-23398c2cae85"
    },
    {
        "author": "萧立之",
        "paragraphs": [
            "江国惬幽尚，复此尘外亭。",
            "朱阑出烟雨，掩苒交回汀。",
            "野鹜自争食，霜鸥飞冥冥。",
            "如何渔翁醉，大浪摇不醒。"
        ],
        "title": "赋曾氏江亭",
        "id": "5562219a-81b0-4429-80c3-b686fe7a7329"
    },
    {
        "author": "萧立之",
        "paragraphs": [
            "开元盛时月，曾照谪仙醉。",
            "有月尚可饮，仙人渺千祀。",
            "不恨仙人死，恨此明月非。",
            "徘徊复徘徊，目断青山矶。"
        ],
        "title": "赋曾氏醉月亭",
        "id": "fa4119d3-c83c-4ae4-a607-de6c7a19aea9"
    },
    {
        "author": "萧立之",
        "paragraphs": [
            "霜林无留红，石气寒翦翦。",
            "春风何时来，玉树破花茧。",
            "聊持一樽酒，陟此云外巘。",
            "流香入诗脾，汲影潄清浅。"
        ],
        "title": "苍玉洞分韵得浅字",
        "id": "c8bfa706-8079-45e6-b601-db174861aaef"
    },
    {
        "author": "萧立之",
        "paragraphs": [
            "何人斧空谷，断根委柯茎。",
            "或如蛟虬蟠，或如虎豹狞。",
            "首尾须鬣具，一一皆可名。",
            "老夫傍地炉，温与挟纩并。",
            "彼美红炉兽，光彩生檐楹。",
            "出处谅所同，窍凿非天成。",
            "我今不作我，卿亦自用卿。"
        ],
        "title": "烧榾柮",
        "id": "9e33b6b9-41a3-4754-ad70-002a9da972b2"
    },
    {
        "author": "萧立之",
        "paragraphs": [
            "岁晚仍为客，朝晴故作阴。",
            "雨花添浪白，云树隠江深。",
            "留滞宁吾土，艰危独此心。",
            "一瓢终藉汝，投老遂追寻。"
        ],
        "title": "岁晚",
        "id": "85ce6912-afa5-4bdb-9365-c91ebc6d715f"
    },
    {
        "author": "萧立之",
        "paragraphs": [
            "天上须名托，人间好句休。",
            "忽看疑子在，翻阅得予愁。",
            "斜日吟身独，酸风冷泪流。",
            "不忘夭亦寿，月淡百城秋。"
        ],
        "title": "观赵月林春雨诗卷有感次韵",
        "id": "4090375a-3b7a-4b8b-9127-3f42eddbb40a"
    },
    {
        "author": "萧立之",
        "paragraphs": [
            "冻雨年催尽，覊愁梦作归。",
            "风尘双鬓短，宇宙寸心微。",
            "长此忧危集，终然计虑非。",
            "甲裳生已免，未得怨无衣。"
        ],
        "title": "江上有怀",
        "id": "41a62ad6-ce19-435c-9e7e-29d009727473"
    },
    {
        "author": "萧立之",
        "paragraphs": [
            "近有西来报，愁心渺夕阳。",
            "南荒仍要害，大理隔存亡。",
            "应变诸公屡，防秋四序忙。",
            "古来形胜地，豹虎谩披猖。"
        ],
        "title": "近有",
        "id": "14b2a875-c459-49bc-8101-4697eded95fc"
    },
    {
        "author": "萧立之",
        "paragraphs": [
            "尘世无穷事，寒潮往复来。",
            "江流限吴越，海道接蓬莱。",
            "多难期如客，缘情故得哀。",
            "谁令天柱昃，浩浩不能回。"
        ],
        "title": "浙江亭",
        "id": "5b3526ab-2ee9-4dcf-93b3-043a3f300b44"
    },
    {
        "author": "萧立之",
        "paragraphs": [
            "午热犹疑夏，宵寒不似秋。",
            "独归仍念远，久客得无愁。",
            "白酒村村市，黄花处处楼。",
            "不缘风雨色，吾欲理扁舟。"
        ],
        "title": "归至三衢怀芸庄兄留京",
        "id": "cda5e733-3d1f-4ee0-a718-5d5475f83e1e"
    },
    {
        "author": "萧立之",
        "paragraphs": [
            "去国年犹在，深城早卜居。",
            "宁寻少游语，不作子公书。",
            "晚日灵光殿，春风下泽车。",
            "空同有生意，千载愧曹蜍。"
        ],
        "title": "陈西崦挽词二首  其一",
        "id": "209fcbc4-bd29-41df-8820-81c0fe6cf641"
    },
    {
        "author": "萧立之",
        "paragraphs": [
            "不尽胸中藴，康时与致君。",
            "未应才执戟，忽去作修文。",
            "清节梅花屋，闲身马鬣坟。",
            "铭旌瞻不及，双泪落南云。"
        ],
        "title": "陈西崦挽词二首  其二",
        "id": "7ad01b24-680a-42c2-9410-cc470810ffb3"
    },
    {
        "author": "萧立之",
        "paragraphs": [
            "扶日勋庸大，公胡遽止斯。",
            "人间何可弃，天下尚堪为。",
            "太史春秋笔，苍珉德政碑。",
            "不遗毫发恨，尘宇自生悲。"
        ],
        "title": "北林罗枢使挽词",
        "id": "bcfa8c81-467a-4413-a88a-0f9ce3fc5924"
    },
    {
        "author": "萧立之",
        "paragraphs": [
            "柳暗春归近，窗明夕照回。",
            "悠悠度长日，稍稍远飞埃。",
            "山雾晴仍湿，园花落更开。",
            "经旬欲断酒，门巷只苍苔。"
        ],
        "title": "病起",
        "id": "afc2235a-2952-45da-b7a9-779767cba768"
    },
    {
        "author": "萧立之",
        "paragraphs": [
            "练练才如许，苍苍不可求。",
            "忧时一编墨，赍志九京秋。",
            "荐语诸公重，危机百虑周。",
            "风尘仍岁岁，恨与大江流。"
        ],
        "title": "舶干陈祥卿挽词二首  其一",
        "id": "15f429ab-ab46-4b77-9a04-62019eb9d278"
    },
    {
        "author": "萧立之",
        "paragraphs": [
            "与我生同月，君鞭着便先。",
            "艰难期用大，植立想无前。",
            "功在通闺近，身随荐墨颠。",
            "悚然怨此世，非止故人怜。"
        ],
        "title": "舶干陈祥卿挽词二首  其二",
        "id": "7b1a80fb-368a-4151-be1e-18d4aca1c212"
    },
    {
        "author": "萧立之",
        "paragraphs": [
            "野径村平树，人家石断流。",
            "南云偏有瘴，楚水欲无秋。",
            "素履行忠信，浮生任去留。",
            "尊前古今意，吾道信悠悠。"
        ],
        "title": "出郭",
        "id": "630909b3-2782-4c9c-a463-f48137f3f521"
    },
    {
        "author": "萧立之",
        "paragraphs": [
            "雪意苏寒瘴，云阴失夕阳。",
            "微官远兄弟，愁鬓入风霜。",
            "故国梅花梦，新年竹叶觞。",
            "不眠应守岁，灯影隔邻墙。"
        ],
        "title": "丙辰岁起",
        "id": "36a764f6-9ffa-45d1-a1bf-af24f224ec39"
    },
    {
        "author": "萧立之",
        "paragraphs": [
            "岁月吾生晚，兵戈此地曾。",
            "山川如有数，险阻尔何能。",
            "烟雨桑麻利，箪瓢粥饭僧。",
            "凭闲供一啸，深谷或为陵。"
        ],
        "title": "太平寺元罗寇故基",
        "id": "f1616c93-d4e0-485a-bce6-75449c2ec7b4"
    },
    {
        "author": "萧立之",
        "paragraphs": [
            "路暗元非夕，山明忽作阴。",
            "年荒官籴重，野迥客愁深。",
            "远水分渔窟，饥乌集社林。",
            "终更眠未稳，感慨起长吟。"
        ],
        "title": "过吉水",
        "id": "27939520-9d3a-458d-b012-f2c8d6e8c416"
    },
    {
        "author": "萧立之",
        "paragraphs": [
            "山深迷落日，一径窅无涯。",
            "老屋茅生菌，饥年竹有花。",
            "西来无道路，南去亦尘沙。",
            "独立苍茫外，吾生何处家。"
        ],
        "title": "茶陵道中",
        "id": "cb9a9f44-b59b-4714-b8c0-36886e658830"
    },
    {
        "author": "萧立之",
        "paragraphs": [
            "湖上三更酒，西风一叶身。",
            "水明花近眼，烛暗月窥人。",
            "识面频惊晚，论交未觉新。",
            "清诗如雪露，一洗簿书尘。"
        ],
        "title": "次阮云心泛湖",
        "id": "32d65a72-3eb9-47e3-b3b3-dabedf32d9f7"
    },
    {
        "author": "萧立之",
        "paragraphs": [
            "畸客残僧寺，匡床独夜身。",
            "干坤为正统，獦獠尔何人。",
            "梦破惊秋短，愁多入鬓新。",
            "望霓空感慨，赤日雨如尘。"
        ],
        "title": "再韵答前人二首  其一",
        "id": "441cafb2-7e41-4356-a166-5fda012ca432"
    },
    {
        "author": "萧立之",
        "paragraphs": [
            "远道人怀古，长愁属有身。",
            "青灯犹念客，白发不饶人。",
            "牢落家何在，颠危事转新。",
            "种桃堪借地，吾欲离风尘。"
        ],
        "title": "再韵答前人二首  其二",
        "id": "840896fc-b93b-4a68-a040-ba639841ae04"
    },
    {
        "author": "萧立之",
        "paragraphs": [
            "落日骚兰国，沧洲水鹤身。",
            "淮南招隠赋，同谷念归人。",
            "篱落秋声入，西南局势新。",
            "可怜潘岳辈，只待拜车尘。"
        ],
        "title": "又答前人二首  其一",
        "id": "9da2234e-e059-40e5-bb31-08b2e9bc3015"
    },
    {
        "author": "萧立之",
        "paragraphs": [
            "水气收荷影，阑干出榭身。",
            "可怜秋月下，不着夜吟人。",
            "花冷侵衣薄，茶甘汲井新。",
            "满怀黄叶梦，正堕九街尘。"
        ],
        "title": "又答前人二首  其二",
        "id": "decfaa8a-5287-40f2-9aec-d2b054fa2217"
    },
    {
        "author": "萧立之",
        "paragraphs": [
            "乡梦三年阔，秋风一月深。",
            "云寒衣纳纳，沙远树涔涔。",
            "兹事宁无古，斯人更有今。",
            "夕阳江上路，飞鸟尚争林。"
        ],
        "title": "己未作",
        "id": "aa27419e-5243-4cfd-95d2-6043e433bbba"
    },
    {
        "author": "萧立之",
        "paragraphs": [
            "天胄中良贵，刑家入阃仪。",
            "青山惊托体，白发负齐眉。",
            "命世坚珉笔，怀仁杂佩诗。",
            "茂林封不朽，落月度涟漪。"
        ],
        "title": "赵玉牒夫人挽章",
        "id": "70afd332-d579-44ea-b021-1056ea05de66"
    },
    {
        "author": "萧立之",
        "paragraphs": [
            "落日桥明水，烟斜垣绕村。",
            "笕泉鱼养子，樊棘竹生孙。",
            "蝌蚪古文字，鹧鸪人语言。",
            "仙翁蕨薇共，聊复且清樽。"
        ],
        "title": "落日",
        "id": "be593b03-6f4d-402b-abda-54bccef2e340"
    },
    {
        "author": "萧立之",
        "paragraphs": [
            "仕隔同年面，诗寻晚岁盟。",
            "犹堪永今夕，未觉负余生。",
            "湖近官居好，梅寒客意清。",
            "何须愁夜雨，百草为春荣。"
        ],
        "title": "和洪倅陈元德韵同庚",
        "id": "e54d3f1b-a1c9-44e4-9959-fbae7692674c"
    },
    {
        "author": "萧立之",
        "paragraphs": [
            "读尽三更雨，凄其万古心。",
            "义沾风赋见，工到柳韦深。",
            "湖海谁同味，干坤属苦吟。",
            "东家颦亦丑，吾力自难任。"
        ],
        "title": "还陈倅盖山集",
        "id": "3b185316-07b4-4556-a2d2-6f6d6d65777a"
    },
    {
        "author": "萧立之",
        "paragraphs": [
            "投老须微禄，谋生後计然。",
            "燕寒无空垒，犊倦有闲田。",
            "白发犹行役，青山莫使年。",
            "秧畴遽知许，心折马蹄前。"
        ],
        "title": "次黄後谷送吴实堂中韵",
        "id": "78850b39-8f08-4ef2-b9ae-167e4a7941d3"
    },
    {
        "author": "萧立之",
        "paragraphs": [
            "树老仍初叶，山寒正晚花。",
            "孤舟双港水，新燕旧人家。",
            "何处依刘表，谁欤异孟嘉。",
            "西山供拄颊，随意数归鸦。"
        ],
        "title": "树老",
        "id": "cec93733-7c6c-4415-9674-475ac6eb3596"
    },
    {
        "author": "萧立之",
        "paragraphs": [
            "湖海千年梦，家山亥日虚。",
            "旧巢新燕入，今雨故人疏。",
            "贫贱犹须禄，行藏不失书。",
            "卿如用卿法，吾亦爱吾庐。"
        ],
        "title": "湖海",
        "id": "d288579b-7291-4316-a3a0-d8bb18fa6ef9"
    },
    {
        "author": "萧立之",
        "paragraphs": [
            "闽号诗应似，兰清雪与研。",
            "时妆羞倚布，古调入无弦。",
            "谷派如冰冷，骊翁此道传。",
            "客窗寒烛短，吟到晓钟前。"
        ],
        "title": "题危叔阳兰雪诗卷下",
        "id": "69f0b9dd-f765-45c2-b930-97e4b3ba953b"
    },
    {
        "author": "萧立之",
        "paragraphs": [
            "道路空愁我，湖山喜得君。",
            "客闲诗有思，春重树无痕。",
            "遮日怜头白，治书怯雨昏。",
            "可人期未得，马颈□□□。"
        ],
        "title": "又次见寄韵",
        "id": "51192cbc-4671-46f1-8e17-0281dafaaeba"
    },
    {
        "author": "萧立之",
        "paragraphs": [
            "风谊今湖海，交游独子推。",
            "软尘胜道战，清气压囊诗。",
            "谷派谁能续，灵风渐许卑。",
            "劘坚吾岂敢，犹欲起疲师。"
        ],
        "title": "次韵谢吴宜斋",
        "id": "ad1de61a-2ff5-4010-8ca5-8d02800c02bd"
    },
    {
        "author": "萧立之",
        "paragraphs": [
            "我尔梅花国，书来岁月深。",
            "熟知生世理，老尽别时心。",
            "雁信边声落，霜空海气沉。",
            "鬓毛相对白，可惜不同吟。"
        ],
        "title": "次韵曾楚山见寄",
        "id": "e79c093a-0529-4397-ad7d-851eece93c6b"
    },
    {
        "author": "萧立之",
        "paragraphs": [
            "湖海青灯旧，山林白发长。",
            "进书犹秘府，封斧怱崇冈。",
            "文墨流千古，功名付二郎。",
            "长年不忘念，哀些谩悲凉。"
        ],
        "title": "挽龙梅癯",
        "id": "ac32fea5-8a41-4b28-96a8-5e066f53c9f9"
    },
    {
        "author": "萧立之",
        "paragraphs": [
            "老病吟诗废，愁烦送日过。",
            "时危江陆变，路断虎狼多。",
            "昔梦来今雨，长怀入短歌。",
            "行藏吾自了，匣镜不须磨。"
        ],
        "title": "次李鹤云见寄",
        "id": "52f41a3d-9803-4581-af7c-7f8c2d030783"
    },
    {
        "author": "萧立之",
        "paragraphs": [
            "县官崇化育，君复一毡青。",
            "吾道春回谷，诸生刃发硎。",
            "岷山开浩荡，剑水见仪刑。",
            "要使民邹鲁，飞腾迈迅翎。"
        ],
        "title": "送惠教谕之兴国任",
        "id": "65aa9e68-d6d9-4cd4-b882-aca8558f3b07"
    },
    {
        "author": "萧立之",
        "paragraphs": [
            "猎户初登网，庖丁亦奏刀。",
            "毛皮尽剥落，风味足烹熬。",
            "喜有开樽适，谁知逐野劳。",
            "微吟供一笑，尔狡谩称豪。"
        ],
        "title": "食盘兔",
        "id": "9253b3c5-a488-4c59-ba53-3faed7eb03b8"
    },
    {
        "author": "萧立之",
        "paragraphs": [
            "偃仰当日谩能工，刻楮何如造化功。",
            "乞巧从渠儿女道，自书拙赋上屏风。"
        ],
        "title": "越一月复以宪檄按死事于抚之溪暑中望疏山不得往归宿永兴寺拜象山先生墓而後行兼旬得诗如前之数可发一笑为後山行云 七夕",
        "id": "46cd832c-f915-407e-8a04-9a29c4ca79e1"
    },
    {
        "author": "萧立之",
        "paragraphs": [
            "落日平江晚最奇，白龙鳞换紫玻璃。",
            "老兵绝叫客争渡，催得船来失却诗。"
        ],
        "title": "越一月复以宪檄按死事于抚之溪暑中望疏山不得往归宿永兴寺拜象山先生墓而後行兼旬得诗如前之数可发一笑为後山行云 武阳渡",
        "id": "a1ba0340-816e-4577-b7f7-b4973622fa76"
    },
    {
        "author": "萧立之",
        "paragraphs": [
            "寻僧闲事为官忙，人指云生是上方。",
            "少避归牛寻曲径，野田黄雀闹斜阳。"
        ],
        "title": "越一月复以宪檄按死事于抚之溪暑中望疏山不得往归宿永兴寺拜象山先生墓而後行兼旬得诗如前之数可发一笑为後山行云 西林寺 其一",
        "id": "e54fd451-5307-406e-9ea8-7b1ba71dafb2"
    },
    {
        "author": "萧立之",
        "paragraphs": [
            "日日北风江倒流，木绵着花人索裘。",
            "西津渡口半船月，秋在芙蓉十里洲。"
        ],
        "title": "越一月复以宪檄按死事于抚之溪暑中望疏山不得往归宿永兴寺拜象山先生墓而後行兼旬得诗如前之数可发一笑为後山行云 西林寺 其二",
        "id": "3a577068-6288-4c00-ad97-798bfcbb30d2"
    },
    {
        "author": "萧立之",
        "paragraphs": [
            "昨夕凉飔半点无，也无林影避行车。",
            "秋云一崦疏山晓，欲往从之畏简书。"
        ],
        "title": "越一月复以宪檄按死事于抚之溪暑中望疏山不得往归宿永兴寺拜象山先生墓而後行兼旬得诗如前之数可发一笑为後山行云 疏山道中",
        "id": "4168f99f-66f0-4154-ba50-d09318c60b8c"
    },
    {
        "author": "萧立之",
        "paragraphs": [
            "客子入门钟梵喧，菩提树老不知年。",
            "竹窗有月无人管，一夜秋风落笕泉。"
        ],
        "title": "越一月复以宪檄按死事于抚之溪暑中望疏山不得往归宿永兴寺拜象山先生墓而後行兼旬得诗如前之数可发一笑为後山行云 方广寺",
        "id": "8995e904-d36a-44e0-81e8-d527e8a4798f"
    },
    {
        "author": "萧立之",
        "paragraphs": [
            "转枕移书就晚风，晴窗云掩树重重。",
            "如何客里无诗得，日听鸣蝉夜听蛩。"
        ],
        "title": "九月以檄至九江杂赋",
        "id": "7e724e21-8e43-418c-b675-6905624f07b9"
    }
]