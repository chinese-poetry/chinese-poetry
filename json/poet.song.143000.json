[
    {
        "author": "杨万里",
        "paragraphs": [
            "病夫说病诉旁人，它自开眉我自颦。",
            "后有病夫看病句，不须告诉亦沾巾。"
        ],
        "title": "春尽夜坐三首  其三",
        "id": "9667ef01-2ac2-41a1-b8bb-8df343875fce"
    },
    {
        "author": "杨万里",
        "paragraphs": [
            "去岁四月病，如今一岁来。",
            "越吟三百日，凉剂二千杯。",
            "极痛过于割，通身总是灾。",
            "花时久断酒，红药为谁开。"
        ],
        "title": "去岁四月得淋疾今又四月病犹未愈",
        "id": "25f1dc4c-14d7-4a36-b9eb-f9111688f74b"
    },
    {
        "author": "杨万里",
        "paragraphs": [
            "莫将一病苦忧煎，山尚能游石可眠。",
            "匹似病风兼病脚，老夫犹是地行仙。"
        ],
        "title": "自遣",
        "id": "5bb1903d-fafc-4f2e-b550-0b798fc43515"
    },
    {
        "author": "杨万里",
        "paragraphs": [
            "病较欣逢五五辰，宫衣忽忆拜天恩。",
            "旧时叠雪含风眼，今看空山雨点痕。"
        ],
        "title": "久病小愈雨中端午试笔四首  其一",
        "id": "d2eddd2a-79ed-4da7-993c-e47e272e86c5"
    },
    {
        "author": "杨万里",
        "paragraphs": [
            "爱与陈玄酷作缘，余波染指黑斓斑。",
            "呼童汲水无来底，自掬垂簷一滴悭。"
        ],
        "title": "久病小愈雨中端午试笔四首  其二",
        "id": "9d68f2df-6e96-405c-b99d-59e2ef26138f"
    },
    {
        "author": "杨万里",
        "paragraphs": [
            "春去无花可得攀，石榴不艳却明鲜。",
            "昨朝花发今朝落，留得梢头一蔕看。"
        ],
        "title": "久病小愈雨中端午试笔四首  其三",
        "id": "439131a4-a8de-4ab9-b80d-cebbd10d6d2a"
    },
    {
        "author": "杨万里",
        "paragraphs": [
            "月季元来插得成，瓶中花落叶犹青。",
            "试将插向苍苔砌，小朶忽开双眼明。"
        ],
        "title": "久病小愈雨中端午试笔四首  其四",
        "id": "f9f6839b-8326-4b40-865d-ca8da5a9b719"
    },
    {
        "author": "杨万里",
        "paragraphs": [
            "忆昔干道游璧水，君为秀孝侬博士。",
            "逮今嘉泰归青原，侬为州民君刺史。",
            "人生离合风中云，白发相逢有几人。",
            "与君相逢又相别，不待折柳眉先颦。",
            "如君岂弟民父母，春风风人夏雨雨。",
            "忽然一夜飞秋霜，惊杀雁鹜兼豺狼。",
            "政声无翼到天上，玉皇诏君登庙廊。",
            "郎星卿月小借路，金华玉堂即高步。",
            "中兴贤关育凤麟，向来未有秉鸿钧。",
            "祗今丞相破荒了，第一衣钵当传君。"
        ],
        "title": "送吉州太守胡平一寺正赴召",
        "id": "07d5c245-c41e-4c47-a265-550e38f552ad"
    },
    {
        "author": "杨万里",
        "paragraphs": [
            "病起长新骨，居然非旧容。",
            "眼添佩环带，腰减采花蜂。",
            "对面不相识，何人忽此逢。",
            "吾身无定在，更要问穷通。"
        ],
        "title": "病起览镜二首  其一",
        "id": "17858df4-a071-4d92-94d0-f8125ec0ac2d"
    },
    {
        "author": "杨万里",
        "paragraphs": [
            "览镜忽自问，何方一病翁。",
            "生涯管城外，本贯醉乡中。",
            "笔砚今都废，尊罍久屡空。",
            "又将数茎雪，顦顇见西风。"
        ],
        "title": "病起览镜二首  其二",
        "id": "d4a3e969-675c-4c6e-8175-a33a1ca89f8a"
    },
    {
        "author": "杨万里",
        "paragraphs": [
            "病中一刻抵三秋，况见西风再树头。",
            "老去能禁几回病，秋来不为别人愁。",
            "书帷梦觉疑僧榻，竹户凉侵似客舟。",
            "寿外康宁方是福，不然徒寿不须休。"
        ],
        "title": "病中感秋",
        "id": "deaeb15f-dc2a-459c-8940-009f04cce1f5"
    },
    {
        "author": "杨万里",
        "paragraphs": [
            "晨兴换新衣，视身忽潜愕。",
            "腹皮皱百折，髀肉宽一握。",
            "沈疴两年余，衰体半标落。",
            "且留宿尘垢，莫遣新澡濯。",
            "未澡体尚肥，既濯肌转削。",
            "无发已是僧，有骨不如鹤。",
            "明年方八十，似觉九十著。",
            "寡食幸自清，辟谷底须学。",
            "便可作飞仙，御风上云幕。",
            "如何肥瘠想，犹有秋衣作。"
        ],
        "title": "秋衣",
        "id": "faf7eb5b-fada-4ef9-b808-1b607eb4923d"
    },
    {
        "author": "杨万里",
        "paragraphs": [
            "幽屏元无恨，清愁不自任。",
            "两窗两横卷，一读一沾襟。",
            "祗有三更月，知予万古心。",
            "病来谢杯杓，吟罢重长吟。"
        ],
        "title": "夜读诗卷",
        "id": "5ade74b0-3abe-4841-b43d-71b082f3bc67"
    },
    {
        "author": "杨万里",
        "paragraphs": [
            "平生万事轻，惟以酒自娱。",
            "当其爱酒时，一日不可无。",
            "老来因属疾，不饮五月余。",
            "客饮我不羨，而况逢曲车。",
            "见杯不思斟，见樽不思酤。",
            "终日但清坐，此心长泊如。",
            "只悟世人情，逐物非一途。",
            "仕者嫮貂蝉，货者珍金珠。",
            "赐泰嗤原贫，由勇诮孔迂。",
            "何物真乐忧，何人定巧愚。",
            "病后得反身，旷然同太虚。",
            "其余君莫问，曲生尚可疎。"
        ],
        "title": "病中止酒",
        "id": "6c403ec5-8878-4632-9e4e-b55a18833258"
    },
    {
        "author": "杨万里",
        "paragraphs": [
            "两日炎晖烈未收，连宵甘澍沛如流。",
            "大田今日非昨日，多稼新秋赛旧秋。",
            "凉气隔帘深亦透，香烟穿袖散难留。",
            "史君小试为霖手，便作江西第一州。"
        ],
        "title": "病中喜雨呈李吉州",
        "id": "4a81b8b9-8bb6-4f4e-9a80-cd750380eaed"
    },
    {
        "author": "杨万里",
        "paragraphs": [
            "君欲问淋疾，便是法外刑。",
            "刲剔备百毒，更以虐焰烹。",
            "玉皇夜半敕六丁，押差戴君为药丞。",
            "倒囊刺手探玉札，一洗愁肺冰雪清。"
        ],
        "title": "送戴良辅药者归城郛  其一",
        "id": "1426c1cd-dfd9-4efe-914e-3633d9fa5d45"
    },
    {
        "author": "杨万里",
        "paragraphs": [
            "一生百病都好去，不但膏肓驱二竖。",
            "寄言仲景与安常，古今何代无医王。"
        ],
        "title": "送戴良辅药者归城郛  其二",
        "id": "c8e4109f-f83f-43db-b3d3-995316814510"
    },
    {
        "author": "杨万里",
        "paragraphs": [
            "屏山十论抉圣心，甘老十论刮古今。",
            "古今刮得都见髓，持献玉工逢刖趾。",
            "玉皇左相华阳封，上与阿旦双周公。",
            "荐渠金门可登仕，金门送渠外台试。",
            "渠侬掉头不肯行，有雪可钓月可耕。",
            "恩山紫蕨椽来大，恩江白鱼船样个。",
            "绿蓑青篛霞上卧，不知毕逋明眎东西过。"
        ],
        "title": "寄题张仲寅甘老堂",
        "id": "443c6fbb-4863-4244-9c82-d74c9d1b83c4"
    },
    {
        "author": "杨万里",
        "paragraphs": [
            "窦宪一举空朔野，曹霸一笔空凡马。",
            "吾乡药者有陈生，一丸洗空万药者。",
            "庸医皆笑道旁莎，陈生拈出便是玉山禾。",
            "庸医皆笑涧下水，陈生酌来便是上池底。",
            "也只不离神农书，书外别得一亡珠。",
            "也只不出歧伯论，论外别得舌一寸。",
            "旧遭痔疾恼杀侬，新遭淋疾与合纵。",
            "恰如住在圃田国，晋楚腹背来夹攻。",
            "陈生赠我玉菌子，乃是华阳洞中乖龙耳。",
            "陈生赠我绀叶纱，乃是金鸦脚底扶桑花。",
            "汲泉亲手煮蟹眼，一浣枯肠如浣沙。",
            "平生旧疾蝉壳退，秋风吹落青天外。",
            "更传枕中鸿宝方，戒勿浪传泄天藏。",
            "君不见回巖仙客逢贫子，指石成金吾济尔。",
            "贫子再拜不要金，祇觅指头吾自指。"
        ],
        "title": "送药者陈国器",
        "id": "575b7172-5ec3-48ca-8680-981dc91f4b6e"
    },
    {
        "author": "杨万里",
        "paragraphs": [
            "吾乡前辈王南宾，读书万卷笔有神。",
            "屡登天府献和璞，玉工过眼珉夺真。",
            "祇今有孙又奇绝，踏雪携书诣金阙。",
            "玉皇书院璧水中，赐子半窗桃玉虫。",
            "端能健笔追乃祖，斗薮寸心写千古。",
            "广寒掇取第一枝，早为双亲开两眉。"
        ],
        "title": "送王长文赴上庠",
        "id": "8c7b961a-3a9c-4eff-932e-a418c0a63098"
    },
    {
        "author": "杨万里",
        "paragraphs": [
            "仁侯妙手作庐陵，民歌敏惠如神明。",
            "歌声动天天降瑞，一夜幻出琼瑶城。",
            "丽谯一新玉楼观，郡治别起银设厅。",
            "晓上青原台上望，千门万户皆水晶。",
            "八邑山川一千里，尽种琪树玑为英。",
            "幕僚秉烛争入贺，老夫抱病独僵卧。",
            "寄言贺客此未奇，来年玉粒滑流匙。",
            "万艘真珠贡京师，老夫已草周颂丰年诗。"
        ],
        "title": "贺吉州李守腊雪",
        "id": "86c72fee-8f37-4034-995f-625edca43b81"
    },
    {
        "author": "杨万里",
        "paragraphs": [
            "过眼光阴又岁穷，相看父子一尊同。",
            "春回雨点溪声里，人醉梅花烛影中。",
            "汝趁暄和朝北阙，我扶衰病见东风。",
            "弟兄努力思报国，放我沧浪作钓翁。"
        ],
        "title": "除夕送次公子入京受县",
        "id": "f4e675f0-2db6-4787-91bb-21e5582c99c6"
    },
    {
        "author": "杨万里",
        "paragraphs": [
            "拔草不拔根，塞水不塞源。",
            "忽然草生更水长，败却禾稼仍滔天。",
            "老夫昔岁得淋疾，初谓一日今两年。",
            "服药六千六百盏，望舒二十二回圆。",
            "偶逢周郎顾，一脉擒二竖。",
            "发药何用多，刀圭起沉痼。",
            "向来肝肠痛如割，今来疾痛全然脱。",
            "捉著根源尽扫除，周郎神医天下无。"
        ],
        "title": "丙寅人日送药者周叔亮归吉水县",
        "id": "b0f2a938-8177-42cc-b517-4c1a80ac5f66"
    },
    {
        "author": "杨万里",
        "paragraphs": [
            "老去春来已薄情，体中病后更竛竮。",
            "海棠红酽飞成雪，杨柳金浓染作青。",
            "到得当家饶景物，不如旧日借园亭。",
            "一杯欲把还休去，遮莫鶑花笑独醒。"
        ],
        "title": "病中感春",
        "id": "c03da1d7-f723-4c62-8e9f-7a4d9e7b6630"
    },
    {
        "author": "杨万里",
        "paragraphs": [
            "红紫成泥泥作尘，颠风不管惜花人。",
            "落花辞树虽无语，别倩黄鹂告诉春。"
        ],
        "title": "落花",
        "id": "6e5c7c48-2dca-4777-b5ec-16d0a6087fbf"
    },
    {
        "author": "杨万里",
        "paragraphs": [
            "金沙道是殿羣芳，不道荼𧃲输一场。",
            "十里红粧踏青出，一张锦被晒晴香。",
            "只须旧荫已无暑，更走新条如许长。",
            "若恨昨朝来草草，夜来风雨更禁当。"
        ],
        "title": "雨中问讯金沙",
        "id": "101ddc7c-fdc1-46a8-a758-8b564e801ad7"
    },
    {
        "author": "杨万里",
        "paragraphs": [
            "吾乡今代刘更生，新序说苑落笔成。",
            "问渠才思宁底巧，玉泉绕屋供双清。",
            "此泉来从何境界，银河飞下双罗带。",
            "便好乘槎犯斗星，斫桂广寒天上行。"
        ],
        "title": "寄题刘正卿双清轩",
        "id": "63ac44e3-f914-498e-ba88-f58b6373f706"
    },
    {
        "author": "杨万里",
        "paragraphs": [
            "低枝碧李压人头，过雨黄梅满道周。",
            "红日漏云初试暑，绿阴酣露已偷秋。"
        ],
        "title": "初夏病起晓步东园二首  其一",
        "id": "a4175e86-e74b-429d-a1c0-8c3042a01dcb"
    },
    {
        "author": "杨万里",
        "paragraphs": [
            "病起乌藤强自扶，三三迳里晓晴初。",
            "鶑声只在花梢近，行去行来不见渠。"
        ],
        "title": "初夏病起晓步东园二首  其二",
        "id": "81023dda-941d-4139-a539-2954e3184997"
    },
    {
        "author": "杨万里",
        "paragraphs": [
            "君家人物已数世，后有祕丞前给事。",
            "近来复见乡先生，武冈使君五经笥。",
            "君才自是一世英，珠玉照乘仍连城。",
            "妙年已号万人敌，强仕初登千佛名。",
            "番君小屈习凿齿，且与刺头簿书底。",
            "即看给札试兰台，飞上木天校文字。"
        ],
        "title": "送罗正夫主簿之官余干",
        "id": "1ef3128e-65ae-4e1d-b302-b06b5bcfd55a"
    },
    {
        "author": "杨万里",
        "paragraphs": [
            "雨香不及露华香，竹液花膏馥葛裳。",
            "侬与晓星成二客，更无人共上番凉。"
        ],
        "title": "五月三日早起步东园示幼舆子二首  其一",
        "id": "050151a4-7ab3-4b9a-b0f8-ce8ee0930d8d"
    },
    {
        "author": "杨万里",
        "paragraphs": [
            "筠箕苕帚两无踪，窃果畦丁职不供。",
            "老子不来才几曰，松花槲叶满亭中。"
        ],
        "title": "五月三日早起步东园示幼舆子二首  其二",
        "id": "d48b2f12-267c-4dc7-a1f6-871e9566c8b2"
    },
    {
        "author": "杨万里",
        "paragraphs": [
            "病里无聊费扫除，节中不饮更愁予。",
            "偶然一读香山集，不但无愁病亦无。"
        ],
        "title": "端午病中止酒",
        "id": "4b4e6323-f7db-4e77-98f4-25b978b8a1c7"
    },
    {
        "author": "杨万里",
        "paragraphs": [
            "湘之山兮幽幽，湘之水兮舒舒，我来兮桂之阳。",
            "春聿云莫兮，上下绿浄而交如。",
            "鸟鸣兮花干，彼湘之人士兮咏游而鱼鱼。",
            "长者兮矩步，童子玉雪兮趋亦趋。",
            "挟策兮抱琴，若将游兮物之初。",
            "野风兮脩脩，吹万而不可执兮，所过而敷腴。",
            "长者顾谓童子曰：快哉此风，吾为汝援琴而歌之。",
            "歌曰：沧浪兮濯缨，风凉兮舞雩。",
            "微德人兮焉归，以斯道兮金玉。",
            "予欲问津兮沂之水，其则不远兮，又焉知湘江之非欤。"
        ],
        "title": "张丞相咏归亭词二首  其一",
        "id": "38500554-c66e-462f-b196-461d6d663db8"
    },
    {
        "author": "杨万里",
        "paragraphs": [
            "茞兰圃兮沼芙蕖，有美君子兮何斯其燕居。",
            "孚尹兮袖间，升白虹兮斗之虚。",
            "章甫兮深衣，御风骑气而天游兮，与造化而为徒。",
            "独立万物之表兮，室迩而人甚远。",
            "山立而渊靓兮，道德燕及乎虫鱼。",
            "韦编兮在手，隠几而卧兮，梦一丈夫。",
            "首肖乎尼山兮河其目，莞尔而笑兮告予以下学而上达，知我者其天乎。",
            "忽寤兮四顾，欵乃一声兮亭之西隅。"
        ],
        "title": "张丞相咏归亭词二首  其二",
        "id": "1c583e8c-df77-458f-a566-a8c98eaee6e8"
    },
    {
        "author": "杨万里",
        "paragraphs": [
            "玉虫晕以贯虹兮学林之颠，閴其宵兮圣贤毕参于前。",
            "心超兮千载，忽乎纳自牖兮光寒而静娟。",
            "吾兴视兮何祥，望舒推毂兮辚大圜。",
            "生两仪兮虚白，饰万物兮清妍。",
            "彼何居兮轃兹，挈一规兮破幽偏。",
            "代天兮宣精，扼欹兮恶盈。",
            "似道兮日损，缩于一晦弦兮，万斯年而求伸。",
            "宅天下兮至晦，镜天下兮至明。",
            "烛吾心中之月兮，贯地纬而洞天经。",
            "吾奉月兮周旋，月踵吾兮后先。",
            "夫君寄我兮三章，招月而与寓目兮，炯笔势之翩翩。",
            "想他日之独立兮，过庭而侍侧。",
            "谁其耳剽于玉振兮，惟此月知其然。",
            "月不予留兮，予亦咏而归。",
            "歌三终兮谢明月，何夕复惠然兮临我于亭乎而。"
        ],
        "title": "和张钦夫望月词",
        "id": "669b3b8f-9854-4d52-8bea-36b12ea4a71d"
    },
    {
        "author": "杨万里",
        "paragraphs": [
            "荆之溪兮澹以幽，惠之山兮云侔。",
            "思君子兮不见，莽草树兮脩脩。",
            "面句吴兮东而坐，背朱方兮北卧。",
            "齐楚岂不强而大兮吾王以妥，贤于国其无裨兮，不曰季子存而吴贺。",
            "彼懵者之躗言兮，谓兆亡于让王。",
            "弗丕承于考心兮，用永五湖之与三江。",
            "祀太伯其忽诸兮，顾袭誉于子臧。",
            "曾不知民无让而不立兮，自古皆有亡。",
            "诹屺岵与锄箕兮，畴莫知其重轻。",
            "若千乘暨箪豆兮，絜丰约而则明。",
            "迨躬逢而利怵兮，亦几何而靡争。",
            "谓吾札之不懿兮，札亦恬受而茹声。",
            "思复思兮君子，干坤毁而日月息兮，则君子之亦死。"
        ],
        "title": "延陵怀古 延陵季子",
        "id": "cf6b1720-70e8-41b5-b171-0aed193b92ff"
    },
    {
        "author": "杨万里",
        "paragraphs": [
            "密云兮终风，健顺闭兮罔寸蹊之通。",
            "喟葵丘践土而迹熄兮，矧冀方岐山之与逢。",
            "单棠谿以铸兵兮，靡遗蒲于董泽。",
            "燕簴无趾而造齐庙兮，楚甿而秦其魄。",
            "鬭六王于一说兮，微仪衍之舌而不国。",
            "嗟若先生兮，鸡知时之不如。",
            "储唐虞之故冕兮，鬻洙泗之敝裾。",
            "乘方轮与折轴兮，欲先鞭而疾驱。",
            "岂不家捐而人弃兮，载之万世之亨衢。",
            "繄素王兮中都，若兰陵兮圣之徒。",
            "征九伯而佩六印兮，晞二邑宰而不得俱。",
            "傥不欲以天球玉磬而贸康瓠兮，嗟尔后死者其舍诸。"
        ],
        "title": "延陵怀古 兰陵令",
        "id": "b9d56fc5-b25e-4327-a391-f154fc029ee5"
    },
    {
        "author": "杨万里",
        "paragraphs": [
            "吹赤壁之月笛兮，瞻黄州之雪堂。",
            "弹湘妃之玉瑟兮，织天孙之锦裳。",
            "招先生其来归兮，何必怀眉山之故乡。",
            "历九州而犹隘兮，诞寘之祝融之汪。",
            "酌乳泉以当醴兮，餐荔子以为粮。",
            "葺榕叶以作屋兮，托桄榔之荫以为堂。",
            "驱海涛以入砚滴兮，挽南斗文星于笔铓。",
            "昌黎兮欧阳，视先生兮雁行。",
            "韫不泄兮忠愤，炯不揜兮文章。",
            "乞镜湖兮九关，营菟裘兮是邦。",
            "予之来兮云暮，与先生兮相望。",
            "视履迹兮焉在，问故宫兮就荒。",
            "俯仰兮永怀，渺山川兮苍苍。"
        ],
        "title": "延陵怀古 东坡先生",
        "id": "67d2a6cb-293a-483c-85b5-c0f093b6e323"
    },
    {
        "author": "杨万里",
        "paragraphs": [
            "月巖含章兮，噫。",
            "熟贳之璜兮，噫。",
            "逋不其偿兮，噫。",
            "眉山之下兮，噫。",
            "既亿其价兮，噫。",
            "胡漏于罅兮，噫。",
            "吁于眉山兮，噫。",
            "山吁于天兮，噫。",
            "天蹙其颜兮，噫。",
            "有斐孙子兮，噫。",
            "花披秀启兮，噫。",
            "烈祖是似兮，噫。",
            "笔似其锋兮，噫。",
            "骨似其穷兮，噫。",
            "栖栖其逢兮，噫。",
            "尔词则古兮，噫。",
            "尔骚则楚兮，噫。",
            "尔璞孰估兮，噫。",
            "招招巫咸兮，噫。",
            "有篿尔占兮，噫。",
            "曷焯尔潜兮，噫。",
            "曷窞不济兮，噫。",
            "曷蔀不贲兮，噫。",
            "咷初笑既兮，噫。"
        ],
        "title": "跋李允蹈思故山赋辞",
        "id": "9bb952ed-cbc9-4ad8-a8b7-d90b2d0fb504"
    },
    {
        "author": "杨万里",
        "paragraphs": [
            "归去来兮，平生怀归今得归。",
            "有未归而不怿，岂当怿而更悲。",
            "媿一陶之不若，庶二疎兮可追。",
            "肖令威之归辽，喟物是而人非。",
            "捐水苍兮今佩，反芰制兮昨衣。",
            "恋岂谖夫太紫，分敢踰于少微。",
            "如鹿得草，望绿斯奔。",
            "如鹤出笼，岂复入门。",
            "屦虽未得，而趾故存。",
            "谓予不信，有如泰罇。",
            "月喜予之言归，隤清晖而照颜。",
            "山喜予以出迎，相劳苦其平安。",
            "江喜予而舞波，击碎雪于云关。",
            "纷邻曲之老穉，羌堵墙以来观。",
            "沸里巷之犬鸡，亦喜翁之蚤还。",
            "惊鬓髯之两霜，尚赳赳而桓桓。",
            "归去来兮，半天下以倦游。",
            "饥予驱而予出，奚俟饱而无求。",
            "观一箪之屡空，躬自乐而人忧。",
            "暨一区之草玄，娱羲画与箕畴。",
            "岂慕胥靡，济川作舟。",
            "矧先人之敝庐，有一壑兮一丘。",
            "后千寻兮茂林，前十里兮清流。",
            "耿靡羨而载营，蹇何骛而不休。",
            "已矣乎!用舍匪吾，行止匪时。",
            "何至啜醨如渔父，何必乎誓墓兮如羲之。",
            "吾行可枉涂，吾止可预期。",
            "应耘耔而端委，犹端委而耘籽。",
            "对天地而一哂，酢风光以千诗。",
            "抵槁茎与朽壳，岂复从詹尹而决疑。"
        ],
        "title": "和渊明归去来兮辞",
        "id": "94d77d3d-5a34-40f6-991d-5ef6ae2bdfd1"
    },
    {
        "author": "杨万里",
        "paragraphs": [
            "圣门际天而不可迳兮，子聚粮以疾趋。",
            "古文熄而哇郑兮，子独追而雅诸。",
            "众皆赏其襮而遗其里兮，知全者不在予。",
            "仕者谓赣民之嚚兮，不啻沬邦之夫。",
            "何子之仁以莅兮，若膝下之乳雏。",
            "予惟子之观兮，则未知封屋之迂。",
            "沐猴豸而罔腼兮，子发上而衡盱。",
            "舍己躁进而谓子躁进兮，宜不曰沽名之非愚。",
            "世切齿于彼之晚霣兮，流涕于子之不晚殂。",
            "庸知天之不子祉兮，不厚彼之辜。",
            "惟师友之恩纪兮，一饭而九其吁。",
            "天不予棐而夺予朋兮，半其济而亡舻。",
            "决汝汉而东之兮，曾足为予泪之余。",
            "若子之死而不死兮，不亦名星日而骨幽墟。"
        ],
        "title": "黄世永哀辞",
        "id": "9f979f87-e295-4822-9113-429fae496f32"
    },
    {
        "author": "杨万里",
        "paragraphs": [
            "岁绍兴之壬午兮，余负丞于零陵。",
            "汩夫君之南征兮，临二松之寒厅。",
            "闻跫然于逃虚兮，辞未接而情亲。",
            "分一日之光景兮，载鸱夷乎吾与行。",
            "沛吾击其兰桡兮，乱湘江以扬舲。",
            "维余笮于愚溪兮，叩柳子之柴荆。",
            "陟西山以茹芳兮，降钴鉧以漱泠。",
            "风吹衣以拂云兮，举手揽乎南斗之星。",
            "君与我其俱醉兮，夜解手于丘亭。",
            "余未几而北归兮，君忽返乎铭旌。",
            "曾合离之俛仰兮，奄古今乎死生。",
            "羌夫君之渊伟兮，允江山之载英。",
            "蔚豫章之离奇兮，森楩梓其峥嵘。",
            "自拱把而培溉兮，俟百围乎千寻。",
            "崒雪山与冰谷兮，凛霜影而雨声。",
            "细犹堪于薄栌兮，岂大者之不可杗。",
            "仰神臯于太紫兮，矩厚载而规圜。",
            "清屹建章以亘明光兮，连蕙草与兰林。",
            "诏班尔以骏奔兮，旁搜巖崖之欹倾。",
            "缔皇居及帝室兮，将涓休乎落吾成。",
            "蹇栋干槁干于空山兮，匠不获以督绳。",
            "纷后皇之揠材兮，壑何幽之不征。",
            "喟一撷而万捐兮，夫孰有遭而无营。",
            "君方舍斯世而去之兮，岂达欣而穷憎。",
            "耿精爽之未泯兮，嗤彼啄腐而吞腥。",
            "裁斯文以寄哀兮，聊复写久要平生之情。"
        ],
        "title": "曾叔谦哀辞",
        "id": "9c847eb3-147e-4b03-b954-8aa50099c76e"
    },
    {
        "author": "杨万里",
        "paragraphs": [
            "有齐石湖之季女兮，肇葰茂而青葱。",
            "兰茁芽以芬播兮，玉在璞而光融。",
            "茹采苹以为粻兮，筑内则为之宫。",
            "乐彤管以俶载兮，逝将眇青竹而论功。",
            "制菡萏以为裾兮，裼之以秋江之芙蓉。",
            "纷蕙纕而菊佩兮，岂江蓠揭车之与缝。",
            "掇袤丈之朔雪以澡德兮，袭万壑之清冰而在躬。",
            "耿吾独传中郎之素业兮，岂曰矜萧然林下之风。",
            "沛吾乘乎桂舟兮，无小无大焉从吾公。",
            "何若而人之不淑兮，奄一疢而长终。",
            "忍舍兰陔之孝养兮，莽玉女宓妃之与从。",
            "父曰嗟予膳之孰视兮，母曰嗟予命之畴同。",
            "衋两亲之哀潸兮，遗九宗之长恫。",
            "蹇石湖之恸而莫之释兮，小极而隠几乎书之丛。",
            "梦漂漂而行远兮，求吾儿乎四方上下之青穹。",
            "杳碧海之际天兮，岿三山之倚空。",
            "蓬莱方丈之攸宅兮，浮金宫银阙之崇崇。",
            "若有人乎山之阿兮，飞腾往来而不可逢。",
            "羌可逢而不可执兮，若迥映乎复朣胧。",
            "摘玉李而弄金波兮，遨嬉乎倒景有无之濛鸿。",
            "忽临睨乎旧乡兮，望见石湖之仙翁。",
            "泫初咷而后哂兮，唁吾翁乎奚戚容。",
            "繄天地万物之逆旅兮，儿与翁父子适相值于逆旅之中。",
            "汩倏合而忽分兮，邈千变万化而何穷。",
            "淬割愁之剑而不满一笑兮，非我翁春日览镜大篇之舂容。",
            "翁顾笑而惊寤兮，皦寒日其生于东。"
        ],
        "title": "范女哀辞",
        "id": "b5da10b2-b304-4133-a1fe-f47039b826ce"
    },
    {
        "author": "杨万里",
        "paragraphs": [
            "有傅者岭兮，有玄者潭。",
            "崒乎琼台与玉堂兮，天垂光而蔚蓝。",
            "宝祲下蟠乎九渊兮，瓌彩上绚乎千巖。",
            "羌旁砖轇轕而不漓兮，耿虹贯乎晴岚。",
            "劬玉衡之望气兮，九载旭考而宵参。",
            "曰西江之轸墟兮，孕双珍乎泥之潜。",
            "匪珠胎之双止兮，则瑴玉其美兼。",
            "帝令雷公以持斧兮，敕阳侯以发函。",
            "逝将修贡于玉府兮，旅清庙而尔瞻。",
            "夫何夔魖獝狂之予妬兮，肆为伯明之谗。",
            "蹇诉帝以不好兮，未听六丁之穷探。",
            "飞巨石以载震兮，汹怒涛以有严。",
            "连璧毁于石韫兮，双珠裂于波涵。",
            "卞和恸以叫帝阍兮，随侯泣以衣沾。",
            "帝亦悲伤而末如之何兮，磔不若魑魅而不厌。",
            "安得双珍之再芒兮，迥映乎西江之北南。"
        ],
        "title": "悼双珍辞",
        "id": "b90f80c7-b3be-42dc-a718-8567de3b2662"
    },
    {
        "author": "杨万里",
        "paragraphs": [
            "灏穹睠宋，方郅隆些。",
            "笃生仁皇，实叡聪些。",
            "二尧两舜，复时雍些。",
            "杜韩富范，再夔龙些。",
            "巍荡奋熙，起丕功些。",
            "欧阳伯仲，轲与雄些。",
            "云昭汉回，炳文风些。",
            "麟在灵囿，凤在桐些。",
            "金芝专车，朱草丛些。",
            "悬藜结绿，牣紫宫些。",
            "灵蛇照乘，玉府充些。",
            "大江之西，文江东些。",
            "毛伯苗裔，河岳钟些。",
            "三辰五纬，韫心胸些。",
            "如汉贾生，与终童些。",
            "年未弱冠，收科崇些。",
            "连收制科，天动容些。",
            "玉映汉台，惊群公些。",
            "弃官如泥，子职恭些。",
            "死孝倚庐，神明通些。",
            "文行有炜，垂无穷些。",
            "与宋一经，相始终些。",
            "冻黎百年，养万钟些。",
            "草腐菌朽，花霣空些。",
            "有宋孝子，蔚岱嵩些。"
        ],
        "title": "有宋死孝毛子仁哀辞",
        "id": "a548d9a2-2564-4463-b25d-efef5dfcfa4f"
    },
    {
        "author": "杨万里",
        "paragraphs": [
            "公子诛茅，不木不土。",
            "此君惠然，聿来胥宇。"
        ],
        "title": "赵平甫幽居八操 筠居操",
        "id": "9556fb2b-aaf5-4c34-b379-a3d934d9d38a"
    },
    {
        "author": "杨万里",
        "paragraphs": [
            "一室容膝，纳万壑而有余。",
            "一几凝尘，载千古而不重。",
            "暮四朝三，吾不复梦。"
        ],
        "title": "赵平甫幽居八操 我娱斋操",
        "id": "08940d48-de30-4eae-b51b-7ffb242e2018"
    },
    {
        "author": "杨万里",
        "paragraphs": [
            "望之温其玉，即之寒于冰。",
            "一饮五斗，一石解酲。",
            "众人皆醉石独醒。"
        ],
        "title": "赵平甫幽居八操 醉石操",
        "id": "fcbde92e-53a2-4521-a44d-275ebbd2c540"
    },
    {
        "author": "杨万里",
        "paragraphs": [
            "客来何闻，客去何嗔。",
            "左右前后惟此君。",
            "德不孤，必有邻。"
        ],
        "title": "赵平甫幽居八操 竹斋操",
        "id": "067f5a58-7381-44bd-8ba1-e2ff7e5e0092"
    },
    {
        "author": "杨万里",
        "paragraphs": [
            "一枕之甘，万户不愿。",
            "清风之快，万玉不价。",
            "为我谢避俗翁，谁在羲皇之下。"
        ],
        "title": "赵平甫幽居八操 北窗操",
        "id": "c5ffd1f3-7f54-4c78-9776-3ee0897f9b01"
    },
    {
        "author": "杨万里",
        "paragraphs": [
            "竹屋夜明，竹户寒声。",
            "幽人舍琴而起视，香通国而白连城。",
            "梅耶雪乎，四问而四不应。"
        ],
        "title": "赵平甫幽居八操 梅亭操",
        "id": "389c17e6-6600-4177-9ef5-abb52de5a6c9"
    },
    {
        "author": "杨万里",
        "paragraphs": [
            "争名不亢则朝者嘻，争利不赢则市者吁。",
            "君子无所争，必也弈乎。"
        ],
        "title": "赵平甫幽居八操 棋台操",
        "id": "633cf236-3502-4fc1-a304-80ecab832dc5"
    },
    {
        "author": "杨万里",
        "paragraphs": [
            "风耆其武，波赫斯怒。",
            "油然者渊，未遽如许。"
        ],
        "title": "赵平甫幽居八操 龟潭操",
        "id": "71fbf8d7-4280-4f1e-b403-6d7508706125"
    },
    {
        "author": "杨万里",
        "paragraphs": [
            "风月暂平分，为霖喜有人。",
            "斯堂非浪扁，佐主寿跻民。"
        ],
        "title": "题曾景山通判寿衍堂",
        "id": "90ca8876-374a-4363-a9ce-e84e4e4e3c5e"
    },
    {
        "author": "杨万里",
        "paragraphs": [
            "梅子青青荔未丹，葵丘缩戍便之官。",
            "莫言屋矮位卑甚，早晚高人振羽翰。"
        ],
        "title": "送刘茂才主簿之官理定",
        "id": "9a3eba02-7ec3-4a1e-9a1c-700093455dcd"
    },
    {
        "author": "杨万里",
        "paragraphs": [
            "公如月欠一分圆，生死应同昼与昏。",
            "鼎鼐□□□□□，□□露□留好□。"
        ],
        "title": "萧照邻参政大资挽诗",
        "id": "abe560dc-2df5-4f9c-9189-9280157a7310"
    },
    {
        "author": "杨万里",
        "paragraphs": [
            "策马访柴扉，庭前草亦□。",
            "谈今复谈古，如子□□□。"
        ],
        "title": "赠旴江谢正之",
        "id": "07a3e6c7-1418-4a85-83fa-1372f069b326"
    },
    {
        "author": "杨万里",
        "paragraphs": [
            "□□如斯兼儿丑，丹青写出十分真。",
            "凌烟绘像吾无望，喜在山林老此身。"
        ],
        "title": "太守赵山父命刘秀才写予老丑索赞",
        "id": "f8187126-602b-4550-a7bc-10bb8e01072f"
    },
    {
        "author": "杨万里",
        "paragraphs": [
            "高高亭耸紫霄端，借榻高眠廛市间。",
            "轮奂重新无俗□，何如来此伴云闲。"
        ],
        "title": "寄题舒州宿松知县戴在伯重新紫霄亭",
        "id": "97079954-3940-4a2a-9348-ef2264ade090"
    },
    {
        "author": "杨万里",
        "paragraphs": [
            "□□□□一番□，□□风光□□□。",
            "□□渭川公子在，此时□□理丝纶。"
        ],
        "title": "雨后至溪上三首  其一",
        "id": "74a703b6-c5b1-483d-8cd1-e67eef032f58"
    },
    {
        "author": "杨万里",
        "paragraphs": [
            "扁舟一叶泊溪弯，一雨初收篷未干。",
            "风浪依然平帖后，渔翁□出把渔竿。"
        ],
        "title": "雨后至溪上三首  其二",
        "id": "9d4f38cc-0808-4ae4-9f41-a6f6409c3109"
    },
    {
        "author": "杨万里",
        "paragraphs": [
            "拟借丹青画作图，退休老子作渔夫。",
            "凤凰池上虽荣贵，何似清闲看浴凫。"
        ],
        "title": "雨后至溪上三首  其三",
        "id": "ac71095a-7251-47cd-9419-f7b368a12c37"
    },
    {
        "author": "杨万里",
        "paragraphs": [
            "特借丹青写二图，二图之意果何如。",
            "请君细看□□□，是亦□求无逸书。"
        ],
        "title": "寄题太和宰赵嘉言勤民二图  其一",
        "id": "54312e06-0347-451e-873b-632f9f401da9"
    },
    {
        "author": "杨万里",
        "paragraphs": [
            "□民勿视作□□，勉力耕桑贵及时。",
            "上古□□犹画像，老夫喜赠二篇诗。"
        ],
        "title": "寄题太和宰赵嘉言勤民二图  其二",
        "id": "d6978da6-dd6f-41dc-b4ec-bf4cc4877e8c"
    },
    {
        "author": "杨万里",
        "paragraphs": [
            "谁占百花头上魁，花神推许□□□。",
            "东园春信知多少，今日喜晴拼一来。"
        ],
        "title": "上元前一日游东园看梅三首  其一",
        "id": "9830c02c-3a48-4ec2-8ed1-c493e490eeae"
    },
    {
        "author": "杨万里",
        "paragraphs": [
            "东园把酒问东皇，何事梅花压众芳。",
            "和靖当年一题品，到今几载句犹香。"
        ],
        "title": "上元前一日游东园看梅三首  其二",
        "id": "38f9d717-68fa-4080-b23f-a8872f64855e"
    },
    {
        "author": "杨万里",
        "paragraphs": [
            "春到东园恰□□，腊前闻已破南枝。",
            "□□□□□□□，□旦元□□□诗。"
        ],
        "title": "上元前一日游东园看梅三首  其三",
        "id": "2ddd0fd0-9814-46ff-8ee7-9fbb59fe421f"
    },
    {
        "author": "杨万里",
        "paragraphs": [
            "宝气亭前双太阿，龙光再吐射银河。",
            "伯兮西啸巴山月，仲氏南嬉楚水波。",
            "赠以四愁真绝唱，不如一诣听长哦。",
            "簿书何至烦勾校，归校芸香蠹简讹。"
        ],
        "title": "李原之主簿投赠长篇谢以唐律",
        "id": "1d90637c-d7e8-407b-9643-1c919914d12d"
    },
    {
        "author": "杨万里",
        "paragraphs": [
            "西江山水何处好，观山夜泉快阁风。",
            "山奇水秀产瓌宝，彭氏四杰隠此中。",
            "斗间异气如白虹，少微芒寒摇太空。",
            "占言非剑亦非玉，长松下有幽人屋。",
            "似闻鸣驺入空谷，篱边老却陶潜菊。"
        ],
        "title": "寄题西昌彭孝求求志堂",
        "id": "cc6116b0-389a-4aa0-8f02-aab96898c1ed"
    },
    {
        "author": "杨万里",
        "paragraphs": [
            "露窠蛛卹纬，风语燕怀春。"
        ],
        "title": "句  其一",
        "id": "23a3fb72-a72c-42b7-94d0-9dc72c7cda95"
    },
    {
        "author": "杨万里",
        "paragraphs": [
            "立岸风大壮，还舟灯小明。"
        ],
        "title": "句  其二",
        "id": "1d42ced7-bffd-46a6-b2e2-c87b25014e59"
    },
    {
        "author": "杨万里",
        "paragraphs": [
            "疎星煜煜沙贯日，绿云扰扰水舞苔。"
        ],
        "title": "句  其三",
        "id": "4f796bc5-63a2-4b55-b400-52bc142b15da"
    },
    {
        "author": "杨万里",
        "paragraphs": [
            "坐忘日月三杯酒，卧护江湖一钓船。"
        ],
        "title": "句  其四",
        "id": "cb9d1ee2-72af-4140-bd7b-faf3a01ae345"
    },
    {
        "author": "周必大",
        "paragraphs": [
            "送君南浦惨离情，握手依依数去程。",
            "日薄云浓风转劲，江寒水落浪还生。",
            "此时执别仙舟稳，后夜相思山月明。",
            "好把嘉猷献丹扆，中兴天子急升平。"
        ],
        "title": "送陆先生圣修赴春闱",
        "id": "679317d4-cc64-48b6-b9e6-1282b8c33b23"
    },
    {
        "author": "周必大",
        "paragraphs": [
            "迹落蛮夷地，艰危分饱经。",
            "盘涡随櫂舞，惊浪溅船零。",
            "石乱舟才过，峯回眼谩青。",
            "晚来荒浦宿，愁绪转冥冥。"
        ],
        "title": "赣江",
        "id": "906c6785-b448-4f88-aa1d-3d99b6645048"
    },
    {
        "author": "周必大",
        "paragraphs": [
            "身在江湖欲看山，山行还忆弄潺湲。",
            "谁知里许双奇绝，碧玉青罗一望间。"
        ],
        "title": "留题文氏双秀亭三首  其一",
        "id": "959c5a6a-9469-4336-8975-a34e81166a0b"
    },
    {
        "author": "周必大",
        "paragraphs": [
            "汀兰烟树两佳哉，六曲屏帏坐上开。",
            "南浦彩云飞画栋，西山爽气在朝来。"
        ],
        "title": "留题文氏双秀亭三首  其二",
        "id": "cc9c7029-e65b-4e54-adad-5757e87c7d14"
    },
    {
        "author": "周必大",
        "paragraphs": [
            "澄碧修眉固自奇，只愁门外苦喧早。",
            "要知心迹双清处，须待人稀月上时。"
        ],
        "title": "留题文氏双秀亭三首  其三",
        "id": "99f36705-6972-44aa-89db-59aa47e4c005"
    },
    {
        "author": "周必大",
        "paragraphs": [
            "梦虺端由庆阀钟，采萍来助大夫共。",
            "化行闺壶衣无绿，行应箴图管有彤。",
            "石窌方生汤沐邑，黄堈俄掩斧堂封。",
            "不须更续更生传，自有丰碑记肃雍。"
        ],
        "title": "彭永州夫人挽词",
        "id": "5c8c942f-b79f-4722-8a4e-be201402b711"
    },
    {
        "author": "周必大",
        "paragraphs": [
            "珍重临分白玉巵，醉中那暇说相思。",
            "天寒道远酒醒处，始是忆君肠断时。"
        ],
        "title": "道中忆胡季怀",
        "id": "dc637501-6a1e-41c9-b622-87c5df76e0bc"
    },
    {
        "author": "周必大",
        "paragraphs": [
            "一挂吴帆不计程，几回系缆几回行。",
            "天寒有日云犹冻，江阔无风浪亦生。",
            "数点家山常在眼，一声寒壶正关情。",
            "长年忽得南来鲤，恐有音书急遣烹。"
        ],
        "title": "舟行忆永和兄弟",
        "id": "428bfd9c-a61b-451f-9857-1f4219496011"
    },
    {
        "author": "周必大",
        "paragraphs": [
            "江浙相望寄此身，临风回首叹离羣。",
            "吴云目断君思我，楚树天遥我忆君。",
            "别后酒尊应独酌，旧时棋局对谁分。",
            "狂言欲吐还须茹，俗子纷纷可得闻。"
        ],
        "title": "抵苏台寄季怀",
        "id": "42ac3b6f-59dc-4fe3-90ca-0fa0b3b83efe"
    },
    {
        "author": "周必大",
        "paragraphs": [
            "公子翩翩正妙年，修能姱节本天然。",
            "弟兄况自逢三益，事业悬知定十全。",
            "厚意绸缪华映鄂，新诗绮丽月流天。",
            "乘黄騄耳方争骏，应笑驽骀强自鞭。"
        ],
        "title": "次韵王仲谟仲宁唱酬二首  其一",
        "id": "29079ede-df49-40ec-a760-d98816e6e64f"
    },
    {
        "author": "周必大",
        "paragraphs": [
            "别日无多似隔年，每逢佳句辄欣然。",
            "词倾江汉无留碍，语转珠玑更浑全。",
            "目共荆谿千里月，人居吴郡五湖天。",
            "兴来傥有山阴作，即上扁舟往执鞭。"
        ],
        "title": "次韵王仲谟仲宁唱酬二首  其二",
        "id": "2ffabeaf-0135-4dc9-a053-adfc7ecbc0da"
    },
    {
        "author": "周必大",
        "paragraphs": [
            "方讶顽阴蔽月堂，坐看凉吹动枯肠。",
            "疾驱云阵千重翳，尽放冰轮万丈光。",
            "莫问蚌珠圆合浦，且听羯鼓打西凉。",
            "疏狂似我何须挠，挠取吹笙玉雪郎。"
        ],
        "title": "和仲宁中秋赴饮庄宅",
        "id": "e44095e0-0c56-46a4-a7fb-a48bc84cfbaf"
    },
    {
        "author": "周必大",
        "paragraphs": [
            "早岁从孙宝，中年训孟轲。",
            "节高资内助，机断激儒歌。",
            "枳棘鸾先逝，云霄鹤正摩。",
            "即看膺命服，何遽掩卷阿。"
        ],
        "title": "罗主簿妻朱氏挽词二首  其一",
        "id": "b58796cf-0a9c-4be9-934a-b251290bf181"
    },
    {
        "author": "周必大",
        "paragraphs": [
            "素羃帷堂日，青乌甫竁时。",
            "薤凝朝露冷，树动晚风悲。",
            "七十年无憾，平生壶有仪。",
            "孝哉难与谷，犹恸蓼莪诗。"
        ],
        "title": "罗主簿妻朱氏挽词二首  其二",
        "id": "3ad40260-f8dd-46a3-9c1d-5f2640045054"
    },
    {
        "author": "周必大",
        "paragraphs": [
            "期集分携五载前，冲泥各上浙江船。",
            "如今再赠城南柳，依旧黄梅夜雨天。"
        ],
        "title": "送赵富文倅洪州三首  其一",
        "id": "8c287ce4-3ae8-480b-bd2b-f740a774e23f"
    },
    {
        "author": "周必大",
        "paragraphs": [
            "花发河阳政早成，策勋恩擢佐藩臣。",
            "鸡翘豹尾他年从，且作银章第一人。"
        ],
        "title": "送赵富文倅洪州三首  其二",
        "id": "6e126bea-78c4-4d81-a85c-0ac36bedc8e2"
    },
    {
        "author": "周必大",
        "paragraphs": [
            "南浦飞云绕栋桴，西山爽气入鱼须。",
            "公庭吏散文书静，许我他时解榻无。"
        ],
        "title": "送赵富文倅洪州三首  其三",
        "id": "7cf505fa-382c-4fb5-bb34-f7109312128c"
    },
    {
        "author": "周必大",
        "paragraphs": [
            "拙速那能鬭巧迟，从教绿暗与红稀。",
            "天香未染蜂犹懒，日幄先笼蝶已飞。",
            "羯鼓只应催上苑，鹤林谁复倩红衣。",
            "请君多酿淮南米，纵赏先拼倒载归。"
        ],
        "title": "次韵丁维皋粮料牡丹未开",
        "id": "ca2ea484-9ad5-41e5-9ed5-03d79e25ba3a"
    },
    {
        "author": "周必大",
        "paragraphs": [
            "清明过后日初迟，春服成时瑟渐希。",
            "浪蘂总随流水远，名花独待羽觞飞。",
            "催开已奏清平调，唱彻犹须金缕衣。",
            "活火新泉太清绝，何如沉醉咏而归。"
        ],
        "title": "适蒙折简见约烹茶再次前韵",
        "id": "625f2e99-b7d6-4708-b8ae-c722bcdee516"
    },
    {
        "author": "周必大",
        "paragraphs": [
            "污沟浊水叶田田，又见新栽京府莲。",
            "玉井谩传青壁外，雪肤如在射山前。",
            "泛红入幕王家俗，种白开池陆子贤。",
            "不用若耶溪畔女，兰桡夜采月娟娟。"
        ],
        "title": "次韵白莲",
        "id": "3af063e0-3699-4f87-9b63-b6561c506918"
    },
    {
        "author": "周必大",
        "paragraphs": [
            "闲花不遣倚门墙，独挹芙蕖冉冉香。",
            "艳质施朱窥宋玉，冰姿傅粉试何郎。",
            "青茎翠盖元相映，缟袂霞裾各自芳。",
            "闻道金銮行豹直，炬莲先已兆嘉祥。"
        ],
        "title": "次韵红白莲间生",
        "id": "e379a6a4-db75-4fa4-b363-2747a37051ce"
    },
    {
        "author": "周必大",
        "paragraphs": [
            "官闲未觉往来妨，疏懒从公意自长。",
            "松柏有心寒始见，芝兰入室久弥香。",
            "送秋容我无何饮，畦夏怜渠有底忙。",
            "霜倒池莲雨荒菊，禅房真似赞公房。"
        ],
        "title": "次韵秋日禅房",
        "id": "de07b57d-48de-4dce-bd93-1cfe1bfc4cb9"
    },
    {
        "author": "周必大",
        "paragraphs": [
            "江山倏清丽，云月助色泽。",
            "向来面面景，今日谁洗涤。",
            "主人倚晴槛，回首笑谓客。",
            "府公实知己，余事懒经画。",
            "污幪廓大厦，轩窗开泽园。",
            "架簷逼象纬，植础压卤斥。",
            "仰看天宇大，俯觉地轴窄。",
            "端如倩巨灵，妙手重开辟。",
            "此兴固非浅，无入不自适。",
            "华关望中敬，棠阴坐上得。",
            "波光动藻井，帆影落几席。",
            "所欣鱼依蒲，未许蝎见壁。",
            "阴晴及朝暮，气象知几易。",
            "飚回有余韵，鸟度无留迹。",
            "市声沉浩浩，渔唱闻昔昔。",
            "油幕多风流，翛然晋八伯。",
            "淋漓传翰墨，鏦击间金石。",
            "连璧喜同志，倚玉许凉德。",
            "颇慙陂量容，未忍俗驾勒。",
            "恶诗信非备，勿作春秋责。"
        ],
        "title": "次韵沈世德抚干川咏轩",
        "id": "ac58bc24-6971-4cf3-b5f3-104cba8720f0"
    },
    {
        "author": "周必大",
        "paragraphs": [
            "川流元滚滚，客至喜津津。",
            "卜筑新形势，逢迎旧主人。",
            "酒杯容我醉，诗句味君醇。",
            "大隠聊城市，巖耕笑子真。"
        ],
        "title": "又次韵二首  其一",
        "id": "17ccc4cb-b84e-4af4-a953-50563374b663"
    },
    {
        "author": "周必大",
        "paragraphs": [
            "宫槐分影直，官柳著行疏。",
            "画栋飞翬远，晴霞散绮余。",
            "池邀山简马，水胜武昌鱼。",
            "只恐封泥召，骖鸾上帝居。"
        ],
        "title": "又次韵二首  其二",
        "id": "fbab8366-07d8-45e5-b05f-2c541a0b3cf1"
    },
    {
        "author": "周必大",
        "paragraphs": [
            "层轩发天藏，初日照粉雘。",
            "雄观跨鹏背，烦促陋蚕箔。",
            "飞绥会兰亭，传觞写桑落。",
            "饮兴江海窄，逸气云天薄。",
            "虽无汉侯鲭，粗胜周礼醵。",
            "清欢谢丝竹，贺厦惊燕雀。",
            "围棋角胜负，献俳纷戏谑。",
            "凉风徧广坐，长夏失重熇。",
            "高会方继日，初筵今告朔。",
            "要令四难并，讵止一饷乐。",
            "明朝传绝唱，百年无此作。",
            "荐闻须狗监，赓绝愧鼠璞。",
            "今王驰蒲轮，之子尚莲幕。",
            "行参瑚琏用，归助栋梁托。",
            "读书照青藜，视草咏红药。",
            "回顾广文寒，莫忘鸡黍约。"
        ],
        "title": "又次韵醵饮",
        "id": "75aa5ef0-6533-48ab-b5c4-804d19695a87"
    },
    {
        "author": "周必大",
        "paragraphs": [
            "晋人夸新亭，假日辄高会。",
            "中间伯仁辈，未免楚囚对。",
            "江山犹古昔，人物已暧昧。",
            "东郊今保厘，翠华记行在。",
            "佳丽压淮楚，追游盛冠盖。",
            "兹楼贯城雉，于迈无小大。",
            "令威虽不归，灵光故无碍。",
            "烟云互明灭，川郭相映带。",
            "当年乌衣游，此日思一槩。",
            "从容值休沐，登临多慷慨。",
            "幽怀忽轩豁，细故绝芥蒂。",
            "已寻诗社盟，更许食期戒。",
            "佳宾满座上，好语来天外。",
            "舟移白鹭远，目送飞鸟快。",
            "方种渊明秫，粗免监河贷。",
            "一醉傥可期，与君时倒载。"
        ],
        "title": "次韵赵公直赏心亭醵会古风",
        "id": "d88e89db-baed-479e-898f-9e93bf134044"
    },
    {
        "author": "周必大",
        "paragraphs": [
            "碧幢红旆拥西风，几点淮山落眼中。",
            "卧辙正看留使者，褰帷早已识元戎。",
            "儿童骑竹迎并牧，父老封棠记召公。",
            "人望汲卿居禁闼，淮扬只恐又匆匆。"
        ],
        "title": "送邓漕移帅扬州二首  其一",
        "id": "4ea0ff35-05b8-415e-ab02-f11d30d56c4e"
    },
    {
        "author": "周必大",
        "paragraphs": [
            "闻道维扬地望雄，风流人物似江东。",
            "六龙前日临淮海，五马由来说醉翁。",
            "璧月几桥留夜色，珠帘十里待春风。",
            "遥知九日平山会，笑插茱萸满鬓红。"
        ],
        "title": "送邓漕移帅扬州二首  其二",
        "id": "1de3d421-0005-480f-9958-c48362faefe2"
    },
    {
        "author": "周必大",
        "paragraphs": [
            "少年扶犁事西畴，老陪英游帝王州。",
            "才高韵胜各有得，志合情亲君更优。",
            "离筵忽席洛定鼎，戍期云异齐葵丘。",
            "君行共叹空冀北，我衰谩作周南留。",
            "欲持菊觞止君饮，单车已戒难停辀。",
            "欲挽长条赠君别，金城柳落空悲秋。",
            "悲秋惜别置勿道，资望久合登瀛洲。",
            "仙凡一隔在何许，指点蓬莱云气浮。"
        ],
        "title": "送葛谦问运干",
        "id": "fb562f2d-2a7d-469a-b71a-239973c400cf"
    },
    {
        "author": "周必大",
        "paragraphs": [
            "父祖同登六十春，相逢草草大江濆。",
            "羨君不使囊锥见，笑我空将芰制焚。",
            "闻道都人时载酒，未容俗客细论文。",
            "他年小筑柯山畔，泉石风光賸欲分。"
        ],
        "title": "送毛平仲",
        "id": "ab3f0d71-15d1-44c7-b6ed-99ee71217c24"
    },
    {
        "author": "周必大",
        "paragraphs": [
            "仙人薄蓬莱，乘槎度河浒。",
            "旧观桑田变，今访钟山古。",
            "驾言出东门，恍若之帝所。",
            "朝曦霁青霜，枫叶落红雨。",
            "亭亭望浮图，隠隠插天宇。",
            "坡垂北溟鼇，石卧南山虎。",
            "遥闻饭后钟，绝胜紞如鼓。",
            "恭惟布金地，草木谁敢侮。",
            "孤芳破冰雪，喜见梅萼吐。",
            "同游皆大雅，缁素竞先睹。",
            "巾车似元亮，漱石杂孙楚。",
            "相将挹灵泉，何用照牛渚。",
            "西方化人国，未觉道修阻。",
            "法筵盛龙象，一一会心侣。",
            "茗盌散午梦，蒲团便软语。",
            "悬知雨花社，重辩风幡舞。",
            "相投甚针芥，味道真酪乳。",
            "从来草堂灵，俗驾回吾祖。",
            "况如云仍辈，么么那复数。",
            "后车倘许随，未羨黄金坞。"
        ],
        "title": "次韵邢怀正通判游蒋山",
        "id": "c9d7bc60-ed95-457f-928c-df766029855c"
    },
    {
        "author": "周必大",
        "paragraphs": [
            "曾见麻姑过蔡经，却陪王导宴新亭。",
            "博文正自鄙木彊，操论未应谈竹形。",
            "入幕久依池水绿，读书行照杖藜青。",
            "箧中知有还丹在，不用临溪怜鬓星。"
        ],
        "title": "次韵周德友运干",
        "id": "ad0d1f79-0d8b-4f47-8595-3d5e90dc6ba6"
    },
    {
        "author": "周必大",
        "paragraphs": [
            "天马元从西极来，频年伏枥伴驽骀。",
            "如今始觉升沉异，万里追风道路开。"
        ],
        "title": "送蔡德辉教授三首  其一",
        "id": "ce213397-6e5a-4422-a1e8-d66a6f12ffb4"
    },
    {
        "author": "周必大",
        "paragraphs": [
            "晓折台城杨柳枝，夕登瓜步佛貍祠。",
            "请君收拾江山助，归和薰风殿阁诗。"
        ],
        "title": "送蔡德辉教授三首  其二",
        "id": "62e61024-7e57-415b-96b3-0dd457b043b9"
    },
    {
        "author": "周必大",
        "paragraphs": [
            "几回送客大江头，今渡江头特地愁。",
            "岂是阳关动凄怨，同僚情分正绸缪。"
        ],
        "title": "送蔡德辉教授三首  其三",
        "id": "634469d8-4dd3-49be-830a-79e6a824c134"
    },
    {
        "author": "周必大",
        "paragraphs": [
            "一去中台十九年，爱君忧国得华颠。",
            "久疑使节留江上，稍喜除书近日边。",
            "寒碧轩窗余旧句，汗青简册奏新篇。",
            "文章入相公家旧，沙路从今稳著鞭。"
        ],
        "title": "送徐漕移宪浙东二首  其一",
        "id": "768c80f7-158d-4cc3-b057-18eb4f0395cf"
    },
    {
        "author": "周必大",
        "paragraphs": [
            "满岁蹒跚泮水间，独公不作腐儒看。",
            "几陪佳客芙蓉幕，聊慰穷愁苜蓿槃。",
            "此去高山空自仰，向来流水为谁弹。",
            "割鞭截镫知无益，但觉轮囷激肺肝。"
        ],
        "title": "送徐漕移宪浙东二首  其二",
        "id": "0f24ed8c-028e-40d6-a1bb-bdd65fac8875"
    },
    {
        "author": "周必大",
        "paragraphs": [
            "十年乐家居，岂知离别愁。",
            "言游冠盖场，聚散靡自由。",
            "子从何方来，访我金陵州。",
            "情多语反默，喜极涕翻流。",
            "不如并辔出，庶以写我忧。",
            "沉沉长干寺，南轩清且幽。",
            "乌衣访王谢，湮灭那可求。",
            "却登览辉亭，下瞰白鹭洲。",
            "羣山竞合沓，万室相牵钩。",
            "回首指钟阜，黎明戒前驺。",
            "林泉与台殿，胜处皆穷搜。",
            "纷纷六朝旧，莽莽今几邱。",
            "吊古辙未环，剧谈兴方稠。",
            "胡为理书剑，复欲从远游。",
            "蹉跎六年别，邂逅半月留。",
            "临分敢不尽，苦语诚非偷。",
            "期子如良农，勤勤事西畴。",
            "慎勿因水旱，而令废锄耰。",
            "丰岁会可必，行行真有秋。",
            "十月风霜动，待子江之头。"
        ],
        "title": "送子开弟还江西",
        "id": "360693dc-cedc-42aa-9017-f6821b555ec3"
    },
    {
        "author": "周必大",
        "paragraphs": [
            "春殿曾收最上科，甘泉扈驾早鸣珂。",
            "金陵已奏三年课，玉烛宜调四气和。"
        ],
        "title": "送张端明赴召  其一",
        "id": "6095c94c-44c9-437a-ae2b-a879f5c503e6"
    },
    {
        "author": "周必大",
        "paragraphs": [
            "家传圯上一编书，二纪论思只绪余。",
            "此去筹帷方倚重，赤松那得便从渠。"
        ],
        "title": "送张端明赴召  其二",
        "id": "523c7d09-67f0-43f8-8a7e-590511780b39"
    },
    {
        "author": "周必大",
        "paragraphs": [
            "归粟招提刻翠珉，羯胡稽首叹名臣。",
            "今闻整辔登廊庙，应有先声讋四隣。"
        ],
        "title": "送张端明赴召  其三",
        "id": "74dfa936-0106-49e1-8f4d-af6b1307ce5c"
    },
    {
        "author": "周必大",
        "paragraphs": [
            "管籥分来二十年，何人从此得朝天。",
            "介圭入觐由公始，莫把题名取次镌。"
        ],
        "title": "送张端明赴召  其四",
        "id": "818c7cb9-4125-4b24-aa7f-07cc3ffde0e0"
    },
    {
        "author": "周必大",
        "paragraphs": [
            "曾以诗书化蜀人，更恢文教大江垠。",
            "诸生亦有如何武，争咏三章转上闻。"
        ],
        "title": "送张端明赴召  其五",
        "id": "c533a562-bb6e-4510-b028-059ec878b92d"
    },
    {
        "author": "周必大",
        "paragraphs": [
            "心正能教笔不欹，古来书法独公知。",
            "颜筋柳骨留萧寺，总是甘棠去后思。"
        ],
        "title": "送张端明赴召  其六",
        "id": "c7124465-c96e-4877-ba70-c560d94c81c6"
    },
    {
        "author": "周必大",
        "paragraphs": [
            "尺一催归侍冕旒，邦人无路止前驺。",
            "却因遥祝南山寿，小作台城十日留。"
        ],
        "title": "送张端明赴召  其七",
        "id": "b8d79653-35c4-4f03-99df-9fd8443cc6b6"
    },
    {
        "author": "周必大",
        "paragraphs": [
            "延英引对宠章新，都下传观拜辅臣。",
            "沙路缓驱金騕褭，阁间新上玉麒麟。"
        ],
        "title": "送张端明赴召  其八",
        "id": "29db0436-ee8a-4229-bc65-8ea57af30fc4"
    },
    {
        "author": "周必大",
        "paragraphs": [
            "公门如海亦如龙，解榻铃斋独见容。",
            "惭愧深知何以报，岁寒千尺涧边松。"
        ],
        "title": "送张端明赴召  其九",
        "id": "822e6304-a4f3-4368-994e-1c039a3333b3"
    },
    {
        "author": "周必大",
        "paragraphs": [
            "欲驱羸马从金鞍，顾藉微官进自难。",
            "但愿斯民均暖律，小儒不叹广文寒。"
        ],
        "title": "送张端明赴召  其一○",
        "id": "a21ca40b-fb31-4583-b66c-53263ac01e10"
    },
    {
        "author": "周必大",
        "paragraphs": [
            "元戎已趣曹装觐，上客难教俭幕留。",
            "积雨半篙生别浦，清风十幅送归舟。",
            "槐庭衮绣行虞侍，芸阁铅黄待校仇。",
            "池有游鳞云有鴈，尺书能寄故人不。"
        ],
        "title": "送沈世德抚干还朝",
        "id": "65533703-d779-4045-9df9-b4432469e9a1"
    },
    {
        "author": "周必大",
        "paragraphs": [
            "岁晚相逢古帝乡，长松百尺傲冰霜。",
            "青鞋踏遍江南岸，更赋名花似漫郎。"
        ],
        "title": "次韵徽州胡推官旅中遇雪且约同登雨花台三首  其一",
        "id": "c378708c-33a6-492f-94f0-8e7e3db9d313"
    },
    {
        "author": "周必大",
        "paragraphs": [
            "传道诗仙折简来，破卷雪屋为君开。",
            "要将好句夸张籍，故放歌谣吏部才。"
        ],
        "title": "次韵徽州胡推官旅中遇雪且约同登雨花台三首  其二",
        "id": "db2f26c5-0e2c-480f-925d-6938d556fe2e"
    },
    {
        "author": "周必大",
        "paragraphs": [
            "天女来参彼上人，逆知君动雨花心。",
            "故令六出缤纷下，免使荒台更重临。"
        ],
        "title": "次韵徽州胡推官旅中遇雪且约同登雨花台三首  其三",
        "id": "7aa5666b-b9df-433b-893c-5638a755f05d"
    },
    {
        "author": "周必大",
        "paragraphs": [
            "处士诗名满古今，外家文采切星辰。",
            "中郎有女曾传业，武子趋庭更慰人。",
            "谖草正开堂北向，扶桑莫返日西沦。",
            "可怜寂寞湘江路，燐走萤飞翠柏新。"
        ],
        "title": "方孺人挽词",
        "id": "3db262d7-cfd9-4153-813b-c1707ce41867"
    },
    {
        "author": "周必大",
        "paragraphs": [
            "大江西畔米流脂，歛散新陈倚绣衣。",
            "旗展春山千岭暗，霜飞暑路万艘归。",
            "朝家法备农商信，台府官闲案牍稀。",
            "庐阜虎溪天下景，未妨行部款禅扉。"
        ],
        "title": "送别邢怀正直阁赴江西提举二首  其一",
        "id": "4a6255b2-f239-4657-9eaf-a4fe8933fa24"
    },
    {
        "author": "周必大",
        "paragraphs": [
            "二年疏懒累深知，喜见皇华授节时。",
            "归里欲依东道主，登畿恰负北山移。",
            "黄间遥想前驱弩，白下空攀远别枝。",
            "坐席未温公入觐，却教南荡候旌麾。"
        ],
        "title": "送别邢怀正直阁赴江西提举二首  其二",
        "id": "1f407e25-10fe-4d77-8837-41ad33c355b8"
    },
    {
        "author": "周必大",
        "paragraphs": [
            "十二麟符玉截肪，腰间仍映带围黄。",
            "化行江国春常早，讼息阶除日自长。",
            "槐影缓趋三接昼，棠阴先满十连堂。",
            "子渊去踏长安道，待赋中和奏未央。"
        ],
        "title": "留别金陵韩帅二首  其一",
        "id": "ad3f77cf-9d1d-41d0-bdd6-3372971e6fc8"
    },
    {
        "author": "周必大",
        "paragraphs": [
            "再点宾筵又一期，千金敝帚頼提撕。",
            "泮宫正采僖侯藻，太学俄甘吏部虀。",
            "人似塞鸿春向北，心随江水日潮西。",
            "太平勋业须公助，不用频年恋节犀。"
        ],
        "title": "留别金陵韩帅二首  其二",
        "id": "ab794670-a355-42e8-81f8-6bff7930d627"
    },
    {
        "author": "周必大",
        "paragraphs": [
            "公才岂合尚题舆，天遣寒儒此曳裾。",
            "午夜灯光曾共赏，三春乐事未全疏。",
            "尊前窈窕传新唱，耳畔澜翻听异书。",
            "此别不须勤怨惜，君王日日问严徐。"
        ],
        "title": "留别苏仁仲通判",
        "id": "7e006327-34a9-48fb-9053-1073d8626b07"
    },
    {
        "author": "周必大",
        "paragraphs": [
            "自酹黄花酒，心酸苦泪零。",
            "常时爱鸣鴈，从此不堪听。"
        ],
        "title": "九日哭子柔弟",
        "id": "d9dbfe38-a5c9-49b6-815b-b2c3e183584b"
    },
    {
        "author": "周必大",
        "paragraphs": [
            "风雨惊呼未霁虹，笔精墨妙策新功。",
            "要令快草三千牍，故借泠然九万风。"
        ],
        "title": "刘韶美监丞以予发策玉堂小诗送笔墨云腹囊英物吐长虹翰墨区区有底功也要同盟作旗鼓三山直上一帆风走笔次韵时在雨中",
        "id": "225afd95-7f89-4498-b0e6-68ed24567487"
    },
    {
        "author": "周必大",
        "paragraphs": [
            "天女飞花现化城，禅房深处想神清。",
            "斋心正使无低唱，拥鼻何妨效洛生。"
        ],
        "title": "次韵程泰之正字奉祠惠照院咏雪五首  其一",
        "id": "742d93f1-3b2f-426c-a290-ddcfc6b0ac12"
    },
    {
        "author": "周必大",
        "paragraphs": [
            "造化平心混万殊，高低一色眩离朱。",
            "如何尚爱南枝瘦，偏以凝脂助曼肤。"
        ],
        "title": "次韵程泰之正字奉祠惠照院咏雪五首  其二",
        "id": "7e19b7bc-02c6-44fd-bfd7-a9396e577c9d"
    },
    {
        "author": "周必大",
        "paragraphs": [
            "方丈仙人定好奇，行吟合璧作琼蕤。",
            "兔园且就如今赋，凤沼重看异日诗。"
        ],
        "title": "次韵程泰之正字奉祠惠照院咏雪五首  其三",
        "id": "134848d4-bcd1-4194-aab5-71c9cf50c31c"
    },
    {
        "author": "周必大",
        "paragraphs": [
            "吻燥谁濡翰墨场，绝思齿烦漱甘芳。",
            "粉身莫惜归汤鼎，要与团龙发暗香。"
        ],
        "title": "次韵程泰之正字奉祠惠照院咏雪五首  其四",
        "id": "c5f14ae6-a2bb-43ab-a2bf-996a0265b8ca"
    },
    {
        "author": "周必大",
        "paragraphs": [
            "剥啄朝来送好音，唱妍酬丽自书林。",
            "柴门未扫簷垂溜，笔退谁知抱膝吟。"
        ],
        "title": "次韵程泰之正字奉祠惠照院咏雪五首  其五",
        "id": "d7edc951-52d1-42a6-a19a-ca3f720aa016"
    },
    {
        "author": "周必大",
        "paragraphs": [
            "西伯王业兴，海滨归二老。",
            "汉家念羽翼，坐致商山皓。",
            "恭惟陛下圣，尊德继雍镐。",
            "先生学孔孟，不但遗编抱。",
            "致身虽苦晚，闻道固已早。",
            "昨随弓旌招，著脚历蓬岛。",
            "夜陪藜杖青，朝奏囊封皂。",
            "第令坐台阁，不减照乘宝。",
            "思归独何事，岂为子规恼。",
            "祠官厚禀假，命秩畧资考。",
            "恩荣固无愧，出处吾有道。",
            "漫漫七闽路，去去春风好。",
            "都门送别处，怀抱要倾倒。",
            "相思常情耳，再拜请善祷。",
            "临雍有故事，乞言非草草。",
            "指期裹蒲轮，未可迹如扫。"
        ],
        "title": "胡原仲正字特改官除宫观馆中置酒饯别会者七人以先生早赋归去来为韵人各赋一首仆得早字",
        "id": "d9a04354-6cc1-4e96-b7ae-8f05a4d2a349"
    },
    {
        "author": "周必大",
        "paragraphs": [
            "君家临川我庐陵，两郡相望宜相亲。",
            "长安城中初结绶，石灰桥畔还卜邻。",
            "扣门问道日不足，篝灯照夜论心曲。",
            "寸莛那许撞洪钟，跛鼈逝将随骥騄。",
            "闻君上书苦求归，君今岂是当归时。",
            "满朝留君君不顾，我虽叹息何能为。",
            "莫攀杨柳涛江岸，莫唱阳关动凄断。",
            "行行但祝加餐饭，潮落风生牢系缆。"
        ],
        "title": "送光禄寺丞李德远得请奉祠",
        "id": "d2b1b801-cc27-4c08-8061-8389c1ee9a06"
    },
    {
        "author": "周必大",
        "paragraphs": [
            "红罗亭深宫漏迟，宫花四面谁得知。",
            "蓬山移植自何世，国色含酒纷满枝。",
            "初疑太真欲起舞，霓裳拂饰天然姿。",
            "又如东家窥墙女，施朱映粉尤相宜。",
            "不然朝云頩薄怒，自持似对襄王时。",
            "须臾燕支著雨落，整装俯照含风漪。",
            "游蜂戏蝶日采掇，嗟尔何异氓之蚩。",
            "提壶火急就公饮，他日堕马空啼眉。"
        ],
        "title": "次韵史院洪景卢检详馆中红梅",
        "id": "d695d73a-9ad2-4dc1-a7e5-83f6c99c2705"
    },
    {
        "author": "周必大",
        "paragraphs": [
            "化工未幻酴醿菊，先放缃梅伴羣玉。",
            "幽姿著意慕铅黄，正色何心轻萼绿。",
            "粧成自浅风味深，对此宁辞食无肉。",
            "可怜涪翁被渠恼，中岁梅屏杯杓醁。"
        ],
        "title": "次韵王龟龄大著省中黄梅",
        "id": "31da3728-968f-4b08-aec5-512ead81005c"
    },
    {
        "author": "周必大",
        "paragraphs": [
            "籍甚西枢掾，居然出处光。",
            "人犹思贺监，天未起张良。",
            "南浦云应碧，东湖柳正黄。",
            "古来求别驾，不是薄星郎。"
        ],
        "title": "送王嘉叟编修通判洪州",
        "id": "33fa3c19-2e63-40d8-9e04-8ed9e6c66859"
    },
    {
        "author": "周必大",
        "paragraphs": [
            "册府号冀北，一时聚奇材。",
            "嗟我虽末至，尚及相追陪。",
            "胡子真老骥，元章盖龙媒。",
            "尔来厌名缰，蹙踏游九垓。",
            "王子乃汗血，疑是西极徕。",
            "忠精贯日月，声名震陪儓。",
            "君王市骏骨，得此七尺騋。",
            "秣以天山禾，贮之黄金台。",
            "玉勒绣罗鞍，映带文锦鞯。",
            "谓言开道路，亦复薄蓬莱。",
            "乞归丞相府，连月书百回。",
            "东郊台公姓，笑渡涛江雷。",
            "奉身信美矣，体国安在哉。",
            "帝家十二闲，何尝列驽骀。",
            "迟子复立仗，来归勿徘徊。"
        ],
        "title": "送王龟龄赴越州宗丞",
        "id": "f0293b68-d9be-4d51-94c2-f54314951963"
    },
    {
        "author": "周必大",
        "paragraphs": [
            "七年束带趁朝参，共喜儒林得指南。",
            "经传注成头未白，公卿阅徧绶犹蓝。",
            "秋来去国怀张翰，此去论诗忆郑覃。",
            "别酒易阑情不尽，会凭清梦听清谈。"
        ],
        "title": "送闻人茂德删定归嘉禾",
        "id": "244004aa-58dc-47e0-86b4-7f843aaf1897"
    },
    {
        "author": "周必大",
        "paragraphs": [
            "一自传刀梦，迟君已隔秋。",
            "浪传迷弱水，未省碍虚舟。",
            "天子方神武，狂胡敢寇仇。",
            "应须汉充国，早晚与兵谋。"
        ],
        "title": "去秋芮国器以诗贺入馆今渠继来次韵",
        "id": "cd2bed14-860f-41f0-96f3-6ed9ef61e076"
    },
    {
        "author": "周必大",
        "paragraphs": [
            "闭户十日雨，陆居如坐舫。",
            "吾身固已困，未省子疾状。",
            "昨朝拜床前，不敏祇自怆。",
            "萧然维摩几，高谢桓荣帐。",
            "是身本何有，更虑不已恙。",
            "全人豆肩肩，大瘿谁瓮盎。",
            "掷杯蛇自去，静耳蚁为谅。",
            "乃知阅肘后，未免信纸上。",
            "大哉横气机，寄此语清壮。",
            "我虽问疾晚，可以无怅怏。"
        ],
        "title": "陆务观病弥旬仆不知也佳篇谢邻里次韵自解",
        "id": "17c08dec-7683-4fe1-904a-b646e547986d"
    },
    {
        "author": "周必大",
        "paragraphs": [
            "多生定自为黄卷，一念无如鱼蠹何。",
            "今度前身散金粟，芸香从此不须多。"
        ],
        "title": "次韵芮国器正字馆中木樨三首  其一",
        "id": "cde66cae-a809-409e-b815-af766961b0eb"
    },
    {
        "author": "周必大",
        "paragraphs": [
            "晓翻汗简因遮眼，午对枯枰辄烂柯。",
            "天遣幽香一唤起，醒然顿作出瓶鹅。"
        ],
        "title": "次韵芮国器正字馆中木樨三首  其二",
        "id": "36ca0a28-3ef3-41bb-98cb-272f131b55c4"
    },
    {
        "author": "周必大",
        "paragraphs": [
            "怪底花开已两回，先生儤直未衔杯。",
            "若犹不领渠侬意，犹向阶前一再开。"
        ],
        "title": "次韵芮国器正字馆中木樨三首  其三",
        "id": "909c27cd-30c3-4d50-a545-99c1fd7b8c09"
    },
    {
        "author": "周必大",
        "paragraphs": [
            "人人饱食即安眠，慙愧师营粥饭缘。",
            "三篾绕身犹未解，斋厨已报爨无烟。"
        ],
        "title": "慧海大师日智索诗  其一",
        "id": "358b0c0a-5d80-46bf-af7c-43748c115da7"
    },
    {
        "author": "周必大",
        "paragraphs": [
            "径山说法口澜翻，慧海精勤三十年。",
            "他日宣城传僧宝，莫分禅律一时编。"
        ],
        "title": "慧海大师日智索诗  其二",
        "id": "84623409-b99a-4322-bc54-e68301c81f6a"
    },
    {
        "author": "周必大",
        "paragraphs": [
            "叹息闺房秀，霜摧鬓未华。",
            "女功丞相念，妇道里人嗟。",
            "石窌脂田废，涛江粉旐斜。",
            "西风看花泪，寂寞小窗纱。"
        ],
        "title": "汤孺人挽词",
        "id": "42403834-9d6f-491f-8d8a-2ef08dd98f37"
    },
    {
        "author": "周必大",
        "paragraphs": [
            "早适王孙贵，中成令子名。",
            "齐眉余妇顺，截发助交情。",
            "三釜应天相，重泉奈日倾。",
            "升堂今已矣，泪洒越溪横。"
        ],
        "title": "年家太夫人郑氏挽词",
        "id": "74905f7a-12f8-4537-9a73-dbad40a1c9b3"
    },
    {
        "author": "周必大",
        "paragraphs": [
            "三世儒科独隠沦，功名岂必在吾身。",
            "早看伯氏囊荷旧，晚喜郎君谏草新。",
            "绛县人存疑甲子，论衡书就困庚辛。",
            "遥知会葬车千两，絮酒淋漓卧冢麟。"
        ],
        "title": "王季海正言父宣义挽词",
        "id": "f307b66e-7e9e-4ea7-b695-6c5a4f5f09b4"
    },
    {
        "author": "周必大",
        "paragraphs": [
            "识公七年前，青衫骑破鞯。",
            "送公七年后，金章大州守。",
            "穷达反掌耳，置之勿复论。",
            "忆公出蜀日，避名如避喧。",
            "神羊一在首，慷慨眉宇轩。",
            "朝陈击奸疏，暮进兴邦言。",
            "炎炎中郎将，解带西南奔。",
            "矫矫内押班，挂冠神武门。",
            "所以杜御史，姓名满干坤。",
            "人生有聚散，安所非游宦。",
            "征黄不作难，圣主方味谏。"
        ],
        "title": "送司农少卿杜起莘出守遂宁",
        "id": "3762f1c6-6816-460e-b591-fb1d0c894902"
    },
    {
        "author": "周必大",
        "paragraphs": [
            "今休阁铅黄，昔念长安远。",
            "出游写我忧，驾言岂顾返。",
            "撑舟度平湖，蜡屐试叠巘。",
            "境幽客更佳，风静日亦烜。",
            "尔仆毋告劳，我足尚忘蹇。",
            "眼明见孤山，地禁接上苑。",
            "却登灵隠寺，巖壑此其本。",
            "经行尽精舍，一一为排键。",
            "胜游固可继，况乃春未晚。",
            "所嗟虮蝨臣，无术助龙衮。",
            "颇闻议深讨，将士不及饭。",
            "古称格苗顽，不必侵自阮。",
            "吾民战吾地，瓯脱未少损。",
            "愿言休王师，岁熟禾自稛。"
        ],
        "title": "次韵张真父著作游湖山",
        "id": "9ed1ea65-cbe7-447d-ba93-1adc6c6a46cf"
    },
    {
        "author": "周必大",
        "paragraphs": [
            "茧黄织就费天机，付与园林晚出枝。",
            "东观奇童承诏后，南昌故尉欲仙时。",
            "芳心向日重重展，清馥因风细细知。",
            "诗老品题犹误在，红梅未是独开迟。"
        ],
        "title": "次韵真父著庭缃梅",
        "id": "b1ecf9ec-c8a9-4eac-bf77-d114f0926aef"
    },
    {
        "author": "周必大",
        "paragraphs": [
            "战伐惊前日，安危决此时。",
            "诸侯今有望，万里子何之。",
            "市骏甘求骨，呼鹰苦待饥。",
            "寸心悬日月，不为去来移。"
        ],
        "title": "送冯圆仲吏部出守邛州  其一",
        "id": "d4c20e74-863d-45c0-adbe-175caa64481a"
    },
    {
        "author": "周必大",
        "paragraphs": [
            "锥末藏铦利，刀头惬寝兴。",
            "为郎非白首，补郡有高能。",
            "交分看前辈，离愁愧老僧。",
            "亭亭望中塔，高处待重登。"
        ],
        "title": "送冯圆仲吏部出守邛州  其二",
        "id": "640b7116-0fce-4fa6-802e-a31805ae0749"
    },
    {
        "author": "周必大",
        "paragraphs": [
            "汉辟萧居守，周兴毕保厘。",
            "安危元注想，中外自随时。",
            "忆昨生戎马，谁知死佛貍。",
            "天其永我命，王乃大巡师。",
            "收拾鑪锤手，经纶管籥司。",
            "南图忘震荡，北上得逶迤。",
            "铜刻新符兽，金涂旧印龟。",
            "从容时属耳，填抚效如斯。",
            "帝意仍调鼎，亲荣宁拥麾。",
            "班衣加画绣，通帛杂牙旗。",
            "余力今循霸，洪钧昔相夔。",
            "斯民先已觉，此地更何为。",
            "玉帛涂山会，银黄越将垂。",
            "图经千古事，宾幕几人诗。",
            "有客叨恩顾，无才负己知。",
            "身留蓬岛直，梦度浙江湄。",
            "投劾难何有，登庸恐不迟。",
            "行逢三月褉，看即百钱赍。",
            "祖饯纷离席，班迎指后期。",
            "一夫非自喜，正为太平基。"
        ],
        "title": "送汤相守绍兴二十韵",
        "id": "f571751d-32f6-4aa1-8336-907b7d587e9d"
    },
    {
        "author": "周必大",
        "paragraphs": [
            "君不见蜀都之城百里长，无数芙蓉遮女墙。",
            "遂令邦人记旧俗，往往空巷争新妆。",
            "又不见云梦泽中吞美恶，相如所夸殊落落。",
            "独将巴且并兰芷，楚客至今犹忆昨。",
            "两邦不为天下溪，顾乃著意浊水泥。",
            "眼看红绿意先眩，玩物固应为物迷。",
            "岂知弱质甚蒲柳，成毁须臾翻覆手。",
            "春风秋露畧纷敷，皓雪青霜已摧朽。",
            "主人学道穷三余，俯视官舍真蘧庐。",
            "从渠草木荣与枯，只有此心常自如。",
            "水边比色宁见素，隍中覆鹿初何据。",
            "似耶非耶谁与论，彼梦我梦随所住。",
            "大篇字字皆披沙，清晨走送惊邻家。",
            "钝根也复发深省，世间何物非空花。"
        ],
        "title": "次韵邹德章监簿官舍芙蓉芭蕉",
        "id": "0c066dfa-5e66-438d-8e33-3a3f627c65d2"
    },
    {
        "author": "周必大",
        "paragraphs": [
            "林子勇报国，太华欲力擘。",
            "吾尝叹其材，浮海中巨舶。",
            "向来固不用，今用犹迫迮。",
            "比兴柑累累，霜饱实未摘。",
            "不使供王羞，何异弃道侧。",
            "山东一百郡，风气久限隔。",
            "子如又思归，殊勋定谁册。",
            "孝哉狄梁公，竚立望云白。",
            "亲舍岂不念，王事正求索。",
            "前闻献果余，手饷怀橘客。",
            "虽非木奴千，殆过庭实百。",
            "两公相亲意，初不主殽核。",
            "当于古人求，未可度以臆。",
            "如我乃无用，甘作下惠阨。"
        ],
        "title": "奉常林黄中博士以黄甘食陆务观司直陆赋长句林邀予次韵",
        "id": "766c5b91-7477-4462-85a7-821779858c7e"
    },
    {
        "author": "周必大",
        "paragraphs": [
            "莫嗔芳意太矜持，曾得三郎觱篥吹。",
            "今日若无工部句，慇懃犹惜最残枝。"
        ],
        "title": "许陆务观馆中海棠未与而诗来次韵",
        "id": "3d764dbc-70c0-4b12-bd30-8a9b682e42c9"
    },
    {
        "author": "周必大",
        "paragraphs": [
            "碧云欲合带红霞，知是秦人洞里花。",
            "俗眼只应窥燕麦，不如送与谪仙家。"
        ],
        "title": "以红碧二色桃花送务观",
        "id": "1a20b589-1bbf-4751-8c63-cdab8e4bb62e"
    },
    {
        "author": "周必大",
        "paragraphs": [
            "霓裳舞罢醉流霞，翠袖频揎眼欲花。",
            "丈室萧然那用此，春深料得客思家。"
        ],
        "title": "范致能以诗求二色桃再次韵二首  其一",
        "id": "ea214769-9f33-404e-80b3-89ef12fe5cb4"
    },
    {
        "author": "周必大",
        "paragraphs": [
            "翰墨场中蔡少霞，如今悟彻颂桃花。",
            "看朱成碧吾方眩，试把横枝问作家。"
        ],
        "title": "范致能以诗求二色桃再次韵二首  其二",
        "id": "7eefb852-f077-4b57-a8f5-4121dcb83e75"
    },
    {
        "author": "周必大",
        "paragraphs": [
            "今代诗书帅，收功百战余。",
            "人谁不开府，公独带除书。",
            "死后家无甔，生前客有车。",
            "轻财并待士，此意果何如。"
        ],
        "title": "刘信叔太尉挽词二首  其一",
        "id": "0e84b5d6-a2e3-41e2-b683-0ef1fc1e0275"
    },
    {
        "author": "周必大",
        "paragraphs": [
            "不谓擒胡月，妖星犯将营。",
            "伊吾空有志，渭上不成耕。",
            "众议磨圭玷，他年听鼓声。",
            "何妨筑高冢，为象顺昌城。"
        ],
        "title": "刘信叔太尉挽词二首  其二",
        "id": "47d10874-a0c3-42ef-a5d6-7fd9494dc5e2"
    },
    {
        "author": "周必大",
        "paragraphs": [
            "诗仙饷予北苑雪，正欲一洗东华尘。",
            "道山廷尉俱梦事，唤醒野轩真主人。"
        ],
        "title": "务观得曾吉甫茶反以诗见遗因次其韵",
        "id": "ce1ccfa5-1c20-4625-87a6-32c2fddb6501"
    },
    {
        "author": "周必大",
        "paragraphs": [
            "尝记挥毫草檄初，必知鸣镝集单于。",
            "由来笔下三千牍，可胜军中十万夫。",
            "已许乞盟朝渭上，不妨持节过幽都。",
            "吾君甚似仁皇帝，宜有韩公赞庙谟。"
        ],
        "title": "送洪景卢舍人北使",
        "id": "a65d8bd4-f2e4-463a-90aa-e1cb427fa094"
    },
    {
        "author": "周必大",
        "paragraphs": [
            "法驾朝西内，诸臣许后陪。",
            "跸烦民更喜，鸢载路无埃。",
            "我辈犹簪笔，君才合面槐。",
            "如何车九九，独不与偕来。"
        ],
        "title": "次韵务观迎驾",
        "id": "cc9f3e96-ffa1-4501-94d4-c436e599bcc8"
    },
    {
        "author": "周必大",
        "paragraphs": [
            "献纳深慙杜少陵，骤纡皇眷秩频增。",
            "羽书日日惊飞电，给札归来欲饮冰。"
        ],
        "title": "次子中兄韵三首  其一",
        "id": "dccc74f1-b527-42ca-ad73-fbd80c8fc232"
    },
    {
        "author": "周必大",
        "paragraphs": [
            "读罢新诗暖似春，手摇食指舌生津。",
            "平生口腹何曾计，自笑如今枉累人。"
        ],
        "title": "次子中兄韵三首  其二",
        "id": "d7acd0cc-af90-4aea-ab65-3e6b595a58ae"
    },
    {
        "author": "周必大",
        "paragraphs": [
            "黄道初开日月新，容光应不间孤臣。",
            "左螭立近焚香案，右掖名参视草人。",
            "三圣深恩空刺骨，几年归梦已通神。",
            "阿兄念我勤招忆，好为丹炉养汞银。"
        ],
        "title": "次子中兄韵三首  其三",
        "id": "45079a85-d914-4f48-9616-450cb551cf90"
    },
    {
        "author": "周必大",
        "paragraphs": [
            "芥辛酒苦却多情，田舍翁成妩媚名。",
            "屋角风号天欲雪，胸中浩浩正春生。"
        ],
        "title": "陆务观编修以石芥送刘韶美吏部刘饮以劲酒二公皆旧邻也因其有诗次韵二首  其一",
        "id": "5268b172-04e9-4853-a7ea-42e86f2cb271"
    },
    {
        "author": "周必大",
        "paragraphs": [
            "自移家具失连墙，不复灯前共咏觞。",
            "手里有诗怜指动，瓮边无分笑头方。"
        ],
        "title": "陆务观编修以石芥送刘韶美吏部刘饮以劲酒二公皆旧邻也因其有诗次韵二首  其二",
        "id": "5a3fadcc-fd8a-4711-b63e-49738cf2f8b9"
    },
    {
        "author": "周必大",
        "paragraphs": [
            "东厨日日厌侯鲭，却羨萍虀擣韭根。",
            "如我乃真寒乞耳，只知肉味笋殊村。"
        ],
        "title": "招陆务观食江西笋归有绝句云色如玉版猫头笋味抵驼峰牛尾狸归向妻孥夸至夕书生寒乞定难医戏和",
        "id": "aaca731a-bc58-422d-81a3-47f5c085ffd0"
    },
    {
        "author": "周必大",
        "paragraphs": [
            "团团扰扰便生憎，谁暇徐观棘刺能。",
            "驾部犹嫌无骏马，他人须用土牛乘。"
        ],
        "title": "次韵程泰之驾部送猴",
        "id": "aacfb6d0-f6cf-4155-a9e7-84f8f255ea6f"
    },
    {
        "author": "周必大",
        "paragraphs": [
            "大江来章贡，小江出香城。",
            "快哉一阁上，揖此二水清。",
            "江落波澜静，江涨波澜惊。",
            "四时五变化，两目常兼并。",
            "登临苟得要，坐使万象呈。",
            "吾闻邹国轲，耻作么么生。",
            "平生浩然气，直与天地盈。",
            "观水必观澜，寓言见真情。",
            "雨集沟浍间，肯把青眼横。",
            "长卿轲之徒，胸中气峥嵘。",
            "学障百川东，词如三峡倾。",
            "此道素自得，此景宜天成。",
            "我本烟波徒，临流尝濯缨。",
            "他年理渔艇，往寻鸥鹭盟。",
            "倘绘新居图，载我一叶轻。"
        ],
        "title": "寄题新居罗长卿观澜阁兰堂二首  其一",
        "id": "6066d723-bdf9-49f8-a26f-a8170374de41"
    },
    {
        "author": "周必大",
        "paragraphs": [
            "君不见汉家筑台临咸京，图籍排比如鱼鳞。",
            "又不见晋人创亭稽山阴，羣贤毕集罗簪绅。",
            "古今名兰固多矣，而此二者常不泯。",
            "乃知草木本无取，必假人物始可珍。",
            "夫君名高斗以南，筑台宛在江之漘。",
            "楚人盈要竞服艾，羌独滋兰真绝伦。",
            "风摇绿叶剑戟舞，雨折香苞檀麝新。",
            "不宁充帏悦鼻观，正自纫佩持吾身。",
            "堂奥藏书三万轴，尽校鱼鲁分根银。",
            "堂中延客三千履，可结侨札参雷陈。",
            "定知斯堂阅千载，与昔台亭知共振。",
            "仆也生憎鲍鱼肆，扣门屡作君家宾。",
            "小槽珠滴不待满，有时旋漉头上巾。",
            "醉留恶语涴君壁，有客如此君勿嗔。"
        ],
        "title": "寄题新居罗长卿观澜阁兰堂二首  其二",
        "id": "45e27bd2-2bef-4e59-a243-921cb5a0aaf7"
    },
    {
        "author": "周必大",
        "paragraphs": [
            "舜作九成乐，丹凤仪其宫。",
            "周备既醉福，高冈始鸣桐。",
            "区区汉宣帝，杂覇期羣聋。",
            "恽诛广汉族，一变高文风。",
            "德教既不任，览辉理未通。",
            "惟昔周道衰，麟出大野中。",
            "尼父绝史笔，盖伤吾道穷。",
            "汉治非虞周，凤来与麟同。",
            "胡然颍川守，乃敢贪天功。",
            "下义上赏奸，甚哉其相蒙。"
        ],
        "title": "读史二首  其一",
        "id": "666e6bc3-77d0-430c-bb38-8e8d346b9793"
    },
    {
        "author": "周必大",
        "paragraphs": [
            "洪乔晋名士，耻为致书邮。",
            "扁舟石头路，百函委湍流。",
            "惠固有不费，俛从谅何尤。",
            "性也倘自异，却之尚为优。",
            "奈何负诺责，而令任沉浮。",
            "天报在尔子，晚解桓温仇。",
            "答谢岂不审，何至空函投。",
            "坐此竟弃绝，侘傺归山丘。",
            "乃知网恢恢，小恶靡不酬。",
            "寄语轻薄子，勿贻子孙忧。"
        ],
        "title": "读史二首  其二",
        "id": "4be814b1-5035-4a38-b5f6-aa15b0f386e2"
    },
    {
        "author": "周必大",
        "paragraphs": [
            "三湘七泽云连水，短棹意行无远迩。",
            "江花时傍绿蓑飞，水鸟忽从清唱起。",
            "醉后懽呼踏浪儿，鲔可鲙兮秔可炊。",
            "芳草从教天样远，都无闲恨可萋迷。",
            "碧桃几片来何处，试访秦人武陵路。"
        ],
        "title": "渔父四时歌  其一",
        "id": "51ad420a-dc69-48e2-a6da-0fbb6667416a"
    },
    {
        "author": "周必大",
        "paragraphs": [
            "朝霞沉绮乌鹊兴，钓车徐理桹一鸣。",
            "夕蟾散金鸥鹭浴，乘流荡桨清江曲。",
            "行人卓午汗如流，绿阴浓处杙扁舟。",
            "丝纶卷尽身无事，日长睡足风飕飕。",
            "觉来一觞仍起舞，未信人间有炎暑。"
        ],
        "title": "渔父四时歌  其二",
        "id": "bcb10d34-0774-494b-b8e3-571867190aa2"
    },
    {
        "author": "周必大",
        "paragraphs": [
            "世人只咏江如练，此景何曾眼中见。",
            "露零月白人已眠，万顷风光侬自占。",
            "尊鲈况复生计优，酒醒还醉余何求。",
            "有时闲看飞鸿字，斜倚篙竿不掉头。",
            "晓来谁误招招渡，一笑夤缘苇间去。"
        ],
        "title": "渔父四时歌  其三",
        "id": "b848782a-d313-4510-a0b4-c9f7c5a09a81"
    },
    {
        "author": "周必大",
        "paragraphs": [
            "白浪粘天云覆地，津人断渡征人喟。",
            "欲矜好手傲风波，故把扁舟恣游戏。",
            "雪蓑不博狐白裘，尺寸之肤暖即休。",
            "卖鱼得钱沽美酒，翁媪儿孙交劝酬。",
            "田家禾熟疲输送，乐哉篷底华胥梦。"
        ],
        "title": "渔父四时歌  其四",
        "id": "b706409e-5ec7-4d29-b1a1-a6f89ce4ce5f"
    },
    {
        "author": "周必大",
        "paragraphs": [
            "人言百舌巧，暑至辄无声。",
            "不如鸠虽拙，四时知阴晴。",
            "提壶劝我饮，我醉谁解酲。",
            "布谷独可听，要当早归耕。"
        ],
        "title": "四禽",
        "id": "470d5d24-2dcc-4785-a521-74420844fdde"
    },
    {
        "author": "周必大",
        "paragraphs": [
            "迂儒岂足助维新，日奉威颜谢主臣。",
            "可罢本非缘一事，致疑初不怨三人。",
            "弟兄有禄供温饱，畎亩何阶答圣神。",
            "此去读书真事业，向来正字误根银。"
        ],
        "title": "恩许奉祠子中兄重寄臣字韵诗再次韵",
        "id": "bde05ae9-d6a4-49a4-9dd0-d11c27445e15"
    },
    {
        "author": "周必大",
        "paragraphs": [
            "浙水秦淮度十霜，官清谁薄简编香。",
            "春来怪底鸟乌乐，归去喜同灯烛光。",
            "身近广寒犹内热，手遮赫日却心凉。",
            "只愁初踏江边路，封土累然似斧堂。"
        ],
        "title": "次韵子中兄相迎诗中有奠松楸之语追念别后□叔母子柔下世故卒章及之",
        "id": "e2af0c40-c2fa-4678-bb92-a59244ac9f19"
    },
    {
        "author": "周必大",
        "paragraphs": [
            "蓬阁虚生白，兰台汗杀青。",
            "英游迷岁月，神武动风霆。",
            "迁擢恩频忝，黔黎困未醒。",
            "空希范蠡去，羞对浙江亭。"
        ],
        "title": "次韵陆务观送行二首  其一",
        "id": "a2aad9bf-89b0-4e61-a660-2a11348c02c0"
    },
    {
        "author": "周必大",
        "paragraphs": [
            "议论今谁及，词章更可宗。",
            "三年依玉树，一别送尘容。",
            "尽日寻山寺，思君傍塞烽。",
            "五言何敢续，持用当缄封。"
        ],
        "title": "次韵陆务观送行二首  其二",
        "id": "44c6c4b4-21e2-417b-8a68-f26f90cdeb8b"
    },
    {
        "author": "周必大",
        "paragraphs": [
            "籍甚中兴日，归欤载戢秋。",
            "周旋黄石法，邂逅赤松游。",
            "名与衡山埒，身随楚水流。",
            "若为窥智勇，家世本留侯。"
        ],
        "tags": [
            "衡山"
        ],
        "title": "张渊道侍郎挽词二首  其一",
        "id": "122fc63e-f807-44f1-9ccc-187a5bd2e82a"
    },
    {
        "author": "周必大",
        "paragraphs": [
            "南国频移镇，西清叠进班。",
            "衮衣元缱绻，贝锦谩斓斑。",
            "斜日逢单阏，流金识大还。",
            "惟余千字诔，传诵满人间。"
        ],
        "title": "张渊道侍郎挽词二首  其二",
        "id": "0cffefd7-e1be-4a9c-a6e3-64faa00f4964"
    },
    {
        "author": "周必大",
        "paragraphs": [
            "春花著雨即尘埃，何似深秋耐久开。",
            "菊尚无多饶瑞质，霜如有意护香腮。",
            "也知林下风光早，不为山中历日催。",
            "望断行人思折寄，却疑呼作岭头梅。"
        ],
        "title": "重九竹园见梨花怀子中兄",
        "id": "e7eb12f5-d9df-4caa-84f9-7f3d7a7a4778"
    },
    {
        "author": "周必大",
        "paragraphs": [
            "匈奴何敢渡江东，一士真过万马雄。",
            "唐室安危谁可佩，雪山轻重属之公。",
            "天台不纳尚书履，乡县犹乘御史骢。",
            "行乐休嫌园小小，高歌幸有婢隆隆。"
        ],
        "title": "九月十八日夜忽梦作送王龟龄诗两句枕上足成之",
        "id": "4cde2c78-a675-40d6-b9b6-160dc0a3defb"
    },
    {
        "author": "周必大",
        "paragraphs": [
            "山居速化植千荻，孙家种木惟种德。",
            "一朝仙籍浮桂香，昔笑其迂今改色。",
            "邻翁笞儿乞条枚，条枚不惜莫浪栽。",
            "君不见天街十二绿槐满，独有城东之槐应三台。"
        ],
        "title": "寄题龙泉孙大同司户三桂堂",
        "id": "226331c9-af1f-40cc-a805-8226fe2664c2"
    },
    {
        "author": "周必大",
        "paragraphs": [
            "岸断川平拔一峯，丹青剥落古灵宫。",
            "邦人岁久忘遗爱，贾客时来乞好风。",
            "二水有情犹磬折，霜枫无数尚旗红。",
            "冈头故址宜亭榭，城郭江山尽眼中。"
        ],
        "title": "题神冈庙其神盖六朝时刘竺使君也",
        "id": "64b62982-e831-48ee-9f1e-1a406b6cbbf5"
    },
    {
        "author": "周必大",
        "paragraphs": [
            "去岁兹辰侍赤墀，诏黄亲许奉瑶巵。",
            "如今不及封人贱，犹对君王效祝辞。"
        ],
        "title": "去年会庆节初定上寿仪敕差翰林承旨今枢密洪景严摄殿中监执酒盏予摄少监以酒注于盏既而准故事权停此礼但拜表文德殿下从驾朝德寿宫今年赴永和寺观罢散武弁三数人而已有感成小诗",
        "id": "39263440-6923-480d-b7df-749b59fa42c7"
    },
    {
        "author": "周必大",
        "paragraphs": [
            "祝寿筵开正小春，兄酬弟劝喜津津。",
            "披绵走送非无意，小愧乘成多忘人。"
        ],
        "title": "再次去年子中兄送黄雀不至韵",
        "id": "87f4c86e-7532-4f98-9d20-c91330de6eec"
    },
    {
        "author": "周必大",
        "paragraphs": [
            "星聚曾尊德，箕张客避风。",
            "别离双鬓异，邂逅一尊同。",
            "五岭皇华使，扁舟渔钓翁。",
            "江分鸿不到，书札若为通。"
        ],
        "title": "送芮国器察院漕广东",
        "id": "da04e9d3-61bf-4c02-a6dc-c071f6051f17"
    },
    {
        "author": "周必大",
        "paragraphs": [
            "客劳田头饷，渠怜马上郎。",
            "作劳并罄控，未用别闲忙。"
        ],
        "title": "龙须道中",
        "id": "41461679-3c1f-4c68-b53c-4119557e4ad6"
    },
    {
        "author": "周必大",
        "paragraphs": [
            "徧寻山寺穿云子，归戏风波踏浪儿。",
            "事业如斯官给廪，庐陵米贵有人饥。"
        ],
        "title": "同子中兄游龙须吉祥善生诸寺归至柞树渡大风雨中登舟",
        "id": "6c467778-d68b-4e0c-ac48-593509dc31ae"
    },
    {
        "author": "周必大",
        "paragraphs": [
            "世事浑如蚋过前，刀头喜对镜飞天。",
            "阴晴万里同兹夕，离别前时照几年。",
            "此去莫令疎会合，从来无意必腾骞。",
            "几思种秫迎佳节，穷鬼还来笑买田。"
        ],
        "title": "甲申中秋子中兄赋诗有人月分圆二十年之句盖叹中间多难且离别未尝为会也次韵",
        "id": "30cc2707-cc77-455d-a3ae-744454709b20"
    },
    {
        "author": "周必大",
        "paragraphs": [
            "马通新熟夜炉深，拄膝承颏梦欲成。",
            "不记坐来汤沸鼎，却疑蓬底听滩声。"
        ],
        "title": "夜坐困甚",
        "id": "945b51d8-a87d-41db-a6bd-417bb625e501"
    },
    {
        "author": "周必大",
        "paragraphs": [
            "南雪霏微积便晞，儿童只惯管中窥。",
            "谁知今岁望不断，天与一台成此奇。",
            "苔护屐痕毡叠叠，松垂谈麈玉枝枝。",
            "团栾忽忆新令尹，天际帆飞归不疑。"
        ],
        "title": "乘成台观雪忆子上兄",
        "id": "4a2c5a78-7b3d-498e-8c82-fb78be691fd7"
    },
    {
        "author": "周必大",
        "paragraphs": [
            "昏然午枕困漳滨，醒以清风頼子真。",
            "初似参禅逢硬语，久如味谏得端人。",
            "王程不趁清明宴，野老先分浩荡春。",
            "敢向柘罗评绿玉，待君同碾试飞尘。"
        ],
        "title": "次韵王少府送焦坑茶",
        "id": "b9946595-5405-4b65-a817-8e75faab1507"
    },
    {
        "author": "周必大",
        "paragraphs": [
            "曾师班女颂兄功，何意安仁悼德宫。",
            "围解鸰原芳誉远，尘昏鸾镜玉容空。",
            "萧骚风棘悲诸子，寂寞笙歌泣舞童。",
            "莫讶无从出衰涕，良人契合四般同。"
        ],
        "title": "同年刘辰告妻易氏挽词",
        "id": "3f28cae6-1bca-4a3b-84f8-49c4239e661b"
    },
    {
        "author": "周必大",
        "paragraphs": [
            "伏神老芋不伤生，江蠏蟛蜞祸亦轻。",
            "我独好奇尝酒堇，误思榧实杀三彭。"
        ],
        "title": "二月十七夜与诸弟小酌尝榧实误食乌喙乌喙堇也古书云以堇寘酒杀人戏成小诗",
        "id": "003888ae-d822-4d90-94b8-e2a9ce3ff6c7"
    },
    {
        "author": "周必大",
        "paragraphs": [
            "浪传魁梧越沧溟，过誉清夷得好铭。",
            "今见画图寒乞甚，心声心画果难形。"
        ],
        "title": "题耸寒图二绝  其一",
        "id": "32105713-3e10-47fa-8f26-bea48011a8ce"
    },
    {
        "author": "周必大",
        "paragraphs": [
            "道山仙圣典刑真，原庙功臣剑佩新。",
            "归掩柴门无此梦，撚须画腹对斯人。"
        ],
        "title": "题耸寒图二绝  其二",
        "id": "ae63372f-de5c-4c6d-a5e7-9f08e896d8ab"
    },
    {
        "author": "周必大",
        "paragraphs": [
            "偶从山寺赏春还，问讯名花已破悭。",
            "清绝比梅加馥鬰，丰容似菊更妖娴。",
            "碧云重忆尊前句，红缬遥思醉后颜。",
            "寒食清明祇旬日，绿斋芍药待君攀。"
        ],
        "title": "二月二十六日携家游青原归入阳园酴醿盛开诵子中兄摛云摇碧露繁星之句赋此诗",
        "id": "67675af2-726c-449b-b392-1f5b50c028eb"
    },
    {
        "author": "周必大",
        "paragraphs": [
            "贾生问鵩谩伤神，应愧先生入理深。",
            "肝胆何曾分楚越，心形真欲混人禽。",
            "亭邮永镇愚溪上，扁榜重开罨画阴。",
            "见说骑鲸游汗漫，倘凭鸥鸟一传音。"
        ],
        "title": "故翰林汪公端明居零陵时尝作玩鸥亭今彊中提干敬以其榜揭荆溪第中命某赋诗",
        "id": "d1560b9d-0c38-4174-a8ce-564cd9da38c3"
    },
    {
        "author": "周必大",
        "paragraphs": [
            "历历山河一卷书，博闻疑是古潜夫。",
            "金城未入职方考，玉座正披舆地图。",
            "取虢不应须假道，胜齐终恐用真儒。",
            "从来美玉劳三献，岂比巾箱袭碔砆。"
        ],
        "title": "永新贺升卿携中原六图相过其论古名将出师道路形势可指诸掌为赋此诗",
        "id": "2b762d5a-315c-441d-88b5-4a334e153b84"
    },
    {
        "author": "周必大",
        "paragraphs": [
            "使节番禺重，中朝社稷臣。",
            "喜沉刁斗夜，远布玉墀春。",
            "古寺看红叶，蕃街试幻人。",
            "余欢曾尽否，应记绕梁尘。"
        ],
        "title": "次韵芮漕国器忆去年上元二首  其一",
        "id": "384e82c5-9a73-4cfc-8fe5-35062f276a88"
    },
    {
        "author": "周必大",
        "paragraphs": [
            "门外人随月，窗前竹动风。",
            "老便佳节静，病幸绿樽空。",
            "春至鸿声北，人遥蝶梦东。",
            "隔年诗有债，生理固知穷。"
        ],
        "title": "次韵芮漕国器忆去年上元二首  其二",
        "id": "6555721c-472c-49e0-90a7-cd344905ac90"
    },
    {
        "author": "周必大",
        "paragraphs": [
            "笑酌贪泉为赋诗，凛然清节照南夷。",
            "廐空不纳如羊马，才大常嗤捕鼠貍。",
            "盗已奔秦非地险，心迟去鲁只天知。",
            "爱君勤把归鞍促，莫待鸾旗访具茨。"
        ],
        "title": "次韵广东芮漕时闻其部中寇退而湖湘之民方避地来此  其一",
        "id": "348342d5-4ffb-40c2-98b3-f950df84084d"
    },
    {
        "author": "周必大",
        "paragraphs": [
            "病废壶觞懒废诗，渐参禅悦学希夷。",
            "志非鸿鹄宁憎燕，路怯豺狼更畏貍。",
            "节物匆匆愁里度，人情扰扰静中知。",
            "已营二顷亲籉笠，何日三间看塈茨。"
        ],
        "title": "次韵广东芮漕时闻其部中寇退而湖湘之民方避地来此  其二",
        "id": "2d351357-2d37-47d8-bce1-69b38047e433"
    },
    {
        "author": "周必大",
        "paragraphs": [
            "近诗通谱江西社，新酿才先天下秋。",
            "已许眼中窥一豹，可容杯里散千忧。"
        ],
        "title": "胡季怀有诗约羣从为秋泉之集辄以山果助筵戏作二叠  其一",
        "id": "bc54da75-e225-4d0f-b800-5cfded306ef4"
    },
    {
        "author": "周必大",
        "paragraphs": [
            "君家香醪蜜不如，试投木桃望瑶琚。",
            "敢夸所有易所无，潘郎一出果盈车。"
        ],
        "title": "胡季怀有诗约羣从为秋泉之集辄以山果助筵戏作二叠  其二",
        "id": "21d30095-18c9-4a13-8769-e2fa890aa4e3"
    },
    {
        "author": "周必大",
        "paragraphs": [
            "老眼乱蝉翼，乐事叹何有。",
            "经年不衔杯，更暇问濡首。",
            "爱山空在山，擿埴讵容走。",
            "尘埃登高帽，生涩弹棋手。",
            "三年一蒲团，近者坐欲朽。",
            "朝来独何事，干鹊窥瓮牖。",
            "开门得新诗，刮膜如释负。",
            "卷舒几百回，呼舞骇邻友。",
            "吾曹交以淡，悠久或采韭。",
            "此味只自知，他人薄玄酒。"
        ],
        "title": "病中次务观通判韵",
        "id": "c15c9ba5-7f5f-4bfb-81d4-51573c89536d"
    },
    {
        "author": "周必大",
        "paragraphs": [
            "读书清净业，病亦与心违。",
            "简蠹蟫穿字，帙藏蛛织衣。",
            "羨君传七畧，何日款重闱。",
            "不惮浮湘去，其如失步归。"
        ],
        "title": "次折仲古枢密韵寄题耒阳曹钦臣彦若藏书室",
        "id": "6079e780-ce01-48b1-9ea8-a0516351bd0a"
    },
    {
        "author": "周必大",
        "paragraphs": [
            "大杓亲分两玉瓶，东篱手植万金英。",
            "荒园有酒愁无菊，拟乞繁华助眼明。"
        ],
        "title": "访胡邦衡庭前四菊茂甚因赋二绝  其一",
        "id": "61c920fe-2320-4ea8-8161-8ce6f0975d08"
    },
    {
        "author": "周必大",
        "paragraphs": [
            "挥毫曾对沈郎花，好事今同元亮家。",
            "看即槐庭满桃李，霜枝留与野人夸。"
        ],
        "title": "访胡邦衡庭前四菊茂甚因赋二绝  其二",
        "id": "acbe5617-52d3-47b5-8481-0fb2712ebb56"
    },
    {
        "author": "周必大",
        "paragraphs": [
            "百里人人卧去轮，儿从父老季从昆。",
            "飞凫空恋古仙伯，展骥难留庞士元。",
            "蟾桂影圆人欲别，骊驹歌阕客无言。",
            "太微已动哀乌色，应待循良款相垣。"
        ],
        "title": "往蒙丘宗元知县以佳句为寿今承解印次韵赠别",
        "id": "22983032-78d8-494a-89d7-310f666cd127"
    },
    {
        "author": "周必大",
        "paragraphs": [
            "畏疾甚畏威，目昏口止酒。",
            "尔来时一中，免使论薄厚。",
            "仪康业废祀，酿具散莫纠。",
            "采药山已焚，种秫时转后。",
            "门稀问字客，室乏借书缶。",
            "尚頼金石交，每顾贫病叟。",
            "前时相娱乐，如对疏广受。",
            "有浆不待乞，似验岁在酉。",
            "今日扫风轩，明日芼园䔩。",
            "白衣两不来，往往化乌有。",
            "颇闻继高会，霑醉牛马走。",
            "宁忘伐木诗，酤湑吝朋友。",
            "或疑决西江，耻复饷升斗。",
            "胡不玩易象，樽簋纳吾牖。",
            "二义倘未然，诺责何为负。",
            "君兮优阮籍，仆也减兖守。",
            "结交十五年，果可不饮否。",
            "食言能无肥，有孚乃免咎。",
            "速宜倒糟牀，走送昔与醙。",
            "勿学比舍郎，夜半招吏部。"
        ],
        "title": "十月十七日大椿堂小集胡从周季怀以予目疾皆许送白酒弥旬不至戏成长韵",
        "id": "a18b0988-8e7a-4d52-aa80-08caa2894584"
    },
    {
        "author": "周必大",
        "paragraphs": [
            "俊兄才学众人知，富贵功名自有时。",
            "海运今看鹏怒击，韶成始是凤来仪。",
            "状头谩诧文阶峻，榜眼常多紫绶垂。",
            "家有郑公遗笏在，一闻吉语即相贻。"
        ],
        "title": "送七兄监庙赴南宫兼呈大兄知县二首  其一",
        "id": "ddf994f2-8e36-41d8-b4a2-5d82004d0a97"
    },
    {
        "author": "周必大",
        "paragraphs": [
            "河梁曾诵送行篇，蜗角牛毛十五年。",
            "毕竟中间皆梦尔，祗今相对各苍然。",
            "萧萧暂隔连床雨，荡荡初行万斛船。",
            "谁近上林看躣马，东阳诗句定先传。"
        ],
        "title": "送七兄监庙赴南宫兼呈大兄知县二首  其二",
        "id": "ca2924e8-5c35-44f5-8076-fcf42a82325c"
    },
    {
        "author": "周必大",
        "paragraphs": [
            "君家奕叶播芳馨，室有图书暴两荣。",
            "诗什编成风雅颂，宝章临徧草真行。",
            "兴来文阵千军扫，醉后谈锋一座倾。",
            "已许春风来过我，从今日日听严程。"
        ],
        "title": "曾英发运干顷携二诗相过今复寄赠大篇且惠汉唐金石刻辄次前韵道谢  其一",
        "id": "3f85716e-11a4-4ca7-a586-3a3500fb75dc"
    },
    {
        "author": "周必大",
        "paragraphs": [
            "屡空不拟论钱神，多病惟思对药臣。",
            "骤获断碑胜与缟，徐观妙语可书绅。",
            "起予字字兴三叹，集古骎骎访九垠。",
            "欲寄佳州选何物，折杨聊复和韶钧。"
        ],
        "title": "曾英发运干顷携二诗相过今复寄赠大篇且惠汉唐金石刻辄次前韵道谢  其二",
        "id": "7d8b33a8-9f2b-4bb4-a057-5e99e659af36"
    },
    {
        "author": "周必大",
        "paragraphs": [
            "南涧有奇松，岁晚鬰青苍。",
            "北陇有寒梅，同傲雪与霜。",
            "实大华更荣，二美乃相望。",
            "我从采樵归，闻此百步香。",
            "不辞践荒秽，所欣识孤芳。",
            "可玩不可折，折枝亦何伤。",
            "但恐入市门，羞薄时世妆。",
            "少须子含酸，且复成其章。",
            "味宜调鼎食，材可中虹梁。",
            "知音不难逢，会当贡明光。"
        ],
        "title": "赠孙次山",
        "id": "56bc67e8-d35d-44b5-b7bf-a1d90ccbdc4b"
    },
    {
        "author": "周必大",
        "paragraphs": [
            "马乳三年隔大官，羊羔今日倒芳樽。",
            "浅斟低唱非吾事，醉梦惟应踏菜园。"
        ],
        "title": "十二月二十二日葛守送羊羔酒戏占小诗",
        "id": "2b4eecc6-e7b5-4afb-a02a-7938a48c656a"
    },
    {
        "author": "周必大",
        "paragraphs": [
            "侍郎情所寄，九酝屈杨枝。",
            "酿熟仍亲酌，方成一段奇。"
        ],
        "title": "胡邦衡送酒有酒婢之语次韵",
        "id": "6961d6cc-9842-4b94-8252-b40a6a6f967c"
    },
    {
        "author": "周必大",
        "paragraphs": [
            "亦知磨蝎直身宫，懒访星官与历翁。",
            "岂有虚名望苏子，谩令簸恶似韩公。",
            "时清早退人谁肯，命薄当闲我自通。",
            "破戒问君君会否，几人于此不相蒙。"
        ],
        "title": "青衣道人罗尚简论予命宜退不宜进甚契鄙心连日求诗为赋一首",
        "id": "612dd842-70d9-4a0f-aa55-28085c696ed8"
    },
    {
        "author": "周必大",
        "paragraphs": [
            "冯翊当年助匪颁，殊方此日奉宾欢。",
            "浅斟想对销金帐，生意重寻白玉槃。",
            "蚁泛似缘羶足慕，海凝如得毳逃寒。",
            "十羊百榼何须辨，试问东风可味酸。"
        ],
        "title": "次韵胡邦衡二首  其一",
        "id": "9ffbe57c-fa6b-4bfe-b991-bb3dd0e95c3a"
    },
    {
        "author": "周必大",
        "paragraphs": [
            "姚魏纷纷殆百家，天香一出自无譁。",
            "伤多莫厌扶头醉，贵少翻嫌满眼花。",
            "康乐旧闻宜水竹，翰林新调带烟霞。",
            "从渠草木呈新巧，终愧吾公正且葩。"
        ],
        "title": "次韵胡邦衡二首  其二",
        "id": "ac83775b-1e2a-4da9-9cd0-b3b0d6ee691b"
    },
    {
        "author": "周必大",
        "paragraphs": [
            "日日茅柴帚扫愁，羶荤暂逐富儿游。",
            "山中万足天美禄，賸作酒材供拍浮。"
        ],
        "title": "再赋羊羔酒",
        "id": "7ca6c018-f958-4eab-bce0-17ddc1902d1d"
    },
    {
        "author": "周必大",
        "paragraphs": [
            "地饮成真率，天风恕涩悭。",
            "台临平野迥，人对老僧闲。",
            "已是寻春至，仍容载月还。",
            "郊坰有如此，能不数追攀。"
        ],
        "title": "二月十五日同兄弟甥姪游西台次子载弟韵",
        "id": "f1e47dde-1578-49ce-8030-0492a10ae45e"
    },
    {
        "author": "周必大",
        "paragraphs": [
            "局势方迷棋有色，歌声不发酒无饮。",
            "明朝一彩定三赛，国手秋唇双牡丹。"
        ],
        "title": "顷创棋色之论邦衡深然之明日府中花会戏成二绝  其一",
        "id": "09781ec3-359a-4a74-8e40-9e2bf21f8b41"
    },
    {
        "author": "周必大",
        "paragraphs": [
            "醉红政不妨文饮，呼白从来要助欢。",
            "棋色应同三昧色，牡丹何似九秋丹。"
        ],
        "title": "顷创棋色之论邦衡深然之明日府中花会戏成二绝  其二",
        "id": "457524bb-5e11-4aa8-9f3f-8aa88458a971"
    },
    {
        "author": "周必大",
        "paragraphs": [
            "德似羊羔春共颁，政如醇酎野多欢。",
            "属厌靖节杯中物，屡费将军竹里槃。",
            "畴昔调饥惟饮湿，祗今软饱不言寒。",
            "唱酬妍丽归公等，自笑梅翁语带酸。"
        ],
        "title": "二月十七日葛守钱倅出所和胡邦衡羊羔酒诗再次韵简二公",
        "id": "efd732e4-4108-4039-870e-e8ace19aa735"
    },
    {
        "author": "周必大",
        "paragraphs": [
            "牙旗排槛晓鸣风，楼上何人清宴同。",
            "东道主开军府盛，西都宾共圣贤中。",
            "词锋永日论坚白，辇路他年记软红。",
            "颇念平生故人否，羽觞寂寞坐谈空。"
        ],
        "title": "次韵江州林黄中上巳日会邛州刘侍郎梓漕任直阁于庾楼",
        "id": "a2d42115-1919-404b-9bbe-ae72073680e8"
    },
    {
        "author": "周必大",
        "paragraphs": [
            "旌阳昔屠蛟，勋塞天宇大。",
            "涵淹此遗种，千岁不悔过。",
            "良苗蔚怀新，倏作渺茫堕。",
            "懦夫愧鼻祖，无策祗愁卧。",
            "勇哉韩退之，切齿鳄为祸。",
            "雄词坐以逐，岂必劳㓠剁。",
            "有如卫承光，经物谁能涴。",
            "清泉复化土，鱼鼈枯可剉。",
            "从今仕执珪，先已最郡课。"
        ],
        "title": "五月南山蛟坏民田百亩胡英彦有诗次韵",
        "id": "b4f7db2e-c393-46cb-ab51-c1dff95d29db"
    },
    {
        "author": "周必大",
        "paragraphs": [
            "蘐死兰枯及老堂，翩翩丹旐逐风翔。",
            "冰间鳞跃悲余阁，纸上鸾回閟古囊。",
            "年过九龄今代少，家留一桂异时芳。",
            "衰宗自恨通姻晚，不及陶家馔客觞。"
        ],
        "title": "胡长彦母解氏挽词",
        "id": "a936e24f-f491-46a1-aba6-4a8b46dfc59b"
    },
    {
        "author": "周必大",
        "paragraphs": [
            "忆驱千骑过田间，充国年耆鬓未斑。",
            "遗事剧谈黄阁老，旧游追记玉门关。",
            "横槎只道南通海，妖梦那知夜裂山。",
            "宿将如今几人在，稍听鼙鼓涕先潸。"
        ],
        "title": "横州太守赵持挽诗",
        "id": "a232f94f-f002-4272-8520-381e3c5f4cfb"
    },
    {
        "author": "周必大",
        "paragraphs": [
            "来宾有双鴈，峨峨渐江皋。",
            "岂尝谋稻粱，逝将辨卑高。",
            "乃知可为仪，初不在羽毛。",
            "鄙哉负涂豕，蹢躅争一槽。"
        ],
        "title": "次韵汤朝美古意二首  其一",
        "id": "57003f60-acd4-4c5b-b7dd-a83128093b36"
    },
    {
        "author": "周必大",
        "paragraphs": [
            "云间两鸣鹤，清声闻兰皋。",
            "洗我蛙黾耳，兴逐秋天高。",
            "颇欲从之游，安得六翮毛。",
            "归来三叹息，谁家闹檀槽。"
        ],
        "title": "次韵汤朝美古意二首  其二",
        "id": "6e7a4754-d001-40bb-a9f9-2a0849b43f6c"
    },
    {
        "author": "周必大",
        "paragraphs": [
            "千峯溧阳来，势若西南奔。",
            "遥拱三茅峯，不敢迫至尊。",
            "三茅如轩悬，次序俨弟昆。",
            "正西辟夷涂，群仙之所门。",
            "至今下泊官，往往弥旗旛。"
        ],
        "title": "游茅山道中望冈阜西南来势若连环既赴三茅而尾北掷马上口占",
        "id": "f2999393-23fb-4fee-9543-a0708a67004f"
    },
    {
        "author": "周必大",
        "paragraphs": [
            "仙师足厌踏京洛，亦复懒控茅峯鹤。",
            "遗形聊示德充符，闭目定从陈铁脚。"
        ],
        "title": "戏示凝神庵张椿龄",
        "id": "4a2a44d0-8201-4c00-97d8-5f9f9e54085a"
    },
    {
        "author": "周必大",
        "paragraphs": [
            "俗吏才拘拘，书生志落落。",
            "均之窘几案，底处著丘壑。",
            "中山李长官，整暇非政学。",
            "庭虚吏早散，园古句频琢。",
            "问之何能尔，行道轻去就。",
            "谁如班孟坚，龌龊事元舅。",
            "纷纷名利场，风俗日益蛊。",
            "腰围黄金带，巧宦不难取。",
            "惟有佳儿孙，未易以力致。",
            "君看房杜辈，勋业照文字。",
            "徐勣尚笑之，垂诫甚切至。",
            "何如遗清白，世有贤者类。",
            "诗书闻过庭，杖屦奉安步。",
            "邑人争指似，玉立称祖父。",
            "岂惟慰眼前，门户頼不仆。",
            "翁乎复何忧，弦歌乐朝暮。"
        ],
        "title": "次韵溧水令李彦平清赏图",
        "id": "654b0c2e-1a77-4395-af5a-a1e5c42530b7"
    },
    {
        "author": "周必大",
        "paragraphs": [
            "令君到处即文场，未怕簿书期会忙。",
            "神术有时朝赐履，赓歌无路赞垂裳。",
            "彭州篇什元飞动，工部交游更老苍。",
            "自古诗人贵磨琢，试看淇澳咏文章。"
        ],
        "title": "芜湖宰沈约之端节惠诗编次韵为谢",
        "id": "1bfa0797-18b4-475d-a7de-0a54f7609ad2"
    },
    {
        "author": "周必大",
        "paragraphs": [
            "夜泊清溪弄水亭，棹讴徐起月华明。",
            "水晶宫畔西湖上，除却两邦无此清。"
        ],
        "tags": [
            "西湖"
        ],
        "title": "池阳四咏  其一",
        "id": "f4e1c427-0511-4c61-95e1-aa01fca343ca"
    },
    {
        "author": "周必大",
        "paragraphs": [
            "天遣江山助牧之，诗材犹及杜筠儿。",
            "向来稍喜唐风集，今信樊川是父师。"
        ],
        "title": "池阳四咏  其二",
        "id": "3baae6b5-029f-4878-b7f4-f3d9960a91dc"
    },
    {
        "author": "周必大",
        "paragraphs": [
            "君葺城楼望九峯，我能徧踏九芙蓉。",
            "飞云卷雨输贤守，透月穿天乞老农。"
        ],
        "title": "池阳四咏  其三",
        "id": "a5e88b7e-7a0c-47a8-a55e-4b8a67219bdd"
    },
    {
        "author": "周必大",
        "paragraphs": [
            "地占齐山最上头，州城宛在水中洲。",
            "蜿蜒正作长虹堕，吸住江河万里流。"
        ],
        "title": "池阳四咏  其四",
        "id": "1681e5d7-3b44-4e88-b216-29319cf477bc"
    },
    {
        "author": "周必大",
        "paragraphs": [
            "上清别殿旧通明，仙圣飞腾户不扃。",
            "出郭尚疑窗列岫，绝堤始露岳真形。",
            "奇奇怪怪无非洞，下下高高总可亭。",
            "但把醺酣酬绝景，天风吹面径须醒。"
        ],
        "title": "再登翠微亭和同年汤平甫知县二首  其一",
        "id": "969a19ea-e804-404f-b048-5c15d75bf0a0"
    },
    {
        "author": "周必大",
        "paragraphs": [
            "相君早日翼天飞，晚落江湖罪以微。",
            "好事一时开翠壁，佳名千古记黄扉。",
            "朝游要及鸦翻树，夕返何妨萤湿衣。",
            "更得汤休奇绝句，后来谁忆谢玄晖。"
        ],
        "title": "再登翠微亭和同年汤平甫知县二首  其二",
        "id": "648eb56f-2a74-490f-9b1d-8402554e5f44"
    },
    {
        "author": "周必大",
        "paragraphs": [
            "攀萝度险捷猱猿，石角钩衣屦尽穿。",
            "莫讶远寻金地藏，也曾徐步玉阶前。"
        ],
        "tags": [
            "九华山"
        ],
        "title": "登九华山化城峰",
        "id": "ca7ec641-948c-42bf-80f7-3f4568a344ae"
    },
    {
        "author": "周必大",
        "paragraphs": [
            "注坡缘壁化城中，客愠奴嗔我亦慵。",
            "及至龟山还一上，为怜高阁对双峯。"
        ],
        "title": "登龟山",
        "id": "93c275b4-5720-4b38-8c12-fdfc384be991"
    },
    {
        "author": "周必大",
        "paragraphs": [
            "老僧九十视眈眈，二十年来不下山。",
            "我得九华充法供，亦能禁足老山间。"
        ],
        "title": "赠崇寿寺僧善修",
        "id": "019bdcfc-aeec-4577-b2ba-12dd08779ffe"
    },
    {
        "author": "周必大",
        "paragraphs": [
            "来如负弩先，去为乘骢避。",
            "江左一片石，留伴幽人醉。"
        ],
        "title": "游云光寺李提举领客将至留二小诗  其一",
        "id": "caec68b0-5b6a-48ea-a051-30db502e0266"
    },
    {
        "author": "周必大",
        "paragraphs": [
            "作者正七人，饮中空八仙。",
            "长斋讵容醉，晋也合逃禅。"
        ],
        "title": "游云光寺李提举领客将至留二小诗  其二",
        "id": "6f51fa8e-870d-4abc-bb7f-d62f39d9ccf9"
    },
    {
        "author": "周必大",
        "paragraphs": [
            "清溪水色胜于蓝，祖石移舟下镜潭。",
            "妙绝画屏并碧玉，谪仙不见与谁谈。"
        ],
        "title": "泛清溪至玉镜潭",
        "id": "1cbc7839-788f-4489-9809-a8820e08fbac"
    },
    {
        "author": "周必大",
        "paragraphs": [
            "太婆岭独高秋浦，皖公山正望龙舒。",
            "端如牛女隔天汉，不似彭郎近小姑。"
        ],
        "title": "望皖公山",
        "id": "432205e6-89c2-4ca3-9144-02818166fc34"
    },
    {
        "author": "周必大",
        "paragraphs": [
            "十日顽阴不见山，山中一夜雪封庵。",
            "伊予的有寻山分，日照北窗云在南。"
        ],
        "tags": [
            "庐山"
        ],
        "title": "游庐山佛手巖雪霁望南山",
        "id": "c72c90a3-1382-4a44-97a4-0581a960c2b2"
    },
    {
        "author": "周必大",
        "paragraphs": [
            "上尽诸峯地转平，天低云近日多阴。",
            "古来南北通双径，此去东西启二林。",
            "虞世南碑从泯没，白居易序合推寻。",
            "匡庐第一真僊境，忍使如今遂陆沉。"
        ],
        "tags": [
            "庐山"
        ],
        "title": "游庐山吊大林",
        "id": "bcf696ec-c621-4357-8a43-2e922868d0a1"
    },
    {
        "author": "周必大",
        "paragraphs": [
            "代马腥膻暗五台，南方世界且徘徊。",
            "一灯别是真知识，不用奔波学善财。"
        ],
        "title": "天池观文殊灯",
        "id": "430d7b31-8db9-4374-85b6-ff381d76277b"
    },
    {
        "author": "周必大",
        "paragraphs": [
            "我比同年百不能，只余霜鬓愧师兄。",
            "慇懃觅句无言说，共拨寒灰听水声。"
        ],
        "title": "赠栖贤藏主可升",
        "id": "c2906e3c-5a6d-4071-bf5c-9cde1de6a402"
    },
    {
        "author": "周必大",
        "paragraphs": [
            "南北周庐阜，东西徧九华。",
            "宴安无酖毒，痼疾有烟霞。",
            "淡薄村村酒，甘香院院茶。",
            "驰驱君莫厌，此出胜居家。"
        ],
        "tags": [
            "庐山"
        ],
        "title": "游庐山舟中赋四韵",
        "id": "853381a5-0dff-4b61-9042-9e0266a306c7"
    },
    {
        "author": "周必大",
        "paragraphs": [
            "沿溯江湖乐有余，慆慆何必叹东徂。",
            "赏心到处穷佳境，好事逢人得异书。",
            "风浪送帆时一快，鱼龙潜穴不须驱。",
            "归来正使无泥洗，合压香醪作岁除。"
        ],
        "title": "陈宰有诗来迎次韵",
        "id": "2cfec8f9-b0aa-4c34-8f78-8f65b3c129dc"
    },
    {
        "author": "周必大",
        "paragraphs": [
            "昔作匆匆去，今成缓缓归。",
            "江山苦招隠，鸥鹭信忘机。",
            "已分渔舟老，还思鴈序飞。",
            "天公知客意，帆饱水生肥。"
        ],
        "title": "七兄以诗相迎次韵",
        "id": "48738225-ae80-48b3-bfcf-f33b296906cc"
    },
    {
        "author": "周必大",
        "paragraphs": [
            "腊月更兼逢腊日，满江飞雪兆丰年。",
            "从兄预借南昌米，多酿新醪醉乐天。"
        ],
        "title": "走笔次七兄韵戏奉新新庄",
        "id": "437575c8-3f83-40f5-988a-355fe5e862fc"
    },
    {
        "author": "周必大",
        "paragraphs": [
            "路逢驿使岭头回，喜得新诗胜得梅。",
            "情似春风缲楚柳，句如腊雪屑韩瑰。",
            "祇今皇侧求贤席，底事公衔乐圣杯。",
            "台路六符行复焕，丹心一寸未应灰。"
        ],
        "title": "次韵胡邦衡相迎",
        "id": "c4cd2e4d-87d7-4e91-9bbb-ea26efe61628"
    },
    {
        "author": "周必大",
        "paragraphs": [
            "慧远遥同社，洪崖近拍肩。",
            "松枝年纪万，棐实岁踰千。",
            "径欲通天汉，忙因櫂酒船。",
            "香城均一握，易地即皆然。"
        ],
        "tags": [
            "庐山"
        ],
        "title": "向以书戏邦衡云某自庐山游西山当就迎公召节今邦衡有诗督此语不验次韵",
        "id": "1090ba58-a572-4317-8c2c-4e51c14cf80f"
    },
    {
        "author": "周必大",
        "paragraphs": [
            "往时渡长芦，行役甚迫束。",
            "忽逢万人杰，大胜十年读。",
            "升沉既日异，岁月空电速。",
            "公乎国元龟，用舍兴替卜。",
            "如何白玉堂，儤直不满宿。",
            "共惟中兴主，志扫伊吾北。",
            "宁容廊庙具，尚赋诸侯禄。",
            "相茵朝以登，胡骑夕可逐。",
            "斯民补疮痏，郡县宽金谷。",
            "重将大手笔，继镂泰山玉。"
        ],
        "tags": [
            "泰山"
        ],
        "title": "次韵张安国二首  其一",
        "id": "29b9545e-8421-4b33-9b4d-42cfaf6f482f"
    },
    {
        "author": "周必大",
        "paragraphs": [
            "子房思赤松，冠挂带不束。",
            "高风动缙绅，盛事争诵读。",
            "向来进匪锐，今退那得速。",
            "皇帝六载冬，熏燎郊再卜。",
            "均厘际盖壤，赍予首耆宿。",
            "煌煌旧使星，密映紫微北。",
            "要令对青黎，聊复寓天禄。",
            "人言骥虽老，万马未易逐。",
            "方为帝者师，敢请罢辟谷。",
            "鲁公从周公，荣哉佩联玉。"
        ],
        "title": "次韵张安国二首  其二",
        "id": "4d974ae6-4821-4cd3-a320-821e6576d6e8"
    },
    {
        "author": "周必大",
        "paragraphs": [
            "七十归休古亦稀，谁濒四十挂朝衣。",
            "天如不发湖山閟，林下真无一士归。"
        ],
        "title": "致政杨图南佥判惠园亭石刻来索恶语寄题四首 湖山亭 其一",
        "id": "ecc2300d-1eab-4262-99fb-52d6125da342"
    },
    {
        "author": "周必大",
        "paragraphs": [
            "不向山林不背村，清江东畔邑东门。",
            "雨余徐步看山罢，植杖沙边试水痕。"
        ],
        "title": "致政杨图南佥判惠园亭石刻来索恶语寄题四首 湖山亭 其二",
        "id": "fc68361d-7989-45d6-b4b6-c114d23a26b0"
    },
    {
        "author": "周必大",
        "paragraphs": [
            "一见堂名忆豫州，岂知身在楚江头。",
            "主人久享园中乐，晚岁宜先天下忧。"
        ],
        "title": "致政杨图南佥判惠园亭石刻来索恶语寄题四首 秀野堂 其一",
        "id": "34bdbe65-5dc8-4d7b-92af-adaf99dcbe80"
    },
    {
        "author": "周必大",
        "paragraphs": [
            "有竹无花山泽癯，有花无竹雪肌肤。",
            "洛阳城里花连竹，迂叟规模定不迂。"
        ],
        "title": "致政杨图南佥判惠园亭石刻来索恶语寄题四首 秀野堂 其二",
        "id": "f83a459f-ea6c-4540-8750-e47a75d871bc"
    },
    {
        "author": "周必大",
        "paragraphs": [
            "才思春江下濑船，腹藏经笱更便便。",
            "坐观林谷升初日，吟到云山合暮烟。",
            "忆昨倾囊携过我，知君得句总堪传。",
            "古来虚诞相如赋，枉使刘郎意欲仙。"
        ],
        "title": "次韵杨文发承议",
        "id": "07a32a10-89a4-44dc-9014-44611e2aaa5a"
    },
    {
        "author": "周必大",
        "paragraphs": [
            "溯洄险过峡中船，頼有名山寄静便。",
            "丘壑遂将从栗里，功名何敢梦凌烟。",
            "吾贤才术今谁敌，野老风流未可传。",
            "趁取桃花日千里，蓬莱方丈会群仙。"
        ],
        "title": "乐顺之司理用杨韵赞予去岁江行游山之乐再次韵",
        "id": "9219c8d2-e37e-4160-bdf6-5ce1e5a4b2c0"
    },
    {
        "author": "周必大",
        "paragraphs": [
            "讲堂昔日飞三鳣，学馆如今益十龟。",
            "文字之神君勿卜，明年春榜印累累。"
        ],
        "title": "寄题太和陈氏益龟堂",
        "id": "845cda12-1648-4bda-a4c2-5ed7984bf292"
    },
    {
        "author": "周必大",
        "paragraphs": [
            "一自乐卿司乐籍，夭桃秾李鬭夸张。",
            "阴成却落他人手，始悟分厢作法凉。"
        ],
        "title": "次韵乐顺之司理新释花权及上元不张灯二绝句  其一",
        "id": "645509b8-0098-4d83-b744-3c424519d4c1"
    },
    {
        "author": "周必大",
        "paragraphs": [
            "天閟华灯亦有情，知君新不顾倾城。",
            "遥怜拥被哦诗句，却遣隋珠照夜明。"
        ],
        "title": "次韵乐顺之司理新释花权及上元不张灯二绝句  其二",
        "id": "80fadde7-600e-4943-b7e5-b41a680f1aef"
    },
    {
        "author": "周必大",
        "paragraphs": [
            "门地荣听履，夫家世梦松。",
            "初终无一欠，富贵有三从。",
            "疾愈龙宫药，恩加象服封。",
            "乘鸾期忽至，谈笑返仙峯。"
        ],
        "title": "信国太夫人慕容氏挽词二首  其一",
        "id": "fc75a774-2b83-4b3f-a21e-59ac8421f907"
    },
    {
        "author": "周必大",
        "paragraphs": [
            "早暮闚游识，曾饕截发餐。",
            "升堂乖宿约，禊洛罢荣观。",
            "女史新彤管，宗臣泣素冠。",
            "哀荣谁可拟，嘉祐富之韩。"
        ],
        "title": "信国太夫人慕容氏挽词二首  其二",
        "id": "6f2b8314-5377-4a72-ab40-a530f371015e"
    },
    {
        "author": "周必大",
        "paragraphs": [
            "身闲端合醉秋光，两地名花况并芳。",
            "金作凤形如许巧，木成犀理若为香。",
            "髻头自笑辜钗色，沙面谁知识带黄。",
            "莫问诗坛偃旗鼓，天生的对欠平章。"
        ],
        "title": "胡邦衡相过赏金凤许诗未送邦衡复作木犀会二花殆是的对偶成四韵",
        "id": "8443af53-1621-4dc0-a218-bbd1d4241bab"
    },
    {
        "author": "周必大",
        "paragraphs": [
            "制举巍科世有贤，闻孙传业中兴年。",
            "贡才合益诸侯地，宠饯真开刺史天。",
            "有弟已容持布鼓，无能仍许鬻栀鞭。",
            "太平故事西昆体，指日皇都万口传。"
        ],
        "title": "鹿鸣宴坐上次钱守韵",
        "id": "d14644d0-50e7-4279-a21c-651f17ef11be"
    },
    {
        "author": "周必大",
        "paragraphs": [
            "行藏本同涂，明哲遇辄安。",
            "畎亩道可乐，肯思负鼎干。",
            "膰肉倘爱礼，岂遽涉汶川。",
            "大哉天地准，笑汝士女耽。",
            "丈人三吴秀，此理久已参。",
            "缅怀洛京老，知音赏英咸。",
            "佳名表栋宇，妙语来江山。",
            "至今编简香，不谓室有兰。",
            "君看为邦问，正在箪瓢间。",
            "阅世从川流，如愚安石磐。",
            "圣门惟若人，始可语易占。",
            "不见系辞中，岿然特书颜。"
        ],
        "title": "曾季钦少卿安序堂次朱希真韵",
        "id": "cb36219c-f910-49d8-b9f3-062057476243"
    },
    {
        "author": "周必大",
        "paragraphs": [
            "浊水难攀清路尘，偶曾先后掌丝纶。",
            "归来久侍茵凭旧，至后初逢梅柳新。",
            "湖水欹斜应有意，春光漏泄不无因。",
            "绛帷幸许天荒破，日日当为问道人。"
        ],
        "title": "邦衡置酒出小鬟予以官柳名之闻邦衡近买婢名野梅故以为对",
        "id": "4c9aeda4-8553-49e8-a8bf-d0e3d9678a9b"
    },
    {
        "author": "周必大",
        "paragraphs": [
            "圣学榛芜欠扫际，诚斋刻意绍渊舆。",
            "羊岐自昔迷多径，鸡瓮从今识广居。",
            "西洛穷源谈近似，南宗投隙说真如。",
            "早知大道容方轨，何用危涂转栈车。"
        ],
        "title": "杨昌英示性说次韵为谢",
        "id": "27870d28-420c-4555-afd4-2fc547374db8"
    },
    {
        "author": "周必大",
        "paragraphs": [
            "未结絇丝侍玉除，聊纡墨绶奉安舆。",
            "诸君相尚耻为令，明府何妨大所居。",
            "岁美莫忧君不足，日长当念民无如。",
            "玉牀箭镞何劳寄，只愿章交使者车。"
        ],
        "title": "再次韵送杨昌英赴麻阳宰",
        "id": "e0b16a10-3324-4d65-b3c4-195752fa1a12"
    },
    {
        "author": "周必大",
        "paragraphs": [
            "怪底雪花今岁少，东君聚巧入壶春。",
            "老夫只学龟藏六，未羨梢头首面新。"
        ],
        "title": "胡季怀惠六出梅一枝仍枉绝句率然次韵勿笑迂拙",
        "id": "70baa6d4-b1f9-4e51-b0a0-9fee5bda9670"
    },
    {
        "author": "周必大",
        "paragraphs": [
            "惯伴山僧汲涧泉，懒随年少梦游仙。",
            "风流输与贤兄弟，朱阁临风教李娟。"
        ],
        "title": "夜梦次陈立夫韵",
        "id": "df3cc4ee-919e-48bf-9d62-14d4ede6d2b8"
    },
    {
        "author": "周必大",
        "paragraphs": [
            "小蛮未解啭鶑簧，凿壁偷分富烛光。",
            "不是庞公灵照女，谁人为作起予商。"
        ],
        "title": "七兄夜以小诗相戏走笔和韵",
        "id": "e535ef21-8a3e-4dc5-9207-ae68c5f5cb65"
    },
    {
        "author": "周必大",
        "paragraphs": [
            "先生岂比习池徒，薄酝仍慙校尉厨。",
            "献粣聊将追粔籹，餔糟只欲伴屠苏。",
            "削肌知自何人手，灌顶疑尝释氏醐。",
            "必许寻花兼问柳，敢辞挈榼更提壶。"
        ],
        "title": "戊子岁除以粣代酒送邦衡邦衡有诗见戏仍送牛尾貍次韵",
        "id": "11be535f-03ee-4f3d-8285-ab9e80a1d1dd"
    },
    {
        "author": "周必大",
        "paragraphs": [
            "金谷烹煎岂我徒，磨舂争语夜阑厨。",
            "六年不赐汤官饵，除日犹分刺史酥。",
            "小惠无多真画餠，大篇有味胜清醐。",
            "遥知发羃烘堂处，不见蒸鹅只瓠壶。"
        ],
        "title": "邦衡再送二诗一和为甚酥二和牛尾貍  其一",
        "id": "2c215c16-97ca-49b9-841e-b2dabba96d54"
    },
    {
        "author": "周必大",
        "paragraphs": [
            "追迹犹应怨猎徒，截肪何敢恨庖厨。",
            "鲙鲈湖上休夸玉，煮豆瓶中未是酥。",
            "伴食偏宜十字餠，先驱正頼一巵餬。",
            "却因玉面新名字，肠断元正白兽壶。"
        ],
        "title": "邦衡再送二诗一和为甚酥二和牛尾貍  其二",
        "id": "80e7fbfe-8518-4dd6-be3c-058f251e9a5b"
    },
    {
        "author": "周必大",
        "paragraphs": [
            "天怜寓客混缁徒，十日无烟香积厨。",
            "暮雪故教投碎米，馋涎那更忍流酥。",
            "旃毛齧尽寒生粟，风絮吟时韵怕醐。",
            "谁似维摩坐芳缛，散花别是一方壶。"
        ],
        "title": "后两日大雪邦衡复用前韵作穷语戏和",
        "id": "942a8a49-5a89-4948-b474-e66718070374"
    },
    {
        "author": "周必大",
        "paragraphs": [
            "昭君颜如花，万里度鸡漉。",
            "古今罪画手，妍丑乱羣目。",
            "谁知汉天子，袨服自列屋。",
            "有如公主亲，尚许穹庐辱。",
            "况乃嫔嫱微，未得当獯鬻。",
            "奈何弄文士，太息争度曲。",
            "生传琵琶声，死对青冢哭。",
            "向令老后宫，安得载简牍。",
            "一时抱微恨，千古留賸馥。",
            "因嗟当时事，贤佞手反覆。",
            "守道萧傅死，效忠京房戮。",
            "史臣一张纸，此外谁复录。",
            "有琴何人操，有冢何人肃。",
            "重色不重德，聊以砭世俗。"
        ],
        "title": "己丑二月七日雨中读汉元帝纪效乐天体",
        "id": "71b9bc7b-b2e7-4a82-9205-46982a2e0c04"
    },
    {
        "author": "周必大",
        "paragraphs": [
            "投林倦翼久知还，尚客君家伯仲间。",
            "入市每嫌妨杖屦，临岐那忍问河山。",
            "家声好在金陵簿，人物争看玉笋班。",
            "他日银黄夸里后，不妨徐伴野夫闲。"
        ],
        "title": "杨文甫主簿顷惠佳篇今赴松溪次韵送别",
        "id": "1708e4da-0a37-41fc-a764-ccc8d2802801"
    },
    {
        "author": "周必大",
        "paragraphs": [
            "青原台成知几春，倚栏但爱江山新。",
            "那知遇事发奇秘，使君著眼惟忧民。",
            "鲁台当年有故事，首验云黄期岁美。",
            "凤翔仙伯记新亭，不志游观名雨喜。",
            "纷纷烟霭何足祥，丰年上瑞不可忘。",
            "江头白粲连万樯，賸与官家实太仓。"
        ],
        "title": "钱守青原瑞霭图",
        "id": "c358b6c1-3bca-41d2-b1b8-c6717ac3eaee"
    },
    {
        "author": "周必大",
        "paragraphs": [
            "贺客称觞满冠霞，悬知酒渴正思茶。",
            "尚书八餠分闽焙，主簿双瓶拣越芽。",
            "妙手合调金鼎铉，清风稳到玉皇家。",
            "明年敕使宣台餽，莫忘幽人赋叶嘉。"
        ],
        "title": "胡邦衡生日以诗送北苑八銙日注二瓶",
        "id": "cddec645-457c-4c16-9561-fd18aec17eef"
    },
    {
        "author": "周必大",
        "paragraphs": [
            "金华绝出气凌霞，不愧君王坐赐茶。",
            "商岭烹来思旧样，洛泉煎处叹新芽。",
            "诗评未怕人生瘿，盐济惟防贼破家。",
            "賸欲苍生苏息否，刚严须是相王嘉。"
        ],
        "title": "邦衡再和再次韵",
        "id": "8f4e8536-b3e0-4716-ae18-9757cee58be9"
    },
    {
        "author": "周必大",
        "paragraphs": [
            "竹林终日醉流霞，下客穷空祇戹茶。",
            "更欲打门奴酪粥，何殊歛手捧姜芽。",
            "赐金指日挥疏傅，盛馔常时设谢家。",
            "莫为唱酬供一笑，从今便废尔殽嘉。"
        ],
        "title": "邦衡姪季怀亦惠二诗再次韵二首一颂其叔姪之美一解季怀生日不送茶之嘲  其一",
        "id": "3a2b592c-88de-4657-b849-fee7231ad0c9"
    },
    {
        "author": "周必大",
        "paragraphs": [
            "萧散玄真吏少霞，樵青日日为煎茶。",
            "莫因闽粤臯芦叶，却厌神仙掌上芽。",
            "竹户胜棋非我事，菊潭试水是君家。",
            "不须更酹苹洲冢，世以诗鸣句自嘉。"
        ],
        "title": "邦衡姪季怀亦惠二诗再次韵二首一颂其叔姪之美一解季怀生日不送茶之嘲  其二",
        "id": "13980329-db35-4293-b903-f7f7b2544e7f"
    },
    {
        "author": "周必大",
        "paragraphs": [
            "卯饮高楼彻暮霞，绝胜茅屋己公茶。",
            "篛包句好逢真赏，荷叶瓯深称嫩芽。",
            "诗老坐中容我辈，朝贤乞处藉君家。",
            "从来佳茗如佳什，屡酌新烹味转嘉。"
        ],
        "title": "季怀设醴且示佳篇再赋一章以酬五咏",
        "id": "1c0d2f22-928e-42e8-bb16-6f6f68f371fa"
    },
    {
        "author": "周必大",
        "paragraphs": [
            "诗成蜀锦粲云霞，宫样宜尝七宝茶。",
            "压倒柳州甘露饮，洗空梅老白膏芽。",
            "睡魔岂是惊军将，茗战都缘避作家。",
            "怪底清风失炎暑，朝来吉甫诵柔嘉。"
        ],
        "title": "尚长道见和次韵二首  其一",
        "id": "3e6bab59-365f-45e0-815d-85a055475153"
    },
    {
        "author": "周必大",
        "paragraphs": [
            "钟山处士映高霞，止酒惟亲睡起茶。",
            "远向溪边寻活水，闲于竹里试阳芽。",
            "一鸥休问帝前席，七椀且同僧在家。",
            "所愧叔孙无五善，若为重拜晋君嘉。"
        ],
        "title": "尚长道见和次韵二首  其二",
        "id": "94c4afd3-532e-4bf8-9a75-7312365f938f"
    },
    {
        "author": "周必大",
        "paragraphs": [
            "门外千竿竹绕墙，清风终日注回廊。",
            "五年未续梦中梦，得得来追三伏凉。"
        ],
        "title": "顷尝梦至善生院赋诗一联己丑七月十三日因游续成一绝",
        "id": "f20c9a8d-2ba1-43bd-a5ae-0dd74f3da49d"
    },
    {
        "author": "周必大",
        "paragraphs": [
            "天香犹带曳裙霞，银合行参到阙茶。",
            "賸馥欲霑吾臭味，普薰聊发善萌芽。",
            "心清此去夸僧舍，意可由来出内家。",
            "乞与博山添正气，崭巖曾辱更生嘉。"
        ],
        "title": "七月十五日邦衡用前韵送薰衣香二贴次韵为谢",
        "id": "a299f5f2-769d-4612-a487-430057b3a0c1"
    },
    {
        "author": "周必大",
        "paragraphs": [
            "诸父声名塞两间，圭分青白毂朱丹。",
            "莫年勋业心方壮，前日奸谀骨尚寒。",
            "闻道秋官还简擢，独怜处士失荣观。",
            "如今喜见当家子，应赋忠州此日欢。"
        ],
        "title": "胡涣季享示寿诗二首十月二十五日因其生日次韵答之  其一",
        "id": "232e7337-d1b8-4e17-8f41-91c36e7a5803"
    },
    {
        "author": "周必大",
        "paragraphs": [
            "杲杲朝曦正在东，文心诗耳一时聪。",
            "学当鼎盛犹无敌，才过颐期想更工。",
            "此去宦游谈笑里，后来家庆画图中。",
            "俾昌俾乂诗人事，不似荒虚汉少翁。"
        ],
        "title": "胡涣季享示寿诗二首十月二十五日因其生日次韵答之  其二",
        "id": "022c2236-3783-4183-8099-0ed31f76e543"
    },
    {
        "author": "周必大",
        "paragraphs": [
            "曾到蓬山验异闻，浮筠翻动雪披纷。",
            "紫茎绿叶骚人句，不在秋兰在竹君。"
        ],
        "title": "紫竹  其一",
        "id": "b07826f1-7f5a-4c5b-859f-a65492896fba"
    },
    {
        "author": "周必大",
        "paragraphs": [
            "青紫从来岂异端，要看同傲折胶寒。",
            "若轻间色思方节，圆竹应须斩万竿。"
        ],
        "title": "紫竹  其二",
        "id": "eefe7c36-4211-47a2-85d2-94cb24a5a2f7"
    },
    {
        "author": "周必大",
        "paragraphs": [
            "富贵由身致，廉勤守自然。",
            "常珍惟脱粟，老伴只残编。",
            "天已偿高寿，人犹望百年。",
            "千车会葬者，谁间大夫贤。"
        ],
        "title": "武岗太守罗挽辞二首  其一",
        "id": "e5ca5292-1bd1-47ae-a441-6686a91d70a8"
    },
    {
        "author": "周必大",
        "paragraphs": [
            "忆昨登门日，蟠斋拥夜炉。",
            "疾奸频齽齘，悼往一喑呜。",
            "激烈看前辈，疲庸愧小儒。",
            "英灵那戢木，尚想抗狂胡。"
        ],
        "title": "武岗太守罗挽辞二首  其二",
        "id": "6fc664f6-f78c-4e99-818f-33dcd34a4dbd"
    },
    {
        "author": "周必大",
        "paragraphs": [
            "卢溪笔力透天心，杨令文追正始音。",
            "更读池塘惠连句，识君何待接清襟。"
        ],
        "title": "万安韦邦彦字俊臣携王民瞻杨廷秀谢昌国绝句相过次韵勉之  其一",
        "id": "8602b465-6afd-4835-a40f-ed0b642a2b9b"
    },
    {
        "author": "周必大",
        "paragraphs": [
            "后学争欹雨后巾，前贤久泽雾中文。",
            "韦郎勉力追三杰，他日人还傚五云。"
        ],
        "title": "万安韦邦彦字俊臣携王民瞻杨廷秀谢昌国绝句相过次韵勉之  其二",
        "id": "92a8319b-260a-452b-891f-a218c18eedd4"
    },
    {
        "author": "周必大",
        "paragraphs": [
            "好因轮斲悟观书，莫守筌蹄觅兔鱼。",
            "华岳登来卑步仞，沧溟浮罢眇支渠。",
            "命穷且戏娱亲彩，道合须牵奉诏裾。",
            "此外文章真小技，未应倾慕蜀相如。"
        ],
        "tags": [
            "华山"
        ],
        "title": "陈平叔相从四年文行粹然临分惠诗有立身行道之问敢用阳司业勉学者之意次韵为赠",
        "id": "33822ca4-d83c-4cef-9cc1-2f13a8f907b3"
    },
    {
        "author": "周必大",
        "paragraphs": [
            "诗社飘零二十年，春官老子复登仙。",
            "豫章幸有横枝在，好觅鸾胶续断絃。"
        ],
        "title": "赠黄格非",
        "id": "9001aff1-be29-4355-bb21-bd6526c2687e"
    },
    {
        "author": "周必大",
        "paragraphs": [
            "秦人溪畔汉人山，万木参天六月寒。",
            "写向汤休诗集里，老夫要作画图看。"
        ],
        "title": "送梁山长老智显",
        "id": "65d356a7-6026-447c-a89e-91cd21a928e6"
    },
    {
        "author": "周必大",
        "paragraphs": [
            "榜题聊复借扬云，千古行藏本自明。",
            "此阁定非天禄阁，肯因寂寞便轻生。"
        ],
        "title": "丘成之司理明远阁二首  其一",
        "id": "3fe50248-43fb-4cf8-a1e4-b427ec9b9ccd"
    },
    {
        "author": "周必大",
        "paragraphs": [
            "家传秘籍慕班斿，有子当追嗣与彪。",
            "好事一瓻如许借，楼前百榼果为丘。"
        ],
        "title": "丘成之司理明远阁二首  其二",
        "id": "36d3788c-0666-4fd3-ad4d-b6a48ad1a55c"
    },
    {
        "author": "周必大",
        "paragraphs": [
            "诚斋诗名牛斗寒，上规大雅非小山。",
            "向来志气薄黄散，忽为五斗辍万卷。",
            "儿童笑君非良图，丈夫出处宁知渠。",
            "吴公适为南州起，昔日河南今在此。",
            "好贤荐士任以身，门下贾生子其人。",
            "鄙夫料事倘不误，早寄重脩滕阁句。"
        ],
        "title": "奉新宰杨廷秀携诗访别次韵送之",
        "id": "e8974406-8a38-4797-bac7-79f74ed16255"
    },
    {
        "author": "周必大",
        "paragraphs": [
            "疏食山间荼亦甘，况逢苦笋十分甜。",
            "君看齿颊留余味，端为森森正且严。"
        ],
        "title": "五月三日游简寂食甜苦笋知观欧阳齐年求诗",
        "id": "939e716a-087f-4f36-800e-55f372e15877"
    },
    {
        "author": "周必大",
        "paragraphs": [
            "寿杯又是酌流霞，醉眼还醒讲殿茶。",
            "举世甿谣思旧德，隔年诗谶托新芽。",
            "汉帷果庆登三杰，胡幕何愁不一家。",
            "赐也多言如屡中，合分龙餠示旌嘉。"
        ],
        "title": "去夏邦衡胡侍郎生日尝因茶诗致善颂其语果验再赋一篇为大用长生之祝且求赐茗作润笔",
        "id": "0c1a8340-7cae-46ba-8ec2-5adb36b685ef"
    },
    {
        "author": "周必大",
        "paragraphs": [
            "台门屋坏中丞去，秘阁簷摧少令归。",
            "頼有温公遗事在，故应早晚入黄扉。"
        ],
        "title": "秘阁簷摧李监仁甫得湖北漕用温公故事作小诗送之",
        "id": "9da91b9c-dce5-4da3-94ad-3d8c83527eef"
    },
    {
        "author": "周必大",
        "paragraphs": [
            "觚棱回首六经春，重挈荷囊上要津。",
            "桑下未忘三宿恋，柳边仍喜一番新。",
            "即开东阁招奇士，快与西湖作主人。",
            "浊酒夸张真过矣，如公诗句乃清醇。"
        ],
        "tags": [
            "西湖"
        ],
        "title": "昨以清醇之酒为邦衡侍郎寿乃蒙惠诗且约深秋清集至时侍郎当舍芙蓉而面三槐某已归醉东篱悠然见南山矣次韵为谢",
        "id": "76915de2-91bb-4250-b6cf-0917af9db095"
    },
    {
        "author": "周必大",
        "paragraphs": [
            "年年郡圃共寻春，夜夜神冈醉问津。",
            "公从鸡翘恩典厚，我游麟省宠光新。",
            "愿闻玉铉调元日，幸摄金銮草制人。",
            "致主勋华端有望，浇风于此合还醇。"
        ],
        "title": "邦衡侍郎再惠春字韵诗次韵怀旧叙谢且致登庸之祝",
        "id": "ed94d986-c470-4f48-8f15-5ff5c82c17a4"
    },
    {
        "author": "周必大",
        "paragraphs": [
            "蓬山落拓复经春，宦海茫洋懒问津。",
            "志节渐消平日壮，鬓毛空比去年新。",
            "午桥早并绯衣相，一月还同赤壁人。",
            "天遣驽骀追骥騄，无如才德异疵醇。"
        ],
        "title": "邦衡侍郎用旧韵庆予生朝赓续为谢",
        "id": "be437eab-e932-4eb3-81f6-a9038143a1b2"
    },
    {
        "author": "周必大",
        "paragraphs": [
            "玉堂清冷夜初长，风雨萧萧忆对牀。",
            "徼道传呼钟鼓密，梦魂那得到君傍。"
        ],
        "title": "夜直怀永和兄弟",
        "id": "522146d0-371c-4342-b3ee-5b6fe618bb31"
    },
    {
        "author": "周必大",
        "paragraphs": [
            "胜游元在十人中，健翮先培万里风。",
            "落帽有欢追戏马，峩冠无计屈乘骢。",
            "对门尚许官曹近，光馆犹期燕会同。",
            "幸可夸张少年在，未须细数菊花丛。"
        ],
        "title": "重阳预约三馆同舍登高于真珠园前数日李粹伯秘丞除殿院",
        "id": "a5fb0a87-f2af-4feb-a981-a4eb2e5eee38"
    },
    {
        "author": "周必大",
        "paragraphs": [
            "讲席人期相郑覃，石渠我忝继齐堪。",
            "碧琳殿邃同宣召，白玉堂深接笑谈。",
            "寓直敢陪东道主，登高尚想北山南。",
            "洞巖胜集空回首，何日芒鞵许再探。"
        ],
        "title": "与馆中同僚会邦衡侍郎于南山真珠园后两日翰苑作开讲会予不赴邦衡有诗见怀次韵",
        "id": "e2842e56-f30d-4fc7-b803-32a45308cd58"
    },
    {
        "author": "周必大",
        "paragraphs": [
            "谈锋激烈剑芒寒，素蕴光辉珠在箪。",
            "万里未行骐骥死，百围将半豫章残。",
            "山中宰相今谁继，地下修文古亦难。",
            "一读名章三太息，泪流何待雍门弹。"
        ],
        "title": "次韵邦衡哭季怀",
        "id": "ebb62895-28b2-4aa8-9e2e-07ed25856630"
    },
    {
        "author": "周必大",
        "paragraphs": [
            "当年给札踏金銮，重到依然九月寒。",
            "学士策询学士策，秘书官试秘书官。",
            "自怜绿鬓非前度，尚喜青衫总一般。",
            "寄与浙东程阁老，莫矜红旆笑儒酸。"
        ],
        "title": "绍兴庚辰九月二十三日与浙东权帅同年程龙图并试玉堂庚寅岁由少蓬寓直摛文发策试馆职亦九月也有怀泰之辄寄四韵",
        "id": "bb9bb1b0-9986-4be8-a8ea-ab110a7a5f92"
    },
    {
        "author": "周必大",
        "paragraphs": [
            "有鹑不博禾三百，却向枯河掷钓缗。",
            "他日陈平宰天下，如瑜翻作指囷人。"
        ],
        "title": "陈叔进祕书送鹑分粟为谢乃辱佳句次韵发笑",
        "id": "d5a10841-54fd-4ae8-ad66-053cdfb121eb"
    },
    {
        "author": "周必大",
        "paragraphs": [
            "轶材腾骥騄，涌思决河渠。",
            "枝茂根先实，名高士岂虚。",
            "君王怜旧土，馆殿有新除。",
            "努力功名会，燕然欠大书。"
        ],
        "title": "夜直玉堂读王仲行正字文编用入馆新诗韵",
        "id": "b5ffd7cb-6706-453f-b088-353421dd4b05"
    },
    {
        "author": "周必大",
        "paragraphs": [
            "旧第闲梅坞，新知泥柳桥。",
            "情先春色动，节后岁寒凋。",
            "久矣承三接，宜然冠百僚。",
            "不须惊鹤发，未碍插蝉貂。"
        ],
        "title": "草具屈邦衡侍郎蒙赋即事新诗次韵皆叙坐上语他时共发一笑也",
        "id": "abb88fb3-6532-4307-aea8-f8e96dbda3c5"
    },
    {
        "author": "周必大",
        "paragraphs": [
            "荒淫吴以颠，战胜越云吉。",
            "是非两安在，阡陌眇萧瑟。",
            "公来开别墅，草莽手爬栉。",
            "阴晴及寒暑，每到皆胜日。",
            "新诗吊兴废，收拾满箱帙。",
            "有客师元亮，甫谢彭泽秩。",
            "幸分北窗风，容此易安膝。"
        ],
        "title": "和范至能舍人农圃堂韵",
        "id": "c7f5a1ee-1758-4508-bc4a-76f464d37780"
    },
    {
        "author": "周必大",
        "paragraphs": [
            "有美传清雅，无心问介通。",
            "佥言宜仆射，累疏避司空。",
            "身后疏巾歛，生前浊酒中。",
            "吴钩无路挂，洒泪寄西风。"
        ],
        "title": "徐稚山龙学挽词二首  其一",
        "id": "edc1c5c4-4b13-42b8-a3aa-41bb50e925f7"
    },
    {
        "author": "周必大",
        "paragraphs": [
            "昔者陪簪笔，比邻记凿垣。",
            "十年间何阔，一见欲无言。",
            "哭鲤何多难，葬嬴真少恩。",
            "天乎如可恃，门户看诸孙。"
        ],
        "title": "徐稚山龙学挽词二首  其二",
        "id": "cdfb3ddf-ab6b-41da-88c5-21603fb52c5d"
    },
    {
        "author": "周必大",
        "paragraphs": [
            "符节何妨彩服斑，专心温凊宁求闲。",
            "宾朋忽吊西河上，父子继游东岱间。",
            "前日台门哭瓜葛，同时华屋落丘山。",
            "不须更问相从旧，行道之人亦涕潸。"
        ],
        "title": "徐子礼宗丞挽词",
        "id": "a2e99e79-1c00-442f-84a4-c250cb248311"
    },
    {
        "author": "周必大",
        "paragraphs": [
            "劲气危言五十春，今骑厩马踏天津。",
            "葵倾夏日心弥切，松度秋霜色转新。",
            "鼎鼐调和知有日，君臣庆会岂因人。",
            "周流四府须三纪，寿斚休辞痛饮醇。"
        ],
        "title": "庆邦衡生朝用去年韵",
        "id": "04f8343f-97af-47d6-a388-d64e7f75f335"
    },
    {
        "author": "周必大",
        "paragraphs": [
            "绿槐夹道集昏鸦，敕使催宣坐赐茶。",
            "归到玉堂清不寐，月钩初上紫薇花。"
        ],
        "title": "入直召对选德殿赐茶而退",
        "id": "7d700bc3-08fb-4664-8c2b-b61fcf7cdb87"
    },
    {
        "author": "周必大",
        "paragraphs": [
            "简惠唐苏令，文章汉甲科。",
            "满朝空慰藉，漫仕竟蹉跎。",
            "有命穷何病，无年理则那。",
            "挽讴嗟不及，留与邑人歌。"
        ],
        "title": "陈君举示张孝恺行状且求诗孝恺尝摄令华亭有善状",
        "id": "1d99a7b2-d4b8-464a-aa59-c0c14ee62e46"
    },
    {
        "author": "周必大",
        "paragraphs": [
            "万顷湖光似镜平，蜿蜒得得导舟行。",
            "从来仕路风波恶，却是江神不世情。"
        ],
        "title": "过邬子湖",
        "id": "95c7bfc9-6d1c-43cf-a68c-d9eadddca671"
    },
    {
        "author": "周必大",
        "paragraphs": [
            "圣朝有道合羞贫，清昼那容裹路珍。",
            "金马玉堂辞汉殿，桃花流水访秦人。",
            "敢吟莫莫休休句，且佚胶胶扰扰身。",
            "高会竹林欣有日，剩篘玉友钓溪鳞。"
        ],
        "title": "奉祠还家姪绎以诗相迎次韵",
        "id": "3658729d-fe62-4d4d-9a8c-6de0c5521ea4"
    },
    {
        "author": "周必大",
        "paragraphs": [
            "九十谈经似子春，三公虚位待平津。",
            "礼文元秉周邦旧，义训重颁楚老新。",
            "鸱阁行看迎太宰，象篦应记讲庖人。",
            "太平致了阴谋息，方信儒真道粹醇。"
        ],
        "title": "顷在道中闻邦衡侍郎将进周礼新解尝赋诗就为六月三日寿或谓名在丹书不当玷污西清之儶老羞愧而止今蒙俯记生朝特贻佳作既仍旧韵敢隠鄙言狗尾之续斐然鹤头之侧必矣",
        "id": "6161188c-0d80-4cd0-add2-3e5727cf5c54"
    },
    {
        "author": "周必大",
        "paragraphs": [
            "丁年笔力斡千钧，齿宿于今意转新。",
            "樱伐广陵聊作赋，梅开桂岭定宜人。",
            "暂从南极通冠冕，会向东方领缙绅。",
            "菊有黄花潭有水，愿寻汉事寿佳辰。"
        ],
        "title": "次胡长彦司户韵为其生日寿长彦新授桂掾",
        "id": "ca9d2c29-0217-44fe-809e-a57b81e86012"
    },
    {
        "author": "周必大",
        "paragraphs": [
            "青城小语庆新阳，共向红云拜玉皇。",
            "六日七分惊岁月，五更三点忆班行。",
            "属车谁从黄麾仗，钓艇还飞白羽觞。",
            "犹胜去年三馆客，十人八处耿相望。"
        ],
        "title": "前岁冬至与胡邦衡小语端诚殿下道值夏旧事今年邦衡举易纬六日七分之说辄用子美五更三点为对后数日得刘文潜运使书记去年馆中团拜人今作八处感叹成诗",
        "id": "9b22806f-fdfd-4295-924f-abe4a491bd55"
    },
    {
        "author": "周必大",
        "paragraphs": [
            "幽人门巷冷如冰，使节光华肯再登。",
            "今夕青灯话三馆，明年何处说庐陵。"
        ],
        "title": "十二月十九日饯别刘文潜运使明日书来云醉梦中作小诗但记后两句为足成之",
        "id": "27fd37ca-b966-4c65-a2ef-05c53ee810ad"
    },
    {
        "author": "周必大",
        "paragraphs": [
            "鸡林空诧夜明帘，鳌禁曾迎金炬莲。",
            "却向江城度元日，同看灯箔乐新年。",
            "盘红坐觉光如昼，鞍白端令意欲仙。",
            "归对短檠惟寂寞，酒醒漏永不成眼。"
        ],
        "title": "胡邦衡赋琉璃灯帘诗次韵",
        "id": "cb00e8a1-a69f-4827-85fa-e0ee0525cf9e"
    },
    {
        "author": "周必大",
        "paragraphs": [
            "伊昔青衿地，于今绛帐师。",
            "家声传叔赣，宦学类先之。",
            "久已鸮音革，居然鳣服宜。",
            "谁开丞相阁，此士独非奇。"
        ],
        "title": "送刘子和教授赴赣州兼简府主洪景卢二首  其一",
        "id": "6214e371-81b2-4a02-af0f-96f81a3cc357"
    },
    {
        "author": "周必大",
        "paragraphs": [
            "藉甚书诗帅，中和正尔歌。",
            "人留河内寇，帝念禁中颇。",
            "余事裒丁志，多闻重乙科。",
            "固无官长骂，解使客毡多。"
        ],
        "title": "送刘子和教授赴赣州兼简府主洪景卢二首  其二",
        "id": "99b60b97-1935-4c59-aaff-0a23c7b40a59"
    },
    {
        "author": "周必大",
        "paragraphs": [
            "宾鸿列阵竞随阳，却向丹山隠凤凰。",
            "银管题诗纷满帙，金钗度曲俨分行。",
            "汉宫早促三更席，梁苑行称万寿觞。",
            "顾我飘零无著处，非公湔祓尚谁望。"
        ],
        "title": "邦衡再送皇字韵诗来次韵",
        "id": "304b4f4e-421a-42ff-9c0f-4e874d1e99b7"
    },
    {
        "author": "周必大",
        "paragraphs": [
            "乃公刚骾迅词章，济美人推小赞皇。",
            "君实固难安洛汭，子虚亦合荐周行。",
            "牛屠十九看游刃，媠击三千始滥觞。",
            "早向秦淮迎辇辂，北征旗鼓正相望。"
        ],
        "title": "又次邦衡长子总干韵",
        "id": "cc857c90-cd6a-4291-8fd5-ab8acd7b36fa"
    },
    {
        "author": "周必大",
        "paragraphs": [
            "圣世恩荣盛孝章，北窗自欲傲羲皇。",
            "通家喜燕鸡豚社，治郡愁亲鴈鹜行。",
            "陌上花开人鬭草，瓮头酒熟客传觞。",
            "及时行乐君休厌，召驿相将项背望。"
        ],
        "title": "又次邦衡族姪长彦司户韵",
        "id": "ca4d57dc-199b-495c-a562-1b37ebcfa8ab"
    },
    {
        "author": "周必大",
        "paragraphs": [
            "谬向初元从九旒，坐狂朝蹟自宜收。",
            "虚名谁竞两蜗角，懒性敢居千骑头。",
            "闻道宵衣劳圣主，有时夜舞忆神州。",
            "二千石禄犹前却，何事真封万户留。"
        ],
        "title": "同年杨谨仲教授以诗庆予得郡次韵二首  其一",
        "id": "fdccdfbb-a7cd-4d5e-b4b2-812e650b20eb"
    },
    {
        "author": "周必大",
        "paragraphs": [
            "才气峥嵘早断鳌，诗豪不独酒中豪。",
            "其谁代匠频伤斲，之子良庖却善刀。",
            "莫叹广文官独冷，绝胜州郡职徒劳。",
            "泮宫方采僖侯藻，高士休寻仲蔚蒿。"
        ],
        "title": "同年杨谨仲教授以诗庆予得郡次韵二首  其二",
        "id": "6373481b-548d-48f9-9f1d-5069efc41faf"
    },
    {
        "author": "周必大",
        "paragraphs": [
            "盖世成功陋汉黥，翩翩弨挂许谁檠。",
            "气凌霄汉哮崖鹘，文阔波澜掣海鲸。",
            "囊水谩疑韩信怯，栅淮终畏晋兵勍。",
            "先生余事为诗老，天宇行将一柱擎。"
        ],
        "title": "邦衡侍郎作一字韵诗赠麻姑观道士李惟宾次韵仍效其体",
        "id": "cfd02a23-e3a1-4831-a6a9-f069d107d05f"
    },
    {
        "author": "周必大",
        "paragraphs": [
            "翊戴南阳第一春，驰驱北伐太原津。",
            "天开今代风云会，运应中兴岁月新。",
            "霖雨正宜苏大旱，清风未可作闲人。",
            "一杯安足为公寿，看饮思堂万斛醇。"
        ],
        "title": "邦衡生日用旧岁韵",
        "id": "997925bf-89e3-433c-bb01-64db938a7933"
    },
    {
        "author": "周必大",
        "paragraphs": [
            "泰陵耆旧日衰槁，白也胡为颜色好。",
            "何曾山林采大药，更说方书试鸿宝。",
            "千年鼻祖翔太清，至言八千授长生。",
            "坐令耳孙守家法，八十鬓绿双瞳明。",
            "昨日人为澹庵寿，今朝竹院笙歌奏。",
            "二老风流总健强，盛事他时恐难又。",
            "陛下圣德师文王，作兴锐欲恢封疆。",
            "盍归乎来不可缓，凛凛梁栋扶明堂。"
        ],
        "title": "李秀实生日",
        "id": "e5f8b153-224a-48f8-aac8-b69153098bfc"
    },
    {
        "author": "周必大",
        "paragraphs": [
            "玉笥岧嶤秀倚空，清江汀滢日朝东。",
            "杜萧安在王陈远，极贵长生总属公。"
        ],
        "title": "同年杨谨仲教授生日  其一",
        "id": "11791e08-3612-499d-b0d8-75fbede54fd0"
    },
    {
        "author": "周必大",
        "paragraphs": [
            "伯起宜横讲殿经，若为临贺复庐陵。",
            "朝来冠雀衔三鳣，敢贺先生自此升。"
        ],
        "title": "同年杨谨仲教授生日  其二",
        "id": "be2cabe9-3771-4901-afde-6a3f0eff0bd9"
    },
    {
        "author": "周必大",
        "paragraphs": [
            "孝行阴功未易量，从来家住玉田坊。",
            "人间聊复三千岁，海上他时日更长。"
        ],
        "title": "同年杨谨仲教授生日  其三",
        "id": "e63f020e-6f7b-40fa-9843-f1fee0adf2a3"
    },
    {
        "author": "周必大",
        "paragraphs": [
            "载酒过门欲寿公，酒杯有限寿无穷。",
            "玉樽祇在天西北，不惜年年为一中。"
        ],
        "title": "同年杨谨仲教授生日  其四",
        "id": "a6e11cd4-82a2-4d74-bc00-adcf671eab96"
    },
    {
        "author": "周必大",
        "paragraphs": [
            "五行陈范推箕子，三寿为朋及鲁申。",
            "二纪环周元附骥，四辰鳞次岂因人。",
            "交承紫掖追随旧，递宿金銮契分申。",
            "人事天时已如此，更看坯甈累陶钧。"
        ],
        "title": "邦衡侍郎用洪范五行推薄命而成杰句叹仰大手几至阁笔勉赓盛意兼叙天人之应庶知托契辱爱如此其厚决非偶然耳",
        "id": "8dc4cc21-f554-46b7-9fac-8cceb0a9dfcd"
    },
    {
        "author": "周必大",
        "paragraphs": [
            "陶令思归未得归，黄花想见遶东篱。",
            "满头须插何容易，且向盘园乞一枝。"
        ],
        "title": "舣舟清江镇从任子严运使求菊",
        "id": "d8de2151-1b6e-4c53-9ae9-7639a0f47ad6"
    },
    {
        "author": "周必大",
        "paragraphs": [
            "清晨自扫落花厅，小瓮亲篘竹叶青。",
            "簪盍同时过陋巷，胪传相与记彤庭。",
            "阶翻红药曾重见，敕赐朱樱亦屡经。",
            "老去飘零无此梦，诗来吟咏有余馨。"
        ],
        "title": "近会同年赏芍药尝樱桃杨谨仲教授有诗次韵为谢兼简周孟觉知县",
        "id": "141b6920-1282-47c4-90ed-c62dd90cea4b"
    },
    {
        "author": "周必大",
        "paragraphs": [
            "自公重踏秣陵春，便觉威加析木津。",
            "尺五去天沙路近，八千为岁寿杯新。",
            "休论沧海长生药，要是清朝不死人。",
            "万目睽睽观燮理，纪元真欲称熙淳。"
        ],
        "title": "用旧韵为邦衡生日寿",
        "id": "5573e4f5-d260-4455-ae72-2629392f26a2"
    },
    {
        "author": "周必大",
        "paragraphs": [
            "过江人物向汪曾，一世龙门未易登。",
            "常恐斯文无砥柱，独推佳句有师承。",
            "波澜正使来西蜀，廉陛何妨逼少陵。",
            "天遣百年如卫武，会赓懿戒颂中兴。"
        ],
        "title": "同年杨谨仲示芗林诸帖皆以老杜相期惟童敏德谓不合学东坡殆非知诗者辄用此意成恶语一篇为诞辰寿祝颂之意见于末章",
        "id": "ad6fd654-d3f1-42c3-a1bc-9c04e47cf244"
    },
    {
        "author": "周必大",
        "paragraphs": [
            "浥露清如洗，明河净不流。",
            "珠圆合浦夜，潮盛浙江秋。",
            "朗咏陈王赋，几成法善游。",
            "广寒非独冷，莫为客毡谋。"
        ],
        "title": "杨谨仲教授和徐师川中秋赏月诗邀余次韵",
        "id": "d3aa392c-8343-4c56-a3df-74aabece48cb"
    },
    {
        "author": "周必大",
        "paragraphs": [
            "君不见当年卫武髦且期，尚欲进德形箴规。",
            "又不见潞公堂成过九十，精神折冲夸德威。",
            "公今年才六十耳，朱颜绿鬓俨未衰。",
            "便从午桥乐暇佚，宁独不畏二老讥。",
            "恭惟中兴圣明主，焦心劳思抚四夷。",
            "山东河北因戎索，远民日夜思王师。",
            "楼号筹边宜属意，堂名佚老谁敢知。",
            "请赓方叔壮猷雅，第入宣王复古诗。"
        ],
        "title": "寄题王公明枢使豫章佚老堂",
        "id": "e40b505c-0439-4895-826a-bc409886bffc"
    },
    {
        "author": "周必大",
        "paragraphs": [
            "二顷良田数亩居，笔耕学殖世名儒。",
            "兰闱初喜携儿去，蒿里旋悲与妇俱。",
            "四季浇花非实相，百年种德是宏模。",
            "素车会葬空闾巷，试问他人得尔无。"
        ],
        "title": "萧端伟挽词",
        "id": "7a145c8c-e323-485d-ac94-e4a71604891d"
    },
    {
        "author": "周必大",
        "paragraphs": [
            "好学今康鼎，施家古计研。",
            "旌麾更楚粤，翰墨过幽燕。",
            "晚厌三刀梦，归开九秩年。",
            "生荣没无憾，五福定谁先。"
        ],
        "title": "靖州太守李秀实挽词二首  其一",
        "id": "2f632118-f8ed-4428-8a61-ef77d97f0125"
    },
    {
        "author": "周必大",
        "paragraphs": [
            "伊昔观灯火，居然饮彻明。",
            "一旬聊隠几，万日遽成茔。",
            "回首歌钟地，伤心挽铎声。",
            "朔风知客恨，犹欲返铭旌。"
        ],
        "title": "靖州太守李秀实挽词二首  其二",
        "id": "8851bb98-a2d4-4fd4-b88c-fef71892365c"
    },
    {
        "author": "周必大",
        "paragraphs": [
            "旧曾起草向明光，独与罗文近赭黄。",
            "三载瓦池研灶墨，因君聊复梦仪凰。"
        ],
        "title": "过余干吴师中秀才以小诗惠歙砚次韵谢之",
        "id": "f063994e-533f-47f3-b452-95728338fd73"
    },
    {
        "author": "周必大",
        "paragraphs": [
            "圣武将犁老上庭，艺文先选彍中英。",
            "天扶基业生多士，世遇君师集大成。",
            "享备钧台同夏启，果分汉会愧桓荣。",
            "尧言一日周天下，应陋诗人切响声。"
        ],
        "title": "恭和御制闻喜宴诗",
        "id": "0aa900ad-a8e5-4e14-8cee-fdad39f326e9"
    },
    {
        "author": "周必大",
        "paragraphs": [
            "马负羲图二百春，荣光犹属大河津。",
            "细推班列论思旧，谁似耆英宠数新。",
            "龙阁便为黄阁老，洞巖应继紫巖人。",
            "他年笑视孙思邈，只自开皇至永淳。"
        ],
        "title": "次韵贺胡邦衡除龙图阁学士且为六月三日眉寿之祝",
        "id": "592229a8-48fa-4431-9bee-e340ed508c15"
    },
    {
        "author": "周必大",
        "paragraphs": [
            "家世三珠树，文章五凤楼。",
            "中年穿豹尾，晚岁冠鳌头。",
            "夷雅推簪橐，清醇动冕旒。",
            "居然似岐国，只欠启金瓯。"
        ],
        "title": "端明殿学士王日严挽词二首  其一",
        "id": "382040e9-a7af-453a-a5bb-f32324eeb877"
    },
    {
        "author": "周必大",
        "paragraphs": [
            "念昔登黄甲，公时上玉堂。",
            "焉知叨儤直，尚及对批章。",
            "二纪光阴速，三年别恨长。",
            "怀贤已惆怅，感旧更凄凉。"
        ],
        "title": "端明殿学士王日严挽词二首  其二",
        "id": "7bc6eec9-46fb-4535-b814-15e5e2d66063"
    },
    {
        "author": "周必大",
        "paragraphs": [
            "右相虚来三见春，都人日夜望平津。",
            "骅骝开路云霄逼，霖雨思贤鼎鼐新。",
            "赤县尚多沦异域，潢池犹自扰齐人。",
            "公如不为苍生起，风俗何由使再醇。"
        ],
        "title": "次胡邦衡韵",
        "id": "b5a99e44-16b2-4d00-877c-3ca9957056f2"
    },
    {
        "author": "周必大",
        "paragraphs": [
            "推敲也复从鸣銮，凤沼诗盟故未寒。",
            "两制空烦舍人样，外郎争比大夫官。",
            "翰林今夜仍连直，讲殿明朝岂两般。",
            "毕竟五金如五味，莫因黄白议咸酸。"
        ],
        "title": "从驾过德寿宫马上得程泰之次庚寅玉堂旧韵有银章金带之戏走笔为谢",
        "id": "5107c243-6fda-4a87-bf98-a91f6ec19949"
    },
    {
        "author": "周必大",
        "paragraphs": [
            "甚日重黄侍玉銮，几时八座佩金寒。",
            "殿庭属目夸新贵，部曲低头拜旧官。",
            "五日尹京非细事，四时仕宦固多般。",
            "重行隔品诗仍健，应笑官卑语带酸。"
        ],
        "title": "程泰之昨有金带银章之句十月二十八日乃因押伴北使赤岸御筵服重金侍宴紫宸殿坐间尝作数语为戏后两日复得其诗亦再次韵",
        "id": "e64e347b-c757-41f4-8e18-749f4431c847"
    },
    {
        "author": "周必大",
        "paragraphs": [
            "当年驾鹤共骖鸾，对蹑丹梯上广寒。",
            "绿鬓旋同依帅府，华颠今并列王官。",
            "文才似我无多子，契分于君有四般。",
            "念旧不妨频枉驾，瓮头随意酌甘酸。"
        ],
        "title": "次韵徐元敏榷货同年",
        "id": "82461246-1509-4545-9ce9-07772e1ffd20"
    },
    {
        "author": "周必大",
        "paragraphs": [
            "南渡衣冠坠，俄然气象还。",
            "向微公数辈，谁济国多限。",
            "剑履星辰上，风流水石间。",
            "名高仍寿考，天赋未全悭。"
        ],
        "title": "凌阁学挽诗二首  其一",
        "id": "7038c514-12f3-44e8-bc53-b8f6fc9acf9c"
    },
    {
        "author": "周必大",
        "paragraphs": [
            "圣上开皇极，炎兴纂异书。",
            "苍葭依玉树，清水映污渠。",
            "自尔音尘隔，思公岁月除。",
            "佳城空在望，无路祖丧车。"
        ],
        "title": "凌阁学挽诗二首  其二",
        "id": "857b9c3d-2db4-4784-ab34-b02fc047408b"
    },
    {
        "author": "周必大",
        "paragraphs": [
            "忆昔归田友麋鹿，雪里寻梅踏瑶玉。",
            "巡簷屡作杜陵笑，穷路几为步兵哭。",
            "忽逢绿衣鬓如云，歌舞醉人睡昏昏。",
            "觉来但有风相袭，梦断初无香返魂。",
            "岂知重见长安雪，喜极丰年箫鼓咽。",
            "更读裴公东阁诗，仍分处士西湖月。",
            "皎如玉树临我傍，幸同待漏靴满霜。",
            "但愿和羹继先业，不辞草制搜枯肠。"
        ],
        "tags": [
            "西湖"
        ],
        "title": "韩子温尚书以长句送江梅次韵",
        "id": "9fe3511d-ba90-4a2a-b75d-2d931ba09ab8"
    },
    {
        "author": "周必大",
        "paragraphs": [
            "淳熙又贡第三春，驿骑新驰度剑津。",
            "七祖师泉难话旧，八功德水且尝新。",
            "雪亭烹处休装景，火阁煎时却可人。",
            "只恐春从官柳动，乐天还欲醉精醇。"
        ],
        "title": "邦衡侍郎留金陵再用津字韵赋诗谢送赐茗复以丙申小春四銙寄赠",
        "id": "22ff4afa-546f-493c-8a0f-5e7c0c1adee9"
    },
    {
        "author": "周必大",
        "paragraphs": [
            "羣玉圈中作主人，紫薇花底会嘉宾。",
            "风光总属程夫子，好念文昌寂寞春。"
        ],
        "title": "闻西省赏酴醿芍药戏成小诗奉简泰之侍讲舍人年兄并以丁香橄榄百枚助筵却求残花数枝  其一",
        "id": "728bb367-6f12-43f8-bf98-4f7bc7061e3e"
    },
    {
        "author": "周必大",
        "paragraphs": [
            "满架冰肌合碧云，翻阶翠袖映红裙。",
            "玉堂只有金沙在，伴直明朝又属君。"
        ],
        "title": "闻西省赏酴醿芍药戏成小诗奉简泰之侍讲舍人年兄并以丁香橄榄百枚助筵却求残花数枝  其二",
        "id": "f6222bea-734e-4961-bc49-4b329e07e4a1"
    },
    {
        "author": "周必大",
        "paragraphs": [
            "酒颁挏马莫分甘，金赐麟蹄敢搯尖。",
            "红白赏残堪底用，雨中折赠未伤廉。"
        ],
        "title": "闻西省赏酴醿芍药戏成小诗奉简泰之侍讲舍人年兄并以丁香橄榄百枚助筵却求残花数枝  其三",
        "id": "519243cc-4f5f-4824-9cb0-79a46c598fbd"
    },
    {
        "author": "周必大",
        "paragraphs": [
            "从来引玉即抛砖，自笔囊空百不堪。",
            "頼得酒酣须茗饮，聊将青子助回甘。"
        ],
        "title": "闻西省赏酴醿芍药戏成小诗奉简泰之侍讲舍人年兄并以丁香橄榄百枚助筵却求残花数枝  其四",
        "id": "e340dea8-13da-4084-82a7-10e4d851de88"
    },
    {
        "author": "周必大",
        "paragraphs": [
            "计相声名久不磨，庆余丰报属君多。",
            "原鸰重遇非常主，庭鲤仍收最上科。",
            "但使家声常燀赫，不辞官路独蹉跎。",
            "仁人天岂惜眉寿，自要曾孙同逝波。"
        ],
        "title": "新镇江通判蔡挽词",
        "id": "089ccfd0-3744-47a3-a6a2-e2b1f690792e"
    },
    {
        "author": "周必大",
        "paragraphs": [
            "炎官伞照涛江红，五月献果明光宫。",
            "越人一枝古所重，蜀无他杨谱则同。",
            "玄珠更将赤水浴，流火呈祥复王屋。",
            "不伴长安黑弹丸，杀吏惊人寒起粟。",
            "新诗字字含芳鲜，大书遗我敦同年。",
            "请君速访天竺老，食白追继仇池仙。"
        ],
        "title": "次韵阎刑部才元杨梅",
        "id": "a3f0d9c8-2383-4472-b16f-b8218bf895f5"
    },
    {
        "author": "周必大",
        "paragraphs": [
            "雷轰万鼓勒潮回，无复亭前雪作堆。",
            "应为尚书悭且涩，盲风怪雨一时来。"
        ],
        "tags": [
            "钱塘江"
        ],
        "title": "六曹长贰观潮予以入直不预晡时大雷雨走笔戏蔡子平",
        "id": "46d4c3e2-0488-46a8-875a-4bab3daeb6f8"
    },
    {
        "author": "周必大",
        "paragraphs": [
            "杏坛俨雅犹难考，莲社荒唐孰肯知。",
            "好把钟山为儆鉴，瞿聃留作晚年师。"
        ],
        "title": "走笔答程泰之以简问莲社事",
        "id": "e1865a68-2721-41e8-8767-30e46c687743"
    },
    {
        "author": "周必大",
        "paragraphs": [
            "禁直惟闻漏鼓催，潮声遥听讶蛟雷。",
            "忽传杰句天边得，如对洪涛海上来。"
        ],
        "tags": [
            "钱塘江"
        ],
        "title": "次韵天官韩尚书七月十八日风雨中观潮予内直不赴  其一",
        "id": "751b8fc4-42ca-49d7-931e-e525fca7d7a8"
    },
    {
        "author": "周必大",
        "paragraphs": [
            "大笔真能挟风雨，小才何敢助涓埃。",
            "古今奇观须秋半，好约重衔伯雅杯。"
        ],
        "tags": [
            "钱塘江"
        ],
        "title": "次韵天官韩尚书七月十八日风雨中观潮予内直不赴  其二",
        "id": "e9ba5307-b7cf-41ea-acab-fb9885fd594b"
    },
    {
        "author": "周必大",
        "paragraphs": [
            "天街并踏软红尘，飞鞚交驰骇徼巡。",
            "椒殿敢期当制草，槐庭元拟用儒真。",
            "鬻方偶免冬龟手，适市深惭旦攫人。",
            "早夜祝公登相位，重霑润笔乃无贫。"
        ],
        "title": "程泰之下直某偶被宣锁相遇于途既到玉堂读所留佳句次韵为谢",
        "id": "b8f863c5-5a25-4ba3-a4c5-858df8d9031f"
    },
    {
        "author": "周必大",
        "paragraphs": [
            "二圣仁无敌，元良敬有加。",
            "一丁昌火运，三合聚皇家。",
            "帝子初朱芾，天孙更绿车。",
            "东储今启诵，重庆昔勋华。",
            "异表温而厉，英辞正且葩。",
            "日三朝蠖濩，明两照幽遐。",
            "周鲍吾何嗜，齐蒿尔自邪。",
            "金昭全粹质，玉裕绝纤瑕。",
            "唐范刊譌谬，丘经辨等差。",
            "处心宗淡泊，论乐鄙淫哇。",
            "摛藻书盈轴，穿杨箭列靫。",
            "共知文武备，频拜圣神嘉。",
            "盘露清承掌，窗风冷度纱。",
            "佳辰蓂四叶，乐岁粟千秅。",
            "呈瑞芝生草，延年菊试花。",
            "震维春不老，鹤禁寿无涯。",
            "喜气均三殿，恩颁出正衙。",
            "流香传御酒，七宝簇宫茶。",
            "饤坐麟为脯，堆盘枣胜瓜。",
            "子生同九月，鲁国谩多夸。"
        ],
        "title": "庆东宫生辰二十韵",
        "id": "0888b423-209f-4097-8183-4d8cc368c18f"
    },
    {
        "author": "周必大",
        "paragraphs": [
            "两制摛文压缙绅，三吴耀武见经纶。",
            "桥留震泽居无扰，舟济沧溟捷有神。",
            "宥府嘉猷推乃后，陪都遗爱纪斯民。",
            "多才多艺无多寿，此理凭谁问大钧。"
        ],
        "title": "洪景严枢密挽词二首  其一",
        "id": "782d8a44-e80b-4e4d-a189-6b78f130eff6"
    },
    {
        "author": "周必大",
        "paragraphs": [
            "召试曾叨对巨题，代言今忝继前规。",
            "丰钟霜响人何在，瓦釜雷鸣愧可知。",
            "滕驷启城嗟有日，徐鸡醊酒恨无期。",
            "玉堂頼有纶章在，时展前篇慰所思。"
        ],
        "title": "洪景严枢密挽词二首  其二",
        "id": "97048ae4-3710-4775-b121-c3c1857c5de0"
    },
    {
        "author": "周必大",
        "paragraphs": [
            "工部诗题满剑川，仪曹文笔照湖南。",
            "身行蜀栈曾幽讨，舟挂吴帆又饱参。",
            "睎骥有心真自得，拔茅无术定谁慙。",
            "金兰正好追英彦，蒲谷翻令试子男。",
            "县古荒祠怜义帝，地灵胜槩忆苏躭。",
            "冰台小试医民瘼，帛幅高张律吏贪。",
            "卫飒化行先礼教，茨充美政是耕蚕。",
            "故家遗俗今无几，往行前言孰可谈。",
            "鸿鴈峯高书莫系，骊驹歌阕酒空酣。",
            "伊予已卜江湖隠，灵寿何时寄草庵。"
        ],
        "title": "送蔡迨赴桂阳令",
        "id": "b5afb0f7-e23b-479b-8b2d-7712b0467015"
    },
    {
        "author": "周必大",
        "paragraphs": [
            "万点红随雪浪翻，恍疑身到武陵源。",
            "归来上界多官府，人与残花两不言。"
        ],
        "title": "丁酉二月二十日同部中诸公游下竺御园坐枕流亭观放闸桃花数万点随流而下继至集芳亦禁峑也海棠满山郁李遶槛殆不类人间世明日入部而桃花数枝伶俜窗外未时内直则海棠郁李各一株方开遂赋二绝句  其一",
        "id": "a8a9a920-c59e-4fac-8c4a-5719e749a1cc"
    },
    {
        "author": "周必大",
        "paragraphs": [
            "清胜堂前花万重，玉堂署里两芳丛。",
            "应怜寓直清无侣，聊伴衰翁宿禁中。"
        ],
        "title": "丁酉二月二十日同部中诸公游下竺御园坐枕流亭观放闸桃花数万点随流而下继至集芳亦禁峑也海棠满山郁李遶槛殆不类人间世明日入部而桃花数枝伶俜窗外未时内直则海棠郁李各一株方开遂赋二绝句  其二",
        "id": "b9cdb9fa-adc8-40f8-9d7c-6f500276d4e9"
    },
    {
        "author": "周必大",
        "paragraphs": [
            "竞爽云间陆，同升天上张。",
            "东堂联折桂，南省继含香。",
            "风月三千首，金丝十二行。",
            "初终全五福，似续付诸郎。"
        ],
        "title": "鲁季钦敷文挽词二首  其一",
        "id": "35717fdc-ff21-4f7c-9d92-491d5b8d1e5f"
    },
    {
        "author": "周必大",
        "paragraphs": [
            "自掺江南袂，思公岁月徂。",
            "书来怀棣萼，老去重葭莩。",
            "东粤仍闽粤，当湖遂镜湖。",
            "堂成随一相，浮世竟何须。"
        ],
        "title": "鲁季钦敷文挽词二首  其二",
        "id": "8b193ecb-8923-46e8-a8fe-64accf83143d"
    },
    {
        "author": "周必大",
        "paragraphs": [
            "八座夫人贵，三刀刺史荣。",
            "共深偕老庆，忽寄悼亡声。",
            "寂寞闺门政，凄凉儿女情。",
            "亲交犹雪涕，况乃谢宣城。"
        ],
        "title": "宣州蔡子平尚书淑人居氏挽词二首  其一",
        "id": "a59ed029-6134-4469-81ac-47a359e8b311"
    },
    {
        "author": "周必大",
        "paragraphs": [
            "鹓缀闻相藻，鸰原忝附葭。",
            "至今思并舍，晚岁拟通家。",
            "只道身长健，那知生有涯。",
            "挽讴无好语，聊杂垅头笳。"
        ],
        "title": "宣州蔡子平尚书淑人居氏挽词二首  其二",
        "id": "7c570447-fa38-43fa-82d2-af1f3809be8b"
    },
    {
        "author": "周必大",
        "paragraphs": [
            "沛宫歌风云，威德加四海。",
            "雄词照千古，编简亦光彩。",
            "惟皇与同符，兴寄秋序改。",
            "宸章振远响，寂寞喑众籁。",
            "有如凉飚来，残暑去安在。",
            "愿言扫氛曀，廓廓天宇大。"
        ],
        "title": "东宫出示和御制秋怀诗恭和二首  其一",
        "id": "789729a1-a5ac-48d2-8d84-6577194963c4"
    },
    {
        "author": "周必大",
        "paragraphs": [
            "寒露零太空，清诗出少海。",
            "昭融备万象，众目眩符彩。",
            "二南可无愧，一字不容改。",
            "金声玉振之，辽邈庆霄籁。",
            "毫芒落人间，神物护在在。",
            "惟慙小儒懵，未易识其大。"
        ],
        "title": "东宫出示和御制秋怀诗恭和二首  其二",
        "id": "8ad7f37a-244a-4ca0-a714-6d88eaf73a65"
    },
    {
        "author": "周必大",
        "paragraphs": [
            "北客今无几，公才合奋飞。",
            "再期骞禁密，仍世摄途归。",
            "星动尚书履，霜留御史威。",
            "桑榆初未逼，何乃露先晞。"
        ],
        "title": "兵部宋尚书挽词二首  其一",
        "id": "8b40af0e-b536-4ad7-a80f-79c2919e9c4c"
    },
    {
        "author": "周必大",
        "paragraphs": [
            "识面嗟虽晚，论心乐未央。",
            "经帷叨并席，官舍许连墙。",
            "俶讶亲鍼石，俄惊授印章。",
            "梅花佳句在，无复铁心肠。"
        ],
        "title": "兵部宋尚书挽词二首  其二",
        "id": "663a8830-233c-4c80-a961-8e0fb4254936"
    },
    {
        "author": "周必大",
        "paragraphs": [
            "廉甚仍知止，高风似孔戣。",
            "北归垂橐日，南省挂冠时。",
            "清白传诸子，安闲阅十期。",
            "今谁主文字，好继退之碑。"
        ],
        "title": "中奉大夫直徽猷阁致仕邵及之挽词二首  其一",
        "id": "1206c299-9452-4a66-8b70-7598c1f16420"
    },
    {
        "author": "周必大",
        "paragraphs": [
            "不殖千金产，惟求十亩园。",
            "湖山堆几席，花木报寒暄。",
            "曾是尊前客，常思醉后言。",
            "怀贤空有泪，无路洒新原。"
        ],
        "title": "中奉大夫直徽猷阁致仕邵及之挽词二首  其二",
        "id": "47bee31f-9b81-4760-bfe2-f8ec69d65df9"
    },
    {
        "author": "周必大",
        "paragraphs": [
            "殿中延拜二卿真，腰下初横宝带新。",
            "便有堂封佳谶兆，移庖恰趁谢恩人。"
        ],
        "title": "走笔次李仁甫夜直观月韵二首  其一",
        "id": "3f0e78c3-7ba5-41a7-a2a7-f06b000b76ca"
    },
    {
        "author": "周必大",
        "paragraphs": [
            "玉堂清冷寐难频，月姊高寒远莫亲。",
            "伴直径须呼苦酒，不应觅句调他人。"
        ],
        "title": "走笔次李仁甫夜直观月韵二首  其二",
        "id": "8ff00f5c-7e10-4216-985e-39890562928a"
    },
    {
        "author": "周必大",
        "paragraphs": [
            "宸游不为菊丛生，观宴元因谷顺成。",
            "阁御芙蓉称曼寿，殿开选德奏和声。",
            "玉觞未饮心先醉，宝墨遥瞻眼倍明。",
            "身在金坡空感遇，论思深愧策平平。"
        ],
        "title": "臣恭和御制晚秋曲宴近体诗一首缮写投进冒渎天威臣无任战惧俟罪之至",
        "id": "77d81aca-9e8e-421f-94bb-2bd4df522b9d"
    },
    {
        "author": "周必大",
        "paragraphs": [
            "余力犹能诵稗官，奥篇隠帙复何难。",
            "求贤正市千金骏，当赋终征百羽抟。",
            "唤渡吴江秋水涨，解鞍蜀道雪山寒。",
            "归来趁贺郎罢相，东阁重寻一笑欢。"
        ],
        "title": "李仁甫赋诗送其子塾下第归次韵为赠",
        "id": "6aa818c7-84c1-40fd-af5d-8933ea3f02c1"
    },
    {
        "author": "周必大",
        "paragraphs": [
            "太阳象真主，阳月应诞期。",
            "少阳比储君，生近重阳时。",
            "明两盖自然，何待卦画知。",
            "形容谩辞费，咏取重光诗。"
        ],
        "title": "庆东宫生辰四首  其一",
        "id": "26c44009-2a4f-4a65-8eec-2d6ec326462c"
    },
    {
        "author": "周必大",
        "paragraphs": [
            "崔豹称明君，如月有规轮。",
            "戴暠论副德，桂满自长春。",
            "况乃秋夜永，万里无纤尘。",
            "愿歌重轮句，照耀率土滨。"
        ],
        "title": "庆东宫生辰四首  其二",
        "id": "908f6e54-db66-4828-b230-3c625ca9e07c"
    },
    {
        "author": "周必大",
        "paragraphs": [
            "季秋日在房，房心乃明堂。",
            "煌煌心前星，于兹侍天王。",
            "休符协上象，九月诞元良。",
            "太史言有证，重晖照无疆。"
        ],
        "title": "庆东宫生辰四首  其三",
        "id": "1d595b16-5d2a-4844-b0f6-b249e1e5436e"
    },
    {
        "author": "周必大",
        "paragraphs": [
            "旧闻西北海，巍然峙瑶山。",
            "高辛贤太子，制乐山之间。",
            "坐阅几春秋，不老常朱颜。",
            "至今重其润，恩波浃人寰。"
        ],
        "title": "庆东宫生辰四首  其四",
        "id": "d1d6e1f7-4141-4cbd-962d-fe7bf3233bbb"
    },
    {
        "author": "周必大",
        "paragraphs": [
            "拾遗羁旅鉴湖秋，太史崎岖禹穴游。",
            "只驾贰车良自足，更营三釜复何求。",
            "千山徧踏诗才冨，万壑临观史笔遒。",
            "稍待政成归魏阙，便从麟阁上螭头。"
        ],
        "title": "送喻宫教良能出倅会稽",
        "id": "a65fe35f-4ac6-45d1-93a3-3620ef72a9d7"
    },
    {
        "author": "周必大",
        "paragraphs": [
            "粤从三代还，岁月过千𥜥。",
            "时岂无贤君，道未契宸旨。",
            "煌煌唐太宗，勋业在所喜。",
            "寇攘既扫除，蛮貊毕至止。",
            "循良布郡邑，惠政宽狱市。",
            "忠贤俨班联，切谏柅浮靡。",
            "关辅罗府兵，巖穴聘奇士。",
            "民生覆盂安，国势泰山倚。",
            "皇心期过之，风下九万里。",
            "忠厚培本根，文物粲华蕊。",
            "淳熙视贞观，何啻相表里。",
            "属车尚涛江，列障隔淮水。",
            "蠢兹獯鬻氏，作我太清滓。",
            "坐令营屯众，久费糗粮峙。",
            "中原厌狼贪，诸将空虎视。",
            "安得贯砮楛，来贡尺有咫。",
            "六合混一家，耕桑盛生齿。",
            "愿言讲治道，先务当有几。",
            "欲仁斯仁至，患在未举趾。",
            "而况前史中，遗事可寻理。",
            "卫英爪与牙，王魏目兼耳。",
            "处中頼房杜，虚受忘彼此。",
            "不闻国异政，但见车同轨。",
            "孰云古道难，佥曰今王是。",
            "寸阴胜所竞，盛德日方起。",
            "舞干格三苗，其效七旬尔。",
            "轲称仁无敌，传谓礼可已。",
            "东鞮及北女，会见朝玉戺。",
            "南山竹易殚，陛下功难纪。",
            "儒馆谩献歌，将奈词之骳。"
        ],
        "tags": [
            "泰山"
        ],
        "title": "恭和御制赐史浩古诗",
        "id": "fae3181c-d8bc-4749-ad5b-164755aab48b"
    },
    {
        "author": "周必大",
        "paragraphs": [
            "青绶当年谩佩緺，力将儒素换豪华。",
            "箧中深贮先贤传，门外常停长者车。",
            "有子菑畬在经训，平生痼疾是烟霞。",
            "花桥卜筑花山殡，太息中吴好事家。"
        ],
        "title": "靖州张推官庭杰挽词",
        "id": "0beddc1c-1772-4a5c-9ad6-ea2b1a81c127"
    },
    {
        "author": "周必大",
        "paragraphs": [
            "性与天真合，心惟圣处求。",
            "有书皆默记，无事不冥搜。",
            "相业期黄发，祠官恃黑头。",
            "为霖几人望，谁料倏成休。"
        ],
        "title": "端明尚书汪圣锡挽词二首  其一",
        "id": "c9739a6e-e8d5-47c0-aada-d25bce1ac168"
    },
    {
        "author": "周必大",
        "paragraphs": [
            "刻意追元祐，斯文未丧予。",
            "前生陈正字，今代傅中书。",
            "太末分携晚，东胶觌面初。",
            "追思二十载，痛哭泪盈裾。"
        ],
        "title": "端明尚书汪圣锡挽词二首  其二",
        "id": "d996443d-3a4c-4573-bfd2-297abbe13edc"
    },
    {
        "author": "周必大",
        "paragraphs": [
            "郭釜知藏几百杯，韦籯何止一尊罍。",
            "冶金太盛应须跃，塞马重归岂是灾。",
            "车到门前如可却，客来梁上若为回。",
            "遂疑同舍真疎矣，明与刘叉亦壮哉。"
        ],
        "title": "秋官少常伯失杯复得乃好客之报来诗误认天意遂欲因噎废食走笔次韵发笑",
        "id": "36f7d10a-27ba-44b3-93e9-dabbd6faac83"
    },
    {
        "author": "周必大",
        "paragraphs": [
            "帝垂清问切恢图，士贡昌言敢导谀。",
            "高下共知归至鉴，考评聊许备先驱。",
            "四帷迥隔心常渴，三榻横连体叵舒。",
            "乌府凛然贤执法，紫垣籍甚古通儒。",
            "墨朱同异容兼采，等级从违得细书。",
            "尚酝时颁缸面酒，大官日馔腹前胪。",
            "天香漫炷薰常歇，贡茗虚霑样顿殊。",
            "晨壁摇风愁幕冷，夜窗透月喜帘疎。",
            "九宾屈指胪连句，千虑倾心智与愚。",
            "会待诏恩三日沐，湖山寻胜任舟舆。"
        ],
        "title": "次韵陈叔晋舍人殿试笔记",
        "id": "b07e0fe4-c722-4ff8-bac9-b4fc6e572fbe"
    },
    {
        "author": "周必大",
        "paragraphs": [
            "闰六还同载诞辰，寿川方至浩无津。",
            "位虚左辖民瞻旧，职视西枢睿眷新。",
            "玉果又霑汤餠客，银环仍进雪肤人。",
            "风流富贵谁能并，未害先生道德淳。"
        ],
        "title": "胡邦衡端明用癸巳旧韵宠赐佳篇辄续貂为不一之贺",
        "id": "49dc81f8-c47b-4a03-857f-1e97e61e7775"
    },
    {
        "author": "周必大",
        "paragraphs": [
            "韩郎牡丹迹已久，殷七杜鹃名谩新。",
            "何似熙熙行阙里，花随和气四时春。"
        ],
        "title": "中元日以春花数种送阎才元左司阎赋二绝句次韵  其一",
        "id": "929be582-5ae0-423c-81d1-055fe431d3e8"
    },
    {
        "author": "周必大",
        "paragraphs": [
            "早岁联名向千佛，如今接武事承华。",
            "何时误入长春苑，尽看先生解语花。"
        ],
        "title": "中元日以春花数种送阎才元左司阎赋二绝句次韵  其二",
        "id": "282dd703-1686-403d-b802-9c07579ac745"
    },
    {
        "author": "周必大",
        "paragraphs": [
            "半刺临漳郡，荣归总不如。",
            "棠阴三世旧，梓里数程余。",
            "野老谈遗爱，儒先叩异书。",
            "依乌带东壁，从此照闽墟。"
        ],
        "title": "送石似之仓部出倅漳州",
        "id": "e0ac0695-b65c-4036-be55-f46ea5228e5f"
    },
    {
        "author": "周必大",
        "paragraphs": [
            "汉皇亲召贾生还，京路争看北海贤。",
            "却畏神仙足官府，便思风采烁云烟。"
        ],
        "title": "送陆务观赴七闽提举常平茶事  其一",
        "id": "4c019d15-426a-40a8-94b6-36bc447a599b"
    },
    {
        "author": "周必大",
        "paragraphs": [
            "暮年桑苎毁茶经，应为征行不到闽。",
            "今有云孙持使节，好因贡焙祀茶神。"
        ],
        "title": "送陆务观赴七闽提举常平茶事  其二",
        "id": "05d7a24b-c192-4c99-94d6-74f210949fea"
    },
    {
        "author": "周必大",
        "paragraphs": [
            "鸾栖枳棘已多年，父老犹传主簿贤。",
            "扶杖喜迎新使者，赤帷何惜与高褰。"
        ],
        "title": "送陆务观赴七闽提举常平茶事  其三",
        "id": "9e2d439d-23c7-495f-8638-61ac74905277"
    },
    {
        "author": "周必大",
        "paragraphs": [
            "疲驽久倦直明光，风味常思十八娘。",
            "拟请一麾依故旧，得无公道学苏章。"
        ],
        "title": "送陆务观赴七闽提举常平茶事  其四",
        "id": "8407f6eb-4d20-47ec-8dea-22f87031e7b8"
    },
    {
        "author": "周必大",
        "paragraphs": [
            "籍甚宣王七世孙，麟题信厚典型存。",
            "青云事业成难弟，黄甲科名付后昆。",
            "炊臼方悲鸾镜舞，奠楹俄掩毳衣璊。",
            "翩翩双旐余杭路，细雨西风总断魂。"
        ],
        "title": "淮东兵马钤辖赵公挽词",
        "id": "b7042684-722e-4784-b292-f97b9586e28a"
    },
    {
        "author": "周必大",
        "paragraphs": [
            "羣玉西昆富典章，二星东壁粲辉光。",
            "秋花迎杖千丛丽，法曲传觞九奏长。",
            "虎将纵观修旧事，豸冠陪侍仰明王。",
            "政修即是攘夷策，玁狁残祆岂足囊。"
        ],
        "title": "恭和御制幸秘书省诗二首  其一",
        "id": "908f8c45-94ee-48fe-a87d-b814901e2630"
    },
    {
        "author": "周必大",
        "paragraphs": [
            "蟠木离奇愧豫章，几年封植荷恩光。",
            "石渠久缀英髦后，金锁深惭学识长。",
            "御墨奎文瞻列圣，雷尊篆鼎备三王。",
            "愿言作德酬荣遇，宁复矜才似智囊。"
        ],
        "title": "恭和御制幸秘书省诗二首  其二",
        "id": "9856f9dc-e03e-4db1-bbaa-3ee44f7322c1"
    },
    {
        "author": "周必大",
        "paragraphs": [
            "一别龙门不计春，思公梦渡太臯津。",
            "遥知绿野朱颜好，应笑红尘白发新。",
            "午茗亲烹留上客，夜棋酣战调佳人。",
            "道腴有味诗弥胜，何止冰凝与蜜淳。"
        ],
        "title": "再用邦衡韵赞其闲居之乐且致思归之意",
        "id": "4663416c-3a99-4c2a-97c3-807cecc696e1"
    },
    {
        "author": "周必大",
        "paragraphs": [
            "三釜贵及亲，万户岂吾愿。",
            "君今二千石，荣禄尚何论。",
            "而况蜀汉间，相望两宿顿。",
            "鹿轓从版舆，鸠杖杂戟?。",
            "斑衣父老夸，昼锦士夫劝。",
            "遥知四境内，和气销愁恨。",
            "却应念主恩，未遽忘一饭。",
            "试于温凊余，款款话缱绻。",
            "仍谈西湖胜，幸及老人健。",
            "相将下三峡，看复抟九万。"
        ],
        "tags": [
            "西湖"
        ],
        "title": "送胡子远出守汉州分韵得万字",
        "id": "62446d19-3817-46ef-ae04-134e51ce934a"
    },
    {
        "author": "周必大",
        "paragraphs": [
            "允文元祐词臣轼，劲节名章世无敌。",
            "御前曾赐紫薇诗，袖里骊珠光的烁。",
            "小臣谬直白玉堂，也纡皇眷摛云章。",
            "云章元是七德舞，字字笔法超钟王。",
            "两朝相望九十祀，长庆集中偏属意。",
            "咸池日照草木光，天门龙跃鱼虾悸。",
            "我皇英锐真太宗，文武神圣功德隆。",
            "黄钺指期擒颉利，捷书先献大安宫。",
            "元和学士白居易，臣非其才私有志。",
            "愿随班贺四海清，续唐之歌夸万世。"
        ],
        "title": "进谢御书古诗",
        "id": "52b583bc-676a-451e-826e-ea90dc5cee38"
    },
    {
        "author": "周必大",
        "paragraphs": [
            "早习唐蕡策，中为汉辅官。",
            "伏蒲频尽节，当宁极隆宽。",
            "身荷甘泉橐，家仍陋巷箪。",
            "清名垂宇宙，犹足障狂澜。"
        ],
        "title": "刘谏议挽词二首  其一",
        "id": "d1721f06-2f70-4a96-b3f4-36ca94510f8e"
    },
    {
        "author": "周必大",
        "paragraphs": [
            "畴昔英游后，推尊辈行先。",
            "班联容接武，坐立愧差肩。",
            "我已无如老，公非不永年。",
            "思贤仍感旧，衰涕两潸然。"
        ],
        "title": "刘谏议挽词二首  其二",
        "id": "4855d2a7-f012-4e1a-b6b0-395ebc7ff2ee"
    },
    {
        "author": "周必大",
        "paragraphs": [
            "桃源非真亦非空，几年误转渔郎篷。",
            "岂知石湖天尺五，不隔三万弱水中。",
            "主公心伴白鸥没，莫莫朝朝醉花月。",
            "迩来一念了世缘，蝉冕照人头未雪。",
            "如今又作衣锦回，汀洲依旧玉成堆。",
            "闻道丹青忆贤佐，白麻早晚从天来。",
            "断章批处阶重抹，敢向坐中论礼绝。",
            "午桥他日倘重陪，庶见方瞳并绿发。"
        ],
        "title": "次范至能忆同游石湖韵",
        "id": "6191c020-2387-4508-9770-41352e6f5ae6"
    },
    {
        "author": "周必大",
        "paragraphs": [
            "扫迹龙门六小春，渴闻谈论齿生津。",
            "筑巖勋业方图旧，倚市工夫谩鬭新。",
            "百二山河行入手，三千风月莫迷人。",
            "弥缝直出羲农上，举世终由鲁叟淳。"
        ],
        "title": "胡邦衡惠淳字韵佳什回首十年间不知几往返矣虽岁月逾迈而格律益高降叹不足敬用赓和",
        "id": "1b4adde2-52f5-4356-9b0c-ea80aedd1146"
    },
    {
        "author": "周必大",
        "paragraphs": [
            "东省南宫切太微，夔龙行集凤凰池。",
            "更哦殿阁薰风句，坐觉微凉生桂枝。"
        ],
        "title": "次韵王仲行尚书宿直两绝句  其一",
        "id": "efc7146b-3b99-47f2-bff4-b2079b28664b"
    },
    {
        "author": "周必大",
        "paragraphs": [
            "紫禁同依日月辉，苍颜独愧羽毛奇。",
            "水如明镜虽堪俯，笑汝星星谁肯嬉。"
        ],
        "title": "次韵王仲行尚书宿直两绝句  其二",
        "id": "65361ca6-1bd1-4e1a-a81d-b0d2be60ec2c"
    },
    {
        "author": "周必大",
        "paragraphs": [
            "少年同仕秦淮口，醉里殷勤扫花帚。",
            "苍颜白发二纪中，梦断赏心并折柳。",
            "非才晚污论思地，分察久观弹击手。",
            "端方期不负耳目，诘曲谁能学跟肘。",
            "善良无忧藜藿采，谗谄有类麏䴥走。",
            "三年执法念少休，万里立功图不朽。",
            "遥知二十五州民，即日春风散醇酒。",
            "吏惊绣斧指东海，士喜文星避南斗。",
            "由来炎云多瘴疠，是处黄茅少林薮。",
            "自从英英贤牧至，蔽芾棠阴地无丑。",
            "同年相逢定倾盖，痛饮何妨暂濡首。",
            "书来不用诧梅花，共说苍生苏息否。"
        ],
        "title": "徐元敏察院顷和子中兄长篇语颇相属今承出使交广次韵送行兼简经略刘文潜",
        "id": "3fefa026-f604-4788-8130-9135f0a5cc42"
    },
    {
        "author": "周必大",
        "paragraphs": [
            "解印陶元亮，居乡马少游。",
            "久怜高士少，今喜故人优。",
            "客至无何饮，身闲有底愁。",
            "自然仁者寿，谁羨道家流。"
        ],
        "title": "次张钦夫经略韵送胡长彦司户还庐陵",
        "id": "c2860a31-8620-4626-ba6f-7911068562e2"
    },
    {
        "author": "周必大",
        "paragraphs": [
            "勋在居留地，名高宥密庭。",
            "旄头期扫彗，箕尾倏骑星。",
            "不相知由命，占天忍促龄。",
            "平生经济策，付与简编青。"
        ],
        "title": "刘共甫枢密挽词三首  其一",
        "id": "7d6c76ef-67c4-4ac8-a6b7-4fc2fccdcd23"
    },
    {
        "author": "周必大",
        "paragraphs": [
            "世抱忠精节，心睎社稷臣。",
            "拖绅遗奏日，驰驿挟医辰。",
            "谠论留丹扆，清班閟紫宸。",
            "史鱼尸谏后，圣代不无人。"
        ],
        "title": "刘共甫枢密挽词三首  其二",
        "id": "538a03b8-3690-4f30-a637-d4a547fc1fbc"
    },
    {
        "author": "周必大",
        "paragraphs": [
            "芸省翻黄卷，词垣赋紫薇。",
            "年华飞电过，耆德晓星稀。",
            "梅阁临风迥，滕城指日归。",
            "怀贤并感旧，衰涕一时挥。"
        ],
        "title": "刘共甫枢密挽词三首  其三",
        "id": "2c4bd4bc-28e3-41b5-ba70-6f6f2630d6cd"
    },
    {
        "author": "周必大",
        "paragraphs": [
            "诗可弄万象，棋能消百忧。",
            "苦吟复苦战，已过心休休。",
            "自从识夫子，十阅长安秋。",
            "奇才揜众俊，博物包九流。",
            "游戏亦臻极，他人叹无由。",
            "脚踏软红尘，手把大白浮。",
            "每坐客常屈，有社谁敢投。",
            "此事聊复尔，壮怀许闻不。",
            "杀虏卢龙沟，镌羌西海头。",
            "六奇蕴秘策，凿壁那可偷。",
            "稍见壶子机，已惊季咸俦。",
            "遂盗祖师法，敢与神秀侔。",
            "岂如念贫绩，明许余光求。",
            "故将绣段赠，不责玉案酬。",
            "从今空囊富，免为杜陵羞。"
        ],
        "title": "兵部王仲行尚书惠诗叙近日直舍隔壁论诗说棋之戏次韵为谢尚书近录旧诗一篇为赠故并及之",
        "id": "a50faba6-7b87-4ac4-88f4-e583a468575b"
    },
    {
        "author": "周必大",
        "paragraphs": [
            "亲飨严三岁，邦彝重九筵。",
            "祖宗垂统大，天地著功全。",
            "惟睿崇昭报，于时展吉蠲。",
            "发挥皇祐日，润色绍兴年。",
            "稽古千龄契，斋心十日专。",
            "揭名新扁榜，书册屏荤羶。",
            "假庙阴云剥，升禋皓月团。",
            "无风摇烛影，有瑞灿星躔。",
            "不值连宵雨，那彰倏霁天。",
            "贰觞犹翼翼，百拜愈干干。",
            "归次徒劳奏，回班特许朘。",
            "贺仪随仗入，霈泽御楼宣。",
            "献胙金丝合，簪花锦绣鲜。",
            "慈皇颜有喜，圣孝古无前。",
            "和气腾都邑，欢声徧海壖。",
            "祺祥应曼羨，寿禄自绵延。",
            "臣也刍荛贱，恩斯雨露偏。",
            "执绥华盖里，草赦玉堂边。",
            "第颂甘居后，逢辰幸独先。",
            "四方今日靖，申诵我将篇。"
        ],
        "title": "明堂庆成二十韵",
        "id": "9c8db528-072e-496c-8b29-40f6e6381767"
    },
    {
        "author": "周必大",
        "paragraphs": [
            "昼卧玉堂殿，眼看金弹丸。",
            "禹包经岁月，郑驿助杯盘。",
            "黄带霜前绿，甘移醉后酸。",
            "江湖有兄弟，此日忆团栾。"
        ],
        "title": "内直以金橘送七兄",
        "id": "ccd186c7-685d-4153-ae0a-67a33cd0f045"
    },
    {
        "author": "周必大",
        "paragraphs": [
            "垂车七十古来稀，况是丁年解鞅鞿。",
            "神虎衣冠洪景挂，都门供帐仲翁归。",
            "前衔新命俱郎宿，处士儒冠总少微。",
            "林下若逢龙阁老，为言台岭转光辉。"
        ],
        "title": "送鹿伯可致政直阁兼简吴明可致政给事",
        "id": "699426aa-f860-469f-8626-e77bb50eb674"
    },
    {
        "author": "周必大",
        "paragraphs": [
            "早日逍遥侍从间，重来奉引近威颜。",
            "倦趋北阙晨霜冷，思上南楼夜月闲。",
            "直指不夸新衣绣，曲台只记旧班联。",
            "岂知隔面心犹渴，空讶相如下笔悭。"
        ],
        "title": "戴子微运使出使湖北约以恶语送行而未遣也佳篇见督次韵奉寄",
        "id": "4c286d7a-1a88-412f-bcdd-0970cb33be0e"
    },
    {
        "author": "周必大",
        "paragraphs": [
            "桂籍声名早，松门岁月赊。",
            "镇东多惠爱，使北有光华。",
            "岂料寻春骑，翻成会葬车。",
            "珠园旧亭舘，细雨泫新花。"
        ],
        "title": "张待制挽词",
        "id": "9b44ff26-fbdf-4fb3-a994-dbcf8384b3e1"
    },
    {
        "author": "周必大",
        "paragraphs": [
            "艺祖提剑开八荒，太宗混一垂衣裳。",
            "真皇破虏神武扬，夷夏亿宁法度彰。",
            "宝训成书纪宏纲，有典有则万叶昌。",
            "忆昔壬午神龙翔，季秋庚子辰集房。",
            "肇开讲席临青厢，赭袍玉斧光照廊。",
            "台司夹侍书案黄，翰林进读天容庄。",
            "微臣簪笔近御牀，亲闻玉音义甚长。",
            "君子小人初何常，非关时运弱与强。",
            "祗系人主所否臧，当年记注此特详。",
            "往来寒暑今一章，牙篦谬执心徬徨。",
            "终篇正值恩德洋，道山肆筵酌天浆。",
            "宫花压帽罗丝簧，砚来复古翰墨光。",
            "马出帝闲真骕骦，闽山正焙随宝香。",
            "君赐如天不可量，归美独愧词荒唐。",
            "恭惟圣治超百王，夙夜基命不敢康。",
            "文德既修狄可攘，俎豆永扫旄头芒。",
            "三圣勋烈同炜煌，万年亿载娱慈皇。"
        ],
        "title": "进读三朝宝训终篇赐宴赐赉谢恩诗",
        "id": "ee59c801-e30a-41b6-9cb8-07d4e294f5d9"
    },
    {
        "author": "周必大",
        "paragraphs": [
            "文公八十会伊川，盛事于今又百年。",
            "岂意苍颜华发叟，亦陪黄阁紫枢仙。",
            "府居末至容连栋，班路前瞻愧比肩。",
            "丁丙连干支合德，君臣庆会岂虚传。"
        ],
        "title": "文忠烈公居洛有丙午同甲会诗今执政府凡三位枢密使王季海参政钱师魏先在焉前岁夏某忝参预连墙而居适然齐年时号丙午坊次文公韵简公",
        "id": "77981d17-807d-4324-a747-cac81c569d79"
    },
    {
        "author": "周必大",
        "paragraphs": [
            "圣祖基长发，皇家庆远覃。",
            "金轮常御极，银榜夙占男。",
            "萸节辰迟五，蓂阶荚度三。",
            "英姿同父祖，秀气集舆堪。",
            "仁孝由天纵，温文亦性涵。",
            "两宫今并事，三善此谁慙。",
            "玉佩班昕肃，牙篦道日谈。",
            "俭宁从节苦，正每斥言甘。",
            "甲观兰开殿，南阳菊映潭。",
            "名参周发诵，寿百古彭聃。",
            "政省叨峩弁，宫僚阻盍簪。",
            "宾筵应秩秩，钟鼓梦韽韽。"
        ],
        "title": "庆东宫生辰",
        "id": "5bfafd04-1a5c-49cf-a613-d6c67795d523"
    },
    {
        "author": "周必大",
        "paragraphs": [
            "冠挂十年余，龄周八秩初。",
            "锦囊遗藁富，紫橐赐金虚。",
            "似白犹希白，如疏更景疏。",
            "清风并亮节，付与汗青书。"
        ],
        "title": "龙图阁直学士吴明可挽词二首  其一",
        "id": "d026bc4f-6dc1-4a29-a003-7e87186b0f99"
    },
    {
        "author": "周必大",
        "paragraphs": [
            "忆昨经洪井，连朝点玳筵。",
            "东湖波浩荡，南苑月婵娟。",
            "偃饮惊三雅，蛩吟羨百篇。",
            "祗今悲旧事，何日奠新阡。"
        ],
        "title": "龙图阁直学士吴明可挽词二首  其二",
        "id": "5597f481-840b-4087-9f13-585929dde161"
    },
    {
        "author": "周必大",
        "paragraphs": [
            "庭束蒲鞭吏昼闲，禽声人语两关关。",
            "郊坰戎队穿花里，阡陌儿童戏雉间。",
            "禅语屡题投子寺，仁风常满皖公山。",
            "荐书闻道交宸几，尺一封泥合锡还。"
        ],
        "title": "和龙舒兄春日出郊韵",
        "id": "ed1bd184-fd21-406b-a7de-b4462201afbd"
    },
    {
        "author": "周必大",
        "paragraphs": [
            "万古仇池一老仙，前身游宦忆西川。",
            "令威化鹤空千岁，何似重来十五年。"
        ],
        "title": "敷文阁学士李仁甫挽词十绝  其一",
        "id": "3bd83221-0781-471d-98aa-8453cbd04d16"
    },
    {
        "author": "周必大",
        "paragraphs": [
            "父子才名震蜀都，家风人道似三苏。",
            "不知岷岭英灵气，底向眉山特地殊。"
        ],
        "title": "敷文阁学士李仁甫挽词十绝  其二",
        "id": "6e9e1b3c-8f11-4400-bacc-31c4e38abd9a"
    },
    {
        "author": "周必大",
        "paragraphs": [
            "经学渊源史笔高，文章余力埒风骚。",
            "纷纷小技夸流俗，磨灭身名笑尔曹。"
        ],
        "title": "敷文阁学士李仁甫挽词十绝  其三",
        "id": "5f423da6-a6e0-40c8-a0db-1a8af7586697"
    },
    {
        "author": "周必大",
        "paragraphs": [
            "频驾輶轩析左符，直从梁益到江湖。",
            "棠阴处处留遗爱，芹泮人人忆大儒。"
        ],
        "title": "敷文阁学士李仁甫挽词十绝  其四",
        "id": "89077abb-9251-4295-8903-a33875d17a8f"
    },
    {
        "author": "周必大",
        "paragraphs": [
            "鸣佩甘泉不乏人，谁能博古复通今。",
            "直如汲黯非游侠，忠似更生不铸金。"
        ],
        "title": "敷文阁学士李仁甫挽词十绝  其五",
        "id": "9f466326-c76a-41fb-8f0a-c509a8b7a8a2"
    },
    {
        "author": "周必大",
        "paragraphs": [
            "千卷长编已刻闽，争传副墨价兼金。",
            "冠篇不得同迂叟，遗恨犹应记玉音。"
        ],
        "title": "敷文阁学士李仁甫挽词十绝  其六",
        "id": "d28ef5bc-6fed-420b-ab09-1a694cdd449e"
    },
    {
        "author": "周必大",
        "paragraphs": [
            "是是非非口即心，扫除人伪只天真。",
            "身全五福仍通贵，造物因公劝善人。"
        ],
        "title": "敷文阁学士李仁甫挽词十绝  其七",
        "id": "08f98803-4771-45ce-8e52-c42fab65339a"
    },
    {
        "author": "周必大",
        "paragraphs": [
            "病后精神更湛然，挂冠刚欲及生前。",
            "去来自在浑无碍，抚掌僧徒浪学禅。"
        ],
        "title": "敷文阁学士李仁甫挽词十绝  其八",
        "id": "6c4ad6aa-9fe2-47c0-9832-b0b2557e8fc5"
    },
    {
        "author": "周必大",
        "paragraphs": [
            "蓬监曾叨继后尘，史闱何幸对题名。",
            "非才自是无能役，太息难忘故旧情。"
        ],
        "title": "敷文阁学士李仁甫挽词十绝  其九",
        "id": "9654520c-2be7-4810-aa53-775954cc144e"
    },
    {
        "author": "周必大",
        "paragraphs": [
            "我畏讥谗口屡缄，独公嗜好不酸咸。",
            "每倾苦酒思谈笑，万里何由奠巽严。"
        ],
        "title": "敷文阁学士李仁甫挽词十绝  其一○",
        "id": "2c673280-3f62-4ab6-b179-4ef90db88760"
    },
    {
        "author": "周必大",
        "paragraphs": [
            "侧足二三臣，平头六十人。",
            "胸中冰与炭，镜里雪兼银。",
            "岂有花经眼，何尝酒入唇。",
            "劳生成底事，胡不早收身。"
        ],
        "title": "读乐天诗戏效其体",
        "id": "fcf63900-24f6-4762-ac02-076591309ad7"
    },
    {
        "author": "周必大",
        "paragraphs": [
            "东华正踏软红尘，却趁西湖祓禊辰。",
            "历似明天时令正，春逢闰岁物华新。",
            "流连花柳输豪侠，判断湖山愧隠沦。",
            "尚拟鸣銮一游豫，还陪英衮奉严宸。"
        ],
        "tags": [
            "西湖"
        ],
        "title": "三月六日中宫生辰二府例以前四日就孤山四圣观设醮泛舟至玉壶环碧园因记欧阳公治平三年丙午岁上巳和韩丞相诗谓是岁始颁明天历三月三日丁巳故有节正须知凤历新之句今岁亦逢辛巳而又岁皆丙午诚异事也辄借原韵赋诗一篇简诸公",
        "id": "41bca133-24a8-4420-a29b-9e8c0119e0cc"
    },
    {
        "author": "周必大",
        "paragraphs": [
            "社稷兴中否，干戈静四溟。",
            "生年同艺祖，庆寿似慈宁。",
            "人忆庚庚兆，天垂九九龄。",
            "向来怀夏禹，今祔越山青。"
        ],
        "title": "高宗皇帝挽词二首  其一",
        "id": "1d23157b-5ac2-4579-ae00-c36da14a2157"
    },
    {
        "author": "周必大",
        "paragraphs": [
            "太极干元父，清都大帝宫。",
            "宴酣忘御骏，仙去任遗弓。",
            "音遏思尧颡，旻号泣舜瞳。",
            "孤臣台阁旧，泪血洒春风。"
        ],
        "title": "高宗皇帝挽词二首  其二",
        "id": "989b3f20-4e86-46f0-ade2-e55f2e1d08cc"
    },
    {
        "author": "周必大",
        "paragraphs": [
            "王觐十五载，归来稀旧交。",
            "我鬓昔已华，今兹固宜凋。",
            "去国甫重五，还家倏登高。",
            "永和有兄弟，咫尺如烟霄。",
            "缅怀江东使，地远心更劳。",
            "遥知上翠微，江山胜金焦。",
            "岂无茱萸酒，望望心鬰陶。",
            "相从会有日，永矣非一朝。"
        ],
        "title": "陶渊明己酉重九诗一首某以此年此日舟次吉水距永和财一程耳辄用其韵先寄二兄十三弟并呈提举七兄",
        "id": "b077e3ed-c797-4712-8680-f2eb852e43dc"
    },
    {
        "author": "周必大",
        "paragraphs": [
            "十七篇诗酒满壶，赣州风景塞绳枢。",
            "诗中有画今摩诘，安用当年八境图。"
        ],
        "title": "赣守郑舜举寄诗酒于答书中就附四句",
        "id": "e4801f15-fa2c-4827-9ff0-eae9553edad8"
    },
    {
        "author": "周必大",
        "paragraphs": [
            "半亩园林数尺堂，凡花疎竹小池塘。",
            "平泉绿野休相笑，事业功名合自量。"
        ],
        "title": "南园筑小堂邻里侯旸献上梁文戏成小诗记实解嘲",
        "id": "edab7241-252a-45b1-acc2-1017fa53bd9b"
    },
    {
        "author": "周必大",
        "paragraphs": [
            "云锦撑舟引兴长，冉香回首惜年芳。",
            "碧筩擎雨时倾盖，红旆摇风暂亚枪。",
            "近渚何劳攀太华，真妆应笔弄西凉。",
            "夕蟾忽散金千炬，归梦依稀到玉堂。"
        ],
        "title": "郊居三池皆种莲自五月开至七月末无日不寓目今得七兄秋浦佳篇谨次严韵",
        "id": "7d32585c-17c8-466e-b446-1e0908d571ea"
    },
    {
        "author": "周必大",
        "paragraphs": [
            "遵渚迟鱼素，巡簷验鹊占。",
            "江云怀李白，篱菊咏陶潜。",
            "句好那容画，才高却道盐。",
            "皇华聊吏隠，清论付廷佥。"
        ],
        "title": "和七兄秋浦韵",
        "id": "71299f79-522d-49b7-88a2-94475df4bab1"
    },
    {
        "author": "周必大",
        "paragraphs": [
            "堤有芙蓉沼有蕖，东西精舍直平湖。",
            "市朝间阔聊中隠，山隰横陈岂子都。",
            "杖屦意行非得得，轮蹄心远任区区。",
            "休穷眼力为疆界，且把诗篇替画图。"
        ],
        "title": "次七兄韵题二兄静明阁",
        "id": "049bb8e0-1f20-49bf-af39-e5de50c524a5"
    },
    {
        "author": "周必大",
        "paragraphs": [
            "早日常同席，中间屡话离。",
            "吕梁今破梦，曹发共深期。",
            "菊圃新开径，茅斋正筑基。",
            "不妨风雨夜，酌酒更论诗。"
        ],
        "title": "七兄以庚戌重阳前解江东常平印溯江而归先寄二诗次韵  其一",
        "id": "ba7ac535-5cb3-4e6c-910b-9ab8c68fef6d"
    },
    {
        "author": "周必大",
        "paragraphs": [
            "春驾轻车上九华，秋乘大舸溯风沙。",
            "欲抛彭泽追元亮，何待龙山宴孟嘉。",
            "行止非关人力胜，清平自有部民夸。",
            "征帆冲雨何时至，东望牙樯眼屡花。"
        ],
        "title": "七兄以庚戌重阳前解江东常平印溯江而归先寄二诗次韵  其二",
        "id": "a8c37c86-9506-4ca9-80a6-082c9043bd90"
    },
    {
        "author": "周必大",
        "paragraphs": [
            "世臣本非乔木，故笏真是甘棠。",
            "奕叶钧枢翰墨，宝章何媿诸王。"
        ],
        "title": "广西漕属吕君祖平以其六世祖文靖公及五世伯祖惠穆公帖示周某敬题其后",
        "id": "1dac1652-653e-482b-9492-01e5b32e2eca"
    },
    {
        "author": "周必大",
        "paragraphs": [
            "投分复连墙，闲居味更长。",
            "送春慵斲句，惜别怕传觞。",
            "我正羣麋鹿，君当骛骕骦。",
            "但令同臭味，不必共行藏。"
        ],
        "title": "送刘公度县丞赴江陵",
        "id": "477d85ab-960e-4a9f-81b6-50bb7659b6b2"
    },
    {
        "author": "周必大",
        "paragraphs": [
            "红胜依稀如魏紫，缃楼彷彿似姚黄。",
            "元丰诗尹浑无语，岂是参谋阙海棠。"
        ],
        "title": "太和芍药最盛有红都胜黄楼子为之冠昔山谷常宰邑篇咏极多独遗此花四月八日与诸友共赏戏成小诗",
        "id": "4ccd22bc-168f-46ef-bb3b-af12c9e18137"
    },
    {
        "author": "周必大",
        "paragraphs": [
            "瑞节频移意可知，西川西广又江西。",
            "苏黄到处君行部，物色分留待品题。"
        ],
        "title": "简提刑吴大卿二首  其一",
        "id": "3803e27c-fdd5-42fd-8fc6-b55ac3328342"
    },
    {
        "author": "周必大",
        "paragraphs": [
            "堆胜横看白鹭洲，青原稳著钓台幽。",
            "鲁公翰墨师川句，访古何妨与一游。"
        ],
        "title": "简提刑吴大卿二首  其二",
        "id": "f78ac15d-5af6-42ba-a610-93eef38edeed"
    },
    {
        "author": "周必大",
        "paragraphs": [
            "未解连轩赋鲍昭，且陪茫荡醉东臯。",
            "初非日浴身原洁，何待天冲志已高。",
            "羽服便能随羽扇，霜翎正合伴霜毛。",
            "使君今是徐州守，会宴云龙乐且遨。"
        ],
        "title": "权州杨倅子直方以诗惠鹤雏次韵为谢",
        "id": "36cf3513-8acd-4860-b59c-d790982bda68"
    },
    {
        "author": "周必大",
        "paragraphs": [
            "忆昨淳熙跻寿域，东朝长乐庆七十。",
            "谭家有子列冠裳，翁媪同时膺命秩。",
            "两宫今奉慈福宫，万有千岁三宫同。",
            "十年一讲庆寿礼，老人版授方重重。",
            "焕也曾试南宫里，一第终当慁子耳。",
            "从今更辟荣寿堂，他日郊封诏填委。"
        ],
        "title": "吉水周中显秀才相识二十余年来求永新谭焕主簿荣寿堂诗为赋一首因以勉谭",
        "id": "b970490d-7395-46a2-870e-555e69d73ee4"
    },
    {
        "author": "周必大",
        "paragraphs": [
            "五窦曾夸擢桂枝，从今天族更光辉。",
            "会看鼓吹喧龟洛，何止三人从伏妃。"
        ],
        "title": "安福宗子师共兄弟五人作慈顺堂养母求诗",
        "id": "097ea8b2-1702-46c4-ae89-cfc4788ac839"
    },
    {
        "author": "周必大",
        "paragraphs": [
            "旧历南游上海航，今经铧觜下漓江。",
            "元戎正值诗书帅，廉使曾临父母邦。",
            "不惮客从南去再，要陪驿召北来双。",
            "水衡自古同丞拜，岂必红蕖映碧幢。"
        ],
        "title": "送广西谭景先经干兼简赵帅朱漕",
        "id": "3832b6d1-5142-4f31-b630-668d27bfa4df"
    },
    {
        "author": "周必大",
        "paragraphs": [
            "心得高明趣，楼开井邑间。",
            "巡簷风与月，隠几水兼山。",
            "景物因天巧，轩窗占地悭。",
            "寒暄俱可至，徙倚不知还。"
        ],
        "title": "永和镇曾峑季高明秀楼",
        "id": "fd35b6e5-f78a-4e80-b51f-1c58506af9d5"
    },
    {
        "author": "周必大",
        "paragraphs": [
            "满腹诗书却灌园，固应浩养百忧宽。",
            "竹林松径长萧爽，柳色花光自际蟠。",
            "贡焙延曾春泛雪，乡醪醉客夜倾丹。",
            "当年悔不分银菟，空把新诗反复观。"
        ],
        "title": "次韵马惟良亦乐园",
        "id": "a9819dac-9db5-470c-8fd3-2368873f58f8"
    },
    {
        "author": "周必大",
        "paragraphs": [
            "朝宗元以汴为京，闽广江湖此问津。",
            "南渡苦无三宿客，北征时有五溪宾。",
            "壮游我亦深怀旧，传舍人皆劝作新。",
            "契阔谁怜今四纪，欲论前事只三人。"
        ],
        "title": "绍兴丙寅侍伯父赴辰州宿长沙驿今四十七年驿敝重修感旧成诗录呈子中兄并示子开弟",
        "id": "07de9295-d312-47d4-a715-c630e3a4e13b"
    },
    {
        "author": "周必大",
        "paragraphs": [
            "章华芜没岳阳城，风月还从此地分。",
            "目极洪流江接汉，胸吞大泽梦连云。",
            "年丰栖亩粮盈野，士饱腾槽马轶羣。",
            "收取关河报明主，云台烟阁伫奇勋。"
        ],
        "title": "寄题张元善总领新作楚观",
        "id": "c86542a2-56b8-4174-be33-13baa14160c8"
    },
    {
        "author": "周必大",
        "paragraphs": [
            "烛引金莲白玉堂，宫垂银榜左春坊。",
            "毛曾久倚黄门树，武子今封召伯棠。",
            "揽有羨君花竹秀，课无怜我簿书忙。",
            "欲知两地相同处，亭午葵心向太阳。"
        ],
        "title": "程元成待制书来叙别圃揽有亭葵心秀野二堂之胜见索恶语老病不暇徧赋谩往一篇",
        "id": "530ea2ab-096a-48d3-b505-38ce91419988"
    },
    {
        "author": "周必大",
        "paragraphs": [
            "山间明月江上风，取之无禁用不穷。",
            "仇仙一发酰鸡蒙，往往择胜贪天功。",
            "斯堂飞梁挟双虹，坐客常满尊不空。",
            "翰林主人极形容，无奈圆缺雌与雄。",
            "岂如清都广寒宫，默存身已游其中。",
            "长春不夜四序同，御寇法善聊相从。"
        ],
        "title": "寄题永新张氏无尽藏堂",
        "id": "f54e71ab-eab6-4731-8afc-cf55dd159599"
    },
    {
        "author": "周必大",
        "paragraphs": [
            "风雅因遗楚，离骚遂变湘。",
            "江山清得助，日月烂争光。",
            "之子俱勍敌，斯文合擅场。",
            "三元犹未远，准拟再名坊。"
        ],
        "title": "绍兴三年十月丙辰长沙郡贡士三十人于公堂太守周某赋诗一篇代鹿鸣之歌",
        "id": "4d498548-65b4-4cc4-bde6-a29098114250"
    },
    {
        "author": "周必大",
        "paragraphs": [
            "锦衾留画省，绣斧上清湘。",
            "儒以真无敌，臣于远有光。",
            "二天临宴席，五字冠文场。",
            "昼接行蕃锡，权奇下八方。"
        ],
        "title": "次韵谢丰叔贾运使",
        "id": "7e899f0b-0aed-4271-baba-7d38290ebfca"
    },
    {
        "author": "周必大",
        "paragraphs": [
            "平日何曾忘穆生，如今胡不饮公荣。",
            "颇嫌性僻嵇中散，为怕情伤阮步兵。",
            "美意正须羹碧涧，衰颜聊复饭青精。",
            "更携天上新圆月，同试沙瓶雪水清。"
        ],
        "title": "十一月二十七日刘公度徐用之许相过公度居忧止酒用之偶食素适有饷小春团茶者因成拙诗奉简",
        "id": "fd74d47a-2565-40cd-aa16-c2c1b2113f0b"
    },
    {
        "author": "周必大",
        "paragraphs": [
            "科甲早巍巍，官曹总帝畿。",
            "间尝森画戟，毕竟践黄扉。",
            "衣钵传儿辈，笙歌彻妓围。",
            "百年盈省陌，何翅古来稀。"
        ],
        "title": "资正殿学士萧照邻挽词二首  其一",
        "id": "86d8ec5c-2179-4857-9bc2-76d72149059e"
    },
    {
        "author": "周必大",
        "paragraphs": [
            "共政时虽少，同朝日最多。",
            "联鏕趋鹤禁，列馔祝鸡窠。",
            "平昔颜常好，归来鬓未皤。",
            "飞升寻乃祖，示病笑维摩。"
        ],
        "title": "资正殿学士萧照邻挽词二首  其二",
        "id": "c9b083b3-50c0-41c8-be1b-108b938d743e"
    },
    {
        "author": "周必大",
        "paragraphs": [
            "京国薪如桂，家山桂满林。",
            "叶留经岁碧，花雨盛秋金。",
            "作楫商舟稳，为梁汉殿深。",
            "幽香宜自閟，莫待斧斤寻。"
        ],
        "title": "寄题谢昌国尚书桂山堂",
        "id": "4990befb-ea3f-4ec5-ac01-d572425478da"
    },
    {
        "author": "周必大",
        "paragraphs": [
            "壮志宵兴著祖鞭，雄辞锐欲勒燕然。",
            "一生仅踏金门地，半世常游玉笥天。",
            "胜墅棋高无敌手，夺袍句好有新编。",
            "高风高上凌云阁，那复观梅月照筵。"
        ],
        "title": "任漕子严挽词",
        "id": "0798fad2-381d-4149-b730-8cf1f64a41b7"
    },
    {
        "author": "周必大",
        "paragraphs": [
            "侍冠早已挂朝堂，乡县荣标昼锦坊。",
            "尚记香山曾尹洛，更同鲁国欲渔棠。",
            "春风醉客金丝缓，夜烛弹棋玉石忙。",
            "应笑汲卿犹未去，强扶衰病理淮阳。"
        ],
        "title": "程元成待制宠示和篇其自序用乐天尹洛并一渔翁事可谓精切叹服不已再次韵奉酬",
        "id": "1c255499-791c-44bd-9301-521c90a51c76"
    },
    {
        "author": "周必大",
        "paragraphs": [
            "惠政郡州楷，清名万口传。",
            "南交需按察，北阙正详延。",
            "契分元重复，封疆互接连。",
            "劳归知有日，还伫楚江边。"
        ],
        "title": "胡元之提刑寺丞迂涂相过宠示二诗次韵为谢兼简赵再可经略张君量运使  其一",
        "id": "fc5e89a7-1bd7-49cb-85de-d52de3718285"
    },
    {
        "author": "周必大",
        "paragraphs": [
            "外计初驰传，元戎久奏功。",
            "马牛非北海，鸡犬是新丰。",
            "梅萼三冬绿，榴花四季红。",
            "德星临越分，桂海即吴中。"
        ],
        "title": "胡元之提刑寺丞迂涂相过宠示二诗次韵为谢兼简赵再可经略张君量运使  其二",
        "id": "565e0aee-7440-44ca-b826-7275191c178a"
    },
    {
        "author": "周必大",
        "paragraphs": [
            "蚤看媠鹏万里风，晚陪剑履大明宫。",
            "谁知九郡提封广，还许三年使事同。",
            "我合挂冠寻旧隠，君当补衮用新功。",
            "中兴盛事人应说，五纪吾邦四少蓬。"
        ],
        "title": "送孙从之秘监归朝供职",
        "id": "8dc91f59-37ba-4b60-bf08-0e1919834b15"
    },
    {
        "author": "周必大",
        "paragraphs": [
            "未雪兵厨已击鲜，雪中从事到尊前。",
            "浅斟未办销金帐，快泻聊凭药玉船。",
            "醉梦免教园踏菜，富儿休诧馔罗羶。",
            "烂头自合侯关内，何必移封向酒泉。"
        ],
        "title": "腊旦大雪运使何同叔送羊羔酒拙诗为谢",
        "id": "42049a65-ac77-4c90-ae2d-1f76bcaff01d"
    },
    {
        "author": "周必大",
        "paragraphs": [
            "杨监全胜贺监家，赐湖岂比赐书华。",
            "四环自斸三三径，顷刻常开七七花。",
            "门外有田聊伏腊，望中无处不烟霞。",
            "却惭下客非摩诘，无画无诗只谩夸。"
        ],
        "title": "上巳访杨廷秀赏牡丹于御书匾榜之斋其东园仅一亩为术者九名曰三三径意象绝新",
        "id": "8de91a31-ef34-4bef-8601-d825510ea5f7"
    },
    {
        "author": "周必大",
        "paragraphs": [
            "曲礼毋不敬，圣门恭而安。",
            "少成复习惯，心广仍体胖。"
        ],
        "title": "王才臣求园中六诗杨秘监谢尚书皆赋 庄敬日强斋",
        "id": "214c2e58-8edf-4d04-a61a-07a411a2ab2c"
    },
    {
        "author": "周必大",
        "paragraphs": [
            "世事环无端，圣功井有汔。",
            "欲知至不至，密验物交物。"
        ],
        "title": "王才臣求园中六诗杨秘监谢尚书皆赋 格斋",
        "id": "0828ce21-cc1a-4530-aa6e-0ed48bbd7f79"
    },
    {
        "author": "周必大",
        "paragraphs": [
            "志士非匏瓜，焉能系不食。",
            "毋安白驹空，请放鸣驺入。"
        ],
        "title": "王才臣求园中六诗杨秘监谢尚书皆赋 南谷",
        "id": "a41cb723-0563-4d39-aba4-e553205556fb"
    },
    {
        "author": "周必大",
        "paragraphs": [
            "良夜月筛影，清晨风扫坛。",
            "自合侯千户，何须斩万竿。"
        ],
        "title": "王才臣求园中六诗杨秘监谢尚书皆赋 竹亭",
        "id": "593e8917-de00-4c5a-aa72-9c4377e6c504"
    },
    {
        "author": "周必大",
        "paragraphs": [
            "冬与滕六宜，夏与赵盾敌。",
            "更有茯苓功，保君千岁质。"
        ],
        "title": "王才臣求园中六诗杨秘监谢尚书皆赋 松庵",
        "id": "aa6a5f90-1869-48dd-94e5-48fa8375b3a6"
    },
    {
        "author": "周必大",
        "paragraphs": [
            "雨浥燕脂落，肌丰骨肉匀。",
            "方知杜陵老，曾写此花真。"
        ],
        "title": "王才臣求园中六诗杨秘监谢尚书皆赋 腴亭",
        "id": "ee6e70a0-635a-4709-b21e-dabfd2421015"
    },
    {
        "author": "周必大",
        "paragraphs": [
            "圣德高难继，天心远莫推。",
            "如何尧舜主，不与武宣时。",
            "勤政精弥厉，平戎志竟赍。",
            "唯留大风句，千古日星垂。"
        ],
        "title": "孝宗皇帝挽诗二首  其一",
        "id": "7f858584-7da4-4559-978c-c2b87a544688"
    },
    {
        "author": "周必大",
        "paragraphs": [
            "移御重华意，微臣粗探端。",
            "思陵三载服，文母万年欢。",
            "方侍瑶池宴，俄藏禹穴冠。",
            "余生卧江海，空有泪成丹。"
        ],
        "title": "孝宗皇帝挽诗二首  其二",
        "id": "c34cf8ea-6d69-49ad-a6cc-be823796d2cd"
    },
    {
        "author": "周必大",
        "paragraphs": [
            "十月风霜动，篱边菊始黄。",
            "从来司历过，失不闰重阳。"
        ],
        "title": "十月九日陈诚之送菊花小诗奉答",
        "id": "fc0e59a6-41d9-4bca-917a-e0e922be8542"
    },
    {
        "author": "周必大",
        "paragraphs": [
            "百年种德十年栽，映带云巖与月台。",
            "无问四时留客醉，何曾一日不花开。",
            "人人争羨富登览，物物岂知工剪裁。",
            "我比樊须身更老，只今学圃亦悠哉。"
        ],
        "title": "仆营小圃方两月而张坦夫示腴庄图有起予之意辄成鄙句",
        "id": "c0bb9ecf-fdcb-4a3b-8298-e282309808ba"
    },
    {
        "author": "周必大",
        "paragraphs": [
            "结茅近市压平川，围棘争门想少年。",
            "鹿记杨侯歌始举，鹤归丁令化飞仙。",
            "诗场曾作推敲手，文会今随出入肩。",
            "同甲唱酬殊未已，首篇聊记老而传。"
        ],
        "title": "庆元乙卯某与欧阳伯威葛德源俱年七十适敝居落成乃往时同试之地小集圃中再用潞公韵成鄙句并录旧诗奉呈",
        "id": "1f1fe89b-e0e8-44dd-882f-3ebf25371ddf"
    },
    {
        "author": "周必大",
        "paragraphs": [
            "谩有衣冠已卷怀，本无车马可惊猜。",
            "春来早起关何事，点检园花几种开。"
        ],
        "title": "春日早起  其一",
        "id": "37db637d-5284-4747-ad1a-9c6940d6d26f"
    },
    {
        "author": "周必大",
        "paragraphs": [
            "楼上云山逐望来，楼前花木及时开。",
            "老夫脚力犹强在，不记登临日几回。"
        ],
        "title": "春日早起  其二",
        "id": "e69278c9-bffc-460c-b96c-60e91c62fcd5"
    },
    {
        "author": "周必大",
        "paragraphs": [
            "共作槐忙五十春，交情非复白头新。",
            "却思此地初倾盖，旧事重论有几人。"
        ],
        "title": "寄杨廷秀待制",
        "id": "5dbcb56d-f9f2-4fc1-ad0b-8512ae9cad46"
    },
    {
        "author": "周必大",
        "paragraphs": [
            "宣力曾扬善，何人范辖如。",
            "一身忘险阻，多士极吹嘘。",
            "幕府谁无敌，君才独有余。",
            "主宾俱已矣，怀旧渺愁予。"
        ],
        "title": "临贺太守简挽词",
        "id": "8420de7e-0b16-4141-b912-88fa51dcb896"
    },
    {
        "author": "周必大",
        "paragraphs": [
            "芍药名先记郑风，那因嘉木辨雌雄。",
            "姚黄后出今亡矣，合把黄楼列上公。"
        ],
        "title": "西昌陈诚之送黄楼芍药仍枉长篇老懒不能次韵戏答二绝句连岁许红都未至末章及之  其一",
        "id": "c1edfdcb-ac41-42b5-80ad-e6039f0d81df"
    },
    {
        "author": "周必大",
        "paragraphs": [
            "六一先生旧帅扬，分宁太史尹西昌。",
            "只缘未睹红都胜，便似参谋待海棠。"
        ],
        "title": "西昌陈诚之送黄楼芍药仍枉长篇老懒不能次韵戏答二绝句连岁许红都未至末章及之  其二",
        "id": "7c221c02-84ec-49b8-8f19-2f6e7479a7f3"
    },
    {
        "author": "周必大",
        "paragraphs": [
            "出世须抛世俗文，休论何逊与阴铿。",
            "但求仙伯三年艾，会向弥明顶上行。"
        ],
        "title": "送道士张唯深",
        "id": "ab35b3dc-ead8-4cb2-bd64-45c7e6b29663"
    },
    {
        "author": "周必大",
        "paragraphs": [
            "占断春光及夏初，琉璃剪叶朵珊瑚。",
            "休论花品同而异，且咏诗人乐且訏。",
            "北第莫辞金凿落，南禅争看玉盘盂。",
            "彭宣微恙何妨醉，自有娇痴婢子扶。"
        ],
        "title": "彭孝求以绿野行送芍药数种鄙句为谢",
        "id": "a00792a4-c61d-4a4f-b46d-52e12c6c7ff2"
    },
    {
        "author": "周必大",
        "paragraphs": [
            "天教姚魏主芳菲，合有宫嫔次列妃。",
            "玉颈圆瑳宜粉面，霞裙深染学翬衣。",
            "枝头窈窕鱼双贯，风里蹁跹凤对飞。",
            "莫把根苗方芍药，留春不似送将归。"
        ],
        "title": "鱼儿牡丹得之湘中花红而蕊白状类双鱼累累相比枝不能胜压而下垂若俛首然鼻目良可辨叶与牡丹无异亦以二月开因是得名其干则芍药也予命曰花嫔而赋是诗闻江东山谷间甚多",
        "id": "105cc018-f8e3-4860-a226-ba7322eae996"
    },
    {
        "author": "周必大",
        "paragraphs": [
            "妃即嫔嫱非并后，公卿虽备要严徐。",
            "黄裳敢僣夫人服，紫袖聊瞻御坐裾。",
            "石韫山辉元倚玉，媠飞海运本名鱼。",
            "莫因韩李同佳传，便废千年太史书。"
        ],
        "title": "子中兄再示新诗以妃为僭次韵解嘲",
        "id": "4507231e-66f0-43d7-8188-584276610364"
    },
    {
        "author": "周必大",
        "paragraphs": [
            "阿娇金屋聚芳菲，当御银环序妾妃。",
            "龙女坠天頩素颊，鲛人出水织纁衣。",
            "袖垂户外瞻双引，燕在宫中第一飞。",
            "不用虫鱼笺尔雅，使君行合左符归。"
        ],
        "title": "太守赵山甫示和篇次韵为谢",
        "id": "61e3dd0f-c429-4868-bd3c-153e265ab490"
    },
    {
        "author": "周必大",
        "paragraphs": [
            "姚皇去后几菲菲，湘水依然从二妃。",
            "双泪一时红作鬣，连枝千载绿为衣。",
            "槛前斑竹应同伴，波面文鸳欲共飞。",
            "吟徧世间闲草木，何如江月咏沂归。"
        ],
        "title": "李子权屡求所居江月亭浴沂斋诗老病未能作坐上示及和花妃诗甚工即席次韵一首所谓一彩两赛也",
        "id": "55b08064-0b77-4a8f-b73d-aa78a5c8e127"
    },
    {
        "author": "周必大",
        "paragraphs": [
            "万花川谷第芳菲，也许湘灵媵伏妃。",
            "翠叶迎风牵荇带，红绡浴日湿宫衣。",
            "共船不妬龙阳钓，警乘犹疑洛渚飞。",
            "谁把荒园一鱼目，换将五十六珠归。"
        ],
        "title": "杨廷秀秘监万花川谷中洛花甚富乃用野人韵为鱼儿牡丹赋诗光荣多矣恶语叙谢",
        "id": "36c3fc13-1df6-4877-b486-aba28c7b8680"
    },
    {
        "author": "周必大",
        "paragraphs": [
            "勋业文章各致身，精神未易写丹青。",
            "八朝三百年间事，付与承明著作廷。"
        ],
        "title": "题刘讷画赵韩魏王文潞公司马温公欧阳文忠公王荆公苏文忠公黄太史像",
        "id": "efb02932-aef0-421d-a43a-b81cccc8afd6"
    },
    {
        "author": "周必大",
        "paragraphs": [
            "寿宫均逸跨三年，谏纸停书剩几番。",
            "闻道君王开献纳，岂容公子散神仙。",
            "东华行踏京尘软，南涧休贪钓石温。",
            "三字底须论十字，券钱何似给餐钱。"
        ],
        "title": "廷秀用进退韵格赋奉祠喜罢感思诗次韵",
        "id": "fbb3ec9d-a678-4a86-89b0-d4f2e65d6cd7"
    },
    {
        "author": "周必大",
        "paragraphs": [
            "王祥名冠晋公卿，大节宁非为剖冰。",
            "救母如梁真笃孝，奈何不贵不长生。"
        ],
        "title": "临川梁译投冰溪救母谢昌国作孝德记杨廷秀有诗次其韵译不仕年四十九而终  其一",
        "id": "64046524-d990-4ecf-a384-be5426015b63"
    },
    {
        "author": "周必大",
        "paragraphs": [
            "商丘本意得珍珠，河曲淫隈不可临。",
            "亲已颠危心更切，眼看寒谷乃平林。"
        ],
        "title": "临川梁译投冰溪救母谢昌国作孝德记杨廷秀有诗次其韵译不仕年四十九而终  其二",
        "id": "648ac8f3-e091-4295-94d9-2a06904afa2a"
    },
    {
        "author": "周必大",
        "paragraphs": [
            "麞头安得比麋茸，纹点胎斑更异同。",
            "尔雅昔尝窥郭璞，方言今试问杨雄。"
        ],
        "title": "李得善赋绝句疑麕为鹿按广韵注鹿云麞属注麞云鹿属尔雅亦各言之故说文专指麕为麞则与鹿为二物明矣次韵求教",
        "id": "01cbbe4a-4488-43f8-81ff-7a9326709aa3"
    },
    {
        "author": "周必大",
        "paragraphs": [
            "福备天教百顺并，应须富贵又长生。",
            "九霄庆泽霑身润，五色纶章照眼明。",
            "翁媪岁时称寿礼，儿孙昼夜读书声。",
            "来春更看新先辈，绿绶斑衣分外荣。"
        ],
        "title": "寄题太和胡氏福荣堂",
        "id": "0c8f407a-e544-4206-a5d7-ea8ab6022675"
    },
    {
        "author": "周必大",
        "paragraphs": [
            "携壶拟欲上层楼，云掩冰轮且罢休。",
            "谁料五更南栅路，却成邂逅好中秋。"
        ],
        "title": "乙卯中秋初夜见月欲登楼而阴五鼓如永和镇省七兄月色如昼",
        "id": "28189357-5516-4184-8525-40f2551dd6d6"
    },
    {
        "author": "周必大",
        "paragraphs": [
            "红红白白满方塘，风度人言似六郎。",
            "属我属君何必问，匡庐莲社有周张。"
        ],
        "tags": [
            "庐山"
        ],
        "title": "平园之北有荷花数亩张彦和兄弟以售于予戏作小诗",
        "id": "ade21ed3-e280-49b8-bd56-40791d4dc000"
    },
    {
        "author": "周必大",
        "paragraphs": [
            "巖前丹桂陇头梅，元是蟾宫一处栽。",
            "怪底今年秋月好，同时仙子下瑶台。"
        ],
        "title": "中秋梅桂盛开前所未有黄巖老通判欲赋诗纪异辄以二韵引玉",
        "id": "45a09081-2d5a-4d4a-be5d-521f6cadf346"
    },
    {
        "author": "周必大",
        "paragraphs": [
            "三日挥毫迥出群，贰师西伐有奇勋。",
            "便从蟾窟升金掌，休恋江东赋暮云。"
        ],
        "title": "李子西乙卯秋试毕携家兄旧诗相过索次韵",
        "id": "f9505fea-f237-48d9-8ae4-2836893d7d8d"
    },
    {
        "author": "周必大",
        "paragraphs": [
            "抱瓮畦夫破井苔，炎天日日灌陈荄。",
            "探支春夜无声雨，赢得冰花带叶开。"
        ],
        "title": "中秋古梅盛开次子中兄韵",
        "id": "6ef45cb9-beb6-43d8-9ee7-a161eadd5661"
    },
    {
        "author": "周必大",
        "paragraphs": [
            "山中无历记时节，望月巡簷探花发。",
            "适看如来金粟布，旋观姑射肤凝雪。",
            "春自春兮秋自秋，总把繁枝插满头。",
            "那知上界碧瑶洞，也忆人世逍遥游。",
            "梅花雪片偏宜桂，手执新诗心已醉。",
            "淮阴若肯过舞阳，卢子不羞从若士。"
        ],
        "title": "中秋招王才臣赏梅花廷秀待制有诗次韵",
        "id": "e69a919d-28ee-4e5c-906f-61be4e3a4c59"
    },
    {
        "author": "周必大",
        "paragraphs": [
            "章拜通明旧，书刊劝戒新。",
            "谁欤生此子，贤矣若而人。",
            "慈孝平生事，康宁九十邻。",
            "令君千字诔，四美得铺陈。"
        ],
        "title": "欧阳邦基母曾氏挽词",
        "id": "10f3924b-f86a-424b-b500-218b1959caf8"
    },
    {
        "author": "周必大",
        "paragraphs": [
            "欧桂望螺川，遗风女亦贤。",
            "勉夫于两造，教子以三迁。",
            "彤管言无间，金籯业有传。",
            "好营高燥地，置此万家阡。"
        ],
        "title": "吉水县黄埙母欧阳氏挽词",
        "id": "aaafd55e-2a91-43cd-a402-6bffc68573a9"
    },
    {
        "author": "周必大",
        "paragraphs": [
            "屈平流放楚江皋，萧艾丛中思鬰陶。",
            "君是国香人服媚，诗情端合反离骚。"
        ],
        "title": "吴斗南架阁求梦芳亭诗  其一",
        "id": "14a70e57-ec2b-44a5-9285-91ff9e4f392c"
    },
    {
        "author": "周必大",
        "paragraphs": [
            "枕中莫问熟黄粱，梦里何妨集众芳。",
            "芸省翻书慵辟蠹，兰闱起草会含香。"
        ],
        "title": "吴斗南架阁求梦芳亭诗  其二",
        "id": "85cfacbc-5577-46e2-86f5-c1cb5ba40665"
    },
    {
        "author": "周必大",
        "paragraphs": [
            "无何日饮口流涎，大有年堂酒满船。",
            "孔圣百觚谁敢比，仲由嗑嗑且希贤。"
        ],
        "title": "江西漕张送大有年堂酒百壶戏答小诗",
        "id": "06e1f06a-9e7b-4af7-ac1d-bdf10bd9ad0d"
    },
    {
        "author": "周必大",
        "paragraphs": [
            "乘兴不回安道舟，销忧同倚仲宣楼。",
            "莫嫌四面酸风射，犹胜三场沈汗流。"
        ],
        "title": "乙卯冬杨廷秀访平园即事  其一",
        "id": "f9a31c36-547f-44f6-b40f-8f2a6f6d5fcc"
    },
    {
        "author": "周必大",
        "paragraphs": [
            "梅得诗翁八月歌，至今万朵压枝多。",
            "明年结子应无数，金鼎调时味正和。"
        ],
        "title": "乙卯冬杨廷秀访平园即事  其二",
        "id": "e6cb06c2-e507-4cd4-9eaa-97c304d6799f"
    },
    {
        "author": "周必大",
        "paragraphs": [
            "蟾窟云根夜夜新，天台子落四时荣。",
            "君看月桂闲花草，犹似长春窃此名。"
        ],
        "title": "初春巖桂著花诗人太和令君首赋佳篇才臣伯和仲和三友继作句法高妙不容措辞姑述四句",
        "id": "d8045bfd-893e-45e3-925f-79985fa824c0"
    },
    {
        "author": "周必大",
        "paragraphs": [
            "仙系根蟠李，王孙种自龙。",
            "暮年都督府，早日大司农。",
            "密印加三品，朝冠挂四松。",
            "清晖遗迹在，山水为谁容。"
        ],
        "title": "经略待制赵侍郎挽词",
        "id": "442d7020-dc89-4611-8628-8f398e43e975"
    },
    {
        "author": "周必大",
        "paragraphs": [
            "闻子才华自石湖，眼看清政似冰壶。",
            "坊村不识催科吏，亭传焉知警捕符。",
            "此去诣台凫举舄，向来行陌雉将雏。",
            "朝回试望星辰履，倘许吹嘘上汉无。"
        ],
        "title": "送徐渊子知县朝奉还台",
        "id": "d5c700b9-a7b7-46b0-ba82-ef73a54c61f4"
    },
    {
        "author": "周必大",
        "paragraphs": [
            "鹅溪未易扫千寻，龙箨何曾看溢林。",
            "谁遣琅玕青我眼，道人披腹有高吟。"
        ],
        "title": "阁皂冲妙陈处和寄苍玉轩图仍枉佳篇小诗为谢",
        "id": "cf6a6ce7-b5ff-4791-bbf3-6fc393ed0012"
    },
    {
        "author": "周必大",
        "paragraphs": [
            "江国群芳自有余，诗才酒兴不愁无。",
            "却怜西蜀移根远，醉向东风落笔初。"
        ],
        "title": "次韵杨廷秀  其一",
        "id": "b4b9f418-fca6-4dba-b3b6-c87b104ec6ef"
    },
    {
        "author": "周必大",
        "paragraphs": [
            "傅粉施朱淡复浓，不辞沐雨更梳风。",
            "岂知命似佳人薄，不在吾公乐事中。"
        ],
        "title": "次韵杨廷秀  其二",
        "id": "a95dbdc8-676d-43af-8d92-5ba4a26d3f7b"
    },
    {
        "author": "周必大",
        "paragraphs": [
            "病渴相如思苦迟，至今梦怯草麻时。",
            "鼎湖铸就龙新去，云汉章成露尚垂。",
            "冬日茅簷虽可曝，春风浴殿岂忘思。",
            "使君自有如纶笔，会踏金銮契主知。"
        ],
        "title": "杨子直示还寿皇御批制草熟状将以新诗叹服匠手走笔奉酬既谢厚贶且为王春度玉墀之祝",
        "id": "8498105f-184e-46e6-b9f0-5a9052e2bc09"
    },
    {
        "author": "周必大",
        "paragraphs": [
            "目送归云膝抱琴，山林犹恐不高深。",
            "应怜三十年前客，扰扰尘心损道心。"
        ],
        "title": "茅山刘先觉高士绘云琴图求诗次杨廷秀韵",
        "id": "5f412f9f-7523-42c0-b2c1-cc70acb6cd70"
    },
    {
        "author": "周必大",
        "paragraphs": [
            "羽衣当日望尧云，薰殿临风和舜琴。",
            "龙已乘云絃已绝，披图我亦涕沾襟。"
        ],
        "title": "廷秀跋云琴图记高士被遇阜陵再赋小诗",
        "id": "55a1a3af-35b1-4d5c-9509-9a7beb0b8149"
    },
    {
        "author": "周必大",
        "paragraphs": [
            "醉经饮德乐厌厌，余味莼羹豉下盐。",
            "安得同为堂上客，共繙三万轴牙签。"
        ],
        "title": "次韵孙从之侍郎寄题新喻周氏用德堂",
        "id": "0c54af4a-145c-40d3-857e-6af74c167a7c"
    },
    {
        "author": "周必大",
        "paragraphs": [
            "日出杲杲安问萤，弨挂翻翻谁受檠。",
            "大哉风行水上涣，一夕泮尽峨峨冰。"
        ],
        "title": "次韵杨廷秀待制寄题朱氏涣然书院  其一",
        "id": "4801ea12-fd77-4cb5-ab2d-b2dde09714d0"
    },
    {
        "author": "周必大",
        "paragraphs": [
            "诚斋万事悟活法，诲人有功如利涉。",
            "嗟我大类酰鸡然，时复一窥瓮中天。"
        ],
        "title": "次韵杨廷秀待制寄题朱氏涣然书院  其二",
        "id": "f7a62454-d4a1-438c-8e18-8475b3b79002"
    },
    {
        "author": "周必大",
        "paragraphs": [
            "尺壁之珍城价买，寸金之土连郭外。",
            "岂知风月不论钱，谁主谁宾眼为界。",
            "斯楼广大由心胸，应有嘉客倾坐中。",
            "厌厌夜饮乐未终，白间已射朝曦红。"
        ],
        "title": "次韵廷秀待制寄题李纪风月无边楼",
        "id": "e14d1343-9f8d-4abd-831f-e3465b1f738f"
    },
    {
        "author": "周必大",
        "paragraphs": [
            "姑射山前雪照人，长安水畔态尤真。",
            "步摇翘玉中心整，璎珞涂金四面匀。",
            "常笑荼醿藏浪蕊，独陪芍药殿余春。",
            "自从唐代来天女，直到平园见后陈。"
        ],
        "title": "次韵廷秀待制玉蕊",
        "id": "5032e54d-d966-4320-aa5d-5d9aff2def91"
    },
    {
        "author": "周必大",
        "paragraphs": [
            "雪茧冰丝结素华，天孙初织费缫车。",
            "花开金谷空千种，蕊叠瑶英自一家。",
            "下比山矾谁薄相，上攀琼木客雄夸。",
            "集仙翰苑须公等，归继唐贤植此花。"
        ],
        "title": "次杨子直使君韵",
        "id": "c85ed69d-6999-4f9d-ae14-220a30117492"
    },
    {
        "author": "周必大",
        "paragraphs": [
            "三槐交荫盛京华，八座摛文富五车。",
            "玉树合教依故国，霜蕤何事到山家。",
            "幸经泥轼新题品，全胜云軿昔诞夸。",
            "绝唱强酬书字大，固应传笑眼昏花。"
        ],
        "title": "次王伯奋通判韵",
        "id": "f32d2a43-a96b-4f7f-af8c-5f0338b4dc7f"
    },
    {
        "author": "周必大",
        "paragraphs": [
            "广文行实称才华，如节鸾和驭宝车。",
            "曾燕琼林天一握，却吟玉蕊示三家。",
            "大篇追补唐诗阙，盛事常留鲁頖夸。",
            "别有冰姿延客住，白池賸种白莲花。"
        ],
        "title": "林顺卿教授两为玉蕊花赋长韵富赡清新老病无以奉酬辄用杨使君韵为谢",
        "id": "caef5c55-9c80-49f9-af34-8c55155ed2ad"
    },
    {
        "author": "周必大",
        "paragraphs": [
            "老去犹思饮吸川，静中还喜日为年。",
            "艾耆天畀如三寿，谈辨人惊似八仙。",
            "洞锁嵩峰偏入眼，丹成𡵺嵝远齐肩。",
            "定知乐事年年共，更看新诗句句传。"
        ],
        "title": "三月二十八日春华楼前芍药盛开招欧葛二兄再为齐年之集次旧韵",
        "id": "ce46f1fd-db5f-43c6-ab11-b1ce550c47f5"
    },
    {
        "author": "周必大",
        "paragraphs": [
            "清歌句句戛鸣球，红药年年具彩舟。",
            "更约倚晴登快阁，真成骑鹤上扬州。"
        ],
        "title": "陈诚之以长句送扬州花仍催践快阁之约戏答",
        "id": "d18fcc45-3998-4271-8a59-a4e8451dc9f1"
    },
    {
        "author": "周必大",
        "paragraphs": [
            "孝行通穹壤，珍祥应鼓枹。",
            "是家飞白爵，谁子泥青乌。"
        ],
        "title": "题安成刘江报德堂白爵图",
        "id": "455abd19-db53-43f9-9c10-3911027a5415"
    },
    {
        "author": "周必大",
        "paragraphs": [
            "昼揽群芳博物华，夕披众说聚萤车。",
            "花来北固无新唱，诗到西昆有故家。",
            "乡里孝廉流泽远，弟兄科甲搢绅夸。",
            "盍归史馆开羣玉，徐步词垣判五花。"
        ],
        "title": "钱文季状元去春用杨吉州子直韵赋玉蕊诗老悖久稽奉酬今承秩满还朝就以为饯",
        "id": "ca1ea00b-b792-40d2-986e-4beba44d92af"
    },
    {
        "author": "周必大",
        "paragraphs": [
            "春深游客竞繁华，宝马香轮带曲车。",
            "不为来看招隠树，有谁肯顾野人家。",
            "飞飞粉蝶须相映，皎皎银蟾色共夸。",
            "今得审言诗胜画，传神何必赵昌花。"
        ],
        "title": "赵正则司户沿檄而归玉蕊已过追赋车字韵诗奉答",
        "id": "1c157b8d-6ebf-480f-8138-92c6fa52308a"
    },
    {
        "author": "周必大",
        "paragraphs": [
            "古人足礼义，情动形于言。",
            "四始虽不同，如委出一源。",
            "朅从此道废，根浅枝叶烦。",
            "众作日以工，大本日以谖。",
            "君欲继前修，要当养其原。",
            "第令思无邪，庶几三百篇。"
        ],
        "title": "江西美示古调七篇皆以风雅久寂寞为首句责仆一言仆素不能词念此意不可不酬走笔直述所怀而非诗也",
        "id": "a6b6aba9-ccbf-47c0-9570-e4bcf4010f51"
    },
    {
        "author": "周必大",
        "paragraphs": [
            "秋花少似春花红，眼明见此木芙蓉。",
            "斜临野水作清镜，似照晓粧浓未浓。"
        ],
        "title": "平园老叟周某敬读次对兄芙容绝句叹服不已效颦于后",
        "id": "4d1bf541-6af6-4c78-85bc-81bba54d2fba"
    },
    {
        "author": "周必大",
        "paragraphs": [
            "追欢尊有酒，适兴乐无荒。",
            "风雨如知节，埙箎共陟冈。",
            "凭高临鴈翅，履险失羊肠。",
            "醉墨淋漓处，珍材费乐浪。"
        ],
        "title": "重九次七兄韵",
        "id": "1e9d938a-bd07-447b-94aa-8a2934218c29"
    },
    {
        "author": "周必大",
        "paragraphs": [
            "江南十月方肃霜，小槽初滴鹅儿黄。",
            "颇思指动异味尝，门正张罗谁末将。",
            "披绵强来推不去，枯虾欲进止之户。",
            "羊羶豕腥尤可厌，肪截脂凝在何处。",
            "草玄子云黄门郎，遗我黑质而白章。",
            "形之硬语弩力强，写以奇字侔史苍。",
            "愧无纤手色倾国，压糟磨刀走臧获。",
            "喜于左手持蟹黄，美胜八珍熟熊白。",
            "古来貍首歌侯门，名以牛后真屈君。",
            "从今玉汝洗俗谚，好与纨袖陪梁园。",
            "公诗如貂不烦削，我续狗尾句空著。"
        ],
        "title": "杨廷秀送牛尾貍侑以长句次韵",
        "id": "3134724a-e906-4472-ada5-ce6a19f81350"
    },
    {
        "author": "周必大",
        "paragraphs": [
            "买山老山间，乃识山之容。",
            "爱山无古今，此论谁非同。",
            "仇仙来匡庐，一转语独工。",
            "不识山面目，只缘在山中。",
            "譬之尘漠漠，又如水溶溶。",
            "人鱼居其间，孰识碍与通。",
            "我昔少年日，自携七尺筇。",
            "盘旋山南北，憩息林西东。",
            "朝看山之横，暮看山之纵。",
            "贪多眼为乏，陟险足已慵。",
            "拱揖且不暇，赏识良自蒙。",
            "方悟白司马，草堂对穹隆。",
            "彼既若献状，此亦如发蒙。",
            "秀甲天下山，至言出心胸。",
            "今君欲继之，筑堂会奇峯。",
            "何尝远城市，而能日迎逢。",
            "山形不动体，山色含真空。",
            "风云有蓄泄，气象无终穷。",
            "雨余四面翠，日丽千仞红。",
            "氤氲香炉烟，挺拔双剑锋。",
            "最爱五老人，崚嶒美所钟。",
            "可望不可即，有意容相从。",
            "罗列皆儿孙，几席次第供。",
            "山虽跨两邦，兹焉实长雄。",
            "不为堂上客，讵信山有宗。",
            "寄语游山者，毋徒走憧憧。"
        ],
        "tags": [
            "庐山"
        ],
        "title": "寄题高仲一殿撰识山堂长韵",
        "id": "4a087a14-86a9-43b9-9f44-28ed86f2b541"
    },
    {
        "author": "周必大",
        "paragraphs": [
            "一闻编简香，如入芝兰室。",
            "况将百尺楼，高贮三万帙。",
            "清芬蔼阶庭，賸馥沾党术。",
            "从渠海上夫，颠倒放李赤。"
        ],
        "title": "冻头王氏艺芳堂",
        "id": "ab828216-6d86-4e03-8328-a22779065407"
    },
    {
        "author": "周必大",
        "paragraphs": [
            "曾因客梦到西川，万户疏封祇隔年。",
            "花重锦官思杜老，鹤飞沙苑看徐仙。",
            "衰颜尚许任争齿，浅量深惭赐及肩。",
            "照眼蜀粧依绣幌，共惊十载谶先传。"
        ],
        "title": "丁巳二月甲子蜀锦堂海棠盛开适有惠川绣昼锦堂记者招伯威德源为齐年会次旧韵",
        "id": "9bd3182c-16b6-4096-af25-b1395dfb39e2"
    },
    {
        "author": "周必大",
        "paragraphs": [
            "曾抱疲驽佐圣明，枕中议政似平生。",
            "五更鼓角惊残梦，彷彿街司报点声。"
        ],
        "title": "二月十二日夜梦奏事",
        "id": "5ffe2b6b-08d5-4ef6-9420-616cd41e20c6"
    },
    {
        "author": "周必大",
        "paragraphs": [
            "楚尹三为礼未衰，汤衡五就欲持危。",
            "翺翔不作奔陈计，接淅何堪去鲁时。"
        ],
        "title": "晨起有感二首  其一",
        "id": "4fe5d476-6e0a-47c1-8a18-176e585e33bc"
    },
    {
        "author": "周必大",
        "paragraphs": [
            "内禅才成便乞身，营营众口尚成城。",
            "后来进退交相累，何似当初微罪行。"
        ],
        "title": "晨起有感二首  其二",
        "id": "623a356b-1611-44b4-8377-05c98c574772"
    },
    {
        "author": "周必大",
        "paragraphs": [
            "吴门自古俊髦多，中外推公政事科。",
            "议礼不妨丰酒课，治繁犹暇讲禅那。",
            "榻前屡记宣除目，川上遥怜逐逝波。",
            "底用镌碑纪廉直，乡评正自不消磨。"
        ],
        "title": "平江颜侍郎挽诗",
        "id": "7690b037-9053-41df-a331-f4e71471b439"
    },
    {
        "author": "周必大",
        "paragraphs": [
            "荼䕷殿春枝满霜，卢橘熟夏今乃黄。",
            "弹丸煌煌照坐光，老叟惊诧见未尝。",
            "客言采果孟冬月，剖竹为符带苍雪。",
            "包之赫蹏满贮中，缠以丝枲外合节。",
            "或藏绿豆因醉翁，或杂寸膏仍缄封。",
            "三说未识将谁从，但觉色香新摘同。",
            "分甘安能与众乐，秘方何惜都传却。",
            "已夸指下石化金，仙指并求君勿噱。"
        ],
        "title": "曾无疑以长韵送金橘时已暮春次韵",
        "id": "a2b69828-c21c-4e1b-8e31-87b3d7f57bc9"
    },
    {
        "author": "周必大",
        "paragraphs": [
            "厄闰黄杨古所传，翻阶红药岂其然。",
            "明年果得真都胜，便是双鸧一箭穿。"
        ],
        "title": "彭孝求以诗送芍药云今年厄闰不佳且许红都胜不至云待明年戏答小诗",
        "id": "87ec254e-0a55-4e54-a48d-bb010b067d3a"
    },
    {
        "author": "周必大",
        "paragraphs": [
            "夜雨稀闻闻耳雨，春花微见见空花。",
            "自怜他日盲宰相，今复痴聋作富家。"
        ],
        "title": "连年视听不明有耳雨空花之对今岁尤甚戏成小诗",
        "id": "58dbd3c9-42f5-4d9d-a580-fb7a7ae163b9"
    },
    {
        "author": "周必大",
        "paragraphs": [
            "食菜曾饕三百囷，种花重看一番新。",
            "洞仙旧赏轮无迹，工部高吟笔有神。",
            "叠雪雅宜歌白雪，送春仍欲买青春。",
            "向来伪帖今冰释，从此佳名徧广轮。"
        ],
        "title": "去年孙从之示玉蕊佳篇时过未敢赓和今年此花盛开辄次严韵并以新刻辨証为献",
        "id": "0e52bbbd-cab1-42c9-9c40-084f816c8cdf"
    },
    {
        "author": "周必大",
        "paragraphs": [
            "逮事尊嫜日以严，退从娣姒一何谦。",
            "不愁囊橐金珠减，但喜园林锦绣添。",
            "四德助成家赫赫，一身宁计病恹恹。",
            "归寻二稚应无憾，况有良人为发潜。"
        ],
        "title": "张履妻王氏挽词",
        "id": "3d127b90-7291-4caa-b82c-2c9e50407df2"
    },
    {
        "author": "周必大",
        "paragraphs": [
            "世系蝉联运紫枢，夫家鳞袭佩铜鱼。",
            "奉先睦族俱难继，焘后劬躬总可书。",
            "身到东南门有烂，年周甲子馈俄虚。",
            "异时追锡鱼轩宠，不及零陵从隼旟。"
        ],
        "title": "追挽新永州守张奭妻宜人王氏",
        "id": "8072894e-1d9a-431d-8a30-7dc5cc58c6dd"
    },
    {
        "author": "周必大",
        "paragraphs": [
            "三传名家各是非，圣经元自许传疑。",
            "迟迟著语君知否，游夏犹难措一辞。"
        ],
        "title": "永新贺升卿著春秋会正论屡督跋戏往",
        "id": "cb24796f-384d-4654-9247-eb99d274e640"
    },
    {
        "author": "周必大",
        "paragraphs": [
            "梦笔异文通，诗篇总自工。",
            "长哦三伏里，句句是清风。"
        ],
        "title": "江西美录示新旧诗一篇戏赠二十字于后",
        "id": "d18e4871-b8e6-4186-90b7-580f5f761694"
    },
    {
        "author": "周必大",
        "paragraphs": [
            "碧崖道士拍洪肩，白水真人觅玉泉。",
            "我似东轩无一物，阁山风月不论钱。"
        ],
        "title": "洪景卢内翰为甘叔怀作碧崖修造疏戏题小诗奉劝本宫管辖而下诸道友助缘",
        "id": "fe7aee20-2e9c-48e2-a3f9-2bb43358abc9"
    },
    {
        "author": "周必大",
        "paragraphs": [
            "柿红萱蘤映阶浓，泥紫芝函带玺封。",
            "善积古称家有庆，身强今看子其逢。",
            "寿觞莫惜斟三雅，禄养犹期馔万钟。",
            "乐与乡人传盛事，老来醉笔任横纵。"
        ],
        "title": "胡氏逢庆堂诗用秉成兄韵",
        "id": "12a9171a-6b71-44ab-b151-5a184f58023b"
    },
    {
        "author": "周必大",
        "paragraphs": [
            "合好须凭曲米春，分甘那暇问醨醇。",
            "遥知北海招嘉客，共贺东牀得好姻。"
        ],
        "title": "次韵李得善学录需酒纳妇",
        "id": "ecdce654-934b-47bf-83fc-d49e3492a787"
    },
    {
        "author": "周必大",
        "paragraphs": [
            "会老三人似颍川，同生绛县免疑年。",
            "尊常有酒何妨醉，事每无心即是仙。",
            "俭欲固应知足足，忘形谁问是肩肩。",
            "香山已写丹青像，洛诵仍凭副墨传。"
        ],
        "title": "戊午仲春同甲小集次旧韵",
        "id": "e0b5e6d2-3db8-4eb8-8200-bff6d248ca51"
    },
    {
        "author": "周必大",
        "paragraphs": [
            "龙洲旧说红都胜，象罔今逢赤水珠。",
            "更挽春衫来比并，如缠十万上江都。"
        ],
        "title": "太和彭孝求连年许芍药红都胜今方以唐律送一株小诗为谢",
        "id": "6b504675-dff3-4fbb-9f26-5ac1bc306818"
    },
    {
        "author": "周必大",
        "paragraphs": [
            "丁年韦布逐槐忙，结绶王畿四纪强。",
            "只把衣冠挂神虎，梦回犹未熟黄粱。"
        ],
        "title": "绍兴庚午某与安成刘逢辰秋闱同荐逢辰四子伯德礼淳熙甲午解魁登第今宰临川仲德仁拔癸卯解叔德恭负隽声季德性绍熙乙卯复冠乡举出示当时小录手泽在焉为题二小诗于后  其一",
        "id": "53e5ba5d-2719-4786-a8e0-621be07db11e"
    },
    {
        "author": "周必大",
        "paragraphs": [
            "鹿鸣旧籍晚重看，翰墨场中兴久阑。",
            "同榜诸郎皆举首，老夫安得不衰残。"
        ],
        "title": "绍兴庚午某与安成刘逢辰秋闱同荐逢辰四子伯德礼淳熙甲午解魁登第今宰临川仲德仁拔癸卯解叔德恭负隽声季德性绍熙乙卯复冠乡举出示当时小录手泽在焉为题二小诗于后  其二",
        "id": "f2df4048-c979-4268-bdca-083c6c945f6e"
    },
    {
        "author": "周必大",
        "paragraphs": [
            "籍甚天支万事通，伤哉人爵一生穷。",
            "飞英北固谗何极，游刃西昌秩未终。",
            "千骑绝怜成画餠，八人乃忍助融风。",
            "只因快阁长流水，遗恨滔滔向浙东。"
        ],
        "title": "新光州守赵师奭字国佐才高一世仕京口以谗废宰太和以忧归得郡待对没于逆旅家会稽又遭焚识者闵之今既葬矣其子寄行状求追挽嗟悼不足情见乎辞",
        "id": "5874132e-cb0b-49f2-9d7c-332da1adeb57"
    },
    {
        "author": "周必大",
        "paragraphs": [
            "蹇步媻珊到竹溪，病眸眩瞀乱金篦。",
            "清风满座无尘事，遗墨盈编有旧题。",
            "久羨山人居水北，今知诗社续江西。",
            "醉吟跌宕谁能写，髣髴琳瑯识介圭。"
        ],
        "title": "刘仙才仲子俊示其父醉庵诗集索鄙句",
        "id": "ec0a77d6-51c1-4b2d-992e-804713b67e23"
    },
    {
        "author": "周必大",
        "paragraphs": [
            "青衿学道不忧贫，黄发相看并乞身。",
            "前有二疏今可企，免教人谓鲁无人。"
        ],
        "title": "子中兄招饮次韵  其一",
        "id": "1bafcb8a-2702-4a26-9e5a-1b04b0ee7cf1"
    },
    {
        "author": "周必大",
        "paragraphs": [
            "立朝共踏东华土，居里同抽北阙身。",
            "从此清风与明月，尊前真属两闲人。"
        ],
        "title": "子中兄招饮次韵  其二",
        "id": "0a55e051-5a64-4127-9619-8c6c86734eb5"
    },
    {
        "author": "周必大",
        "paragraphs": [
            "午风和气借春来，雨足黄花越节开。",
            "要识重阳真富贵，弟兄一日历三台。"
        ],
        "title": "庆元戊午重九天气晴和侍七兄提举监丞早集清都台午饭读书台晚集神冈西台皆古迹也戏成小诗",
        "id": "b8a85700-997d-4836-ae83-88681cdc270a"
    },
    {
        "author": "周必大",
        "paragraphs": [
            "莫讶衰翁笑口开，故人风度继欧梅。",
            "堕簁雪阵鱼丽远，蹋迹诗仙凤沼来。",
            "酒似茅柴居膈上，句如桂子落天台。",
            "新年春日相追逐，谁谓天公厌两回。"
        ],
        "title": "己未立春留杨伯子知县小酌夜闻窗竹有声伯子以为雪或曰风也已而果雪诘旦敲门送诗走笔戏和",
        "id": "ef12546d-1679-44b0-98be-3f1843beff8c"
    },
    {
        "author": "周必大",
        "paragraphs": [
            "里仁初不问山川，身健从交换岁年。",
            "红紫丁宁容老圃，丹青点化属诗仙。",
            "情均鴈序兼鶑友，寿贯犀颅映鹤肩。",
            "莫筭酒行征罚令，一株花下一杯传。"
        ],
        "title": "己未二月十七日会同甲次旧韵",
        "id": "84a7e8c4-0b61-4ec6-9d24-ec913060fa79"
    },
    {
        "author": "周必大",
        "paragraphs": [
            "馈饷随萧不作难，秦淮今视汉秦关。",
            "天开虎踞龙蟠处，地近鸡翘豹尾间。",
            "洗印先经三峡寺，观风徧踏九华山。",
            "尽收奇秀归诗稿，却趁赓歌供奉班。"
        ],
        "tags": [
            "九华山"
        ],
        "title": "送韩希道移漕江东",
        "id": "7038ad68-3067-4b1a-bdbc-1b458e228298"
    },
    {
        "author": "周必大",
        "paragraphs": [
            "文与年高岂乐天，字随心正亦公权。",
            "吟诗作赋晴窗里，问柳寻花野水边。",
            "喜我新巢三径就，劳君旧句一时编。",
            "雪舟有兴休回棹，共载期追李郭仙。"
        ],
        "title": "贺升卿年垂八十以诗寄平园新咏二十二篇又录十年前简予四诗尚有访戴之兴谨次最后一章韵为谢",
        "id": "bac984b9-fe68-4b88-9cee-d2755af1b4ac"
    },
    {
        "author": "周必大",
        "paragraphs": [
            "笔势奔腾决大川，谈锋激烈敌丁年。",
            "花开共入长春苑，柯烂争看不老仙。",
            "西笑君先听汉履，上征我未拍洪肩。",
            "从今日日亲渔钓，恐有三贤尺素传。"
        ],
        "title": "朱叔止通判屡示诗词绰有家法辄次年字韵一篇兼简汪仲嘉敷学楼大防显学二尚书",
        "id": "6e7bc5d6-65fc-4080-8b6d-b7f4098e2fe0"
    },
    {
        "author": "周必大",
        "paragraphs": [
            "鄞川人物拟三川，公似香山更永年。",
            "杨柳夭桃俱是幻，蓬莱兜率孰非仙。",
            "平生名脱虞卿历，岁晚诗齐梦得肩。",
            "近岸连樯多贾客，定携新句海东传。"
        ],
        "title": "仲嘉致政敷学尚书汪兄宠和鄙句且寄适轩记诗铭等皆慕白乐天语也敬以来意尽用乐天事次韵",
        "id": "abd91cca-c511-460d-b164-cd337de0c6ac"
    },
    {
        "author": "周必大",
        "paragraphs": [
            "萱堂眉寿正增川，手种蟠桃莫计年。",
            "得道身陪金母宴，应缘居近宝陀仙。",
            "煌煌八座欢承膝，济济诸孙戏叠肩。",
            "家庆新图争快覩，愿将摹本寄邮传。"
        ],
        "title": "显学尚书楼大防奉九十六岁之亲戏彩未央古今鲜俪远蒙五诗皆和鄙句谨次韵为庆",
        "id": "8e3fc2e5-396d-45be-ba95-c1c14155cd95"
    },
    {
        "author": "周必大",
        "paragraphs": [
            "竹使分符化剑川，政成应不俟期年。",
            "买臣聊引会稽绶，长倩即登廷尉仙。",
            "棋户虽高犹易敌，诗坛弥峻却难肩。",
            "通家有契无纤隙，恶语深藏莫遍传。"
        ],
        "title": "奉酬新剑南守朱叔止次旧韵宠寄之什",
        "id": "dab6a8bf-7e98-4625-be51-6cf8dd142257"
    },
    {
        "author": "周必大",
        "paragraphs": [
            "三孔三刘岁月赊，后来儒术数君家。",
            "五枝旧折燕山桂，八月新乘海上槎。",
            "方履圆冠无愧怍，西昆东观有光华。",
            "牙签纵许窥青简，银海何堪眩黑花。"
        ],
        "title": "徐商老参议直阁进书登瀛创儒荣堂来索鄙句许示奏稿寄题",
        "id": "03368c98-06dd-4069-8b12-202e1e54bef7"
    },
    {
        "author": "周必大",
        "paragraphs": [
            "品极王封壶有妃，其余国艳视诸姬。",
            "上黄贵紫知无敌，藏白分青合付谁。",
            "旧谱由来虚爵邑，新名此去备藩维。",
            "古之兄弟方华鄂，今以公侯属缥枝。"
        ],
        "title": "多叶白牡丹一干两花其一重台其一每叶之上间以青纯前所未闻名之曰青白圭盖用司马相如檄析圭注白藏天子青分诸侯也为赋此诗",
        "id": "9c2f6405-8223-4aa6-ba4c-74b886983fc2"
    },
    {
        "author": "周必大",
        "paragraphs": [
            "忆昨淳熙谨万微，再登耆哲贰繁机。",
            "谋猷入告宸心沃，俊乂旁招物望归。",
            "惠敛十连遗爱远，年开九秩近臣稀。",
            "全名备福公何憾，念旧伤情涕自挥。"
        ],
        "title": "参政李秀叔挽词二首  其一",
        "id": "d727e0c9-51af-4d36-a7a8-15bce3c748d1"
    },
    {
        "author": "周必大",
        "paragraphs": [
            "十载山林号后谿，三朝钟鼎列前疑。",
            "进贤自许唐师德，持论人推萧望之。",
            "玉立诸郎传素业，金声高弟振清规。",
            "送车远莫陪千两，诔行深惭措一辞。"
        ],
        "title": "参政李秀叔挽词二首  其二",
        "id": "14af32aa-a059-45b7-a8f5-636a8a100e57"
    },
    {
        "author": "周必大",
        "paragraphs": [
            "上巳清明共一时，魏花开处亦连枝。",
            "前身应是唐宫女，犹记昭容双袖垂。"
        ],
        "title": "三月三日适值清明会客江楼共观并蒂魏紫偶成二小诗约坐客同赋  其一",
        "id": "ba3e7867-6c9e-40fe-b5ee-b2f80db4833d"
    },
    {
        "author": "周必大",
        "paragraphs": [
            "修禊归来却踏青，临流谋野两关情。",
            "不如省事游春女，挑菜渚边看水生。"
        ],
        "title": "三月三日适值清明会客江楼共观并蒂魏紫偶成二小诗约坐客同赋  其二",
        "id": "4a7f197a-05d3-4024-a1ba-70add9683db0"
    },
    {
        "author": "周必大",
        "paragraphs": [
            "红药何年有，繁花扫地无。",
            "风光分谢砌，根拨记江都。",
            "两两丹山凤，炎炎赤水珠。",
            "春衫谁氏女，比并强施朱。"
        ],
        "title": "某昨蒙宝文待制辄送扬州红都胜欲占小诗叙谢怯大巫而止兹者贤郎明府相过屡索芍药诗实不曾作谨用前意成四韵拙迟可笑",
        "id": "4e3d0b54-ec61-4998-9631-0546570b465e"
    },
    {
        "author": "周必大",
        "paragraphs": [
            "轩窗弥望猗猗竹，有斐切磋琢磨足。",
            "天籁鸣风异丝木，昼夜锵金戛球玉。",
            "碧梧空有栖凤枝，何如以实饲其儿。",
            "扶摇下视鸿鹄陂，附翼会集夔龙池。"
        ],
        "title": "永新谈汉卿求筠坡书院诗用诚斋之韵之意而推广之",
        "id": "e81edcaa-3b0f-40fb-9a42-6ce54bade32a"
    },
    {
        "author": "周必大",
        "paragraphs": [
            "孝子因亲不爱肤，忠臣为国亦忘躯。",
            "一毫不拔何为者，此姓渠名枉共朱。"
        ],
        "title": "安福孝子朱云孙血指刲股燃臂愈父母疾化遂行于室家邑上其事于州他日读待制廷秀杨公所述志公之文为题小诗于后",
        "id": "23ac2034-8fff-4cd9-8df6-23076c907ebf"
    },
    {
        "author": "周必大",
        "paragraphs": [
            "应物无心善自宽，临财有义肯儒酸。",
            "竹林逸老多余庆，鸿苑奇书独饱观。",
            "名父平生淹簿领，佳儿他日绍衣冠。",
            "追思再世相逢旧，西望梅溪一永叹。"
        ],
        "title": "无心居士刘君挽词",
        "id": "c14c6102-3051-485a-9c44-ed9bf7608014"
    },
    {
        "author": "周必大",
        "paragraphs": [
            "岂弟基巖邑，名声起使华。",
            "台评扶国是，谏纸合谟嘉。",
            "念昔陪东府，看公肃正衙。",
            "班齐人立鹗，疏出字飞鸦。",
            "汉履星辰远，江祠岁月赊。",
            "负图官益峻，赐札礼弥加。",
            "耄耋常称道，儿孙竞克家。",
            "归全无一愧，殄瘁有长嗟。"
        ],
        "title": "龙学张彦父挽词",
        "id": "645c23fb-c8fe-4fae-919b-d228b52bbf1a"
    },
    {
        "author": "周必大",
        "paragraphs": [
            "倚相端能记典坟，子羔未可治人民。",
            "十年莫作攸之恨，万卷方知甫也神。",
            "堂下从渠糟粕议，城南容我简编亲。",
            "铁更三擿韦三绝，将圣犹然况后人。"
        ],
        "title": "王籍文学求读书堂诗",
        "id": "243bc5c4-7c8e-484f-8aba-f3d5c8e48fec"
    },
    {
        "author": "周必大",
        "paragraphs": [
            "弘景挂冠永明年，筑楼三层家政传。",
            "俯听松风辄欣然，时人望之疑是仙。",
            "天教轻捷游方外，自喜向来不为宰。",
            "耄期犹且有壮容，誓戒何妨临鄮海。"
        ],
        "title": "平园创三层楼子直秘书远贶新诗有山中宰之句自念挂朝服筑层楼偶与陶隠居相符他日倘得寿与之齐则登临之乐未已也次韵为谢每句用本传中语",
        "id": "22a23a1b-4daf-4be0-a89f-140341075fc4"
    },
    {
        "author": "周必大",
        "paragraphs": [
            "初非远道思绵绵，自是岑岑懒涉川。",
            "咫尺却成千里隔，蹉跎还负十分圆。",
            "坐看碧落飞金镜，遥想黄楼运笔椽。",
            "宽约重阳各强健，登高同赋去年篇。"
        ],
        "title": "丙辰七兄有诗及人月分圆己未彼此服药未能夜坐今次旧韵为重九之约",
        "id": "f058ae2e-b7ab-4147-9f66-806eb6deedc9"
    },
    {
        "author": "周必大",
        "paragraphs": [
            "巖桂芙蓉映菊篱，小春仍上海棠枝。",
            "瓮头幸有茅柴酒，来看平园万户棋。"
        ],
        "title": "小诗戏王驹甫请来早转约伯威德源得善彦和志伯西美粹夫及愚卿兄弟共不托一杯已有定例不设他味",
        "id": "1b1bc5e0-bad9-4e4d-8cda-22e9a2669bb5"
    },
    {
        "author": "周必大",
        "paragraphs": [
            "魏国勋劳四海知，南轩爱直古人遗。",
            "中兴家世谁如此，季氏豪英尚似之。",
            "金殿新班将得政，玉麟旧镇且移麾。",
            "落星小驻星还落，江路东西总去思。"
        ],
        "title": "端明殿学士张定叟挽词",
        "id": "da880c65-1ab9-4e4a-b3db-0e7c7469baa5"
    },
    {
        "author": "周必大",
        "paragraphs": [
            "十年不侍殿东头，临水登山隠者流。",
            "一眼瞳方无异相，三层勾曲有巍楼。",
            "幸殊王粲非吾土，何事庞公不入州。",
            "至后腊前天欲雪，扁舟乘兴肯来不。"
        ],
        "title": "次韵杨廷秀待制二首  其一",
        "id": "48d0c733-57fb-414b-ba9f-ac4fcb640bcd"
    },
    {
        "author": "周必大",
        "paragraphs": [
            "官府新辞上界仙，碧瑶洞口晋桃源。",
            "默存常在清都境，归去休芜靖节园。",
            "为问隆楼并杰阁，何如易野及平原。",
            "明年大作南溪社，会访拾遗花柳村。"
        ],
        "title": "次韵杨廷秀待制二首  其二",
        "id": "8db1a8af-92c6-4ee9-a4a5-00a08f82d3c3"
    },
    {
        "author": "周必大",
        "paragraphs": [
            "地跨江闽秀气兼，玉成界尺直方廉。",
            "西曹久处习凿齿，高士谁知孙子严。",
            "我愧元城题品重，君能楚些笔锋铦。",
            "天门底用相吹送，公道今方拔滞淹。"
        ],
        "title": "庐陵主簿李子贤东顷示长牋用刘元城主簿可教事去秋复惠楚词皆未果答今代还索言老谬勿哂",
        "id": "22c9cc33-286e-4f57-8fcd-228bb6a750b5"
    },
    {
        "author": "周必大",
        "paragraphs": [
            "徧走三台一日中，前年乐事转头空。",
            "新楼期对萸并菊，旧约翻吟雨与风。",
            "鱼绕长江殊有味，酒篘大瓮浩无穷。",
            "登临何必拘重九，脚力强时信即通。"
        ],
        "tags": [
            "长江"
        ],
        "title": "七兄初约登新楼作重阳敦前岁之盟适病足不能出佳篇送鱼酒且及二苏逍遥堂风雨之句次韵叙谢并为后约",
        "id": "0b1c522b-70bb-4af4-9d42-7d0175a2ab36"
    },
    {
        "author": "周必大",
        "paragraphs": [
            "道学人争说，躬行少似君。",
            "中心惟至一，余事亦多闻。",
            "湖广规模远，濂伊讲习勤。",
            "平生忠与敬，彷彿在斯文。"
        ],
        "title": "读张敬夫南轩集夜梦赋诗",
        "id": "0c6c8857-90bb-4d3f-9bf6-1195004ae986"
    },
    {
        "author": "周必大",
        "paragraphs": [
            "花接门园记洛川，明农堂畔识丰年。",
            "自量拾级身犹健，共约楼居意欲仙。",
            "倚槛聊舒千里目，举头应侧万人肩。",
            "那知宾主非刘石，枉作沙河酒席传。"
        ],
        "title": "庆元庚申华隠楼成其下明农堂新接牡丹亦盛开敬邀伯威德源二兄小集用旧韵",
        "id": "a1decf87-47db-47db-af42-aa0011c47191"
    },
    {
        "author": "周必大",
        "paragraphs": [
            "白鹿争看拥碧油，貂蝉锐欲出兜鍪。",
            "初官事业追山盗，晚岁功名静海舟。",
            "鹤唳八公垂破贼，虎飞万里欠封侯。",
            "儒科有子传衣钵，积善徐卿庆未休。"
        ],
        "title": "卢帅钱待制之望挽词",
        "id": "f2354057-6676-49b9-954b-75a99955a2ff"
    },
    {
        "author": "周必大",
        "paragraphs": [
            "往年饯尊公，出宰新吴县。",
            "仁爱驯桑雉，圣明遇禾绢。",
            "君今治南昌，家学世其官。",
            "密令行教化，明庭集孔鸾。",
            "煌煌牛斗间，宝气先后应。",
            "卓鲁聚一门，谁续职方乘。"
        ],
        "title": "送杨伯子知南昌县",
        "id": "6e71652f-86ff-4a64-867c-caaddbf0a206"
    },
    {
        "author": "周必大",
        "paragraphs": [
            "诗勿惊人日以昌，巍科只待赋阿房。",
            "源深元自流三峡，干老今谁敌豫章。",
            "肯向洛阳寻白傅，曾从江夏学黄香。",
            "漠廷结绶君家事，不羨弹冠贡与王。"
        ],
        "title": "萧彦育顷年示诗篇且求次诚斋待制所赠佳句之韵尝许赴省时勉为之适相过以七步见窘就坐呈老丑聊述本意",
        "id": "602aa1ee-db31-4607-8241-f18e6b611bce"
    },
    {
        "author": "周必大",
        "paragraphs": [
            "殖学摛文众所推，掾州佐邑誉尤归。",
            "羊羔德备尝缝革，神虎门高早挂衣。",
            "斯疾顿乖今者愈，此生谁及古来稀。",
            "遥瞻乌石冈边路，挽奠无从只泪挥。"
        ],
        "title": "通直郎致仕刘楹挽词",
        "id": "7f6118e9-deed-44c7-9322-3e52b6f51a14"
    },
    {
        "author": "周必大",
        "paragraphs": [
            "驲骑尘飞受暑风，绝怜丹脸透青龙。",
            "欧闽后出名高尚，广蜀先驱品下中。",
            "遥忆东坡分晒白，预邀老杜赋轻红。",
            "明年倘未归黄闼，生熟何忧更异同。"
        ],
        "title": "次张子仪抑篇荔枝诗韵",
        "id": "769bf530-6467-4f01-9f26-ae44fc24095f"
    },
    {
        "author": "周必大",
        "paragraphs": [
            "与进依三善，从游阅五冬。",
            "初终存缱绻，议论极从容。",
            "辅政时虽浅，开藩眷自浓。",
            "不如仙宅犬，犹从鼎湖龙。"
        ],
        "title": "光宗皇帝挽诗二首  其一",
        "id": "2ee7123f-365a-474f-b8da-d457292ee47a"
    },
    {
        "author": "周必大",
        "paragraphs": [
            "仁爱周华夏，英聪贯古今。",
            "知人符日照，裕物称天临。",
            "闲退亲传子，忧劳旧损心。",
            "景光昭百世，昧谷谩西沉。"
        ],
        "title": "光宗皇帝挽诗二首  其二",
        "id": "98385306-b144-4e50-ba3f-e4e6a7a995d1"
    },
    {
        "author": "周必大",
        "paragraphs": [
            "霜凝宪简肃朝衣，日转熙台治郡时。",
            "事道初无中与外，居仁自有勇兼慈。",
            "甿谣曾咏来何暮，德政常留去后思。",
            "眼看清规非面友，肩随画像是心期。"
        ],
        "title": "赣守张子智重修思贤阁奉赵清献公",
        "id": "167268b5-96a7-4255-a407-37fad2255b27"
    },
    {
        "author": "周必大",
        "paragraphs": [
            "小松风飕飕，长松风冽冽。",
            "遥知蒙溪上，余韵两清绝。",
            "宦游正可乐，归梦未应切。",
            "待生丁固腹，徐化庄周蝶。"
        ],
        "title": "余仲镛从辟广西示洪景卢所作松风阁记题诗反招隠",
        "id": "a5d01c94-0f14-427d-adf1-d126dba69c87"
    },
    {
        "author": "周必大",
        "paragraphs": [
            "四始昭垂棠棣诗，九江屹立义门碑。",
            "请君更学张公艺，忍字常为一字师。"
        ],
        "title": "寄题安福朱景源景云所居二首  其一",
        "id": "f3e97600-6f63-46ad-8964-5e3a85e9f689"
    },
    {
        "author": "周必大",
        "paragraphs": [
            "友悌人知天亦知，风雷会变箨龙儿。",
            "从今直节亭前后，枝茂宗生竹也慈。"
        ],
        "title": "寄题安福朱景源景云所居二首  其二",
        "id": "4cf0e5b0-7afb-45eb-8b31-94690e3182de"
    },
    {
        "author": "周必大",
        "paragraphs": [
            "青袍黄甲旧蜚英，紫绶金章晚更荣。",
            "隠德家传辽北客，修龄人羨济南生。",
            "墓中深刻同年笔，世上难磨异日名。",
            "识面有时追往事，伤情无路奠佳城。"
        ],
        "title": "管长源朝奉挽词",
        "id": "861d3f32-79a8-4e3a-a60e-c2198d030256"
    },
    {
        "author": "周必大",
        "paragraphs": [
            "经术逢辰富贵兼，取名银艾未伤廉。",
            "更须唤作藏书阁，别贮邺侯三万签。"
        ],
        "title": "万安頼秀才家拾青楼二首  其一",
        "id": "5a746526-465b-43d7-b8e0-7ad526ef41ad"
    },
    {
        "author": "周必大",
        "paragraphs": [
            "高柳侵簷带绿烟，平林遥望倚青天。",
            "诗人不必工摹写，留与恩袍色鬭鲜。"
        ],
        "title": "万安頼秀才家拾青楼二首  其二",
        "id": "0b043935-1c47-4a76-8da3-76d5a0f1c3df"
    },
    {
        "author": "周必大",
        "paragraphs": [
            "往闻郭林山，学易之指南。",
            "艮斋从其子，议论青出蓝。",
            "授徒兰溪上，妙理常穷探。",
            "真旨传何人，著录推静庵。",
            "称疾似玄晏，观复师老聃。",
            "芸芸已归根，吊客无多谈。"
        ],
        "title": "静庵曾伯虞挽词",
        "id": "51a353ab-6cf4-4034-be1e-5f5cc5952b6c"
    },
    {
        "author": "周必大",
        "paragraphs": [
            "夏屋渠渠斲采椽，笋舆就养有成言。",
            "南陔久叹薪吹棘，北户空劳草树萱。",
            "堂上只容瞻像设，寝中那复问寒暄。",
            "朝思夕念嗟何及，彷彿神游入梦魂。"
        ],
        "title": "登仕郎曾忠佐迎母王于乐氏母许新居成即归于是筑第高沙极轮奂母欲迁而逝乃虚中堂榜之曰思永为赋四韵",
        "id": "a4d2f929-3b1d-4987-9da6-1a1115983043"
    },
    {
        "author": "周必大",
        "paragraphs": [
            "彼美人兮楼楚都，身亲棨戟俯江湖。",
            "宾僚遂使多贤者，共顾飞鸿亦乐乎。"
        ],
        "title": "寄题江陵抚干胡仲方官舍信美楼  其一",
        "id": "22432602-4dda-42d6-8d05-92c1143a5b42"
    },
    {
        "author": "周必大",
        "paragraphs": [
            "家在香城溪水边，冠霞飞阁切云烟。",
            "从军乐事犹吾土，底用销忧赋仲宣。"
        ],
        "title": "寄题江陵抚干胡仲方官舍信美楼  其二",
        "id": "89ff0924-0827-4af2-855c-75e5b7735c97"
    },
    {
        "author": "周必大",
        "paragraphs": [
            "万人竞渡一标归，乡国今犹记锦衣。",
            "芹藻再思俱有造，谷蒲连执总成非。",
            "风吹剑首空遗吷，日照禺中遽落晖。",
            "宿草纵存无路哭，追怀往事共歔欷。"
        ],
        "title": "追挽胡季文知县",
        "id": "12fa1d64-82b8-4775-ba24-6e8958dc90b1"
    },
    {
        "author": "周必大",
        "paragraphs": [
            "使君为郡入苏天，六月清风更穆然。",
            "子到同吟仙井橘，公余趁赏北湖莲。"
        ],
        "title": "送杨子止赴郴守罗达甫之招二首  其一",
        "id": "23246057-4e28-4af2-8851-eee36a9a7e4f"
    },
    {
        "author": "周必大",
        "paragraphs": [
            "谁传衣钵付扬云，卿子文锋旧冠军。",
            "主合握兰宾折桂，来春吉语一时闻。"
        ],
        "title": "送杨子止赴郴守罗达甫之招二首  其二",
        "id": "2beb8305-550f-4523-86f1-e360bad405ab"
    },
    {
        "author": "周必大",
        "paragraphs": [
            "起来汗浃似翻浆，客带清风变早凉。",
            "鹤子曳衣犹浅褐，鹅儿对酒已深黄。",
            "白莲近揖三千女，丹荔遐招十八娘。",
            "但把槐忙付年少，不妨老伴燕林塘。"
        ],
        "title": "七月十四日江西美约周愚卿兄弟及许景阳相过共观鹤雏羽毛褐色因饮食双投新酒擘闽中新荔放白莲池上遂成胜赏明日西美有诗走笔奉和",
        "id": "ec1c5251-f7c5-491a-bfad-ffe48aee92a7"
    },
    {
        "author": "周必大",
        "paragraphs": [
            "酉岁应知富酒浆，频年暂辍奏伊凉。",
            "沼莲不使红侵碧，池鹄聊容白护黄。",
            "照坐虽无骈火实，洁尊幸有络丝娘。",
            "西风早晚驱残暑，何日寻盟到野塘。"
        ],
        "title": "江西美复送四景诗再次韵",
        "id": "366b1dd3-f851-48bc-a3bc-7681dac182a1"
    },
    {
        "author": "周必大",
        "paragraphs": [
            "君能多益办，我鼓再而衰。",
            "安得催诗雨，心摇毕月离。"
        ],
        "title": "时久阙雨回西美柬就附小诗",
        "id": "599d35a8-433d-4de6-a28b-59f88ed3df80"
    },
    {
        "author": "周必大",
        "paragraphs": [
            "菲饮箪壶食与浆，淡交非复世炎凉。",
            "佳名谁合戎州绿，妙语端由太史黄。",
            "无怨不须移孔议，有情未可老徐娘。",
            "荷香袭坐忘归兴，不觉昏鸦影渡塘。"
        ],
        "title": "三次韵答江西美",
        "id": "1ea52b04-359f-4397-97e8-fd45c21bbfb3"
    },
    {
        "author": "周必大",
        "paragraphs": [
            "只因瑞露酌天浆，解后移尊赴晚凉。",
            "眼看碧幢擎盖绿，心惭白鹄立槐黄。",
            "饮随人量陈三雅，兴入诗怀咏四娘。",
            "云黑月离今验矣，共欣甘雨溢陂塘。"
        ],
        "title": "四次韵",
        "id": "d7859d0e-4eb8-46da-aaa2-c4580ef01eff"
    },
    {
        "author": "周必大",
        "paragraphs": [
            "客嘉合馈五先浆，竹好仍生一味凉。",
            "天与冰肌胜傅粉，星驰火齐捷飞黄。",
            "将雏华表疑丁令，唤渡京江忆杜娘。",
            "屡枉新篇谁可拟，一川烟草贺横塘。"
        ],
        "title": "五次韵",
        "id": "19832fcd-4d4a-4891-b19e-1cbd54861b93"
    },
    {
        "author": "周必大",
        "paragraphs": [
            "甘寒何必柘为浆，也解逡巡造醴凉。",
            "更喜鹤鸣添子和，休因荔进引蕉黄。",
            "花如宋玉窥邻女，诗似刘郎问泰娘。",
            "只欠西湖双画舫，便疑风景类钱塘。"
        ],
        "tags": [
            "西湖"
        ],
        "title": "四景诗似欠一篇五更枕上足成之录呈西美司书勿劳属和仆亦偃旗闭垒矣",
        "id": "e0c8929f-c16f-4bf6-96b2-7c18caffcbe3"
    },
    {
        "author": "周必大",
        "paragraphs": [
            "壮观江潮拍岸时，肯来小圃访樊迟。",
            "天怜无以娱嘉客，并发春花伴桂枝。"
        ],
        "title": "八月十八日与客小集赏巖桂而红梅海棠金林檎盛开明日江西美赋四绝句走笔次首篇韵",
        "id": "bc9c73d4-d495-427e-bde5-24b2b693cdce"
    },
    {
        "author": "周必大",
        "paragraphs": [
            "君不见汉京辟雍载黄图，博士直舍三千区。",
            "分行数百曰槐市，下有诸生讲唐虞。",
            "又不见本朝肇启迩英阁，稽古隆儒号经幄。",
            "风清枝翠似交舞，日暖花黄时细落。",
            "君家欣慕名书斋，伯仲方将与计偕。",
            "桥门且陪亿万计，朝路终驰十二街。",
            "义郴文章妙天下，引喻牛行相君舍。",
            "勉君植德企前修，他日儿孙攀逸驾。"
        ],
        "title": "龙泉李宗儒师儒兄弟槐阴书院",
        "id": "d3817005-9869-4026-af4c-e3fefda73b37"
    },
    {
        "author": "周必大",
        "paragraphs": [
            "往闻澹庵评乡贤，有朋曰项如箎埙。",
            "是非褒贬乃枝叶，孝友忠信为本根。",
            "姓名不愿唱上第，诏旨特许旌高门。",
            "化行同邑得模楷，经授犹子留渊源。",
            "轻财重义续前烈，筑屋贮书贻后昆。",
            "谁能渐磨入我室，毋但涉猎游其藩。",
            "泉江况乃多侍从，远亲二郭近则孙。",
            "学成衮衮上台省，健翮万里看腾骞。"
        ],
        "title": "龙泉项汝弼字唐卿卢溪书院",
        "id": "449d0415-fe00-4004-8e42-69aa1967dc29"
    },
    {
        "author": "周必大",
        "paragraphs": [
            "断简残编已可披，排签插架有余师。",
            "五三载籍多为贵，九百虞初小不遗。",
            "润屋殊非阿堵物，传家自是宁馨儿。",
            "老来铅椠心犹在，每忆仇书馆殿时。"
        ],
        "title": "寄题龙泉李氏万卷堂",
        "id": "92c42d30-fd46-463d-9534-902611e60166"
    },
    {
        "author": "周必大",
        "paragraphs": [
            "蟠桃一绽岁三千，仙传荒唐未必然。",
            "何似此花留巧石，有开无落更长年。"
        ],
        "title": "安福欧阳绍之奉议桃花石二绝句  其一",
        "id": "22a1a9bc-07e0-4d5c-90d4-196dda18df7e"
    },
    {
        "author": "周必大",
        "paragraphs": [
            "武陵溪畔古桃源，洞合空劳记往还。",
            "晋代渔郎心不转，随花化石在人间。"
        ],
        "title": "安福欧阳绍之奉议桃花石二绝句  其二",
        "id": "da590c86-e63f-4c52-af22-f0c5e5e8152c"
    },
    {
        "author": "周必大",
        "paragraphs": [
            "巖桂标名本在山，城居翻以桂为巖。",
            "香浮仙籍书生事，早拜恩袍映彩衫。"
        ],
        "title": "严宽桂巖堂二绝句  其一",
        "id": "e4fef28d-23c7-4116-91a6-4524db872061"
    },
    {
        "author": "周必大",
        "paragraphs": [
            "卜筑华堂已八年，花因旧植有新添。",
            "广寒何待中秋到，明月清风即步蟾。"
        ],
        "title": "严宽桂巖堂二绝句  其二",
        "id": "03cdbdf2-b193-48b8-88b2-a0eb1e0a9837"
    },
    {
        "author": "周必大",
        "paragraphs": [
            "墨谈名高笔有花，胸中五色补皇家。",
            "谏书夜奏常焚稿，讲舌时干每赐茶。",
            "秘祝重寻丹灶火，长生元笑紫河车。",
            "新诗有味知何似，双井春来试白芽。"
        ],
        "title": "次韵章茂献谢茶",
        "id": "48b91ac9-e186-4b25-8c8e-5a66a8bae754"
    },
    {
        "author": "周必大",
        "paragraphs": [
            "争渡行人簇水边，水中鲛鳄惯垂涎。",
            "从今何待跛男子，共载谁非利涉川。"
        ],
        "title": "太和宰赵嘉言  其一",
        "id": "3592982e-b3c9-4224-8935-f173dad5a445"
    },
    {
        "author": "周必大",
        "paragraphs": [
            "摊酒催钱吏打门，那堪嫁娶画朱陈。",
            "稍捐官府秋毫利，散作乡村浩荡春。"
        ],
        "title": "太和宰赵嘉言  其二",
        "id": "f1796ff8-5bf4-4ccf-88e9-602795ac294f"
    },
    {
        "author": "周必大",
        "paragraphs": [
            "古来丞尚涉文书，近世何曾识吏胥。",
            "不对溪山种桃李，官居真复似僧居。"
        ],
        "title": "太和县丞厅葺三亭于官廨曰真清曰特秀曰成蹊又有读书台龙首池寄题三叠  其一",
        "id": "b48c9e00-6547-411b-a756-227414ae5e90"
    },
    {
        "author": "周必大",
        "paragraphs": [
            "松竹林中读异书，公余有味在三余。",
            "立之犹未登台阁，予不负丞丞负予。"
        ],
        "title": "太和县丞厅葺三亭于官廨曰真清曰特秀曰成蹊又有读书台龙首池寄题三叠  其二",
        "id": "02556cd2-a35b-4dc1-9313-74956e96e1a6"
    },
    {
        "author": "周必大",
        "paragraphs": [
            "池疏龙首水循除，日暖游鯈得自如。",
            "官已忘机民正乐，鱼今知我我知鱼。"
        ],
        "title": "太和县丞厅葺三亭于官廨曰真清曰特秀曰成蹊又有读书台龙首池寄题三叠  其三",
        "id": "d6002086-3c2d-46a0-9c95-c5cc43e788ae"
    },
    {
        "author": "周必大",
        "paragraphs": [
            "鸡犬新丰识，江山清献游。",
            "吾宁忘旧隠，汝且事贤侯。",
            "剩酌廉泉水，徐题戏彩楼。",
            "明年更强健，亦欲理方舟。"
        ],
        "title": "送纶丞郡章贡",
        "id": "13fc72ab-613e-4221-b40d-5f2024ebc265"
    },
    {
        "author": "周必大",
        "paragraphs": [
            "百篇奥穾上规姚，一代英灵水出苕。",
            "使节帅符周郡国，天台储禁切云霄。",
            "趋庭禄养连三组，御极恩章接四朝。",
            "行马施门兼五福，死生穷达祇嚣嚣。"
        ],
        "title": "华文阁学士沈持要挽词  其一",
        "id": "54de8b1f-3373-4e9f-952b-9ee95e5f817c"
    },
    {
        "author": "周必大",
        "paragraphs": [
            "宦游到处绩皆凝，名遂归来望更增。",
            "棋势昼翻饶国手，蒲团夜坐敌禅僧。",
            "风标常忆清如鹤，书札频通细若蝇。",
            "戏彩堂空诗版在，禾兴耆旧传吴兴。"
        ],
        "title": "华文阁学士沈持要挽词  其二",
        "id": "941beb6d-1500-49db-989c-3b62b2378e68"
    },
    {
        "author": "周必大",
        "paragraphs": [
            "曾门尝佐虎头州，济美人犹羨督邮。",
            "三仕今看孙又子，会持麾节继前修。"
        ],
        "title": "寄题赣簿彭南夫读书楼二绝  其一",
        "id": "45b031b0-8872-4541-8d5c-beb5551a4930"
    },
    {
        "author": "周必大",
        "paragraphs": [
            "江山不怕簿书迷，鸾凤何妨枳棘栖。",
            "公退读书消永夜，遥知太乙下青藜。"
        ],
        "title": "寄题赣簿彭南夫读书楼二绝  其二",
        "id": "4f32b93d-46b6-41b8-b15d-f7015e3b1159"
    },
    {
        "author": "周必大",
        "paragraphs": [
            "同辞宦路返乡闾，两骕骦中间以驽。",
            "前后顾瞻羞倚玉，支干引从偶连珠。",
            "三人不用邀明月，九老何妨续画图。",
            "从汉二疏唐尹后，相新相近此应无。"
        ],
        "title": "刘讷画庐陵三老图求诗",
        "id": "8b46ca17-6036-4b63-a237-0fde74a9a1ea"
    },
    {
        "author": "周必大",
        "paragraphs": [
            "衷甲藩身却误身，谁教全体点斑鳞。",
            "幸容生致池中物，忍使刳为席上珍。",
            "剩买鱼盐便尔性，闲随龟鹤称吾真。",
            "却思御合纹如豆，侍食钧天二十春。"
        ],
        "title": "西美司书赋生瑇瑁佳篇仍索鄙句奉和一首",
        "id": "6c02c236-fcbb-487d-83e7-2080cefb6d1c"
    },
    {
        "author": "周必大",
        "paragraphs": [
            "天教尤物伴闲身，不为衣裳易介鳞。",
            "莫效卢亭思辟毒，且同李阁赋潜珍。",
            "釦金元重名兼器，饰带空号假象真。",
            "久侍尚方叨赐予，新凉来醉茇堂春。"
        ],
        "title": "走笔再次西美韵兼简季章",
        "id": "5660a666-07f6-45b5-baad-049645a506b7"
    },
    {
        "author": "周必大",
        "paragraphs": [
            "灞桥忍冻两眉攒，汉殿含香别一般。",
            "粉面固宜垂紫袖，锦裳何必著中禅。",
            "禁庭侍史令同宿，宫帽花枝故自栾。",
            "咀嚼新诗怀旧直，刺贪宁不愧何檀。"
        ],
        "title": "次韵杨廷秀待制瑞香花",
        "id": "0cb65563-4c2e-4624-b8c0-351382910001"
    },
    {
        "author": "周必大",
        "paragraphs": [
            "修竹凌寒剑戟攒，何如绮绣媚千般。",
            "炉薰锦帐朝衣夹，花颤金钗舞袖禅。",
            "少态山茶空艳艳，多姿梅蕊恨栾栾。",
            "西清垂意君知否，应记青绫握旧兰。"
        ],
        "title": "廷秀再用韵见寄末句易檀为兰故亦不复从前韵",
        "id": "9e0ce2a4-76bc-45bb-a025-0cac812820e1"
    },
    {
        "author": "周必大",
        "paragraphs": [
            "勋业良平亚，声名丙魏齐。",
            "擎天安玉座，推毂聚金闺。",
            "乡墅休鹏翼，沙堤望马蹄。",
            "新麾辞海上，旧治乐湘西。",
            "岂料占飞鵩，真成梦白鸡。",
            "九重思汝砺，三镇有儿啼。",
            "昔者同朝久，公乎不我睽。",
            "八哀空日诵，一束几时携。"
        ],
        "title": "丞相余端礼挽词",
        "id": "babd58e4-1ef1-4209-8a9a-629d1fde9625"
    },
    {
        "author": "周必大",
        "paragraphs": [
            "老去何心悦盛华，观书无奈眼昏花。",
            "但思载酒扬雄宅，细问三州二部家。"
        ],
        "title": "杨子直秘书以一诗送小儿归省又一绝及平园花木校文苑英华并次韵发笑  其一",
        "id": "b182b8a7-5d1d-41ba-8970-1cb51727cb8c"
    },
    {
        "author": "周必大",
        "paragraphs": [
            "栽花种竹满平园，人道安闲似乐天。",
            "自笑铅黄消永日，何如蛮素乐华年。"
        ],
        "title": "杨子直秘书以一诗送小儿归省又一绝及平园花木校文苑英华并次韵发笑  其二",
        "id": "3ee4a49a-0c94-416e-ac24-a4ce513f6763"
    },
    {
        "author": "周必大",
        "paragraphs": [
            "霁色舒圭景，寒醅艳玉杯。",
            "关讥方且闭，国色已先开。",
            "幸有佳宾客，将何助笑咍。",
            "共言长至日，底事矮人来。"
        ],
        "title": "壬戌冬至胡季亨伯信仲威叔贤相过洛花一朵正开置酒赏之王南剑偶遣矮人献笑坐中以开闭长短为戏因成四韵",
        "id": "72dd6937-3fc0-4e1b-bedb-6eceb334cab2"
    },
    {
        "author": "周必大",
        "paragraphs": [
            "归田初不隔江淮，底事新元未往来。",
            "赌酒弹棋真梦尔，胶牙蓝尾亦悠哉。",
            "莫思乐事年年减，且喜春花日日开。",
            "兄弟相看俱八十，研朱赢得祝婴孩。"
        ],
        "title": "嘉泰癸亥元日口占寄呈永和乘成兄",
        "id": "7a554010-777a-420b-9b1c-fce29d273a13"
    },
    {
        "author": "周必大",
        "paragraphs": [
            "未复中原近守淮，前朝该辅只时来。",
            "济川用砺我无是，作醴和羹何有哉。",
            "正喜春晴知岁美，顿招两蕊坐筵开。",
            "和诗更作齐儿语，老手屠龙合拊孩。"
        ],
        "title": "正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答胡季亨",
        "id": "0e3326d1-bf5d-460f-a71e-1fbd384ed5ef"
    },
    {
        "author": "周必大",
        "paragraphs": [
            "舟浮江海达于淮，不尽词源衮衮来。",
            "人是浴沂三益者，句成泛剡两佳哉。",
            "千钟但使尊中满，九秩从教案上开。",
            "却忆儿童聚嬉戏，争骑竹马弄泥孩。"
        ],
        "title": "正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答胡伯信",
        "id": "6aca6e2b-7b7a-4ce8-ab75-72012daf5d13"
    },
    {
        "author": "周必大",
        "paragraphs": [
            "元和颂圣雅平淮，韩柳文章付后来。",
            "联璧照人今粲者，断金定契古谁哉。",
            "白醪劝我频霑醉，青眼逢君肯懒开。",
            "会散东风吹面缬，冻梨忻喜色如孩。"
        ],
        "title": "正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答胡仲威",
        "id": "deb8579d-a987-4b00-b690-8f3deca56441"
    },
    {
        "author": "周必大",
        "paragraphs": [
            "朱颜青绶忆秦淮，白鹭洲疑鳌驾来。",
            "侧畔交游欣作者，中间赓和负康哉。",
            "新春渐觉风光好，陈迹时将日记开。",
            "惟有诗情不如昔，旁观抚掌倒绷孩。"
        ],
        "title": "正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答胡叔贤",
        "id": "e9938585-328f-4d67-a700-77be4c4837cc"
    },
    {
        "author": "周必大",
        "paragraphs": [
            "安流咫尺异踰淮，有兴何妨叠櫂来。",
            "茗椀茅柴殊易耳，萍虀豆粥岂难哉。",
            "谈锋不怕通宵直，燕席宁辞逐日开。",
            "况是上元佳节近，华灯万点看莲孩。"
        ],
        "title": "正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答欧阳宅之",
        "id": "61c78a51-4516-430d-9230-839daf7eb153"
    },
    {
        "author": "周必大",
        "paragraphs": [
            "浊泾不必羨清淮，社燕宾鸿任去来。",
            "老子何曾凭日者，后生正合竞时哉。",
            "圆规枉把方心凿，尘世常令笑口开。",
            "八十老翁行未得，不如能说小儿孩。"
        ],
        "title": "正月三日胡季亨及伯信仲威叔贤昆仲欧阳宅之李达可同自永和来雨中小集叠岫阁用金鼎玉舟劝酒下视梅林戏举说命五说戏祝六君蒙次前韵赋佳篇各征旧事各以一篇为谢 答李达可",
        "id": "60de51c1-5a5a-4e57-8eb0-eb24ede9a4cc"
    },
    {
        "author": "周必大",
        "paragraphs": [
            "东海沙田种蛤珧，南烹苦酒濯琼瑶。",
            "馔因暂弃常珍变，指为将尝异味摇。",
            "珠剖蚌胎那畏鹬，柱呈马甲更名䖴。",
            "累人口腹吾何敢，惭愧三英喜且谣。"
        ],
        "title": "周愚卿江西美刘棠仲各赋江珧诗牵强奉答用一字韵格",
        "id": "3488c0be-d1d4-4beb-b26b-a86db3355d18"
    },
    {
        "author": "周必大",
        "paragraphs": [
            "今夕知何夕，团圆事事同。",
            "汤官寻旧味，灶婢诧新功。",
            "星灿乌云里，珠浮浊水中。",
            "岁时编杂咏，附此说家风。"
        ],
        "title": "元宵煮浮圆子前辈似未尝赋此坐间成四韵",
        "id": "7addcd79-3e63-45b6-bc09-f978ffb4d03c"
    },
    {
        "author": "周必大",
        "paragraphs": [
            "时节三吴重，匀圆万颗同。",
            "溲浮虽有法，烹煮岂无功。",
            "杜喜云抄白，徐妨酒复中。",
            "策勋俱是秫，适口不同风。"
        ],
        "title": "再赋",
        "id": "434cc957-22ed-4f99-9a34-62f384ddfdb0"
    },
    {
        "author": "周必大",
        "paragraphs": [
            "早遮西日觅王官，晚倚南窗审膝安。",
            "亹亹清风挥麈落，纷纷苍雪著笙寒。",
            "花前白酒倾云液，竹里行厨洗玉盘。",
            "江月上时凉意足，四絃三弄泻惊湍。"
        ],
        "title": "茶园王琰求清暑堂诗次王民瞻敷文胡邦衡资政二公旧韵",
        "id": "74ff6d4a-7934-4320-b29d-087a3b571c25"
    },
    {
        "author": "周必大",
        "paragraphs": [
            "才将疑狱决春秋，便顾居乡马少游。",
            "犯斗海槎光斗野，应星汉节照星楼。",
            "法书飞动鸾窥沼，韵语清高鹤唳洲。",
            "田父邻家争借问，顷来重客有今不。"
        ],
        "title": "陈正仲提刑制勘甫毕首过小楼既出新诗仍惠手书十扇次韵二篇致感幸之意  其一",
        "id": "e4fa11c4-ff6d-4905-8a80-4272ba8220d8"
    },
    {
        "author": "周必大",
        "paragraphs": [
            "早飞雕鹗凛横秋，晚向山林思倦游。",
            "梦断尧阶方寸地，身居陶隠上层楼。",
            "山园遥对青原寺，江势中分白鹭洲。",
            "不值熙朝人遂性，果能独乐此园不。"
        ],
        "title": "陈正仲提刑制勘甫毕首过小楼既出新诗仍惠手书十扇次韵二篇致感幸之意  其二",
        "id": "8b725198-91a7-4b57-9dfb-e54e5b35f157"
    },
    {
        "author": "周必大",
        "paragraphs": [
            "绣衣持斧大江南，人在春风和气间。",
            "草合园扉秋绿缛，花开环堵晓斓斑。",
            "席前宣室趍严召，乐奏端诚趁近班。",
            "记取临分留爱景，芙蓉色鬭海棠殷。"
        ],
        "title": "陈正仲提刑辄还严近正及郊禋索语赠别适小圃芙蓉同海棠盛开笑令著句并成四韵",
        "id": "3f1c07e8-0410-47c6-9e6f-3e976628208b"
    },
    {
        "author": "周必大",
        "paragraphs": [
            "欧公命苏公，吟咏月石屏。",
            "苏公与范子，酬唱涵星泓。",
            "两公文字祥，天畀子墨卿。",
            "嗟予何为者，而得二美并。",
            "屏也欧青毡，流传到柴荆。",
            "砚兮此尤物，秋月端正生。",
            "盘拏丹桂枝，琼绕白玉绳。",
            "姮娥寔天眼，皎皎不自呈。",
            "但留双蛾眉，下镇蟾兔精。",
            "我生月斯望，真契非强名。",
            "乌玦磨有光，玄云润无声。",
            "愿赓前贤句，透胁令人惊。"
        ],
        "title": "月石屏蛾月砚诗",
        "id": "87a493b1-6128-433a-a266-c4ef0eb881b0"
    },
    {
        "author": "周必大",
        "paragraphs": [
            "咀嚼劳劬八十年，更因缺落拔其残。",
            "已无韩愈妻堪诧，只欠张苍乳可餐。"
        ],
        "title": "悼亡之后病齿不能食拔去其甚者有感赋小诗",
        "id": "55b72f09-028a-4139-b21a-a509350df09d"
    },
    {
        "author": "周必大",
        "paragraphs": [
            "淡墨名何早，洪钧转稍迟。",
            "艺文追伏郑，德业望臯夔。",
            "寔事常求是，多闻更阙疑。",
            "斯民先觉者，人代舍公谁。"
        ],
        "title": "元枢陈叔达挽词二首  其一",
        "id": "f1706751-e40f-41c3-ad55-eb7fc9f26770"
    },
    {
        "author": "周必大",
        "paragraphs": [
            "联事麟台里，论心鹤禁中。",
            "贤愚虽有异，出处不无同。",
            "解后桥山日，凄凉浙水风。",
            "儿孙看竞爽，门户庆方隆。"
        ],
        "title": "元枢陈叔达挽词二首  其二",
        "id": "9dce7272-532c-4cda-a79d-0b3f1ecb7feb"
    },
    {
        "author": "周必大",
        "paragraphs": [
            "物我都归造物中，存神过化本同风。",
            "静观此理怡然顺，岂间深青与浅红。"
        ],
        "title": "胡季亨圃中有观生亭取观天地万物生意杨诚斋赋二诗次韵  其一",
        "id": "d51ac7d3-2edb-4b4a-86b1-ed510afa22a4"
    },
    {
        "author": "周必大",
        "paragraphs": [
            "只道春荣夏乃亨，谁知四序总生生。",
            "黄钟大吕还相处，上下方能著五声。"
        ],
        "title": "胡季亨圃中有观生亭取观天地万物生意杨诚斋赋二诗次韵  其二",
        "id": "9fc34704-87e8-42e1-88cd-b9b1cc5e15d6"
    },
    {
        "author": "周必大",
        "paragraphs": [
            "不须十万忆膏粱，有羨崔庄独遣荒。",
            "独秀佳名今暗合，要三二别四壶方。"
        ],
        "title": "临川贡士徐子比先世有十万庄今唯一山岿然田间立曰独秀求予下语因记东坡以是名南康田氏之峰就用此意致登科之祝",
        "id": "38616a59-1770-4638-a4bb-e052a0bffac4"
    },
    {
        "author": "周必大",
        "paragraphs": [
            "上元甲子此攻坚，卜筑安居正十年。",
            "登堞遥观灯夺昼，归家却赏月流天。",
            "丹台旋葺新炉灶，绛帐都抛旧管絃。",
            "頼有故人将骥子，功名不断复青毡。"
        ],
        "title": "某绍兴甲子赴试此地卜居今十年三历秋举每遇中秋必与亲旧歌舞之今岁大病使令辈散遣萧然偶伯信仲威携子姪相过喜成四韵",
        "id": "8681af27-4710-47ae-bf35-88908909e67e"
    },
    {
        "author": "周必大",
        "paragraphs": [
            "龙章凤姿，挥斥八极。",
            "天心月胁，照映万物。",
            "孟子之气，庄周之文。",
            "瞻之在前，尚有典型。"
        ],
        "title": "东坡像李伯时作曾无疑藏之命予赞之",
        "id": "8383eeef-ed11-4869-ab04-b81e6d38dd64"
    },
    {
        "author": "周必大",
        "paragraphs": [
            "我不识公，而哀斯文。",
            "稷言臯谟，宋艳班香。",
            "四海所宗，一乡何有。",
            "瞻之在前，瞠乎若后。"
        ],
        "title": "徐泾教授求六一先生赞",
        "id": "e0b3d972-ceec-49f7-9db1-18bf0d3e7fae"
    },
    {
        "author": "周必大",
        "paragraphs": [
            "春秋尊王，外攘夷狄。",
            "幼学壮行，终始惟一。",
            "凛然英气，尚父是匹。",
            "揭之徂征，可却回纥。"
        ],
        "title": "又求胡忠简公赞",
        "id": "9f8a38f3-b7ff-4e8d-8e1c-c342b7381462"
    },
    {
        "author": "周必大",
        "paragraphs": [
            "信厚为质，温恭其仪。",
            "视此标的，盛哉本支。"
        ],
        "title": "宗室公衡真赞",
        "id": "097ab680-ac10-4f91-adc9-182af155c7f9"
    },
    {
        "author": "周必大",
        "paragraphs": [
            "元亮无适俗韵，醉中强释形神。",
            "置我青原台上，不劳半道邀迎。"
        ],
        "title": "赵山甫使君为所部七十老叟记颜索赞",
        "id": "bbdca141-ed30-445f-9b8f-3a9c5d2f3ecd"
    },
    {
        "author": "周必大",
        "paragraphs": [
            "懒逐溪风偶度云，聊同江月戏分身。",
            "谁知郑驲多佳客，也著骀佗一恶人。"
        ],
        "title": "友人曾无疑示予真索赞",
        "id": "619e859d-8354-4988-98ba-a428d3ba7652"
    },
    {
        "author": "周必大",
        "paragraphs": [
            "骨相屯，气宇尘。",
            "浊不盈，臞不清。",
            "视汝形，肖汝身。",
            "无古心，无时名。",
            "乃久生，真幸民。"
        ],
        "title": "刘氏兄弟写予真求赞时年七十",
        "id": "81c0c061-6b18-468a-b15e-dea4617b22ce"
    },
    {
        "author": "周必大",
        "paragraphs": [
            "野巖非汝肖，山泽称吾臞。",
            "珍重梁高士，深知谢幼舆。"
        ],
        "title": "梁光远以予真置邱壑中",
        "id": "7173ae0b-a7f0-48f3-bca6-ee550bf16d2b"
    },
    {
        "author": "周必大",
        "paragraphs": [
            "巍楼必欲称元龙，须写褒公与鄂公。",
            "鹤毳鸡肤吾老矣，祇宜蓑笠钓船中。"
        ],
        "title": "太和贡士陈诚之记予颜欲置远明楼昔白傅年七十一写真诗云鹤毳变绿发鸡肤换朱颜予今年适同感而赋此",
        "id": "7cda0c14-d525-4189-ad43-f3098ad87998"
    },
    {
        "author": "周必大",
        "paragraphs": [
            "三为众，一日寿。",
            "粃糠前，珠玉后。",
            "非面朋，乃益友。",
            "松竹鹤，同耐久。"
        ],
        "title": "庆元丁巳予与伯威欧阳兄德源葛兄三讲丙午齐年会德源之子玢绘三寿图求赞月日皆丙午也",
        "id": "d4655ea7-aac6-44fb-82e2-0b5ccd2a767f"
    },
    {
        "author": "周必大",
        "paragraphs": [
            "蟠木离奇，病鹤摧颓。",
            "以若形骸，而卜襟怀。",
            "无才无能，不竞不猜。",
            "十目所视，人焉廋哉。"
        ],
        "title": "南城吴氏记予七十三岁之颜",
        "id": "0ddf01bd-018d-42db-8fe9-95fa3ce9ed5a"
    },
    {
        "author": "周必大",
        "paragraphs": [
            "三年监州再摄州，家置绘像争借留。",
            "便当紫绶朝冕旒，念我青笠操渔舟。",
            "携此鼠目而麞头，归来高阁包春秋。",
            "他年持节寻旧游，却校形容知似不。"
        ],
        "title": "聂倅写真求赞",
        "id": "7ee75a72-dfa0-4f59-bd99-c447263cc52e"
    },
    {
        "author": "周必大",
        "paragraphs": [
            "未冠来随举子忙，当时已似失林獐。",
            "而今年貌那堪画，手种堂前树亦苍。"
        ],
        "title": "绍兴甲子予待试庐陵辞曹厅是秋失解后六年乃与计偕考官七人今惟提刑少监赵氏独寿而康其子仲肃来为掾即诗人堂之西辟小斋记予肄业之所写真求赞并题二诗  其一",
        "id": "7aa8fb29-e6db-44f7-97fc-de38c4337795"
    },
    {
        "author": "周必大",
        "paragraphs": [
            "五十余春一远庄，耕夫虽老未抛荒。",
            "审言堂上新司户，子厚书中顾十郎。"
        ],
        "title": "绍兴甲子予待试庐陵辞曹厅是秋失解后六年乃与计偕考官七人今惟提刑少监赵氏独寿而康其子仲肃来为掾即诗人堂之西辟小斋记予肄业之所写真求赞并题二诗  其二",
        "id": "fad2b6e3-e23f-40cd-a6d8-f5d49a399ab5"
    },
    {
        "author": "周必大",
        "paragraphs": [
            "德行渊骞，曾参曷遗。",
            "盖生也后，其年可推。",
            "遥遥华胄，古今与稽。",
            "诚斋则贤，我愧思齐。"
        ],
        "title": "高沙曾良臣筑思堂以念亲傍辟书阁肖杨诚斋及予像求赞",
        "id": "7a1b60ba-2eb2-4995-a7bd-4a8b687ee4d9"
    },
    {
        "author": "周必大",
        "paragraphs": [
            "休夸岁岁花相似，莫叹年年貌不同。",
            "闲伴长松与龟鹤，免将开落问东风。"
        ],
        "title": "游元龄登仕写予真求赞",
        "id": "076dc938-37e8-472a-a375-645751627850"
    },
    {
        "author": "周必大",
        "paragraphs": [
            "谁把江西一幸民，强摹南极老人星。",
            "穹龟鹿鹤朋三寿，伴我松根斸茯苓。"
        ],
        "title": "门客郑安世写寿星求赞",
        "id": "91434954-9cdd-48f5-8984-ddb19c11e387"
    },
    {
        "author": "周必大",
        "paragraphs": [
            "王父当年此治中，嗟予鬓角未成童。",
            "只因阖郡攀泥轼，何事偏图鹤发翁。"
        ],
        "title": "赵倅彦璨写予真求赞",
        "id": "49c424db-c4fb-4b76-bc68-e032811df6eb"
    },
    {
        "author": "周必大",
        "paragraphs": [
            "使君燕颔虎头，法当万里封侯。",
            "宜伯蜀而之广，绘象祠于两州。",
            "铃阁虽非麟阁，胡为画此猕猴。",
            "亦如杭人效穆仲，献笑于坡代俳优耶。"
        ],
        "title": "英德邵守之纲记予衰颜戏题数语",
        "id": "bcef1a96-ded2-4006-9cff-4b915c34375d"
    },
    {
        "author": "周必大",
        "paragraphs": [
            "德人之容，如玉其温。",
            "参前倚衡，以瞻以仪。",
            "我愧于是，将焉取斯。",
            "所贵者三，归有余师。"
        ],
        "title": "登仕郎张武来求一言因记衰颜就以勉之",
        "id": "8d5d87ab-58e0-43df-9ef9-f74e2cc6dd12"
    },
    {
        "author": "周必大",
        "paragraphs": [
            "三度除书下七闽，勒回深愧北山文。",
            "劳君为写山中相，要与邦人识使君。"
        ],
        "title": "予干道中尝除延平守闽宪皆当赴而改晚得富沙趋行甚峻亦不果赴今郡人吴岷写真求赞因以遗之",
        "id": "14282742-7034-40ed-8d15-0304c22b2c95"
    },
    {
        "author": "周必大",
        "paragraphs": [
            "鬓发皤然八十春，若为百倍比庄椿。",
            "藉令十此如彭祖，亦是鸡窠九世人。"
        ],
        "title": "永丰监税黄思义写予真于大椿之下戏题",
        "id": "b708885a-e565-4c51-b3ea-cc7e09f61162"
    },
    {
        "author": "周必大",
        "paragraphs": [
            "曾陪汉幄运前筹，也忝分封万户留。",
            "未问家传黄石法，且来闲伴赤松游。"
        ],
        "title": "张孜仲寅写予真倚松而立戏题",
        "id": "4b403dab-0e12-4e3b-9fd4-0b161f7fca00"
    },
    {
        "author": "周必大",
        "paragraphs": [
            "西百官中识放翁，四年上下日相从。",
            "如今鹤伴山鸡舞，羞对云间陆士龙。"
        ],
        "title": "陆务观之友杜敬叔写予真戏题四句他日持似务观一笑",
        "id": "0a5f2662-e25d-459a-84e3-7c0264e5b5dc"
    },
    {
        "author": "周必大",
        "paragraphs": [
            "太白天才丐后人，有时佳句似阴铿。",
            "我无饭颗哦诗苦，枉被渠嘲太瘦生。"
        ],
        "title": "李卿月子西记予七十七岁之颜求赞",
        "id": "4ff813e2-dbc8-4cf0-b118-bf9e5efd637f"
    },
    {
        "author": "周必大",
        "paragraphs": [
            "曾为匡庐十日留，今犹化蝶梦江州。",
            "凭君五老峯头问，员外容添此老不。"
        ],
        "tags": [
            "庐山"
        ],
        "title": "郑准广文赴官九江携予真索赞",
        "id": "f283a8de-b6e3-43cc-a895-06bbbb3427a3"
    },
    {
        "author": "周必大",
        "paragraphs": [
            "皓首相逢涉四年，君归鄱水我螺川。",
            "清风明月思玄度，试展丹青即俨然。"
        ],
        "title": "吉水赞府王觐时可为平园写真口占小诗",
        "id": "ffc493a6-bbd4-4939-a9ab-8f97bd7a0ffc"
    },
    {
        "author": "周必大",
        "paragraphs": [
            "虽非戚戚小人儒，亦岂堂堂大丈夫。",
            "写向广文官舍里，巍冠为我讲唐虞。"
        ],
        "title": "徐教授写予真求赞",
        "id": "b2ce5f06-58b6-4e40-bd2f-fc852db5fd3c"
    },
    {
        "author": "周必大",
        "paragraphs": [
            "早同短李客南康，晚识渠家玉润郎。",
            "自笑头颅并目睫，依然如鼠复如麞。"
        ],
        "title": "一甲子前与济源李綦仪之游从赣上今其婿谢幼学传示衰容为题四句",
        "id": "7766caf7-d387-42aa-ac1a-8b609f679507"
    },
    {
        "author": "周必大",
        "paragraphs": [
            "大患都缘有此身，笑看身外假为真。",
            "梦中更作西湖梦，谁谓先生不到闽。"
        ],
        "tags": [
            "西湖"
        ],
        "title": "山谷自赞云作梦中梦见身外身福唐曾锡盛谈西湖水晶宫之胜因写予真用此意题四句",
        "id": "68d8ba8f-80a9-4789-ab21-11fe427c00cb"
    },
    {
        "author": "周必大",
        "paragraphs": [
            "中心为忠，如心为恕。",
            "勉强行之，道其殆庶。",
            "苟憎鬷蔑之貌恶，而废一言于堂下。",
            "则所谓唯之与阿，不能以寸而相去矣。"
        ],
        "title": "予平生愿学忠恕既以自勉亦告于人王牒正则闻而悦之归作唯斋九万里风斯下矣写衰容命之赞",
        "id": "70489092-b5d5-456c-b03b-b2796b086ebe"
    },
    {
        "author": "周必大",
        "paragraphs": [
            "带山负海，都督全闽。",
            "临遣绣斧，言辍其行。",
            "梦想乐郊，或勤宵征。",
            "令威化鹤，会游辽城。"
        ],
        "title": "教官福唐刘季新写陋质道以羽客索赞还乡福乃提刑台治仆尝出使陛辞而留情见乎词",
        "id": "c3416dbb-92f7-4b84-baf0-7979ac310a28"
    },
    {
        "author": "周必大",
        "paragraphs": [
            "幅巾短褐雁行秋，不照青铜不倚楼。",
            "今耄昔童无异性，世间寒暑任迁流。"
        ],
        "title": "本觉长老祖宏为老兄弟写真求赞次七兄韵",
        "id": "4be447e5-0db1-439e-a27b-83734c9a6ae6"
    },
    {
        "author": "周必大",
        "paragraphs": [
            "前生坐下一高僧，失脚中元自怨辰。",
            "但记本来真面目，何须悔现宰官身。"
        ],
        "title": "能仁监寺智超为予写真求赞",
        "id": "25d4bf56-5a83-4755-a0ff-8e1a0112e7c7"
    },
    {
        "author": "周必大",
        "paragraphs": [
            "非律非禅自在身，免丁不纳没公凭。",
            "明知未是庞居士，且可题为破戒僧。"
        ],
        "title": "德回上人写予真求赞",
        "id": "856d68d7-10c8-4da4-be31-b8566cfe60fa"
    },
    {
        "author": "周必大",
        "paragraphs": [
            "少年日醉鬰孤台，鼎立三禅屡往来。",
            "豪气虽存谁复识，形容变尽鬓皑皑。"
        ],
        "title": "赣州丰乐长老惠宣写予真戏赞时年七十三",
        "id": "b404aa9c-00d6-4f13-9da1-9fed05733f3a"
    },
    {
        "author": "周必大",
        "paragraphs": [
            "欲作青原挂搭僧，传闻米价逐时增。",
            "绕腰三篾非难事，空腹何能念葛藤。"
        ],
        "title": "青原祖灯监寺屡问予久不入山写真戏题",
        "id": "95c82227-a14c-4b06-aec9-6f3af4eb5aa6"
    },
    {
        "author": "周必大",
        "paragraphs": [
            "家居只在仰山傍，自笑痴蝇冻守窗。",
            "也解分身千百亿，从来一月印千江。"
        ],
        "title": "予久欲游仰山而未暇行者智印写真索赞",
        "id": "2339c780-70c9-4876-9f74-df567d23cba2"
    },
    {
        "author": "周必大",
        "paragraphs": [
            "僧坊何事俗尘同，索我精神阿堵中。",
            "有相要知皆是妄，发真那更陨虚空。"
        ],
        "title": "安福县岳兴院希琦求予真赞",
        "id": "ce2efbcd-d0d6-481b-afac-8bd25cf7f3b8"
    },
    {
        "author": "周必大",
        "paragraphs": [
            "身凡心圣古卢能，未著袈裟已是僧。",
            "冷煖自知师莫问，但看老色几分增。"
        ],
        "title": "觉报长老道谌写予兄弟真求赞次七兄韵",
        "id": "147cd13d-b40e-498c-bb8b-8f408015f05f"
    },
    {
        "author": "周必大",
        "paragraphs": [
            "相将寻壑复经邱，潄石何妨更枕流。",
            "得法龙须随七祖，休官郎将继牛头。"
        ],
        "title": "龙堂院宗慜写真求赞次七兄韵",
        "id": "64ee1e84-4b51-43d2-8a53-a68bbd5ab4bb"
    },
    {
        "author": "周必大",
        "paragraphs": [
            "志学今经六十年，招提仍对旧山川。",
            "令威化鹤重来日，顶似初颜雪被肩。"
        ],
        "title": "予年十四五侍子中兄读书赣州寿量寺久之寺为寇燔其后子中出守一新之今小儿纶又将佐郡他日当访旧游因主僧慈济写真题赞",
        "id": "19f3db04-d3e5-4062-a628-947a7c7ce17d"
    },
    {
        "author": "周必大",
        "paragraphs": [
            "古观今犹换采椽，壮游我合变华颠。",
            "方平再过凭相报，欲往从之问海田。"
        ],
        "title": "隆兴癸未夏余年三十八自掖垣奉祠归道游麻姑山今又三十八年而知观李惟宾缘化修造至庐陵写予真求赞",
        "id": "8e3758d0-1dac-4ebf-9e4f-0d1c7e7de4b4"
    },
    {
        "author": "周必大",
        "paragraphs": [
            "弟兄本自读儒书，晚外形骸付六如。",
            "摩诘文殊俱默默，从教似我与非吾。"
        ],
        "title": "福寿院僧净皋写予及子中兄真求赞次子中韵",
        "id": "599c5f8c-4b54-4137-a8ca-f6f9e38b5e51"
    },
    {
        "author": "周必大",
        "paragraphs": [
            "昔方三五少年，便作阿婆心切。",
            "今以八十老翁，却学小儿口说。",
            "如何不言不语，莫问是同是别。",
            "只愿年丰饱吃饭，肚皮解了三条篾。"
        ],
        "title": "堵鄋智庄僧德永写余真求赞",
        "id": "86ddd317-bb67-46ce-89cc-8bdc04c3b2bc"
    },
    {
        "author": "周必大",
        "paragraphs": [
            "五蕴皆空，四大和合。",
            "昔者逢场，东涂西抹。",
            "今兹面壁，有问无答。",
            "似耶非耶，任师指拨。"
        ],
        "title": "祥符长老智华写余真求赞",
        "id": "9f541493-52f6-437a-8c18-035dcf4cf622"
    },
    {
        "author": "周必大",
        "paragraphs": [
            "老子七十七，到处遮人壁。",
            "住世更十年，化身千百亿。"
        ],
        "title": "法华院僧祖月写余真戏赞",
        "id": "ea9e9bd5-45d5-42e9-ba4d-2fc4bf4b8f80"
    },
    {
        "author": "周必大",
        "paragraphs": [
            "四海弥天两诞夸，人三为众转周遮。",
            "明知诸相皆虚妄，弄假为真有甚巴。"
        ],
        "title": "僧智印写乘成平园仰山三人真求赞",
        "id": "f5c77614-f4fa-45bb-a082-c8587ea2b047"
    },
    {
        "author": "周必大",
        "paragraphs": [
            "尘满形容雪满头，分无仙骨到瀛洲。",
            "希夷更请旁人看，曾急流中勇退不。"
        ],
        "title": "天庆知观萧惟清写予真求赞",
        "id": "85c4d328-9bec-4dc1-b0e8-dcff08412a87"
    },
    {
        "author": "周必大",
        "paragraphs": [
            "黄冠多艺从仇仙，处士围棋伴乐天。",
            "我不即师师即我，胡为邀我泛湘船。"
        ],
        "title": "庐陵道士罗尚逸能医眼善弈自湘中归写予真求赞复游湘中",
        "id": "e364d68a-034e-489b-a9d4-a61b8750c96d"
    },
    {
        "author": "周必大",
        "paragraphs": [
            "精不摇，神不骄，鬓任髡，颜任凋。",
            "人扰扰而胶胶，尔寂寂而寥寥。",
            "知壶子其谁何，异渔父之堪描。",
            "往壁观以默照，免室迩而人遥。"
        ],
        "title": "清源知藏僧法源写真求赞",
        "id": "9d1fec7f-23d9-4be4-86d2-64b1ebc2c4b3"
    },
    {
        "author": "周必大",
        "paragraphs": [
            "经传白马，寺假金牛。",
            "祖意西来，江水东流。",
            "于我何有，色见音求。",
            "千帆任过，长对沙洲。"
        ],
        "title": "金牛长老德铠写平园真求赞",
        "id": "ae8634f5-96e1-4475-a598-687c2072ce4a"
    },
    {
        "author": "周必大",
        "paragraphs": [
            "松可以傲霜雪，竹可以延风月。",
            "龟巢叶而养气，鹤鸣臯而戢翼。",
            "置闲身于四物，聊窃名于五一。"
        ],
        "title": "使臣周允写平园老叟真于松竹龟鹤间戏赞",
        "id": "bab8b8a8-92f5-44b8-8c53-2ce98f42ef9c"
    },
    {
        "author": "周必大",
        "paragraphs": [
            "向来结绶事华勋，老去抽簪爱水云。",
            "但得松筠无异药，何妨鸟兽与同羣。"
        ],
        "title": "使臣宋千龄写平园老叟真于松竹之间从以鹿鹤龟求赞",
        "id": "974f4bfb-c0c1-4d74-97f5-7a39cde07055"
    },
    {
        "author": "周必大",
        "paragraphs": [
            "元丰壬戌，中元之夕。",
            "仇池飞仙，浩歌赤壁。",
            "今两甲子，明月犹昔。",
            "嘉尔父子，记我颜色。",
            "丹桂婆娑，银蟾皎洁。",
            "愿言冰轮，常圆罔缺。"
        ],
        "title": "提辖官钟懃及其子可久写平园真睨蟾倚桂为生日寿",
        "id": "81565131-824b-493a-bee2-ea85503dac90"
    },
    {
        "author": "周必大",
        "paragraphs": [
            "往来四度过萍乡，斗实谁能辨有亡。",
            "尔欲常常如对我，莫增酒课罔征商。"
        ],
        "title": "使臣俞允迪赴萍实税官写平园老叟真求赞",
        "id": "5e2a1de3-398f-406f-8656-105dd1fc7eda"
    },
    {
        "author": "周必大",
        "paragraphs": [
            "倚树而吟据槁梧，自怜尔雅注虫鱼。",
            "汝曹更作书中蠹，不愧鲲鹏海运欤。"
        ],
        "title": "予刻文苑英华千卷颇费心力使臣王思恭书写校正用功甚勤因传予神戏为作赞",
        "id": "bb6361b1-6c92-4d1c-8a07-3b4b58f932c1"
    },
    {
        "author": "周必大",
        "paragraphs": [
            "人皆炎热之畏，我爱夏日之长。",
            "耳百尺之松风，挹双沼之荷香。",
            "发固知其种种，容何事乎堂堂。",
            "尚从游于留侯，免形似乎六郎。"
        ],
        "title": "使臣李汝发写平园真求赞",
        "id": "8595b3f7-413c-4f05-9f9b-a879f0622635"
    },
    {
        "author": "周必大",
        "paragraphs": [
            "形若性，皆天与。",
            "常用汝，不为虎。",
            "非诗苦，瘦如许。",
            "以貌取，失子羽。"
        ],
        "title": "直省官李端义求平园真赞",
        "id": "0365c6a1-dbef-4cb0-86ce-98ee024cf420"
    },
    {
        "author": "周必大",
        "paragraphs": [
            "瑞雪收残腊，和风报早春。",
            "祝尧千万寿，常与岁俱新。"
        ],
        "title": "立春帖子 太上皇帝阁 其一",
        "id": "f7f94b82-5b28-4285-a995-08f411c54c2d"
    },
    {
        "author": "周必大",
        "paragraphs": [
            "溥博参洪造，希夷法自然。",
            "鸿名称盛礼，玉册趁新年。"
        ],
        "title": "立春帖子 太上皇帝阁 其二",
        "id": "7990e11c-f1bd-44f5-adbe-21d518e3d2e0"
    },
    {
        "author": "周必大",
        "paragraphs": [
            "俗阜登台乐，农祥击壤谣。",
            "何人知帝力，尔极听垂髫。"
        ],
        "title": "立春帖子 太上皇帝阁 其三",
        "id": "f70ea823-2935-4063-b9ee-0865c9d3672a"
    },
    {
        "author": "周必大",
        "paragraphs": [
            "青阳布治周三纪，黄屋非心正九年。",
            "圣子有为今出震，天公不宰旧乘干。"
        ],
        "title": "立春帖子 太上皇帝阁 其四",
        "id": "4f5bb3c8-c744-45b0-9f66-d60664fae8f6"
    },
    {
        "author": "周必大",
        "paragraphs": [
            "东郊何必舞云翘，太史休劳望斗杓。",
            "欲识皇都春色动，两宫和气舜承尧。"
        ],
        "title": "立春帖子 太上皇帝阁 其五",
        "id": "1acdb9c0-74b0-433b-9d44-3ae9b1c3d7de"
    },
    {
        "author": "周必大",
        "paragraphs": [
            "鬭巧花枝金剪幡，夸多菜缕玉为盘。",
            "君王賸欲娱佳节，总把时新辍大官。"
        ],
        "title": "立春帖子 太上皇帝阁 其六",
        "id": "78b13538-3471-4fca-ad33-520d6870c572"
    },
    {
        "author": "周必大",
        "paragraphs": [
            "化国春偏好，慈闱日自长。",
            "仙韶喧法曲，齐劝万年觞。"
        ],
        "title": "立春帖子 太上皇后阁 其一",
        "id": "3248f62f-a340-44cd-9298-9eb48b937a37"
    },
    {
        "author": "周必大",
        "paragraphs": [
            "白玉重镌册，黄金再铸章。",
            "宫中饶乐事，大典对春阳。"
        ],
        "title": "立春帖子 太上皇后阁 其二",
        "id": "a589b9e9-7a56-429d-9c9d-a12be8d0007f"
    },
    {
        "author": "周必大",
        "paragraphs": [
            "冰泮西湖里，人游玉烛中。",
            "非关风习习，端为乐融融。"
        ],
        "tags": [
            "西湖"
        ],
        "title": "立春帖子 太上皇后阁 其三",
        "id": "6a0d3c81-3be1-4fc9-9d83-68c65c6be8b9"
    },
    {
        "author": "周必大",
        "paragraphs": [
            "徽音有永坤宁殿，内助无劳德寿宫。",
            "未问夭桃与秾李，先须歌咏二南功。"
        ],
        "title": "立春帖子 太上皇后阁 其四",
        "id": "0c777e37-4b93-4bbb-baf7-9b5a2e3615d4"
    },
    {
        "author": "周必大",
        "paragraphs": [
            "东风一夜转熙台，日上瑶池绮席开。",
            "可但六宫环佩响，重孙满眼贺春来。"
        ],
        "title": "立春帖子 太上皇后阁 其五",
        "id": "94bf421b-add3-4f2c-b3b3-62e9c863b13c"
    },
    {
        "author": "周必大",
        "paragraphs": [
            "涌金门外风舒柳，师子园中日放花。",
            "何事东皇催暖律，似迎西母探春车。"
        ],
        "title": "立春帖子 太上皇后阁 其六",
        "id": "048b7173-e4a2-437b-b47f-880d17ee9906"
    },
    {
        "author": "周必大",
        "paragraphs": [
            "日向皇都永，冰从泰液融。",
            "八荒开寿域，万国转春风。"
        ],
        "title": "立春帖子 皇帝阁 其一",
        "id": "157236c7-3b9d-48a7-b2ef-29a88779d031"
    },
    {
        "author": "周必大",
        "paragraphs": [
            "彩胜年年巧，椒盘岁岁新。",
            "君王千万寿，长与物华春。"
        ],
        "title": "立春帖子 皇帝阁 其二",
        "id": "d01b82f1-b25b-412a-a1a6-1409b1682fc9"
    },
    {
        "author": "周必大",
        "paragraphs": [
            "暖律催花蘤，晴晖活柳枝。",
            "发生虽有信，造化本无私。"
        ],
        "title": "立春帖子 皇帝阁 其三",
        "id": "e52ee290-0642-4e6f-8ee6-fcac631354f7"
    },
    {
        "author": "周必大",
        "paragraphs": [
            "翠舆黄繖下祥曦，德寿宫中奉玉巵。",
            "天上融怡和气满，人间那得不熙熙。"
        ],
        "title": "立春帖子 皇帝阁 其四",
        "id": "9261e37f-c365-4c35-9f24-46e4d4be875f"
    },
    {
        "author": "周必大",
        "paragraphs": [
            "延英议政恰朝还，选德观书时暂闲。",
            "昼漏稍稀高合报，教添内引两三班。"
        ],
        "title": "立春帖子 皇帝阁 其五",
        "id": "c2980e4e-8414-4417-85bb-79be941ccdbc"
    },
    {
        "author": "周必大",
        "paragraphs": [
            "淑气潜飞玉管灰，无情草木得先知。",
            "一如圣主行仁政，晨发巖廊夕海涯。"
        ],
        "title": "立春帖子 皇帝阁 其六",
        "id": "00c120e6-fc99-4377-ac4c-1628e8f72a2c"
    },
    {
        "author": "周必大",
        "paragraphs": [
            "溥博仁由性，诚明德乃真。",
            "岂能名荡荡，聊与万方春。"
        ],
        "title": "立春帖子 太上皇帝阁 其一",
        "id": "cfd9b1ba-5f77-4fbe-91b0-256727af9756"
    },
    {
        "author": "周必大",
        "paragraphs": [
            "莫讶东风早，元从太极来。",
            "腊寒犹半月，花已满头开。"
        ],
        "title": "立春帖子 太上皇帝阁 其二",
        "id": "1d7621dd-b140-4e7e-bd83-b0b5360ab703"
    },
    {
        "author": "周必大",
        "paragraphs": [
            "字缕黄金胜，酥□白玉盘。",
            "不须夸百巧，百□□□□。"
        ],
        "title": "立春帖子 太上皇帝阁 其三",
        "id": "02e441d1-cc93-4534-9190-2beb00717b4e"
    },
    {
        "author": "周必大",
        "paragraphs": [
            "□□□□□□□，□□□□□□□。",
            "□□一声争理鬓，官家来奉万年巵。"
        ],
        "title": "立春帖子 太上皇帝阁 其四",
        "id": "2271e104-9b88-4173-ac23-db63928e0545"
    },
    {
        "author": "周必大",
        "paragraphs": [
            "聚景园林花万重，外家车骑极雍容。",
            "应讥汉戚多骄恣，马后徒劳戒濯龙。"
        ],
        "title": "立春帖子 太上皇帝阁 其五",
        "id": "019cde30-f9f8-41a6-99e5-4cc95f58f127"
    },
    {
        "author": "周必大",
        "paragraphs": [
            "去年春日盛，七十庆仪新。",
            "今岁从头数，重过一万春。"
        ],
        "title": "立春帖子 太上皇帝阁 其一",
        "id": "ece4d13c-a9f1-446a-bad4-586b5989d416"
    },
    {
        "author": "周必大",
        "paragraphs": [
            "欲识通明殿，须看德寿宫。",
            "圣君朝圣父，云捧两袍红。"
        ],
        "title": "立春帖子 太上皇帝阁 其二",
        "id": "5099e77b-d0ec-42bf-8fce-e1be6ec0ba2a"
    },
    {
        "author": "周必大",
        "paragraphs": [
            "有道春偏好，无为日更舒。",
            "齐心大庭馆，何处觅华胥。"
        ],
        "title": "立春帖子 太上皇帝阁 其三",
        "id": "bffeec04-f611-4c4d-b013-cdce403067e0"
    },
    {
        "author": "周必大",
        "paragraphs": [
            "气冲鱼钥敞金扉，风射蛟冰泮玉池。",
            "从此苑中多乐事，和诗谁是沈佺期。"
        ],
        "title": "立春帖子 太上皇帝阁 其四",
        "id": "0ea81afa-b80f-4286-b35f-8d530fc19ab7"
    },
    {
        "author": "周必大",
        "paragraphs": [
            "楼名聚远倚晴空，无限风光入坐中。",
            "岂是帝家移帝力，由来天子即天公。"
        ],
        "title": "立春帖子 太上皇帝阁 其五",
        "id": "236f6d85-7321-45d6-8de4-05ab55572d78"
    },
    {
        "author": "周必大",
        "paragraphs": [
            "大巧都无迹可闚，春来物物自芳菲。",
            "不因亲御香山赋，谁识当年造化机。"
        ],
        "title": "立春帖子 太上皇帝阁 其六",
        "id": "f243b2ef-24a3-4151-84bc-5268b46dce27"
    },
    {
        "author": "周必大",
        "paragraphs": [
            "铜史供新历，壶天报早春。",
            "桃花开阆苑，柳色动瑶津。"
        ],
        "title": "立春帖子 太上皇后阁 其一",
        "id": "9cec0231-f9ef-4704-bf06-b78d38ec7137"
    },
    {
        "author": "周必大",
        "paragraphs": [
            "兴庆唐仪重，东朝汉会尊。",
            "帝家春更好，日月照干坤。"
        ],
        "title": "立春帖子 太上皇后阁 其二",
        "id": "48a260db-2993-4592-babf-32048a30f575"
    },
    {
        "author": "周必大",
        "paragraphs": [
            "彤管播徽音，年年姒佐文。",
            "向来长乐注，溢美谩纷纭。"
        ],
        "title": "立春帖子 太上皇后阁 其三",
        "id": "25c94d10-3736-43de-97a0-1688ef24d936"
    },
    {
        "author": "周必大",
        "paragraphs": [
            "旧疑庄叟大椿年，一度春回岁八千。",
            "今见东皇与西母，谁言此语是虚传。"
        ],
        "title": "立春帖子 太上皇后阁 其四",
        "id": "2e0600d9-ca53-441c-9f3f-70f229aceec2"
    },
    {
        "author": "周必大",
        "paragraphs": [
            "清晚鸣鞘下紫宸，玉觞椒酒寿双亲。",
            "衮衣更得袆衣助，总道新春胜旧春。"
        ],
        "title": "立春帖子 太上皇后阁 其五",
        "id": "65c23dd5-285e-4cc2-adb5-dc307772b46a"
    },
    {
        "author": "周必大",
        "paragraphs": [
            "两宫勤俭妇承姑，铺翠销金举世无。",
            "茧馆新蚕家法在，民间应有袴兼襦。"
        ],
        "title": "立春帖子 太上皇后阁 其六",
        "id": "0cbc8ef5-253c-44a3-a343-6b4e7078b675"
    },
    {
        "author": "周必大",
        "paragraphs": [
            "玉烛重开岁，璿杓复建寅。",
            "谁知康寿殿，四序只长春。"
        ],
        "title": "立春帖子 太上皇帝阁 其一",
        "id": "a36e82bb-c1ee-431e-89f4-f51518836265"
    },
    {
        "author": "周必大",
        "paragraphs": [
            "殿阁无为日，朝廷有道时。",
            "椒浮重酝酒，花发万年枝。"
        ],
        "title": "立春帖子 太上皇帝阁 其二",
        "id": "17d90546-3f5d-4221-a8ee-c1bc586a2d1f"
    },
    {
        "author": "周必大",
        "paragraphs": [
            "手把蟠桃植，何劳羯鼓催。",
            "从今三万岁，十度看花开。"
        ],
        "title": "立春帖子 太上皇帝阁 其三",
        "id": "9101a10b-861b-4ca2-880a-139b76e403c8"
    },
    {
        "author": "周必大",
        "paragraphs": [
            "一年好处是初春，十阁争先奉圣人。",
            "彩胜宝幡簪帽巧，兰芽蔬甲族盘新。"
        ],
        "title": "立春帖子 太上皇帝阁 其四",
        "id": "33cfb470-deb4-40cf-874b-97c1cbfb1919"
    },
    {
        "author": "周必大",
        "paragraphs": [
            "官家阅武向茅篱，供帐都亭看凯还。",
            "凤辇过门亲献寿，春风先已满人间。"
        ],
        "title": "立春帖子 太上皇帝阁 其五",
        "id": "f661d7e8-762d-44c4-a920-450e5bfa84e2"
    },
    {
        "author": "周必大",
        "paragraphs": [
            "湖上春光次第还，夹街新展集芳园。",
            "定知花木开偏早，惯识东皇造化恩。"
        ],
        "title": "立春帖子 太上皇帝阁 其六",
        "id": "cdaf22df-0f07-4bb3-8be1-93f336909280"
    },
    {
        "author": "周必大",
        "paragraphs": [
            "彩胜宜春字，流霞曼寿觞。",
            "涂歌并里咏，地久对天长。"
        ],
        "title": "立春帖子 太上皇后阁 其一",
        "id": "65d5ebeb-43f3-4bb4-b594-22abad6b655f"
    },
    {
        "author": "周必大",
        "paragraphs": [
            "阆苑红初露，瑶池碧半涵。",
            "春生从太极，化洽本周南。"
        ],
        "title": "立春帖子 太上皇后阁 其二",
        "id": "ff07ce78-8b7c-498b-a156-b20e6d0ac6e1"
    },
    {
        "author": "周必大",
        "paragraphs": [
            "聚景贮壶春，仙关昼不扃。",
            "小桃无数发，好幸彩霞亭。"
        ],
        "title": "立春帖子 太上皇后阁 其三",
        "id": "86c1221a-2b4b-4472-8386-411e0786a3cd"
    },
    {
        "author": "周必大",
        "paragraphs": [
            "郁郁纷纷三素云，元君朝帝庆新春。",
            "琼楼玉女争迎拜，应许双成侍给轮。"
        ],
        "title": "立春帖子 太上皇后阁 其四",
        "id": "92825580-0b43-481c-88a8-100451074f79"
    },
    {
        "author": "周必大",
        "paragraphs": [
            "柳色花光动建章，从今步辇日寻芳。",
            "亭亭红繖随黄屋，万里驰驱笑穆王。"
        ],
        "title": "立春帖子 太上皇后阁 其五",
        "id": "92ffc639-d641-4a22-a5af-43cfbb2463ca"
    },
    {
        "author": "周必大",
        "paragraphs": [
            "早正中闱妇道成，曾裨内禅母仪新。",
            "如今永与勋华主，共享千春及万春。"
        ],
        "title": "立春帖子 太上皇后阁 其六",
        "id": "6ef184d3-285e-4115-8996-4d3d89ad5de7"
    },
    {
        "author": "周必大",
        "paragraphs": [
            "新历清台正，宽书薄海同。",
            "斯民如草木，一一被和风。"
        ],
        "title": "立春帖子 皇帝阁 其一",
        "id": "85822c39-c0a6-4b6b-9817-efa20d781497"
    },
    {
        "author": "周必大",
        "paragraphs": [
            "紫禁风光早，深仁夺化工。",
            "试看澄碧殿，池冻已全融。"
        ],
        "title": "立春帖子 皇帝阁 其二",
        "id": "467f821b-32e2-48e7-b5f0-4228cc0eddae"
    },
    {
        "author": "周必大",
        "paragraphs": [
            "选德庭前柳，朝来漏泄春。",
            "等闲施御箭，穿叶捷于神。"
        ],
        "title": "立春帖子 皇帝阁 其三",
        "id": "1e953dc4-5601-4523-943c-b377b015f8d6"
    },
    {
        "author": "周必大",
        "paragraphs": [
            "新岁阶蓂九叶芳，干元用九应春阳。",
            "九州元载中兴主，九牧行称万寿觞。"
        ],
        "title": "立春帖子 皇帝阁 其四",
        "id": "339b6d89-3002-47d4-af40-ac4165b3cc27"
    },
    {
        "author": "周必大",
        "paragraphs": [
            "昕陛延贤日彻曛，金莲阅奏夜常分。",
            "余闲手点唐文粹，春昼长时分外勤。"
        ],
        "title": "立春帖子 皇帝阁 其五",
        "id": "585edadd-37e5-4eac-8682-0dbd236e8dd2"
    },
    {
        "author": "周必大",
        "paragraphs": [
            "景龙学士赋新诗，剪彩宫花插鬓归。",
            "何似未央深驻辇，教吟春日得春衣。"
        ],
        "title": "立春帖子 皇帝阁 其六",
        "id": "820d694f-4241-4577-9ab1-6057d2ef5a1e"
    },
    {
        "author": "周必大",
        "paragraphs": [
            "俭德闻中外，徽音继葛覃。",
            "化行人自劝，何待讲亲蚕。"
        ],
        "title": "立春帖子 皇后阁 其一",
        "id": "ce37f096-4cea-49ac-95f8-a085a20d5af6"
    },
    {
        "author": "周必大",
        "paragraphs": [
            "春入坤宁殿，夭桃暖更饶。",
            "直缘心不妬，岂有壁涂椒。"
        ],
        "title": "立春帖子 皇后阁 其二",
        "id": "d16acf5c-ea19-4224-a221-ba48f10a40b0"
    },
    {
        "author": "周必大",
        "paragraphs": [
            "何事新春胜旧春，阴阳顺序国安荣。",
            "坤元永赞干元大，月色常修日色新。"
        ],
        "title": "立春帖子 皇后阁 其三",
        "id": "4be2dc81-64d3-4648-9c2c-9dfe46bcdca5"
    },
    {
        "author": "周必大",
        "paragraphs": [
            "新年佳节喜相重，屈指元宵五日中。",
            "雪柳巧装金胜绿，灯球斜映玉钗红。"
        ],
        "title": "立春帖子 皇后阁 其四",
        "id": "db595f66-f94c-46f4-bed9-659bccdcee1f"
    },
    {
        "author": "周必大",
        "paragraphs": [
            "千柱沉沉外第成，翟车拜庙礼容新。",
            "进贤自昔无私谒，锡宠从今不计春。"
        ],
        "title": "立春帖子 皇后阁 其五",
        "id": "02996246-8e8f-4b7d-8628-2d3bea6f4910"
    },
    {
        "author": "周必大",
        "paragraphs": [
            "此日天中节，它年赤伏符。",
            "只因昭火德，不为记荆吴。"
        ],
        "title": "端午帖子 太上皇帝阁 其一",
        "id": "db6cc425-2028-4713-abdf-cbe369649c08"
    },
    {
        "author": "周必大",
        "paragraphs": [
            "浩荡天同泰，清虚日自长。",
            "诞辰才半月，因以颂无疆。"
        ],
        "title": "端午帖子 太上皇帝阁 其二",
        "id": "7d7409a7-911a-475a-b2cb-a48acacc9293"
    },
    {
        "author": "周必大",
        "paragraphs": [
            "衣进含风葛，觞称垂露浆。",
            "更缠长命缕，仍泛引年菖。"
        ],
        "title": "端午帖子 太上皇帝阁 其三",
        "id": "ebe22899-c653-4422-8053-819e2414fdbd"
    },
    {
        "author": "周必大",
        "paragraphs": [
            "再兴炎祚抚华戎，成就南讹长养功。",
            "仁似薰风来不断，寿如午景恰当中。"
        ],
        "title": "端午帖子 太上皇帝阁 其四",
        "id": "d89ee4f9-ab48-4244-83c3-bba2670cb750"
    },
    {
        "author": "周必大",
        "paragraphs": [
            "离明自昔照干坤，太极如今道更尊。",
            "和气致祥禳百沴，艾人桃印谩垂门。"
        ],
        "title": "端午帖子 太上皇帝阁 其五",
        "id": "8ef19cd3-f19d-46b6-8163-6c219099ed10"
    },
    {
        "author": "周必大",
        "paragraphs": [
            "槐夏风清麦已秋，三千珠翠从宸游。",
            "玉阶鬭采忘忧草，水殿临观竞渡舟。"
        ],
        "title": "端午帖子 太上皇帝阁 其六",
        "id": "ee0b2599-b866-453e-9c26-35ca0e22b243"
    },
    {
        "author": "周必大",
        "paragraphs": [
            "艾叶双人巧，菖花九节荣。",
            "玉皇膺曼寿，金母共长生。"
        ],
        "title": "端午帖子 太上皇后阁 其一",
        "id": "1042798a-5a3e-40ee-8998-a8639ae9775b"
    },
    {
        "author": "周必大",
        "paragraphs": [
            "池药风烟净，壶天日月长。",
            "宝书繙蕊笈，碧穗袅炉香。"
        ],
        "title": "端午帖子 太上皇后阁 其二",
        "id": "f4c228bb-8dac-4887-876a-591498a7ff9e"
    },
    {
        "author": "周必大",
        "paragraphs": [
            "得道本无为，加餐亦应时。",
            "琱盘初荐冰，玉食更葅龟。"
        ],
        "title": "端午帖子 太上皇后阁 其三",
        "id": "6841ec51-f371-431d-9a34-576fa70bb633"
    },
    {
        "author": "周必大",
        "paragraphs": [
            "槛有榴花沼有莲，瑶池欢宴晚凉天。",
            "一年一度为重午，此去应须过万年。"
        ],
        "title": "端午帖子 太上皇后阁 其四",
        "id": "43efe3c9-9d2c-432a-88ec-8718e98d7e74"
    },
    {
        "author": "周必大",
        "paragraphs": [
            "暑衣初进满宫牀，雾縠云绡五月凉。",
            "化洽周南无一事，尚吟絺绤葛覃章。"
        ],
        "title": "端午帖子 太上皇后阁 其五",
        "id": "cc9daa65-394c-4ca8-8fec-7c5daf0ae6ff"
    },
    {
        "author": "周必大",
        "paragraphs": [
            "清晓宫中献彩丝，盘龙结凤鬭新奇。",
            "欲教嫔御知勤俭，闲说当年茧馆仪。"
        ],
        "title": "端午帖子 太上皇后阁 其六",
        "id": "b259f6a9-97dc-4d72-b3e8-28f355a9955c"
    },
    {
        "author": "周必大",
        "paragraphs": [
            "令月初登黍，嘉辰旧沐兰。",
            "宸心思解愠，时取舜琴弹。"
        ],
        "title": "端午帖子 皇帝阁 其一",
        "id": "a09b40ae-09b5-4617-b52f-ee39b2a38c3a"
    },
    {
        "author": "周必大",
        "paragraphs": [
            "赫日中天正，清风养物深。",
            "葵倾多士志，草偃万方心。"
        ],
        "title": "端午帖子 皇帝阁 其二",
        "id": "8390b47f-8763-4178-8226-d0d5b1944f81"
    },
    {
        "author": "周必大",
        "paragraphs": [
            "殿阁南薰细，宫壶昼漏迟。",
            "皇恩隆宰辅，赐扇御书诗。"
        ],
        "title": "端午帖子 皇帝阁 其三",
        "id": "788fe123-161a-48de-9948-41cd954e48bd"
    },
    {
        "author": "周必大",
        "paragraphs": [
            "缕缯采药谩区区，谁似君王用意殊。",
            "仁政便为医国艾，德威那假辟兵符。"
        ],
        "title": "端午帖子 皇帝阁 其四",
        "id": "02e29f96-7c17-4ccb-b4a3-904af3bec68d"
    },
    {
        "author": "周必大",
        "paragraphs": [
            "御前曾刻百篇书，可但常披无逸图。",
            "二帝三王俱宝鉴，江心百炼定何须。"
        ],
        "title": "端午帖子 皇帝阁 其五",
        "id": "2d8b662b-37c1-4a67-af06-fae53cf54787"
    },
    {
        "author": "周必大",
        "paragraphs": [
            "尝记唐家逢五日，近臣藩镇贡衿鞶。",
            "吾君敦朴无来献，却叠香罗赐百官。"
        ],
        "title": "端午帖子 皇帝阁 其六",
        "id": "592f9e1c-cd3a-4c8f-9824-291d2d5ba7fd"
    },
    {
        "author": "周必大",
        "paragraphs": [
            "扇暍仁风广，蠲烦瑞露瀼。",
            "万方沾润泽，安用沐兰汤。"
        ],
        "title": "端午帖子 皇帝阁 其一",
        "id": "4f96918a-bc2c-4a0f-b821-12c8a97af36f"
    },
    {
        "author": "周必大",
        "paragraphs": [
            "唐代重兹辰，王公各贡珍。",
            "忠诚惟李泌，只欲献其身。"
        ],
        "title": "端午帖子 皇帝阁 其二",
        "id": "b985f10e-41d2-4233-8d41-66b59dbb5d67"
    },
    {
        "author": "周必大",
        "paragraphs": [
            "讲劝停西学，番休寓北门。",
            "隆儒心不倦，夜夜赐冰盆。"
        ],
        "title": "端午帖子 皇帝阁 其三",
        "id": "8d0819bb-c425-4d2d-8028-0fd675ad7b52"
    },
    {
        "author": "周必大",
        "paragraphs": [
            "暑衣先进圣皇宫，时服分颁百执同。",
            "惟有清躬衣澣濯，更令蚕织被华戎。"
        ],
        "title": "端午帖子 皇帝阁 其四",
        "id": "f3313617-6668-49ae-90ac-c3908892ef50"
    },
    {
        "author": "周必大",
        "paragraphs": [
            "东城谩祀汉苍梧，南楚空怜屈大夫。",
            "何似贤才徧中外，自然朝野足欢娱。"
        ],
        "title": "端午帖子 皇帝阁 其五",
        "id": "efaec499-2513-4f57-b1ca-bba42073ef9b"
    },
    {
        "author": "周必大",
        "paragraphs": [
            "水殿开筵酒泛蒲，冰盘进膳黍缠菰。",
            "六宫莫度新翻曲，只咏明州瑞麦图。"
        ],
        "title": "端午帖子 皇帝阁 其六",
        "id": "e4d8ec3b-16f9-44ce-a28d-613ea9aca1cd"
    },
    {
        "author": "周必大",
        "paragraphs": [
            "剪舌双鸲鹆，朝来学语新。",
            "祝尧千万寿，岁岁乐端辰。"
        ],
        "title": "端午帖子 太上皇帝阁 其一",
        "id": "9bcbee80-d41d-47f8-9c32-20ac8c8cff15"
    },
    {
        "author": "周必大",
        "paragraphs": [
            "桃结千年实，莲开十丈花。",
            "芦香并槿茂，应笑阿瞒家。"
        ],
        "title": "端午帖子 太上皇帝阁 其二",
        "id": "c05f2a9a-2fb9-4e9f-bae2-198168ba636f"
    },
    {
        "author": "周必大",
        "paragraphs": [
            "宝箑裁新样，团团玉柄寒。",
            "御书真翥凤，仙女莫乘鸾。"
        ],
        "title": "端午帖子 太上皇帝阁 其三",
        "id": "61869c85-7193-4e70-836c-523a499158b3"
    },
    {
        "author": "周必大",
        "paragraphs": [
            "康寿高居德寿宫，天申元自近天中。",
            "千秋行献开元镜，五日先供扬子铜。"
        ],
        "title": "端午帖子 太上皇帝阁 其四",
        "id": "6819a0a3-bffe-4322-9122-06955ad53d48"
    },
    {
        "author": "周必大",
        "paragraphs": [
            "美景良辰二圣欢，时新络绎走琱盘。",
            "固应慈孝移风俗，安用枭羹赐百官。"
        ],
        "title": "端午帖子 太上皇帝阁 其五",
        "id": "9839bc48-4a1f-4a98-98d6-49657f27aa0e"
    },
    {
        "author": "周必大",
        "paragraphs": [
            "抱朴传方定不虚，日中试觅小蟾蜍。",
            "君王万岁从今数，看汝多年颔下书。"
        ],
        "title": "端午帖子 太上皇帝阁 其六",
        "id": "a400da48-1feb-4ed6-a9ec-18d83f98d192"
    },
    {
        "author": "周必大",
        "paragraphs": [
            "雾縠含风细，云绡叠雪香。",
            "虽膺天下养，犹服澣衣裳。"
        ],
        "title": "端午帖子 太上皇后阁 其一",
        "id": "0c994411-857f-4dc5-a151-9a9fa02ad7cd"
    },
    {
        "author": "周必大",
        "paragraphs": [
            "椒殿南薰远，蓬壶清昼长。",
            "黄庭书茧纸，笔法似慈皇。"
        ],
        "title": "端午帖子 太上皇后阁 其二",
        "id": "89fb858b-500d-4712-be69-5925753dc33c"
    },
    {
        "author": "周必大",
        "paragraphs": [
            "瑞雀巢珍木，双双枕石圆。",
            "翠娥谁采得，传旨赐金钱。"
        ],
        "title": "端午帖子 太上皇后阁 其三",
        "id": "db6d08e2-6340-425d-9df7-3a807b09bf99"
    },
    {
        "author": "周必大",
        "paragraphs": [
            "聚远楼头面面风，冷泉亭下水溶溶。",
            "人间炎热何由到，真是瑶台第一重。"
        ],
        "title": "端午帖子 太上皇后阁 其四",
        "id": "5e793cd2-cba7-44f2-b91f-3e53c56a4f78"
    },
    {
        "author": "周必大",
        "paragraphs": [
            "十椽水殿枕湖流，时从东皇御画舟。",
            "楚俗不须夸竞渡，新荷香处且夷犹。"
        ],
        "title": "端午帖子 太上皇后阁 其五",
        "id": "4c1673a3-939a-439a-87d5-15278e097dbd"
    },
    {
        "author": "周必大",
        "paragraphs": [
            "午节人传百药良，三千玉女鬭羣芳。",
            "销忧萱草名空美，长乐宫中乐更长。"
        ],
        "title": "端午帖子 太上皇后阁 其六",
        "id": "87be3147-29bd-47da-9a5b-eeabc3047d36"
    },
    {
        "author": "周必大",
        "paragraphs": [
            "今月三长正，昌辰五日端。",
            "艾髯张绣户，菰黍簇金盘。"
        ],
        "title": "端午帖子 太上皇帝阁 其一",
        "id": "bc736179-035b-4663-aab3-637dcdabdf31"
    },
    {
        "author": "周必大",
        "paragraphs": [
            "午位符炎德，真人感赤精。",
            "诞弥佳节近，四海祝长生。"
        ],
        "title": "端午帖子 太上皇帝阁 其二",
        "id": "0bc5100e-3c97-40ad-86b6-cf63c2ea9d79"
    },
    {
        "author": "周必大",
        "paragraphs": [
            "嘒嘒蜩鸣柳，飞飞燕拂帘。",
            "尧阶无一事，象戏战斜尖。"
        ],
        "title": "端午帖子 太上皇帝阁 其三",
        "id": "f152eb61-086f-42d2-9da5-a8fb9763495f"
    },
    {
        "author": "周必大",
        "paragraphs": [
            "日到蓬户已自长，身闲那更傲羲皇。",
            "薰絃旧解无穷愠，箑脯今摇不尽凉。"
        ],
        "title": "端午帖子 太上皇帝阁 其四",
        "id": "566d2aee-4661-48a4-98c7-a511d3bb2498"
    },
    {
        "author": "周必大",
        "paragraphs": [
            "昌歜随宜泛绿醽，茧光依旧写黄庭。",
            "寿康莫采三年艾，瑞应从敷五荚蓂。"
        ],
        "title": "端午帖子 太上皇帝阁 其五",
        "id": "01954238-68ae-495d-a03d-aad38eace4b2"
    },
    {
        "author": "周必大",
        "paragraphs": [
            "清晖亭畔吸光亭，入眼湖光分外明。",
            "岂是荷花似云锦，都缘宝墨照簷楹。"
        ],
        "title": "端午帖子 太上皇帝阁 其六",
        "id": "4f2922d4-4bff-4947-a3c3-9c3d9d87d370"
    },
    {
        "author": "周必大",
        "paragraphs": [
            "命缕五丝长，菖醪九节香。",
            "尧年方有永，文母共无疆。"
        ],
        "title": "端午帖子 太上皇后阁 其一",
        "id": "f5311964-ab6f-4486-8414-a2d9e2066385"
    },
    {
        "author": "周必大",
        "paragraphs": [
            "赫奕蕤宾月，宫庭乐事频。",
            "便从端午节，排当过天申。"
        ],
        "title": "端午帖子 太上皇后阁 其二",
        "id": "11b08119-1835-42da-96dc-5ce3fcad3fc4"
    },
    {
        "author": "周必大",
        "paragraphs": [
            "对席瑶池宴，凭栏竞渡船。",
            "薰风清漏坐，钩月夕侵筵。"
        ],
        "title": "端午帖子 太上皇后阁 其三",
        "id": "d5844089-393d-4186-b16e-dd1f2004e4d6"
    },
    {
        "author": "周必大",
        "paragraphs": [
            "水晶宫阙净无尘，姑射神仙绰有真。",
            "宝录自应表万善，冰台安用结双人。"
        ],
        "title": "端午帖子 太上皇后阁 其四",
        "id": "f14162bc-9273-4702-bff2-220261a25bf3"
    },
    {
        "author": "周必大",
        "paragraphs": [
            "两宫眉寿古来稀，节物年年盛禁闱。",
            "桃印巧镌虫篆古，艾针斜映虎形威。"
        ],
        "title": "端午帖子 太上皇后阁 其五",
        "id": "f3db5da3-9ca6-47dc-a1d7-980f8c0382ba"
    },
    {
        "author": "周必大",
        "paragraphs": [
            "炎官火伞谩高张，心静何妨五月凉。",
            "百和暖添香篆永，一编徐展道经长。"
        ],
        "title": "端午帖子 太上皇后阁 其六",
        "id": "a7c21376-5516-429f-a812-1446c0532183"
    },
    {
        "author": "周必大",
        "paragraphs": [
            "令节传千古，休祥属圣时。",
            "炎图如日永，赫赫照华夷。"
        ],
        "title": "端午帖子 皇帝阁 其一",
        "id": "c1f76358-edea-4998-b95e-b92bd4dece1c"
    },
    {
        "author": "周必大",
        "paragraphs": [
            "民寿休颁术，人淳罢赐枭。",
            "尧贤不遗野，楚些岂劳招。"
        ],
        "title": "端午帖子 皇帝阁 其二",
        "id": "873bcf75-2ef7-4a30-9da7-1cadc6e465b7"
    },
    {
        "author": "周必大",
        "paragraphs": [
            "薰殿午风清，金盘满贮冰。",
            "愿言均此施，四海涤烦蒸。"
        ],
        "title": "端午帖子 皇帝阁 其三",
        "id": "5fcc1e4e-92cc-4eba-8dea-ac8d582b3216"
    },
    {
        "author": "周必大",
        "paragraphs": [
            "日长珠箔漏声疎，案上苏文恣卷舒。",
            "时有佳篇符睿思，便将团扇作行书。"
        ],
        "title": "端午帖子 皇帝阁 其四",
        "id": "dc76bdf6-8581-4f16-aca9-643906317919"
    },
    {
        "author": "周必大",
        "paragraphs": [
            "揽衣切切念丝棼，当馈孜孜恤暑耘。",
            "今岁麦收蚕又熟，万方何以答吾君。"
        ],
        "title": "端午帖子 皇帝阁 其五",
        "id": "752101d0-e988-4b6e-a6c7-c2657a8f4af6"
    },
    {
        "author": "周必大",
        "paragraphs": [
            "三殿晨开锡宴初，太官顺节进龟鱼。",
            "微臣笔力惭燕许，谩赋羣官上玉除。"
        ],
        "title": "端午帖子 皇帝阁 其六",
        "id": "0a44db1d-6902-4cac-a674-359ccbec4e84"
    },
    {
        "author": "周必大",
        "paragraphs": [
            "宝典推重五，欢声沸六宫。",
            "等闲调玉瑟，聊助舜琴风。"
        ],
        "title": "端午帖子 皇后阁 其一",
        "id": "07dab1ab-8f9c-470d-82d4-2dd20e6fa209"
    },
    {
        "author": "周必大",
        "paragraphs": [
            "何处宜佳节，风光大内家。",
            "争新九子糭，竞巧五时花。"
        ],
        "title": "端午帖子 皇后阁 其二",
        "id": "5d6a2895-41a9-494a-893b-919b09bf66f1"
    },
    {
        "author": "周必大",
        "paragraphs": [
            "筒黍尝思时献稑，彩丝系处忆亲蚕。",
            "女红躬俭今犹昔，应有诗人赋二南。"
        ],
        "title": "端午帖子 皇后阁 其三",
        "id": "1af9f7ec-ecdb-4cac-858f-4cd790598fad"
    },
    {
        "author": "周必大",
        "paragraphs": [
            "逮下深恩浃后宫，斯螽五月咏豳风。",
            "麝香草鬭宜男绿，安石榴簪多子红。"
        ],
        "title": "端午帖子 皇后阁 其四",
        "id": "aa289ee3-a108-4257-bfa6-6287e384d317"
    },
    {
        "author": "周必大",
        "paragraphs": [
            "尚酝泼醅琼作液，汤官屑粉玉为团。",
            "常娥应侍天公宴，一曲霓裳即广寒。"
        ],
        "title": "端午帖子 皇后阁 其五",
        "id": "f6fa609b-37e1-4227-b22a-0cbd3d0fd69a"
    },
    {
        "author": "周必大",
        "paragraphs": [
            "午节由来重，今符火德昌。",
            "炎图常有赫，圣寿共无疆。"
        ],
        "title": "端午帖子 太上皇帝阁 其一",
        "id": "928771d3-6006-4407-96a1-14529304a1dd"
    },
    {
        "author": "周必大",
        "paragraphs": [
            "甲库供团扇，宸毫御古诗。",
            "龙蟠仍凤翥，谁数晋羲之。"
        ],
        "title": "端午帖子 太上皇帝阁 其二",
        "id": "4639ff40-dfec-405d-bc37-64bd9d102aaa"
    },
    {
        "author": "周必大",
        "paragraphs": [
            "境胜日偏长，心清夏更凉。",
            "超然远览处，何止傲羲皇。"
        ],
        "title": "端午帖子 太上皇帝阁 其三",
        "id": "9f96545a-5042-401f-911d-158b6c62e825"
    },
    {
        "author": "周必大",
        "paragraphs": [
            "三纪跻民寿域中，艾人桃印本何功。",
            "如今坐享无穷报，几看龟巢莲叶红。"
        ],
        "title": "端午帖子 太上皇帝阁 其四",
        "id": "417214d2-989d-43e4-8989-799d17c321af"
    },
    {
        "author": "周必大",
        "paragraphs": [
            "闻道天公近效奇，涧松特长万年枝。",
            "蜿蜒正作祥龙舞，移得清阴覆玉墀。"
        ],
        "title": "端午帖子 太上皇帝阁 其五",
        "id": "7943e352-2f30-4561-9554-846533dc354d"
    },
    {
        "author": "周必大",
        "paragraphs": [
            "节迩天申竞祝尧，官家重叠赐轻绡。",
            "自然舜孝移风俗，寓意枭羹鄙汉朝。"
        ],
        "title": "端午帖子 太上皇帝阁 其六",
        "id": "8cc29228-4f8f-4c14-8a93-15070c13e0f0"
    },
    {
        "author": "周必大",
        "paragraphs": [
            "令节仍丰岁，宫闱乐事全。",
            "千祥并万寿，善颂入薰絃。"
        ],
        "title": "端午帖子 太上皇后阁 其一",
        "id": "7d6c0ff3-cda8-456a-b4a7-8dcc2e197b14"
    },
    {
        "author": "周必大",
        "paragraphs": [
            "积雨收梅夏，清风度麦秋。",
            "六宫争献寿，不觉月沉钩。"
        ],
        "title": "端午帖子 太上皇后阁 其二",
        "id": "f143d103-e293-46ae-9b20-329a83538ab5"
    },
    {
        "author": "周必大",
        "paragraphs": [
            "丹篆钗符小，朱丝臂缕鲜。",
            "都无邪可辟，祇有寿方延。"
        ],
        "title": "端午帖子 太上皇后阁 其三",
        "id": "efeaec6e-e062-4786-b6ed-5f869016960c"
    },
    {
        "author": "周必大",
        "paragraphs": [
            "问安勅使马如飞，络绎时新奉母慈。",
            "蜀产吴包何足道，蟠桃熟处是瑶池。"
        ],
        "title": "端午帖子 太上皇后阁 其四",
        "id": "689a9cff-d5e8-4f3c-ad7e-80a96e63dcc1"
    },
    {
        "author": "周必大",
        "paragraphs": [
            "挥箑将如解愠何，层冰列鉴谩峩峩。",
            "要知心地清无暑，端为全钟四气和。"
        ],
        "title": "端午帖子 太上皇后阁 其五",
        "id": "89409a74-6bb5-41ea-be72-87dc10431d80"
    },
    {
        "author": "周必大",
        "paragraphs": [
            "粉团菰黍族金盘，仙术昌阳滟玉樽。",
            "小小角弓夸射中，两宫欢燕似开元。"
        ],
        "title": "端午帖子 太上皇后阁 其六",
        "id": "2d234259-050a-402c-adcc-aab33c6a041e"
    },
    {
        "author": "周必大",
        "paragraphs": [
            "达上座，惺惺著，灵根一点便通神，败叶千林都扫却。"
        ],
        "title": "甲申四月甲子夜梦以焦坑小团及宜春新芽送隆庆长老了远戏作柬云云矍然而寤枕上又补一颂以茶送达数日前曾有此意而一点千林非因想所及也  其一",
        "id": "ac36d2e4-a40e-47d4-975e-1a37a3c9a5b6"
    },
    {
        "author": "周必大",
        "paragraphs": [
            "睡起寻思鹿覆蕉，更将恶水向人浇。",
            "梦中妄语浑闲事，眼晕生花好一鍫。"
        ],
        "title": "甲申四月甲子夜梦以焦坑小团及宜春新芽送隆庆长老了远戏作柬云云矍然而寤枕上又补一颂以茶送达数日前曾有此意而一点千林非因想所及也  其二",
        "id": "4372f7d2-592e-4725-8e79-c38aeded5621"
    },
    {
        "author": "周必大",
        "paragraphs": [
            "剑峰有时折，瀑水有时竭。",
            "我性等虚空，今古无生灭。"
        ],
        "title": "与崔序老步月青玉峡漱玉泉坐瀑布之石桥天气凉冷移坐法堂下对双剑峰甚正序老求偈",
        "id": "d2187650-158b-4f79-8332-f787dff8efd3"
    },
    {
        "author": "周必大",
        "paragraphs": [
            "七尺躯，归底处。",
            "一尺素，写得住。",
            "是真是假，有眼看觑。"
        ],
        "title": "故庆云长老{尒（下小右两点）}赞",
        "id": "9439844d-a6fb-4778-a983-f371d6badcb6"
    },
    {
        "author": "周必大",
        "paragraphs": [
            "石中韫著无瑕玉，鑛里淘成紫磨金。",
            "八十年来岑铁面，谁知一片老婆心。"
        ],
        "title": "彦岑真赞",
        "id": "28749a23-7a7f-4408-aeaf-f55bba44b810"
    },
    {
        "author": "周必大",
        "paragraphs": [
            "九重诏下选贤能，又见先生启远行。",
            "离恨暗随流水去，朔风稳送片帆轻。",
            "休嗟此日暌违事，预发来春晋锡荣。",
            "一去鹏程应九万，始知佳梦合金精。"
        ],
        "title": "送陆先生赴春闱",
        "id": "7f404f8d-b98e-4cb0-bb52-619998d62d45"
    },
    {
        "author": "周必大",
        "paragraphs": [
            "何幸天涯款绪余，轩昂气概识雄图。",
            "滔滔腹稿盈千轴，凛凛词锋敌万夫。",
            "方对芝眉蒙数载，乍惊绛帐失规模。",
            "从兹稳步青云上，始信沙堤梦不诬。"
        ],
        "title": "同前",
        "id": "b2b55aff-0766-4b4b-a65e-8067434fbf24"
    },
    {
        "author": "周必大",
        "paragraphs": [
            "学重今颜子，年高汉伏生。",
            "鲤庭传道德，鳣序列公卿。",
            "忠孝平生事，诗书后世名。",
            "于公无一憾，多士自伤情。"
        ],
        "title": "余石月挽词  其一",
        "id": "dd7dc3e8-645d-4061-a9d4-077e673d54f5"
    },
    {
        "author": "周必大",
        "paragraphs": [
            "自我居洪府，从公父子游。",
            "至言今在耳，往事忍回头。",
            "风急唐山垄，云埋石月楼。",
            "生刍无路奠，洒泪寄东流。"
        ],
        "title": "余石月挽词  其二",
        "id": "e1a9de6e-1c46-4db6-823c-31d977a9a4a6"
    },
    {
        "author": "周必大",
        "paragraphs": [
            "昔在西京日，名臣数次公。",
            "人歌廷尉德，帝念颍川功。",
            "出处君何异，修良誉亦同。",
            "谁提班固笔，千古绍高风。"
        ],
        "title": "泰州守许寺正挽词二首  其一",
        "id": "743d4a64-ba45-497a-8d72-d6300c042e85"
    },
    {
        "author": "周必大",
        "paragraphs": [
            "身袭黄门庆，腰悬紫绶龟。",
            "未登知命岁，遽逼盖棺期。",
            "风咽哀笳恨，云凝断垄悲。",
            "只应潘岳泪，重忆悼亡时。"
        ],
        "title": "泰州守许寺正挽词二首  其二",
        "id": "66292245-fc0f-4b8e-b8f9-9e777e71f389"
    },
    {
        "author": "周必大",
        "paragraphs": [
            "炳灵崧岳古诸姜，令德高标对宠光。",
            "位冠西枢筹运幄，班高左棘绣为裳。",
            "丁年声誉佳公子，二纪功名异姓王。",
            "人物风流今已矣，空令吴越咏甘棠。"
        ],
        "title": "孟郡王挽词二首  其一",
        "id": "f76fe0b0-e067-4811-b425-9afc1209534a"
    },
    {
        "author": "周必大",
        "paragraphs": [
            "祥源总使奉真游，藏室提纲接胜流。",
            "书蠹只知三馆乐，盘鲭不鬭五侯羞。",
            "名山早晚寻黄石，逝水须臾失夜舟。",
            "白马素车分散后，何人更忍过西州。"
        ],
        "title": "孟郡王挽词二首  其二",
        "id": "5248016f-1700-4aba-9534-0737bf56fcc0"
    },
    {
        "author": "周必大",
        "paragraphs": [
            "耆旧推西洛，于公见典刑。",
            "全名高白璧，利刃拂青萍。",
            "日者瞻卿月，天乎陨使星。",
            "平生精藻鉴，桃李半槐庭。"
        ],
        "title": "张朝宗挽词二首  其一",
        "id": "0b266895-b1c5-4fd5-bc88-f97e885b1b95"
    },
    {
        "author": "周必大",
        "paragraphs": [
            "甲第开邻里，蜗庐遂不孤。",
            "相从期晚岁，太息奠生刍。",
            "凉吹飞丹旐，残阳咏白驹。",
            "伤心松柏路，螭首载龟趺。"
        ],
        "title": "张朝宗挽词二首  其二",
        "id": "aff4d763-9f8c-4c5b-9c24-89be85fee136"
    },
    {
        "author": "周必大",
        "paragraphs": [
            "瑞应兴沙麓，祥源发狶韦。",
            "东朝方母育，沧海倏尘飞。",
            "蟾蝉冰轮影，鳌翻地轴机。",
            "宸心怀慕处，箧有五时衣。"
        ],
        "title": "大行皇太后挽词二首  其一",
        "id": "f8e2f090-0d65-4c99-9b01-7a4e4e47cc56"
    },
    {
        "author": "周必大",
        "paragraphs": [
            "妫汭芳声远，思齐圣德优。",
            "湘妃初从舜，文母晚兴周。",
            "养弃慈宁乐，神同永祐游。",
            "凤车青羽盖，忍望浙江舟。"
        ],
        "title": "大行皇太后挽词二首  其二",
        "id": "669078e1-ea27-40e9-8d30-98d9d0a9c576"
    },
    {
        "author": "周必大",
        "paragraphs": [
            "得道西王母，思齐古太任。",
            "仙游归少广，人世失徽音。",
            "阆苑桃空熟，稽山柏自森。",
            "天心知舜孝，寒日惨多阴。"
        ],
        "title": "同前  其一",
        "id": "112dcf60-65bd-4b5f-a384-3a8a1af1582b"
    },
    {
        "author": "周必大",
        "paragraphs": [
            "忆昨登中寿，梅觞庆九重。",
            "回春方昼永，月掩遽云浓。",
            "钟鼓沈长乐，蚕桑罢濯龙。",
            "宣仁遗懿在，定谥独追踪。"
        ],
        "title": "同前  其二",
        "id": "f619da84-19eb-488a-b331-06aa11e3d919"
    },
    {
        "author": "周必大",
        "paragraphs": [
            "才子雍容入帝京，使君劝驾意殊深。",
            "骑蟾定喜攀仙桂，鸣鹿先须咏野芩。",
            "好去玉阶方寸近，休辞金盏十分斟。",
            "明年三月鶑花丽，洗眼宫袍宴上林。"
        ],
        "title": "广德军鹿鸣燕乐语口号",
        "id": "baaab345-a0f9-4306-971e-bdce5d7d7e72"
    },
    {
        "author": "周必大",
        "paragraphs": [
            "三月春光未肯休，两邦宾主总风流。",
            "照阶旌旆交辉映，环座笙歌竞劝酬。",
            "尚有长红强半在，休辞大白十分淳。",
            "介圭早晚催归觐，应记台城此日游。"
        ],
        "title": "请卢帅乐语口号",
        "id": "87fab8ef-d232-4d45-bb27-5e12c6b0a5ed"
    },
    {
        "author": "周必大",
        "paragraphs": [
            "瑞气轻笼合殿香，上尊初破早寒霜。",
            "千秋节应千龄运，万岁声随万岁觞。",
            "境似华胥民气乐，梦如帝所乐声长。",
            "年年太史前期奏，南极星明圣历昌。"
        ],
        "title": "金国贺会庆节使副到阙紫宸殿宴致语口号",
        "id": "56a98399-c559-4658-8da6-1b93073a5558"
    },
    {
        "author": "周必大",
        "paragraphs": [
            "北斗回杓恰指寅，东皇御极蚤施仁。",
            "光风丽日依稀转，御柳宫花次第新。",
            "鱼藻有颁安万物，鹿苹式燕乐嘉宾。",
            "小臣请祝君王寿，干道宜过一万春。"
        ],
        "title": "金国贺正旦使副到阙紫宸殿宴致语口号",
        "id": "67b6beb1-48de-48f7-bf2e-a6479e74a383"
    },
    {
        "author": "周必大",
        "paragraphs": [
            "绛阙嵯峨映五云，华簪合遝会芳宸。",
            "尽收残腊严凝气，散作新年浩荡春。",
            "盏斝频宣恩意重，金丝徐韵乐声纯。",
            "欲知朝野欢娱处，听取三呼万岁人。"
        ],
        "title": "又",
        "id": "c1684600-950a-4dc3-a390-294f69fcbac4"
    },
    {
        "author": "周必大",
        "paragraphs": [
            "十月为阳庆小春，电枢来应帝王真。",
            "天长地久千秋节，鳌抃欢呼四海人。",
            "黼座衮龙明日月，绣墩珠履切星辰。",
            "河图已告无疆寿，安得区区计古椿。"
        ],
        "title": "金国贺会庆圣节使副到阙紫宸殿宴致语口号",
        "id": "641a75ea-cf89-42c2-8ba6-8da0f450b9a0"
    },
    {
        "author": "周必大",
        "paragraphs": [
            "九陛天高辇下琱，千官云集履鸣潮。",
            "霜迎爱日融城湿，香带祥风合殿飘。",
            "周宴恩浓鱼在藻，舜廷化洽凤仪箫。",
            "清台夜夜占南极，常有华星炳绛霄。"
        ],
        "title": "又",
        "id": "3e9564ca-17e5-484c-979e-f7552636f569"
    },
    {
        "author": "周必大",
        "paragraphs": [
            "淳熙纪号过千龄，玉历今开第五春。",
            "北极天高干象正，东郊风暖物华新。",
            "漏添化国融和日，律飨熙台鼓舞人。",
            "愿挹沧溟供寿酒，无躬无尽奉严宸。"
        ],
        "title": "金国贺正旦使副到阙紫宸殿宴致语口号",
        "id": "9ba5b2f8-4f60-411d-ba5d-9038a1773356"
    },
    {
        "author": "周必大",
        "paragraphs": [
            "早似机云入帝乡，晚如广受出咸阳。",
            "旧游应忆鱼同队，倦翼还欣雁著行。",
            "甲子八百九十朔，醉乡三万六千场。",
            "新阳渐漏春消息，二老风流日月长。"
        ],
        "title": "二老堂会七兄乐语口号",
        "id": "b79422e2-817c-4c7a-bdf7-b333ba6686e4"
    },
    {
        "author": "周必大",
        "paragraphs": [
            "竹多翻障月，木老只啼乌。"
        ],
        "title": "句",
        "id": "b5543990-2241-41bd-9fa8-cc73177d20b5"
    },
    {
        "author": "边惇德",
        "paragraphs": [
            "敢向诗坛挑老将。"
        ],
        "title": "句",
        "id": "a6b5438b-3da3-454d-9936-088b835917a3"
    },
    {
        "author": "周季",
        "paragraphs": [
            "独抱遣经舌本干，笑呼赤脚碾龙团。",
            "但知两腋清风起，未识捧瓯春笋寒。"
        ],
        "title": "题玉川碾茶图",
        "id": "aea1033a-91ac-4027-b7e4-fdd6f772f215"
    },
    {
        "author": "周煇",
        "paragraphs": [
            "卷帘试约东君问，花信风来第几番。"
        ],
        "title": "句",
        "id": "5f071f8b-5176-4e16-a151-a0d69f64fbfc"
    },
    {
        "author": "骆适正",
        "paragraphs": [
            "花随春尽觅无痕，尚续余欢索侑尊。",
            "一曲未终人已去，西园灯火欲黄昏。"
        ],
        "title": "西园席上记事",
        "id": "03f2faa3-43f7-470d-bd40-e3128a032c01"
    },
    {
        "author": "雍有容",
        "paragraphs": [
            "当时四海一刘备，至此已堪悲失脚。",
            "出语翻为乐国想，是人止可偏方著。"
        ],
        "title": "富乐山  其一",
        "id": "2e8fbfa5-ae47-4bc6-ab7a-f5f16a2f7213"
    },
    {
        "author": "雍有容",
        "paragraphs": [
            "大汉曾封隆准翁，闻道山河锦绣中。",
            "安能鬰鬰久居此，睥睨三秦日欲东。"
        ],
        "title": "富乐山  其二",
        "id": "e4e1ca91-22a4-46e3-a060-03f89a0240f3"
    },
    {
        "author": "王淮",
        "paragraphs": [
            "炎祚开中叶，龙翔自有真。",
            "挥戈回日照，洗甲挽天津。",
            "立极干坤正，循环雨露新。",
            "嗣皇能继志，诗为武功陈。"
        ],
        "title": "高宗皇帝挽词  其一",
        "id": "4a38b933-9c86-4a95-a7ac-7e3a678cad07"
    },
    {
        "author": "王淮",
        "paragraphs": [
            "历数尧咨舜，羹墙舜见尧。",
            "三加徽号册，五日未央朝。",
            "庙祀瞻龙衮，韶音遏凤箫。",
            "伏蒲思往事，泪湔浙江潮。"
        ],
        "title": "高宗皇帝挽词  其二",
        "id": "a7a09945-056a-4e20-8c42-23a34f666f02"
    },
    {
        "author": "王淮",
        "paragraphs": [
            "关中失鹿人争逐，一去鸿门不可寻。",
            "千古英雄死遗恨，封侯庙食更何心。"
        ],
        "title": "题福祐王庙",
        "id": "0bf3ae8a-835c-40db-8fd0-7a1951abd1ce"
    },
    {
        "author": "潘畤",
        "paragraphs": [
            "不到危台久，重来恰十年。",
            "壮怀今扫尽，遗象只依然。",
            "老我从疎拙，微官合弃捐。",
            "归来营钓艇，长此卧风烟。"
        ],
        "title": "咏钓台  其一",
        "id": "42bfd33a-41ae-4474-9c63-457fd958c847"
    },
    {
        "author": "潘畤",
        "paragraphs": [
            "古屋颠巖上，荒祠落叶中。",
            "乞灵无俗驾，垂世有高风。",
            "鸟语谷相答，鱼游溪若空。",
            "徘徊欲忘去，船背夕阳红。"
        ],
        "title": "咏钓台  其二",
        "id": "399e0b57-b094-4693-a51b-1f53a1d250e3"
    },
    {
        "author": "项寅宾",
        "paragraphs": [
            "冻云同色坠飞霙，送腊迎春一岁成。",
            "但见红花洗芳面，那闻黄竹度新声。",
            "密移琼室祥光满，倒泻银河白浪平。",
            "已属画师图此景，炎蒸相对卧桃笙。"
        ],
        "title": "雪",
        "id": "980eb91b-3892-4d98-b0fb-b01f2e31a288"
    },
    {
        "author": "项寅宾",
        "paragraphs": [
            "献岁身留外，思家恨满中。",
            "桃符禳厉鬼，椒酒劝仙童。",
            "出谒凭羸马，题书附去鸿。",
            "青春应时节，斗柄夜摇东。"
        ],
        "title": "和范至能元日",
        "id": "a8229249-180e-4675-949d-c37dc7a70215"
    },
    {
        "author": "项寅宾",
        "paragraphs": [
            "忆昔先皇赏露台，鼇山半影落蓬莱。",
            "羣芳欲识龙颜喜，双阖时瞻雉扇开。",
            "十里仙香濛碧雾，六宫韶乐隠新雷。",
            "神仙旧事浑如梦，只有春风每岁催。"
        ],
        "title": "和郑逢辰元宵韵",
        "id": "56b3caa8-a87d-4411-b4d5-3d4d11569a81"
    },
    {
        "author": "项寅宾",
        "paragraphs": [
            "天遣司花宝笈开，鲛绡散翦碧云堆。",
            "芳根移自蚕丛远，薰酿曾随凤诏来。",
            "祇恐飘风撼新竹，却惊残雪触苍苔。",
            "水仙欲逞幽香压，山谷似无诠品才。"
        ],
        "title": "又和酴醾韵",
        "id": "206ba1e0-ec9d-4f6e-8988-f1319b8bde1a"
    },
    {
        "author": "钟孝国",
        "paragraphs": [
            "少陵先生时不偶，老瓦盆中醉林莽。",
            "江湖散人名益穷，鱼壳倾尊不论斗。",
            "孤风异行同襟期，食鲑未必富三九。",
            "凌烟功名举世事，不直两公一杯酒。",
            "会稽夫子有古心，嗜好眇追千载友。",
            "陶尊中产同苍筠，短项不肯钟罍群。",
            "章绶黄篾差缁尘，肺肠桑落心昆仑。",
            "始知其中殊陋貌，一点不受泥沙浑。",
            "时从往古穷玄微，坐隅兀侧长相随。",
            "送余醉乡谢胶扰，回头转觉人间小。"
        ],
        "title": "千里丈蓄酒尊形状孛窣某酒后以短项翁目之不谓误中遂成佳号彦平功成二兄皆有褒咏可使韩子苍缩肩短项之句北面矣某不揆鄙拙勉强续貂幸诸丈斤斧之",
        "id": "2ed76d56-c375-45c9-8434-87bc28429642"
    },
    {
        "author": "钟孝国",
        "paragraphs": [
            "君不见中山毛颖生，纂录百氏编群经。",
            "又不见革华祖都尉，殿上承恩举足耳。",
            "二物名誉由韩公，无乃衮褒俱中理。",
            "君家酒罂依图书，短项独喜觞吾儒。",
            "我加翁名乃率尔，诸公过听欢有余。",
            "翁名称意仰来前，再拜不愿封酒泉。",
            "倾怀解贾吟笔勇，注想只愁客杯干。",
            "主人冥心通与穷，从渠自引琉璃钟。",
            "醉中琢句千古废，醒后逢人四海空。",
            "林间日日吹春风，孛窣愿卜重相逢。",
            "长江小艇新雨后，一杯相属会稽翁。"
        ],
        "tags": [
            "长江"
        ],
        "title": "谨次功成短项翁佳篇之韵",
        "id": "a0fe0a59-189d-4d7e-8e93-5c30e460ad01"
    },
    {
        "author": "欧阳鈇",
        "paragraphs": [
            "恋树残红湿不飞，杨花雪落木生衣。",
            "年来百念成灰冷，无语送春春自归。"
        ],
        "title": "绝句  其一",
        "id": "357e3d8f-17ff-41c1-9ae2-8a9d9a100398"
    },
    {
        "author": "欧阳鈇",
        "paragraphs": [
            "桑麻得雨更青葱，芍药留春结晚红。",
            "怪得鸟声如许好，此身还在乱山中。"
        ],
        "title": "绝句  其二",
        "id": "da996c99-4eee-4a1d-8a50-25384292eb37"
    },
    {
        "author": "欧阳鈇",
        "paragraphs": [
            "为怜红杏亚枝斜，看到斜阳送乱鸦。",
            "又是一春穷不死，天教留眼看鶑花。"
        ],
        "title": "绝句  其三",
        "id": "e8d6527a-c397-45b5-a21d-e19fc90f21b2"
    },
    {
        "author": "欧阳鈇",
        "paragraphs": [
            "篷窗卧听疎疎雨，却是芭蕉夜半声。",
            "烟浪蔽天天倚盖，略容一点白鸥明。"
        ],
        "title": "绝句  其四",
        "id": "96bca2f1-de1d-4e63-a8e8-dcc4a3c7825d"
    },
    {
        "author": "欧阳鈇",
        "paragraphs": [
            "先君以官贫，我仍遗以安。",
            "但愿两儿健，扶持一翁孱。",
            "何须待门生，悠然柴桑闲。"
        ],
        "title": "示二子",
        "id": "94971dac-ac5b-4a58-b52b-2639654ceb6d"
    },
    {
        "author": "欧阳鈇",
        "paragraphs": [
            "此生老矣益飘零，汤餠来年又何所。",
            "是身如寓敢求安，更筑小轩名以寓。",
            "凭谁叫阍与帝语，有客多艰乃如许。",
            "水花为客啼红雨。"
        ],
        "title": "卜居",
        "id": "536e0434-0036-4627-8d3c-48ecd7beb6fe"
    },
    {
        "author": "欧阳鈇",
        "paragraphs": [
            "闻说名园尚修竹，花压颓垣笋穿屋。",
            "雨痕半掩壁间题，饥鼠跳梁狐昼啼。",
            "前人已为后人笑，后人更使谁人悼。",
            "呜呼全盛几时奈衰何，古人兴废何其多。"
        ],
        "title": "游愚堂",
        "id": "59afc21f-fba4-434f-a887-664db7ed6cdd"
    },
    {
        "author": "欧阳鈇",
        "paragraphs": [
            "未知一岁于此水，几回照影惭栖栖。",
            "失身竟堕管城计，错路不为田舍儿。"
        ],
        "title": "和伍武仲",
        "id": "72f3f25e-501b-4bef-849b-05b4b2e73565"
    },
    {
        "author": "欧阳鈇",
        "paragraphs": [
            "生计嗟乌有，谁人问子虚。",
            "西风五更雨，南雁数行书。",
            "衰朽儿童笑，飘流岁月余。",
            "秋深新病起，吾志在吾庐。"
        ],
        "title": "禾山秋兴  其一",
        "id": "72f86d51-22d0-4a57-87fe-e67371da4dfb"
    },
    {
        "author": "欧阳鈇",
        "paragraphs": [
            "夜起集万感，胡为淹此留。",
            "诗成夔子国，人在仲宣楼。",
            "络纬声中泪，芭蕉雨里愁。",
            "遥知屡门倚，应念有方游。"
        ],
        "title": "禾山秋兴  其二",
        "id": "cb2fa364-5601-4809-80b4-45664cad113c"
    },
    {
        "author": "欧阳鈇",
        "paragraphs": [
            "细雨双飞鹭，寒蓑独钓船。"
        ],
        "title": "句  其一",
        "id": "e474b1bf-d87d-4084-8031-e8d1fd104371"
    },
    {
        "author": "欧阳鈇",
        "paragraphs": [
            "梦回千里外，灯转一窗深。"
        ],
        "title": "句  其二",
        "id": "4a1f4d28-cdd0-4bb4-a5f9-ead432d05ffb"
    },
    {
        "author": "欧阳鈇",
        "paragraphs": [
            "谁知花过半，才与酒相寻。"
        ],
        "title": "句  其三",
        "id": "49b20013-3d07-4582-8ac8-07fb69648616"
    },
    {
        "author": "欧阳鈇",
        "paragraphs": [
            "故人惊会面，新恨说从头。"
        ],
        "title": "句  其四",
        "id": "42441d41-f8ca-4bee-b620-c19e048d0ac8"
    },
    {
        "author": "欧阳鈇",
        "paragraphs": [
            "天上张公子，云间陆士龙。"
        ],
        "title": "句  其五",
        "id": "a8642471-cca2-4ff9-98cc-ab4743c9de87"
    },
    {
        "author": "欧阳鈇",
        "paragraphs": [
            "月白玄猿哭，更残络纬悲。"
        ],
        "title": "句  其六",
        "id": "30957554-caea-4c6b-81b8-98f1ecf7f854"
    },
    {
        "author": "欧阳鈇",
        "paragraphs": [
            "语离遽何许，话旧复何时。"
        ],
        "title": "句  其七",
        "id": "1e4b1d75-ec86-4416-bd09-955ee64da197"
    },
    {
        "author": "欧阳鈇",
        "paragraphs": [
            "巷南巷北人招饮，一雨一晴花耐看。"
        ],
        "title": "句  其八",
        "id": "1ff3483f-80c3-44d3-929b-4f6583983419"
    },
    {
        "author": "欧阳鈇",
        "paragraphs": [
            "有客过门湖海士，隔篱呼酒咄嗟间。"
        ],
        "title": "句  其九",
        "id": "66c6cdb5-1966-4a24-8b24-ac8f1b30c943"
    },
    {
        "author": "欧阳鈇",
        "paragraphs": [
            "梦回金马玉堂上，文在冰瓯雪碗中。"
        ],
        "title": "句  其一○",
        "id": "7e6490a8-8893-4160-a234-e49ae268d95c"
    },
    {
        "author": "欧阳鈇",
        "paragraphs": [
            "青山如故情非故，芳草唤愁诗遣愁。"
        ],
        "title": "句  其一一",
        "id": "9ad4158c-92a6-459c-9823-653cc9fffe8b"
    },
    {
        "author": "欧阳鈇",
        "paragraphs": [
            "扰扰征人相顾语，萧萧落木不胜秋。"
        ],
        "title": "句  其一二",
        "id": "953a4a97-318d-4486-bd71-6552b4373799"
    },
    {
        "author": "欧阳鈇",
        "paragraphs": [
            "风色似传花信到，夕阳微放柳梢晴。"
        ],
        "title": "句  其一三",
        "id": "186da11a-65fe-4d85-8dd6-d33c529ab74c"
    },
    {
        "author": "欧阳鈇",
        "paragraphs": [
            "千里归来人事改，十年犹幸此身存。"
        ],
        "title": "句  其一四",
        "id": "cfd66e81-0b74-46f2-9e65-d87e50e59fde"
    },
    {
        "author": "欧阳鈇",
        "paragraphs": [
            "爱山如爱酒，畏暑如畏虎。",
            "出门寻旧游，缺月四更吐。"
        ],
        "title": "句  其一五",
        "id": "029060bd-2f69-48c4-b68f-d492ba7f2ef5"
    },
    {
        "author": "欧阳鈇",
        "paragraphs": [
            "更阑待月华，风露寒欲僵。"
        ],
        "title": "句  其一六",
        "id": "1b0ec232-6941-4ec8-8a95-ae503e03c1a5"
    },
    {
        "author": "欧阳鈇",
        "paragraphs": [
            "读书岂为官。"
        ],
        "title": "句  其一七",
        "id": "9d724598-4397-4649-93a9-5a898bb3d118"
    },
    {
        "author": "欧阳鈇",
        "paragraphs": [
            "心清时自暑。"
        ],
        "title": "句  其一八",
        "id": "50f77ea6-d303-4f8b-9ab0-324a6c83ecdf"
    },
    {
        "author": "来梓",
        "paragraphs": [
            "四山摇玉夜光浮，一舸玻璃凝不流。",
            "若使过门相见了，千年风致一时休。"
        ],
        "title": "子猷访戴",
        "id": "e6d6bfeb-0737-4c21-9c88-698b1f9693fa"
    },
    {
        "author": "来梓",
        "paragraphs": [
            "典尽春衣不肯归，熊儿扶过瀼溪西。",
            "伤时怀抱深于海，掠眼风光醉似泥。"
        ],
        "title": "杜甫游春",
        "id": "f0605c2c-4765-41b9-be61-cd9a6d879212"
    },
    {
        "author": "来梓",
        "paragraphs": [
            "叶淅历而争堕，菊徘徊而尚开。",
            "流年逼人太甚，佳客折简不来。"
        ],
        "title": "六言二首  其一",
        "id": "8857dc31-1cd8-4c5f-85a3-7479549ef74c"
    },
    {
        "author": "来梓",
        "paragraphs": [
            "行空月不著相，出岫云无恋心。",
            "胸中一丘一壑，不矶城市山林。"
        ],
        "title": "六言二首  其二",
        "id": "075f820e-0dec-4bb9-8961-f6360932664a"
    },
    {
        "author": "王仲宁",
        "paragraphs": [
            "妙曲挠周郎。"
        ],
        "title": "句",
        "id": "2b6e23ac-eefd-4262-9949-faac724e980d"
    },
    {
        "author": "陈国材",
        "paragraphs": [
            "红日晚天三四雁，碧波春水一双鸥。"
        ],
        "title": "句",
        "id": "8b624d7e-61ea-484d-af53-cfac87f5a770"
    },
    {
        "author": "萧彦毓",
        "paragraphs": [
            "花心亭上坐，满眼是湖光。",
            "祇为便幽趣，能来倚夕阳。",
            "水边春寺静，柳下小舟藏。",
            "不待清明近，鶑花已自忙。"
        ],
        "tags": [
            "西湖"
        ],
        "title": "西湖杂咏",
        "id": "efbbc98f-ff9b-413b-93b6-b92ced34d57b"
    },
    {
        "author": "萧彦毓",
        "paragraphs": [
            "远水环沙翠作湾，红尘飞不入青山。",
            "凉风一枕秋宵梦，梦绕千巖万壑间。"
        ],
        "title": "梁家渡",
        "id": "3dc80928-81ac-487c-acb0-685a61b25944"
    },
    {
        "author": "萧彦毓",
        "paragraphs": [
            "江头杨柳暗藏鸦，江上鹅儿浴浅沙。",
            "早起一风如此恶，路旁落尽刺桐花。"
        ],
        "title": "清明日早出太平门",
        "id": "14740f50-04e7-4047-a066-65f98cf11df7"
    },
    {
        "author": "吴居仁",
        "paragraphs": [
            "岭南十月春渐回，妍暖先到前村梅。",
            "问君何处识此妙，一枝冷艳随霜开。",
            "长江凛凛欲崩岸，乃见好事多墙隈。",
            "初疑渗漉入瘴雾，更恐寂寞埋烟煤。",
            "微风不动暗香远，淡月入户空徘徊。",
            "坐看粉黛化羶恶，岂但桃李成舆台。",
            "我行万里厌穷独，疾病未已心先灰。",
            "对此不觉三叹息，恐是转侧同南来。",
            "异乡久处少意绪，破壁相对无根荄。",
            "古来寒士每如此，一世埋没随蒿莱。",
            "遁光藏德老不耀，肯与世俗相追陪。",
            "轮囷离奇多见用，牺尊青黄木为灾。",
            "含毫吮墨去颜色，况自不必须穿裁。",
            "岁穷路远莫惆怅，此去保无蜂蝶猜。"
        ],
        "tags": [
            "长江"
        ],
        "title": "咏梅",
        "id": "67defe54-1b1d-4ddb-affe-6b87c2a267d2"
    },
    {
        "author": "徐梦莘",
        "paragraphs": [
            "吾侪生江南，远近俱邻乡。",
            "一官皆为贫，餬口走四方。",
            "遇合良独难，动如参与商。",
            "谁知自有时，朋盍聚炎荒。",
            "外台参计画，幕府佐纪纲。",
            "出宰得壮县，分教涖郡庠。",
            "曹掾胜三语，簿领真仇香。",
            "不止似人喜，顿觉吾军张。",
            "合坐尊序齿，避席敬行觞。",
            "巖酒纵登览，杖屦陪徜徉。",
            "棋矢以相娱，啸歌情意长。",
            "举酒起祝规，爱我药石良。",
            "古人尚植立，君子道其常。",
            "平生学忠孝，余力从文章。",
            "临节不可夺，当官有何强。",
            "穷乃见节义，老当志弥刚。",
            "鸿鹄在寥廓，骐骥终腾骧。",
            "愿言各勉旃，事业要辉光。",
            "它日先上道，富贵无相忘。"
        ],
        "title": "弹子巖题名",
        "id": "d0a40a7c-4c54-4b68-abc5-cba8c0f90bbd"
    },
    {
        "author": "徐得之",
        "paragraphs": [
            "凤凰山畔永思堂，山谷先生有旧乡。",
            "修水年年流不尽，斯文长与日争光。"
        ],
        "title": "题双井堂",
        "id": "e1416407-9922-4f73-bf1d-7fff1a8c394f"
    }
]
]