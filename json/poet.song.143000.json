[
    {
        "author": "楊萬里",
        "paragraphs": [
            "病夫說病訴旁人，它自開眉我自顰。",
            "後有病夫看病句，不須告訴亦沾巾。"
        ],
        "title": "春盡夜坐三首  其三",
        "id": "9667ef01-2ac2-41a1-b8bb-8df343875fce"
    },
    {
        "author": "楊萬里",
        "paragraphs": [
            "去歲四月病，如今一歲來。",
            "越吟三百日，涼劑二千杯。",
            "極痛過於割，通身總是災。",
            "花時久斷酒，紅藥爲誰開。"
        ],
        "title": "去歲四月得淋疾今又四月病猶未愈",
        "id": "25f1dc4c-14d7-4a36-b9eb-f9111688f74b"
    },
    {
        "author": "楊萬里",
        "paragraphs": [
            "莫將一病苦憂煎，山尚能游石可眠。",
            "匹似病風兼病脚，老夫猶是地行仙。"
        ],
        "title": "自遣",
        "id": "5bb1903d-fafc-4f2e-b550-0b798fc43515"
    },
    {
        "author": "楊萬里",
        "paragraphs": [
            "病較欣逢五五辰，宮衣忽憶拜天恩。",
            "舊時疊雪含風眼，今看空山雨點痕。"
        ],
        "title": "久病小愈雨中端午試筆四首  其一",
        "id": "d2eddd2a-79ed-4da7-993c-e47e272e86c5"
    },
    {
        "author": "楊萬里",
        "paragraphs": [
            "愛與陳玄酷作緣，餘波染指黑斕斑。",
            "呼童汲水無來底，自掬垂簷一滴慳。"
        ],
        "title": "久病小愈雨中端午試筆四首  其二",
        "id": "9d68f2df-6e96-405c-b99d-59e2ef26138f"
    },
    {
        "author": "楊萬里",
        "paragraphs": [
            "春去無花可得攀，石榴不豔却明鮮。",
            "昨朝花發今朝落，留得梢頭一蔕看。"
        ],
        "title": "久病小愈雨中端午試筆四首  其三",
        "id": "439131a4-a8de-4ab9-b80d-cebbd10d6d2a"
    },
    {
        "author": "楊萬里",
        "paragraphs": [
            "月季元來插得成，瓶中花落葉猶青。",
            "試將插向蒼苔砌，小朶忽開雙眼明。"
        ],
        "title": "久病小愈雨中端午試筆四首  其四",
        "id": "f9f6839b-8326-4b40-865d-ca8da5a9b719"
    },
    {
        "author": "楊萬里",
        "paragraphs": [
            "憶昔乾道游璧水，君爲秀孝儂博士。",
            "逮今嘉泰歸青原，儂爲州民君刺史。",
            "人生離合風中雲，白髮相逢有幾人。",
            "與君相逢又相別，不待折柳眉先顰。",
            "如君豈弟民父母，春風風人夏雨雨。",
            "忽然一夜飛秋霜，驚殺雁鶩兼豺狼。",
            "政聲無翼到天上，玉皇詔君登廟廊。",
            "郎星卿月小借路，金華玉堂即高步。",
            "中興賢關育鳳麟，向來未有秉鴻鈞。",
            "祗今丞相破荒了，第一衣鉢當傳君。"
        ],
        "title": "送吉州太守胡平一寺正赴召",
        "id": "07d5c245-c41e-4c47-a265-550e38f552ad"
    },
    {
        "author": "楊萬里",
        "paragraphs": [
            "病起長新骨，居然非舊容。",
            "眼添佩環带，腰減採花蜂。",
            "對面不相識，何人忽此逢。",
            "吾身無定在，更要問窮通。"
        ],
        "title": "病起覽鏡二首  其一",
        "id": "17858df4-a071-4d92-94d0-f8125ec0ac2d"
    },
    {
        "author": "楊萬里",
        "paragraphs": [
            "覽鏡忽自問，何方一病翁。",
            "生涯管城外，本貫醉鄉中。",
            "筆硯今都廢，尊罍久屢空。",
            "又將數莖雪，顦顇見西風。"
        ],
        "title": "病起覽鏡二首  其二",
        "id": "d4a3e969-675c-4c6e-8175-a33a1ca89f8a"
    },
    {
        "author": "楊萬里",
        "paragraphs": [
            "病中一刻抵三秋，況見西風再樹頭。",
            "老去能禁幾回病，秋來不爲別人愁。",
            "書帷夢覺疑僧榻，竹戶涼侵似客舟。",
            "壽外康寧方是福，不然徒壽不須休。"
        ],
        "title": "病中感秋",
        "id": "deaeb15f-dc2a-459c-8940-009f04cce1f5"
    },
    {
        "author": "楊萬里",
        "paragraphs": [
            "晨興換新衣，視身忽潜愕。",
            "腹皮皺百摺，髀肉寬一握。",
            "沈痾兩年餘，衰體半標落。",
            "且留宿塵垢，莫遣新澡濯。",
            "未澡體尚肥，既濯肌轉削。",
            "無髮已是僧，有骨不如鶴。",
            "明年方八十，似覺九十著。",
            "寡食幸自清，辟穀底須學。",
            "便可作飛仙，御風上雲幕。",
            "如何肥瘠想，猶有秋衣作。"
        ],
        "title": "秋衣",
        "id": "faf7eb5b-fada-4ef9-b808-1b607eb4923d"
    },
    {
        "author": "楊萬里",
        "paragraphs": [
            "幽屏元無恨，清愁不自任。",
            "兩窗兩橫卷，一讀一沾襟。",
            "祗有三更月，知予萬古心。",
            "病來謝杯杓，吟罷重長吟。"
        ],
        "title": "夜讀詩卷",
        "id": "5ade74b0-3abe-4841-b43d-71b082f3bc67"
    },
    {
        "author": "楊萬里",
        "paragraphs": [
            "平生萬事輕，惟以酒自娛。",
            "當其愛酒時，一日不可無。",
            "老來因屬疾，不飲五月餘。",
            "客飲我不羨，而況逢麴車。",
            "見杯不思斟，見樽不思酤。",
            "終日但清坐，此心長泊如。",
            "只悟世人情，逐物非一途。",
            "仕者嫮貂蟬，貨者珍金珠。",
            "賜泰嗤原貧，由勇誚孔迂。",
            "何物真樂憂，何人定巧愚。",
            "病後得反身，曠然同太虛。",
            "其餘君莫問，麴生尚可疎。"
        ],
        "title": "病中止酒",
        "id": "6c403ec5-8878-4632-9e4e-b55a18833258"
    },
    {
        "author": "楊萬里",
        "paragraphs": [
            "兩日炎暉烈未收，連宵甘澍沛如流。",
            "大田今日非昨日，多稼新秋賽舊秋。",
            "涼氣隔簾深亦透，香煙穿袖散難留。",
            "史君小試爲霖手，便作江西第一州。"
        ],
        "title": "病中喜雨呈李吉州",
        "id": "4a81b8b9-8bb6-4f4e-9a80-cd750380eaed"
    },
    {
        "author": "楊萬里",
        "paragraphs": [
            "君欲問淋疾，便是法外刑。",
            "刲剔備百毒，更以虐焰烹。",
            "玉皇夜半敕六丁，押差戴君爲藥丞。",
            "倒囊刺手探玉札，一洗愁肺冰雪清。"
        ],
        "title": "送戴良輔藥者歸城郛  其一",
        "id": "1426c1cd-dfd9-4efe-914e-3633d9fa5d45"
    },
    {
        "author": "楊萬里",
        "paragraphs": [
            "一生百病都好去，不但膏肓驅二豎。",
            "寄言仲景與安常，古今何代無醫王。"
        ],
        "title": "送戴良輔藥者歸城郛  其二",
        "id": "c8e4109f-f83f-43db-b3d3-995316814510"
    },
    {
        "author": "楊萬里",
        "paragraphs": [
            "屏山十論抉聖心，甘老十論刮古今。",
            "古今刮得都見髓，持獻玉工逢刖趾。",
            "玉皇左相華陽封，上與阿旦雙周公。",
            "薦渠金門可登仕，金門送渠外臺試。",
            "渠儂掉頭不肯行，有雪可釣月可耕。",
            "恩山紫蕨椽來大，恩江白魚船樣箇。",
            "綠蓑青篛霞上卧，不知畢逋明眎東西過。"
        ],
        "title": "寄題張仲寅甘老堂",
        "id": "443c6fbb-4863-4244-9c82-d74c9d1b83c4"
    },
    {
        "author": "楊萬里",
        "paragraphs": [
            "竇憲一舉空朔野，曹霸一筆空凡馬。",
            "吾鄉藥者有陳生，一丸洗空萬藥者。",
            "庸醫皆笑道旁莎，陳生拈出便是玉山禾。",
            "庸醫皆笑澗下水，陳生酌來便是上池底。",
            "也只不離神農書，書外別得一亡珠。",
            "也只不出歧伯論，論外別得舌一寸。",
            "舊遭痔疾惱殺儂，新遭淋疾與合縱。",
            "恰如住在圃田國，晉楚腹背來夾攻。",
            "陳生贈我玉菌子，乃是華陽洞中乖龍耳。",
            "陳生贈我紺葉紗，乃是金鴉脚底扶桑花。",
            "汲泉親手煮蟹眼，一浣枯腸如浣沙。",
            "平生舊疾蟬殻退，秋風吹落青天外。",
            "更傳枕中鴻寶方，戒勿浪傳泄天藏。",
            "君不見回巖仙客逢貧子，指石成金吾濟爾。",
            "貧子再拜不要金，祇覓指頭吾自指。"
        ],
        "title": "送藥者陳國器",
        "id": "575b7172-5ec3-48ca-8680-981dc91f4b6e"
    },
    {
        "author": "楊萬里",
        "paragraphs": [
            "吾鄉前輩王南賓，讀書萬卷筆有神。",
            "屢登天府獻和璞，玉工過眼珉奪真。",
            "祇今有孫又奇絕，踏雪携書詣金闕。",
            "玉皇書院璧水中，賜子半窗桃玉蟲。",
            "端能健筆追乃祖，斗藪寸心寫千古。",
            "廣寒掇取第一枝，早爲雙親開兩眉。"
        ],
        "title": "送王長文赴上庠",
        "id": "8c7b961a-3a9c-4eff-932e-a418c0a63098"
    },
    {
        "author": "楊萬里",
        "paragraphs": [
            "仁侯妙手作廬陵，民歌敏惠如神明。",
            "歌聲動天天降瑞，一夜幻出瓊瑶城。",
            "麗譙一新玉樓觀，郡治別起銀設廳。",
            "曉上青原臺上望，千門萬戶皆水晶。",
            "八邑山川一千里，盡種琪樹璣爲英。",
            "幕僚秉燭爭入賀，老夫抱病獨僵卧。",
            "寄言賀客此未奇，來年玉粒滑流匙。",
            "萬艘真珠貢京師，老夫已草周頌豐年詩。"
        ],
        "title": "賀吉州李守臘雪",
        "id": "86c72fee-8f37-4034-995f-625edca43b81"
    },
    {
        "author": "楊萬里",
        "paragraphs": [
            "過眼光陰又歲窮，相看父子一尊同。",
            "春回雨點溪聲裏，人醉梅花燭影中。",
            "汝趁暄和朝北闕，我扶衰病見東風。",
            "弟兄努力思報國，放我滄浪作釣翁。"
        ],
        "title": "除夕送次公子入京受縣",
        "id": "f4e675f0-2db6-4787-91bb-21e5582c99c6"
    },
    {
        "author": "楊萬里",
        "paragraphs": [
            "拔草不拔根，塞水不塞源。",
            "忽然草生更水長，敗却禾稼仍滔天。",
            "老夫昔歲得淋疾，初謂一日今兩年。",
            "服藥六千六百盞，望舒二十二回圓。",
            "偶逢周郎顧，一脈擒二豎。",
            "發藥何用多，刀圭起沉痼。",
            "向來肝腸痛如割，今來疾痛全然脫。",
            "捉著根源盡掃除，周郎神醫天下無。"
        ],
        "title": "丙寅人日送藥者周叔亮歸吉水縣",
        "id": "b0f2a938-8177-42cc-b517-4c1a80ac5f66"
    },
    {
        "author": "楊萬里",
        "paragraphs": [
            "老去春來已薄情，體中病後更竛竮。",
            "海棠紅釅飛成雪，楊柳金濃染作青。",
            "到得當家饒景物，不如舊日借園亭。",
            "一杯欲把還休去，遮莫鶑花笑獨醒。"
        ],
        "title": "病中感春",
        "id": "c03da1d7-f723-4c62-8e9f-7a4d9e7b6630"
    },
    {
        "author": "楊萬里",
        "paragraphs": [
            "紅紫成泥泥作塵，顛風不管惜花人。",
            "落花辭樹雖無語，別倩黄鸝告訴春。"
        ],
        "title": "落花",
        "id": "6e5c7c48-2dca-4777-b5ec-16d0a6087fbf"
    },
    {
        "author": "楊萬里",
        "paragraphs": [
            "金沙道是殿羣芳，不道荼𧃲輸一場。",
            "十里紅粧踏青出，一張錦被曬晴香。",
            "只須舊蔭已無暑，更走新條如許長。",
            "若恨昨朝來草草，夜來風雨更禁當。"
        ],
        "title": "雨中問訊金沙",
        "id": "101ddc7c-fdc1-46a8-a758-8b564e801ad7"
    },
    {
        "author": "楊萬里",
        "paragraphs": [
            "吾鄉今代劉更生，新序說苑落筆成。",
            "問渠才思寧底巧，玉泉繞屋供雙清。",
            "此泉來從何境界，銀河飛下雙羅带。",
            "便好乘槎犯斗星，斫桂廣寒天上行。"
        ],
        "title": "寄題劉正卿雙清軒",
        "id": "63ac44e3-f914-498e-ba88-f58b6373f706"
    },
    {
        "author": "楊萬里",
        "paragraphs": [
            "低枝碧李壓人頭，過雨黄梅滿道周。",
            "紅日漏雲初試暑，綠陰酣露已偷秋。"
        ],
        "title": "初夏病起曉步東園二首  其一",
        "id": "a4175e86-e74b-429d-a1c0-8c3042a01dcb"
    },
    {
        "author": "楊萬里",
        "paragraphs": [
            "病起烏藤强自扶，三三逕裏曉晴初。",
            "鶑聲只在花梢近，行去行來不見渠。"
        ],
        "title": "初夏病起曉步東園二首  其二",
        "id": "81023dda-941d-4139-a539-2954e3184997"
    },
    {
        "author": "楊萬里",
        "paragraphs": [
            "君家人物已數世，後有祕丞前給事。",
            "近來復見鄉先生，武岡使君五經笥。",
            "君才自是一世英，珠玉照乘仍連城。",
            "妙年已號萬人敵，强仕初登千佛名。",
            "番君小屈習鑿齒，且與刺頭簿書底。",
            "即看給札試蘭臺，飛上木天校文字。"
        ],
        "title": "送羅正夫主簿之官餘干",
        "id": "1ef3128e-65ae-4e1d-b302-b06b5bcfd55a"
    },
    {
        "author": "楊萬里",
        "paragraphs": [
            "雨香不及露華香，竹液花膏馥葛裳。",
            "儂與曉星成二客，更無人共上番涼。"
        ],
        "title": "五月三日早起步東園示幼輿子二首  其一",
        "id": "050151a4-7ab3-4b9a-b0f8-ce8ee0930d8d"
    },
    {
        "author": "楊萬里",
        "paragraphs": [
            "筠箕苕帚兩無蹤，竊果畦丁職不供。",
            "老子不來纔幾曰，松花槲葉滿亭中。"
        ],
        "title": "五月三日早起步東園示幼輿子二首  其二",
        "id": "d48b2f12-267c-4dc7-a1f6-871e9566c8b2"
    },
    {
        "author": "楊萬里",
        "paragraphs": [
            "病裏無聊費掃除，節中不飲更愁予。",
            "偶然一讀香山集，不但無愁病亦無。"
        ],
        "title": "端午病中止酒",
        "id": "4b4e6323-f7db-4e77-98f4-25b978b8a1c7"
    },
    {
        "author": "楊萬里",
        "paragraphs": [
            "湘之山兮幽幽，湘之水兮舒舒，我來兮桂之陽。",
            "春聿云莫兮，上下綠浄而交如。",
            "鳥鳴兮花乾，彼湘之人士兮詠游而魚魚。",
            "長者兮矩步，童子玉雪兮趨亦趨。",
            "挾策兮抱琴，若將游兮物之初。",
            "野風兮脩脩，吹萬而不可執兮，所過而敷腴。",
            "長者顧謂童子曰：快哉此風，吾爲汝援琴而歌之。",
            "歌曰：滄浪兮濯纓，風涼兮舞雩。",
            "微德人兮焉歸，以斯道兮金玉。",
            "予欲問津兮沂之水，其則不遠兮，又焉知湘江之非歟。"
        ],
        "title": "張丞相詠歸亭詞二首  其一",
        "id": "38500554-c66e-462f-b196-461d6d663db8"
    },
    {
        "author": "楊萬里",
        "paragraphs": [
            "茞蘭圃兮沼芙蕖，有美君子兮何斯其燕居。",
            "孚尹兮袖間，陞白虹兮斗之虛。",
            "章甫兮深衣，御風騎氣而天游兮，與造化而爲徒。",
            "獨立萬物之表兮，室邇而人甚遠。",
            "山立而淵靚兮，道德燕及乎蟲魚。",
            "韋編兮在手，隠几而卧兮，夢一丈夫。",
            "首肖乎尼山兮河其目，莞爾而笑兮告予以下學而上達，知我者其天乎。",
            "忽寤兮四顧，欵乃一聲兮亭之西隅。"
        ],
        "title": "張丞相詠歸亭詞二首  其二",
        "id": "1c583e8c-df77-458f-a566-a8c98eaee6e8"
    },
    {
        "author": "楊萬里",
        "paragraphs": [
            "玉蟲暈以貫虹兮學林之顛，閴其宵兮聖賢畢參於前。",
            "心超兮千載，忽乎納自牖兮光寒而靜娟。",
            "吾興視兮何祥，望舒推轂兮轔大圜。",
            "生兩儀兮虛白，飾萬物兮清妍。",
            "彼何居兮轃茲，挈一規兮破幽偏。",
            "代天兮宣精，扼欹兮惡盈。",
            "似道兮日損，縮於一晦弦兮，萬斯年而求伸。",
            "宅天下兮至晦，鏡天下兮至明。",
            "燭吾心中之月兮，貫地緯而洞天經。",
            "吾奉月兮周旋，月踵吾兮後先。",
            "夫君寄我兮三章，招月而與寓目兮，炯筆勢之翩翩。",
            "想他日之獨立兮，過庭而侍側。",
            "誰其耳剽於玉振兮，惟此月知其然。",
            "月不予留兮，予亦詠而歸。",
            "歌三終兮謝明月，何夕復惠然兮臨我於亭乎而。"
        ],
        "title": "和張欽夫望月詞",
        "id": "669b3b8f-9854-4d52-8bea-36b12ea4a71d"
    },
    {
        "author": "楊萬里",
        "paragraphs": [
            "荆之溪兮澹以幽，惠之山兮雲侔。",
            "思君子兮不見，莽草樹兮脩脩。",
            "面句吳兮東而坐，背朱方兮北卧。",
            "齊楚豈不强而大兮吾王以妥，賢於國其無裨兮，不曰季子存而吳賀。",
            "彼懵者之躗言兮，謂兆亡於讓王。",
            "弗丕承於考心兮，用永五湖之與三江。",
            "祀太伯其忽諸兮，顧襲譽於子臧。",
            "曾不知民無讓而不立兮，自古皆有亡。",
            "諏屺岵與鋤箕兮，疇莫知其重輕。",
            "若千乘暨簞豆兮，絜豐約而則明。",
            "迨躬逢而利怵兮，亦幾何而靡爭。",
            "謂吾札之不懿兮，札亦恬受而茹聲。",
            "思復思兮君子，乾坤毀而日月息兮，則君子之亦死。"
        ],
        "title": "延陵懷古 延陵季子",
        "id": "cf6b1720-70e8-41b5-b171-0aed193b92ff"
    },
    {
        "author": "楊萬里",
        "paragraphs": [
            "密雲兮終風，健順閉兮罔寸蹊之通。",
            "喟葵丘踐土而迹熄兮，矧冀方岐山之與逢。",
            "單棠谿以鑄兵兮，靡遺蒲於董澤。",
            "燕簴無趾而造齊廟兮，楚甿而秦其魄。",
            "鬭六王於一說兮，微儀衍之舌而不國。",
            "嗟若先生兮，雞知時之不如。",
            "儲唐虞之故冕兮，鬻洙泗之敝裾。",
            "乘方輪與折軸兮，欲先鞭而疾驅。",
            "豈不家捐而人棄兮，載之萬世之亨衢。",
            "繄素王兮中都，若蘭陵兮聖之徒。",
            "征九伯而佩六印兮，晞二邑宰而不得俱。",
            "儻不欲以天球玉磬而貿康瓠兮，嗟爾後死者其舍諸。"
        ],
        "title": "延陵懷古 蘭陵令",
        "id": "b9d56fc5-b25e-4327-a391-f154fc029ee5"
    },
    {
        "author": "楊萬里",
        "paragraphs": [
            "吹赤壁之月笛兮，瞻黄州之雪堂。",
            "彈湘妃之玉瑟兮，織天孫之錦裳。",
            "招先生其來歸兮，何必懷眉山之故鄉。",
            "歷九州而猶隘兮，誕寘之祝融之汪。",
            "酌乳泉以當醴兮，餐荔子以爲糧。",
            "葺榕葉以作屋兮，託桄榔之蔭以爲堂。",
            "驅海濤以入硯滴兮，挽南斗文星於筆鋩。",
            "昌黎兮歐陽，視先生兮雁行。",
            "韞不洩兮忠憤，炯不揜兮文章。",
            "乞鏡湖兮九關，營菟裘兮是邦。",
            "予之來兮云暮，與先生兮相望。",
            "視履跡兮焉在，問故宮兮就荒。",
            "俯仰兮永懷，渺山川兮蒼蒼。"
        ],
        "title": "延陵懷古 東坡先生",
        "id": "67d2a6cb-293a-483c-85b5-c0f093b6e323"
    },
    {
        "author": "楊萬里",
        "paragraphs": [
            "月巖含章兮，噫。",
            "熟貰之璜兮，噫。",
            "逋不其償兮，噫。",
            "眉山之下兮，噫。",
            "既億其價兮，噫。",
            "胡漏于罅兮，噫。",
            "籲于眉山兮，噫。",
            "山籲于天兮，噫。",
            "天蹙其顔兮，噫。",
            "有斐孫子兮，噫。",
            "花披秀啟兮，噫。",
            "烈祖是似兮，噫。",
            "筆似其鋒兮，噫。",
            "骨似其窮兮，噫。",
            "栖栖其逢兮，噫。",
            "爾詞則古兮，噫。",
            "爾騷則楚兮，噫。",
            "爾璞孰估兮，噫。",
            "招招巫咸兮，噫。",
            "有篿爾占兮，噫。",
            "曷焯爾潜兮，噫。",
            "曷窞不濟兮，噫。",
            "曷蔀不賁兮，噫。",
            "咷初笑既兮，噫。"
        ],
        "title": "跋李允蹈思故山賦辭",
        "id": "9bb952ed-cbc9-4ad8-a8b7-d90b2d0fb504"
    },
    {
        "author": "楊萬里",
        "paragraphs": [
            "歸去來兮，平生懷歸今得歸。",
            "有未歸而不懌，豈當懌而更悲。",
            "媿一陶之不若，庶二疎兮可追。",
            "肖令威之歸遼，喟物是而人非。",
            "捐水蒼兮今佩，反芰製兮昨衣。",
            "戀豈諼夫太紫，分敢踰於少微。",
            "如鹿得草，望綠斯奔。",
            "如鶴出籠，豈復入門。",
            "屨雖未得，而趾故存。",
            "謂予不信，有如泰罇。",
            "月喜予之言歸，隤清暉而照顔。",
            "山喜予以出迎，相勞苦其平安。",
            "江喜予而舞波，擊碎雪於雲關。",
            "紛鄰曲之老穉，羌堵牆以來觀。",
            "沸里巷之犬雞，亦喜翁之蚤還。",
            "驚鬢髯之兩霜，尚赳赳而桓桓。",
            "歸去來兮，半天下以倦游。",
            "饑予驅而予出，奚俟飽而無求。",
            "觀一簞之屢空，躬自樂而人憂。",
            "暨一區之草玄，娛羲畫與箕疇。",
            "豈慕胥靡，濟川作舟。",
            "矧先人之敝廬，有一壑兮一丘。",
            "後千尋兮茂林，前十里兮清流。",
            "耿靡羨而載營，蹇何騖而不休。",
            "已矣乎!用舍匪吾，行止匪時。",
            "何至啜醨如漁父，何必乎誓墓兮如羲之。",
            "吾行可枉塗，吾止可預期。",
            "應耘耔而端委，猶端委而耘籽。",
            "對天地而一哂，酢風光以千詩。",
            "抵槁莖與朽殻，豈復從詹尹而決疑。"
        ],
        "title": "和淵明歸去來兮辭",
        "id": "94d77d3d-5a34-40f6-991d-5ef6ae2bdfd1"
    },
    {
        "author": "楊萬里",
        "paragraphs": [
            "聖門際天而不可逕兮，子聚糧以疾趨。",
            "古文熄而哇鄭兮，子獨追而雅諸。",
            "衆皆賞其襮而遺其裏兮，知全者不在予。",
            "仕者謂贛民之嚚兮，不啻沬邦之夫。",
            "何子之仁以蒞兮，若膝下之乳雛。",
            "予惟子之觀兮，則未知封屋之迂。",
            "沐猴豸而罔靦兮，子髮上而衡盱。",
            "舍己躁進而謂子躁進兮，宜不曰沽名之非愚。",
            "世切齒於彼之晚霣兮，流涕於子之不晚殂。",
            "庸知天之不子祉兮，不厚彼之辜。",
            "惟師友之恩紀兮，一飯而九其吁。",
            "天不予棐而奪予朋兮，半其濟而亡艫。",
            "決汝漢而東之兮，曾足爲予淚之餘。",
            "若子之死而不死兮，不亦名星日而骨幽墟。"
        ],
        "title": "黄世永哀辭",
        "id": "9f979f87-e295-4822-9113-429fae496f32"
    },
    {
        "author": "楊萬里",
        "paragraphs": [
            "歲紹興之壬午兮，余負丞於零陵。",
            "汩夫君之南征兮，臨二松之寒廳。",
            "聞跫然於逃虛兮，辭未接而情親。",
            "分一日之光景兮，載鴟夷乎吾與行。",
            "沛吾擊其蘭橈兮，亂湘江以揚舲。",
            "維余笮於愚溪兮，叩柳子之柴荆。",
            "陟西山以茹芳兮，降鈷鉧以漱泠。",
            "風吹衣以拂雲兮，舉手攬乎南斗之星。",
            "君與我其俱醉兮，夜解手於丘亭。",
            "余未幾而北歸兮，君忽返乎銘旌。",
            "曾合離之俛仰兮，奄古今乎死生。",
            "羌夫君之淵偉兮，允江山之載英。",
            "蔚豫章之離奇兮，森楩梓其崢嶸。",
            "自拱把而培溉兮，俟百圍乎千尋。",
            "崒雪山與冰谷兮，凜霜影而雨聲。",
            "細猶堪於薄櫨兮，豈大者之不可杗。",
            "仰神臯於太紫兮，矩厚載而規圜。",
            "清屹建章以亙明光兮，連蕙草與蘭林。",
            "詔班爾以駿奔兮，旁搜巖崖之欹傾。",
            "締皇居及帝室兮，將涓休乎落吾成。",
            "蹇棟榦槁乾於空山兮，匠不獲以督繩。",
            "紛后皇之揠材兮，壑何幽之不徵。",
            "喟一擷而萬捐兮，夫孰有遭而無營。",
            "君方舍斯世而去之兮，豈達欣而窮憎。",
            "耿精爽之未泯兮，嗤彼啄腐而吞腥。",
            "裁斯文以寄哀兮，聊復寫久要平生之情。"
        ],
        "title": "曾叔謙哀辭",
        "id": "9c847eb3-147e-4b03-b954-8aa50099c76e"
    },
    {
        "author": "楊萬里",
        "paragraphs": [
            "有齊石湖之季女兮，肇葰茂而青葱。",
            "蘭茁芽以芬播兮，玉在璞而光融。",
            "茹采蘋以爲粻兮，築內則爲之宮。",
            "樂彤管以俶載兮，逝將眇青竹而論功。",
            "製菡萏以爲裾兮，裼之以秋江之芙蓉。",
            "紛蕙纕而菊佩兮，豈江蘺揭車之與縫。",
            "掇袤丈之朔雪以澡德兮，襲萬壑之清冰而在躬。",
            "耿吾獨傳中郎之素業兮，豈曰矜蕭然林下之風。",
            "沛吾乘乎桂舟兮，無小無大焉從吾公。",
            "何若而人之不淑兮，奄一疢而長終。",
            "忍舍蘭陔之孝養兮，莽玉女宓妃之與從。",
            "父曰嗟予膳之孰視兮，母曰嗟予命之疇同。",
            "衋兩親之哀潸兮，遺九宗之長恫。",
            "蹇石湖之慟而莫之釋兮，小極而隠几乎書之叢。",
            "夢漂漂而行遠兮，求吾兒乎四方上下之青穹。",
            "杳碧海之際天兮，巋三山之倚空。",
            "蓬萊方丈之攸宅兮，浮金宮銀闕之崇崇。",
            "若有人乎山之阿兮，飛騰往來而不可逢。",
            "羌可逢而不可執兮，若迥映乎復朣朧。",
            "摘玉李而弄金波兮，遨嬉乎倒景有無之濛鴻。",
            "忽臨睨乎舊鄉兮，望見石湖之仙翁。",
            "泫初咷而後哂兮，唁吾翁乎奚戚容。",
            "繄天地萬物之逆旅兮，兒與翁父子適相值於逆旅之中。",
            "汩倏合而忽分兮，邈千變萬化而何窮。",
            "淬割愁之劍而不滿一笑兮，非我翁春日覽鏡大篇之舂容。",
            "翁顧笑而驚寤兮，皦寒日其生于東。"
        ],
        "title": "范女哀辭",
        "id": "b5da10b2-b304-4133-a1fe-f47039b826ce"
    },
    {
        "author": "楊萬里",
        "paragraphs": [
            "有傅者嶺兮，有玄者潭。",
            "崒乎瓊臺與玉堂兮，天垂光而蔚藍。",
            "寶祲下蟠乎九淵兮，瓌彩上絢乎千巖。",
            "羌旁磚轇轕而不漓兮，耿虹貫乎晴嵐。",
            "劬玉衡之望氣兮，九載旭考而宵參。",
            "曰西江之軫墟兮，孕雙珍乎泥之潛。",
            "匪珠胎之雙止兮，則瑴玉其美兼。",
            "帝令雷公以持斧兮，敕陽侯以發函。",
            "逝將修貢于玉府兮，旅清廟而爾瞻。",
            "夫何夔魖獝狂之予妬兮，肆爲伯明之讒。",
            "蹇訴帝以不好兮，未聽六丁之窮探。",
            "飛巨石以載震兮，洶怒濤以有嚴。",
            "連璧毀于石韞兮，雙珠裂于波涵。",
            "卞和慟以叫帝閽兮，隨侯泣以衣沾。",
            "帝亦悲傷而末如之何兮，磔不若魑魅而不厭。",
            "安得雙珍之再芒兮，迥映乎西江之北南。"
        ],
        "title": "悼雙珍辭",
        "id": "b90f80c7-b3be-42dc-a718-8567de3b2662"
    },
    {
        "author": "楊萬里",
        "paragraphs": [
            "灝穹睠宋，方郅隆些。",
            "篤生仁皇，實叡聰些。",
            "二堯兩舜，復時雍些。",
            "杜韓富范，再夔龍些。",
            "巍蕩奮熙，起丕功些。",
            "歐陽伯仲，軻與雄些。",
            "雲昭漢回，炳文風些。",
            "麟在靈囿，鳳在桐些。",
            "金芝專車，朱草叢些。",
            "懸藜結綠，牣紫宮些。",
            "靈蛇照乘，玉府充些。",
            "大江之西，文江東些。",
            "毛伯苗裔，河嶽鍾些。",
            "三辰五緯，韞心胸些。",
            "如漢賈生，與終童些。",
            "年未弱冠，收科崇些。",
            "連收制科，天動容些。",
            "玉映漢臺，驚群公些。",
            "棄官如泥，子職恭些。",
            "死孝倚廬，神明通些。",
            "文行有煒，垂無窮些。",
            "與宋一經，相始終些。",
            "凍黎百年，養萬鍾些。",
            "草腐菌朽，花霣空些。",
            "有宋孝子，蔚岱嵩些。"
        ],
        "title": "有宋死孝毛子仁哀辭",
        "id": "a548d9a2-2564-4463-b25d-efef5dfcfa4f"
    },
    {
        "author": "楊萬里",
        "paragraphs": [
            "公子誅茅，不木不土。",
            "此君惠然，聿來胥宇。"
        ],
        "title": "趙平甫幽居八操 筠居操",
        "id": "9556fb2b-aaf5-4c34-b379-a3d934d9d38a"
    },
    {
        "author": "楊萬里",
        "paragraphs": [
            "一室容膝，納萬壑而有餘。",
            "一几凝塵，載千古而不重。",
            "暮四朝三，吾不復夢。"
        ],
        "title": "趙平甫幽居八操 我娛齋操",
        "id": "08940d48-de30-4eae-b51b-7ffb242e2018"
    },
    {
        "author": "楊萬里",
        "paragraphs": [
            "望之溫其玉，即之寒於冰。",
            "一飲五斗，一石解酲。",
            "衆人皆醉石獨醒。"
        ],
        "title": "趙平甫幽居八操 醉石操",
        "id": "fcbde92e-53a2-4521-a44d-275ebbd2c540"
    },
    {
        "author": "楊萬里",
        "paragraphs": [
            "客來何聞，客去何嗔。",
            "左右前後惟此君。",
            "德不孤，必有鄰。"
        ],
        "title": "趙平甫幽居八操 竹齋操",
        "id": "067f5a58-7381-44bd-8ba1-e2ff7e5e0092"
    },
    {
        "author": "楊萬里",
        "paragraphs": [
            "一枕之甘，萬戶不願。",
            "清風之快，萬玉不價。",
            "爲我謝避俗翁，誰在羲皇之下。"
        ],
        "title": "趙平甫幽居八操 北窗操",
        "id": "c5ffd1f3-7f54-4c78-9776-3ee0897f9b01"
    },
    {
        "author": "楊萬里",
        "paragraphs": [
            "竹屋夜明，竹戶寒聲。",
            "幽人舍琴而起視，香通國而白連城。",
            "梅耶雪乎，四問而四不應。"
        ],
        "title": "趙平甫幽居八操 梅亭操",
        "id": "389c17e6-6600-4177-9ef5-abb52de5a6c9"
    },
    {
        "author": "楊萬里",
        "paragraphs": [
            "爭名不亢則朝者嘻，爭利不贏則市者吁。",
            "君子無所爭，必也弈乎。"
        ],
        "title": "趙平甫幽居八操 棋臺操",
        "id": "633cf236-3502-4fc1-a304-80ecab832dc5"
    },
    {
        "author": "楊萬里",
        "paragraphs": [
            "風耆其武，波赫斯怒。",
            "油然者淵，未遽如許。"
        ],
        "title": "趙平甫幽居八操 龜潭操",
        "id": "71fbf8d7-4280-4f1e-b403-6d7508706125"
    },
    {
        "author": "楊萬里",
        "paragraphs": [
            "風月暫平分，爲霖喜有人。",
            "斯堂非浪扁，佐主壽躋民。"
        ],
        "title": "題曾景山通判壽衍堂",
        "id": "90ca8876-374a-4363-a9ce-e84e4e4e3c5e"
    },
    {
        "author": "楊萬里",
        "paragraphs": [
            "梅子青青荔未丹，葵丘縮戍便之官。",
            "莫言屋矮位卑甚，早晚高人振羽翰。"
        ],
        "title": "送劉茂才主簿之官理定",
        "id": "9a3eba02-7ec3-4a1e-9a1c-700093455dcd"
    },
    {
        "author": "楊萬里",
        "paragraphs": [
            "公如月欠一分圓，生死應同晝與昏。",
            "鼎鼐□□□□□，□□露□留好□。"
        ],
        "title": "蕭照鄰參政大資挽詩",
        "id": "abe560dc-2df5-4f9c-9189-9280157a7310"
    },
    {
        "author": "楊萬里",
        "paragraphs": [
            "策馬訪柴扉，庭前草亦□。",
            "談今復談古，如子□□□。"
        ],
        "title": "贈旴江謝正之",
        "id": "07a3e6c7-1418-4a85-83fa-1372f069b326"
    },
    {
        "author": "楊萬里",
        "paragraphs": [
            "□□如斯兼兒醜，丹青寫出十分真。",
            "凌煙繪像吾無望，喜在山林老此身。"
        ],
        "title": "太守趙山父命劉秀才寫予老醜索贊",
        "id": "f8187126-602b-4550-a7bc-10bb8e01072f"
    },
    {
        "author": "楊萬里",
        "paragraphs": [
            "高高亭聳紫霄端，借榻高眠廛市間。",
            "輪奐重新無俗□，何如來此伴雲閑。"
        ],
        "title": "寄題舒州宿松知縣戴在伯重新紫霄亭",
        "id": "97079954-3940-4a2a-9348-ef2264ade090"
    },
    {
        "author": "楊萬里",
        "paragraphs": [
            "□□□□一番□，□□風光□□□。",
            "□□渭川公子在，此時□□理絲綸。"
        ],
        "title": "雨後至溪上三首  其一",
        "id": "74a703b6-c5b1-483d-8cd1-e67eef032f58"
    },
    {
        "author": "楊萬里",
        "paragraphs": [
            "扁舟一葉泊溪彎，一雨初收篷未乾。",
            "風浪依然平帖後，漁翁□出把漁竿。"
        ],
        "title": "雨後至溪上三首  其二",
        "id": "9d4f38cc-0808-4ae4-9f41-a6f6409c3109"
    },
    {
        "author": "楊萬里",
        "paragraphs": [
            "擬借丹青畫作圖，退休老子作漁夫。",
            "鳳凰池上雖榮貴，何似清閑看浴鳬。"
        ],
        "title": "雨後至溪上三首  其三",
        "id": "ac71095a-7251-47cd-9419-f7b368a12c37"
    },
    {
        "author": "楊萬里",
        "paragraphs": [
            "特借丹青寫二圖，二圖之意果何如。",
            "請君細看□□□，是亦□求無逸書。"
        ],
        "title": "寄題太和宰趙嘉言勤民二圖  其一",
        "id": "54312e06-0347-451e-873b-632f9f401da9"
    },
    {
        "author": "楊萬里",
        "paragraphs": [
            "□民勿視作□□，勉力耕桑貴及時。",
            "上古□□猶畫像，老夫喜贈二篇詩。"
        ],
        "title": "寄題太和宰趙嘉言勤民二圖  其二",
        "id": "d6978da6-dd6f-41dc-b4ec-bf4cc4877e8c"
    },
    {
        "author": "楊萬里",
        "paragraphs": [
            "誰占百花頭上魁，花神推許□□□。",
            "東園春信知多少，今日喜晴拚一來。"
        ],
        "title": "上元前一日游東園看梅三首  其一",
        "id": "9830c02c-3a48-4ec2-8ed1-c493e490eeae"
    },
    {
        "author": "楊萬里",
        "paragraphs": [
            "東園把酒問東皇，何事梅花壓衆芳。",
            "和靖當年一題品，到今幾載句猶香。"
        ],
        "title": "上元前一日游東園看梅三首  其二",
        "id": "38f9d717-68fa-4080-b23f-a8872f64855e"
    },
    {
        "author": "楊萬里",
        "paragraphs": [
            "春到東園恰□□，臘前聞已破南枝。",
            "□□□□□□□，□旦元□□□詩。"
        ],
        "title": "上元前一日游東園看梅三首  其三",
        "id": "2ddd0fd0-9814-46ff-8ee7-9fbb59fe421f"
    },
    {
        "author": "楊萬里",
        "paragraphs": [
            "寶氣亭前雙太阿，龍光再吐射銀河。",
            "伯兮西嘯巴山月，仲氏南嬉楚水波。",
            "贈以四愁真絕唱，不如一詣聽長哦。",
            "簿書何至煩勾校，歸校芸香蠹簡訛。"
        ],
        "title": "李原之主簿投贈長篇謝以唐律",
        "id": "1d90637c-d7e8-407b-9643-1c919914d12d"
    },
    {
        "author": "楊萬里",
        "paragraphs": [
            "西江山水何處好，觀山夜泉快閣風。",
            "山奇水秀産瓌寶，彭氏四傑隠此中。",
            "斗間異氣如白虹，少微芒寒摇太空。",
            "占言非劍亦非玉，長松下有幽人屋。",
            "似聞鳴騶入空谷，籬邊老却陶潛菊。"
        ],
        "title": "寄題西昌彭孝求求志堂",
        "id": "cc6116b0-389a-4aa0-8f02-aab96898c1ed"
    },
    {
        "author": "楊萬里",
        "paragraphs": [
            "露窠蛛卹緯，風語燕懷春。"
        ],
        "title": "句  其一",
        "id": "23a3fb72-a72c-42b7-94d0-9dc72c7cda95"
    },
    {
        "author": "楊萬里",
        "paragraphs": [
            "立岸風大壯，還舟燈小明。"
        ],
        "title": "句  其二",
        "id": "1d42ced7-bffd-46a6-b2e2-c87b25014e59"
    },
    {
        "author": "楊萬里",
        "paragraphs": [
            "疎星煜煜沙貫日，綠雲擾擾水舞苔。"
        ],
        "title": "句  其三",
        "id": "4f796bc5-63a2-4b55-b400-52bc142b15da"
    },
    {
        "author": "楊萬里",
        "paragraphs": [
            "坐忘日月三杯酒，卧護江湖一釣船。"
        ],
        "title": "句  其四",
        "id": "cb9d1ee2-72af-4140-bd7b-faf3a01ae345"
    },
    {
        "author": "周必大",
        "paragraphs": [
            "送君南浦慘離情，握手依依數去程。",
            "日薄雲濃風轉勁，江寒水落浪還生。",
            "此時執別仙舟穩，後夜相思山月明。",
            "好把嘉猷獻丹扆，中興天子急昇平。"
        ],
        "title": "送陸先生聖修赴春闈",
        "id": "679317d4-cc64-48b6-b9e6-1282b8c33b23"
    },
    {
        "author": "周必大",
        "paragraphs": [
            "跡落蠻夷地，艱危分飽經。",
            "盤渦隨櫂舞，驚浪濺船零。",
            "石亂舟才過，峯回眼謾青。",
            "晚來荒浦宿，愁緒轉冥冥。"
        ],
        "title": "贛江",
        "id": "906c6785-b448-4f88-aa1d-3d99b6645048"
    },
    {
        "author": "周必大",
        "paragraphs": [
            "身在江湖欲看山，山行還憶弄潺湲。",
            "誰知裏許雙奇絕，碧玉青羅一望間。"
        ],
        "title": "留題文氏雙秀亭三首  其一",
        "id": "959c5a6a-9469-4336-8975-a34e81166a0b"
    },
    {
        "author": "周必大",
        "paragraphs": [
            "汀蘭烟樹兩佳哉，六曲屏幃坐上開。",
            "南浦彩雲飛畫棟，西山爽氣在朝來。"
        ],
        "title": "留題文氏雙秀亭三首  其二",
        "id": "cc9c7029-e65b-4e54-adad-5757e87c7d14"
    },
    {
        "author": "周必大",
        "paragraphs": [
            "澄碧修眉固自奇，只愁門外苦喧早。",
            "要知心跡雙清處，須待人稀月上時。"
        ],
        "title": "留題文氏雙秀亭三首  其三",
        "id": "99f36705-6972-44aa-89db-59aa47e4c005"
    },
    {
        "author": "周必大",
        "paragraphs": [
            "夢虺端由慶閥鍾，采萍來助大夫共。",
            "化行閨壺衣無綠，行應箴圖管有彤。",
            "石窌方生湯沐邑，黄堈俄掩斧堂封。",
            "不須更續更生傳，自有豐碑記肅雍。"
        ],
        "title": "彭永州夫人挽詞",
        "id": "5c8c942f-b79f-4722-8a4e-be201402b711"
    },
    {
        "author": "周必大",
        "paragraphs": [
            "珍重臨分白玉巵，醉中那暇說相思。",
            "天寒道遠酒醒處，始是憶君腸斷時。"
        ],
        "title": "道中憶胡季懷",
        "id": "dc637501-6a1e-41c9-b622-87c5df76e0bc"
    },
    {
        "author": "周必大",
        "paragraphs": [
            "一挂吳帆不計程，幾回繫纜幾回行。",
            "天寒有日雲猶凍，江闊無風浪亦生。",
            "數點家山常在眼，一聲寒壺正關情。",
            "長年忽得南來鯉，恐有音書急遣烹。"
        ],
        "title": "舟行憶永和兄弟",
        "id": "428bfd9c-a61b-451f-9857-1f4219496011"
    },
    {
        "author": "周必大",
        "paragraphs": [
            "江浙相望寄此身，臨風回首嘆離羣。",
            "吳雲目斷君思我，楚樹天遥我憶君。",
            "別後酒尊應獨酌，舊時棋局對誰分。",
            "狂言欲吐還須茹，俗子紛紛可得聞。"
        ],
        "title": "抵蘇臺寄季懷",
        "id": "42ac3b6f-59dc-4fe3-90ca-0fa0b3b83efe"
    },
    {
        "author": "周必大",
        "paragraphs": [
            "公子翩翩正妙年，修能姱節本天然。",
            "弟兄况自逢三益，事業懸知定十全。",
            "厚意綢繆華映鄂，新詩綺麗月流天。",
            "乘黄騄耳方爭駿，應笑駑駘强自鞭。"
        ],
        "title": "次韻王仲謨仲寧唱酬二首  其一",
        "id": "29079ede-df49-40ec-a760-d98816e6e64f"
    },
    {
        "author": "周必大",
        "paragraphs": [
            "別日無多似隔年，每逢佳句輒欣然。",
            "詞傾江漢無留礙，語轉珠璣更渾全。",
            "目共荆谿千里月，人居吳郡五湖天。",
            "興來儻有山陰作，即上扁舟往執鞭。"
        ],
        "title": "次韻王仲謨仲寧唱酬二首  其二",
        "id": "2ffabeaf-0135-4dc9-a053-adfc7ecbc0da"
    },
    {
        "author": "周必大",
        "paragraphs": [
            "方訝頑陰蔽月堂，坐看凉吹動枯腸。",
            "疾驅雲陣千重翳，盡放冰輪萬丈光。",
            "莫問蚌珠圓合浦，且聽羯鼓打西凉。",
            "疏狂似我何須撓，撓取吹笙玉雪郎。"
        ],
        "title": "和仲寧中秋赴飲莊宅",
        "id": "e44095e0-0c56-46a4-a7fb-a48bc84cfbaf"
    },
    {
        "author": "周必大",
        "paragraphs": [
            "早歲從孫寶，中年訓孟軻。",
            "節高資內助，機斷激儒歌。",
            "枳棘鸞先逝，雲霄鶴正摩。",
            "即看膺命服，何遽掩卷阿。"
        ],
        "title": "羅主簿妻朱氏挽詞二首  其一",
        "id": "b58796cf-0a9c-4be9-934a-b251290bf181"
    },
    {
        "author": "周必大",
        "paragraphs": [
            "素羃帷堂日，青烏甫竁時。",
            "薤凝朝露冷，樹動晚風悲。",
            "七十年無憾，平生壺有儀。",
            "孝哉難與穀，猶慟蓼莪詩。"
        ],
        "title": "羅主簿妻朱氏挽詞二首  其二",
        "id": "3ad40260-f8dd-46a3-9c1d-5f2640045054"
    },
    {
        "author": "周必大",
        "paragraphs": [
            "期集分携五載前，衝泥各上浙江船。",
            "如今再贈城南柳，依舊黄梅夜雨天。"
        ],
        "title": "送趙富文倅洪州三首  其一",
        "id": "8c287ce4-3ae8-480b-bd2b-f740a774e23f"
    },
    {
        "author": "周必大",
        "paragraphs": [
            "花發河陽政早成，策勳恩擢佐藩臣。",
            "鷄翹豹尾他年從，且作銀章第一人。"
        ],
        "title": "送趙富文倅洪州三首  其二",
        "id": "6e126bea-78c4-4d81-a85c-0ac36bedc8e2"
    },
    {
        "author": "周必大",
        "paragraphs": [
            "南浦飛雲繞棟桴，西山爽氣入魚須。",
            "公庭吏散文書靜，許我他時解榻無。"
        ],
        "title": "送趙富文倅洪州三首  其三",
        "id": "7cf505fa-382c-4fb5-bb34-f7109312128c"
    },
    {
        "author": "周必大",
        "paragraphs": [
            "拙速那能鬭巧遲，從教綠暗與紅稀。",
            "天香未染蜂猶懶，日幄先籠蝶已飛。",
            "羯鼓只應催上苑，鶴林誰復倩紅衣。",
            "請君多釀淮南米，縱賞先拚倒載歸。"
        ],
        "title": "次韻丁維皋糧料牡丹未開",
        "id": "ca2ea484-9ad5-41e5-9ed5-03d79e25ba3a"
    },
    {
        "author": "周必大",
        "paragraphs": [
            "清明過後日初遲，春服成時瑟漸希。",
            "浪蘂總隨流水遠，名花獨待羽觴飛。",
            "催開已奏清平調，唱徹猶須金縷衣。",
            "活火新泉太清絕，何如沉醉詠而歸。"
        ],
        "title": "適蒙折簡見約烹茶再次前韻",
        "id": "625f2e99-b7d6-4708-b8ae-c722bcdee516"
    },
    {
        "author": "周必大",
        "paragraphs": [
            "汙溝濁水葉田田，又見新栽京府蓮。",
            "玉井謾傳青壁外，雪膚如在射山前。",
            "泛紅入幕王家俗，種白開池陸子賢。",
            "不用若耶溪畔女，蘭橈夜採月娟娟。"
        ],
        "title": "次韻白蓮",
        "id": "3af063e0-3699-4f87-9b63-b6561c506918"
    },
    {
        "author": "周必大",
        "paragraphs": [
            "閒花不遣倚門牆，獨挹芙蕖冉冉香。",
            "艷質施朱窺宋玉，冰姿傅粉試何郎。",
            "青莖翠蓋元相映，縞袂霞裾各自芳。",
            "聞道金鑾行豹直，炬蓮先已兆嘉祥。"
        ],
        "title": "次韻紅白蓮間生",
        "id": "e379a6a4-db75-4fa4-b363-2747a37051ce"
    },
    {
        "author": "周必大",
        "paragraphs": [
            "官閒未覺往來妨，疏懶從公意自長。",
            "松柏有心寒始見，芝蘭入室久彌香。",
            "送秋容我無何飲，畦夏憐渠有底忙。",
            "霜倒池蓮雨荒菊，禪房真似贊公房。"
        ],
        "title": "次韻秋日禪房",
        "id": "de07b57d-48de-4dce-bd93-1cfe1bfc4cb9"
    },
    {
        "author": "周必大",
        "paragraphs": [
            "江山倏清麗，雲月助色澤。",
            "向來面面景，今日誰洗滌。",
            "主人倚晴檻，回首笑謂客。",
            "府公實知己，餘事懶經畫。",
            "汙幪廓大厦，軒窗開澤園。",
            "架簷逼象緯，植礎壓鹵斥。",
            "仰看天宇大，俯覺地軸窄。",
            "端如倩巨靈，妙手重開闢。",
            "此興固非淺，無入不自適。",
            "華關望中敬，棠陰坐上得。",
            "波光動藻井，帆影落几席。",
            "所欣魚依蒲，未許蝎見壁。",
            "陰晴及朝暮，氣象知幾易。",
            "飈回有餘韻，鳥度無留迹。",
            "市聲沉浩浩，漁唱聞昔昔。",
            "油幕多風流，翛然晉八伯。",
            "淋漓傳翰墨，鏦擊間金石。",
            "連璧喜同志，倚玉許凉德。",
            "頗慙陂量容，未忍俗駕勒。",
            "惡詩信非備，勿作春秋責。"
        ],
        "title": "次韻沈世德撫幹川詠軒",
        "id": "ac58bc24-6971-4cf3-b5f3-104cba8720f0"
    },
    {
        "author": "周必大",
        "paragraphs": [
            "川流元滾滾，客至喜津津。",
            "卜築新形勢，逢迎舊主人。",
            "酒杯容我醉，詩句味君醇。",
            "大隠聊城市，巖耕笑子真。"
        ],
        "title": "又次韻二首  其一",
        "id": "17ccc4cb-b84e-4af4-a953-50563374b663"
    },
    {
        "author": "周必大",
        "paragraphs": [
            "宮槐分影直，官柳著行疏。",
            "畫棟飛翬遠，晴霞散綺餘。",
            "池邀山簡馬，水勝武昌魚。",
            "只恐封泥召，驂鸞上帝居。"
        ],
        "title": "又次韻二首  其二",
        "id": "fbab8366-07d8-45e5-b05f-2c541a0b3cf1"
    },
    {
        "author": "周必大",
        "paragraphs": [
            "層軒發天藏，初日照粉雘。",
            "雄觀跨鵬背，煩促陋蠶箔。",
            "飛綏會蘭亭，傳觴寫桑落。",
            "飲興江海窄，逸氣雲天薄。",
            "雖無漢侯鯖，粗勝周禮醵。",
            "清歡謝絲竹，賀厦驚燕雀。",
            "圍棋角勝負，獻俳紛戲謔。",
            "凉風徧廣坐，長夏失重熇。",
            "高會方繼日，初筵今告朔。",
            "要令四難并，詎止一餉樂。",
            "明朝傳絕唱，百年無此作。",
            "薦聞須狗監，賡絕愧鼠璞。",
            "今王馳蒲輪，之子尚蓮幕。",
            "行參瑚璉用，歸助棟梁託。",
            "讀書照青藜，視草詠紅藥。",
            "回顧廣文寒，莫忘鷄黍約。"
        ],
        "title": "又次韻醵飲",
        "id": "75aa5ef0-6533-48ab-b5c4-804d19695a87"
    },
    {
        "author": "周必大",
        "paragraphs": [
            "晉人誇新亭，假日輒高會。",
            "中間伯仁輩，未免楚囚對。",
            "江山猶古昔，人物已曖昧。",
            "東郊今保釐，翠華記行在。",
            "佳麗壓淮楚，追遊盛冠蓋。",
            "茲樓貫城雉，于邁無小大。",
            "令威雖不歸，靈光故無礙。",
            "烟雲互明滅，川郭相映带。",
            "當年烏衣游，此日思一槩。",
            "從容值休沐，登臨多慷慨。",
            "幽懷忽軒豁，細故絕芥蒂。",
            "已尋詩社盟，更許食期戒。",
            "佳賓滿座上，好語來天外。",
            "舟移白鷺遠，目送飛鳥快。",
            "方種淵明秫，粗免監河貸。",
            "一醉儻可期，與君時倒載。"
        ],
        "title": "次韻趙公直賞心亭醵會古風",
        "id": "d88e89db-baed-479e-898f-9e93bf134044"
    },
    {
        "author": "周必大",
        "paragraphs": [
            "碧幢紅旆擁西風，幾點淮山落眼中。",
            "卧轍正看留使者，褰帷早已識元戎。",
            "兒童騎竹迎并牧，父老封棠記召公。",
            "人望汲卿居禁闥，淮揚只恐又匆匆。"
        ],
        "title": "送鄧漕移帥揚州二首  其一",
        "id": "4ea0ff35-05b8-415e-ab02-f11d30d56c4e"
    },
    {
        "author": "周必大",
        "paragraphs": [
            "聞道維揚地望雄，風流人物似江東。",
            "六龍前日臨淮海，五馬由來說醉翁。",
            "璧月幾橋留夜色，珠簾十里待春風。",
            "遥知九日平山會，笑插茱萸滿鬢紅。"
        ],
        "title": "送鄧漕移帥揚州二首  其二",
        "id": "1de3d421-0005-480f-9958-c48362faefe2"
    },
    {
        "author": "周必大",
        "paragraphs": [
            "少年扶犁事西疇，老陪英游帝王州。",
            "才高韻勝各有得，志合情親君更優。",
            "離筵忽席洛定鼎，戍期云異齊葵丘。",
            "君行共歎空冀北，我衰謾作周南留。",
            "欲持菊觴止君飲，單車已戒難停輈。",
            "欲挽長條贈君別，金城柳落空悲秋。",
            "悲秋惜別置勿道，資望久合登瀛洲。",
            "仙凡一隔在何許，指點蓬萊雲氣浮。"
        ],
        "title": "送葛謙問運幹",
        "id": "fb562f2d-2a7d-469a-b71a-239973c400cf"
    },
    {
        "author": "周必大",
        "paragraphs": [
            "父祖同登六十春，相逢草草大江濆。",
            "羨君不使囊錐見，笑我空將芰製焚。",
            "聞道都人時載酒，未容俗客細論文。",
            "他年小築柯山畔，泉石風光賸欲分。"
        ],
        "title": "送毛平仲",
        "id": "ab3f0d71-15d1-44c7-b6ed-99ee71217c24"
    },
    {
        "author": "周必大",
        "paragraphs": [
            "仙人薄蓬萊，乘槎度河滸。",
            "舊觀桑田變，今訪鍾山古。",
            "駕言出東門，恍若之帝所。",
            "朝曦霽青霜，楓葉落紅雨。",
            "亭亭望浮圖，隠隠插天宇。",
            "坡垂北溟鼇，石卧南山虎。",
            "遥聞飯後鍾，絕勝紞如鼓。",
            "恭惟布金地，草木誰敢侮。",
            "孤芳破冰雪，喜見梅萼吐。",
            "同遊皆大雅，緇素競先睹。",
            "巾車似元亮，漱石雜孫楚。",
            "相將挹靈泉，何用照牛渚。",
            "西方化人國，未覺道修阻。",
            "法筵盛龍象，一一會心侶。",
            "茗盌散午夢，蒲團便軟語。",
            "懸知雨花社，重辯風幡舞。",
            "相投甚針芥，味道真酪乳。",
            "從來草堂靈，俗駕回吾祖。",
            "况如雲仍輩，么麽那復數。",
            "後車倘許隨，未羨黄金塢。"
        ],
        "title": "次韻邢懷正通判遊蔣山",
        "id": "c9d7bc60-ed95-457f-928c-df766029855c"
    },
    {
        "author": "周必大",
        "paragraphs": [
            "曾見麻姑過蔡經，却陪王導宴新亭。",
            "博文正自鄙木彊，操論未應談竹形。",
            "入幕久依池水綠，讀書行照杖藜青。",
            "篋中知有還丹在，不用臨溪憐鬢星。"
        ],
        "title": "次韻周德友運幹",
        "id": "ad0d1f79-0d8b-4f47-8595-3d5e90dc6ba6"
    },
    {
        "author": "周必大",
        "paragraphs": [
            "天馬元從西極來，頻年伏櫪伴駑駘。",
            "如今始覺升沉異，萬里追風道路開。"
        ],
        "title": "送蔡德輝教授三首  其一",
        "id": "ce213397-6e5a-4422-a1e8-d66a6f12ffb4"
    },
    {
        "author": "周必大",
        "paragraphs": [
            "曉折臺城楊柳枝，夕登瓜步佛貍祠。",
            "請君收拾江山助，歸和薰風殿閣詩。"
        ],
        "title": "送蔡德輝教授三首  其二",
        "id": "62e61024-7e57-415b-96b3-0dd457b043b9"
    },
    {
        "author": "周必大",
        "paragraphs": [
            "幾回送客大江頭，今渡江頭特地愁。",
            "豈是陽關動凄怨，同僚情分正綢繆。"
        ],
        "title": "送蔡德輝教授三首  其三",
        "id": "634469d8-4dd3-49be-830a-79e6a824c134"
    },
    {
        "author": "周必大",
        "paragraphs": [
            "一去中臺十九年，愛君憂國得華顛。",
            "久疑使節留江上，稍喜除書近日邊。",
            "寒碧軒窗餘舊句，汗青簡冊奏新篇。",
            "文章入相公家舊，沙路從今穩著鞭。"
        ],
        "title": "送徐漕移憲浙東二首  其一",
        "id": "768c80f7-158d-4cc3-b057-18eb4f0395cf"
    },
    {
        "author": "周必大",
        "paragraphs": [
            "滿歲蹣跚泮水間，獨公不作腐儒看。",
            "幾陪佳客芙蓉幕，聊慰窮愁苜蓿槃。",
            "此去高山空自仰，向來流水爲誰彈。",
            "割鞭截鐙知無益，但覺輪囷激肺肝。"
        ],
        "title": "送徐漕移憲浙東二首  其二",
        "id": "0f24ed8c-028e-40d6-a1bb-bdd65fac8875"
    },
    {
        "author": "周必大",
        "paragraphs": [
            "十年樂家居，豈知離別愁。",
            "言遊冠蓋場，聚散靡自由。",
            "子從何方來，訪我金陵州。",
            "情多語反默，喜極涕翻流。",
            "不如並轡出，庶以寫我憂。",
            "沉沉長干寺，南軒清且幽。",
            "烏衣訪王謝，湮滅那可求。",
            "却登覽輝亭，下瞰白鷺洲。",
            "羣山競合沓，萬室相牽鈎。",
            "回首指鍾阜，黎明戒前騶。",
            "林泉與臺殿，勝處皆窮搜。",
            "紛紛六朝舊，莽莽今幾邱。",
            "弔古轍未環，劇談興方稠。",
            "胡爲理書劍，復欲從遠遊。",
            "蹉跎六年別，邂逅半月留。",
            "臨分敢不盡，苦語誠非偷。",
            "期子如良農，勤勤事西疇。",
            "慎勿因水旱，而令廢鋤耰。",
            "豐歲會可必，行行真有秋。",
            "十月風霜動，待子江之頭。"
        ],
        "title": "送子開弟還江西",
        "id": "360693dc-cedc-42aa-9017-f6821b555ec3"
    },
    {
        "author": "周必大",
        "paragraphs": [
            "春殿曾收最上科，甘泉扈駕早鳴珂。",
            "金陵已奏三年課，玉燭宜調四氣和。"
        ],
        "title": "送張端明赴召  其一",
        "id": "6095c94c-44c9-437a-ae2b-a879f5c503e6"
    },
    {
        "author": "周必大",
        "paragraphs": [
            "家傳圯上一編書，二紀論思只緒餘。",
            "此去籌帷方倚重，赤松那得便從渠。"
        ],
        "title": "送張端明赴召  其二",
        "id": "523c7d09-67f0-43f8-8a7e-590511780b39"
    },
    {
        "author": "周必大",
        "paragraphs": [
            "歸粟招提刻翠珉，羯胡稽首歎名臣。",
            "今聞整轡登廊廟，應有先聲讋四隣。"
        ],
        "title": "送張端明赴召  其三",
        "id": "74dfa936-0106-49e1-8f4d-af6b1307ce5c"
    },
    {
        "author": "周必大",
        "paragraphs": [
            "管籥分來二十年，何人從此得朝天。",
            "介圭入覲由公始，莫把題名取次鎸。"
        ],
        "title": "送張端明赴召  其四",
        "id": "818c7cb9-4125-4b24-aa7f-07cc3ffde0e0"
    },
    {
        "author": "周必大",
        "paragraphs": [
            "曾以詩書化蜀人，更恢文教大江垠。",
            "諸生亦有如何武，爭詠三章轉上聞。"
        ],
        "title": "送張端明赴召  其五",
        "id": "c533a562-bb6e-4510-b028-059ec878b92d"
    },
    {
        "author": "周必大",
        "paragraphs": [
            "心正能教筆不欹，古來書法獨公知。",
            "顔筋柳骨留蕭寺，總是甘棠去後思。"
        ],
        "title": "送張端明赴召  其六",
        "id": "c7124465-c96e-4877-ba70-c560d94c81c6"
    },
    {
        "author": "周必大",
        "paragraphs": [
            "尺一催歸侍冕旒，邦人無路止前騶。",
            "却因遥祝南山壽，小作臺城十日留。"
        ],
        "title": "送張端明赴召  其七",
        "id": "b8d79653-35c4-4f03-99df-9fd8443cc6b6"
    },
    {
        "author": "周必大",
        "paragraphs": [
            "延英引對寵章新，都下傳觀拜輔臣。",
            "沙路緩驅金騕褭，閣間新上玉麒麟。"
        ],
        "title": "送張端明赴召  其八",
        "id": "29db0436-ee8a-4229-bc65-8ea57af30fc4"
    },
    {
        "author": "周必大",
        "paragraphs": [
            "公門如海亦如龍，解榻鈴齋獨見容。",
            "慚愧深知何以報，歲寒千尺澗邊松。"
        ],
        "title": "送張端明赴召  其九",
        "id": "822e6304-a4f3-4368-994e-1c039a3333b3"
    },
    {
        "author": "周必大",
        "paragraphs": [
            "欲驅羸馬從金鞍，顧藉微官進自難。",
            "但願斯民均暖律，小儒不歎廣文寒。"
        ],
        "title": "送張端明赴召  其一○",
        "id": "a21ca40b-fb31-4583-b66c-53263ac01e10"
    },
    {
        "author": "周必大",
        "paragraphs": [
            "元戎已趣曹裝覲，上客難教儉幕留。",
            "積雨半篙生別浦，清風十幅送歸舟。",
            "槐庭衮綉行虞侍，芸閣鉛黄待校讎。",
            "池有遊鱗雲有鴈，尺書能寄故人不。"
        ],
        "title": "送沈世德撫幹還朝",
        "id": "65533703-d779-4045-9df9-b4432469e9a1"
    },
    {
        "author": "周必大",
        "paragraphs": [
            "歲晚相逢古帝鄉，長松百尺傲冰霜。",
            "青鞋踏遍江南岸，更賦名花似漫郎。"
        ],
        "title": "次韻徽州胡推官旅中遇雪且約同登雨花臺三首  其一",
        "id": "c378708c-33a6-492f-94f0-8e7e3db9d313"
    },
    {
        "author": "周必大",
        "paragraphs": [
            "傳道詩仙折簡來，破卷雪屋爲君開。",
            "要將好句誇張籍，故放歌謠吏部才。"
        ],
        "title": "次韻徽州胡推官旅中遇雪且約同登雨花臺三首  其二",
        "id": "db2f26c5-0e2c-480f-925d-6938d556fe2e"
    },
    {
        "author": "周必大",
        "paragraphs": [
            "天女來參彼上人，逆知君動雨花心。",
            "故令六出繽紛下，免使荒臺更重臨。"
        ],
        "title": "次韻徽州胡推官旅中遇雪且約同登雨花臺三首  其三",
        "id": "7aa5666b-b9df-433b-893c-5638a755f05d"
    },
    {
        "author": "周必大",
        "paragraphs": [
            "處士詩名滿古今，外家文采切星辰。",
            "中郎有女曾傳業，武子趨庭更慰人。",
            "諼草正開堂北向，扶桑莫返日西淪。",
            "可憐寂寞湘江路，燐走螢飛翠柏新。"
        ],
        "title": "方孺人挽詞",
        "id": "3db262d7-cfd9-4153-813b-c1707ce41867"
    },
    {
        "author": "周必大",
        "paragraphs": [
            "大江西畔米流脂，歛散新陳倚綉衣。",
            "旗展春山千嶺暗，霜飛暑路萬艘歸。",
            "朝家法備農商信，臺府官閒案牘稀。",
            "廬阜虎溪天下景，未妨行部款禪扉。"
        ],
        "title": "送別邢懷正直閣赴江西提舉二首  其一",
        "id": "4a6255b2-f239-4657-9eaf-a4fe8933fa24"
    },
    {
        "author": "周必大",
        "paragraphs": [
            "二年疏懶累深知，喜見皇華授節時。",
            "歸里欲依東道主，登畿恰負北山移。",
            "黄間遥想前驅弩，白下空攀遠別枝。",
            "坐席未溫公入覲，却教南蕩候旌麾。"
        ],
        "title": "送別邢懷正直閣赴江西提舉二首  其二",
        "id": "1f407e25-10fe-4d77-8837-41ad33c355b8"
    },
    {
        "author": "周必大",
        "paragraphs": [
            "十二麟符玉截肪，腰間仍映带圍黄。",
            "化行江國春常早，訟息階除日自長。",
            "槐影緩趨三接晝，棠陰先滿十連堂。",
            "子淵去踏長安道，待賦中和奏未央。"
        ],
        "title": "留別金陵韓帥二首  其一",
        "id": "ad3f77cf-9d1d-41d0-bdd6-3372971e6fc8"
    },
    {
        "author": "周必大",
        "paragraphs": [
            "再點賓筵又一期，千金敝帚頼提撕。",
            "泮宮正采僖侯藻，太學俄甘吏部虀。",
            "人似塞鴻春向北，心隨江水日潮西。",
            "太平勳業須公助，不用頻年戀節犀。"
        ],
        "title": "留別金陵韓帥二首  其二",
        "id": "ab794670-a355-42e8-81f8-6bff7930d627"
    },
    {
        "author": "周必大",
        "paragraphs": [
            "公才豈合尚題輿，天遣寒儒此曳裾。",
            "午夜燈光曾共賞，三春樂事未全疏。",
            "尊前窈窕傳新唱，耳畔瀾翻聽異書。",
            "此別不須勤怨惜，君王日日問嚴徐。"
        ],
        "title": "留別蘇仁仲通判",
        "id": "7e006327-34a9-48fb-9053-1073d8626b07"
    },
    {
        "author": "周必大",
        "paragraphs": [
            "自酹黄花酒，心酸苦淚零。",
            "常時愛鳴鴈，從此不堪聽。"
        ],
        "title": "九日哭子柔弟",
        "id": "d9dbfe38-a5c9-49b6-815b-b2c3e183584b"
    },
    {
        "author": "周必大",
        "paragraphs": [
            "風雨驚呼未霽虹，筆精墨妙策新功。",
            "要令快草三千牘，故借泠然九萬風。"
        ],
        "title": "劉韶美監丞以予發策玉堂小詩送筆墨云腹囊英物吐長虹翰墨區區有底功也要同盟作旗鼓三山直上一帆風走筆次韻時在雨中",
        "id": "225afd95-7f89-4498-b0e6-68ed24567487"
    },
    {
        "author": "周必大",
        "paragraphs": [
            "天女飛花現化城，禪房深處想神清。",
            "齋心正使無低唱，擁鼻何妨效洛生。"
        ],
        "title": "次韻程泰之正字奉祠惠照院詠雪五首  其一",
        "id": "742d93f1-3b2f-426c-a290-ddcfc6b0ac12"
    },
    {
        "author": "周必大",
        "paragraphs": [
            "造化平心混萬殊，高低一色眩離朱。",
            "如何尚愛南枝瘦，偏以凝脂助曼膚。"
        ],
        "title": "次韻程泰之正字奉祠惠照院詠雪五首  其二",
        "id": "7e19b7bc-02c6-44fd-bfd7-a9396e577c9d"
    },
    {
        "author": "周必大",
        "paragraphs": [
            "方丈仙人定好奇，行吟合璧作瓊蕤。",
            "兔園且就如今賦，鳳沼重看異日詩。"
        ],
        "title": "次韻程泰之正字奉祠惠照院詠雪五首  其三",
        "id": "134848d4-bcd1-4194-aab5-71c9cf50c31c"
    },
    {
        "author": "周必大",
        "paragraphs": [
            "吻燥誰濡翰墨場，絕思齒煩漱甘芳。",
            "粉身莫惜歸湯鼎，要與團龍發暗香。"
        ],
        "title": "次韻程泰之正字奉祠惠照院詠雪五首  其四",
        "id": "c5f14ae6-a2bb-43ab-a2bf-996a0265b8ca"
    },
    {
        "author": "周必大",
        "paragraphs": [
            "剝啄朝來送好音，唱妍酬麗自書林。",
            "柴門未掃簷垂溜，筆退誰知抱膝吟。"
        ],
        "title": "次韻程泰之正字奉祠惠照院詠雪五首  其五",
        "id": "d7edc951-52d1-42a6-a19a-ca3f720aa016"
    },
    {
        "author": "周必大",
        "paragraphs": [
            "西伯王業興，海濱歸二老。",
            "漢家念羽翼，坐致商山皓。",
            "恭惟陛下聖，尊德繼雍鎬。",
            "先生學孔孟，不但遺編抱。",
            "致身雖苦晚，聞道固已早。",
            "昨隨弓旌招，著脚歷蓬島。",
            "夜陪藜杖青，朝奏囊封皂。",
            "第令坐臺閣，不減照乘寶。",
            "思歸獨何事，豈爲子規惱。",
            "祠官厚稟假，命秩畧資考。",
            "恩榮固無愧，出處吾有道。",
            "漫漫七閩路，去去春風好。",
            "都門送別處，懷抱要傾倒。",
            "相思常情耳，再拜請善禱。",
            "臨雍有故事，乞言非草草。",
            "指期裹蒲輪，未可迹如掃。"
        ],
        "title": "胡原仲正字特改官除宮觀館中置酒餞別會者七人以先生早賦歸去來爲韻人各賦一首僕得早字",
        "id": "d9a04354-6cc1-4e96-b7ae-8f05a4d2a349"
    },
    {
        "author": "周必大",
        "paragraphs": [
            "君家臨川我廬陵，兩郡相望宜相親。",
            "長安城中初結綬，石灰橋畔還卜鄰。",
            "扣門問道日不足，篝燈照夜論心曲。",
            "寸莛那許撞洪鐘，跛鼈逝將隨驥騄。",
            "聞君上書苦求歸，君今豈是當歸時。",
            "滿朝留君君不顧，我雖歎息何能爲。",
            "莫攀楊柳濤江岸，莫唱陽關動凄斷。",
            "行行但祝加餐飯，潮落風生牢繫纜。"
        ],
        "title": "送光祿寺丞李德遠得請奉祠",
        "id": "d2b1b801-cc27-4c08-8061-8389c1ee9a06"
    },
    {
        "author": "周必大",
        "paragraphs": [
            "紅羅亭深宮漏遲，宮花四面誰得知。",
            "蓬山移植自何世，國色含酒紛滿枝。",
            "初疑太真欲起舞，霓裳拂飾天然姿。",
            "又如東家窺牆女，施朱映粉尤相宜。",
            "不然朝雲頩薄怒，自持似對襄王時。",
            "須臾燕支著雨落，整裝俯照含風漪。",
            "遊蜂戲蝶日採掇，嗟爾何異氓之蚩。",
            "提壺火急就公飲，他日墮馬空啼眉。"
        ],
        "title": "次韻史院洪景盧檢詳館中紅梅",
        "id": "d695d73a-9ad2-4dc1-a7e5-83f6c99c2705"
    },
    {
        "author": "周必大",
        "paragraphs": [
            "化工未幻酴醿菊，先放緗梅伴羣玉。",
            "幽姿著意慕鉛黄，正色何心輕萼綠。",
            "粧成自淺風味深，對此寧辭食無肉。",
            "可憐涪翁被渠惱，中歲梅屏杯杓醁。"
        ],
        "title": "次韻王龜齡大著省中黄梅",
        "id": "31da3728-968f-4b08-aec5-512ead81005c"
    },
    {
        "author": "周必大",
        "paragraphs": [
            "籍甚西樞掾，居然出處光。",
            "人猶思賀監，天未起張良。",
            "南浦雲應碧，東湖柳正黄。",
            "古來求別駕，不是薄星郎。"
        ],
        "title": "送王嘉叟編修通判洪州",
        "id": "33fa3c19-2e63-40d8-9e04-8ed9e6c66859"
    },
    {
        "author": "周必大",
        "paragraphs": [
            "冊府號冀北，一時聚奇材。",
            "嗟我雖末至，尚及相追陪。",
            "胡子真老驥，元章蓋龍媒。",
            "爾來厭名韁，蹙踏游九垓。",
            "王子乃汗血，疑是西極徠。",
            "忠精貫日月，聲名震陪儓。",
            "君王市駿骨，得此七尺騋。",
            "秣以天山禾，貯之黄金臺。",
            "玉勒綉羅鞍，映带文錦韉。",
            "謂言開道路，亦復薄蓬萊。",
            "乞歸丞相府，連月書百回。",
            "東郊台公姓，笑渡濤江雷。",
            "奉身信美矣，體國安在哉。",
            "帝家十二閑，何嘗列駑駘。",
            "遲子復立仗，來歸勿徘徊。"
        ],
        "title": "送王龜齡赴越州宗丞",
        "id": "f0293b68-d9be-4d51-94c2-f54314951963"
    },
    {
        "author": "周必大",
        "paragraphs": [
            "七年束带趁朝參，共喜儒林得指南。",
            "經傳注成頭未白，公卿閲徧綬猶藍。",
            "秋來去國懷張翰，此去論詩憶鄭覃。",
            "別酒易闌情不盡，會憑清夢聽清談。"
        ],
        "title": "送聞人茂德刪定歸嘉禾",
        "id": "244004aa-58dc-47e0-86b4-7f843aaf1897"
    },
    {
        "author": "周必大",
        "paragraphs": [
            "一自傳刀夢，遲君已隔秋。",
            "浪傳迷弱水，未省礙虛舟。",
            "天子方神武，狂胡敢寇讎。",
            "應須漢充國，早晚與兵謀。"
        ],
        "title": "去秋芮國器以詩賀入館今渠繼來次韻",
        "id": "cd2bed14-860f-41f0-96f3-6ed9ef61e076"
    },
    {
        "author": "周必大",
        "paragraphs": [
            "閉戶十日雨，陸居如坐舫。",
            "吾身固已困，未省子疾狀。",
            "昨朝拜床前，不敏祇自愴。",
            "蕭然維摩几，高謝桓榮帳。",
            "是身本何有，更慮不已恙。",
            "全人豆肩肩，大癭誰甕盎。",
            "擲杯蛇自去，靜耳蟻爲諒。",
            "乃知閲肘後，未免信紙上。",
            "大哉橫氣機，寄此語清壯。",
            "我雖問疾晚，可以無悵怏。"
        ],
        "title": "陸務觀病彌旬僕不知也佳篇謝鄰里次韻自解",
        "id": "17c08dec-7683-4fe1-904a-b646e547986d"
    },
    {
        "author": "周必大",
        "paragraphs": [
            "多生定自爲黄卷，一念無如魚蠹何。",
            "今度前身散金粟，芸香從此不須多。"
        ],
        "title": "次韻芮國器正字館中木樨三首  其一",
        "id": "cde66cae-a809-409e-b815-af766961b0eb"
    },
    {
        "author": "周必大",
        "paragraphs": [
            "曉翻汗簡因遮眼，午對枯枰輒爛柯。",
            "天遣幽香一喚起，醒然頓作出瓶鵝。"
        ],
        "title": "次韻芮國器正字館中木樨三首  其二",
        "id": "36ca0a28-3ef3-41bb-98cb-272f131b55c4"
    },
    {
        "author": "周必大",
        "paragraphs": [
            "怪底花開已兩回，先生儤直未銜杯。",
            "若猶不領渠儂意，猶向階前一再開。"
        ],
        "title": "次韻芮國器正字館中木樨三首  其三",
        "id": "909c27cd-30c3-4d50-a545-99c1fd7b8c09"
    },
    {
        "author": "周必大",
        "paragraphs": [
            "人人飽食即安眠，慙愧師營粥飯緣。",
            "三篾繞身猶未解，齋厨已報爨無烟。"
        ],
        "title": "慧海大師日智索詩  其一",
        "id": "358b0c0a-5d80-46bf-af7c-43748c115da7"
    },
    {
        "author": "周必大",
        "paragraphs": [
            "徑山說法口瀾翻，慧海精勤三十年。",
            "他日宣城傳僧寶，莫分禪律一時編。"
        ],
        "title": "慧海大師日智索詩  其二",
        "id": "84623409-b99a-4322-bc54-e68301c81f6a"
    },
    {
        "author": "周必大",
        "paragraphs": [
            "歎息閨房秀，霜摧鬢未華。",
            "女功丞相念，婦道里人嗟。",
            "石窌脂田廢，濤江粉旐斜。",
            "西風看花淚，寂寞小窗紗。"
        ],
        "title": "湯孺人挽詞",
        "id": "42403834-9d6f-491f-8d8a-2ef08dd98f37"
    },
    {
        "author": "周必大",
        "paragraphs": [
            "早適王孫貴，中成令子名。",
            "齊眉餘婦順，截髮助交情。",
            "三釜應天相，重泉奈日傾。",
            "升堂今已矣，淚灑越溪橫。"
        ],
        "title": "年家太夫人鄭氏挽詞",
        "id": "74905f7a-12f8-4537-9a73-dbad40a1c9b3"
    },
    {
        "author": "周必大",
        "paragraphs": [
            "三世儒科獨隠淪，功名豈必在吾身。",
            "早看伯氏囊荷舊，晚喜郎君諫草新。",
            "絳縣人存疑甲子，論衡書就困庚辛。",
            "遥知會葬車千兩，絮酒淋漓卧冢麟。"
        ],
        "title": "王季海正言父宣義挽詞",
        "id": "f307b66e-7e9e-4ea7-b695-6c5a4f5f09b4"
    },
    {
        "author": "周必大",
        "paragraphs": [
            "識公七年前，青衫騎破韉。",
            "送公七年後，金章大州守。",
            "窮達反掌耳，置之勿復論。",
            "憶公出蜀日，避名如避喧。",
            "神羊一在首，慷慨眉宇軒。",
            "朝陳擊奸疏，暮進興邦言。",
            "炎炎中郎將，解带西南奔。",
            "矯矯內押班，掛冠神武門。",
            "所以杜御史，姓名滿乾坤。",
            "人生有聚散，安所非游宦。",
            "徵黄不作難，聖主方味諫。"
        ],
        "title": "送司農少卿杜起莘出守遂寧",
        "id": "3762f1c6-6816-460e-b591-fb1d0c894902"
    },
    {
        "author": "周必大",
        "paragraphs": [
            "今休閣鉛黄，昔念長安遠。",
            "出遊寫我憂，駕言豈顧返。",
            "撐舟度平湖，蠟屐試疊巘。",
            "境幽客更佳，風靜日亦烜。",
            "爾僕毋告勞，我足尚忘蹇。",
            "眼明見孤山，地禁接上苑。",
            "却登靈隠寺，巖壑此其本。",
            "經行盡精舍，一一爲排鍵。",
            "勝游固可繼，况乃春未晚。",
            "所嗟蟣蝨臣，無術助龍衮。",
            "頗聞議深討，將士不及飯。",
            "古稱格苗頑，不必侵自阮。",
            "吾民戰吾地，甌脫未少損。",
            "願言休王師，歲熟禾自稛。"
        ],
        "title": "次韻張真父著作遊湖山",
        "id": "9ed1ea65-cbe7-447d-ba93-1adc6c6a46cf"
    },
    {
        "author": "周必大",
        "paragraphs": [
            "繭黄織就費天機，付與園林晚出枝。",
            "東觀奇童承詔後，南昌故尉欲仙時。",
            "芳心向日重重展，清馥因風細細知。",
            "詩老品題猶誤在，紅梅未是獨開遲。"
        ],
        "title": "次韻真父著庭緗梅",
        "id": "b1ecf9ec-c8a9-4eac-bf77-d114f0926aef"
    },
    {
        "author": "周必大",
        "paragraphs": [
            "戰伐驚前日，安危决此時。",
            "諸侯今有望，萬里子何之。",
            "市駿甘求骨，呼鷹苦待饑。",
            "寸心懸日月，不爲去來移。"
        ],
        "title": "送馮圓仲吏部出守邛州  其一",
        "id": "d4c20e74-863d-45c0-adbe-175caa64481a"
    },
    {
        "author": "周必大",
        "paragraphs": [
            "錐末藏銛利，刀頭愜寢興。",
            "爲郎非白首，補郡有高能。",
            "交分看前輩，離愁愧老僧。",
            "亭亭望中塔，高處待重登。"
        ],
        "title": "送馮圓仲吏部出守邛州  其二",
        "id": "640b7116-0fce-4fa6-802e-a31805ae0749"
    },
    {
        "author": "周必大",
        "paragraphs": [
            "漢闢蕭居守，周興畢保釐。",
            "安危元注想，中外自隨時。",
            "憶昨生戎馬，誰知死佛貍。",
            "天其永我命，王乃大巡師。",
            "收拾鑪錘手，經綸管籥司。",
            "南圖忘震蕩，北上得逶迤。",
            "銅刻新符獸，金塗舊印龜。",
            "從容時屬耳，填撫效如斯。",
            "帝意仍調鼎，親榮寧擁麾。",
            "班衣加畫綉，通帛雜牙旗。",
            "餘力今循霸，洪鈞昔相夔。",
            "斯民先已覺，此地更何爲。",
            "玉帛塗山會，銀黄越將垂。",
            "圖經千古事，賓幕幾人詩。",
            "有客叨恩顧，無才負己知。",
            "身留蓬島直，夢度浙江湄。",
            "投劾難何有，登庸恐不遲。",
            "行逢三月褉，看即百錢齎。",
            "祖餞紛離席，班迎指後期。",
            "一夫非自喜，正爲太平基。"
        ],
        "title": "送湯相守紹興二十韻",
        "id": "f571751d-32f6-4aa1-8336-907b7d587e9d"
    },
    {
        "author": "周必大",
        "paragraphs": [
            "君不見蜀都之城百里長，無數芙蓉遮女牆。",
            "遂令邦人記舊俗，往往空巷爭新妝。",
            "又不見雲夢澤中吞美惡，相如所夸殊落落。",
            "獨將巴且并蘭芷，楚客至今猶憶昨。",
            "兩邦不爲天下溪，顧乃著意濁水泥。",
            "眼看紅綠意先眩，玩物固應爲物迷。",
            "豈知弱質甚蒲柳，成毀須臾翻覆手。",
            "春風秋露畧紛敷，皓雪青霜已摧朽。",
            "主人學道窮三餘，俯視官舍真蘧廬。",
            "從渠草木榮與枯，只有此心常自如。",
            "水邊比色寧見素，隍中覆鹿初何據。",
            "似耶非耶誰與論，彼夢我夢隨所住。",
            "大篇字字皆披沙，清晨走送驚鄰家。",
            "鈍根也復發深省，世間何物非空花。"
        ],
        "title": "次韻鄒德章監簿官舍芙蓉芭蕉",
        "id": "0c066dfa-5e66-438d-8e33-3a3f627c65d2"
    },
    {
        "author": "周必大",
        "paragraphs": [
            "林子勇報國，太華欲力擘。",
            "吾嘗歎其材，浮海中巨舶。",
            "向來固不用，今用猶迫迮。",
            "比興柑纍纍，霜飽實未摘。",
            "不使供王羞，何異棄道側。",
            "山東一百郡，風氣久限隔。",
            "子如又思歸，殊勳定誰冊。",
            "孝哉狄梁公，竚立望雲白。",
            "親舍豈不念，王事正求索。",
            "前聞獻果餘，手餉懷橘客。",
            "雖非木奴千，殆過庭實百。",
            "兩公相親意，初不主殽核。",
            "當于古人求，未可度以臆。",
            "如我乃無用，甘作下惠阨。"
        ],
        "title": "奉常林黄中博士以黄甘食陸務觀司直陸賦長句林邀予次韻",
        "id": "766c5b91-7477-4462-85a7-821779858c7e"
    },
    {
        "author": "周必大",
        "paragraphs": [
            "莫嗔芳意太矜持，曾得三郎觱篥吹。",
            "今日若無工部句，慇懃猶惜最殘枝。"
        ],
        "title": "許陸務觀館中海棠未與而詩來次韻",
        "id": "3d764dbc-70c0-4b12-bd30-8a9b682e42c9"
    },
    {
        "author": "周必大",
        "paragraphs": [
            "碧雲欲合带紅霞，知是秦人洞裏花。",
            "俗眼只應窺燕麥，不如送與謫仙家。"
        ],
        "title": "以紅碧二色桃花送務觀",
        "id": "1a20b589-1bbf-4751-8c63-cdab8e4bb62e"
    },
    {
        "author": "周必大",
        "paragraphs": [
            "霓裳舞罷醉流霞，翠袖頻揎眼欲花。",
            "丈室蕭然那用此，春深料得客思家。"
        ],
        "title": "范致能以詩求二色桃再次韻二首  其一",
        "id": "ea214769-9f33-404e-80b3-89ef12fe5cb4"
    },
    {
        "author": "周必大",
        "paragraphs": [
            "翰墨場中蔡少霞，如今悟徹頌桃花。",
            "看朱成碧吾方眩，試把橫枝問作家。"
        ],
        "title": "范致能以詩求二色桃再次韻二首  其二",
        "id": "7eefb852-f077-4b57-a8f5-4121dcb83e75"
    },
    {
        "author": "周必大",
        "paragraphs": [
            "今代詩書帥，收功百戰餘。",
            "人誰不開府，公獨带除書。",
            "死後家無甔，生前客有車。",
            "輕財并待士，此意果何如。"
        ],
        "title": "劉信叔太尉挽詞二首  其一",
        "id": "0e84b5d6-a2e3-41e2-b683-0ef1fc1e0275"
    },
    {
        "author": "周必大",
        "paragraphs": [
            "不謂擒胡月，妖星犯將營。",
            "伊吾空有志，渭上不成耕。",
            "衆議磨圭玷，他年聽鼓聲。",
            "何妨築高冢，爲象順昌城。"
        ],
        "title": "劉信叔太尉挽詞二首  其二",
        "id": "47d10874-a0c3-42ef-a5d6-7fd9494dc5e2"
    },
    {
        "author": "周必大",
        "paragraphs": [
            "詩仙餉予北苑雪，正欲一洗東華塵。",
            "道山廷尉俱夢事，喚醒野軒真主人。"
        ],
        "title": "務觀得曾吉甫茶反以詩見遺因次其韻",
        "id": "ce1ccfa5-1c20-4625-87a6-32c2fddb6501"
    },
    {
        "author": "周必大",
        "paragraphs": [
            "嘗記揮毫草檄初，必知鳴鏑集單于。",
            "由來筆下三千牘，可勝軍中十萬夫。",
            "已許乞盟朝渭上，不妨持節過幽都。",
            "吾君甚似仁皇帝，宜有韓公贊廟謨。"
        ],
        "title": "送洪景盧舍人北使",
        "id": "a65d8bd4-f2e4-463a-90aa-e1cb427fa094"
    },
    {
        "author": "周必大",
        "paragraphs": [
            "法駕朝西內，諸臣許後陪。",
            "蹕煩民更喜，鳶載路無埃。",
            "我輩猶簪筆，君才合面槐。",
            "如何車九九，獨不與偕來。"
        ],
        "title": "次韻務觀迎駕",
        "id": "cc9f3e96-ffa1-4501-94d4-c436e599bcc8"
    },
    {
        "author": "周必大",
        "paragraphs": [
            "獻納深慙杜少陵，驟紆皇眷秩頻增。",
            "羽書日日驚飛電，給札歸來欲飲冰。"
        ],
        "title": "次子中兄韻三首  其一",
        "id": "dccc74f1-b527-42ca-ad73-fbd80c8fc232"
    },
    {
        "author": "周必大",
        "paragraphs": [
            "讀罷新詩暖似春，手摇食指舌生津。",
            "平生口腹何曾計，自笑如今枉累人。"
        ],
        "title": "次子中兄韻三首  其二",
        "id": "d7acd0cc-af90-4aea-ab65-3e6b595a58ae"
    },
    {
        "author": "周必大",
        "paragraphs": [
            "黄道初開日月新，容光應不間孤臣。",
            "左螭立近焚香案，右掖名參視草人。",
            "三聖深恩空刺骨，幾年歸夢已通神。",
            "阿兄念我勤招憶，好爲丹爐養汞銀。"
        ],
        "title": "次子中兄韻三首  其三",
        "id": "45079a85-d914-4f48-9616-450cb551cf90"
    },
    {
        "author": "周必大",
        "paragraphs": [
            "芥辛酒苦却多情，田舍翁成嫵媚名。",
            "屋角風號天欲雪，胸中浩浩正春生。"
        ],
        "title": "陸務觀編修以石芥送劉韶美吏部劉飲以勁酒二公皆舊鄰也因其有詩次韻二首  其一",
        "id": "5268b172-04e9-4853-a7ea-42e86f2cb271"
    },
    {
        "author": "周必大",
        "paragraphs": [
            "自移家具失連牆，不復燈前共詠觴。",
            "手裏有詩憐指動，甕邊無分笑頭方。"
        ],
        "title": "陸務觀編修以石芥送劉韶美吏部劉飲以勁酒二公皆舊鄰也因其有詩次韻二首  其二",
        "id": "5a3fadcc-fd8a-4711-b63e-49738cf2f8b9"
    },
    {
        "author": "周必大",
        "paragraphs": [
            "東厨日日厭侯鯖，却羨萍虀擣韭根。",
            "如我乃真寒乞耳，只知肉味筍殊村。"
        ],
        "title": "招陸務觀食江西笋歸有絕句云色如玉版貓頭筍味抵駝峰牛尾狸歸向妻孥誇至夕書生寒乞定難醫戲和",
        "id": "aaca731a-bc58-422d-81a3-47f5c085ffd0"
    },
    {
        "author": "周必大",
        "paragraphs": [
            "團團擾擾便生憎，誰暇徐觀棘刺能。",
            "駕部猶嫌無駿馬，他人須用土牛乘。"
        ],
        "title": "次韻程泰之駕部送猴",
        "id": "aacfb6d0-f6cf-4155-a9e7-84f8f255ea6f"
    },
    {
        "author": "周必大",
        "paragraphs": [
            "大江來章貢，小江出香城。",
            "快哉一閣上，揖此二水清。",
            "江落波瀾靜，江漲波瀾驚。",
            "四時五變化，兩目常兼并。",
            "登臨苟得要，坐使萬象呈。",
            "吾聞鄒國軻，耻作么麽生。",
            "平生浩然氣，直與天地盈。",
            "觀水必觀瀾，寓言見真情。",
            "雨集溝澮間，肯把青眼橫。",
            "長卿軻之徒，胸中氣崢嶸。",
            "學障百川東，詞如三峽傾。",
            "此道素自得，此景宜天成。",
            "我本烟波徒，臨流嘗濯纓。",
            "他年理漁艇，往尋鷗鷺盟。",
            "倘繪新居圖，載我一葉輕。"
        ],
        "title": "寄題新居羅長卿觀瀾閣蘭堂二首  其一",
        "id": "6066d723-bdf9-49f8-a26f-a8170374de41"
    },
    {
        "author": "周必大",
        "paragraphs": [
            "君不見漢家築臺臨咸京，圖籍排比如魚鱗。",
            "又不見晉人創亭稽山陰，羣賢畢集羅簪紳。",
            "古今名蘭固多矣，而此二者常不泯。",
            "乃知草木本無取，必假人物始可珍。",
            "夫君名高斗以南，築臺宛在江之漘。",
            "楚人盈要競服艾，羌獨滋蘭真絕倫。",
            "風摇綠葉劍戟舞，雨折香苞檀麝新。",
            "不寧充幃悅鼻觀，正自紉佩持吾身。",
            "堂奧藏書三萬軸，盡校魚魯分根銀。",
            "堂中延客三千履，可結僑札參雷陳。",
            "定知斯堂閲千載，與昔臺亭知共振。",
            "僕也生憎鮑魚肆，扣門屢作君家賓。",
            "小槽珠滴不待滿，有時旋漉頭上巾。",
            "醉留惡語涴君壁，有客如此君勿嗔。"
        ],
        "title": "寄題新居羅長卿觀瀾閣蘭堂二首  其二",
        "id": "45e27bd2-2bef-4e59-a243-921cb5a0aaf7"
    },
    {
        "author": "周必大",
        "paragraphs": [
            "舜作九成樂，丹鳳儀其宮。",
            "周備既醉福，高岡始鳴桐。",
            "區區漢宣帝，雜覇期羣聾。",
            "惲誅廣漢族，一變高文風。",
            "德教既不任，覽輝理未通。",
            "惟昔周道衰，麟出大野中。",
            "尼父絕史筆，蓋傷吾道窮。",
            "漢治非虞周，鳳來與麟同。",
            "胡然潁川守，乃敢貪天功。",
            "下義上賞姦，甚哉其相蒙。"
        ],
        "title": "讀史二首  其一",
        "id": "666e6bc3-77d0-430c-bb38-8e8d346b9793"
    },
    {
        "author": "周必大",
        "paragraphs": [
            "洪喬晉名士，恥爲致書郵。",
            "扁舟石頭路，百函委湍流。",
            "惠固有不費，俛從諒何尤。",
            "性也倘自異，却之尚爲優。",
            "奈何負諾責，而令任沉浮。",
            "天報在爾子，晚解桓溫仇。",
            "答謝豈不審，何至空函投。",
            "坐此竟棄絕，侘傺歸山丘。",
            "乃知網恢恢，小惡靡不酬。",
            "寄語輕薄子，勿貽子孫憂。"
        ],
        "title": "讀史二首  其二",
        "id": "4be814b1-5035-4a38-b5f6-aa15b0f386e2"
    },
    {
        "author": "周必大",
        "paragraphs": [
            "三湘七澤雲連水，短棹意行無遠邇。",
            "江花時傍綠蓑飛，水鳥忽從清唱起。",
            "醉後懽呼踏浪兒，鮪可鱠兮秔可炊。",
            "芳草從教天樣遠，都無閒恨可萋迷。",
            "碧桃幾片來何處，試訪秦人武陵路。"
        ],
        "title": "漁父四時歌  其一",
        "id": "51ad420a-dc69-48e2-a6da-0fbb6667416a"
    },
    {
        "author": "周必大",
        "paragraphs": [
            "朝霞沉綺烏鵲興，釣車徐理桹一鳴。",
            "夕蟾散金鷗鷺浴，乘流蕩槳清江曲。",
            "行人卓午汗如流，綠陰濃處杙扁舟。",
            "絲綸卷盡身無事，日長睡足風颼颼。",
            "覺來一觴仍起舞，未信人間有炎暑。"
        ],
        "title": "漁父四時歌  其二",
        "id": "bcb10d34-0774-494b-b8e3-571867190aa2"
    },
    {
        "author": "周必大",
        "paragraphs": [
            "世人只詠江如練，此景何曾眼中見。",
            "露零月白人已眠，萬頃風光儂自占。",
            "尊鱸况復生計優，酒醒還醉餘何求。",
            "有時閒看飛鴻字，斜倚篙竿不掉頭。",
            "曉來誰誤招招渡，一笑夤緣葦間去。"
        ],
        "title": "漁父四時歌  其三",
        "id": "b848782a-d313-4510-a0b4-c9f7c5a09a81"
    },
    {
        "author": "周必大",
        "paragraphs": [
            "白浪粘天雲覆地，津人斷渡征人喟。",
            "欲矜好手傲風波，故把扁舟恣游戲。",
            "雪蓑不博狐白裘，尺寸之膚暖即休。",
            "賣魚得錢沽美酒，翁媼兒孫交勸酬。",
            "田家禾熟疲輸送，樂哉篷底華胥夢。"
        ],
        "title": "漁父四時歌  其四",
        "id": "b706409e-5ec7-4d29-b1a1-a6f89ce4ce5f"
    },
    {
        "author": "周必大",
        "paragraphs": [
            "人言百舌巧，暑至輒無聲。",
            "不如鳩雖拙，四時知陰晴。",
            "提壺勸我飲，我醉誰解酲。",
            "布穀獨可聽，要當早歸耕。"
        ],
        "title": "四禽",
        "id": "470d5d24-2dcc-4785-a521-74420844fdde"
    },
    {
        "author": "周必大",
        "paragraphs": [
            "迂儒豈足助維新，日奉威顔謝主臣。",
            "可罷本非緣一事，致疑初不怨三人。",
            "弟兄有祿供溫飽，畎畝何階答聖神。",
            "此去讀書真事業，向來正字誤根銀。"
        ],
        "title": "恩許奉祠子中兄重寄臣字韻詩再次韻",
        "id": "bde05ae9-d6a4-49a4-9dd0-d11c27445e15"
    },
    {
        "author": "周必大",
        "paragraphs": [
            "浙水秦淮度十霜，官清誰薄簡編香。",
            "春來怪底鳥烏樂，歸去喜同燈燭光。",
            "身近廣寒猶內熱，手遮赫日却心凉。",
            "只愁初踏江邊路，封土累然似斧堂。"
        ],
        "title": "次韻子中兄相迎詩中有奠松楸之語追念別後□叔母子柔下世故卒章及之",
        "id": "e2af0c40-c2fa-4678-bb92-a59244ac9f19"
    },
    {
        "author": "周必大",
        "paragraphs": [
            "蓬閣虛生白，蘭臺汗殺青。",
            "英遊迷歲月，神武動風霆。",
            "遷擢恩頻忝，黔黎困未醒。",
            "空希范蠡去，羞對浙江亭。"
        ],
        "title": "次韻陸務觀送行二首  其一",
        "id": "a2aad9bf-89b0-4e61-a660-2a11348c02c0"
    },
    {
        "author": "周必大",
        "paragraphs": [
            "議論今誰及，詞章更可宗。",
            "三年依玉樹，一別送塵容。",
            "盡日尋山寺，思君傍塞烽。",
            "五言何敢續，持用當緘封。"
        ],
        "title": "次韻陸務觀送行二首  其二",
        "id": "44c6c4b4-21e2-417b-8a68-f26f90cdeb8b"
    },
    {
        "author": "周必大",
        "paragraphs": [
            "籍甚中興日，歸歟載戢秋。",
            "周旋黄石法，邂逅赤松遊。",
            "名與衡山埒，身隨楚水流。",
            "若爲窺智勇，家世本留侯。"
        ],
        "tags": [
            "衡山"
        ],
        "title": "張淵道侍郎挽詞二首  其一",
        "id": "122fc63e-f807-44f1-9ccc-187a5bd2e82a"
    },
    {
        "author": "周必大",
        "paragraphs": [
            "南國頻移鎮，西清疊進班。",
            "衮衣元繾綣，貝錦謾斕斑。",
            "斜日逢單閼，流金識大還。",
            "惟餘千字誄，傳誦滿人間。"
        ],
        "title": "張淵道侍郎挽詞二首  其二",
        "id": "0cffefd7-e1be-4a9c-a6e3-64faa00f4964"
    },
    {
        "author": "周必大",
        "paragraphs": [
            "春花著雨即塵埃，何似深秋耐久開。",
            "菊尚無多饒瑞質，霜如有意護香腮。",
            "也知林下風光早，不爲山中曆日催。",
            "望斷行人思折寄，却疑呼作嶺頭梅。"
        ],
        "title": "重九竹園見梨花懷子中兄",
        "id": "e7eb12f5-d9df-4caa-84f9-7f3d7a7a4778"
    },
    {
        "author": "周必大",
        "paragraphs": [
            "匈奴何敢渡江東，一士真過萬馬雄。",
            "唐室安危誰可佩，雪山輕重屬之公。",
            "天臺不納尚書履，鄉縣猶乘御史驄。",
            "行樂休嫌園小小，高歌幸有婢隆隆。"
        ],
        "title": "九月十八日夜忽夢作送王龜齡詩兩句枕上足成之",
        "id": "4cde2c78-a675-40d6-b9b6-160dc0a3defb"
    },
    {
        "author": "周必大",
        "paragraphs": [
            "山居速化植千荻，孫家種木惟種德。",
            "一朝仙籍浮桂香，昔笑其迂今改色。",
            "鄰翁笞兒乞條枚，條枚不惜莫浪栽。",
            "君不見天街十二綠槐滿，獨有城東之槐應三台。"
        ],
        "title": "寄題龍泉孫大同司戶三桂堂",
        "id": "226331c9-af1f-40cc-a805-8226fe2664c2"
    },
    {
        "author": "周必大",
        "paragraphs": [
            "岸斷川平拔一峯，丹青剝落古靈宮。",
            "邦人歲久忘遺愛，賈客時來乞好風。",
            "二水有情猶磬折，霜楓無數尚旗紅。",
            "岡頭故址宜亭榭，城郭江山盡眼中。"
        ],
        "title": "題神岡廟其神蓋六朝時劉竺使君也",
        "id": "64b62982-e831-48ee-9f1e-1a406b6cbbf5"
    },
    {
        "author": "周必大",
        "paragraphs": [
            "去歲茲辰侍赤墀，詔黄親許奉瑶巵。",
            "如今不及封人賤，猶對君王效祝辭。"
        ],
        "title": "去年會慶節初定上壽儀敕差翰林承旨今樞密洪景嚴攝殿中監執酒盞予攝少監以酒注于盞既而準故事權停此禮但拜表文德殿下從駕朝德壽宮今年赴永和寺觀罷散武弁三數人而已有感成小詩",
        "id": "39263440-6923-480d-b7df-749b59fa42c7"
    },
    {
        "author": "周必大",
        "paragraphs": [
            "祝壽筵開正小春，兄酬弟勸喜津津。",
            "披綿走送非無意，小愧乘成多忘人。"
        ],
        "title": "再次去年子中兄送黄雀不至韻",
        "id": "87f4c86e-7532-4f98-9d20-c91330de6eec"
    },
    {
        "author": "周必大",
        "paragraphs": [
            "星聚曾尊德，箕張客避風。",
            "別離雙鬢異，邂逅一尊同。",
            "五嶺皇華使，扁舟漁釣翁。",
            "江分鴻不到，書札若爲通。"
        ],
        "title": "送芮國器察院漕廣東",
        "id": "da04e9d3-61bf-4c02-a6dc-c071f6051f17"
    },
    {
        "author": "周必大",
        "paragraphs": [
            "客勞田頭餉，渠憐馬上郎。",
            "作勞并罄控，未用別閒忙。"
        ],
        "title": "龍須道中",
        "id": "41461679-3c1f-4c68-b53c-4119557e4ad6"
    },
    {
        "author": "周必大",
        "paragraphs": [
            "徧尋山寺穿雲子，歸戲風波踏浪兒。",
            "事業如斯官給廩，廬陵米貴有人饑。"
        ],
        "title": "同子中兄遊龍須吉祥善生諸寺歸至柞樹渡大風雨中登舟",
        "id": "6c467778-d68b-4e0c-ac48-593509dc31ae"
    },
    {
        "author": "周必大",
        "paragraphs": [
            "世事渾如蚋過前，刀頭喜對鏡飛天。",
            "陰晴萬里同茲夕，離別前時照幾年。",
            "此去莫令疎會合，從來無意必騰騫。",
            "幾思種秫迎佳節，窮鬼還來笑買田。"
        ],
        "title": "甲申中秋子中兄賦詩有人月分圓二十年之句蓋歎中間多難且離別未嘗爲會也次韻",
        "id": "30cc2707-cc77-455d-a3ae-744454709b20"
    },
    {
        "author": "周必大",
        "paragraphs": [
            "馬通新熟夜爐深，拄膝承頦夢欲成。",
            "不記坐來湯沸鼎，却疑蓬底聽灘聲。"
        ],
        "title": "夜坐困甚",
        "id": "945b51d8-a87d-41db-a6bd-417bb625e501"
    },
    {
        "author": "周必大",
        "paragraphs": [
            "南雪霏微積便晞，兒童只慣管中窺。",
            "誰知今歲望不斷，天與一臺成此奇。",
            "苔護屐痕氈疊疊，松垂談麈玉枝枝。",
            "團欒忽憶新令尹，天際帆飛歸不疑。"
        ],
        "title": "乘成臺觀雪憶子上兄",
        "id": "4a2c5a78-7b3d-498e-8c82-fb78be691fd7"
    },
    {
        "author": "周必大",
        "paragraphs": [
            "昏然午枕困漳濱，醒以清風頼子真。",
            "初似參禪逢硬語，久如味諫得端人。",
            "王程不趁清明宴，野老先分浩蕩春。",
            "敢向柘羅評綠玉，待君同碾試飛塵。"
        ],
        "title": "次韻王少府送焦坑茶",
        "id": "b9946595-5405-4b65-a817-8e75faab1507"
    },
    {
        "author": "周必大",
        "paragraphs": [
            "曾師班女頌兄功，何意安仁悼德宮。",
            "圍解鴒原芳譽遠，塵昏鸞鏡玉容空。",
            "蕭騷風棘悲諸子，寂寞笙歌泣舞童。",
            "莫訝無從出衰涕，良人契合四般同。"
        ],
        "title": "同年劉辰告妻易氏挽詞",
        "id": "3f28cae6-1bca-4a3b-84f8-49c4239e661b"
    },
    {
        "author": "周必大",
        "paragraphs": [
            "伏神老芋不傷生，江蠏蟛蜞禍亦輕。",
            "我獨好奇嘗酒堇，誤思榧實殺三彭。"
        ],
        "title": "二月十七夜與諸弟小酌嘗榧實誤食烏喙烏喙堇也古書云以堇寘酒殺人戲成小詩",
        "id": "003888ae-d822-4d90-94b8-e2a9ce3ff6c7"
    },
    {
        "author": "周必大",
        "paragraphs": [
            "浪傳魁梧越滄溟，過譽清夷得好銘。",
            "今見畫圖寒乞甚，心聲心畫果難形。"
        ],
        "title": "題聳寒圖二絕  其一",
        "id": "32105713-3e10-47fa-8f26-bea48011a8ce"
    },
    {
        "author": "周必大",
        "paragraphs": [
            "道山仙聖典刑真，原廟功臣劍佩新。",
            "歸掩柴門無此夢，撚鬚畫腹對斯人。"
        ],
        "title": "題聳寒圖二絕  其二",
        "id": "ae63372f-de5c-4c6d-a5e7-9f08e896d8ab"
    },
    {
        "author": "周必大",
        "paragraphs": [
            "偶從山寺賞春還，問訊名花已破慳。",
            "清絕比梅加馥鬰，丰容似菊更妖嫻。",
            "碧雲重憶尊前句，紅纈遥思醉後顔。",
            "寒食清明祇旬日，綠齋芍藥待君攀。"
        ],
        "title": "二月二十六日携家游青原歸入陽園酴醿盛開誦子中兄摛雲摇碧露繁星之句賦此詩",
        "id": "67675af2-726c-449b-b392-1f5b50c028eb"
    },
    {
        "author": "周必大",
        "paragraphs": [
            "賈生問鵩謾傷神，應愧先生入理深。",
            "肝膽何曾分楚越，心形真欲混人禽。",
            "亭郵永鎮愚溪上，扁榜重開罨畫陰。",
            "見說騎鯨游汗漫，倘憑鷗鳥一傳音。"
        ],
        "title": "故翰林汪公端明居零陵時嘗作玩鷗亭今彊中提幹敬以其榜揭荆溪第中命某賦詩",
        "id": "d1560b9d-0c38-4174-a8ce-564cd9da38c3"
    },
    {
        "author": "周必大",
        "paragraphs": [
            "歷歷山河一卷書，博聞疑是古潜夫。",
            "金城未入職方考，玉座正披輿地圖。",
            "取虢不應須假道，勝齊終恐用真儒。",
            "從來美玉勞三獻，豈比巾箱襲碔砆。"
        ],
        "title": "永新賀升卿携中原六圖相過其論古名將出師道路形勢可指諸掌爲賦此詩",
        "id": "2b762d5a-315c-441d-88b5-4a334e153b84"
    },
    {
        "author": "周必大",
        "paragraphs": [
            "使節番禺重，中朝社稷臣。",
            "喜沉刁斗夜，遠布玉墀春。",
            "古寺看紅葉，蕃街試幻人。",
            "餘歡曾盡否，應記繞梁塵。"
        ],
        "title": "次韻芮漕國器憶去年上元二首  其一",
        "id": "384e82c5-9a73-4cfc-8fe5-35062f276a88"
    },
    {
        "author": "周必大",
        "paragraphs": [
            "門外人隨月，窗前竹動風。",
            "老便佳節靜，病幸綠樽空。",
            "春至鴻聲北，人遥蝶夢東。",
            "隔年詩有債，生理固知窮。"
        ],
        "title": "次韻芮漕國器憶去年上元二首  其二",
        "id": "6555721c-472c-49e0-90a7-cd344905ac90"
    },
    {
        "author": "周必大",
        "paragraphs": [
            "笑酌貪泉爲賦詩，凜然清節照南夷。",
            "廐空不納如羊馬，才大常嗤捕鼠貍。",
            "盜已奔秦非地險，心遲去魯只天知。",
            "愛君勤把歸鞍促，莫待鸞旗訪具茨。"
        ],
        "title": "次韻廣東芮漕時聞其部中寇退而湖湘之民方避地來此  其一",
        "id": "348342d5-4ffb-40c2-98b3-f950df84084d"
    },
    {
        "author": "周必大",
        "paragraphs": [
            "病廢壺觴懶廢詩，漸參禪悅學希夷。",
            "志非鴻鵠寧憎燕，路怯豺狼更畏貍。",
            "節物匆匆愁裏度，人情擾擾靜中知。",
            "已營二頃親籉笠，何日三間看塈茨。"
        ],
        "title": "次韻廣東芮漕時聞其部中寇退而湖湘之民方避地來此  其二",
        "id": "2d351357-2d37-47d8-bce1-69b38047e433"
    },
    {
        "author": "周必大",
        "paragraphs": [
            "近詩通譜江西社，新釀纔先天下秋。",
            "已許眼中窺一豹，可容杯裏散千憂。"
        ],
        "title": "胡季懷有詩約羣從爲秋泉之集輒以山果助筵戲作二疊  其一",
        "id": "bc54da75-e225-4d0f-b800-5cfded306ef4"
    },
    {
        "author": "周必大",
        "paragraphs": [
            "君家香醪蜜不如，試投木桃望瑶琚。",
            "敢誇所有易所無，潘郎一出果盈車。"
        ],
        "title": "胡季懷有詩約羣從爲秋泉之集輒以山果助筵戲作二疊  其二",
        "id": "21d30095-18c9-4a13-8769-e2fa890aa4e3"
    },
    {
        "author": "周必大",
        "paragraphs": [
            "老眼亂蟬翼，樂事歎何有。",
            "經年不銜杯，更暇問濡首。",
            "愛山空在山，擿埴詎容走。",
            "塵埃登高帽，生澀彈棋手。",
            "三年一蒲團，近者坐欲朽。",
            "朝來獨何事，乾鵲窺甕牖。",
            "開門得新詩，刮膜如釋負。",
            "卷舒幾百回，呼舞駭鄰友。",
            "吾曹交以淡，悠久或采韭。",
            "此味只自知，他人薄玄酒。"
        ],
        "title": "病中次務觀通判韻",
        "id": "c15c9ba5-7f5f-4bfb-81d4-51573c89536d"
    },
    {
        "author": "周必大",
        "paragraphs": [
            "讀書清凈業，病亦與心違。",
            "簡蠹蟫穿字，帙藏蛛織衣。",
            "羨君傳七畧，何日款重闈。",
            "不憚浮湘去，其如失步歸。"
        ],
        "title": "次折仲古樞密韻寄題耒陽曹欽臣彥若藏書室",
        "id": "6079e780-ce01-48b1-9ea8-a0516351bd0a"
    },
    {
        "author": "周必大",
        "paragraphs": [
            "大杓親分兩玉瓶，東籬手植萬金英。",
            "荒園有酒愁無菊，擬乞繁華助眼明。"
        ],
        "title": "訪胡邦衡庭前四菊茂甚因賦二絕  其一",
        "id": "61c920fe-2320-4ea8-8161-8ce6f0975d08"
    },
    {
        "author": "周必大",
        "paragraphs": [
            "揮毫曾對沈郎花，好事今同元亮家。",
            "看即槐庭滿桃李，霜枝留與野人誇。"
        ],
        "title": "訪胡邦衡庭前四菊茂甚因賦二絕  其二",
        "id": "acbe5617-52d3-47b5-8481-0fb2712ebb56"
    },
    {
        "author": "周必大",
        "paragraphs": [
            "百里人人卧去輪，兒從父老季從昆。",
            "飛鳬空戀古仙伯，展驥難留龐士元。",
            "蟾桂影圓人欲別，驪駒歌闋客無言。",
            "太微已動哀烏色，應待循良款相垣。"
        ],
        "title": "往蒙丘宗元知縣以佳句爲壽今承解印次韻贈別",
        "id": "22983032-78d8-494a-89d7-310f666cd127"
    },
    {
        "author": "周必大",
        "paragraphs": [
            "畏疾甚畏威，目昏口止酒。",
            "爾來時一中，免使論薄厚。",
            "儀康業廢祀，釀具散莫糾。",
            "採藥山已焚，種秫時轉後。",
            "門稀問字客，室乏借書缶。",
            "尚頼金石交，每顧貧病叟。",
            "前時相娛樂，如對疏廣受。",
            "有漿不待乞，似驗歲在酉。",
            "今日掃風軒，明日芼園䔩。",
            "白衣兩不來，往往化烏有。",
            "頗聞繼高會，霑醉牛馬走。",
            "寧忘伐木詩，酤湑吝朋友。",
            "或疑决西江，恥復餉升斗。",
            "胡不玩易象，樽簋納吾牖。",
            "二義倘未然，諾責何爲負。",
            "君兮優阮籍，僕也減兖守。",
            "結交十五年，果可不飲否。",
            "食言能無肥，有孚乃免咎。",
            "速宜倒糟牀，走送昔與醙。",
            "勿學比舍郎，夜半招吏部。"
        ],
        "title": "十月十七日大椿堂小集胡從周季懷以予目疾皆許送白酒彌旬不至戲成長韻",
        "id": "a18b0988-8e7a-4d52-aa80-08caa2894584"
    },
    {
        "author": "周必大",
        "paragraphs": [
            "俊兄才學衆人知，富貴功名自有時。",
            "海運今看鵬怒擊，韶成始是鳳來儀。",
            "狀頭謾詫文階峻，榜眼常多紫綬垂。",
            "家有鄭公遺笏在，一聞吉語即相貽。"
        ],
        "title": "送七兄監廟赴南宮兼呈大兄知縣二首  其一",
        "id": "ddf994f2-8e36-41d8-b4a2-5d82004d0a97"
    },
    {
        "author": "周必大",
        "paragraphs": [
            "河梁曾誦送行篇，蝸角牛毛十五年。",
            "畢竟中間皆夢爾，祗今相對各蒼然。",
            "蕭蕭暫隔連床雨，蕩蕩初行萬斛船。",
            "誰近上林看躣馬，東陽詩句定先傳。"
        ],
        "title": "送七兄監廟赴南宮兼呈大兄知縣二首  其二",
        "id": "ca2924e8-5c35-44f5-8076-fcf42a82325c"
    },
    {
        "author": "周必大",
        "paragraphs": [
            "君家奕葉播芳馨，室有圖書暴兩榮。",
            "詩什編成風雅頌，寶章臨徧草真行。",
            "興來文陣千軍掃，醉後談鋒一座傾。",
            "已許春風來過我，從今日日聽嚴程。"
        ],
        "title": "曾英發運幹頃携二詩相過今復寄贈大篇且惠漢唐金石刻輒次前韻道謝  其一",
        "id": "3f85716e-11a4-4ca7-a586-3a3500fb75dc"
    },
    {
        "author": "周必大",
        "paragraphs": [
            "屢空不擬論錢神，多病惟思對藥臣。",
            "驟獲斷碑勝與縞，徐觀妙語可書紳。",
            "起予字字興三歎，集古駸駸訪九垠。",
            "欲寄佳州選何物，折楊聊復和韶鈞。"
        ],
        "title": "曾英發運幹頃携二詩相過今復寄贈大篇且惠漢唐金石刻輒次前韻道謝  其二",
        "id": "7d8b33a8-9f2b-4bb4-a057-5e99e659af36"
    },
    {
        "author": "周必大",
        "paragraphs": [
            "南澗有奇松，歲晚鬰青蒼。",
            "北隴有寒梅，同傲雪與霜。",
            "實大華更榮，二美乃相望。",
            "我從採樵歸，聞此百步香。",
            "不辭踐荒穢，所欣識孤芳。",
            "可玩不可折，折枝亦何傷。",
            "但恐入市門，羞薄時世妝。",
            "少須子含酸，且復成其章。",
            "味宜調鼎食，材可中虹梁。",
            "知音不難逢，會當貢明光。"
        ],
        "title": "贈孫次山",
        "id": "56bc67e8-d35d-44b5-b7bf-a1d90ccbdc4b"
    },
    {
        "author": "周必大",
        "paragraphs": [
            "馬乳三年隔大官，羊羔今日倒芳樽。",
            "淺斟低唱非吾事，醉夢惟應踏菜園。"
        ],
        "title": "十二月二十二日葛守送羊羔酒戲占小詩",
        "id": "2b4eecc6-e7b5-4afb-a02a-7938a48c656a"
    },
    {
        "author": "周必大",
        "paragraphs": [
            "侍郎情所寄，九醖屈楊枝。",
            "釀熟仍親酌，方成一段奇。"
        ],
        "title": "胡邦衡送酒有酒婢之語次韻",
        "id": "6961d6cc-9842-4b94-8252-b40a6a6f967c"
    },
    {
        "author": "周必大",
        "paragraphs": [
            "亦知磨蝎直身宮，懶訪星官與曆翁。",
            "豈有虛名望蘇子，謾令簸惡似韓公。",
            "時清早退人誰肯，命薄當閒我自通。",
            "破戒問君君會否，幾人于此不相蒙。"
        ],
        "title": "青衣道人羅尚簡論予命宜退不宜進甚契鄙心連日求詩爲賦一首",
        "id": "612dd842-70d9-4a0f-aa55-28085c696ed8"
    },
    {
        "author": "周必大",
        "paragraphs": [
            "馮翊當年助匪頒，殊方此日奉賓歡。",
            "淺斟想對銷金帳，生意重尋白玉槃。",
            "蟻泛似緣羶足慕，海凝如得毳逃寒。",
            "十羊百榼何須辨，試問東風可味酸。"
        ],
        "title": "次韻胡邦衡二首  其一",
        "id": "9ffbe57c-fa6b-4bfe-b991-bb3dd0e95c3a"
    },
    {
        "author": "周必大",
        "paragraphs": [
            "姚魏紛紛殆百家，天香一出自無譁。",
            "傷多莫厭扶頭醉，貴少翻嫌滿眼花。",
            "康樂舊聞宜水竹，翰林新調带烟霞。",
            "從渠草木呈新巧，終愧吾公正且葩。"
        ],
        "title": "次韻胡邦衡二首  其二",
        "id": "ac83775b-1e2a-4da9-9cd0-b3b0d6ee691b"
    },
    {
        "author": "周必大",
        "paragraphs": [
            "日日茅柴帚掃愁，羶葷暫逐富兒游。",
            "山中萬足天美祿，賸作酒材供拍浮。"
        ],
        "title": "再賦羊羔酒",
        "id": "7ca6c018-f958-4eab-bce0-17ddc1902d1d"
    },
    {
        "author": "周必大",
        "paragraphs": [
            "地飲成真率，天風恕澀慳。",
            "臺臨平野迥，人對老僧閒。",
            "已是尋春至，仍容載月還。",
            "郊坰有如此，能不數追攀。"
        ],
        "title": "二月十五日同兄弟甥姪遊西臺次子載弟韻",
        "id": "f1e47dde-1578-49ce-8030-0492a10ae45e"
    },
    {
        "author": "周必大",
        "paragraphs": [
            "局勢方迷棋有色，歌聲不發酒無飲。",
            "明朝一彩定三賽，國手秋唇雙牡丹。"
        ],
        "title": "頃創棋色之論邦衡深然之明日府中花會戲成二絕  其一",
        "id": "09781ec3-359a-4a74-8e40-9e2bf21f8b41"
    },
    {
        "author": "周必大",
        "paragraphs": [
            "醉紅政不妨文飲，呼白從來要助歡。",
            "棋色應同三昧色，牡丹何似九秋丹。"
        ],
        "title": "頃創棋色之論邦衡深然之明日府中花會戲成二絕  其二",
        "id": "457524bb-5e11-4aa8-9f3f-8aa88458a971"
    },
    {
        "author": "周必大",
        "paragraphs": [
            "德似羊羔春共頒，政如醇酎野多歡。",
            "屬厭靖節杯中物，屢費將軍竹裏槃。",
            "疇昔調饑惟飲濕，祗今軟飽不言寒。",
            "唱酬妍麗歸公等，自笑梅翁語带酸。"
        ],
        "title": "二月十七日葛守錢倅出所和胡邦衡羊羔酒詩再次韻簡二公",
        "id": "efd732e4-4108-4039-870e-e8ace19aa735"
    },
    {
        "author": "周必大",
        "paragraphs": [
            "牙旗排檻曉鳴風，樓上何人清宴同。",
            "東道主開軍府盛，西都賓共聖賢中。",
            "詞鋒永日論堅白，輦路他年記軟紅。",
            "頗念平生故人否，羽觴寂寞坐談空。"
        ],
        "title": "次韻江州林黄中上巳日會邛州劉侍郎梓漕任直閣于庾樓",
        "id": "a2d42115-1919-404b-9bbe-ae72073680e8"
    },
    {
        "author": "周必大",
        "paragraphs": [
            "旌陽昔屠蛟，勳塞天宇大。",
            "涵淹此遺種，千歲不悔過。",
            "良苗蔚懷新，倏作渺茫墮。",
            "懦夫愧鼻祖，無策祗愁卧。",
            "勇哉韓退之，切齒鰐爲禍。",
            "雄詞坐以逐，豈必勞㓠剁。",
            "有如衛承光，經物誰能涴。",
            "清泉復化土，魚鼈枯可剉。",
            "從今仕執珪，先已最郡課。"
        ],
        "title": "五月南山蛟壞民田百畝胡英彥有詩次韻",
        "id": "b4f7db2e-c393-46cb-ab51-c1dff95d29db"
    },
    {
        "author": "周必大",
        "paragraphs": [
            "蘐死蘭枯及老堂，翩翩丹旐逐風翔。",
            "冰間鱗躍悲餘閣，紙上鸞迴閟古囊。",
            "年過九齡今代少，家留一桂異時芳。",
            "衰宗自恨通姻晚，不及陶家饌客觴。"
        ],
        "title": "胡長彥母解氏挽詞",
        "id": "a936e24f-f491-46a1-aba6-4a8b46dfc59b"
    },
    {
        "author": "周必大",
        "paragraphs": [
            "憶驅千騎過田間，充國年耆鬢未斑。",
            "遺事劇談黄閣老，舊游追記玉門關。",
            "橫槎只道南通海，妖夢那知夜裂山。",
            "宿將如今幾人在，稍聽鼙鼓涕先潸。"
        ],
        "title": "橫州太守趙持挽詩",
        "id": "a232f94f-f002-4272-8520-381e3c5f4cfb"
    },
    {
        "author": "周必大",
        "paragraphs": [
            "來賓有雙鴈，峨峨漸江皋。",
            "豈嘗謀稻粱，逝將辨卑高。",
            "乃知可爲儀，初不在羽毛。",
            "鄙哉負塗豕，蹢躅爭一槽。"
        ],
        "title": "次韻湯朝美古意二首  其一",
        "id": "57003f60-acd4-4c5b-b7dd-a83128093b36"
    },
    {
        "author": "周必大",
        "paragraphs": [
            "雲間兩鳴鶴，清聲聞蘭皋。",
            "洗我蛙黽耳，興逐秋天高。",
            "頗欲從之游，安得六翮毛。",
            "歸來三歎息，誰家鬧檀槽。"
        ],
        "title": "次韻湯朝美古意二首  其二",
        "id": "6e7a4754-d001-40bb-a9f9-2a0849b43f6c"
    },
    {
        "author": "周必大",
        "paragraphs": [
            "千峯溧陽來，勢若西南奔。",
            "遥拱三茅峯，不敢迫至尊。",
            "三茅如軒懸，次序儼弟昆。",
            "正西闢夷塗，群仙之所門。",
            "至今下泊官，往往彌旗旛。"
        ],
        "title": "游茅山道中望岡阜西南來勢若連環既赴三茅而尾北擲馬上口占",
        "id": "f2999393-23fb-4fee-9543-a0708a67004f"
    },
    {
        "author": "周必大",
        "paragraphs": [
            "仙師足厭踏京洛，亦復懶控茅峯鶴。",
            "遺形聊示德充符，閉目定從陳鐵脚。"
        ],
        "title": "戲示凝神庵張椿齡",
        "id": "4a2a44d0-8201-4c00-97d8-5f9f9e54085a"
    },
    {
        "author": "周必大",
        "paragraphs": [
            "俗吏才拘拘，書生志落落。",
            "均之窘几案，底處著丘壑。",
            "中山李長官，整暇非政學。",
            "庭虛吏早散，園古句頻琢。",
            "問之何能爾，行道輕去就。",
            "誰如班孟堅，齷齪事元舅。",
            "紛紛名利場，風俗日益蠱。",
            "腰圍黄金带，巧宦不難取。",
            "惟有佳兒孫，未易以力致。",
            "君看房杜輩，勳業照文字。",
            "徐勣尚笑之，垂誡甚切至。",
            "何如遺清白，世有賢者類。",
            "詩書聞過庭，杖屨奉安步。",
            "邑人爭指似，玉立稱祖父。",
            "豈惟慰眼前，門戶頼不仆。",
            "翁乎復何憂，弦歌樂朝暮。"
        ],
        "title": "次韻溧水令李彥平清賞圖",
        "id": "654b0c2e-1a77-4395-af5a-a1e5c42530b7"
    },
    {
        "author": "周必大",
        "paragraphs": [
            "令君到處即文場，未怕簿書期會忙。",
            "神術有時朝賜履，賡歌無路贊垂裳。",
            "彭州篇什元飛動，工部交游更老蒼。",
            "自古詩人貴磨琢，試看淇澳詠文章。"
        ],
        "title": "蕪湖宰沈約之端節惠詩編次韻爲謝",
        "id": "1bfa0797-18b4-475d-a7de-0a54f7609ad2"
    },
    {
        "author": "周必大",
        "paragraphs": [
            "夜泊清溪弄水亭，棹謳徐起月華明。",
            "水晶宮畔西湖上，除却兩邦無此清。"
        ],
        "tags": [
            "西湖"
        ],
        "title": "池陽四詠  其一",
        "id": "f4e1c427-0511-4c61-95e1-aa01fca343ca"
    },
    {
        "author": "周必大",
        "paragraphs": [
            "天遣江山助牧之，詩材猶及杜筠兒。",
            "向來稍喜唐風集，今信樊川是父師。"
        ],
        "title": "池陽四詠  其二",
        "id": "3baae6b5-029f-4878-b7f4-f3d9960a91dc"
    },
    {
        "author": "周必大",
        "paragraphs": [
            "君葺城樓望九峯，我能徧踏九芙蓉。",
            "飛雲捲雨輸賢守，透月穿天乞老農。"
        ],
        "title": "池陽四詠  其三",
        "id": "a5e88b7e-7a0c-47a8-a55e-4b8a67219bdd"
    },
    {
        "author": "周必大",
        "paragraphs": [
            "地占齊山最上頭，州城宛在水中洲。",
            "蜿蜒正作長虹墮，吸住江河萬里流。"
        ],
        "title": "池陽四詠  其四",
        "id": "1681e5d7-3b44-4e88-b216-29319cf477bc"
    },
    {
        "author": "周必大",
        "paragraphs": [
            "上清別殿舊通明，仙聖飛騰戶不扃。",
            "出郭尚疑窗列岫，絕堤始露嶽真形。",
            "奇奇怪怪無非洞，下下高高總可亭。",
            "但把醺酣酬絕景，天風吹面徑須醒。"
        ],
        "title": "再登翠微亭和同年湯平甫知縣二首  其一",
        "id": "969a19ea-e804-404f-b048-5c15d75bf0a0"
    },
    {
        "author": "周必大",
        "paragraphs": [
            "相君早日翼天飛，晚落江湖罪以微。",
            "好事一時開翠壁，佳名千古記黄扉。",
            "朝游要及鴉翻樹，夕返何妨螢濕衣。",
            "更得湯休奇絕句，後來誰憶謝玄暉。"
        ],
        "title": "再登翠微亭和同年湯平甫知縣二首  其二",
        "id": "648eb56f-2a74-490f-9b1d-8402554e5f44"
    },
    {
        "author": "周必大",
        "paragraphs": [
            "攀蘿度險捷猱猿，石角鈎衣屨盡穿。",
            "莫訝遠尋金地藏，也曾徐步玉階前。"
        ],
        "tags": [
            "九华山"
        ],
        "title": "登九華山化城峰",
        "id": "ca7ec641-948c-42bf-80f7-3f4568a344ae"
    },
    {
        "author": "周必大",
        "paragraphs": [
            "注坡緣壁化城中，客慍奴嗔我亦慵。",
            "及至龜山還一上，爲憐高閣對雙峯。"
        ],
        "title": "登龜山",
        "id": "93c275b4-5720-4b38-8c12-fdfc384be991"
    },
    {
        "author": "周必大",
        "paragraphs": [
            "老僧九十視眈眈，二十年來不下山。",
            "我得九華充法供，亦能禁足老山間。"
        ],
        "title": "贈崇壽寺僧善修",
        "id": "019bdcfc-aeec-4577-b2ba-12dd08779ffe"
    },
    {
        "author": "周必大",
        "paragraphs": [
            "來如負弩先，去爲乘驄避。",
            "江左一片石，留伴幽人醉。"
        ],
        "title": "游雲光寺李提舉領客將至留二小詩  其一",
        "id": "caec68b0-5b6a-48ea-a051-30db502e0266"
    },
    {
        "author": "周必大",
        "paragraphs": [
            "作者正七人，飲中空八仙。",
            "長齋詎容醉，晉也合逃禪。"
        ],
        "title": "游雲光寺李提舉領客將至留二小詩  其二",
        "id": "6f51fa8e-870d-4abc-bb7f-d62f39d9ccf9"
    },
    {
        "author": "周必大",
        "paragraphs": [
            "清溪水色勝於藍，祖石移舟下鏡潭。",
            "妙絕畫屏并碧玉，謫仙不見與誰談。"
        ],
        "title": "泛清溪至玉鏡潭",
        "id": "1cbc7839-788f-4489-9809-a8820e08fbac"
    },
    {
        "author": "周必大",
        "paragraphs": [
            "太婆嶺獨高秋浦，皖公山正望龍舒。",
            "端如牛女隔天漢，不似彭郎近小姑。"
        ],
        "title": "望皖公山",
        "id": "432205e6-89c2-4ca3-9144-02818166fc34"
    },
    {
        "author": "周必大",
        "paragraphs": [
            "十日頑陰不見山，山中一夜雪封菴。",
            "伊予的有尋山分，日照北窗雲在南。"
        ],
        "tags": [
            "庐山"
        ],
        "title": "遊廬山佛手巖雪霽望南山",
        "id": "c72c90a3-1382-4a44-97a4-0581a960c2b2"
    },
    {
        "author": "周必大",
        "paragraphs": [
            "上盡諸峯地轉平，天低雲近日多陰。",
            "古來南北通雙徑，此去東西啟二林。",
            "虞世南碑從泯沒，白居易序合推尋。",
            "匡廬第一真僊境，忍使如今遂陸沉。"
        ],
        "tags": [
            "庐山"
        ],
        "title": "遊廬山弔大林",
        "id": "bcf696ec-c621-4357-8a43-2e922868d0a1"
    },
    {
        "author": "周必大",
        "paragraphs": [
            "代馬腥膻暗五臺，南方世界且徘徊。",
            "一燈別是真知識，不用奔波學善財。"
        ],
        "title": "天池觀文殊燈",
        "id": "430d7b31-8db9-4374-85b6-ff381d76277b"
    },
    {
        "author": "周必大",
        "paragraphs": [
            "我比同年百不能，只餘霜鬢愧師兄。",
            "慇懃覓句無言說，共撥寒灰聽水聲。"
        ],
        "title": "贈栖賢藏主可昇",
        "id": "c2906e3c-5a6d-4071-bf5c-9cde1de6a402"
    },
    {
        "author": "周必大",
        "paragraphs": [
            "南北周廬阜，東西徧九華。",
            "宴安無酖毒，痼疾有烟霞。",
            "淡薄村村酒，甘香院院茶。",
            "馳驅君莫厭，此出勝居家。"
        ],
        "tags": [
            "庐山"
        ],
        "title": "游廬山舟中賦四韻",
        "id": "853381a5-0dff-4b61-9042-9e0266a306c7"
    },
    {
        "author": "周必大",
        "paragraphs": [
            "沿泝江湖樂有餘，慆慆何必歎東徂。",
            "賞心到處窮佳境，好事逢人得異書。",
            "風浪送帆時一快，魚龍潜穴不須驅。",
            "歸來正使無泥洗，合壓香醪作歲除。"
        ],
        "title": "陳宰有詩來迎次韻",
        "id": "2cfec8f9-b0aa-4c34-8f78-8f65b3c129dc"
    },
    {
        "author": "周必大",
        "paragraphs": [
            "昔作匆匆去，今成緩緩歸。",
            "江山苦招隠，鷗鷺信忘機。",
            "已分漁舟老，還思鴈序飛。",
            "天公知客意，帆飽水生肥。"
        ],
        "title": "七兄以詩相迎次韻",
        "id": "48738225-ae80-48b3-bfcf-f33b296906cc"
    },
    {
        "author": "周必大",
        "paragraphs": [
            "臘月更兼逢臘日，滿江飛雪兆豐年。",
            "從兄預借南昌米，多釀新醪醉樂天。"
        ],
        "title": "走筆次七兄韻戲奉新新莊",
        "id": "437575c8-3f83-40f5-988a-355fe5e862fc"
    },
    {
        "author": "周必大",
        "paragraphs": [
            "路逢驛使嶺頭回，喜得新詩勝得梅。",
            "情似春風繰楚柳，句如臘雪屑韓瑰。",
            "祇今皇側求賢席，底事公銜樂聖杯。",
            "台路六符行復煥，丹心一寸未應灰。"
        ],
        "title": "次韻胡邦衡相迎",
        "id": "c4cd2e4d-87d7-4e91-9bbb-ea26efe61628"
    },
    {
        "author": "周必大",
        "paragraphs": [
            "慧遠遥同社，洪崖近拍肩。",
            "松枝年紀萬，棐實歲踰千。",
            "徑欲通天漢，忙因櫂酒船。",
            "香城均一握，易地即皆然。"
        ],
        "tags": [
            "庐山"
        ],
        "title": "向以書戲邦衡云某自廬山游西山當就迎公召節今邦衡有詩督此語不驗次韻",
        "id": "1090ba58-a572-4317-8c2c-4e51c14cf80f"
    },
    {
        "author": "周必大",
        "paragraphs": [
            "往時渡長蘆，行役甚迫束。",
            "忽逢萬人傑，大勝十年讀。",
            "升沉既日異，歲月空電速。",
            "公乎國元龜，用捨興替卜。",
            "如何白玉堂，儤直不滿宿。",
            "共惟中興主，志掃伊吾北。",
            "寧容廊廟具，尚賦諸侯祿。",
            "相茵朝以登，胡騎夕可逐。",
            "斯民補瘡痏，郡縣寬金穀。",
            "重將大手筆，繼鏤泰山玉。"
        ],
        "tags": [
            "泰山"
        ],
        "title": "次韻張安國二首  其一",
        "id": "29b9545e-8421-4b33-9b4d-42cfaf6f482f"
    },
    {
        "author": "周必大",
        "paragraphs": [
            "子房思赤松，冠掛带不束。",
            "高風動縉紳，盛事爭誦讀。",
            "向來進匪銳，今退那得速。",
            "皇帝六載冬，熏燎郊再卜。",
            "均釐際蓋壤，賫予首耆宿。",
            "煌煌舊使星，密映紫微北。",
            "要令對青黎，聊復寓天祿。",
            "人言驥雖老，萬馬未易逐。",
            "方爲帝者師，敢請罷辟穀。",
            "魯公從周公，榮哉佩聯玉。"
        ],
        "title": "次韻張安國二首  其二",
        "id": "4d974ae6-4821-4cd3-a320-821e6576d6e8"
    },
    {
        "author": "周必大",
        "paragraphs": [
            "七十歸休古亦稀，誰瀕四十掛朝衣。",
            "天如不發湖山閟，林下真無一士歸。"
        ],
        "title": "致政楊圖南僉判惠園亭石刻來索惡語寄題四首 湖山亭 其一",
        "id": "ecc2300d-1eab-4262-99fb-52d6125da342"
    },
    {
        "author": "周必大",
        "paragraphs": [
            "不向山林不背村，清江東畔邑東門。",
            "雨餘徐步看山罷，植杖沙邊試水痕。"
        ],
        "title": "致政楊圖南僉判惠園亭石刻來索惡語寄題四首 湖山亭 其二",
        "id": "fc68361d-7989-45d6-b4b6-c114d23a26b0"
    },
    {
        "author": "周必大",
        "paragraphs": [
            "一見堂名憶豫州，豈知身在楚江頭。",
            "主人久享園中樂，晚歲宜先天下憂。"
        ],
        "title": "致政楊圖南僉判惠園亭石刻來索惡語寄題四首 秀野堂 其一",
        "id": "34bdbe65-5dc8-4d7b-92af-adaf99dcbe80"
    },
    {
        "author": "周必大",
        "paragraphs": [
            "有竹無花山澤癯，有花無竹雪肌膚。",
            "洛陽城裏花連竹，迂叟規模定不迂。"
        ],
        "title": "致政楊圖南僉判惠園亭石刻來索惡語寄題四首 秀野堂 其二",
        "id": "f83a459f-ea6c-4540-8750-e47a75d871bc"
    },
    {
        "author": "周必大",
        "paragraphs": [
            "才思春江下瀨船，腹藏經笱更便便。",
            "坐觀林谷升初日，吟到雲山合暮烟。",
            "憶昨傾囊携過我，知君得句總堪傳。",
            "古來虛誕相如賦，枉使劉郎意欲仙。"
        ],
        "title": "次韻楊文發承議",
        "id": "07a32a10-89a4-44dc-9014-44611e2aaa5a"
    },
    {
        "author": "周必大",
        "paragraphs": [
            "遡洄險過峽中船，頼有名山寄靜便。",
            "丘壑遂將從栗里，功名何敢夢凌烟。",
            "吾賢才術今誰敵，野老風流未可傳。",
            "趁取桃花日千里，蓬萊方丈會群仙。"
        ],
        "title": "樂順之司理用楊韻贊予去歲江行遊山之樂再次韻",
        "id": "9219c8d2-e37e-4160-bdf6-5ce1e5a4b2c0"
    },
    {
        "author": "周必大",
        "paragraphs": [
            "講堂昔日飛三鱣，學館如今益十龜。",
            "文字之神君勿卜，明年春榜印纍纍。"
        ],
        "title": "寄題太和陳氏益龜堂",
        "id": "845cda12-1648-4bda-a4c2-5ed7984bf292"
    },
    {
        "author": "周必大",
        "paragraphs": [
            "一自樂卿司樂籍，夭桃穠李鬭誇張。",
            "陰成却落他人手，始悟分廂作法凉。"
        ],
        "title": "次韻樂順之司理新釋花權及上元不張燈二絕句  其一",
        "id": "645509b8-0098-4d83-b744-3c424519d4c1"
    },
    {
        "author": "周必大",
        "paragraphs": [
            "天閟華燈亦有情，知君新不顧傾城。",
            "遥憐擁被哦詩句，却遣隋珠照夜明。"
        ],
        "title": "次韻樂順之司理新釋花權及上元不張燈二絕句  其二",
        "id": "80fadde7-600e-4943-b7e5-b41a680f1aef"
    },
    {
        "author": "周必大",
        "paragraphs": [
            "門地榮聽履，夫家世夢松。",
            "初終無一欠，富貴有三從。",
            "疾愈龍宮藥，恩加象服封。",
            "乘鸞期忽至，談笑返仙峯。"
        ],
        "title": "信國太夫人慕容氏挽詞二首  其一",
        "id": "fc75a774-2b83-4b3f-a21e-59ac8421f907"
    },
    {
        "author": "周必大",
        "paragraphs": [
            "早暮闚遊識，曾饕截髮餐。",
            "升堂乖宿約，禊洛罷榮觀。",
            "女史新彤管，宗臣泣素冠。",
            "哀榮誰可擬，嘉祐富之韓。"
        ],
        "title": "信國太夫人慕容氏挽詞二首  其二",
        "id": "6f2b8314-5377-4a72-ab40-a530f371015e"
    },
    {
        "author": "周必大",
        "paragraphs": [
            "身閒端合醉秋光，兩地名花况並芳。",
            "金作鳳形如許巧，木成犀理若爲香。",
            "髻頭自笑辜釵色，沙面誰知識带黄。",
            "莫問詩壇偃旗鼓，天生的對欠平章。"
        ],
        "title": "胡邦衡相過賞金鳳許詩未送邦衡復作木犀會二花殆是的對偶成四韻",
        "id": "8443af53-1621-4dc0-a218-bbd1d4241bab"
    },
    {
        "author": "周必大",
        "paragraphs": [
            "制舉巍科世有賢，聞孫傳業中興年。",
            "貢才合益諸侯地，寵餞真開刺史天。",
            "有弟已容持布鼓，無能仍許鬻梔鞭。",
            "太平故事西崑體，指日皇都萬口傳。"
        ],
        "title": "鹿鳴宴坐上次錢守韻",
        "id": "d14644d0-50e7-4279-a21c-651f17ef11be"
    },
    {
        "author": "周必大",
        "paragraphs": [
            "行藏本同塗，明哲遇輒安。",
            "畎畝道可樂，肯思負鼎干。",
            "膰肉倘愛禮，豈遽涉汶川。",
            "大哉天地準，笑汝士女耽。",
            "丈人三吳秀，此理久已參。",
            "緬懷洛京老，知音賞英咸。",
            "佳名表棟宇，妙語來江山。",
            "至今編簡香，不謂室有蘭。",
            "君看爲邦問，正在簞瓢間。",
            "閲世從川流，如愚安石磐。",
            "聖門惟若人，始可語易占。",
            "不見繫辭中，巋然特書顔。"
        ],
        "title": "曾季欽少卿安序堂次朱希真韻",
        "id": "cb36219c-f910-49d8-b9f3-062057476243"
    },
    {
        "author": "周必大",
        "paragraphs": [
            "濁水難攀清路塵，偶曾先後掌絲綸。",
            "歸來久侍茵憑舊，至後初逢梅柳新。",
            "湖水欹斜應有意，春光漏洩不無因。",
            "絳帷幸許天荒破，日日當爲問道人。"
        ],
        "title": "邦衡置酒出小鬟予以官柳名之聞邦衡近買婢名野梅故以爲對",
        "id": "4c9aeda4-8553-49e8-a8bf-d0e3d9678a9b"
    },
    {
        "author": "周必大",
        "paragraphs": [
            "聖學榛蕪欠掃際，誠齋刻意紹淵輿。",
            "羊岐自昔迷多徑，鷄甕從今識廣居。",
            "西洛窮源談近似，南宗投隙說真如。",
            "早知大道容方軌，何用危塗轉棧車。"
        ],
        "title": "楊昌英示性說次韻爲謝",
        "id": "27870d28-420c-4555-afd4-2fc547374db8"
    },
    {
        "author": "周必大",
        "paragraphs": [
            "未結絇絲侍玉除，聊紆墨綬奉安輿。",
            "諸君相尚耻爲令，明府何妨大所居。",
            "歲美莫憂君不足，日長當念民無如。",
            "玉牀箭鏃何勞寄，只願章交使者車。"
        ],
        "title": "再次韻送楊昌英赴麻陽宰",
        "id": "e0b16a10-3324-4d65-b3c4-195752fa1a12"
    },
    {
        "author": "周必大",
        "paragraphs": [
            "怪底雪花今歲少，東君聚巧入壺春。",
            "老夫只學龜藏六，未羨梢頭首面新。"
        ],
        "title": "胡季懷惠六出梅一枝仍枉絕句率然次韻勿笑迂拙",
        "id": "70baa6d4-b1f9-4e51-b0a0-9fee5bda9670"
    },
    {
        "author": "周必大",
        "paragraphs": [
            "慣伴山僧汲澗泉，懶隨年少夢游仙。",
            "風流輸與賢兄弟，朱閣臨風教李娟。"
        ],
        "title": "夜夢次陳立夫韻",
        "id": "df3cc4ee-919e-48bf-9d62-14d4ede6d2b8"
    },
    {
        "author": "周必大",
        "paragraphs": [
            "小蠻未解囀鶑簧，鑿壁偷分富燭光。",
            "不是龐公靈照女，誰人爲作起予商。"
        ],
        "title": "七兄夜以小詩相戲走筆和韻",
        "id": "e535ef21-8a3e-4dc5-9207-ae68c5f5cb65"
    },
    {
        "author": "周必大",
        "paragraphs": [
            "先生豈比習池徒，薄醖仍慙校尉厨。",
            "獻粣聊將追粔籹，餔糟只欲伴屠蘇。",
            "削肌知自何人手，灌頂疑嘗釋氏醐。",
            "必許尋花兼問柳，敢辭挈榼更提壺。"
        ],
        "title": "戊子歲除以粣代酒送邦衡邦衡有詩見戲仍送牛尾貍次韻",
        "id": "11be535f-03ee-4f3d-8285-ab9e80a1d1dd"
    },
    {
        "author": "周必大",
        "paragraphs": [
            "金谷烹煎豈我徒，磨舂爭語夜闌厨。",
            "六年不賜湯官餌，除日猶分刺史酥。",
            "小惠無多真畫餠，大篇有味勝清醐。",
            "遥知發羃烘堂處，不見蒸鵝只瓠壺。"
        ],
        "title": "邦衡再送二詩一和爲甚酥二和牛尾貍  其一",
        "id": "2c215c16-97ca-49b9-841e-b2dabba96d54"
    },
    {
        "author": "周必大",
        "paragraphs": [
            "追跡猶應怨獵徒，截肪何敢恨庖厨。",
            "鱠鱸湖上休誇玉，煮豆瓶中未是酥。",
            "伴食偏宜十字餠，先驅正頼一巵餬。",
            "却因玉面新名字，腸斷元正白獸壺。"
        ],
        "title": "邦衡再送二詩一和爲甚酥二和牛尾貍  其二",
        "id": "80e7fbfe-8518-4dd6-be3c-058f251e9a5b"
    },
    {
        "author": "周必大",
        "paragraphs": [
            "天憐寓客混緇徒，十日無烟香積厨。",
            "暮雪故教投碎米，饞涎那更忍流酥。",
            "旃毛齧盡寒生粟，風絮吟時韻怕醐。",
            "誰似維摩坐芳縟，散花別是一方壺。"
        ],
        "title": "後兩日大雪邦衡復用前韻作窮語戲和",
        "id": "942a8a49-5a89-4948-b474-e66718070374"
    },
    {
        "author": "周必大",
        "paragraphs": [
            "昭君顔如花，萬里度鷄漉。",
            "古今罪畫手，妍醜亂羣目。",
            "誰知漢天子，袨服自列屋。",
            "有如公主親，尚許穹廬辱。",
            "况乃嬪嬙微，未得當獯鬻。",
            "奈何弄文士，太息爭度曲。",
            "生傳琵琶聲，死對青塚哭。",
            "向令老後宮，安得載簡牘。",
            "一時抱微恨，千古留賸馥。",
            "因嗟當時事，賢佞手反覆。",
            "守道蕭傅死，效忠京房戮。",
            "史臣一張紙，此外誰復錄。",
            "有琴何人操，有塚何人肅。",
            "重色不重德，聊以砭世俗。"
        ],
        "title": "己丑二月七日雨中讀漢元帝紀效樂天體",
        "id": "71b9bc7b-b2e7-4a82-9205-46982a2e0c04"
    },
    {
        "author": "周必大",
        "paragraphs": [
            "投林倦翼久知還，尚客君家伯仲間。",
            "入市每嫌妨杖屨，臨岐那忍問河山。",
            "家聲好在金陵簿，人物爭看玉笋班。",
            "他日銀黄夸里後，不妨徐伴野夫閒。"
        ],
        "title": "楊文甫主簿頃惠佳篇今赴松溪次韻送別",
        "id": "1708e4da-0a37-41fc-a764-ccc8d2802801"
    },
    {
        "author": "周必大",
        "paragraphs": [
            "青原臺成知幾春，倚欄但愛江山新。",
            "那知遇事發奇秘，使君著眼惟憂民。",
            "魯臺當年有故事，首驗雲黄期歲美。",
            "鳳翔仙伯記新亭，不志游觀名雨喜。",
            "紛紛烟靄何足祥，豐年上瑞不可忘。",
            "江頭白粲連萬檣，賸與官家實太倉。"
        ],
        "title": "錢守青原瑞靄圖",
        "id": "c358b6c1-3bca-41d2-b1b8-c6717ac3eaee"
    },
    {
        "author": "周必大",
        "paragraphs": [
            "賀客稱觴滿冠霞，懸知酒渴正思茶。",
            "尚書八餠分閩焙，主簿雙瓶揀越芽。",
            "妙手合調金鼎鉉，清風穩到玉皇家。",
            "明年敕使宣臺餽，莫忘幽人賦葉嘉。"
        ],
        "title": "胡邦衡生日以詩送北苑八銙日注二瓶",
        "id": "cddec645-457c-4c16-9561-fd18aec17eef"
    },
    {
        "author": "周必大",
        "paragraphs": [
            "金華絕出氣凌霞，不愧君王坐賜茶。",
            "商嶺烹來思舊樣，洛泉煎處歎新芽。",
            "詩評未怕人生癭，鹽濟惟防賊破家。",
            "賸欲蒼生蘇息否，剛嚴須是相王嘉。"
        ],
        "title": "邦衡再和再次韻",
        "id": "8f4e8536-b3e0-4716-ae18-9757cee58be9"
    },
    {
        "author": "周必大",
        "paragraphs": [
            "竹林終日醉流霞，下客窮空祇戹茶。",
            "更欲打門奴酪粥，何殊歛手捧薑芽。",
            "賜金指日揮疏傅，盛饌常時設謝家。",
            "莫爲唱酬供一笑，從今便廢爾殽嘉。"
        ],
        "title": "邦衡姪季懷亦惠二詩再次韻二首一頌其叔姪之美一解季懷生日不送茶之嘲  其一",
        "id": "3a2b592c-88de-4657-b849-fee7231ad0c9"
    },
    {
        "author": "周必大",
        "paragraphs": [
            "蕭散玄真吏少霞，樵青日日爲煎茶。",
            "莫因閩粵臯蘆葉，却厭神仙掌上芽。",
            "竹戶勝棋非我事，菊潭試水是君家。",
            "不須更酹蘋洲塚，世以詩鳴句自嘉。"
        ],
        "title": "邦衡姪季懷亦惠二詩再次韻二首一頌其叔姪之美一解季懷生日不送茶之嘲  其二",
        "id": "13980329-db35-4293-b903-f7f7b2544e7f"
    },
    {
        "author": "周必大",
        "paragraphs": [
            "卯飲高樓徹暮霞，絕勝茅屋己公茶。",
            "篛包句好逢真賞，荷葉甌深稱嫩芽。",
            "詩老坐中容我輩，朝賢乞處藉君家。",
            "從來佳茗如佳什，屢酌新烹味轉嘉。"
        ],
        "title": "季懷設醴且示佳篇再賦一章以酬五詠",
        "id": "1c0d2f22-928e-42e8-bb16-6f6f68f371fa"
    },
    {
        "author": "周必大",
        "paragraphs": [
            "詩成蜀錦粲雲霞，宮樣宜嘗七寶茶。",
            "壓倒柳州甘露飲，洗空梅老白膏芽。",
            "睡魔豈是驚軍將，茗戰都緣避作家。",
            "怪底清風失炎暑，朝來吉甫誦柔嘉。"
        ],
        "title": "尚長道見和次韻二首  其一",
        "id": "3e6bab59-365f-45e0-815d-85a055475153"
    },
    {
        "author": "周必大",
        "paragraphs": [
            "鍾山處士映高霞，止酒惟親睡起茶。",
            "遠向溪邊尋活水，閒于竹裏試陽芽。",
            "一鷗休問帝前席，七椀且同僧在家。",
            "所愧叔孫無五善，若爲重拜晉君嘉。"
        ],
        "title": "尚長道見和次韻二首  其二",
        "id": "94c4afd3-532e-4bf8-9a75-7312365f938f"
    },
    {
        "author": "周必大",
        "paragraphs": [
            "門外千竿竹繞牆，清風終日注回廊。",
            "五年未續夢中夢，得得來追三伏凉。"
        ],
        "title": "頃嘗夢至善生院賦詩一聯己丑七月十三日因遊續成一絕",
        "id": "f20c9a8d-2ba1-43bd-a5ae-0dd74f3da49d"
    },
    {
        "author": "周必大",
        "paragraphs": [
            "天香猶带曳裙霞，銀合行參到闕茶。",
            "賸馥欲霑吾臭味，普薰聊發善萌芽。",
            "心清此去誇僧舍，意可由來出內家。",
            "乞與博山添正氣，嶄巖曾辱更生嘉。"
        ],
        "title": "七月十五日邦衡用前韻送薰衣香二貼次韻爲謝",
        "id": "a299f5f2-769d-4612-a487-430057b3a0c1"
    },
    {
        "author": "周必大",
        "paragraphs": [
            "諸父聲名塞兩間，圭分青白轂朱丹。",
            "莫年勛業心方壯，前日姦諛骨尚寒。",
            "聞道秋官還簡擢，獨憐處士失榮觀。",
            "如今喜見當家子，應賦忠州此日歡。"
        ],
        "title": "胡渙季享示壽詩二首十月二十五日因其生日次韻答之  其一",
        "id": "232e7337-d1b8-4e17-8f41-91c36e7a5803"
    },
    {
        "author": "周必大",
        "paragraphs": [
            "杲杲朝曦正在東，文心詩耳一時聰。",
            "學當鼎盛猶無敵，才過頤期想更工。",
            "此去宦游談笑裏，後來家慶畫圖中。",
            "俾昌俾乂詩人事，不似荒虛漢少翁。"
        ],
        "title": "胡渙季享示壽詩二首十月二十五日因其生日次韻答之  其二",
        "id": "022c2236-3783-4183-8099-0ed31f76e543"
    },
    {
        "author": "周必大",
        "paragraphs": [
            "曾到蓬山驗異聞，浮筠翻動雪披紛。",
            "紫莖綠葉騷人句，不在秋蘭在竹君。"
        ],
        "title": "紫竹  其一",
        "id": "b07826f1-7f5a-4c5b-859f-a65492896fba"
    },
    {
        "author": "周必大",
        "paragraphs": [
            "青紫從來豈異端，要看同傲折膠寒。",
            "若輕間色思方節，圓竹應須斬萬竿。"
        ],
        "title": "紫竹  其二",
        "id": "eefe7c36-4211-47a2-85d2-94cb24a5a2f7"
    },
    {
        "author": "周必大",
        "paragraphs": [
            "富貴由身致，廉勤守自然。",
            "常珍惟脫粟，老伴只殘編。",
            "天已償高壽，人猶望百年。",
            "千車會葬者，誰間大夫賢。"
        ],
        "title": "武崗太守羅挽辭二首  其一",
        "id": "e5ca5292-1bd1-47ae-a441-6686a91d70a8"
    },
    {
        "author": "周必大",
        "paragraphs": [
            "憶昨登門日，蟠齋擁夜爐。",
            "疾姦頻齽齘，悼往一喑嗚。",
            "激烈看前輩，疲庸愧小儒。",
            "英靈那戢木，尚想抗狂胡。"
        ],
        "title": "武崗太守羅挽辭二首  其二",
        "id": "6fc664f6-f78c-4e99-818f-33dcd34a4dbd"
    },
    {
        "author": "周必大",
        "paragraphs": [
            "盧溪筆力透天心，楊令文追正始音。",
            "更讀池塘惠連句，識君何待接清襟。"
        ],
        "title": "萬安韋邦彥字俊臣携王民瞻楊廷秀謝昌國絕句相過次韻勉之  其一",
        "id": "8602b465-6afd-4835-a40f-ed0b642a2b9b"
    },
    {
        "author": "周必大",
        "paragraphs": [
            "後學爭欹雨後巾，前賢久澤霧中文。",
            "韋郎勉力追三傑，他日人還傚五雲。"
        ],
        "title": "萬安韋邦彥字俊臣携王民瞻楊廷秀謝昌國絕句相過次韻勉之  其二",
        "id": "92a8319b-260a-452b-891f-a218c18eedd4"
    },
    {
        "author": "周必大",
        "paragraphs": [
            "好因輪斲悟觀書，莫守筌蹄覓兔魚。",
            "華嶽登來卑步仞，滄溟浮罷眇支渠。",
            "命窮且戲娛親綵，道合須牽奉詔裾。",
            "此外文章真小技，未應傾慕蜀相如。"
        ],
        "tags": [
            "华山"
        ],
        "title": "陳平叔相從四年文行粹然臨分惠詩有立身行道之問敢用陽司業勉學者之意次韻爲贈",
        "id": "33822ca4-d83c-4cef-9cc1-2f13a8f907b3"
    },
    {
        "author": "周必大",
        "paragraphs": [
            "詩社飄零二十年，春官老子復登仙。",
            "豫章幸有橫枝在，好覓鸞膠續斷絃。"
        ],
        "title": "贈黄格非",
        "id": "9001aff1-be29-4355-bb21-bd6526c2687e"
    },
    {
        "author": "周必大",
        "paragraphs": [
            "秦人溪畔漢人山，萬木參天六月寒。",
            "寫向湯休詩集裏，老夫要作畫圖看。"
        ],
        "title": "送梁山長老智顯",
        "id": "65d356a7-6026-447c-a89e-91cd21a928e6"
    },
    {
        "author": "周必大",
        "paragraphs": [
            "榜題聊復借揚雲，千古行藏本自明。",
            "此閣定非天祿閣，肯因寂寞便輕生。"
        ],
        "title": "丘成之司理明遠閣二首  其一",
        "id": "3fe50248-43fb-4cf8-a1e4-b427ec9b9ccd"
    },
    {
        "author": "周必大",
        "paragraphs": [
            "家傳秘籍慕班斿，有子當追嗣與彪。",
            "好事一瓻如許借，樓前百榼果爲丘。"
        ],
        "title": "丘成之司理明遠閣二首  其二",
        "id": "36d3788c-0666-4fd3-ad4d-b6a48ad1a55c"
    },
    {
        "author": "周必大",
        "paragraphs": [
            "誠齋詩名牛斗寒，上規大雅非小山。",
            "向來志氣薄黄散，忽爲五斗輟萬卷。",
            "兒童笑君非良圖，丈夫出處寧知渠。",
            "吳公適爲南州起，昔日河南今在此。",
            "好賢薦士任以身，門下賈生子其人。",
            "鄙夫料事倘不誤，早寄重脩滕閣句。"
        ],
        "title": "奉新宰楊廷秀携詩訪別次韻送之",
        "id": "e8974406-8a38-4797-bac7-79f74ed16255"
    },
    {
        "author": "周必大",
        "paragraphs": [
            "疏食山間荼亦甘，况逢苦笋十分甜。",
            "君看齒頰留餘味，端爲森森正且嚴。"
        ],
        "title": "五月三日遊簡寂食甜苦笋知觀歐陽齊年求詩",
        "id": "939e716a-087f-4f36-800e-55f372e15877"
    },
    {
        "author": "周必大",
        "paragraphs": [
            "壽杯又是酌流霞，醉眼還醒講殿茶。",
            "舉世甿謠思舊德，隔年詩讖託新芽。",
            "漢帷果慶登三傑，胡幕何愁不一家。",
            "賜也多言如屢中，合分龍餠示旌嘉。"
        ],
        "title": "去夏邦衡胡侍郎生日嘗因茶詩致善頌其語果驗再賦一篇爲大用長生之祝且求賜茗作潤筆",
        "id": "0c1a8340-7cae-46ba-8ec2-5adb36b685ef"
    },
    {
        "author": "周必大",
        "paragraphs": [
            "臺門屋壞中丞去，秘閣簷摧少令歸。",
            "頼有溫公遺事在，故應早晚入黄扉。"
        ],
        "title": "秘閣簷摧李監仁甫得湖北漕用溫公故事作小詩送之",
        "id": "9da91b9c-dce5-4da3-94ad-3d8c83527eef"
    },
    {
        "author": "周必大",
        "paragraphs": [
            "觚稜回首六經春，重挈荷囊上要津。",
            "桑下未忘三宿戀，柳邊仍喜一番新。",
            "即開東閣招奇士，快與西湖作主人。",
            "濁酒誇張真過矣，如公詩句乃清醇。"
        ],
        "tags": [
            "西湖"
        ],
        "title": "昨以清醇之酒爲邦衡侍郎壽乃蒙惠詩且約深秋清集至時侍郎當捨芙蓉而面三槐某已歸醉東籬悠然見南山矣次韻爲謝",
        "id": "76915de2-91bb-4250-b6cf-0917af9db095"
    },
    {
        "author": "周必大",
        "paragraphs": [
            "年年郡圃共尋春，夜夜神岡醉問津。",
            "公從鷄翹恩典厚，我遊麟省寵光新。",
            "願聞玉鉉調元日，幸攝金鑾草制人。",
            "致主勛華端有望，澆風于此合還醇。"
        ],
        "title": "邦衡侍郎再惠春字韻詩次韻懷舊敘謝且致登庸之祝",
        "id": "ed94d986-c470-4f48-8f15-5ff5c82c17a4"
    },
    {
        "author": "周必大",
        "paragraphs": [
            "蓬山落拓復經春，宦海茫洋懶問津。",
            "志節漸消平日壯，鬢毛空比去年新。",
            "午橋早並緋衣相，一月還同赤壁人。",
            "天遣駑駘追驥騄，無如才德異疵醇。"
        ],
        "title": "邦衡侍郎用舊韻慶予生朝賡續爲謝",
        "id": "be437eab-e932-4eb3-81f6-a9038143a1b2"
    },
    {
        "author": "周必大",
        "paragraphs": [
            "玉堂清冷夜初長，風雨蕭蕭憶對牀。",
            "徼道傳呼鐘鼓密，夢魂那得到君傍。"
        ],
        "title": "夜直懷永和兄弟",
        "id": "522146d0-371c-4342-b3ee-5b6fe618bb31"
    },
    {
        "author": "周必大",
        "paragraphs": [
            "勝遊元在十人中，健翮先培萬里風。",
            "落帽有歡追戲馬，峩冠無計屈乘驄。",
            "對門尚許官曹近，光館猶期燕會同。",
            "幸可誇張少年在，未須細數菊花叢。"
        ],
        "title": "重陽預約三館同舍登高于真珠園前數日李粹伯秘丞除殿院",
        "id": "a5fb0a87-f2af-4feb-a981-a4eb2e5eee38"
    },
    {
        "author": "周必大",
        "paragraphs": [
            "講席人期相鄭覃，石渠我忝繼齊堪。",
            "碧琳殿邃同宣召，白玉堂深接笑談。",
            "寓直敢陪東道主，登高尚想北山南。",
            "洞巖勝集空回首，何日芒鞵許再探。"
        ],
        "title": "與館中同僚會邦衡侍郎于南山真珠園後兩日翰苑作開講會予不赴邦衡有詩見懷次韻",
        "id": "e2842e56-f30d-4fc7-b803-32a45308cd58"
    },
    {
        "author": "周必大",
        "paragraphs": [
            "談鋒激烈劍芒寒，素藴光輝珠在簞。",
            "萬里未行騏驥死，百圍將半豫章殘。",
            "山中宰相今誰繼，地下修文古亦難。",
            "一讀名章三太息，淚流何待雍門彈。"
        ],
        "title": "次韻邦衡哭季懷",
        "id": "ebb62895-28b2-4aa8-9e2e-07ed25856630"
    },
    {
        "author": "周必大",
        "paragraphs": [
            "當年給札踏金鑾，重到依然九月寒。",
            "學士策詢學士策，秘書官試秘書官。",
            "自憐綠鬢非前度，尚喜青衫總一般。",
            "寄與浙東程閣老，莫矜紅旆笑儒酸。"
        ],
        "title": "紹興庚辰九月二十三日與浙東權帥同年程龍圖並試玉堂庚寅歲由少蓬寓直摛文發策試館職亦九月也有懷泰之輒寄四韻",
        "id": "bb9bb1b0-9986-4be8-a8ea-ab110a7a5f92"
    },
    {
        "author": "周必大",
        "paragraphs": [
            "有鶉不博禾三百，却向枯河擲釣緡。",
            "他日陳平宰天下，如瑜翻作指囷人。"
        ],
        "title": "陳叔進祕書送鶉分粟爲謝乃辱佳句次韻發笑",
        "id": "d5a10841-54fd-4ae8-ad66-053cdfb121eb"
    },
    {
        "author": "周必大",
        "paragraphs": [
            "軼材騰驥騄，湧思决河渠。",
            "枝茂根先實，名高士豈虛。",
            "君王憐舊土，館殿有新除。",
            "努力功名會，燕然欠大書。"
        ],
        "title": "夜直玉堂讀王仲行正字文編用入館新詩韻",
        "id": "b5ffd7cb-6706-453f-b088-353421dd4b05"
    },
    {
        "author": "周必大",
        "paragraphs": [
            "舊第閑梅塢，新知泥柳橋。",
            "情先春色動，節後歲寒凋。",
            "久矣承三接，宜然冠百僚。",
            "不須驚鶴髮，未礙插蟬貂。"
        ],
        "title": "草具屈邦衡侍郎蒙賦即事新詩次韻皆敘坐上語他時共發一笑也",
        "id": "abb88fb3-6532-4307-aea8-f8e96dbda3c5"
    },
    {
        "author": "周必大",
        "paragraphs": [
            "荒淫吳以顛，戰勝越云吉。",
            "是非兩安在，阡陌眇蕭瑟。",
            "公來開別墅，草莽手爬櫛。",
            "陰晴及寒暑，每到皆勝日。",
            "新詩弔興廢，收拾滿箱帙。",
            "有客師元亮，甫謝彭澤秩。",
            "幸分北窗風，容此易安膝。"
        ],
        "title": "和范至能舍人農圃堂韻",
        "id": "c7f5a1ee-1758-4508-bc4a-76f464d37780"
    },
    {
        "author": "周必大",
        "paragraphs": [
            "有美傳清雅，無心問介通。",
            "僉言宜僕射，累疏避司空。",
            "身後疏巾歛，生前濁酒中。",
            "吳鈎無路掛，灑淚寄西風。"
        ],
        "title": "徐稚山龍學挽詞二首  其一",
        "id": "edc1c5c4-4b13-42b8-a3aa-41bb50e925f7"
    },
    {
        "author": "周必大",
        "paragraphs": [
            "昔者陪簪筆，比鄰記鑿垣。",
            "十年間何闊，一見欲無言。",
            "哭鯉何多難，葬嬴真少恩。",
            "天乎如可恃，門戶看諸孫。"
        ],
        "title": "徐稚山龍學挽詞二首  其二",
        "id": "cdfb3ddf-ab6b-41da-88c5-21603fb52c5d"
    },
    {
        "author": "周必大",
        "paragraphs": [
            "符節何妨彩服斑，專心溫凊寧求閒。",
            "賓朋忽弔西河上，父子繼遊東岱間。",
            "前日臺門哭瓜葛，同時華屋落丘山。",
            "不須更問相從舊，行道之人亦涕潸。"
        ],
        "title": "徐子禮宗丞挽詞",
        "id": "a2e99e79-1c00-442f-84a4-c250cb248311"
    },
    {
        "author": "周必大",
        "paragraphs": [
            "勁氣危言五十春，今騎廄馬踏天津。",
            "葵傾夏日心彌切，松度秋霜色轉新。",
            "鼎鼐調和知有日，君臣慶會豈因人。",
            "周流四府須三紀，壽斚休辭痛飲醇。"
        ],
        "title": "慶邦衡生朝用去年韻",
        "id": "04f8343f-97af-47d6-a388-d64e7f75f335"
    },
    {
        "author": "周必大",
        "paragraphs": [
            "綠槐夾道集昏鴉，敕使催宣坐賜茶。",
            "歸到玉堂清不寐，月鈎初上紫薇花。"
        ],
        "title": "入直召對選德殿賜茶而退",
        "id": "7d700bc3-08fb-4664-8c2b-b61fcf7cdb87"
    },
    {
        "author": "周必大",
        "paragraphs": [
            "簡惠唐蘇令，文章漢甲科。",
            "滿朝空慰藉，漫仕竟蹉跎。",
            "有命窮何病，無年理則那。",
            "挽謳嗟不及，留與邑人歌。"
        ],
        "title": "陳君舉示張孝愷行狀且求詩孝愷嘗攝令華亭有善狀",
        "id": "1d99a7b2-d4b8-464a-aa59-c0c14ee62e46"
    },
    {
        "author": "周必大",
        "paragraphs": [
            "萬頃湖光似鏡平，蜿蜒得得導舟行。",
            "從來仕路風波惡，却是江神不世情。"
        ],
        "title": "過鄔子湖",
        "id": "95c7bfc9-6d1c-43cf-a68c-d9eadddca671"
    },
    {
        "author": "周必大",
        "paragraphs": [
            "聖朝有道合羞貧，清晝那容裹路珍。",
            "金馬玉堂辭漢殿，桃花流水訪秦人。",
            "敢吟莫莫休休句，且佚膠膠擾擾身。",
            "高會竹林欣有日，剩篘玉友釣溪鱗。"
        ],
        "title": "奉祠還家姪繹以詩相迎次韻",
        "id": "3658729d-fe62-4d4d-9a8c-6de0c5521ea4"
    },
    {
        "author": "周必大",
        "paragraphs": [
            "九十談經似子春，三公虛位待平津。",
            "禮文元秉周邦舊，義訓重頒楚老新。",
            "鴟閣行看迎太宰，象篦應記講庖人。",
            "太平致了陰謀息，方信儒真道粹醇。"
        ],
        "title": "頃在道中聞邦衡侍郎將進周禮新解嘗賦詩就爲六月三日壽或謂名在丹書不當玷汙西清之儶老羞愧而止今蒙俯記生朝特貽佳作既仍舊韻敢隠鄙言狗尾之續斐然鶴頭之側必矣",
        "id": "6161188c-0d80-4cd0-add2-3e5727cf5c54"
    },
    {
        "author": "周必大",
        "paragraphs": [
            "丁年筆力斡千鈞，齒宿于今意轉新。",
            "櫻伐廣陵聊作賦，梅開桂嶺定宜人。",
            "暫從南極通冠冕，會向東方領縉紳。",
            "菊有黄花潭有水，願尋漢事壽佳辰。"
        ],
        "title": "次胡長彥司戶韻爲其生日壽長彥新授桂掾",
        "id": "ca9d2c29-0217-44fe-809e-a57b81e86012"
    },
    {
        "author": "周必大",
        "paragraphs": [
            "青城小語慶新陽，共向紅雲拜玉皇。",
            "六日七分驚歲月，五更三點憶班行。",
            "屬車誰從黄麾仗，釣艇還飛白羽觴。",
            "猶勝去年三館客，十人八處耿相望。"
        ],
        "title": "前歲冬至與胡邦衡小語端誠殿下道值夏舊事今年邦衡舉易緯六日七分之說輒用子美五更三點爲對後數日得劉文潜運使書記去年館中團拜人今作八處感嘆成詩",
        "id": "9b22806f-fdfd-4295-924f-abe4a491bd55"
    },
    {
        "author": "周必大",
        "paragraphs": [
            "幽人門巷冷如冰，使節光華肯再登。",
            "今夕青燈話三館，明年何處說廬陵。"
        ],
        "title": "十二月十九日餞別劉文潜運使明日書來云醉夢中作小詩但記後兩句爲足成之",
        "id": "27fd37ca-b966-4c65-a2ef-05c53ee810ad"
    },
    {
        "author": "周必大",
        "paragraphs": [
            "鷄林空詫夜明簾，鰲禁曾迎金炬蓮。",
            "却向江城度元日，同看燈箔樂新年。",
            "盤紅坐覺光如晝，鞍白端令意欲仙。",
            "歸對短檠惟寂寞，酒醒漏永不成眼。"
        ],
        "title": "胡邦衡賦琉璃燈簾詩次韻",
        "id": "cb00e8a1-a69f-4827-85fa-e0ee0525cf9e"
    },
    {
        "author": "周必大",
        "paragraphs": [
            "伊昔青衿地，于今絳帳師。",
            "家聲傳叔贛，宦學類先之。",
            "久已鴞音革，居然鱣服宜。",
            "誰開丞相閣，此士獨非奇。"
        ],
        "title": "送劉子和教授赴贛州兼簡府主洪景盧二首  其一",
        "id": "6214e371-81b2-4a02-af0f-96f81a3cc357"
    },
    {
        "author": "周必大",
        "paragraphs": [
            "藉甚書詩帥，中和正爾歌。",
            "人留河內寇，帝念禁中頗。",
            "餘事裒丁志，多聞重乙科。",
            "固無官長駡，解使客氈多。"
        ],
        "title": "送劉子和教授赴贛州兼簡府主洪景盧二首  其二",
        "id": "99b60b97-1935-4c59-aaff-0a23c7b40a59"
    },
    {
        "author": "周必大",
        "paragraphs": [
            "賓鴻列陣競隨陽，却向丹山隠鳳凰。",
            "銀管題詩紛滿帙，金釵度曲儼分行。",
            "漢宮早促三更席，梁苑行稱萬壽觴。",
            "顧我飄零無著處，非公湔祓尚誰望。"
        ],
        "title": "邦衡再送皇字韻詩來次韻",
        "id": "304b4f4e-421a-42ff-9c0f-4e874d1e99b7"
    },
    {
        "author": "周必大",
        "paragraphs": [
            "乃公剛骾迅詞章，濟美人推小贊皇。",
            "君實固難安洛汭，子虛亦合薦周行。",
            "牛屠十九看游刃，媠擊三千始濫觴。",
            "早向秦淮迎輦輅，北征旗鼓正相望。"
        ],
        "title": "又次邦衡長子總幹韻",
        "id": "cc857c90-cd6a-4291-8fd5-ab8acd7b36fa"
    },
    {
        "author": "周必大",
        "paragraphs": [
            "聖世恩榮盛孝章，北窗自欲傲羲皇。",
            "通家喜燕鷄豚社，治郡愁親鴈鶩行。",
            "陌上花開人鬭草，甕頭酒熟客傳觴。",
            "及時行樂君休厭，召驛相將項背望。"
        ],
        "title": "又次邦衡族姪長彥司戶韻",
        "id": "ca4d57dc-199b-495c-a562-1b37ebcfa8ab"
    },
    {
        "author": "周必大",
        "paragraphs": [
            "謬向初元從九旒，坐狂朝蹟自宜收。",
            "虛名誰競兩蝸角，懶性敢居千騎頭。",
            "聞道宵衣勞聖主，有時夜舞憶神州。",
            "二千石祿猶前却，何事真封萬戶留。"
        ],
        "title": "同年楊謹仲教授以詩慶予得郡次韻二首  其一",
        "id": "fdccdfbb-a7cd-4d5e-b4b2-812e650b20eb"
    },
    {
        "author": "周必大",
        "paragraphs": [
            "才氣崢嶸早斷鰲，詩豪不獨酒中豪。",
            "其誰代匠頻傷斲，之子良庖却善刀。",
            "莫嘆廣文官獨冷，絕勝州郡職徒勞。",
            "泮宮方采僖侯藻，高士休尋仲蔚蒿。"
        ],
        "title": "同年楊謹仲教授以詩慶予得郡次韻二首  其二",
        "id": "6373481b-548d-48f9-9f1d-5069efc41faf"
    },
    {
        "author": "周必大",
        "paragraphs": [
            "蓋世成功陋漢黥，翩翩弨掛許誰檠。",
            "氣凌霄漢哮崖鶻，文闊波瀾掣海鯨。",
            "囊水謾疑韓信怯，柵淮終畏晉兵勍。",
            "先生餘事爲詩老，天宇行將一柱擎。"
        ],
        "title": "邦衡侍郎作一字韻詩贈麻姑觀道士李惟賓次韻仍效其體",
        "id": "cfd02a23-e3a1-4831-a6a9-f069d107d05f"
    },
    {
        "author": "周必大",
        "paragraphs": [
            "翊戴南陽第一春，馳驅北伐太原津。",
            "天開今代風雲會，運應中興歲月新。",
            "霖雨正宜蘇大旱，清風未可作閑人。",
            "一杯安足爲公壽，看飲思堂萬斛醇。"
        ],
        "title": "邦衡生日用舊歲韻",
        "id": "997925bf-89e3-433c-bb01-64db938a7933"
    },
    {
        "author": "周必大",
        "paragraphs": [
            "泰陵耆舊日衰槁，白也胡爲顔色好。",
            "何曾山林採大藥，更說方書試鴻寶。",
            "千年鼻祖翔太清，至言八千授長生。",
            "坐令耳孫守家法，八十鬢綠雙瞳明。",
            "昨日人爲澹菴壽，今朝竹院笙歌奏。",
            "二老風流總健强，盛事他時恐難又。",
            "陛下聖德師文王，作興銳欲恢封疆。",
            "盍歸乎來不可緩，凜凜梁棟扶明堂。"
        ],
        "title": "李秀實生日",
        "id": "e5f8b153-224a-48f8-aac8-b69153098bfc"
    },
    {
        "author": "周必大",
        "paragraphs": [
            "玉笥岧嶤秀倚空，清江汀瀅日朝東。",
            "杜蕭安在王陳遠，極貴長生總屬公。"
        ],
        "title": "同年楊謹仲教授生日  其一",
        "id": "11791e08-3612-499d-b0d8-75fbede54fd0"
    },
    {
        "author": "周必大",
        "paragraphs": [
            "伯起宜橫講殿經，若爲臨賀復廬陵。",
            "朝來冠雀銜三鱣，敢賀先生自此升。"
        ],
        "title": "同年楊謹仲教授生日  其二",
        "id": "be2cabe9-3771-4901-afde-6a3f0eff0bd9"
    },
    {
        "author": "周必大",
        "paragraphs": [
            "孝行陰功未易量，從來家住玉田坊。",
            "人間聊復三千歲，海上他時日更長。"
        ],
        "title": "同年楊謹仲教授生日  其三",
        "id": "e63f020e-6f7b-40fa-9843-f1fee0adf2a3"
    },
    {
        "author": "周必大",
        "paragraphs": [
            "載酒過門欲壽公，酒杯有限壽無窮。",
            "玉樽祇在天西北，不惜年年爲一中。"
        ],
        "title": "同年楊謹仲教授生日  其四",
        "id": "a6e11cd4-82a2-4d74-bc00-adcf671eab96"
    },
    {
        "author": "周必大",
        "paragraphs": [
            "五行陳範推箕子，三壽爲朋及魯申。",
            "二紀環周元附驥，四辰鱗次豈因人。",
            "交承紫掖追隨舊，遞宿金鑾契分申。",
            "人事天時已如此，更看坯甈累陶鈞。"
        ],
        "title": "邦衡侍郎用洪範五行推薄命而成傑句歎仰大手幾至閣筆勉賡盛意兼敘天人之應庶知託契辱愛如此其厚决非偶然耳",
        "id": "8dc4cc21-f554-46b7-9fac-8cceb0a9dfcd"
    },
    {
        "author": "周必大",
        "paragraphs": [
            "陶令思歸未得歸，黄花想見遶東籬。",
            "滿頭須插何容易，且向盤園乞一枝。"
        ],
        "title": "艤舟清江鎮從任子嚴運使求菊",
        "id": "d8de2151-1b6e-4c53-9ae9-7639a0f47ad6"
    },
    {
        "author": "周必大",
        "paragraphs": [
            "清晨自掃落花廳，小甕親篘竹葉青。",
            "簪盍同時過陋巷，臚傳相與記彤庭。",
            "階翻紅藥曾重見，敕賜朱櫻亦屢經。",
            "老去飄零無此夢，詩來吟咏有餘馨。"
        ],
        "title": "近會同年賞芍藥嘗櫻桃楊謹仲教授有詩次韻爲謝兼簡周孟覺知縣",
        "id": "141b6920-1282-47c4-90ed-c62dd90cea4b"
    },
    {
        "author": "周必大",
        "paragraphs": [
            "自公重踏秣陵春，便覺威加析木津。",
            "尺五去天沙路近，八千爲歲壽杯新。",
            "休論滄海長生藥，要是清朝不死人。",
            "萬目睽睽觀燮理，紀元真欲稱熙淳。"
        ],
        "title": "用舊韻爲邦衡生日壽",
        "id": "5573e4f5-d260-4455-ae72-2629392f26a2"
    },
    {
        "author": "周必大",
        "paragraphs": [
            "過江人物向汪曾，一世龍門未易登。",
            "常恐斯文無砥柱，獨推佳句有師承。",
            "波瀾正使來西蜀，廉陛何妨逼少陵。",
            "天遣百年如衛武，會賡懿戒頌中興。"
        ],
        "title": "同年楊謹仲示薌林諸帖皆以老杜相期惟童敏德謂不合學東坡殆非知詩者輒用此意成惡語一篇爲誕辰壽祝頌之意見于末章",
        "id": "ad6fd654-d3f1-42c3-a1bc-9c04e47cf244"
    },
    {
        "author": "周必大",
        "paragraphs": [
            "浥露清如洗，明河凈不流。",
            "珠圓合浦夜，潮盛浙江秋。",
            "朗詠陳王賦，幾成法善游。",
            "廣寒非獨冷，莫爲客氈謀。"
        ],
        "title": "楊謹仲教授和徐師川中秋賞月詩邀余次韻",
        "id": "d3aa392c-8343-4c56-a3df-74aabece48cb"
    },
    {
        "author": "周必大",
        "paragraphs": [
            "君不見當年衛武髦且期，尚欲進德形箴規。",
            "又不見潞公堂成過九十，精神折衝誇德威。",
            "公今年纔六十耳，朱顔綠鬢儼未衰。",
            "便從午橋樂暇佚，寧獨不畏二老譏。",
            "恭惟中興聖明主，焦心勞思撫四夷。",
            "山東河北因戎索，遠民日夜思王師。",
            "樓號籌邊宜屬意，堂名佚老誰敢知。",
            "請賡方叔壯猷雅，第入宣王復古詩。"
        ],
        "title": "寄題王公明樞使豫章佚老堂",
        "id": "e40b505c-0439-4895-826a-bc409886bffc"
    },
    {
        "author": "周必大",
        "paragraphs": [
            "二頃良田數畝居，筆耕學殖世名儒。",
            "蘭闈初喜携兒去，蒿里旋悲與婦俱。",
            "四季澆花非實相，百年種德是宏模。",
            "素車會葬空閭巷，試問他人得爾無。"
        ],
        "title": "蕭端偉挽詞",
        "id": "7a145c8c-e323-485d-ac94-e4a71604891d"
    },
    {
        "author": "周必大",
        "paragraphs": [
            "好學今康鼎，施家古計研。",
            "旌麾更楚粵，翰墨過幽燕。",
            "晚厭三刀夢，歸開九秩年。",
            "生榮沒無憾，五福定誰先。"
        ],
        "title": "靖州太守李秀實挽詞二首  其一",
        "id": "2f632118-f8ed-4428-8a61-ef77d97f0125"
    },
    {
        "author": "周必大",
        "paragraphs": [
            "伊昔觀燈火，居然飲徹明。",
            "一旬聊隠几，萬日遽成塋。",
            "回首歌鐘地，傷心挽鐸聲。",
            "朔風知客恨，猶欲返銘旌。"
        ],
        "title": "靖州太守李秀實挽詞二首  其二",
        "id": "8851bb98-a2d4-4fd4-b88c-fef71892365c"
    },
    {
        "author": "周必大",
        "paragraphs": [
            "舊曾起草向明光，獨與羅文近赭黄。",
            "三載瓦池研竈墨，因君聊復夢儀凰。"
        ],
        "title": "過餘干吳師中秀才以小詩惠歙硯次韻謝之",
        "id": "f063994e-533f-47f3-b452-95728338fd73"
    },
    {
        "author": "周必大",
        "paragraphs": [
            "聖武將犁老上庭，藝文先選彍中英。",
            "天扶基業生多士，世遇君師集大成。",
            "享備鈞臺同夏啟，果分漢會愧桓榮。",
            "堯言一日周天下，應陋詩人切響聲。"
        ],
        "title": "恭和御制聞喜宴詩",
        "id": "0aa900ad-a8e5-4e14-8cee-fdad39f326e9"
    },
    {
        "author": "周必大",
        "paragraphs": [
            "馬負羲圖二百春，榮光猶屬大河津。",
            "細推班列論思舊，誰似耆英寵數新。",
            "龍閣便爲黄閣老，洞巖應繼紫巖人。",
            "他年笑視孫思邈，只自開皇至永淳。"
        ],
        "title": "次韻賀胡邦衡除龍圖閣學士且爲六月三日眉壽之祝",
        "id": "592229a8-48fa-4431-9bee-e340ed508c15"
    },
    {
        "author": "周必大",
        "paragraphs": [
            "家世三珠樹，文章五鳳樓。",
            "中年穿豹尾，晚歲冠鰲頭。",
            "夷雅推簪橐，清醇動冕旒。",
            "居然似岐國，只欠啟金甌。"
        ],
        "title": "端明殿學士王日嚴挽詞二首  其一",
        "id": "382040e9-a7af-453a-a5bb-f32324eeb877"
    },
    {
        "author": "周必大",
        "paragraphs": [
            "念昔登黄甲，公時上玉堂。",
            "焉知叨儤直，尚及對批章。",
            "二紀光陰速，三年別恨長。",
            "懷賢已惆悵，感舊更凄凉。"
        ],
        "title": "端明殿學士王日嚴挽詞二首  其二",
        "id": "7bc6eec9-46fb-4535-b814-15e5e2d66063"
    },
    {
        "author": "周必大",
        "paragraphs": [
            "右相虛來三見春，都人日夜望平津。",
            "驊騮開路雲霄逼，霖雨思賢鼎鼐新。",
            "赤縣尚多淪異域，潢池猶自擾齊人。",
            "公如不爲蒼生起，風俗何由使再醇。"
        ],
        "title": "次胡邦衡韻",
        "id": "b5a99e44-16b2-4d00-877c-3ca9957056f2"
    },
    {
        "author": "周必大",
        "paragraphs": [
            "推敲也復從鳴鑾，鳳沼詩盟故未寒。",
            "兩制空煩舍人樣，外郎爭比大夫官。",
            "翰林今夜仍連直，講殿明朝豈兩般。",
            "畢竟五金如五味，莫因黄白議鹹酸。"
        ],
        "title": "從駕過德壽宮馬上得程泰之次庚寅玉堂舊韻有銀章金带之戲走筆爲謝",
        "id": "5107c243-6fda-4a87-bf98-a91f6ec19949"
    },
    {
        "author": "周必大",
        "paragraphs": [
            "甚日重黄侍玉鑾，幾時八座佩金寒。",
            "殿庭屬目誇新貴，部曲低頭拜舊官。",
            "五日尹京非細事，四時仕宦固多般。",
            "重行隔品詩仍健，應笑官卑語带酸。"
        ],
        "title": "程泰之昨有金带銀章之句十月二十八日乃因押伴北使赤岸御筵服重金侍宴紫宸殿坐間嘗作數語爲戲後兩日復得其詩亦再次韻",
        "id": "e64e347b-c757-41f4-8e18-749f4431c847"
    },
    {
        "author": "周必大",
        "paragraphs": [
            "當年駕鶴共驂鸞，對躡丹梯上廣寒。",
            "綠鬢旋同依帥府，華顛今並列王官。",
            "文才似我無多子，契分于君有四般。",
            "念舊不妨頻枉駕，甕頭隨意酌甘酸。"
        ],
        "title": "次韻徐元敏榷貨同年",
        "id": "82461246-1509-4545-9ce9-07772e1ffd20"
    },
    {
        "author": "周必大",
        "paragraphs": [
            "南渡衣冠墜，俄然氣象還。",
            "向微公數輩，誰濟國多限。",
            "劍履星辰上，風流水石間。",
            "名高仍壽考，天賦未全慳。"
        ],
        "title": "凌閣學挽詩二首  其一",
        "id": "7038c514-12f3-44e8-bc53-b8f6fc9acf9c"
    },
    {
        "author": "周必大",
        "paragraphs": [
            "聖上開皇極，炎興纂異書。",
            "蒼葭依玉樹，清水映汙渠。",
            "自爾音塵隔，思公歲月除。",
            "佳城空在望，無路祖喪車。"
        ],
        "title": "凌閣學挽詩二首  其二",
        "id": "857b9c3d-2db4-4784-ab34-b02fc047408b"
    },
    {
        "author": "周必大",
        "paragraphs": [
            "憶昔歸田友麋鹿，雪裏尋梅踏瑶玉。",
            "巡簷屢作杜陵笑，窮路幾爲步兵哭。",
            "忽逢綠衣鬢如雲，歌舞醉人睡昏昏。",
            "覺來但有風相襲，夢斷初無香返魂。",
            "豈知重見長安雪，喜極豐年簫鼓咽。",
            "更讀裴公東閣詩，仍分處士西湖月。",
            "皎如玉樹臨我傍，幸同待漏靴滿霜。",
            "但願和羹繼先業，不辭草制搜枯腸。"
        ],
        "tags": [
            "西湖"
        ],
        "title": "韓子溫尚書以長句送江梅次韻",
        "id": "9fe3511d-ba90-4a2a-b75d-2d931ba09ab8"
    },
    {
        "author": "周必大",
        "paragraphs": [
            "淳熙又貢第三春，驛騎新馳度劍津。",
            "七祖師泉難話舊，八功德水且嘗新。",
            "雪亭烹處休裝景，火閣煎時却可人。",
            "只恐春從官柳動，樂天還欲醉精醇。"
        ],
        "title": "邦衡侍郎留金陵再用津字韻賦詩謝送賜茗復以丙申小春四銙寄贈",
        "id": "22ff4afa-546f-493c-8a0f-5e7c0c1adee9"
    },
    {
        "author": "周必大",
        "paragraphs": [
            "羣玉圈中作主人，紫薇花底會嘉賓。",
            "風光總屬程夫子，好念文昌寂寞春。"
        ],
        "title": "聞西省賞酴醿芍藥戲成小詩奉簡泰之侍講舍人年兄并以丁香橄欖百枚助筵却求殘花數枝  其一",
        "id": "728bb367-6f12-43f8-bf98-4f7bc7061e3e"
    },
    {
        "author": "周必大",
        "paragraphs": [
            "滿架冰肌合碧雲，翻階翠袖映紅裙。",
            "玉堂只有金沙在，伴直明朝又屬君。"
        ],
        "title": "聞西省賞酴醿芍藥戲成小詩奉簡泰之侍講舍人年兄并以丁香橄欖百枚助筵却求殘花數枝  其二",
        "id": "f6222bea-734e-4961-bc49-4b329e07e4a1"
    },
    {
        "author": "周必大",
        "paragraphs": [
            "酒頒挏馬莫分甘，金賜麟蹄敢搯尖。",
            "紅白賞殘堪底用，雨中折贈未傷廉。"
        ],
        "title": "聞西省賞酴醿芍藥戲成小詩奉簡泰之侍講舍人年兄并以丁香橄欖百枚助筵却求殘花數枝  其三",
        "id": "519243cc-4f5f-4824-9cb0-79a46c598fbd"
    },
    {
        "author": "周必大",
        "paragraphs": [
            "從來引玉即拋磚，自筆囊空百不堪。",
            "頼得酒酣須茗飲，聊將青子助回甘。"
        ],
        "title": "聞西省賞酴醿芍藥戲成小詩奉簡泰之侍講舍人年兄并以丁香橄欖百枚助筵却求殘花數枝  其四",
        "id": "e340dea8-13da-4084-82a7-10e4d851de88"
    },
    {
        "author": "周必大",
        "paragraphs": [
            "計相聲名久不磨，慶餘豐報屬君多。",
            "原鴒重遇非常主，庭鯉仍收最上科。",
            "但使家聲常燀赫，不辭官路獨蹉跎。",
            "仁人天豈惜眉壽，自要曾孫同逝波。"
        ],
        "title": "新鎮江通判蔡挽詞",
        "id": "089ccfd0-3744-47a3-a6a2-e2b1f690792e"
    },
    {
        "author": "周必大",
        "paragraphs": [
            "炎官傘照濤江紅，五月獻果明光宮。",
            "越人一枝古所重，蜀無他楊譜則同。",
            "玄珠更將赤水浴，流火呈祥復王屋。",
            "不伴長安黑彈丸，殺吏驚人寒起粟。",
            "新詩字字含芳鮮，大書遺我敦同年。",
            "請君速訪天竺老，食白追繼仇池仙。"
        ],
        "title": "次韻閻刑部才元楊梅",
        "id": "a3f0d9c8-2383-4472-b16f-b8218bf895f5"
    },
    {
        "author": "周必大",
        "paragraphs": [
            "雷轟萬鼓勒潮回，無復亭前雪作堆。",
            "應爲尚書慳且澀，盲風怪雨一時來。"
        ],
        "tags": [
            "钱塘江"
        ],
        "title": "六曹長貳觀潮予以入直不預晡時大雷雨走筆戲蔡子平",
        "id": "46d4c3e2-0488-46a8-875a-4bab3daeb6f8"
    },
    {
        "author": "周必大",
        "paragraphs": [
            "杏壇儼雅猶難考，蓮社荒唐孰肯知。",
            "好把鍾山爲儆鑑，瞿聃留作晚年師。"
        ],
        "title": "走筆答程泰之以簡問蓮社事",
        "id": "e1865a68-2721-41e8-8767-30e46c687743"
    },
    {
        "author": "周必大",
        "paragraphs": [
            "禁直惟聞漏鼓催，潮聲遥聽訝蛟雷。",
            "忽傳傑句天邊得，如對洪濤海上來。"
        ],
        "tags": [
            "钱塘江"
        ],
        "title": "次韻天官韓尚書七月十八日風雨中觀潮予內直不赴  其一",
        "id": "751b8fc4-42ca-49d7-931e-e525fca7d7a8"
    },
    {
        "author": "周必大",
        "paragraphs": [
            "大筆真能挾風雨，小才何敢助涓埃。",
            "古今奇觀須秋半，好約重銜伯雅杯。"
        ],
        "tags": [
            "钱塘江"
        ],
        "title": "次韻天官韓尚書七月十八日風雨中觀潮予內直不赴  其二",
        "id": "e9ba5307-b7cf-41ea-acab-fb9885fd594b"
    },
    {
        "author": "周必大",
        "paragraphs": [
            "天街並踏軟紅塵，飛鞚交馳駭徼巡。",
            "椒殿敢期當制草，槐庭元擬用儒真。",
            "鬻方偶免冬龜手，適市深慚旦攫人。",
            "早夜祝公登相位，重霑潤筆乃無貧。"
        ],
        "title": "程泰之下直某偶被宣鎖相遇于途既到玉堂讀所留佳句次韻爲謝",
        "id": "b8f863c5-5a25-4ba3-a4c5-858df8d9031f"
    },
    {
        "author": "周必大",
        "paragraphs": [
            "二聖仁無敵，元良敬有加。",
            "一丁昌火運，三合聚皇家。",
            "帝子初朱芾，天孫更綠車。",
            "東儲今啟誦，重慶昔勛華。",
            "異表溫而厲，英辭正且葩。",
            "日三朝蠖濩，明兩照幽遐。",
            "周鮑吾何嗜，齊蒿爾自邪。",
            "金昭全粹質，玉裕絕纖瑕。",
            "唐範刊譌謬，丘經辨等差。",
            "處心宗淡泊，論樂鄙淫哇。",
            "摛藻書盈軸，穿楊箭列靫。",
            "共知文武備，頻拜聖神嘉。",
            "盤露清承掌，窗風冷度紗。",
            "佳辰蓂四葉，樂歲粟千秅。",
            "呈瑞芝生草，延年菊試花。",
            "震維春不老，鶴禁壽無涯。",
            "喜氣均三殿，恩頒出正衙。",
            "流香傳御酒，七寶簇宮茶。",
            "飣坐麟爲脯，堆盤棗勝瓜。",
            "子生同九月，魯國謾多誇。"
        ],
        "title": "慶東宮生辰二十韻",
        "id": "0888b423-209f-4097-8183-4d8cc368c18f"
    },
    {
        "author": "周必大",
        "paragraphs": [
            "兩制摛文壓縉紳，三吳耀武見經綸。",
            "橋留震澤居無擾，舟濟滄溟捷有神。",
            "宥府嘉猷推乃后，陪都遺愛紀斯民。",
            "多才多藝無多壽，此理憑誰問大鈞。"
        ],
        "title": "洪景嚴樞密挽詞二首  其一",
        "id": "782d8a44-e80b-4e4d-a189-6b78f130eff6"
    },
    {
        "author": "周必大",
        "paragraphs": [
            "召試曾叨對巨題，代言今忝繼前規。",
            "豐鍾霜響人何在，瓦釜雷鳴愧可知。",
            "滕駟啟城嗟有日，徐鷄醊酒恨無期。",
            "玉堂頼有綸章在，時展前篇慰所思。"
        ],
        "title": "洪景嚴樞密挽詞二首  其二",
        "id": "97048ae4-3710-4775-b121-c3c1857c5de0"
    },
    {
        "author": "周必大",
        "paragraphs": [
            "工部詩題滿劍川，儀曹文筆照湖南。",
            "身行蜀棧曾幽討，舟掛吳帆又飽參。",
            "睎驥有心真自得，拔茅無術定誰慙。",
            "金蘭正好追英彥，蒲穀翻令試子男。",
            "縣古荒祠憐義帝，地靈勝槩憶蘇躭。",
            "冰臺小試醫民瘼，帛幅高張律吏貪。",
            "衛颯化行先禮教，茨充美政是耕蠶。",
            "故家遺俗今無幾，往行前言孰可談。",
            "鴻鴈峯高書莫繫，驪駒歌闋酒空酣。",
            "伊予已卜江湖隠，靈壽何時寄草菴。"
        ],
        "title": "送蔡迨赴桂陽令",
        "id": "b5afb0f7-e23b-479b-8b2d-7712b0467015"
    },
    {
        "author": "周必大",
        "paragraphs": [
            "萬點紅隨雪浪翻，恍疑身到武陵源。",
            "歸來上界多官府，人與殘花兩不言。"
        ],
        "title": "丁酉二月二十日同部中諸公遊下竺御園坐枕流亭觀放閘桃花數萬點隨流而下繼至集芳亦禁峑也海棠滿山郁李遶檻殆不類人間世明日入部而桃花數枝伶俜窗外未時內直則海棠郁李各一株方開遂賦二絕句  其一",
        "id": "a8a9a920-c59e-4fac-8c4a-5719e749a1cc"
    },
    {
        "author": "周必大",
        "paragraphs": [
            "清勝堂前花萬重，玉堂署裏兩芳叢。",
            "應憐寓直清無侶，聊伴衰翁宿禁中。"
        ],
        "title": "丁酉二月二十日同部中諸公遊下竺御園坐枕流亭觀放閘桃花數萬點隨流而下繼至集芳亦禁峑也海棠滿山郁李遶檻殆不類人間世明日入部而桃花數枝伶俜窗外未時內直則海棠郁李各一株方開遂賦二絕句  其二",
        "id": "b9cdb9fa-adc8-40f8-9d7c-6f500276d4e9"
    },
    {
        "author": "周必大",
        "paragraphs": [
            "競爽雲間陸，同升天上張。",
            "東堂聯折桂，南省繼含香。",
            "風月三千首，金絲十二行。",
            "初終全五福，似續付諸郎。"
        ],
        "title": "魯季欽敷文挽詞二首  其一",
        "id": "35717fdc-ff21-4f7c-9d92-491d5b8d1e5f"
    },
    {
        "author": "周必大",
        "paragraphs": [
            "自摻江南袂，思公歲月徂。",
            "書來懷棣萼，老去重葭莩。",
            "東粵仍閩粵，當湖遂鏡湖。",
            "堂成隨一相，浮世竟何須。"
        ],
        "title": "魯季欽敷文挽詞二首  其二",
        "id": "8b193ecb-8923-46e8-a8fe-64accf83143d"
    },
    {
        "author": "周必大",
        "paragraphs": [
            "八座夫人貴，三刀刺史榮。",
            "共深偕老慶，忽寄悼亡聲。",
            "寂寞閨門政，凄凉兒女情。",
            "親交猶雪涕，况乃謝宣城。"
        ],
        "title": "宣州蔡子平尚書淑人居氏挽詞二首  其一",
        "id": "a59ed029-6134-4469-81ac-47a359e8b311"
    },
    {
        "author": "周必大",
        "paragraphs": [
            "鵷綴聞相藻，鴒原忝附葭。",
            "至今思並舍，晚歲擬通家。",
            "只道身長健，那知生有涯。",
            "挽謳無好語，聊雜壠頭笳。"
        ],
        "title": "宣州蔡子平尚書淑人居氏挽詞二首  其二",
        "id": "7c570447-fa38-43fa-82d2-af1f3809be8b"
    },
    {
        "author": "周必大",
        "paragraphs": [
            "沛宮歌風雲，威德加四海。",
            "雄詞照千古，編簡亦光彩。",
            "惟皇與同符，興寄秋序改。",
            "宸章振遠響，寂寞喑衆籟。",
            "有如凉飈來，殘暑去安在。",
            "願言掃氛曀，廓廓天宇大。"
        ],
        "title": "東宮出示和御製秋懷詩恭和二首  其一",
        "id": "789729a1-a5ac-48d2-8d84-6577194963c4"
    },
    {
        "author": "周必大",
        "paragraphs": [
            "寒露零太空，清詩出少海。",
            "昭融備萬象，衆目眩符彩。",
            "二南可無愧，一字不容改。",
            "金聲玉振之，遼邈慶霄籟。",
            "毫芒落人間，神物護在在。",
            "惟慙小儒懵，未易識其大。"
        ],
        "title": "東宮出示和御製秋懷詩恭和二首  其二",
        "id": "8ad7f37a-244a-4ca0-a714-6d88eaf73a65"
    },
    {
        "author": "周必大",
        "paragraphs": [
            "北客今無幾，公才合奮飛。",
            "再期騫禁密，仍世攝途歸。",
            "星動尚書履，霜留御史威。",
            "桑榆初未逼，何乃露先晞。"
        ],
        "title": "兵部宋尚書挽詞二首  其一",
        "id": "8b40af0e-b536-4ad7-a80f-79c2919e9c4c"
    },
    {
        "author": "周必大",
        "paragraphs": [
            "識面嗟雖晚，論心樂未央。",
            "經帷叨並席，官舍許連牆。",
            "俶訝親鍼石，俄驚授印章。",
            "梅花佳句在，無復鐵心腸。"
        ],
        "title": "兵部宋尚書挽詞二首  其二",
        "id": "663a8830-233c-4c80-a961-8e0fb4254936"
    },
    {
        "author": "周必大",
        "paragraphs": [
            "廉甚仍知止，高風似孔戣。",
            "北歸垂橐日，南省掛冠時。",
            "清白傳諸子，安閑閲十期。",
            "今誰主文字，好繼退之碑。"
        ],
        "title": "中奉大夫直徽猷閣致仕邵及之挽詞二首  其一",
        "id": "1206c299-9452-4a66-8b70-7598c1f16420"
    },
    {
        "author": "周必大",
        "paragraphs": [
            "不殖千金産，惟求十畝園。",
            "湖山堆几席，花木報寒暄。",
            "曾是尊前客，常思醉後言。",
            "懷賢空有淚，無路灑新原。"
        ],
        "title": "中奉大夫直徽猷閣致仕邵及之挽詞二首  其二",
        "id": "47bee31f-9b81-4760-bfe2-f8ec69d65df9"
    },
    {
        "author": "周必大",
        "paragraphs": [
            "殿中延拜二卿真，腰下初橫寶带新。",
            "便有堂封佳讖兆，移庖恰趁謝恩人。"
        ],
        "title": "走筆次李仁甫夜直觀月韻二首  其一",
        "id": "3f0e78c3-7ba5-41a7-a2a7-f06b000b76ca"
    },
    {
        "author": "周必大",
        "paragraphs": [
            "玉堂清冷寐難頻，月姊高寒遠莫親。",
            "伴直徑須呼苦酒，不應覓句調他人。"
        ],
        "title": "走筆次李仁甫夜直觀月韻二首  其二",
        "id": "8ff00f5c-7e10-4216-985e-39890562928a"
    },
    {
        "author": "周必大",
        "paragraphs": [
            "宸遊不爲菊叢生，觀宴元因穀順成。",
            "閣御芙蓉稱曼壽，殿開選德奏和聲。",
            "玉觴未飲心先醉，寶墨遥瞻眼倍明。",
            "身在金坡空感遇，論思深愧策平平。"
        ],
        "title": "臣恭和御製晚秋曲宴近體詩一首繕寫投進冒瀆天威臣無任戰懼俟罪之至",
        "id": "77d81aca-9e8e-421f-94bb-2bd4df522b9d"
    },
    {
        "author": "周必大",
        "paragraphs": [
            "餘力猶能誦稗官，奧篇隠帙復何難。",
            "求賢正市千金駿，當賦終徵百羽摶。",
            "喚渡吳江秋水漲，解鞍蜀道雪山寒。",
            "歸來趁賀郎罷相，東閣重尋一笑歡。"
        ],
        "title": "李仁甫賦詩送其子塾下第歸次韻爲贈",
        "id": "6aa818c7-84c1-40fd-af5d-8933ea3f02c1"
    },
    {
        "author": "周必大",
        "paragraphs": [
            "太陽象真主，陽月應誕期。",
            "少陽比儲君，生近重陽時。",
            "明兩蓋自然，何待卦畫知。",
            "形容謾辭費，詠取重光詩。"
        ],
        "title": "慶東宮生辰四首  其一",
        "id": "26c44009-2a4f-4a65-8eec-2d6ec326462c"
    },
    {
        "author": "周必大",
        "paragraphs": [
            "崔豹稱明君，如月有規輪。",
            "戴暠論副德，桂滿自長春。",
            "况乃秋夜永，萬里無纖塵。",
            "願歌重輪句，照耀率土濱。"
        ],
        "title": "慶東宮生辰四首  其二",
        "id": "908f6e54-db66-4828-b230-3c625ca9e07c"
    },
    {
        "author": "周必大",
        "paragraphs": [
            "季秋日在房，房心乃明堂。",
            "煌煌心前星，于茲侍天王。",
            "休符協上象，九月誕元良。",
            "太史言有證，重暉照無疆。"
        ],
        "title": "慶東宮生辰四首  其三",
        "id": "1d595b16-5d2a-4844-b0f6-b249e1e5436e"
    },
    {
        "author": "周必大",
        "paragraphs": [
            "舊聞西北海，巍然峙瑶山。",
            "高辛賢太子，制樂山之間。",
            "坐閲幾春秋，不老常朱顔。",
            "至今重其潤，恩波浹人寰。"
        ],
        "title": "慶東宮生辰四首  其四",
        "id": "d1d6e1f7-4141-4cbd-962d-fe7bf3233bbb"
    },
    {
        "author": "周必大",
        "paragraphs": [
            "拾遺羈旅鑑湖秋，太史崎嶇禹穴游。",
            "只駕貳車良自足，更營三釜復何求。",
            "千山徧踏詩才冨，萬壑臨觀史筆遒。",
            "稍待政成歸魏闕，便從麟閣上螭頭。"
        ],
        "title": "送喻宮教良能出倅會稽",
        "id": "a65fe35f-4ac6-45d1-93a3-3620ef72a9d7"
    },
    {
        "author": "周必大",
        "paragraphs": [
            "粵從三代還，歲月過千𥜥。",
            "時豈無賢君，道未契宸旨。",
            "煌煌唐太宗，勳業在所喜。",
            "寇攘既掃除，蠻貊畢至止。",
            "循良布郡邑，惠政寬獄市。",
            "忠賢儼班聯，切諫柅浮靡。",
            "關輔羅府兵，巖穴聘奇士。",
            "民生覆盂安，國勢泰山倚。",
            "皇心期過之，風下九萬里。",
            "忠厚培本根，文物粲華蕊。",
            "淳熙視貞觀，何啻相表裏。",
            "屬車尚濤江，列障隔淮水。",
            "蠢茲獯鬻氏，作我太清滓。",
            "坐令營屯衆，久費糗糧峙。",
            "中原厭狼貪，諸將空虎視。",
            "安得貫砮楛，來貢尺有咫。",
            "六合混一家，耕桑盛生齒。",
            "願言講治道，先務當有幾。",
            "欲仁斯仁至，患在未舉趾。",
            "而况前史中，遺事可尋理。",
            "衛英爪與牙，王魏目兼耳。",
            "處中頼房杜，虛受忘彼此。",
            "不聞國異政，但見車同軌。",
            "孰云古道難，僉曰今王是。",
            "寸陰勝所競，盛德日方起。",
            "舞干格三苗，其效七旬爾。",
            "軻稱仁無敵，傳謂禮可已。",
            "東鞮及北女，會見朝玉戺。",
            "南山竹易殫，陛下功難紀。",
            "儒館謾獻歌，將奈詞之骳。"
        ],
        "tags": [
            "泰山"
        ],
        "title": "恭和御製賜史浩古詩",
        "id": "fae3181c-d8bc-4749-ad5b-164755aab48b"
    },
    {
        "author": "周必大",
        "paragraphs": [
            "青綬當年謾佩緺，力將儒素換豪華。",
            "篋中深貯先賢傳，門外常停長者車。",
            "有子菑畬在經訓，平生痼疾是烟霞。",
            "花橋卜築花山殯，太息中吳好事家。"
        ],
        "title": "靖州張推官庭傑挽詞",
        "id": "0beddc1c-1772-4a5c-9ad6-ea2b1a81c127"
    },
    {
        "author": "周必大",
        "paragraphs": [
            "性與天真合，心惟聖處求。",
            "有書皆默記，無事不冥搜。",
            "相業期黄髮，祠官恃黑頭。",
            "爲霖幾人望，誰料倏成休。"
        ],
        "title": "端明尚書汪聖錫挽詞二首  其一",
        "id": "c9739a6e-e8d5-47c0-aada-d25bce1ac168"
    },
    {
        "author": "周必大",
        "paragraphs": [
            "刻意追元祐，斯文未喪予。",
            "前生陳正字，今代傅中書。",
            "太末分携晚，東膠覿面初。",
            "追思二十載，痛哭淚盈裾。"
        ],
        "title": "端明尚書汪聖錫挽詞二首  其二",
        "id": "d996443d-3a4c-4573-bfd2-297abbe13edc"
    },
    {
        "author": "周必大",
        "paragraphs": [
            "郭釜知藏幾百杯，韋籯何止一尊罍。",
            "冶金太盛應須躍，塞馬重歸豈是災。",
            "車到門前如可却，客來梁上若爲回。",
            "遂疑同舍真疎矣，明與劉叉亦壯哉。"
        ],
        "title": "秋官少常伯失杯復得乃好客之報來詩誤認天意遂欲因噎廢食走筆次韻發笑",
        "id": "36f7d10a-27ba-44b3-93e9-dabbd6faac83"
    },
    {
        "author": "周必大",
        "paragraphs": [
            "帝垂清問切恢圖，士貢昌言敢導諛。",
            "高下共知歸至鑑，考評聊許備先驅。",
            "四帷迥隔心常渴，三榻橫連體叵舒。",
            "烏府凜然賢執法，紫垣籍甚古通儒。",
            "墨朱同異容兼採，等級從違得細書。",
            "尚醖時頒缸面酒，大官日饌腹前臚。",
            "天香漫炷薰常歇，貢茗虛霑樣頓殊。",
            "晨壁摇風愁幕冷，夜窗透月喜簾疎。",
            "九賓屈指臚連句，千慮傾心智與愚。",
            "會待詔恩三日沐，湖山尋勝任舟輿。"
        ],
        "title": "次韻陳叔晉舍人殿試筆記",
        "id": "b07e0fe4-c722-4ff8-bac9-b4fc6e572fbe"
    },
    {
        "author": "周必大",
        "paragraphs": [
            "閏六還同載誕辰，壽川方至浩無津。",
            "位虛左轄民瞻舊，職視西樞睿眷新。",
            "玉果又霑湯餠客，銀環仍進雪膚人。",
            "風流富貴誰能並，未害先生道德淳。"
        ],
        "title": "胡邦衡端明用癸巳舊韻寵賜佳篇輒續貂爲不一之賀",
        "id": "49dc81f8-c47b-4a03-857f-1e97e61e7775"
    },
    {
        "author": "周必大",
        "paragraphs": [
            "韓郎牡丹迹已久，殷七杜鵑名謾新。",
            "何似熙熙行闕裏，花隨和氣四時春。"
        ],
        "title": "中元日以春花數種送閻才元左司閻賦二絕句次韻  其一",
        "id": "929be582-5ae0-423c-81d1-055fe431d3e8"
    },
    {
        "author": "周必大",
        "paragraphs": [
            "早歲聯名向千佛，如今接武事承華。",
            "何時誤入長春苑，盡看先生解語花。"
        ],
        "title": "中元日以春花數種送閻才元左司閻賦二絕句次韻  其二",
        "id": "282dd703-1686-403d-b802-9c07579ac745"
    },
    {
        "author": "周必大",
        "paragraphs": [
            "半刺臨漳郡，榮歸總不如。",
            "棠陰三世舊，梓里數程餘。",
            "野老談遺愛，儒先叩異書。",
            "依烏带東壁，從此照閩墟。"
        ],
        "title": "送石似之倉部出倅漳州",
        "id": "e0ac0695-b65c-4036-be55-f46ea5228e5f"
    },
    {
        "author": "周必大",
        "paragraphs": [
            "漢皇親召賈生還，京路爭看北海賢。",
            "却畏神仙足官府，便思風采爍雲烟。"
        ],
        "title": "送陸務觀赴七閩提舉常平茶事  其一",
        "id": "4c019d15-426a-40a8-94b6-36bc447a599b"
    },
    {
        "author": "周必大",
        "paragraphs": [
            "暮年桑苧毀茶經，應爲征行不到閩。",
            "今有雲孫持使節，好因貢焙祀茶神。"
        ],
        "title": "送陸務觀赴七閩提舉常平茶事  其二",
        "id": "05d7a24b-c192-4c99-94d6-74f210949fea"
    },
    {
        "author": "周必大",
        "paragraphs": [
            "鸞棲枳棘已多年，父老猶傳主簿賢。",
            "扶杖喜迎新使者，赤帷何惜與高褰。"
        ],
        "title": "送陸務觀赴七閩提舉常平茶事  其三",
        "id": "9e2d439d-23c7-495f-8638-61ac74905277"
    },
    {
        "author": "周必大",
        "paragraphs": [
            "疲駑久倦直明光，風味常思十八娘。",
            "擬請一麾依故舊，得無公道學蘇章。"
        ],
        "title": "送陸務觀赴七閩提舉常平茶事  其四",
        "id": "8407f6eb-4d20-47ec-8dea-22f87031e7b8"
    },
    {
        "author": "周必大",
        "paragraphs": [
            "籍甚宣王七世孫，麟題信厚典型存。",
            "青雲事業成難弟，黄甲科名付後昆。",
            "炊臼方悲鸞鏡舞，奠楹俄掩毳衣璊。",
            "翩翩雙旐餘杭路，細雨西風總斷魂。"
        ],
        "title": "淮東兵馬鈐轄趙公挽詞",
        "id": "b7042684-722e-4784-b292-f97b9586e28a"
    },
    {
        "author": "周必大",
        "paragraphs": [
            "羣玉西崑富典章，二星東壁粲輝光。",
            "秋花迎杖千叢麗，法曲傳觴九奏長。",
            "虎將縱觀修舊事，豸冠陪侍仰明王。",
            "政修即是攘夷策，玁狁殘祆豈足囊。"
        ],
        "title": "恭和御製幸秘書省詩二首  其一",
        "id": "908f8c45-94ee-48fe-a87d-b814901e2630"
    },
    {
        "author": "周必大",
        "paragraphs": [
            "蟠木離奇愧豫章，幾年封植荷恩光。",
            "石渠久綴英髦後，金鎖深慚學識長。",
            "御墨奎文瞻列聖，雷尊篆鼎備三王。",
            "願言作德酬榮遇，寧復矜才似智囊。"
        ],
        "title": "恭和御製幸秘書省詩二首  其二",
        "id": "9856f9dc-e03e-4db1-bbaa-3ee44f7322c1"
    },
    {
        "author": "周必大",
        "paragraphs": [
            "一別龍門不計春，思公夢渡太臯津。",
            "遥知綠野朱顔好，應笑紅塵白髮新。",
            "午茗親烹留上客，夜棋酣戰調佳人。",
            "道腴有味詩彌勝，何止冰凝與蜜淳。"
        ],
        "title": "再用邦衡韻贊其閒居之樂且致思歸之意",
        "id": "4663416c-3a99-4c2a-97c3-807cecc696e1"
    },
    {
        "author": "周必大",
        "paragraphs": [
            "三釜貴及親，萬戶豈吾願。",
            "君今二千石，榮祿尚何論。",
            "而况蜀漢間，相望兩宿頓。",
            "鹿轓從版輿，鳩杖雜戟鐏。",
            "斑衣父老誇，晝錦士夫勸。",
            "遥知四境內，和氣銷愁恨。",
            "却應念主恩，未遽忘一飯。",
            "試於溫凊餘，款款話繾綣。",
            "仍談西湖勝，幸及老人健。",
            "相將下三峽，看復摶九萬。"
        ],
        "tags": [
            "西湖"
        ],
        "title": "送胡子遠出守漢州分韻得萬字",
        "id": "62446d19-3817-46ef-ae04-134e51ce934a"
    },
    {
        "author": "周必大",
        "paragraphs": [
            "允文元祐詞臣軾，勁節名章世無敵。",
            "御前曾賜紫薇詩，袖裏驪珠光的爍。",
            "小臣謬直白玉堂，也紆皇眷摛雲章。",
            "雲章元是七德舞，字字筆法超鍾王。",
            "兩朝相望九十祀，長慶集中偏屬意。",
            "咸池日照草木光，天門龍躍魚蝦悸。",
            "我皇英銳真太宗，文武神聖功德隆。",
            "黄鉞指期擒頡利，捷書先獻大安宮。",
            "元和學士白居易，臣非其才私有志。",
            "願隨班賀四海清，續唐之歌誇萬世。"
        ],
        "title": "進謝御書古詩",
        "id": "52b583bc-676a-451e-826e-ea90dc5cee38"
    },
    {
        "author": "周必大",
        "paragraphs": [
            "早習唐蕡策，中爲漢輔官。",
            "伏蒲頻盡節，當宁極隆寬。",
            "身荷甘泉橐，家仍陋巷簞。",
            "清名垂宇宙，猶足障狂瀾。"
        ],
        "title": "劉諫議挽詞二首  其一",
        "id": "d1721f06-2f70-4a96-b3f4-36ca94510f8e"
    },
    {
        "author": "周必大",
        "paragraphs": [
            "疇昔英游後，推尊輩行先。",
            "班聯容接武，坐立愧差肩。",
            "我已無如老，公非不永年。",
            "思賢仍感舊，衰涕兩潸然。"
        ],
        "title": "劉諫議挽詞二首  其二",
        "id": "4855d2a7-f012-4e1a-b6b0-395ebc7ff2ee"
    },
    {
        "author": "周必大",
        "paragraphs": [
            "桃源非真亦非空，幾年誤轉漁郎篷。",
            "豈知石湖天尺五，不隔三萬弱水中。",
            "主公心伴白鷗沒，莫莫朝朝醉花月。",
            "邇來一念了世緣，蟬冕照人頭未雪。",
            "如今又作衣錦回，汀洲依舊玉成堆。",
            "聞道丹青憶賢佐，白麻早晚從天來。",
            "斷章批處階重抹，敢向坐中論禮絕。",
            "午橋他日倘重陪，庶見方瞳并綠髮。"
        ],
        "title": "次范至能憶同游石湖韻",
        "id": "6191c020-2387-4508-9770-41352e6f5ae6"
    },
    {
        "author": "周必大",
        "paragraphs": [
            "掃迹龍門六小春，渴聞談論齒生津。",
            "築巖勳業方圖舊，倚市工夫謾鬭新。",
            "百二山河行入手，三千風月莫迷人。",
            "彌縫直出羲農上，舉世終由魯叟淳。"
        ],
        "title": "胡邦衡惠淳字韻佳什回首十年間不知幾往返矣雖歲月逾邁而格律益高降嘆不足敬用賡和",
        "id": "1b4adde2-52f5-4356-9b0c-ea80aedd1146"
    },
    {
        "author": "周必大",
        "paragraphs": [
            "東省南宮切太微，夔龍行集鳳凰池。",
            "更哦殿閣薰風句，坐覺微凉生桂枝。"
        ],
        "title": "次韻王仲行尚書宿直兩絕句  其一",
        "id": "efc7146b-3b99-47f2-bff4-b2079b28664b"
    },
    {
        "author": "周必大",
        "paragraphs": [
            "紫禁同依日月輝，蒼顔獨愧羽毛奇。",
            "水如明鏡雖堪俯，笑汝星星誰肯嬉。"
        ],
        "title": "次韻王仲行尚書宿直兩絕句  其二",
        "id": "65361ca6-1bd1-4e1a-a81d-b0d2be60ec2c"
    },
    {
        "author": "周必大",
        "paragraphs": [
            "少年同仕秦淮口，醉裏殷勤掃花帚。",
            "蒼顔白髮二紀中，夢斷賞心并折柳。",
            "非才晚汙論思地，分察久觀彈擊手。",
            "端方期不負耳目，詰曲誰能學跟肘。",
            "善良無憂藜藿採，讒諂有類麏䴥走。",
            "三年執法念少休，萬里立功圖不朽。",
            "遥知二十五州民，即日春風散醇酒。",
            "吏驚綉斧指東海，士喜文星避南斗。",
            "由來炎雲多瘴癘，是處黄茅少林藪。",
            "自從英英賢牧至，蔽芾棠陰地無醜。",
            "同年相逢定傾蓋，痛飲何妨暫濡首。",
            "書來不用詫梅花，共說蒼生蘇息否。"
        ],
        "title": "徐元敏察院頃和子中兄長篇語頗相屬今承出使交廣次韻送行兼簡經略劉文潛",
        "id": "3fefa026-f604-4788-8130-9135f0a5cc42"
    },
    {
        "author": "周必大",
        "paragraphs": [
            "解印陶元亮，居鄉馬少游。",
            "久憐高士少，今喜故人優。",
            "客至無何飲，身閒有底愁。",
            "自然仁者壽，誰羨道家流。"
        ],
        "title": "次張欽夫經略韻送胡長彥司戶還廬陵",
        "id": "c2860a31-8620-4626-ba6f-7911068562e2"
    },
    {
        "author": "周必大",
        "paragraphs": [
            "勳在居留地，名高宥密庭。",
            "旄頭期掃彗，箕尾倏騎星。",
            "不相知由命，占天忍促齡。",
            "平生經濟策，付與簡編青。"
        ],
        "title": "劉共甫樞密挽詞三首  其一",
        "id": "7d6c76ef-67c4-4ac8-a6b7-4fc2fccdcd23"
    },
    {
        "author": "周必大",
        "paragraphs": [
            "世抱忠精節，心睎社稷臣。",
            "拖紳遺奏日，馳驛挾醫辰。",
            "讜論留丹扆，清班閟紫宸。",
            "史魚屍諫後，聖代不無人。"
        ],
        "title": "劉共甫樞密挽詞三首  其二",
        "id": "538a03b8-3690-4f30-a637-d4a547fc1fbc"
    },
    {
        "author": "周必大",
        "paragraphs": [
            "芸省翻黄卷，詞垣賦紫薇。",
            "年華飛電過，耆德曉星稀。",
            "梅閣臨風迥，滕城指日歸。",
            "懷賢并感舊，衰涕一時揮。"
        ],
        "title": "劉共甫樞密挽詞三首  其三",
        "id": "2c4bd4bc-28e3-41b5-ba70-6f6f2630d6cd"
    },
    {
        "author": "周必大",
        "paragraphs": [
            "詩可弄萬象，棋能消百憂。",
            "苦吟復苦戰，已過心休休。",
            "自從識夫子，十閲長安秋。",
            "奇才揜衆俊，博物包九流。",
            "游戲亦臻極，他人歎無由。",
            "脚踏軟紅塵，手把大白浮。",
            "每坐客常屈，有社誰敢投。",
            "此事聊復爾，壯懷許聞不。",
            "殺虜盧龍溝，鎸羌西海頭。",
            "六奇藴秘策，鑿壁那可偷。",
            "稍見壺子機，已驚季咸儔。",
            "遂盜祖師法，敢與神秀侔。",
            "豈如念貧績，明許餘光求。",
            "故將綉段贈，不責玉案酬。",
            "從今空囊富，免爲杜陵羞。"
        ],
        "title": "兵部王仲行尚書惠詩敘近日直舍隔壁論詩說棋之戲次韻爲謝尚書近錄舊詩一篇爲贈故并及之",
        "id": "a50faba6-7b87-4ac4-88f4-e583a468575b"
    },
    {
        "author": "周必大",
        "paragraphs": [
            "親饗嚴三歲，邦彝重九筵。",
            "祖宗垂統大，天地著功全。",
            "惟睿崇昭報，于時展吉蠲。",
            "發揮皇祐日，潤色紹興年。",
            "稽古千齡契，齋心十日專。",
            "揭名新扁榜，書冊屏葷羶。",
            "假廟陰雲剝，升禋皓月團。",
            "無風摇燭影，有瑞燦星躔。",
            "不值連宵雨，那彰倏霽天。",
            "貳觴猶翼翼，百拜愈乾乾。",
            "歸次徒勞奏，回班特許朘。",
            "賀儀隨仗入，霈澤御樓宣。",
            "獻胙金絲合，簪花錦綉鮮。",
            "慈皇顔有喜，聖孝古無前。",
            "和氣騰都邑，歡聲徧海壖。",
            "祺祥應曼羨，壽祿自綿延。",
            "臣也芻蕘賤，恩斯雨露偏。",
            "執綏華蓋裏，草赦玉堂邊。",
            "第頌甘居後，逢辰幸獨先。",
            "四方今日靖，申誦我將篇。"
        ],
        "title": "明堂慶成二十韻",
        "id": "9c8db528-072e-496c-8b29-40f6e6381767"
    },
    {
        "author": "周必大",
        "paragraphs": [
            "晝卧玉堂殿，眼看金彈丸。",
            "禹包經歲月，鄭驛助杯盤。",
            "黄带霜前綠，甘移醉後酸。",
            "江湖有兄弟，此日憶團欒。"
        ],
        "title": "內直以金橘送七兄",
        "id": "ccd186c7-685d-4153-ae0a-67a33cd0f045"
    },
    {
        "author": "周必大",
        "paragraphs": [
            "垂車七十古來稀，况是丁年解鞅鞿。",
            "神虎衣冠洪景掛，都門供帳仲翁歸。",
            "前銜新命俱郎宿，處士儒冠總少微。",
            "林下若逢龍閣老，爲言台嶺轉光輝。"
        ],
        "title": "送鹿伯可致政直閣兼簡吳明可致政給事",
        "id": "699426aa-f860-469f-8626-e77bb50eb674"
    },
    {
        "author": "周必大",
        "paragraphs": [
            "早日逍遥侍從間，重來奉引近威顔。",
            "倦趨北闕晨霜冷，思上南樓夜月閒。",
            "直指不誇新衣綉，曲臺只記舊班聯。",
            "豈知隔面心猶渴，空訝相如下筆慳。"
        ],
        "title": "戴子微運使出使湖北約以惡語送行而未遣也佳篇見督次韻奉寄",
        "id": "4c286d7a-1a88-412f-bcdd-0970cb33be0e"
    },
    {
        "author": "周必大",
        "paragraphs": [
            "桂籍聲名早，松門歲月賒。",
            "鎮東多惠愛，使北有光華。",
            "豈料尋春騎，翻成會葬車。",
            "珠園舊亭舘，細雨泫新花。"
        ],
        "title": "張待制挽詞",
        "id": "9b44ff26-fbdf-4fb3-a994-dbcf8384b3e1"
    },
    {
        "author": "周必大",
        "paragraphs": [
            "藝祖提劍開八荒，太宗混一垂衣裳。",
            "真皇破虜神武揚，夷夏億寧法度彰。",
            "寶訓成書紀宏綱，有典有則萬葉昌。",
            "憶昔壬午神龍翔，季秋庚子辰集房。",
            "肇開講席臨青廂，赭袍玉斧光照廊。",
            "台司夾侍書案黄，翰林進讀天容莊。",
            "微臣簪筆近御牀，親聞玉音義甚長。",
            "君子小人初何常，非關時運弱與强。",
            "祗係人主所否臧，當年記注此特詳。",
            "往來寒暑今一章，牙篦謬執心徬徨。",
            "終篇正值恩德洋，道山肆筵酌天漿。",
            "宮花壓帽羅絲簧，硯來復古翰墨光。",
            "馬出帝閑真驌驦，閩山正焙隨寶香。",
            "君賜如天不可量，歸美獨愧詞荒唐。",
            "恭惟聖治超百王，夙夜基命不敢康。",
            "文德既修狄可攘，俎豆永掃旄頭芒。",
            "三聖勳烈同煒煌，萬年億載娛慈皇。"
        ],
        "title": "進讀三朝寶訓終篇賜宴賜賚謝恩詩",
        "id": "ee59c801-e30a-41b6-9cb8-07d4e294f5d9"
    },
    {
        "author": "周必大",
        "paragraphs": [
            "文公八十會伊川，盛事于今又百年。",
            "豈意蒼顔華髮叟，亦陪黄閣紫樞仙。",
            "府居末至容連棟，班路前瞻愧比肩。",
            "丁丙連干支合德，君臣慶會豈虛傳。"
        ],
        "title": "文忠烈公居洛有丙午同甲會詩今執政府凡三位樞密使王季海參政錢師魏先在焉前歲夏某忝參預連牆而居適然齊年時號丙午坊次文公韻簡公",
        "id": "77981d17-807d-4324-a747-cac81c569d79"
    },
    {
        "author": "周必大",
        "paragraphs": [
            "聖祖基長發，皇家慶遠覃。",
            "金輪常御極，銀榜夙占男。",
            "萸節辰遲五，蓂階莢度三。",
            "英姿同父祖，秀氣集輿堪。",
            "仁孝由天縱，溫文亦性涵。",
            "兩宮今並事，三善此誰慙。",
            "玉佩班昕肅，牙篦道日談。",
            "儉寧從節苦，正每斥言甘。",
            "甲觀蘭開殿，南陽菊映潭。",
            "名參周發誦，壽百古彭聃。",
            "政省叨峩弁，宮僚阻盍簪。",
            "賓筵應秩秩，鐘鼓夢韽韽。"
        ],
        "title": "慶東宮生辰",
        "id": "5bfafd04-1a5c-49cf-a613-d6c67795d523"
    },
    {
        "author": "周必大",
        "paragraphs": [
            "冠掛十年餘，齡周八秩初。",
            "錦囊遺藁富，紫橐賜金虛。",
            "似白猶希白，如疏更景疏。",
            "清風并亮節，付與汗青書。"
        ],
        "title": "龍圖閣直學士吳明可挽詞二首  其一",
        "id": "d026bc4f-6dc1-4a29-a003-7e87186b0f99"
    },
    {
        "author": "周必大",
        "paragraphs": [
            "憶昨經洪井，連朝點玳筵。",
            "東湖波浩蕩，南苑月嬋娟。",
            "偃飲驚三雅，蛩吟羨百篇。",
            "祗今悲舊事，何日奠新阡。"
        ],
        "title": "龍圖閣直學士吳明可挽詞二首  其二",
        "id": "5597f481-840b-4087-9f13-585929dde161"
    },
    {
        "author": "周必大",
        "paragraphs": [
            "庭束蒲鞭吏晝閒，禽聲人語兩關關。",
            "郊坰戎隊穿花裏，阡陌兒童戲雉間。",
            "禪語屢題投子寺，仁風常滿皖公山。",
            "薦書聞道交宸几，尺一封泥合錫還。"
        ],
        "title": "和龍舒兄春日出郊韻",
        "id": "ed1bd184-fd21-406b-a7de-b4462201afbd"
    },
    {
        "author": "周必大",
        "paragraphs": [
            "萬古仇池一老仙，前身遊宦憶西川。",
            "令威化鶴空千歲，何似重來十五年。"
        ],
        "title": "敷文閣學士李仁甫挽詞十絕  其一",
        "id": "3bd83221-0781-471d-98aa-8453cbd04d16"
    },
    {
        "author": "周必大",
        "paragraphs": [
            "父子才名震蜀都，家風人道似三蘇。",
            "不知岷嶺英靈氣，底向眉山特地殊。"
        ],
        "title": "敷文閣學士李仁甫挽詞十絕  其二",
        "id": "6e9e1b3c-8f11-4400-bacc-31c4e38abd9a"
    },
    {
        "author": "周必大",
        "paragraphs": [
            "經學淵源史筆高，文章餘力埒風騷。",
            "紛紛小技誇流俗，磨滅身名笑爾曹。"
        ],
        "title": "敷文閣學士李仁甫挽詞十絕  其三",
        "id": "5f423da6-a6e0-40c8-a0db-1a8af7586697"
    },
    {
        "author": "周必大",
        "paragraphs": [
            "頻駕輶軒析左符，直從梁益到江湖。",
            "棠陰處處留遺愛，芹泮人人憶大儒。"
        ],
        "title": "敷文閣學士李仁甫挽詞十絕  其四",
        "id": "89077abb-9251-4295-8903-a33875d17a8f"
    },
    {
        "author": "周必大",
        "paragraphs": [
            "鳴佩甘泉不乏人，誰能博古復通今。",
            "直如汲黯非遊俠，忠似更生不鑄金。"
        ],
        "title": "敷文閣學士李仁甫挽詞十絕  其五",
        "id": "9f466326-c76a-41fb-8f0a-c509a8b7a8a2"
    },
    {
        "author": "周必大",
        "paragraphs": [
            "千卷長編已刻閩，爭傳副墨價兼金。",
            "冠篇不得同迂叟，遺恨猶應記玉音。"
        ],
        "title": "敷文閣學士李仁甫挽詞十絕  其六",
        "id": "d28ef5bc-6fed-420b-ab09-1a694cdd449e"
    },
    {
        "author": "周必大",
        "paragraphs": [
            "是是非非口即心，掃除人僞只天真。",
            "身全五福仍通貴，造物因公勸善人。"
        ],
        "title": "敷文閣學士李仁甫挽詞十絕  其七",
        "id": "08f98803-4771-45ce-8e52-c42fab65339a"
    },
    {
        "author": "周必大",
        "paragraphs": [
            "病後精神更湛然，掛冠剛欲及生前。",
            "去來自在渾無礙，撫掌僧徒浪學禪。"
        ],
        "title": "敷文閣學士李仁甫挽詞十絕  其八",
        "id": "6c4ad6aa-9fe2-47c0-9832-b0b2557e8fc5"
    },
    {
        "author": "周必大",
        "paragraphs": [
            "蓬監曾叨繼後塵，史闈何幸對題名。",
            "非才自是無能役，太息難忘故舊情。"
        ],
        "title": "敷文閣學士李仁甫挽詞十絕  其九",
        "id": "9654520c-2be7-4810-aa53-775954cc144e"
    },
    {
        "author": "周必大",
        "paragraphs": [
            "我畏譏讒口屢緘，獨公嗜好不酸鹹。",
            "每傾苦酒思談笑，萬里何由奠巽嚴。"
        ],
        "title": "敷文閣學士李仁甫挽詞十絕  其一○",
        "id": "2c673280-3f62-4ab6-b179-4ef90db88760"
    },
    {
        "author": "周必大",
        "paragraphs": [
            "側足二三臣，平頭六十人。",
            "胸中冰與炭，鏡裏雪兼銀。",
            "豈有花經眼，何嘗酒入唇。",
            "勞生成底事，胡不早收身。"
        ],
        "title": "讀樂天詩戲效其體",
        "id": "fcf63900-24f6-4762-ac02-076591309ad7"
    },
    {
        "author": "周必大",
        "paragraphs": [
            "東華正踏軟紅塵，却趁西湖祓禊辰。",
            "曆似明天時令正，春逢閏歲物華新。",
            "流連花柳輸豪俠，判斷湖山愧隠淪。",
            "尚擬鳴鑾一遊豫，還陪英衮奉嚴宸。"
        ],
        "tags": [
            "西湖"
        ],
        "title": "三月六日中宮生辰二府例以前四日就孤山四聖觀設醮泛舟至玉壺環碧園因記歐陽公治平三年丙午歲上巳和韓丞相詩謂是歲始頒明天曆三月三日丁巳故有節正須知鳳曆新之句今歲亦逢辛巳而又歲皆丙午誠異事也輒借原韻賦詩一篇簡諸公",
        "id": "41bca133-24a8-4420-a29b-9e8c0119e0cc"
    },
    {
        "author": "周必大",
        "paragraphs": [
            "社稷興中否，干戈靜四溟。",
            "生年同藝祖，慶壽似慈寧。",
            "人憶庚庚兆，天垂九九齡。",
            "向來懷夏禹，今祔越山青。"
        ],
        "title": "高宗皇帝挽詞二首  其一",
        "id": "1d23157b-5ac2-4579-ae00-c36da14a2157"
    },
    {
        "author": "周必大",
        "paragraphs": [
            "太極乾元父，清都大帝宮。",
            "宴酣忘御駿，仙去任遺弓。",
            "音遏思堯顙，旻號泣舜瞳。",
            "孤臣臺閣舊，淚血灑春風。"
        ],
        "title": "高宗皇帝挽詞二首  其二",
        "id": "989b3f20-4e86-46f0-ade2-e55f2e1d08cc"
    },
    {
        "author": "周必大",
        "paragraphs": [
            "王覲十五載，歸來稀舊交。",
            "我鬢昔已華，今茲固宜凋。",
            "去國甫重五，還家倏登高。",
            "永和有兄弟，咫尺如烟霄。",
            "緬懷江東使，地遠心更勞。",
            "遥知上翠微，江山勝金焦。",
            "豈無茱萸酒，望望心鬰陶。",
            "相從會有日，永矣非一朝。"
        ],
        "title": "陶淵明己酉重九詩一首某以此年此日舟次吉水距永和財一程耳輒用其韻先寄二兄十三弟并呈提舉七兄",
        "id": "b077e3ed-c797-4712-8680-f2eb852e43dc"
    },
    {
        "author": "周必大",
        "paragraphs": [
            "十七篇詩酒滿壺，贛州風景塞繩樞。",
            "詩中有畫今摩詰，安用當年八境圖。"
        ],
        "title": "贛守鄭舜舉寄詩酒於答書中就附四句",
        "id": "e4801f15-fa2c-4827-9ff0-eae9553edad8"
    },
    {
        "author": "周必大",
        "paragraphs": [
            "半畝園林數尺堂，凡花疎竹小池塘。",
            "平泉綠野休相笑，事業功名合自量。"
        ],
        "title": "南園築小堂鄰里侯暘獻上梁文戲成小詩記實解嘲",
        "id": "edab7241-252a-45b1-acc2-1017fa53bd9b"
    },
    {
        "author": "周必大",
        "paragraphs": [
            "雲錦撐舟引興長，冉香回首惜年芳。",
            "碧筩擎雨時傾蓋，紅旆摇風暫亞槍。",
            "近渚何勞攀太華，真妝應筆弄西凉。",
            "夕蟾忽散金千炬，歸夢依稀到玉堂。"
        ],
        "title": "郊居三池皆種蓮自五月開至七月末無日不寓目今得七兄秋浦佳篇謹次嚴韻",
        "id": "7d32585c-17c8-466e-b446-1e0908d571ea"
    },
    {
        "author": "周必大",
        "paragraphs": [
            "遵渚遲魚素，巡簷驗鵲占。",
            "江雲懷李白，籬菊詠陶潛。",
            "句好那容畫，才高却道鹽。",
            "皇華聊吏隠，清論付廷僉。"
        ],
        "title": "和七兄秋浦韻",
        "id": "71299f79-522d-49b7-88a2-94475df4bab1"
    },
    {
        "author": "周必大",
        "paragraphs": [
            "堤有芙蓉沼有蕖，東西精舍直平湖。",
            "市朝間闊聊中隠，山隰橫陳豈子都。",
            "杖屨意行非得得，輪蹄心遠任區區。",
            "休窮眼力爲疆界，且把詩篇替畫圖。"
        ],
        "title": "次七兄韻題二兄靜明閣",
        "id": "049bb8e0-1f20-49bf-af39-e5de50c524a5"
    },
    {
        "author": "周必大",
        "paragraphs": [
            "早日常同席，中間屢話離。",
            "呂梁今破夢，曹髮共深期。",
            "菊圃新開徑，茅齋正築基。",
            "不妨風雨夜，酌酒更論詩。"
        ],
        "title": "七兄以庚戌重陽前解江東常平印泝江而歸先寄二詩次韻  其一",
        "id": "ba7ac535-5cb3-4e6c-910b-9ab8c68fef6d"
    },
    {
        "author": "周必大",
        "paragraphs": [
            "春駕輕車上九華，秋乘大舸泝風沙。",
            "欲拋彭澤追元亮，何待龍山宴孟嘉。",
            "行止非關人力勝，清平自有部民誇。",
            "征帆衝雨何時至，東望牙檣眼屢花。"
        ],
        "title": "七兄以庚戌重陽前解江東常平印泝江而歸先寄二詩次韻  其二",
        "id": "a8c37c86-9506-4ca9-80a6-082c9043bd90"
    },
    {
        "author": "周必大",
        "paragraphs": [
            "世臣本非喬木，故笏真是甘棠。",
            "奕葉鈞樞翰墨，寶章何媿諸王。"
        ],
        "title": "廣西漕屬呂君祖平以其六世祖文靖公及五世伯祖惠穆公帖示周某敬題其後",
        "id": "1dac1652-653e-482b-9492-01e5b32e2eca"
    },
    {
        "author": "周必大",
        "paragraphs": [
            "投分復連牆，閒居味更長。",
            "送春慵斲句，惜別怕傳觴。",
            "我正羣麋鹿，君當騖驌驦。",
            "但令同臭味，不必共行藏。"
        ],
        "title": "送劉公度縣丞赴江陵",
        "id": "477d85ab-960e-4a9f-81b6-50bb7659b6b2"
    },
    {
        "author": "周必大",
        "paragraphs": [
            "紅勝依稀如魏紫，緗樓彷彿似姚黄。",
            "元豐詩尹渾無語，豈是參謀闕海棠。"
        ],
        "title": "太和芍藥最盛有紅都勝黄樓子爲之冠昔山谷常宰邑篇詠極多獨遺此花四月八日與諸友共賞戲成小詩",
        "id": "4ccd22bc-168f-46ef-bb3b-af12c9e18137"
    },
    {
        "author": "周必大",
        "paragraphs": [
            "瑞節頻移意可知，西川西廣又江西。",
            "蘇黄到處君行部，物色分留待品題。"
        ],
        "title": "簡提刑吳大卿二首  其一",
        "id": "3803e27c-fdd5-42fd-8fc6-b55ac3328342"
    },
    {
        "author": "周必大",
        "paragraphs": [
            "堆勝橫看白鷺洲，青原穩著釣臺幽。",
            "魯公翰墨師川句，訪古何妨與一遊。"
        ],
        "title": "簡提刑吳大卿二首  其二",
        "id": "f78ac15d-5af6-42ba-a610-93eef38edeed"
    },
    {
        "author": "周必大",
        "paragraphs": [
            "未解連軒賦鮑昭，且陪茫蕩醉東臯。",
            "初非日浴身原潔，何待天沖志已高。",
            "羽服便能隨羽扇，霜翎正合伴霜毛。",
            "使君今是徐州守，會宴雲龍樂且遨。"
        ],
        "title": "權州楊倅子直方以詩惠鶴雛次韻爲謝",
        "id": "36cf3513-8acd-4860-b59c-d790982bda68"
    },
    {
        "author": "周必大",
        "paragraphs": [
            "憶昨淳熙躋壽域，東朝長樂慶七十。",
            "譚家有子列冠裳，翁媼同時膺命秩。",
            "兩宮今奉慈福宮，萬有千歲三宮同。",
            "十年一講慶壽禮，老人版授方重重。",
            "煥也曾試南宮裏，一第終當慁子耳。",
            "從今更闢榮壽堂，他日郊封詔填委。"
        ],
        "title": "吉水周中顯秀才相識二十餘年來求永新譚煥主簿榮壽堂詩爲賦一首因以勉譚",
        "id": "b970490d-7395-46a2-870e-555e69d73ee4"
    },
    {
        "author": "周必大",
        "paragraphs": [
            "五竇曾誇擢桂枝，從今天族更光輝。",
            "會看鼓吹喧龜洛，何止三人從伏妃。"
        ],
        "title": "安福宗子師共兄弟五人作慈順堂養母求詩",
        "id": "097ea8b2-1702-46c4-ae89-cfc4788ac839"
    },
    {
        "author": "周必大",
        "paragraphs": [
            "舊歷南游上海航，今經鏵觜下灕江。",
            "元戎正值詩書帥，廉使曾臨父母邦。",
            "不憚客從南去再，要陪驛召北來雙。",
            "水衡自古同丞拜，豈必紅蕖映碧幢。"
        ],
        "title": "送廣西譚景先經幹兼簡趙帥朱漕",
        "id": "3832b6d1-5142-4f31-b630-668d27bfa4df"
    },
    {
        "author": "周必大",
        "paragraphs": [
            "心得高明趣，樓開井邑間。",
            "巡簷風與月，隠几水兼山。",
            "景物因天巧，軒窗占地慳。",
            "寒暄俱可至，徙倚不知還。"
        ],
        "title": "永和鎮曾峑季高明秀樓",
        "id": "fd35b6e5-f78a-4e80-b51f-1c58506af9d5"
    },
    {
        "author": "周必大",
        "paragraphs": [
            "滿腹詩書却灌園，固應浩養百憂寬。",
            "竹林松徑長蕭爽，柳色花光自際蟠。",
            "貢焙延曾春泛雪，鄉醪醉客夜傾丹。",
            "當年悔不分銀菟，空把新詩反復觀。"
        ],
        "title": "次韻馬惟良亦樂園",
        "id": "a9819dac-9db5-470c-8fd3-2368873f58f8"
    },
    {
        "author": "周必大",
        "paragraphs": [
            "朝宗元以汴爲京，閩廣江湖此問津。",
            "南渡苦無三宿客，北征時有五溪賓。",
            "壯遊我亦深懷舊，傳舍人皆勸作新。",
            "契闊誰憐今四紀，欲論前事只三人。"
        ],
        "title": "紹興丙寅侍伯父赴辰州宿長沙驛今四十七年驛敝重修感舊成詩錄呈子中兄并示子開弟",
        "id": "07de9295-d312-47d4-a715-c630e3a4e13b"
    },
    {
        "author": "周必大",
        "paragraphs": [
            "章華蕪沒岳陽城，風月還從此地分。",
            "目極洪流江接漢，胸吞大澤夢連雲。",
            "年豐棲畝糧盈野，士飽騰槽馬軼羣。",
            "收取關河報明主，雲臺烟閣佇奇勳。"
        ],
        "title": "寄題張元善總領新作楚觀",
        "id": "c86542a2-56b8-4174-be33-13baa14160c8"
    },
    {
        "author": "周必大",
        "paragraphs": [
            "燭引金蓮白玉堂，宮垂銀榜左春坊。",
            "毛曾久倚黄門樹，武子今封召伯棠。",
            "攬有羨君花竹秀，課無憐我簿書忙。",
            "欲知兩地相同處，亭午葵心向太陽。"
        ],
        "title": "程元成待制書來敘別圃攬有亭葵心秀野二堂之勝見索惡語老病不暇徧賦謾往一篇",
        "id": "530ea2ab-096a-48d3-b505-38ce91419988"
    },
    {
        "author": "周必大",
        "paragraphs": [
            "山間明月江上風，取之無禁用不窮。",
            "仇仙一發醯鷄蒙，往往擇勝貪天功。",
            "斯堂飛梁挾雙虹，坐客常滿尊不空。",
            "翰林主人極形容，無奈圓缺雌與雄。",
            "豈如清都廣寒宮，默存身已遊其中。",
            "長春不夜四序同，禦寇法善聊相從。"
        ],
        "title": "寄題永新張氏無盡藏堂",
        "id": "f54e71ab-eab6-4731-8afc-cf55dd159599"
    },
    {
        "author": "周必大",
        "paragraphs": [
            "風雅因遺楚，離騷遂變湘。",
            "江山清得助，日月爛爭光。",
            "之子俱勍敵，斯文合擅場。",
            "三元猶未遠，準擬再名坊。"
        ],
        "title": "紹興三年十月丙辰長沙郡貢士三十人于公堂太守周某賦詩一篇代鹿鳴之歌",
        "id": "4d498548-65b4-4cc4-bde6-a29098114250"
    },
    {
        "author": "周必大",
        "paragraphs": [
            "錦衾留畫省，綉斧上清湘。",
            "儒以真無敵，臣於遠有光。",
            "二天臨宴席，五字冠文場。",
            "晝接行蕃錫，權奇下八方。"
        ],
        "title": "次韻謝豐叔賈運使",
        "id": "7e899f0b-0aed-4271-baba-7d38290ebfca"
    },
    {
        "author": "周必大",
        "paragraphs": [
            "平日何曾忘穆生，如今胡不飲公榮。",
            "頗嫌性僻嵇中散，爲怕情傷阮步兵。",
            "美意正須羹碧澗，衰顔聊復飯青精。",
            "更携天上新圓月，同試沙瓶雪水清。"
        ],
        "title": "十一月二十七日劉公度徐用之許相過公度居憂止酒用之偶食素適有餉小春團茶者因成拙詩奉簡",
        "id": "fd74d47a-2565-40cd-aa16-c2c1b2113f0b"
    },
    {
        "author": "周必大",
        "paragraphs": [
            "科甲早巍巍，官曹總帝畿。",
            "間嘗森畫戟，畢竟踐黄扉。",
            "衣鉢傳兒輩，笙歌徹妓圍。",
            "百年盈省陌，何翅古來稀。"
        ],
        "title": "資正殿學士蕭照鄰挽詞二首  其一",
        "id": "86d8ec5c-2179-4857-9bc2-76d72149059e"
    },
    {
        "author": "周必大",
        "paragraphs": [
            "共政時雖少，同朝日最多。",
            "聯鏕趨鶴禁，列饌祝鷄窠。",
            "平昔顔常好，歸來鬢未皤。",
            "飛昇尋乃祖，示病笑維摩。"
        ],
        "title": "資正殿學士蕭照鄰挽詞二首  其二",
        "id": "c9b083b3-50c0-41c8-be1b-108b938d743e"
    },
    {
        "author": "周必大",
        "paragraphs": [
            "京國薪如桂，家山桂滿林。",
            "葉留經歲碧，花雨盛秋金。",
            "作楫商舟穩，爲梁漢殿深。",
            "幽香宜自閟，莫待斧斤尋。"
        ],
        "title": "寄題謝昌國尚書桂山堂",
        "id": "4990befb-ea3f-4ec5-ac01-d572425478da"
    },
    {
        "author": "周必大",
        "paragraphs": [
            "壯志宵興著祖鞭，雄辭銳欲勒燕然。",
            "一生僅踏金門地，半世常遊玉笥天。",
            "勝墅棋高無敵手，奪袍句好有新編。",
            "高風高上凌雲閣，那復觀梅月照筵。"
        ],
        "title": "任漕子嚴挽詞",
        "id": "0798fad2-381d-4149-b730-8cf1f64a41b7"
    },
    {
        "author": "周必大",
        "paragraphs": [
            "侍冠早已掛朝堂，鄉縣榮標晝錦坊。",
            "尚記香山曾尹洛，更同魯國欲漁棠。",
            "春風醉客金絲緩，夜燭彈棋玉石忙。",
            "應笑汲卿猶未去，强扶衰病理淮陽。"
        ],
        "title": "程元成待制寵示和篇其自序用樂天尹洛并一漁翁事可謂精切嘆服不已再次韻奉酬",
        "id": "1c255499-791c-44bd-9301-521c90a51c76"
    },
    {
        "author": "周必大",
        "paragraphs": [
            "惠政郡州楷，清名萬口傳。",
            "南交需按察，北闕正詳延。",
            "契分元重複，封疆互接連。",
            "勞歸知有日，還佇楚江邊。"
        ],
        "title": "胡元之提刑寺丞迂塗相過寵示二詩次韻爲謝兼簡趙再可經略張君量運使  其一",
        "id": "fc5e89a7-1bd7-49cb-85de-d52de3718285"
    },
    {
        "author": "周必大",
        "paragraphs": [
            "外計初馳傳，元戎久奏功。",
            "馬牛非北海，鷄犬是新豐。",
            "梅萼三冬綠，榴花四季紅。",
            "德星臨越分，桂海即吳中。"
        ],
        "title": "胡元之提刑寺丞迂塗相過寵示二詩次韻爲謝兼簡趙再可經略張君量運使  其二",
        "id": "565e0aee-7440-44ca-b826-7275191c178a"
    },
    {
        "author": "周必大",
        "paragraphs": [
            "蚤看媠鵬萬里風，晚陪劍履大明宮。",
            "誰知九郡提封廣，還許三年使事同。",
            "我合掛冠尋舊隠，君當補衮用新功。",
            "中興盛事人應說，五紀吾邦四少蓬。"
        ],
        "title": "送孫從之秘監歸朝供職",
        "id": "8dc91f59-37ba-4b60-bf08-0e1919834b15"
    },
    {
        "author": "周必大",
        "paragraphs": [
            "未雪兵厨已擊鮮，雪中從事到尊前。",
            "淺斟未辦銷金帳，快瀉聊憑藥玉船。",
            "醉夢免教園踏菜，富兒休詫饌羅羶。",
            "爛頭自合侯關內，何必移封向酒泉。"
        ],
        "title": "臘旦大雪運使何同叔送羊羔酒拙詩爲謝",
        "id": "42049a65-ac77-4c90-ae2d-1f76bcaff01d"
    },
    {
        "author": "周必大",
        "paragraphs": [
            "楊監全勝賀監家，賜湖豈比賜書華。",
            "四環自斸三三徑，頃刻常開七七花。",
            "門外有田聊伏臘，望中無處不烟霞。",
            "却慚下客非摩詰，無畫無詩只謾誇。"
        ],
        "title": "上巳訪楊廷秀賞牡丹于御書匾榜之齋其東園僅一畝爲術者九名曰三三徑意象絕新",
        "id": "8de91a31-ef34-4bef-8601-d825510ea5f7"
    },
    {
        "author": "周必大",
        "paragraphs": [
            "曲禮毋不敬，聖門恭而安。",
            "少成復習慣，心廣仍體胖。"
        ],
        "title": "王才臣求園中六詩楊秘監謝尚書皆賦 莊敬日强齋",
        "id": "214c2e58-8edf-4d04-a61a-07a411a2ab2c"
    },
    {
        "author": "周必大",
        "paragraphs": [
            "世事環無端，聖功井有汔。",
            "欲知至不至，密驗物交物。"
        ],
        "title": "王才臣求園中六詩楊秘監謝尚書皆賦 格齋",
        "id": "0828ce21-cc1a-4530-aa6e-0ed48bbd7f79"
    },
    {
        "author": "周必大",
        "paragraphs": [
            "志士非匏瓜，焉能繫不食。",
            "毋安白駒空，請放鳴騶入。"
        ],
        "title": "王才臣求園中六詩楊秘監謝尚書皆賦 南谷",
        "id": "a41cb723-0563-4d39-aba4-e553205556fb"
    },
    {
        "author": "周必大",
        "paragraphs": [
            "良夜月篩影，清晨風掃壇。",
            "自合侯千戶，何須斬萬竿。"
        ],
        "title": "王才臣求園中六詩楊秘監謝尚書皆賦 竹亭",
        "id": "593e8917-de00-4c5a-aa72-9c4377e6c504"
    },
    {
        "author": "周必大",
        "paragraphs": [
            "冬與滕六宜，夏與趙盾敵。",
            "更有茯苓功，保君千歲質。"
        ],
        "title": "王才臣求園中六詩楊秘監謝尚書皆賦 松菴",
        "id": "aa6a5f90-1869-48dd-94e5-48fa8375b3a6"
    },
    {
        "author": "周必大",
        "paragraphs": [
            "雨浥燕脂落，肌豐骨肉勻。",
            "方知杜陵老，曾寫此花真。"
        ],
        "title": "王才臣求園中六詩楊秘監謝尚書皆賦 腴亭",
        "id": "ee6e70a0-635a-4709-b21e-dabfd2421015"
    },
    {
        "author": "周必大",
        "paragraphs": [
            "聖德高難繼，天心遠莫推。",
            "如何堯舜主，不與武宣時。",
            "勤政精彌厲，平戎志竟齎。",
            "唯留大風句，千古日星垂。"
        ],
        "title": "孝宗皇帝挽詩二首  其一",
        "id": "7f858584-7da4-4559-978c-c2b87a544688"
    },
    {
        "author": "周必大",
        "paragraphs": [
            "移御重華意，微臣粗探端。",
            "思陵三載服，文母萬年歡。",
            "方侍瑶池宴，俄藏禹穴冠。",
            "餘生卧江海，空有淚成丹。"
        ],
        "title": "孝宗皇帝挽詩二首  其二",
        "id": "c34cf8ea-6d69-49ad-a6cc-be823796d2cd"
    },
    {
        "author": "周必大",
        "paragraphs": [
            "十月風霜動，籬邊菊始黄。",
            "從來司曆過，失不閏重陽。"
        ],
        "title": "十月九日陳誠之送菊花小詩奉答",
        "id": "fc0e59a6-41d9-4bca-917a-e0e922be8542"
    },
    {
        "author": "周必大",
        "paragraphs": [
            "百年種德十年栽，映带雲巖與月臺。",
            "無問四時留客醉，何曾一日不花開。",
            "人人爭羨富登覽，物物豈知工剪裁。",
            "我比樊須身更老，只今學圃亦悠哉。"
        ],
        "title": "僕營小圃方兩月而張坦夫示腴莊圖有起予之意輒成鄙句",
        "id": "c0bb9ecf-fdcb-4a3b-8298-e282309808ba"
    },
    {
        "author": "周必大",
        "paragraphs": [
            "結茅近市壓平川，圍棘爭門想少年。",
            "鹿記楊侯歌始舉，鶴歸丁令化飛仙。",
            "詩場曾作推敲手，文會今隨出入肩。",
            "同甲唱酬殊未已，首篇聊記老而傳。"
        ],
        "title": "慶元乙卯某與歐陽伯威葛德源俱年七十適敝居落成乃往時同試之地小集圃中再用潞公韻成鄙句并錄舊詩奉呈",
        "id": "1f1fe89b-e0e8-44dd-882f-3ebf25371ddf"
    },
    {
        "author": "周必大",
        "paragraphs": [
            "謾有衣冠已卷懷，本無車馬可驚猜。",
            "春來早起關何事，點檢園花幾種開。"
        ],
        "title": "春日早起  其一",
        "id": "37db637d-5284-4747-ad1a-9c6940d6d26f"
    },
    {
        "author": "周必大",
        "paragraphs": [
            "樓上雲山逐望來，樓前花木及時開。",
            "老夫脚力猶强在，不記登臨日幾迴。"
        ],
        "title": "春日早起  其二",
        "id": "e69278c9-bffc-460c-b96c-60e91c62fcd5"
    },
    {
        "author": "周必大",
        "paragraphs": [
            "共作槐忙五十春，交情非復白頭新。",
            "却思此地初傾蓋，舊事重論有幾人。"
        ],
        "title": "寄楊廷秀待制",
        "id": "5dbcb56d-f9f2-4fc1-ad0b-8512ae9cad46"
    },
    {
        "author": "周必大",
        "paragraphs": [
            "宣力曾揚善，何人范轄如。",
            "一身忘險阻，多士極吹噓。",
            "幕府誰無敵，君才獨有餘。",
            "主賓俱已矣，懷舊渺愁予。"
        ],
        "title": "臨賀太守簡挽詞",
        "id": "8420de7e-0b16-4141-b912-88fa51dcb896"
    },
    {
        "author": "周必大",
        "paragraphs": [
            "芍藥名先記鄭風，那因嘉木辨雌雄。",
            "姚黄後出今亡矣，合把黄樓列上公。"
        ],
        "title": "西昌陳誠之送黄樓芍藥仍枉長篇老懶不能次韻戲答二絕句連歲許紅都未至末章及之  其一",
        "id": "c1edfdcb-ac41-42b5-80ad-e6039f0d81df"
    },
    {
        "author": "周必大",
        "paragraphs": [
            "六一先生舊帥揚，分寧太史尹西昌。",
            "只緣未睹紅都勝，便似參謀待海棠。"
        ],
        "title": "西昌陳誠之送黄樓芍藥仍枉長篇老懶不能次韻戲答二絕句連歲許紅都未至末章及之  其二",
        "id": "7c221c02-84ec-49b8-8f19-2f6e7479a7f3"
    },
    {
        "author": "周必大",
        "paragraphs": [
            "出世須拋世俗文，休論何遜與陰鏗。",
            "但求仙伯三年艾，會向彌明頂上行。"
        ],
        "title": "送道士張唯深",
        "id": "ab35b3dc-ead8-4cb2-bd64-45c7e6b29663"
    },
    {
        "author": "周必大",
        "paragraphs": [
            "占斷春光及夏初，琉璃剪葉朵珊瑚。",
            "休論花品同而異，且詠詩人樂且訏。",
            "北第莫辭金鑿落，南禪爭看玉盤盂。",
            "彭宣微恙何妨醉，自有嬌癡婢子扶。"
        ],
        "title": "彭孝求以綠野行送芍藥數種鄙句爲謝",
        "id": "a00792a4-c61d-4a4f-b46d-52e12c6c7ff2"
    },
    {
        "author": "周必大",
        "paragraphs": [
            "天教姚魏主芳菲，合有宮嬪次列妃。",
            "玉頸圓瑳宜粉面，霞裙深染學翬衣。",
            "枝頭窈窕魚雙貫，風裏蹁躚鳳對飛。",
            "莫把根苗方芍藥，留春不似送將歸。"
        ],
        "title": "魚兒牡丹得之湘中花紅而蕊白狀類雙魚累累相比枝不能勝壓而下垂若俛首然鼻目良可辨葉與牡丹無異亦以二月開因是得名其幹則芍藥也予命曰花嬪而賦是詩聞江東山谷間甚多",
        "id": "105cc018-f8e3-4860-a226-ba7322eae996"
    },
    {
        "author": "周必大",
        "paragraphs": [
            "妃即嬪嬙非並后，公卿雖備要嚴徐。",
            "黄裳敢僣夫人服，紫袖聊瞻御坐裾。",
            "石韞山輝元倚玉，媠飛海運本名魚。",
            "莫因韓李同佳傳，便廢千年太史書。"
        ],
        "title": "子中兄再示新詩以妃爲僭次韻解嘲",
        "id": "4507231e-66f0-43d7-8188-584276610364"
    },
    {
        "author": "周必大",
        "paragraphs": [
            "阿嬌金屋聚芳菲，當御銀環序妾妃。",
            "龍女墜天頩素頰，鮫人出水織纁衣。",
            "袖垂戶外瞻雙引，燕在宮中第一飛。",
            "不用蟲魚箋爾雅，使君行合左符歸。"
        ],
        "title": "太守趙山甫示和篇次韻爲謝",
        "id": "61e3dd0f-c429-4868-bd3c-153e265ab490"
    },
    {
        "author": "周必大",
        "paragraphs": [
            "姚皇去後幾菲菲，湘水依然從二妃。",
            "雙淚一時紅作鬣，連枝千載綠爲衣。",
            "檻前斑竹應同伴，波面文鴛欲共飛。",
            "吟徧世間閒草木，何如江月詠沂歸。"
        ],
        "title": "李子權屢求所居江月亭浴沂齋詩老病未能作坐上示及和花妃詩甚工即席次韻一首所謂一彩兩賽也",
        "id": "55b08064-0b77-4a8f-b73d-aa78a5c8e127"
    },
    {
        "author": "周必大",
        "paragraphs": [
            "萬花川谷第芳菲，也許湘靈媵伏妃。",
            "翠葉迎風牽荇带，紅綃浴日濕宮衣。",
            "共船不妬龍陽釣，警乘猶疑洛渚飛。",
            "誰把荒園一魚目，換將五十六珠歸。"
        ],
        "title": "楊廷秀秘監萬花川谷中洛花甚富乃用野人韻爲魚兒牡丹賦詩光榮多矣惡語敘謝",
        "id": "36c3fc13-1df6-4877-b486-aba28c7b8680"
    },
    {
        "author": "周必大",
        "paragraphs": [
            "勳業文章各致身，精神未易寫丹青。",
            "八朝三百年間事，付與承明著作廷。"
        ],
        "title": "題劉訥畫趙韓魏王文潞公司馬溫公歐陽文忠公王荆公蘇文忠公黄太史像",
        "id": "efb02932-aef0-421d-a43a-b81cccc8afd6"
    },
    {
        "author": "周必大",
        "paragraphs": [
            "壽宮均逸跨三年，諫紙停書剩幾番。",
            "聞道君王開獻納，豈容公子散神仙。",
            "東華行踏京塵軟，南澗休貪釣石溫。",
            "三字底須論十字，券錢何似給餐錢。"
        ],
        "title": "廷秀用進退韻格賦奉祠喜罷感思詩次韻",
        "id": "fbb3ec9d-a678-4a86-89b0-d4f2e65d6cd7"
    },
    {
        "author": "周必大",
        "paragraphs": [
            "王祥名冠晉公卿，大節寧非爲剖冰。",
            "救母如梁真篤孝，奈何不貴不長生。"
        ],
        "title": "臨川梁譯投冰溪救母謝昌國作孝德記楊廷秀有詩次其韻譯不仕年四十九而終  其一",
        "id": "64046524-d990-4ecf-a384-be5426015b63"
    },
    {
        "author": "周必大",
        "paragraphs": [
            "商丘本意得珍珠，河曲淫隈不可臨。",
            "親已顛危心更切，眼看寒谷乃平林。"
        ],
        "title": "臨川梁譯投冰溪救母謝昌國作孝德記楊廷秀有詩次其韻譯不仕年四十九而終  其二",
        "id": "648ac8f3-e091-4295-94d9-2a06904afa2a"
    },
    {
        "author": "周必大",
        "paragraphs": [
            "麞頭安得比麋茸，紋點胎斑更異同。",
            "爾雅昔嘗窺郭璞，方言今試問楊雄。"
        ],
        "title": "李得善賦絕句疑麕爲鹿按廣韻注鹿云麞屬注麞云鹿屬爾雅亦各言之故說文專指麕爲麞則與鹿爲二物明矣次韻求教",
        "id": "01cbbe4a-4488-43f8-81ff-7a9326709aa3"
    },
    {
        "author": "周必大",
        "paragraphs": [
            "福備天教百順并，應須富貴又長生。",
            "九霄慶澤霑身潤，五色綸章照眼明。",
            "翁媼歲時稱壽禮，兒孫晝夜讀書聲。",
            "來春更看新先輩，綠綬斑衣分外榮。"
        ],
        "title": "寄題太和胡氏福榮堂",
        "id": "0c8f407a-e544-4206-a5d7-ea8ab6022675"
    },
    {
        "author": "周必大",
        "paragraphs": [
            "携壺擬欲上層樓，雲掩冰輪且罷休。",
            "誰料五更南柵路，却成邂逅好中秋。"
        ],
        "title": "乙卯中秋初夜見月欲登樓而陰五鼓如永和鎮省七兄月色如晝",
        "id": "28189357-5516-4184-8525-40f2551dd6d6"
    },
    {
        "author": "周必大",
        "paragraphs": [
            "紅紅白白滿方塘，風度人言似六郎。",
            "屬我屬君何必問，匡廬蓮社有周張。"
        ],
        "tags": [
            "庐山"
        ],
        "title": "平園之北有荷花數畝張彥和兄弟以售于予戲作小詩",
        "id": "ade21ed3-e280-49b8-bd56-40791d4dc000"
    },
    {
        "author": "周必大",
        "paragraphs": [
            "巖前丹桂隴頭梅，元是蟾宮一處栽。",
            "怪底今年秋月好，同時仙子下瑶臺。"
        ],
        "title": "中秋梅桂盛開前所未有黄巖老通判欲賦詩紀異輒以二韻引玉",
        "id": "45a09081-2d5a-4d4a-be5d-521f6cadf346"
    },
    {
        "author": "周必大",
        "paragraphs": [
            "三日揮毫迥出群，貳師西伐有奇勳。",
            "便從蟾窟升金掌，休戀江東賦暮雲。"
        ],
        "title": "李子西乙卯秋試畢携家兄舊詩相過索次韻",
        "id": "f9505fea-f237-48d9-8ae4-2836893d7d8d"
    },
    {
        "author": "周必大",
        "paragraphs": [
            "抱甕畦夫破井苔，炎天日日灌陳荄。",
            "探支春夜無聲雨，贏得冰花带葉開。"
        ],
        "title": "中秋古梅盛開次子中兄韻",
        "id": "6ef45cb9-beb6-43d8-9ee7-a161eadd5661"
    },
    {
        "author": "周必大",
        "paragraphs": [
            "山中無曆記時節，望月巡簷探花發。",
            "適看如來金粟布，旋觀姑射膚凝雪。",
            "春自春兮秋自秋，總把繁枝插滿頭。",
            "那知上界碧瑶洞，也憶人世逍遥遊。",
            "梅花雪片偏宜桂，手執新詩心已醉。",
            "淮陰若肯過舞陽，盧子不羞從若士。"
        ],
        "title": "中秋招王才臣賞梅花廷秀待制有詩次韻",
        "id": "e69a919d-28ee-4e5c-906f-61be4e3a4c59"
    },
    {
        "author": "周必大",
        "paragraphs": [
            "章拜通明舊，書刊勸戒新。",
            "誰歟生此子，賢矣若而人。",
            "慈孝平生事，康寧九十鄰。",
            "令君千字誄，四美得鋪陳。"
        ],
        "title": "歐陽邦基母曾氏挽詞",
        "id": "10f3924b-f86a-424b-b500-218b1959caf8"
    },
    {
        "author": "周必大",
        "paragraphs": [
            "歐桂望螺川，遺風女亦賢。",
            "勉夫于兩造，教子以三遷。",
            "彤管言無間，金籯業有傳。",
            "好營高燥地，置此萬家阡。"
        ],
        "title": "吉水縣黄塤母歐陽氏挽詞",
        "id": "aaafd55e-2a91-43cd-a402-6bffc68573a9"
    },
    {
        "author": "周必大",
        "paragraphs": [
            "屈平流放楚江皋，蕭艾叢中思鬰陶。",
            "君是國香人服媚，詩情端合反離騷。"
        ],
        "title": "吳斗南架閣求夢芳亭詩  其一",
        "id": "14a70e57-ec2b-44a5-9285-91ff9e4f392c"
    },
    {
        "author": "周必大",
        "paragraphs": [
            "枕中莫問熟黄粱，夢裏何妨集衆芳。",
            "芸省翻書慵辟蠹，蘭闈起草會含香。"
        ],
        "title": "吳斗南架閣求夢芳亭詩  其二",
        "id": "85cfacbc-5577-46e2-86f5-c1cb5ba40665"
    },
    {
        "author": "周必大",
        "paragraphs": [
            "無何日飲口流涎，大有年堂酒滿船。",
            "孔聖百觚誰敢比，仲由嗑嗑且希賢。"
        ],
        "title": "江西漕張送大有年堂酒百壺戲答小詩",
        "id": "06e1f06a-9e7b-4af7-ac1d-bdf10bd9ad0d"
    },
    {
        "author": "周必大",
        "paragraphs": [
            "乘興不回安道舟，銷憂同倚仲宣樓。",
            "莫嫌四面酸風射，猶勝三場瀋汗流。"
        ],
        "title": "乙卯冬楊廷秀訪平園即事  其一",
        "id": "f9a31c36-547f-44f6-b40f-8f2a6f6d5fcc"
    },
    {
        "author": "周必大",
        "paragraphs": [
            "梅得詩翁八月歌，至今萬朵壓枝多。",
            "明年結子應無數，金鼎調時味正和。"
        ],
        "title": "乙卯冬楊廷秀訪平園即事  其二",
        "id": "e6cb06c2-e507-4cd4-9eaa-97c304d6799f"
    },
    {
        "author": "周必大",
        "paragraphs": [
            "蟾窟雲根夜夜新，天台子落四時榮。",
            "君看月桂閒花草，猶似長春竊此名。"
        ],
        "title": "初春巖桂著花詩人太和令君首賦佳篇才臣伯和仲和三友繼作句法高妙不容措辭姑述四句",
        "id": "d8045bfd-893e-45e3-925f-79985fa824c0"
    },
    {
        "author": "周必大",
        "paragraphs": [
            "仙系根蟠李，王孫種自龍。",
            "暮年都督府，早日大司農。",
            "密印加三品，朝冠掛四松。",
            "清暉遺跡在，山水爲誰容。"
        ],
        "title": "經略待制趙侍郎挽詞",
        "id": "442d7020-dc89-4611-8628-8f398e43e975"
    },
    {
        "author": "周必大",
        "paragraphs": [
            "聞子才華自石湖，眼看清政似冰壺。",
            "坊村不識催科吏，亭傳焉知警捕符。",
            "此去詣臺鳬舉舄，向來行陌雉將雛。",
            "朝回試望星辰履，倘許吹噓上漢無。"
        ],
        "title": "送徐淵子知縣朝奉還臺",
        "id": "d5c700b9-a7b7-46b0-ba82-ef73a54c61f4"
    },
    {
        "author": "周必大",
        "paragraphs": [
            "鵝溪未易掃千尋，龍籜何曾看溢林。",
            "誰遣琅玕青我眼，道人披腹有高吟。"
        ],
        "title": "閣皂沖妙陳處和寄蒼玉軒圖仍枉佳篇小詩爲謝",
        "id": "cf6a6ce7-b5ff-4791-bbf3-6fc393ed0012"
    },
    {
        "author": "周必大",
        "paragraphs": [
            "江國群芳自有餘，詩才酒興不愁無。",
            "却憐西蜀移根遠，醉向東風落筆初。"
        ],
        "title": "次韻楊廷秀  其一",
        "id": "b4b9f418-fca6-4dba-b3b6-c87b104ec6ef"
    },
    {
        "author": "周必大",
        "paragraphs": [
            "傅粉施朱淡復濃，不辭沐雨更梳風。",
            "豈知命似佳人薄，不在吾公樂事中。"
        ],
        "title": "次韻楊廷秀  其二",
        "id": "a95dbdc8-676d-43af-8d92-5ba4a26d3f7b"
    },
    {
        "author": "周必大",
        "paragraphs": [
            "病渴相如思苦遲，至今夢怯草麻時。",
            "鼎湖鑄就龍新去，雲漢章成露尚垂。",
            "冬日茅簷雖可曝，春風浴殿豈忘思。",
            "使君自有如綸筆，會踏金鑾契主知。"
        ],
        "title": "楊子直示還壽皇御批制草熟狀將以新詩歎服匠手走筆奉酬既謝厚貺且爲王春度玉墀之祝",
        "id": "8498105f-184e-46e6-b9f0-5a9052e2bc09"
    },
    {
        "author": "周必大",
        "paragraphs": [
            "目送歸雲膝抱琴，山林猶恐不高深。",
            "應憐三十年前客，擾擾塵心損道心。"
        ],
        "title": "茅山劉先覺高士繪雲琴圖求詩次楊廷秀韻",
        "id": "5f412f9f-7523-42c0-b2c1-cc70acb6cd70"
    },
    {
        "author": "周必大",
        "paragraphs": [
            "羽衣當日望堯雲，薰殿臨風和舜琴。",
            "龍已乘雲絃已絕，披圖我亦涕沾襟。"
        ],
        "title": "廷秀跋雲琴圖記高士被遇阜陵再賦小詩",
        "id": "55a1a3af-35b1-4d5c-9509-9a7beb0b8149"
    },
    {
        "author": "周必大",
        "paragraphs": [
            "醉經飲德樂厭厭，餘味蓴羹豉下鹽。",
            "安得同爲堂上客，共繙三萬軸牙籤。"
        ],
        "title": "次韻孫從之侍郎寄題新喻周氏用德堂",
        "id": "0c54af4a-145c-40d3-857e-6af74c167a7c"
    },
    {
        "author": "周必大",
        "paragraphs": [
            "日出杲杲安問螢，弨掛翻翻誰受檠。",
            "大哉風行水上渙，一夕泮盡峨峨冰。"
        ],
        "title": "次韻楊廷秀待制寄題朱氏渙然書院  其一",
        "id": "4801ea12-fd77-4cb5-ab2d-b2dde09714d0"
    },
    {
        "author": "周必大",
        "paragraphs": [
            "誠齋萬事悟活法，誨人有功如利涉。",
            "嗟我大類醯雞然，時復一窺甕中天。"
        ],
        "title": "次韻楊廷秀待制寄題朱氏渙然書院  其二",
        "id": "f7a62454-d4a1-438c-8e18-8475b3b79002"
    },
    {
        "author": "周必大",
        "paragraphs": [
            "尺壁之珍城價買，寸金之土連郭外。",
            "豈知風月不論錢，誰主誰賓眼爲界。",
            "斯樓廣大由心胸，應有嘉客傾坐中。",
            "厭厭夜飲樂未終，白間已射朝曦紅。"
        ],
        "title": "次韻廷秀待制寄題李紀風月無邊樓",
        "id": "e14d1343-9f8d-4abd-831f-e3465b1f738f"
    },
    {
        "author": "周必大",
        "paragraphs": [
            "姑射山前雪照人，長安水畔態尤真。",
            "步摇翹玉中心整，瓔珞塗金四面勻。",
            "常笑荼醿藏浪蕊，獨陪芍藥殿餘春。",
            "自從唐代來天女，直到平園見後陳。"
        ],
        "title": "次韻廷秀待制玉蕊",
        "id": "5032e54d-d966-4320-aa5d-5d9aff2def91"
    },
    {
        "author": "周必大",
        "paragraphs": [
            "雪繭冰絲結素華，天孫初織費繅車。",
            "花開金谷空千種，蕊疊瑶英自一家。",
            "下比山礬誰薄相，上攀瓊木客雄誇。",
            "集仙翰苑須公等，歸繼唐賢植此花。"
        ],
        "title": "次楊子直使君韻",
        "id": "c85ed69d-6999-4f9d-ae14-220a30117492"
    },
    {
        "author": "周必大",
        "paragraphs": [
            "三槐交蔭盛京華，八座摛文富五車。",
            "玉樹合教依故國，霜蕤何事到山家。",
            "幸經泥軾新題品，全勝雲軿昔誕誇。",
            "絕唱强酬書字大，固應傳笑眼昏花。"
        ],
        "title": "次王伯奮通判韻",
        "id": "f32d2a43-a96b-4f7f-af8c-5f0338b4dc7f"
    },
    {
        "author": "周必大",
        "paragraphs": [
            "廣文行實稱才華，如節鸞和馭寶車。",
            "曾燕瓊林天一握，却吟玉蕊示三家。",
            "大篇追補唐詩闕，盛事常留魯頖誇。",
            "別有冰姿延客住，白池賸種白蓮花。"
        ],
        "title": "林順卿教授兩爲玉蕊花賦長韻富贍清新老病無以奉酬輒用楊使君韻爲謝",
        "id": "caef5c55-9c80-49f9-af34-8c55155ed2ad"
    },
    {
        "author": "周必大",
        "paragraphs": [
            "老去猶思飲吸川，靜中還喜日爲年。",
            "艾耆天畀如三壽，談辨人驚似八仙。",
            "洞鎖嵩峰偏入眼，丹成𡵺嶁遠齊肩。",
            "定知樂事年年共，更看新詩句句傳。"
        ],
        "title": "三月二十八日春華樓前芍藥盛開招歐葛二兄再爲齊年之集次舊韻",
        "id": "ce46f1fd-db5f-43c6-ab11-b1ce550c47f5"
    },
    {
        "author": "周必大",
        "paragraphs": [
            "清歌句句戛鳴球，紅藥年年具彩舟。",
            "更約倚晴登快閣，真成騎鶴上揚州。"
        ],
        "title": "陳誠之以長句送揚州花仍催踐快閣之約戲答",
        "id": "d18fcc45-3998-4271-8a59-a4e8451dc9f1"
    },
    {
        "author": "周必大",
        "paragraphs": [
            "孝行通穹壤，珍祥應鼓枹。",
            "是家飛白爵，誰子泥青烏。"
        ],
        "title": "題安成劉江報德堂白爵圖",
        "id": "455abd19-db53-43f9-9c10-3911027a5415"
    },
    {
        "author": "周必大",
        "paragraphs": [
            "晝攬群芳博物華，夕披衆說聚螢車。",
            "花來北固無新唱，詩到西崑有故家。",
            "鄉里孝廉流澤遠，弟兄科甲搢紳誇。",
            "盍歸史館開羣玉，徐步詞垣判五花。"
        ],
        "title": "錢文季狀元去春用楊吉州子直韻賦玉蕊詩老悖久稽奉酬今承秩滿還朝就以爲餞",
        "id": "ca1ea00b-b792-40d2-986e-4beba44d92af"
    },
    {
        "author": "周必大",
        "paragraphs": [
            "春深遊客競繁華，寶馬香輪带麯車。",
            "不爲來看招隠樹，有誰肯顧野人家。",
            "飛飛粉蝶鬚相映，皎皎銀蟾色共誇。",
            "今得審言詩勝畫，傳神何必趙昌花。"
        ],
        "title": "趙正則司戶沿檄而歸玉蕊已過追賦車字韻詩奉答",
        "id": "1c157b8d-6ebf-480f-8138-92c6fa52308a"
    },
    {
        "author": "周必大",
        "paragraphs": [
            "古人足禮義，情動形于言。",
            "四始雖不同，如委出一源。",
            "朅從此道廢，根淺枝葉煩。",
            "衆作日以工，大本日以諼。",
            "君欲繼前修，要當養其原。",
            "第令思無邪，庶幾三百篇。"
        ],
        "title": "江西美示古調七篇皆以風雅久寂寞爲首句責僕一言僕素不能詞念此意不可不酬走筆直述所懷而非詩也",
        "id": "a6b6aba9-ccbf-47c0-9570-e4bcf4010f51"
    },
    {
        "author": "周必大",
        "paragraphs": [
            "秋花少似春花紅，眼明見此木芙蓉。",
            "斜臨野水作清鏡，似照曉粧濃未濃。"
        ],
        "title": "平園老叟周某敬讀次對兄芙容絕句歎服不已效顰於後",
        "id": "4d1bf541-6af6-4c78-85bc-81bba54d2fba"
    },
    {
        "author": "周必大",
        "paragraphs": [
            "追歡尊有酒，適興樂無荒。",
            "風雨如知節，塤箎共陟岡。",
            "憑高臨鴈翅，履險失羊腸。",
            "醉墨淋漓處，珍材費樂浪。"
        ],
        "title": "重九次七兄韻",
        "id": "1e9d938a-bd07-447b-94aa-8a2934218c29"
    },
    {
        "author": "周必大",
        "paragraphs": [
            "江南十月方肅霜，小槽初滴鵝兒黄。",
            "頗思指動異味嘗，門正張羅誰末將。",
            "披綿强來推不去，枯蝦欲進止之戶。",
            "羊羶豕腥尤可厭，肪截脂凝在何處。",
            "草玄子雲黄門郎，遺我黑質而白章。",
            "形之硬語弩力强，寫以奇字侔史蒼。",
            "愧無纖手色傾國，壓糟磨刀走臧獲。",
            "喜于左手持蟹黄，美勝八珍熟熊白。",
            "古來貍首歌侯門，名以牛後真屈君。",
            "從今玉汝洗俗諺，好與紈袖陪梁園。",
            "公詩如貂不煩削，我續狗尾句空著。"
        ],
        "title": "楊廷秀送牛尾貍侑以長句次韵",
        "id": "3134724a-e906-4472-ada5-ce6a19f81350"
    },
    {
        "author": "周必大",
        "paragraphs": [
            "買山老山間，乃識山之容。",
            "愛山無古今，此論誰非同。",
            "仇仙來匡廬，一轉語獨工。",
            "不識山面目，只緣在山中。",
            "譬之塵漠漠，又如水溶溶。",
            "人魚居其間，孰識礙與通。",
            "我昔少年日，自携七尺筇。",
            "盤旋山南北，憩息林西東。",
            "朝看山之橫，暮看山之縱。",
            "貪多眼爲乏，陟險足已慵。",
            "拱揖且不暇，賞識良自蒙。",
            "方悟白司馬，草堂對穹隆。",
            "彼既若獻狀，此亦如發蒙。",
            "秀甲天下山，至言出心胸。",
            "今君欲繼之，築堂會奇峯。",
            "何嘗遠城市，而能日迎逢。",
            "山形不動體，山色含真空。",
            "風雲有蓄洩，氣象無終窮。",
            "雨餘四面翠，日麗千仞紅。",
            "氤氳香爐烟，挺拔雙劍鋒。",
            "最愛五老人，崚嶒美所鍾。",
            "可望不可即，有意容相從。",
            "羅列皆兒孫，几席次第供。",
            "山雖跨兩邦，茲焉實長雄。",
            "不爲堂上客，詎信山有宗。",
            "寄語遊山者，毋徒走憧憧。"
        ],
        "tags": [
            "庐山"
        ],
        "title": "寄題高仲一殿撰識山堂長韻",
        "id": "4a087a14-86a9-43b9-9f44-28ed86f2b541"
    },
    {
        "author": "周必大",
        "paragraphs": [
            "一聞編簡香，如入芝蘭室。",
            "况將百尺樓，高貯三萬帙。",
            "清芬藹階庭，賸馥沾黨術。",
            "從渠海上夫，顛倒放李赤。"
        ],
        "title": "凍頭王氏藝芳堂",
        "id": "ab828216-6d86-4e03-8328-a22779065407"
    },
    {
        "author": "周必大",
        "paragraphs": [
            "曾因客夢到西川，萬戶疏封祇隔年。",
            "花重錦官思杜老，鶴飛沙苑看徐仙。",
            "衰顔尚許任爭齒，淺量深慚賜及肩。",
            "照眼蜀粧依綉幌，共驚十載讖先傳。"
        ],
        "title": "丁巳二月甲子蜀錦堂海棠盛開適有惠川綉晝錦堂記者招伯威德源爲齊年會次舊韻",
        "id": "9bd3182c-16b6-4096-af25-b1395dfb39e2"
    },
    {
        "author": "周必大",
        "paragraphs": [
            "曾抱疲駑佐聖明，枕中議政似平生。",
            "五更鼓角驚殘夢，彷彿街司報點聲。"
        ],
        "title": "二月十二日夜夢奏事",
        "id": "5ffe2b6b-08d5-4ef6-9420-616cd41e20c6"
    },
    {
        "author": "周必大",
        "paragraphs": [
            "楚尹三爲禮未衰，湯衡五就欲持危。",
            "翺翔不作奔陳計，接淅何堪去魯時。"
        ],
        "title": "晨起有感二首  其一",
        "id": "4fe5d476-6e0a-47c1-8a18-176e585e33bc"
    },
    {
        "author": "周必大",
        "paragraphs": [
            "內禪纔成便乞身，營營衆口尚成城。",
            "後來進退交相累，何似當初微罪行。"
        ],
        "title": "晨起有感二首  其二",
        "id": "623a356b-1611-44b4-8377-05c98c574772"
    },
    {
        "author": "周必大",
        "paragraphs": [
            "吳門自古俊髦多，中外推公政事科。",
            "議禮不妨豐酒課，治繁猶暇講禪那。",
            "榻前屢記宣除目，川上遥憐逐逝波。",
            "底用鎸碑紀廉直，鄉評正自不消磨。"
        ],
        "title": "平江顔侍郎挽詩",
        "id": "7690b037-9053-41df-a331-f4e71471b439"
    },
    {
        "author": "周必大",
        "paragraphs": [
            "荼䕷殿春枝滿霜，盧橘熟夏今乃黄。",
            "彈丸煌煌照坐光，老叟驚詫見未嘗。",
            "客言採果孟冬月，剖竹爲符带蒼雪。",
            "包之赫蹏滿貯中，纏以絲枲外合節。",
            "或藏綠豆因醉翁，或雜寸膏仍緘封。",
            "三說未識將誰從，但覺色香新摘同。",
            "分甘安能與衆樂，秘方何惜都傳却。",
            "已誇指下石化金，仙指并求君勿噱。"
        ],
        "title": "曾無疑以長韻送金橘時已暮春次韻",
        "id": "a2b69828-c21c-4e1b-8e31-87b3d7f57bc9"
    },
    {
        "author": "周必大",
        "paragraphs": [
            "厄閏黄楊古所傳，翻階紅藥豈其然。",
            "明年果得真都勝，便是雙鶬一箭穿。"
        ],
        "title": "彭孝求以詩送芍藥云今年厄閏不佳且許紅都勝不至云待明年戲答小詩",
        "id": "87ec254e-0a55-4e54-a48d-bb010b067d3a"
    },
    {
        "author": "周必大",
        "paragraphs": [
            "夜雨稀聞聞耳雨，春花微見見空花。",
            "自憐他日盲宰相，今復癡聾作富家。"
        ],
        "title": "連年視聽不明有耳雨空花之對今歲尤甚戲成小詩",
        "id": "58dbd3c9-42f5-4d9d-a580-fb7a7ae163b9"
    },
    {
        "author": "周必大",
        "paragraphs": [
            "食菜曾饕三百囷，種花重看一番新。",
            "洞仙舊賞輪無迹，工部高吟筆有神。",
            "疊雪雅宜歌白雪，送春仍欲買青春。",
            "向來僞帖今冰釋，從此佳名徧廣輪。"
        ],
        "title": "去年孫從之示玉蕊佳篇時過未敢賡和今年此花盛開輒次嚴韻并以新刻辨証爲獻",
        "id": "0e52bbbd-cab1-42c9-9c40-084f816c8cdf"
    },
    {
        "author": "周必大",
        "paragraphs": [
            "逮事尊嫜日以嚴，退從娣姒一何謙。",
            "不愁囊橐金珠減，但喜園林錦綉添。",
            "四德助成家赫赫，一身寧計病懨懨。",
            "歸尋二稚應無憾，况有良人爲發潜。"
        ],
        "title": "張履妻王氏挽詞",
        "id": "3d127b90-7291-4caa-b82c-2c9e50407df2"
    },
    {
        "author": "周必大",
        "paragraphs": [
            "世系蟬聯運紫樞，夫家鱗襲佩銅魚。",
            "奉先睦族俱難繼，燾後劬躬總可書。",
            "身到東南門有爛，年周甲子饋俄虛。",
            "異時追錫魚軒寵，不及零陵從隼旟。"
        ],
        "title": "追挽新永州守張奭妻宜人王氏",
        "id": "8072894e-1d9a-431d-8a30-7dc5cc58c6dd"
    },
    {
        "author": "周必大",
        "paragraphs": [
            "三傳名家各是非，聖經元自許傳疑。",
            "遲遲著語君知否，游夏猶難措一辭。"
        ],
        "title": "永新賀升卿著春秋會正論屢督跋戲往",
        "id": "cb24796f-384d-4654-9247-eb99d274e640"
    },
    {
        "author": "周必大",
        "paragraphs": [
            "夢筆異文通，詩篇總自工。",
            "長哦三伏裏，句句是清風。"
        ],
        "title": "江西美錄示新舊詩一篇戲贈二十字于後",
        "id": "d18e4871-b8e6-4186-90b7-580f5f761694"
    },
    {
        "author": "周必大",
        "paragraphs": [
            "碧崖道士拍洪肩，白水真人覓玉泉。",
            "我似東軒無一物，閣山風月不論錢。"
        ],
        "title": "洪景盧內翰爲甘叔懷作碧崖修造疏戲題小詩奉勸本宮管轄而下諸道友助緣",
        "id": "fe7aee20-2e9c-48e2-a3f9-2bb43358abc9"
    },
    {
        "author": "周必大",
        "paragraphs": [
            "柿紅萱蘤映階濃，泥紫芝函带璽封。",
            "善積古稱家有慶，身强今看子其逢。",
            "壽觴莫惜斟三雅，祿養猶期饌萬鍾。",
            "樂與鄉人傳盛事，老來醉筆任橫縱。"
        ],
        "title": "胡氏逢慶堂詩用秉成兄韻",
        "id": "12a9171a-6b71-44ab-b151-5a184f58023b"
    },
    {
        "author": "周必大",
        "paragraphs": [
            "合好須憑麯米春，分甘那暇問醨醇。",
            "遥知北海招嘉客，共賀東牀得好姻。"
        ],
        "title": "次韻李得善學錄需酒納婦",
        "id": "ecdce654-934b-47bf-83fc-d49e3492a787"
    },
    {
        "author": "周必大",
        "paragraphs": [
            "會老三人似潁川，同生絳縣免疑年。",
            "尊常有酒何妨醉，事每無心即是仙。",
            "儉欲固應知足足，忘形誰問是肩肩。",
            "香山已寫丹青像，洛誦仍憑副墨傳。"
        ],
        "title": "戊午仲春同甲小集次舊韻",
        "id": "e0b5e6d2-3db8-4eb8-8200-bff6d248ca51"
    },
    {
        "author": "周必大",
        "paragraphs": [
            "龍洲舊說紅都勝，象罔今逢赤水珠。",
            "更挽春衫來比並，如纏十萬上江都。"
        ],
        "title": "太和彭孝求連年許芍藥紅都勝今方以唐律送一株小詩爲謝",
        "id": "6b504675-dff3-4fbb-9f26-5ac1bc306818"
    },
    {
        "author": "周必大",
        "paragraphs": [
            "丁年韋布逐槐忙，結綬王畿四紀强。",
            "只把衣冠掛神虎，夢回猶未熟黄粱。"
        ],
        "title": "紹興庚午某與安成劉逢辰秋闈同薦逢辰四子伯德禮淳熙甲午解魁登第今宰臨川仲德仁拔癸卯解叔德恭負雋聲季德性紹熙乙卯復冠鄉舉出示當時小錄手澤在焉爲題二小詩於後  其一",
        "id": "53e5ba5d-2719-4786-a8e0-621be07db11e"
    },
    {
        "author": "周必大",
        "paragraphs": [
            "鹿鳴舊籍晚重看，翰墨場中興久闌。",
            "同榜諸郎皆舉首，老夫安得不衰殘。"
        ],
        "title": "紹興庚午某與安成劉逢辰秋闈同薦逢辰四子伯德禮淳熙甲午解魁登第今宰臨川仲德仁拔癸卯解叔德恭負雋聲季德性紹熙乙卯復冠鄉舉出示當時小錄手澤在焉爲題二小詩於後  其二",
        "id": "f2df4048-c979-4268-bdca-083c6c945f6e"
    },
    {
        "author": "周必大",
        "paragraphs": [
            "籍甚天支萬事通，傷哉人爵一生窮。",
            "飛英北固讒何極，游刃西昌秩未終。",
            "千騎絕憐成畫餠，八人乃忍助融風。",
            "只因快閣長流水，遺恨滔滔向浙東。"
        ],
        "title": "新光州守趙師奭字國佐才高一世仕京口以讒廢宰太和以憂歸得郡待對沒於逆旅家會稽又遭焚識者閔之今既葬矣其子寄行狀求追挽嗟悼不足情見乎辭",
        "id": "5874132e-cb0b-49f2-9d7c-332da1adeb57"
    },
    {
        "author": "周必大",
        "paragraphs": [
            "蹇步媻珊到竹溪，病眸眩瞀亂金篦。",
            "清風滿座無塵事，遺墨盈編有舊題。",
            "久羨山人居水北，今知詩社續江西。",
            "醉吟跌宕誰能寫，髣髴琳瑯識介圭。"
        ],
        "title": "劉仙才仲子俊示其父醉菴詩集索鄙句",
        "id": "ec0a77d6-51c1-4b2d-992e-804713b67e23"
    },
    {
        "author": "周必大",
        "paragraphs": [
            "青衿學道不憂貧，黄髮相看並乞身。",
            "前有二疏今可企，免教人謂魯無人。"
        ],
        "title": "子中兄招飲次韵  其一",
        "id": "1bafcb8a-2702-4a26-9e5a-1b04b0ee7cf1"
    },
    {
        "author": "周必大",
        "paragraphs": [
            "立朝共踏東華土，居里同抽北闕身。",
            "從此清風與明月，尊前真屬兩閒人。"
        ],
        "title": "子中兄招飲次韵  其二",
        "id": "0a55e051-5a64-4127-9619-8c6c86734eb5"
    },
    {
        "author": "周必大",
        "paragraphs": [
            "午風和氣借春來，雨足黄花越節開。",
            "要識重陽真富貴，弟兄一日歷三臺。"
        ],
        "title": "慶元戊午重九天氣晴和侍七兄提舉監丞早集清都臺午飯讀書臺晚集神岡西臺皆古迹也戲成小詩",
        "id": "b8a85700-997d-4836-ae83-88681cdc270a"
    },
    {
        "author": "周必大",
        "paragraphs": [
            "莫訝衰翁笑口開，故人風度繼歐梅。",
            "墮簁雪陣魚麗遠，蹋迹詩仙鳳沼來。",
            "酒似茅柴居膈上，句如桂子落天台。",
            "新年春日相追逐，誰謂天公厭兩回。"
        ],
        "title": "己未立春留楊伯子知縣小酌夜聞窗竹有聲伯子以爲雪或曰風也已而果雪詰旦敲門送詩走筆戲和",
        "id": "ef12546d-1679-44b0-98be-3f1843beff8c"
    },
    {
        "author": "周必大",
        "paragraphs": [
            "里仁初不問山川，身健從交換歲年。",
            "紅紫丁寧容老圃，丹青點化屬詩仙。",
            "情均鴈序兼鶑友，壽貫犀顱映鶴肩。",
            "莫筭酒行徵罰令，一株花下一盃傳。"
        ],
        "title": "己未二月十七日會同甲次舊韻",
        "id": "84a7e8c4-0b61-4ec6-9d24-ec913060fa79"
    },
    {
        "author": "周必大",
        "paragraphs": [
            "饋餉隨蕭不作難，秦淮今視漢秦關。",
            "天開虎踞龍蟠處，地近雞翹豹尾間。",
            "洗印先經三峽寺，觀風徧踏九華山。",
            "盡收奇秀歸詩稿，却趁賡歌供奉班。"
        ],
        "tags": [
            "九华山"
        ],
        "title": "送韓希道移漕江東",
        "id": "7038ad68-3067-4b1a-bdbc-1b458e228298"
    },
    {
        "author": "周必大",
        "paragraphs": [
            "文與年高豈樂天，字隨心正亦公權。",
            "吟詩作賦晴窗裏，問柳尋花野水邊。",
            "喜我新巢三徑就，勞君舊句一時編。",
            "雪舟有興休回棹，共載期追李郭仙。"
        ],
        "title": "賀升卿年垂八十以詩寄平園新詠二十二篇又錄十年前簡予四詩尚有訪戴之興謹次最後一章韻爲謝",
        "id": "bac984b9-fe68-4b88-9cee-d2755af1b4ac"
    },
    {
        "author": "周必大",
        "paragraphs": [
            "筆勢奔騰决大川，談鋒激烈敵丁年。",
            "花開共入長春苑，柯爛爭看不老仙。",
            "西笑君先聽漢履，上征我未拍洪肩。",
            "從今日日親漁釣，恐有三賢尺素傳。"
        ],
        "title": "朱叔止通判屢示詩詞綽有家法輒次年字韵一篇兼簡汪仲嘉敷學樓大防顯學二尚書",
        "id": "6e7bc5d6-65fc-4080-8b6d-b7f4098e2fe0"
    },
    {
        "author": "周必大",
        "paragraphs": [
            "鄞川人物擬三川，公似香山更永年。",
            "楊柳夭桃俱是幻，蓬萊兜率孰非仙。",
            "平生名脫虞卿曆，歲晚詩齊夢得肩。",
            "近岸連檣多賈客，定携新句海東傳。"
        ],
        "title": "仲嘉致政敷學尚書汪兄寵和鄙句且寄適軒記詩銘等皆慕白樂天語也敬以來意盡用樂天事次韻",
        "id": "abd91cca-c511-460d-b164-cd337de0c6ac"
    },
    {
        "author": "周必大",
        "paragraphs": [
            "萱堂眉壽正增川，手種蟠桃莫計年。",
            "得道身陪金母宴，應緣居近寶陀仙。",
            "煌煌八座歡承膝，濟濟諸孫戲疊肩。",
            "家慶新圖爭快覩，願將摹本寄郵傳。"
        ],
        "title": "顯學尚書樓大防奉九十六歲之親戲綵未央古今鮮儷遠蒙五詩皆和鄙句謹次韻爲慶",
        "id": "8e3fc2e5-396d-45be-ba95-c1c14155cd95"
    },
    {
        "author": "周必大",
        "paragraphs": [
            "竹使分符化劍川，政成應不俟期年。",
            "買臣聊引會稽綬，長倩即登廷尉仙。",
            "棋戶雖高猶易敵，詩壇彌峻却難肩。",
            "通家有契無纖隙，惡語深藏莫遍傳。"
        ],
        "title": "奉酬新劍南守朱叔止次舊韵寵寄之什",
        "id": "dab6a8bf-7e98-4625-be51-6cf8dd142257"
    },
    {
        "author": "周必大",
        "paragraphs": [
            "三孔三劉歲月賒，後來儒術數君家。",
            "五枝舊折燕山桂，八月新乘海上槎。",
            "方履圓冠無愧怍，西崑東觀有光華。",
            "牙籤縱許窺青簡，銀海何堪眩黑花。"
        ],
        "title": "徐商老參議直閣進書登瀛創儒榮堂來索鄙句許示奏稿寄題",
        "id": "03368c98-06dd-4069-8b12-202e1e54bef7"
    },
    {
        "author": "周必大",
        "paragraphs": [
            "品極王封壺有妃，其餘國艷視諸姬。",
            "上黄貴紫知無敵，藏白分青合付誰。",
            "舊譜由來虛爵邑，新名此去備藩維。",
            "古之兄弟方華鄂，今以公侯屬縹枝。"
        ],
        "title": "多葉白牡丹一幹兩花其一重臺其一每葉之上間以青純前所未聞名之曰青白圭蓋用司馬相如檄析圭注白藏天子青分諸侯也爲賦此詩",
        "id": "9c2f6405-8223-4aa6-ba4c-74b886983fc2"
    },
    {
        "author": "周必大",
        "paragraphs": [
            "憶昨淳熙謹萬微，再登耆哲貳繁機。",
            "謀猷入告宸心沃，俊乂旁招物望歸。",
            "惠斂十連遺愛遠，年開九秩近臣稀。",
            "全名備福公何憾，念舊傷情涕自揮。"
        ],
        "title": "參政李秀叔挽詞二首  其一",
        "id": "d727e0c9-51af-4d36-a7a8-15bce3c748d1"
    },
    {
        "author": "周必大",
        "paragraphs": [
            "十載山林號後谿，三朝鍾鼎列前疑。",
            "進賢自許唐師德，持論人推蕭望之。",
            "玉立諸郎傳素業，金聲高弟振清規。",
            "送車遠莫陪千兩，誄行深慚措一辭。"
        ],
        "title": "參政李秀叔挽詞二首  其二",
        "id": "14af32aa-a059-45b7-a8f5-636a8a100e57"
    },
    {
        "author": "周必大",
        "paragraphs": [
            "上巳清明共一時，魏花開處亦連枝。",
            "前身應是唐宮女，猶記昭容雙袖垂。"
        ],
        "title": "三月三日適值清明會客江樓共觀並蒂魏紫偶成二小詩約坐客同賦  其一",
        "id": "ba3e7867-6c9e-40fe-b5ee-b2f80db4833d"
    },
    {
        "author": "周必大",
        "paragraphs": [
            "修禊歸來却踏青，臨流謀野兩關情。",
            "不如省事遊春女，挑菜渚邊看水生。"
        ],
        "title": "三月三日適值清明會客江樓共觀並蒂魏紫偶成二小詩約坐客同賦  其二",
        "id": "4a7f197a-05d3-4024-a1ba-70add9683db0"
    },
    {
        "author": "周必大",
        "paragraphs": [
            "紅藥何年有，繁花掃地無。",
            "風光分謝砌，根撥記江都。",
            "兩兩丹山鳳，炎炎赤水珠。",
            "春衫誰氏女，比並强施朱。"
        ],
        "title": "某昨蒙寶文待制輒送揚州紅都勝欲占小詩敘謝怯大巫而止茲者賢郎明府相過屢索芍藥詩實不曾作謹用前意成四韵拙遲可笑",
        "id": "4e3d0b54-ec61-4998-9631-0546570b465e"
    },
    {
        "author": "周必大",
        "paragraphs": [
            "軒窗彌望猗猗竹，有斐切磋琢磨足。",
            "天籟鳴風異絲木，晝夜鏘金戛球玉。",
            "碧梧空有栖鳳枝，何如以實飼其兒。",
            "扶摇下視鴻鵠陂，附翼會集夔龍池。"
        ],
        "title": "永新談漢卿求筠坡書院詩用誠齋之韵之意而推廣之",
        "id": "e81edcaa-3b0f-40fb-9a42-6ce54bade32a"
    },
    {
        "author": "周必大",
        "paragraphs": [
            "孝子因親不愛膚，忠臣爲國亦忘軀。",
            "一毫不拔何爲者，此姓渠名枉共朱。"
        ],
        "title": "安福孝子朱雲孫血指刲股燃臂愈父母疾化遂行于室家邑上其事于州他日讀待制廷秀楊公所述誌公之文爲題小詩于後",
        "id": "23ac2034-8fff-4cd9-8df6-23076c907ebf"
    },
    {
        "author": "周必大",
        "paragraphs": [
            "應物無心善自寬，臨財有義肯儒酸。",
            "竹林逸老多餘慶，鴻苑奇書獨飽觀。",
            "名父平生淹簿領，佳兒他日紹衣冠。",
            "追思再世相逢舊，西望梅溪一永歎。"
        ],
        "title": "無心居士劉君挽詞",
        "id": "c14c6102-3051-485a-9c44-ed9bf7608014"
    },
    {
        "author": "周必大",
        "paragraphs": [
            "豈弟基巖邑，名聲起使華。",
            "臺評扶國是，諫紙合謨嘉。",
            "念昔陪東府，看公肅正衙。",
            "班齊人立鶚，疏出字飛鴉。",
            "漢履星辰遠，江祠歲月賒。",
            "負圖官益峻，賜札禮彌加。",
            "耄耋常稱道，兒孫競克家。",
            "歸全無一愧，殄瘁有長嗟。"
        ],
        "title": "龍學張彥父挽詞",
        "id": "645c23fb-c8fe-4fae-919b-d228b52bbf1a"
    },
    {
        "author": "周必大",
        "paragraphs": [
            "倚相端能記典墳，子羔未可治人民。",
            "十年莫作攸之恨，萬卷方知甫也神。",
            "堂下從渠糟粕議，城南容我簡編親。",
            "鐵更三擿韋三絕，將聖猶然况後人。"
        ],
        "title": "王籍文學求讀書堂詩",
        "id": "243bc5c4-7c8e-484f-8aba-f3d5c8e48fec"
    },
    {
        "author": "周必大",
        "paragraphs": [
            "弘景掛冠永明年，築樓三層家政傳。",
            "俯聽松風輒欣然，時人望之疑是仙。",
            "天教輕捷遊方外，自喜向來不爲宰。",
            "耄期猶且有壯容，誓戒何妨臨鄮海。"
        ],
        "title": "平園創三層樓子直秘書遠貺新詩有山中宰之句自念掛朝服築層樓偶與陶隠居相符他日倘得壽與之齊則登臨之樂未已也次韵爲謝每句用本傳中語",
        "id": "22a23a1b-4daf-4be0-a89f-140341075fc4"
    },
    {
        "author": "周必大",
        "paragraphs": [
            "初非遠道思綿綿，自是岑岑懶涉川。",
            "咫尺却成千里隔，蹉跎還負十分圓。",
            "坐看碧落飛金鏡，遥想黄樓運筆椽。",
            "寬約重陽各强健，登高同賦去年篇。"
        ],
        "title": "丙辰七兄有詩及人月分圓己未彼此服藥未能夜坐今次舊韵爲重九之約",
        "id": "f058ae2e-b7ab-4147-9f66-806eb6deedc9"
    },
    {
        "author": "周必大",
        "paragraphs": [
            "巖桂芙蓉映菊籬，小春仍上海棠枝。",
            "甕頭幸有茅柴酒，來看平園萬戶棋。"
        ],
        "title": "小詩戲王駒甫請來早轉約伯威德源得善彥和志伯西美粹夫及愚卿兄弟共不托一盃已有定例不設他味",
        "id": "1b1bc5e0-bad9-4e4d-8cda-22e9a2669bb5"
    },
    {
        "author": "周必大",
        "paragraphs": [
            "魏國勳勞四海知，南軒愛直古人遺。",
            "中興家世誰如此，季氏豪英尚似之。",
            "金殿新班將得政，玉麟舊鎮且移麾。",
            "落星小駐星還落，江路東西總去思。"
        ],
        "title": "端明殿學士張定叟挽詞",
        "id": "da880c65-1ab9-4e4a-b3db-0e7c7469baa5"
    },
    {
        "author": "周必大",
        "paragraphs": [
            "十年不侍殿東頭，臨水登山隠者流。",
            "一眼瞳方無異相，三層勾曲有巍樓。",
            "幸殊王粲非吾土，何事龐公不入州。",
            "至後臘前天欲雪，扁舟乘興肯來不。"
        ],
        "title": "次韻楊廷秀待制二首  其一",
        "id": "48d0c733-57fb-414b-ba9f-ac4fcb640bcd"
    },
    {
        "author": "周必大",
        "paragraphs": [
            "官府新辭上界仙，碧瑶洞口晉桃源。",
            "默存常在清都境，歸去休蕪靖節園。",
            "爲問隆樓并傑閣，何如易野及平原。",
            "明年大作南溪社，會訪拾遺花柳村。"
        ],
        "title": "次韻楊廷秀待制二首  其二",
        "id": "8db1a8af-92c6-4ee9-a4a5-00a08f82d3c3"
    },
    {
        "author": "周必大",
        "paragraphs": [
            "地跨江閩秀氣兼，玉成界尺直方廉。",
            "西曹久處習鑿齒，高士誰知孫子嚴。",
            "我愧元城題品重，君能楚些筆鋒銛。",
            "天門底用相吹送，公道今方拔滯淹。"
        ],
        "title": "廬陵主簿李子賢東頃示長牋用劉元城主簿可教事去秋復惠楚詞皆未果答今代還索言老謬勿哂",
        "id": "22c9cc33-286e-4f57-8fcd-228bb6a750b5"
    },
    {
        "author": "周必大",
        "paragraphs": [
            "徧走三臺一日中，前年樂事轉頭空。",
            "新樓期對萸并菊，舊約翻吟雨與風。",
            "魚繞長江殊有味，酒篘大甕浩無窮。",
            "登臨何必拘重九，脚力强時信即通。"
        ],
        "tags": [
            "长江"
        ],
        "title": "七兄初約登新樓作重陽敦前歲之盟適病足不能出佳篇送魚酒且及二蘇逍遥堂風雨之句次韵敘謝併爲後約",
        "id": "0b1c522b-70bb-4af4-9d42-7d0175a2ab36"
    },
    {
        "author": "周必大",
        "paragraphs": [
            "道學人爭說，躬行少似君。",
            "中心惟至一，餘事亦多聞。",
            "湖廣規模遠，濂伊講習勤。",
            "平生忠與敬，彷彿在斯文。"
        ],
        "title": "讀張敬夫南軒集夜夢賦詩",
        "id": "0c6c8857-90bb-4d3f-9bf6-1195004ae986"
    },
    {
        "author": "周必大",
        "paragraphs": [
            "花接門園記洛川，明農堂畔識豐年。",
            "自量拾級身猶健，共約樓居意欲仙。",
            "倚檻聊舒千里目，舉頭應側萬人肩。",
            "那知賓主非劉石，枉作沙河酒席傳。"
        ],
        "title": "慶元庚申華隠樓成其下明農堂新接牡丹亦盛開敬邀伯威德源二兄小集用舊韵",
        "id": "a1decf87-47db-47db-af42-aa0011c47191"
    },
    {
        "author": "周必大",
        "paragraphs": [
            "白鹿爭看擁碧油，貂蟬銳欲出兜鍪。",
            "初官事業追山盜，晚歲功名靜海舟。",
            "鶴唳八公垂破賊，虎飛萬里欠封侯。",
            "儒科有子傳衣鉢，積善徐卿慶未休。"
        ],
        "title": "盧帥錢待制之望挽詞",
        "id": "f2354057-6676-49b9-954b-75a99955a2ff"
    },
    {
        "author": "周必大",
        "paragraphs": [
            "往年餞尊公，出宰新吳縣。",
            "仁愛馴桑雉，聖明遇禾絹。",
            "君今治南昌，家學世其官。",
            "密令行教化，明庭集孔鸞。",
            "煌煌牛斗間，寶氣先後應。",
            "卓魯聚一門，誰續職方乘。"
        ],
        "title": "送楊伯子知南昌縣",
        "id": "6e71652f-86ff-4a64-867c-caaddbf0a206"
    },
    {
        "author": "周必大",
        "paragraphs": [
            "詩勿驚人日以昌，巍科只待賦阿房。",
            "源深元自流三峽，幹老今誰敵豫章。",
            "肯向洛陽尋白傅，曾從江夏學黄香。",
            "漠廷結綬君家事，不羨彈冠貢與王。"
        ],
        "title": "蕭彥育頃年示詩篇且求次誠齋待制所贈佳句之韵嘗許赴省時勉爲之適相過以七步見窘就坐呈老醜聊述本意",
        "id": "602aa1ee-db31-4607-8241-f18e6b611bce"
    },
    {
        "author": "周必大",
        "paragraphs": [
            "殖學摛文衆所推，掾州佐邑譽尤歸。",
            "羊羔德備嘗縫革，神虎門高早挂衣。",
            "斯疾頓乖今者愈，此生誰及古來稀。",
            "遥瞻烏石岡邊路，挽奠無從只淚揮。"
        ],
        "title": "通直郎致仕劉楹挽詞",
        "id": "7f6118e9-deed-44c7-9322-3e52b6f51a14"
    },
    {
        "author": "周必大",
        "paragraphs": [
            "馹騎塵飛受暑風，絕憐丹臉透青龍。",
            "歐閩後出名高尚，廣蜀先驅品下中。",
            "遥憶東坡分曬白，預邀老杜賦輕紅。",
            "明年倘未歸黄闥，生熟何憂更異同。"
        ],
        "title": "次張子儀抑篇荔枝詩韵",
        "id": "769bf530-6467-4f01-9f26-ae44fc24095f"
    },
    {
        "author": "周必大",
        "paragraphs": [
            "與進依三善，從遊閲五冬。",
            "初終存繾綣，議論極從容。",
            "輔政時雖淺，開藩眷自濃。",
            "不如仙宅犬，猶從鼎湖龍。"
        ],
        "title": "光宗皇帝挽詩二首  其一",
        "id": "2ee7123f-365a-474f-b8da-d457292ee47a"
    },
    {
        "author": "周必大",
        "paragraphs": [
            "仁愛周華夏，英聰貫古今。",
            "知人符日照，裕物稱天臨。",
            "閒退親傳子，憂勞舊損心。",
            "景光昭百世，昧谷謾西沉。"
        ],
        "title": "光宗皇帝挽詩二首  其二",
        "id": "98385306-b144-4e50-ba3f-e4e6a7a995d1"
    },
    {
        "author": "周必大",
        "paragraphs": [
            "霜凝憲簡肅朝衣，日轉熙臺治郡時。",
            "事道初無中與外，居仁自有勇兼慈。",
            "甿謠曾詠來何暮，德政常留去後思。",
            "眼看清規非面友，肩隨畫像是心期。"
        ],
        "title": "贛守張子智重修思賢閣奉趙清獻公",
        "id": "167268b5-96a7-4255-a407-37fad2255b27"
    },
    {
        "author": "周必大",
        "paragraphs": [
            "小松風颼颼，長松風冽冽。",
            "遥知蒙溪上，餘韵兩清絕。",
            "宦遊正可樂，歸夢未應切。",
            "待生丁固腹，徐化莊周蝶。"
        ],
        "title": "余仲鏞從辟廣西示洪景盧所作松風閣記題詩反招隠",
        "id": "a5d01c94-0f14-427d-adf1-d126dba69c87"
    },
    {
        "author": "周必大",
        "paragraphs": [
            "四始昭垂棠棣詩，九江屹立義門碑。",
            "請君更學張公藝，忍字常爲一字師。"
        ],
        "title": "寄題安福朱景源景雲所居二首  其一",
        "id": "f3e97600-6f63-46ad-8964-5e3a85e9f689"
    },
    {
        "author": "周必大",
        "paragraphs": [
            "友悌人知天亦知，風雷會變籜龍兒。",
            "從今直節亭前後，枝茂宗生竹也慈。"
        ],
        "title": "寄題安福朱景源景雲所居二首  其二",
        "id": "4cf0e5b0-7afb-45eb-8b31-94690e3182de"
    },
    {
        "author": "周必大",
        "paragraphs": [
            "青袍黄甲舊蜚英，紫綬金章晚更榮。",
            "隠德家傳遼北客，修齡人羨濟南生。",
            "墓中深刻同年筆，世上難磨異日名。",
            "識面有時追往事，傷情無路奠佳城。"
        ],
        "title": "管長源朝奉挽詞",
        "id": "861d3f32-79a8-4e3a-a60e-c2198d030256"
    },
    {
        "author": "周必大",
        "paragraphs": [
            "經術逢辰富貴兼，取名銀艾未傷廉。",
            "更須喚作藏書閣，別貯鄴侯三萬籤。"
        ],
        "title": "萬安頼秀才家拾青樓二首  其一",
        "id": "5a746526-465b-43d7-b8e0-7ad526ef41ad"
    },
    {
        "author": "周必大",
        "paragraphs": [
            "高柳侵簷带綠烟，平林遥望倚青天。",
            "詩人不必工摹寫，留與恩袍色鬭鮮。"
        ],
        "title": "萬安頼秀才家拾青樓二首  其二",
        "id": "0b043935-1c47-4a76-8da3-76d5a0f1c3df"
    },
    {
        "author": "周必大",
        "paragraphs": [
            "往聞郭林山，學易之指南。",
            "艮齋從其子，議論青出藍。",
            "授徒蘭溪上，妙理常窮探。",
            "真旨傳何人，著錄推靜菴。",
            "稱疾似玄晏，觀復師老聃。",
            "芸芸已歸根，弔客無多談。"
        ],
        "title": "靜菴曾伯虞挽詞",
        "id": "51a353ab-6cf4-4034-be1e-5f5cc5952b6c"
    },
    {
        "author": "周必大",
        "paragraphs": [
            "夏屋渠渠斲采椽，筍輿就養有成言。",
            "南陔久嘆薪吹棘，北戶空勞草樹萱。",
            "堂上只容瞻像設，寢中那復問寒暄。",
            "朝思夕念嗟何及，彷彿神遊入夢魂。"
        ],
        "title": "登仕郎曾忠佐迎母王于樂氏母許新居成即歸于是築第高沙極輪奐母欲遷而逝乃虛中堂榜之曰思永爲賦四韻",
        "id": "a4d2f929-3b1d-4987-9da6-1a1115983043"
    },
    {
        "author": "周必大",
        "paragraphs": [
            "彼美人兮樓楚都，身親棨戟俯江湖。",
            "賓僚遂使多賢者，共顧飛鴻亦樂乎。"
        ],
        "title": "寄題江陵撫幹胡仲方官舍信美樓  其一",
        "id": "22432602-4dda-42d6-8d05-92c1143a5b42"
    },
    {
        "author": "周必大",
        "paragraphs": [
            "家在香城溪水邊，冠霞飛閣切雲烟。",
            "從軍樂事猶吾土，底用銷憂賦仲宣。"
        ],
        "title": "寄題江陵撫幹胡仲方官舍信美樓  其二",
        "id": "89ff0924-0827-4af2-855c-75e5b7735c97"
    },
    {
        "author": "周必大",
        "paragraphs": [
            "萬人競渡一標歸，鄉國今猶記錦衣。",
            "芹藻再思俱有造，穀蒲連執總成非。",
            "風吹劍首空遺吷，日照禺中遽落暉。",
            "宿草縱存無路哭，追懷往事共歔欷。"
        ],
        "title": "追挽胡季文知縣",
        "id": "12fa1d64-82b8-4775-ba24-6e8958dc90b1"
    },
    {
        "author": "周必大",
        "paragraphs": [
            "使君爲郡入蘇天，六月清風更穆然。",
            "子到同吟仙井橘，公餘趁賞北湖蓮。"
        ],
        "title": "送楊子止赴郴守羅達甫之招二首  其一",
        "id": "23246057-4e28-4af2-8851-eee36a9a7e4f"
    },
    {
        "author": "周必大",
        "paragraphs": [
            "誰傳衣鉢付揚雲，卿子文鋒舊冠軍。",
            "主合握蘭賓折桂，來春吉語一時聞。"
        ],
        "title": "送楊子止赴郴守羅達甫之招二首  其二",
        "id": "2beb8305-550f-4523-86f1-e360bad405ab"
    },
    {
        "author": "周必大",
        "paragraphs": [
            "起來汗浹似翻漿，客带清風變早凉。",
            "鶴子曳衣猶淺褐，鵝兒對酒已深黄。",
            "白蓮近揖三千女，丹荔遐招十八娘。",
            "但把槐忙付年少，不妨老伴燕林塘。"
        ],
        "title": "七月十四日江西美約周愚卿兄弟及許景陽相過共觀鶴雛羽毛褐色因飲食雙投新酒擘閩中新荔放白蓮池上遂成勝賞明日西美有詩走筆奉和",
        "id": "ec1c5251-f7c5-491a-bfad-ffe48aee92a7"
    },
    {
        "author": "周必大",
        "paragraphs": [
            "酉歲應知富酒漿，頻年暫輟奏伊凉。",
            "沼蓮不使紅侵碧，池鵠聊容白護黄。",
            "照坐雖無駢火實，潔尊幸有絡絲娘。",
            "西風早晚驅殘暑，何日尋盟到野塘。"
        ],
        "title": "江西美復送四景詩再次韻",
        "id": "366b1dd3-f851-48bc-a3bc-7681dac182a1"
    },
    {
        "author": "周必大",
        "paragraphs": [
            "君能多益辦，我鼓再而衰。",
            "安得催詩雨，心摇畢月離。"
        ],
        "title": "時久闕雨回西美柬就附小詩",
        "id": "599d35a8-433d-4de6-a28b-59f88ed3df80"
    },
    {
        "author": "周必大",
        "paragraphs": [
            "菲飲簞壺食與漿，淡交非復世炎凉。",
            "佳名誰合戎州綠，妙語端由太史黄。",
            "無怨不須移孔議，有情未可老徐娘。",
            "荷香襲坐忘歸興，不覺昏鴉影渡塘。"
        ],
        "title": "三次韻答江西美",
        "id": "1ea52b04-359f-4397-97e8-fd45c21bbfb3"
    },
    {
        "author": "周必大",
        "paragraphs": [
            "只因瑞露酌天漿，解后移尊赴晚凉。",
            "眼看碧幢擎蓋綠，心慚白鵠立槐黄。",
            "飲隨人量陳三雅，興入詩懷咏四娘。",
            "雲黑月離今驗矣，共欣甘雨溢陂塘。"
        ],
        "title": "四次韻",
        "id": "d7859d0e-4eb8-46da-aaa2-c4580ef01eff"
    },
    {
        "author": "周必大",
        "paragraphs": [
            "客嘉合饋五先漿，竹好仍生一味凉。",
            "天與冰肌勝傅粉，星馳火齊捷飛黄。",
            "將雛華表疑丁令，喚渡京江憶杜娘。",
            "屢枉新篇誰可擬，一川烟草賀橫塘。"
        ],
        "title": "五次韻",
        "id": "19832fcd-4d4a-4891-b19e-1cbd54861b93"
    },
    {
        "author": "周必大",
        "paragraphs": [
            "甘寒何必柘爲漿，也解逡巡造醴凉。",
            "更喜鶴鳴添子和，休因荔進引蕉黄。",
            "花如宋玉窺鄰女，詩似劉郎問泰娘。",
            "只欠西湖雙畫舫，便疑風景類錢塘。"
        ],
        "tags": [
            "西湖"
        ],
        "title": "四景詩似欠一篇五更枕上足成之錄呈西美司書勿勞屬和僕亦偃旗閉壘矣",
        "id": "e0c8929f-c16f-4bf6-96b2-7c18caffcbe3"
    },
    {
        "author": "周必大",
        "paragraphs": [
            "壯觀江潮拍岸時，肯來小圃訪樊遲。",
            "天憐無以娛嘉客，併發春花伴桂枝。"
        ],
        "title": "八月十八日與客小集賞巖桂而紅梅海棠金林檎盛開明日江西美賦四絕句走筆次首篇韻",
        "id": "bc9c73d4-d495-427e-bde5-24b2b693cdce"
    },
    {
        "author": "周必大",
        "paragraphs": [
            "君不見漢京辟雍載黄圖，博士直舍三千區。",
            "分行數百曰槐市，下有諸生講唐虞。",
            "又不見本朝肇啟邇英閣，稽古隆儒號經幄。",
            "風清枝翠似交舞，日暖花黄時細落。",
            "君家欣慕名書齋，伯仲方將與計偕。",
            "橋門且陪億萬計，朝路終馳十二街。",
            "義郴文章妙天下，引喻牛行相君舍。",
            "勉君植德企前修，他日兒孫攀逸駕。"
        ],
        "title": "龍泉李宗儒師儒兄弟槐陰書院",
        "id": "d3817005-9869-4026-af4c-e3fefda73b37"
    },
    {
        "author": "周必大",
        "paragraphs": [
            "往聞澹菴評鄉賢，有朋曰項如箎塤。",
            "是非褒貶乃枝葉，孝友忠信爲本根。",
            "姓名不願唱上第，詔旨特許旌高門。",
            "化行同邑得模楷，經授猶子留淵源。",
            "輕財重義續前烈，築屋貯書貽後昆。",
            "誰能漸磨入我室，毋但涉獵游其藩。",
            "泉江况乃多侍從，遠親二郭近則孫。",
            "學成衮衮上臺省，健翮萬里看騰騫。"
        ],
        "title": "龍泉項汝弼字唐卿盧溪書院",
        "id": "449d0415-fe00-4004-8e42-69aa1967dc29"
    },
    {
        "author": "周必大",
        "paragraphs": [
            "斷簡殘編已可披，排籤插架有餘師。",
            "五三載籍多爲貴，九百虞初小不遺。",
            "潤屋殊非阿堵物，傳家自是寧馨兒。",
            "老來鉛槧心猶在，每憶讎書館殿時。"
        ],
        "title": "寄題龍泉李氏萬卷堂",
        "id": "92c42d30-fd46-463d-9534-902611e60166"
    },
    {
        "author": "周必大",
        "paragraphs": [
            "蟠桃一綻歲三千，仙傳荒唐未必然。",
            "何似此花留巧石，有開無落更長年。"
        ],
        "title": "安福歐陽紹之奉議桃花石二絕句  其一",
        "id": "22a1a9bc-07e0-4d5c-90d4-196dda18df7e"
    },
    {
        "author": "周必大",
        "paragraphs": [
            "武陵溪畔古桃源，洞合空勞記往還。",
            "晉代漁郎心不轉，隨花化石在人間。"
        ],
        "title": "安福歐陽紹之奉議桃花石二絕句  其二",
        "id": "da590c86-e63f-4c52-af22-f0c5e5e8152c"
    },
    {
        "author": "周必大",
        "paragraphs": [
            "巖桂標名本在山，城居翻以桂爲巖。",
            "香浮仙籍書生事，早拜恩袍映彩衫。"
        ],
        "title": "嚴寬桂巖堂二絕句  其一",
        "id": "e4fef28d-23c7-4116-91a6-4524db872061"
    },
    {
        "author": "周必大",
        "paragraphs": [
            "卜築華堂已八年，花因舊植有新添。",
            "廣寒何待中秋到，明月清風即步蟾。"
        ],
        "title": "嚴寬桂巖堂二絕句  其二",
        "id": "03cdbdf2-b193-48b8-88b2-a0eb1e0a9837"
    },
    {
        "author": "周必大",
        "paragraphs": [
            "墨談名高筆有花，胸中五色補皇家。",
            "諫書夜奏常焚稿，講舌時乾每賜茶。",
            "秘祝重尋丹竈火，長生元笑紫河車。",
            "新詩有味知何似，雙井春來試白芽。"
        ],
        "title": "次韵章茂獻謝茶",
        "id": "48b91ac9-e186-4b25-8c8e-5a66a8bae754"
    },
    {
        "author": "周必大",
        "paragraphs": [
            "爭渡行人簇水邊，水中鮫鰐慣垂涎。",
            "從今何待跛男子，共載誰非利涉川。"
        ],
        "title": "太和宰趙嘉言  其一",
        "id": "3592982e-b3c9-4224-8935-f173dad5a445"
    },
    {
        "author": "周必大",
        "paragraphs": [
            "攤酒催錢吏打門，那堪嫁娶畫朱陳。",
            "稍捐官府秋毫利，散作鄉村浩蕩春。"
        ],
        "title": "太和宰趙嘉言  其二",
        "id": "f1796ff8-5bf4-4ccf-88e9-602795ac294f"
    },
    {
        "author": "周必大",
        "paragraphs": [
            "古來丞尚涉文書，近世何曾識吏胥。",
            "不對溪山種桃李，官居真復似僧居。"
        ],
        "title": "太和縣丞廳葺三亭于官廨曰真清曰特秀曰成蹊又有讀書臺龍首池寄題三疊  其一",
        "id": "b48c9e00-6547-411b-a756-227414ae5e90"
    },
    {
        "author": "周必大",
        "paragraphs": [
            "松竹林中讀異書，公餘有味在三餘。",
            "立之猶未登臺閣，予不負丞丞負予。"
        ],
        "title": "太和縣丞廳葺三亭于官廨曰真清曰特秀曰成蹊又有讀書臺龍首池寄題三疊  其二",
        "id": "02556cd2-a35b-4dc1-9313-74956e96e1a6"
    },
    {
        "author": "周必大",
        "paragraphs": [
            "池疏龍首水循除，日暖游鯈得自如。",
            "官已忘機民正樂，魚今知我我知魚。"
        ],
        "title": "太和縣丞廳葺三亭于官廨曰真清曰特秀曰成蹊又有讀書臺龍首池寄題三疊  其三",
        "id": "d6002086-3c2d-46a0-9c95-c5cc43e788ae"
    },
    {
        "author": "周必大",
        "paragraphs": [
            "雞犬新豐識，江山清獻游。",
            "吾寧忘舊隠，汝且事賢侯。",
            "剩酌廉泉水，徐題戲彩樓。",
            "明年更强健，亦欲理方舟。"
        ],
        "title": "送綸丞郡章貢",
        "id": "13fc72ab-613e-4221-b40d-5f2024ebc265"
    },
    {
        "author": "周必大",
        "paragraphs": [
            "百篇奧穾上規姚，一代英靈水出苕。",
            "使節帥符周郡國，天臺儲禁切雲霄。",
            "趨庭祿養連三組，御極恩章接四朝。",
            "行馬施門兼五福，死生窮達祇囂囂。"
        ],
        "title": "華文閣學士沈持要挽詞  其一",
        "id": "54de8b1f-3373-4e9f-952b-9ee95e5f817c"
    },
    {
        "author": "周必大",
        "paragraphs": [
            "宦遊到處績皆凝，名遂歸來望更增。",
            "棋勢晝翻饒國手，蒲團夜坐敵禪僧。",
            "風標常憶清如鶴，書札頻通細若蠅。",
            "戲綵堂空詩版在，禾興耆舊傳吳興。"
        ],
        "title": "華文閣學士沈持要挽詞  其二",
        "id": "941beb6d-1500-49db-989c-3b62b2378e68"
    },
    {
        "author": "周必大",
        "paragraphs": [
            "曾門嘗佐虎頭州，濟美人猶羨督郵。",
            "三仕今看孫又子，會持麾節繼前修。"
        ],
        "title": "寄題贛簿彭南夫讀書樓二絕  其一",
        "id": "45b031b0-8872-4541-8d5c-beb5551a4930"
    },
    {
        "author": "周必大",
        "paragraphs": [
            "江山不怕簿書迷，鸞鳳何妨枳棘棲。",
            "公退讀書消永夜，遥知太乙下青藜。"
        ],
        "title": "寄題贛簿彭南夫讀書樓二絕  其二",
        "id": "4f32b93d-46b6-41b8-b15d-f7015e3b1159"
    },
    {
        "author": "周必大",
        "paragraphs": [
            "同辭宦路返鄉閭，兩驌驦中間以駑。",
            "前後顧瞻羞倚玉，支干引從偶連珠。",
            "三人不用邀明月，九老何妨續畫圖。",
            "從漢二疏唐尹後，相新相近此應無。"
        ],
        "title": "劉訥畫廬陵三老圖求詩",
        "id": "8b46ca17-6036-4b63-a237-0fde74a9a1ea"
    },
    {
        "author": "周必大",
        "paragraphs": [
            "衷甲藩身却誤身，誰教全體點斑鱗。",
            "幸容生致池中物，忍使刳爲席上珍。",
            "剩買魚鹽便爾性，閒隨龜鶴稱吾真。",
            "却思御合紋如豆，侍食鈞天二十春。"
        ],
        "title": "西美司書賦生瑇瑁佳篇仍索鄙句奉和一首",
        "id": "6c02c236-fcbb-487d-83e7-2080cefb6d1c"
    },
    {
        "author": "周必大",
        "paragraphs": [
            "天教尤物伴閒身，不爲衣裳易介鱗。",
            "莫效盧亭思辟毒，且同李閣賦潜珍。",
            "釦金元重名兼器，飾带空號假象真。",
            "久侍尚方叨賜予，新凉來醉茇堂春。"
        ],
        "title": "走筆再次西美韵兼簡季章",
        "id": "5660a666-07f6-45b5-baad-049645a506b7"
    },
    {
        "author": "周必大",
        "paragraphs": [
            "灞橋忍凍兩眉攢，漢殿含香別一般。",
            "粉面固宜垂紫袖，錦裳何必著中禪。",
            "禁庭侍史令同宿，宮帽花枝故自欒。",
            "咀嚼新詩懷舊直，刺貪寧不愧何檀。"
        ],
        "title": "次韵楊廷秀待制瑞香花",
        "id": "0cb65563-4c2e-4624-b8c0-351382910001"
    },
    {
        "author": "周必大",
        "paragraphs": [
            "修竹凌寒劍戟攢，何如綺綉媚千般。",
            "爐薰錦帳朝衣夾，花顫金釵舞袖禪。",
            "少態山茶空艷艷，多姿梅蕊恨欒欒。",
            "西清垂意君知否，應記青綾握舊蘭。"
        ],
        "title": "廷秀再用韻見寄末句易檀爲蘭故亦不復從前韵",
        "id": "9e0ce2a4-76bc-45bb-a025-0cac812820e1"
    },
    {
        "author": "周必大",
        "paragraphs": [
            "勳業良平亞，聲名丙魏齊。",
            "擎天安玉座，推轂聚金閨。",
            "鄉墅休鵬翼，沙堤望馬蹄。",
            "新麾辭海上，舊治樂湘西。",
            "豈料占飛鵩，真成夢白雞。",
            "九重思汝礪，三鎮有兒啼。",
            "昔者同朝久，公乎不我睽。",
            "八哀空日誦，一束幾時携。"
        ],
        "title": "丞相余端禮挽詞",
        "id": "babd58e4-1ef1-4209-8a9a-629d1fde9625"
    },
    {
        "author": "周必大",
        "paragraphs": [
            "老去何心悅盛華，觀書無奈眼昏花。",
            "但思載酒揚雄宅，細問三州二部家。"
        ],
        "title": "楊子直秘書以一詩送小兒歸省又一絕及平園花木校文苑英華併次韵發笑  其一",
        "id": "b182b8a7-5d1d-41ba-8970-1cb51727cb8c"
    },
    {
        "author": "周必大",
        "paragraphs": [
            "栽花種竹滿平園，人道安閒似樂天。",
            "自笑鉛黄消永日，何如蠻素樂華年。"
        ],
        "title": "楊子直秘書以一詩送小兒歸省又一絕及平園花木校文苑英華併次韵發笑  其二",
        "id": "3ee4a49a-0c94-416e-ac24-a4ce513f6763"
    },
    {
        "author": "周必大",
        "paragraphs": [
            "霽色舒圭景，寒醅艷玉杯。",
            "關譏方且閉，國色已先開。",
            "幸有佳賓客，將何助笑咍。",
            "共言長至日，底事矮人來。"
        ],
        "title": "壬戌冬至胡季亨伯信仲威叔賢相過洛花一朵正開置酒賞之王南劍偶遣矮人獻笑坐中以開閉長短爲戲因成四韵",
        "id": "72dd6937-3fc0-4e1b-bedb-6eceb334cab2"
    },
    {
        "author": "周必大",
        "paragraphs": [
            "歸田初不隔江淮，底事新元未往來。",
            "賭酒彈棋真夢爾，膠牙藍尾亦悠哉。",
            "莫思樂事年年減，且喜春花日日開。",
            "兄弟相看俱八十，研朱贏得祝嬰孩。"
        ],
        "title": "嘉泰癸亥元日口占寄呈永和乘成兄",
        "id": "7a554010-777a-420b-9b1c-fce29d273a13"
    },
    {
        "author": "周必大",
        "paragraphs": [
            "未復中原近守淮，前朝該輔只時來。",
            "濟川用礪我無是，作醴和羹何有哉。",
            "正喜春晴知歲美，頓招兩蕊坐筵開。",
            "和詩更作齊兒語，老手屠龍合拊孩。"
        ],
        "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答胡季亨",
        "id": "0e3326d1-bf5d-460f-a71e-1fbd384ed5ef"
    },
    {
        "author": "周必大",
        "paragraphs": [
            "舟浮江海達于淮，不盡詞源衮衮來。",
            "人是浴沂三益者，句成泛剡兩佳哉。",
            "千鍾但使尊中滿，九秩從教案上開。",
            "却憶兒童聚嬉戲，爭騎竹馬弄泥孩。"
        ],
        "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答胡伯信",
        "id": "6aca6e2b-7b7a-4ce8-ab75-72012daf5d13"
    },
    {
        "author": "周必大",
        "paragraphs": [
            "元和頌聖雅平淮，韓柳文章付後來。",
            "聯璧照人今粲者，斷金定契古誰哉。",
            "白醪勸我頻霑醉，青眼逢君肯懶開。",
            "會散東風吹面纈，凍梨忻喜色如孩。"
        ],
        "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答胡仲威",
        "id": "deb8579d-a987-4b00-b690-8f3deca56441"
    },
    {
        "author": "周必大",
        "paragraphs": [
            "朱顔青綬憶秦淮，白鷺洲疑鰲駕來。",
            "側畔交游欣作者，中間賡和負康哉。",
            "新春漸覺風光好，陳迹時將日記開。",
            "惟有詩情不如昔，旁觀撫掌倒綳孩。"
        ],
        "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答胡叔賢",
        "id": "e9938585-328f-4d67-a700-77be4c4837cc"
    },
    {
        "author": "周必大",
        "paragraphs": [
            "安流咫尺異踰淮，有興何妨疊櫂來。",
            "茗椀茅柴殊易耳，萍虀豆粥豈難哉。",
            "談鋒不怕通宵直，燕席寧辭逐日開。",
            "况是上元佳節近，華燈萬點看蓮孩。"
        ],
        "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答歐陽宅之",
        "id": "61c78a51-4516-430d-9230-839daf7eb153"
    },
    {
        "author": "周必大",
        "paragraphs": [
            "濁涇不必羨清淮，社燕賓鴻任去來。",
            "老子何曾憑日者，後生正合競時哉。",
            "圓規枉把方心鑿，塵世常令笑口開。",
            "八十老翁行未得，不如能說小兒孩。"
        ],
        "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答李達可",
        "id": "60de51c1-5a5a-4e57-8eb0-eb24ede9a4cc"
    },
    {
        "author": "周必大",
        "paragraphs": [
            "東海沙田種蛤珧，南烹苦酒濯瓊瑶。",
            "饌因暫弃常珍變，指爲將嘗異味摇。",
            "珠剖蚌胎那畏鷸，柱呈馬甲更名䖴。",
            "累人口腹吾何敢，慚愧三英喜且謠。"
        ],
        "title": "周愚卿江西美劉棠仲各賦江珧詩牽强奉答用一字韻格",
        "id": "3488c0be-d1d4-4beb-b26b-a86db3355d18"
    },
    {
        "author": "周必大",
        "paragraphs": [
            "今夕知何夕，團圓事事同。",
            "湯官尋舊味，竈婢詫新功。",
            "星燦烏雲裏，珠浮濁水中。",
            "歲時編雜咏，附此說家風。"
        ],
        "title": "元宵煮浮圓子前輩似未嘗賦此坐間成四韵",
        "id": "7addcd79-3e63-45b6-bc09-f978ffb4d03c"
    },
    {
        "author": "周必大",
        "paragraphs": [
            "時節三吳重，勻圓萬顆同。",
            "溲浮雖有法，烹煮豈無功。",
            "杜喜雲抄白，徐妨酒復中。",
            "策勳俱是秫，適口不同風。"
        ],
        "title": "再賦",
        "id": "434cc957-22ed-4f99-9a34-62f384ddfdb0"
    },
    {
        "author": "周必大",
        "paragraphs": [
            "早遮西日覓王官，晚倚南窗審膝安。",
            "亹亹清風揮麈落，紛紛蒼雪著笙寒。",
            "花前白酒傾雲液，竹裏行厨洗玉盤。",
            "江月上時凉意足，四絃三弄瀉驚湍。"
        ],
        "title": "茶園王琰求清暑堂詩次王民瞻敷文胡邦衡資政二公舊韻",
        "id": "74ff6d4a-7934-4320-b29d-087a3b571c25"
    },
    {
        "author": "周必大",
        "paragraphs": [
            "纔將疑獄决春秋，便顧居鄉馬少游。",
            "犯斗海槎光斗野，應星漢節照星樓。",
            "法書飛動鸞窺沼，韵語清高鶴唳洲。",
            "田父鄰家爭借問，頃來重客有今不。"
        ],
        "title": "陳正仲提刑制勘甫畢首過小樓既出新詩仍惠手書十扇次韵二篇致感幸之意  其一",
        "id": "e4fa11c4-ff6d-4905-8a80-4272ba8220d8"
    },
    {
        "author": "周必大",
        "paragraphs": [
            "早飛鵰鶚凜橫秋，晚向山林思倦遊。",
            "夢斷堯階方寸地，身居陶隠上層樓。",
            "山園遥對青原寺，江勢中分白鷺洲。",
            "不值熙朝人遂性，果能獨樂此園不。"
        ],
        "title": "陳正仲提刑制勘甫畢首過小樓既出新詩仍惠手書十扇次韵二篇致感幸之意  其二",
        "id": "8b725198-91a7-4b57-9dfb-e54e5b35f157"
    },
    {
        "author": "周必大",
        "paragraphs": [
            "綉衣持斧大江南，人在春風和氣間。",
            "草合園扉秋綠縟，花開環堵曉斕斑。",
            "席前宣室趍嚴召，樂奏端誠趁近班。",
            "記取臨分留愛景，芙蓉色鬭海棠殷。"
        ],
        "title": "陳正仲提刑輒還嚴近正及郊禋索語贈別適小圃芙蓉同海棠盛開笑令著句併成四韵",
        "id": "3f1c07e8-0410-47c6-9e6f-3e976628208b"
    },
    {
        "author": "周必大",
        "paragraphs": [
            "歐公命蘇公，吟咏月石屏。",
            "蘇公與范子，酬唱涵星泓。",
            "兩公文字祥，天畀子墨卿。",
            "嗟予何爲者，而得二美并。",
            "屏也歐青氈，流傳到柴荆。",
            "硯兮此尤物，秋月端正生。",
            "盤拏丹桂枝，瓊繞白玉繩。",
            "姮娥寔天眼，皎皎不自呈。",
            "但留雙蛾眉，下鎮蟾兔精。",
            "我生月斯望，真契非强名。",
            "烏玦磨有光，玄雲潤無聲。",
            "願賡前賢句，透脅令人驚。"
        ],
        "title": "月石屏蛾月硯詩",
        "id": "87a493b1-6128-433a-a266-c4ef0eb881b0"
    },
    {
        "author": "周必大",
        "paragraphs": [
            "咀嚼勞劬八十年，更因缺落拔其殘。",
            "已無韓愈妻堪詫，只欠張蒼乳可餐。"
        ],
        "title": "悼亡之後病齒不能食拔去其甚者有感賦小詩",
        "id": "55b72f09-028a-4139-b21a-a509350df09d"
    },
    {
        "author": "周必大",
        "paragraphs": [
            "淡墨名何早，洪鈞轉稍遲。",
            "藝文追伏鄭，德業望臯夔。",
            "寔事常求是，多聞更闕疑。",
            "斯民先覺者，人代捨公誰。"
        ],
        "title": "元樞陳叔達挽詞二首  其一",
        "id": "f1706751-e40f-41c3-ad55-eb7fc9f26770"
    },
    {
        "author": "周必大",
        "paragraphs": [
            "聯事麟臺裏，論心鶴禁中。",
            "賢愚雖有異，出處不無同。",
            "解后橋山日，凄凉浙水風。",
            "兒孫看競爽，門戶慶方隆。"
        ],
        "title": "元樞陳叔達挽詞二首  其二",
        "id": "9dce7272-532c-4cda-a79d-0b3f1ecb7feb"
    },
    {
        "author": "周必大",
        "paragraphs": [
            "物我都歸造物中，存神過化本同風。",
            "靜觀此理怡然順，豈間深青與淺紅。"
        ],
        "title": "胡季亨圃中有觀生亭取觀天地萬物生意楊誠齋賦二詩次韵  其一",
        "id": "d51ac7d3-2edb-4b4a-86b1-ed510afa22a4"
    },
    {
        "author": "周必大",
        "paragraphs": [
            "只道春榮夏乃亨，誰知四序總生生。",
            "黄鐘大呂還相處，上下方能著五聲。"
        ],
        "title": "胡季亨圃中有觀生亭取觀天地萬物生意楊誠齋賦二詩次韵  其二",
        "id": "9fc34704-87e8-42e1-88cd-b9b1cc5e15d6"
    },
    {
        "author": "周必大",
        "paragraphs": [
            "不須十萬憶膏粱，有羨崔莊獨遣荒。",
            "獨秀佳名今暗合，要三二別四壺方。"
        ],
        "title": "臨川貢士徐子比先世有十萬莊今唯一山巋然田間立曰獨秀求予下語因記東坡以是名南康田氏之峰就用此意致登科之祝",
        "id": "38616a59-1770-4638-a4bb-e052a0bffac4"
    },
    {
        "author": "周必大",
        "paragraphs": [
            "上元甲子此攻堅，卜築安居正十年。",
            "登堞遥觀燈奪晝，歸家却賞月流天。",
            "丹臺旋葺新爐竈，絳帳都拋舊管絃。",
            "頼有故人將驥子，功名不斷復青氈。"
        ],
        "title": "某紹興甲子赴試此地卜居今十年三歷秋舉每遇中秋必與親舊歌舞之今歲大病使令輩散遣蕭然偶伯信仲威携子姪相過喜成四韵",
        "id": "8681af27-4710-47ae-bf35-88908909e67e"
    },
    {
        "author": "周必大",
        "paragraphs": [
            "龍章鳳姿，揮斥八極。",
            "天心月脅，照映萬物。",
            "孟子之氣，莊周之文。",
            "瞻之在前，尚有典型。"
        ],
        "title": "東坡像李伯時作曾無疑藏之命予贊之",
        "id": "8383eeef-ed11-4869-ab04-b81e6d38dd64"
    },
    {
        "author": "周必大",
        "paragraphs": [
            "我不識公，而哀斯文。",
            "稷言臯謨，宋艷班香。",
            "四海所宗，一鄉何有。",
            "瞻之在前，瞠乎若後。"
        ],
        "title": "徐涇教授求六一先生贊",
        "id": "e0b3d972-ceec-49f7-9db1-18bf0d3e7fae"
    },
    {
        "author": "周必大",
        "paragraphs": [
            "春秋尊王，外攘夷狄。",
            "幼學壯行，終始惟一。",
            "凜然英氣，尚父是匹。",
            "揭之徂征，可却回紇。"
        ],
        "title": "又求胡忠簡公贊",
        "id": "9f8a38f3-b7ff-4e8d-8e1c-c342b7381462"
    },
    {
        "author": "周必大",
        "paragraphs": [
            "信厚爲質，溫恭其儀。",
            "視此標的，盛哉本支。"
        ],
        "title": "宗室公衡真贊",
        "id": "097ab680-ac10-4f91-adc9-182af155c7f9"
    },
    {
        "author": "周必大",
        "paragraphs": [
            "元亮無適俗韻，醉中强釋形神。",
            "置我青原臺上，不勞半道邀迎。"
        ],
        "title": "趙山甫使君爲所部七十老叟記顔索贊",
        "id": "bbdca141-ed30-445f-9b8f-3a9c5d2f3ecd"
    },
    {
        "author": "周必大",
        "paragraphs": [
            "懶逐溪風偶度雲，聊同江月戲分身。",
            "誰知鄭馹多佳客，也著駘佗一惡人。"
        ],
        "title": "友人曾無疑示予真索贊",
        "id": "619e859d-8354-4988-98ba-a428d3ba7652"
    },
    {
        "author": "周必大",
        "paragraphs": [
            "骨相屯，氣宇塵。",
            "濁不盈，臞不清。",
            "視汝形，肖汝身。",
            "無古心，無時名。",
            "乃久生，真幸民。"
        ],
        "title": "劉氏兄弟寫予真求贊時年七十",
        "id": "81c0c061-6b18-468a-b15e-dea4617b22ce"
    },
    {
        "author": "周必大",
        "paragraphs": [
            "野巖非汝肖，山澤稱吾臞。",
            "珍重梁高士，深知謝幼輿。"
        ],
        "title": "梁光遠以予真置邱壑中",
        "id": "7173ae0b-a7f0-48f3-bca6-ee550bf16d2b"
    },
    {
        "author": "周必大",
        "paragraphs": [
            "巍樓必欲稱元龍，須寫褒公與鄂公。",
            "鶴毳雞膚吾老矣，祇宜簑笠釣船中。"
        ],
        "title": "太和貢士陳誠之記予顔欲置遠明樓昔白傅年七十一寫真詩云鶴毳變綠髮雞膚換朱顔予今年適同感而賦此",
        "id": "7cda0c14-d525-4189-ad43-f3098ad87998"
    },
    {
        "author": "周必大",
        "paragraphs": [
            "三爲衆，一日壽。",
            "粃糠前，珠玉後。",
            "非面朋，乃益友。",
            "松竹鶴，同耐久。"
        ],
        "title": "慶元丁巳予與伯威歐陽兄德源葛兄三講丙午齊年會德源之子玢繪三壽圖求贊月日皆丙午也",
        "id": "d4655ea7-aac6-44fb-82e2-0b5ccd2a767f"
    },
    {
        "author": "周必大",
        "paragraphs": [
            "蟠木離奇，病鶴摧頹。",
            "以若形骸，而卜襟懷。",
            "無才無能，不競不猜。",
            "十目所視，人焉廋哉。"
        ],
        "title": "南城吳氏記予七十三歲之顔",
        "id": "0ddf01bd-018d-42db-8fe9-95fa3ce9ed5a"
    },
    {
        "author": "周必大",
        "paragraphs": [
            "三年監州再攝州，家置繪像爭借留。",
            "便當紫綬朝冕旒，念我青笠操漁舟。",
            "携此鼠目而麞頭，歸來高閣包春秋。",
            "他年持節尋舊游，却校形容知似不。"
        ],
        "title": "聶倅寫真求贊",
        "id": "7ee75a72-dfa0-4f59-bd99-c447263cc52e"
    },
    {
        "author": "周必大",
        "paragraphs": [
            "未冠來隨舉子忙，當時已似失林獐。",
            "而今年貌那堪畫，手種堂前樹亦蒼。"
        ],
        "title": "紹興甲子予待試廬陵辭曹廳是秋失解後六年乃與計偕考官七人今惟提刑少監趙氏獨壽而康其子仲肅來爲掾即詩人堂之西闢小齋記予肄業之所寫真求贊併題二詩  其一",
        "id": "7aa8fb29-e6db-44f7-97fc-de38c4337795"
    },
    {
        "author": "周必大",
        "paragraphs": [
            "五十餘春一遠莊，耕夫雖老未拋荒。",
            "審言堂上新司戶，子厚書中顧十郎。"
        ],
        "title": "紹興甲子予待試廬陵辭曹廳是秋失解後六年乃與計偕考官七人今惟提刑少監趙氏獨壽而康其子仲肅來爲掾即詩人堂之西闢小齋記予肄業之所寫真求贊併題二詩  其二",
        "id": "fad2b6e3-e23f-40cd-a6d8-f5d49a399ab5"
    },
    {
        "author": "周必大",
        "paragraphs": [
            "德行淵騫，曾參曷遺。",
            "蓋生也後，其年可推。",
            "遥遥華胄，古今與稽。",
            "誠齋則賢，我愧思齊。"
        ],
        "title": "高沙曾良臣築思堂以念親傍闢書閣肖楊誠齋及予像求贊",
        "id": "7a1b60ba-2eb2-4995-a7bd-4a8b687ee4d9"
    },
    {
        "author": "周必大",
        "paragraphs": [
            "休誇歲歲花相似，莫歎年年貌不同。",
            "閒伴長松與龜鶴，免將開落問東風。"
        ],
        "title": "游元齡登仕寫予真求贊",
        "id": "076dc938-37e8-472a-a375-645751627850"
    },
    {
        "author": "周必大",
        "paragraphs": [
            "誰把江西一幸民，强摹南極老人星。",
            "穹龜鹿鶴朋三壽，伴我松根斸茯苓。"
        ],
        "title": "門客鄭安世寫壽星求贊",
        "id": "91434954-9cdd-48f5-8984-ddb19c11e387"
    },
    {
        "author": "周必大",
        "paragraphs": [
            "王父當年此治中，嗟予鬢角未成童。",
            "只因闔郡攀泥軾，何事偏圖鶴髮翁。"
        ],
        "title": "趙倅彥璨寫予真求贊",
        "id": "49c424db-c4fb-4b76-bc68-e032811df6eb"
    },
    {
        "author": "周必大",
        "paragraphs": [
            "使君燕頷虎頭，法當萬里封侯。",
            "宜伯蜀而之廣，繪象祠于兩州。",
            "鈴閣雖非麟閣，胡爲畫此獼猴。",
            "亦如杭人效穆仲，獻笑于坡代俳優耶。"
        ],
        "title": "英德邵守之綱記予衰顔戲題數語",
        "id": "bcef1a96-ded2-4006-9cff-4b915c34375d"
    },
    {
        "author": "周必大",
        "paragraphs": [
            "德人之容，如玉其溫。",
            "參前倚衡，以瞻以儀。",
            "我愧于是，將焉取斯。",
            "所貴者三，歸有餘師。"
        ],
        "title": "登仕郎張武來求一言因記衰顔就以勉之",
        "id": "8d5d87ab-58e0-43df-9ef9-f74e2cc6dd12"
    },
    {
        "author": "周必大",
        "paragraphs": [
            "三度除書下七閩，勒回深愧北山文。",
            "勞君爲寫山中相，要與邦人識使君。"
        ],
        "title": "予乾道中嘗除延平守閩憲皆當赴而改晚得富沙趨行甚峻亦不果赴今郡人吳岷寫真求贊因以遺之",
        "id": "14282742-7034-40ed-8d15-0304c22b2c95"
    },
    {
        "author": "周必大",
        "paragraphs": [
            "鬢髮皤然八十春，若爲百倍比莊椿。",
            "藉令十此如彭祖，亦是雞窠九世人。"
        ],
        "title": "永豐監稅黄思義寫予真于大椿之下戲題",
        "id": "b708885a-e565-4c51-b3ea-cc7e09f61162"
    },
    {
        "author": "周必大",
        "paragraphs": [
            "曾陪漢幄運前籌，也忝分封萬戶留。",
            "未問家傳黄石法，且來閒伴赤松遊。"
        ],
        "title": "張孜仲寅寫予真倚松而立戲題",
        "id": "4b403dab-0e12-4e3b-9fd4-0b161f7fca00"
    },
    {
        "author": "周必大",
        "paragraphs": [
            "西百官中識放翁，四年上下日相從。",
            "如今鶴伴山雞舞，羞對雲間陸士龍。"
        ],
        "title": "陸務觀之友杜敬叔寫予真戲題四句他日持似務觀一笑",
        "id": "0a5f2662-e25d-459a-84e3-7c0264e5b5dc"
    },
    {
        "author": "周必大",
        "paragraphs": [
            "太白天才丐後人，有時佳句似陰鏗。",
            "我無飯顆哦詩苦，枉被渠嘲太瘦生。"
        ],
        "title": "李卿月子西記予七十七歲之顔求贊",
        "id": "4ff813e2-dbc8-4cf0-b118-bf9e5efd637f"
    },
    {
        "author": "周必大",
        "paragraphs": [
            "曾爲匡廬十日留，今猶化蝶夢江州。",
            "憑君五老峯頭問，員外容添此老不。"
        ],
        "tags": [
            "庐山"
        ],
        "title": "鄭準廣文赴官九江携予真索贊",
        "id": "f283a8de-b6e3-43cc-a895-06bbbb3427a3"
    },
    {
        "author": "周必大",
        "paragraphs": [
            "皓首相逢涉四年，君歸鄱水我螺川。",
            "清風明月思玄度，試展丹青即儼然。"
        ],
        "title": "吉水贊府王覲時可爲平園寫真口占小詩",
        "id": "ffc493a6-bbd4-4939-a9ab-8f97bd7a0ffc"
    },
    {
        "author": "周必大",
        "paragraphs": [
            "雖非戚戚小人儒，亦豈堂堂大丈夫。",
            "寫向廣文官舍裏，巍冠爲我講唐虞。"
        ],
        "title": "徐教授寫予真求贊",
        "id": "b2ce5f06-58b6-4e40-bd2f-fc852db5fd3c"
    },
    {
        "author": "周必大",
        "paragraphs": [
            "早同短李客南康，晚識渠家玉潤郎。",
            "自笑頭顱并目睫，依然如鼠復如麞。"
        ],
        "title": "一甲子前與濟源李綦儀之遊從贛上今其婿謝幼學傳示衰容爲題四句",
        "id": "7766caf7-d387-42aa-ac1a-8b609f679507"
    },
    {
        "author": "周必大",
        "paragraphs": [
            "大患都緣有此身，笑看身外假爲真。",
            "夢中更作西湖夢，誰謂先生不到閩。"
        ],
        "tags": [
            "西湖"
        ],
        "title": "山谷自贊云作夢中夢見身外身福唐曾錫盛談西湖水晶宮之勝因寫予真用此意題四句",
        "id": "68d8ba8f-80a9-4789-ab21-11fe427c00cb"
    },
    {
        "author": "周必大",
        "paragraphs": [
            "中心爲忠，如心爲恕。",
            "勉强行之，道其殆庶。",
            "苟憎鬷蔑之貌惡，而廢一言于堂下。",
            "則所謂唯之與阿，不能以寸而相去矣。"
        ],
        "title": "予平生願學忠恕既以自勉亦告于人王牒正則聞而悅之歸作唯齋九萬里風斯下矣寫衰容命之贊",
        "id": "70489092-b5d5-456c-b03b-b2796b086ebe"
    },
    {
        "author": "周必大",
        "paragraphs": [
            "带山負海，都督全閩。",
            "臨遣綉斧，言輟其行。",
            "夢想樂郊，或勤宵征。",
            "令威化鶴，會遊遼城。"
        ],
        "title": "教官福唐劉季新寫陋質道以羽客索贊還鄉福乃提刑臺治僕嘗出使陛辭而留情見乎詞",
        "id": "c3416dbb-92f7-4b84-baf0-7979ac310a28"
    },
    {
        "author": "周必大",
        "paragraphs": [
            "幅巾短褐雁行秋，不照青銅不倚樓。",
            "今耄昔童無異性，世間寒暑任遷流。"
        ],
        "title": "本覺長老祖宏爲老兄弟寫真求贊次七兄韻",
        "id": "4be447e5-0db1-439e-a27b-83734c9a6ae6"
    },
    {
        "author": "周必大",
        "paragraphs": [
            "前生坐下一高僧，失脚中元自怨辰。",
            "但記本來真面目，何須悔現宰官身。"
        ],
        "title": "能仁監寺智超爲予寫真求贊",
        "id": "25d4bf56-5a83-4755-a0ff-8e1a0112e7c7"
    },
    {
        "author": "周必大",
        "paragraphs": [
            "非律非禪自在身，免丁不納沒公憑。",
            "明知未是龐居士，且可題爲破戒僧。"
        ],
        "title": "德回上人寫予真求贊",
        "id": "856d68d7-10c8-4da4-be31-b8566cfe60fa"
    },
    {
        "author": "周必大",
        "paragraphs": [
            "少年日醉鬰孤臺，鼎立三禪屢往來。",
            "豪氣雖存誰復識，形容變盡鬢皚皚。"
        ],
        "title": "贛州豐樂長老惠宣寫予真戲贊時年七十三",
        "id": "b404aa9c-00d6-4f13-9da1-9fed05733f3a"
    },
    {
        "author": "周必大",
        "paragraphs": [
            "欲作青原掛搭僧，傳聞米價逐時增。",
            "繞腰三篾非難事，空腹何能念葛藤。"
        ],
        "title": "青原祖燈監寺屢問予久不入山寫真戲題",
        "id": "95c82227-a14c-4b06-aec9-6f3af4eb5aa6"
    },
    {
        "author": "周必大",
        "paragraphs": [
            "家居只在仰山傍，自笑癡蠅凍守窗。",
            "也解分身千百億，從來一月印千江。"
        ],
        "title": "予久欲遊仰山而未暇行者智印寫真索贊",
        "id": "2339c780-70c9-4876-9f74-df567d23cba2"
    },
    {
        "author": "周必大",
        "paragraphs": [
            "僧坊何事俗塵同，索我精神阿堵中。",
            "有相要知皆是妄，發真那更隕虛空。"
        ],
        "title": "安福縣岳興院希琦求予真贊",
        "id": "ce2efbcd-d0d6-481b-afac-8bd25cf7f3b8"
    },
    {
        "author": "周必大",
        "paragraphs": [
            "身凡心聖古盧能，未著袈裟已是僧。",
            "冷煖自知師莫問，但看老色幾分增。"
        ],
        "title": "覺報長老道諶寫予兄弟真求贊次七兄韵",
        "id": "147cd13d-b40e-498c-bb8b-8f408015f05f"
    },
    {
        "author": "周必大",
        "paragraphs": [
            "相將尋壑復經邱，潄石何妨更枕流。",
            "得法龍須隨七祖，休官郎將繼牛頭。"
        ],
        "title": "龍堂院宗慜寫真求贊次七兄韵",
        "id": "64ee1e84-4b51-43d2-8a53-a68bbd5ab4bb"
    },
    {
        "author": "周必大",
        "paragraphs": [
            "志學今經六十年，招提仍對舊山川。",
            "令威化鶴重來日，頂似初顔雪被肩。"
        ],
        "title": "予年十四五侍子中兄讀書贛州壽量寺久之寺爲寇燔其後子中出守一新之今小兒綸又將佐郡他日當訪舊遊因主僧慈濟寫真題贊",
        "id": "19f3db04-d3e5-4062-a628-947a7c7ce17d"
    },
    {
        "author": "周必大",
        "paragraphs": [
            "古觀今猶換采椽，壯遊我合變華顛。",
            "方平再過憑相報，欲往從之問海田。"
        ],
        "title": "隆興癸未夏余年三十八自掖垣奉祠歸道遊麻姑山今又三十八年而知觀李惟賓緣化修造至廬陵寫予真求贊",
        "id": "8e3758d0-1dac-4ebf-9e4f-0d1c7e7de4b4"
    },
    {
        "author": "周必大",
        "paragraphs": [
            "弟兄本自讀儒書，晚外形骸付六如。",
            "摩詰文殊俱默默，從教似我與非吾。"
        ],
        "title": "福壽院僧凈皋寫予及子中兄真求贊次子中韵",
        "id": "599c5f8c-4b54-4137-a8ca-f6f9e38b5e51"
    },
    {
        "author": "周必大",
        "paragraphs": [
            "昔方三五少年，便作阿婆心切。",
            "今以八十老翁，却學小兒口說。",
            "如何不言不語，莫問是同是別。",
            "只願年豐飽吃飯，肚皮解了三條篾。"
        ],
        "title": "堵鄋智庄僧德永寫余真求贊",
        "id": "86ddd317-bb67-46ce-89cc-8bdc04c3b2bc"
    },
    {
        "author": "周必大",
        "paragraphs": [
            "五藴皆空，四大和合。",
            "昔者逢場，東塗西抹。",
            "今茲面壁，有問無答。",
            "似耶非耶，任師指撥。"
        ],
        "title": "祥符長老智華寫余真求贊",
        "id": "9f541493-52f6-437a-8c18-035dcf4cf622"
    },
    {
        "author": "周必大",
        "paragraphs": [
            "老子七十七，到處遮人壁。",
            "住世更十年，化身千百億。"
        ],
        "title": "法華院僧祖月寫余真戲贊",
        "id": "ea9e9bd5-45d5-42e9-ba4d-2fc4bf4b8f80"
    },
    {
        "author": "周必大",
        "paragraphs": [
            "四海彌天兩誕誇，人三爲衆轉周遮。",
            "明知諸相皆虛妄，弄假爲真有甚巴。"
        ],
        "title": "僧智印寫乘成平園仰山三人真求贊",
        "id": "f5c77614-f4fa-45bb-a082-c8587ea2b047"
    },
    {
        "author": "周必大",
        "paragraphs": [
            "塵滿形容雪滿頭，分無仙骨到瀛洲。",
            "希夷更請旁人看，曾急流中勇退不。"
        ],
        "title": "天慶知觀蕭惟清寫予真求贊",
        "id": "85c4d328-9bec-4dc1-b0e8-dcff08412a87"
    },
    {
        "author": "周必大",
        "paragraphs": [
            "黄冠多藝從仇仙，處士圍棋伴樂天。",
            "我不即師師即我，胡爲邀我泛湘船。"
        ],
        "title": "廬陵道士羅尚逸能醫眼善弈自湘中歸寫予真求贊復遊湘中",
        "id": "e364d68a-034e-489b-a9d4-a61b8750c96d"
    },
    {
        "author": "周必大",
        "paragraphs": [
            "精不摇，神不驕，鬢任髡，顔任凋。",
            "人擾擾而膠膠，爾寂寂而寥寥。",
            "知壺子其誰何，異漁父之堪描。",
            "往壁觀以默照，免室邇而人遥。"
        ],
        "title": "清源知藏僧法源寫真求贊",
        "id": "9d1fec7f-23d9-4be4-86d2-64b1ebc2c4b3"
    },
    {
        "author": "周必大",
        "paragraphs": [
            "經傳白馬，寺假金牛。",
            "祖意西來，江水東流。",
            "于我何有，色見音求。",
            "千帆任過，長對沙洲。"
        ],
        "title": "金牛長老德鎧寫平園真求贊",
        "id": "ae8634f5-96e1-4475-a598-687c2072ce4a"
    },
    {
        "author": "周必大",
        "paragraphs": [
            "松可以傲霜雪，竹可以延風月。",
            "龜巢葉而養氣，鶴鳴臯而戢翼。",
            "置閒身于四物，聊竊名于五一。"
        ],
        "title": "使臣周允寫平園老叟真于松竹龜鶴間戲贊",
        "id": "bab8b8a8-92f5-44b8-8c53-2ce98f42ef9c"
    },
    {
        "author": "周必大",
        "paragraphs": [
            "向來結綬事華勳，老去抽簪愛水雲。",
            "但得松筠無異藥，何妨鳥獸與同羣。"
        ],
        "title": "使臣宋千齡寫平園老叟真于松竹之間從以鹿鶴龜求贊",
        "id": "974f4bfb-c0c1-4d74-97f5-7a39cde07055"
    },
    {
        "author": "周必大",
        "paragraphs": [
            "元豐壬戌，中元之夕。",
            "仇池飛仙，浩歌赤壁。",
            "今兩甲子，明月猶昔。",
            "嘉爾父子，記我顔色。",
            "丹桂婆娑，銀蟾皎潔。",
            "願言冰輪，常圓罔缺。"
        ],
        "title": "提轄官鍾懃及其子可久寫平園真睨蟾倚桂爲生日壽",
        "id": "81565131-824b-493a-bee2-ea85503dac90"
    },
    {
        "author": "周必大",
        "paragraphs": [
            "往來四度過萍鄉，斗實誰能辨有亡。",
            "爾欲常常如對我，莫增酒課罔征商。"
        ],
        "title": "使臣俞允迪赴萍實稅官寫平園老叟真求贊",
        "id": "5e2a1de3-398f-406f-8656-105dd1fc7eda"
    },
    {
        "author": "周必大",
        "paragraphs": [
            "倚樹而吟據槁梧，自憐爾雅注蟲魚。",
            "汝曹更作書中蠹，不愧鯤鵬海運歟。"
        ],
        "title": "予刻文苑英華千卷頗費心力使臣王思恭書寫校正用功甚勤因傳予神戲爲作贊",
        "id": "bb6361b1-6c92-4d1c-8a07-3b4b58f932c1"
    },
    {
        "author": "周必大",
        "paragraphs": [
            "人皆炎熱之畏，我愛夏日之長。",
            "耳百尺之松風，挹雙沼之荷香。",
            "髮固知其種種，容何事乎堂堂。",
            "尚從遊于留侯，免形似乎六郎。"
        ],
        "title": "使臣李汝發寫平園真求贊",
        "id": "8595b3f7-413c-4f05-9f9b-a879f0622635"
    },
    {
        "author": "周必大",
        "paragraphs": [
            "形若性，皆天與。",
            "常用汝，不爲虎。",
            "非詩苦，瘦如許。",
            "以貌取，失子羽。"
        ],
        "title": "直省官李端義求平園真贊",
        "id": "0365c6a1-dbef-4cb0-86ce-98ee024cf420"
    },
    {
        "author": "周必大",
        "paragraphs": [
            "瑞雪收殘臘，和風報早春。",
            "祝堯千萬壽，常與歲俱新。"
        ],
        "title": "立春帖子 太上皇帝閣 其一",
        "id": "f7f94b82-5b28-4285-a995-08f411c54c2d"
    },
    {
        "author": "周必大",
        "paragraphs": [
            "溥博參洪造，希夷法自然。",
            "鴻名稱盛禮，玉冊趁新年。"
        ],
        "title": "立春帖子 太上皇帝閣 其二",
        "id": "7990e11c-f1bd-44f5-adbe-21d518e3d2e0"
    },
    {
        "author": "周必大",
        "paragraphs": [
            "俗阜登臺樂，農祥擊壤謠。",
            "何人知帝力，爾極聽垂髫。"
        ],
        "title": "立春帖子 太上皇帝閣 其三",
        "id": "f70ea823-2935-4063-b9ee-0865c9d3672a"
    },
    {
        "author": "周必大",
        "paragraphs": [
            "青陽布治周三紀，黄屋非心正九年。",
            "聖子有爲今出震，天公不宰舊乘乾。"
        ],
        "title": "立春帖子 太上皇帝閣 其四",
        "id": "4f5bb3c8-c744-45b0-9f66-d60664fae8f6"
    },
    {
        "author": "周必大",
        "paragraphs": [
            "東郊何必舞雲翹，太史休勞望斗杓。",
            "欲識皇都春色動，兩宮和氣舜承堯。"
        ],
        "title": "立春帖子 太上皇帝閣 其五",
        "id": "1acdb9c0-74b0-433b-9d44-3ae9b1c3d7de"
    },
    {
        "author": "周必大",
        "paragraphs": [
            "鬭巧花枝金剪幡，誇多菜縷玉爲盤。",
            "君王賸欲娛佳節，總把時新輟大官。"
        ],
        "title": "立春帖子 太上皇帝閣 其六",
        "id": "78b13538-3471-4fca-ad33-520d6870c572"
    },
    {
        "author": "周必大",
        "paragraphs": [
            "化國春偏好，慈闈日自長。",
            "仙韶喧法曲，齊勸萬年觴。"
        ],
        "title": "立春帖子 太上皇后閣 其一",
        "id": "3248f62f-a340-44cd-9298-9eb48b937a37"
    },
    {
        "author": "周必大",
        "paragraphs": [
            "白玉重鎸冊，黄金再鑄章。",
            "宮中饒樂事，大典對春陽。"
        ],
        "title": "立春帖子 太上皇后閣 其二",
        "id": "a589b9e9-7a56-429d-9c9d-a12be8d0007f"
    },
    {
        "author": "周必大",
        "paragraphs": [
            "冰泮西湖裏，人遊玉燭中。",
            "非關風習習，端爲樂融融。"
        ],
        "tags": [
            "西湖"
        ],
        "title": "立春帖子 太上皇后閣 其三",
        "id": "6a0d3c81-3be1-4fc9-9d83-68c65c6be8b9"
    },
    {
        "author": "周必大",
        "paragraphs": [
            "徽音有永坤寧殿，內助無勞德壽宮。",
            "未問夭桃與穠李，先須歌詠二南功。"
        ],
        "title": "立春帖子 太上皇后閣 其四",
        "id": "0c777e37-4b93-4bbb-baf7-9b5a2e3615d4"
    },
    {
        "author": "周必大",
        "paragraphs": [
            "東風一夜轉熙臺，日上瑶池綺席開。",
            "可但六宮環佩響，重孫滿眼賀春來。"
        ],
        "title": "立春帖子 太上皇后閣 其五",
        "id": "94bf421b-add3-4f2c-b3b3-62e9c863b13c"
    },
    {
        "author": "周必大",
        "paragraphs": [
            "湧金門外風舒柳，師子園中日放花。",
            "何事東皇催暖律，似迎西母探春車。"
        ],
        "title": "立春帖子 太上皇后閣 其六",
        "id": "048b7173-e4a2-437b-b47f-880d17ee9906"
    },
    {
        "author": "周必大",
        "paragraphs": [
            "日向皇都永，冰從泰液融。",
            "八荒開壽域，萬國轉春風。"
        ],
        "title": "立春帖子 皇帝閣 其一",
        "id": "157236c7-3b9d-48a7-b2ef-29a88779d031"
    },
    {
        "author": "周必大",
        "paragraphs": [
            "綵勝年年巧，椒盤歲歲新。",
            "君王千萬壽，長與物華春。"
        ],
        "title": "立春帖子 皇帝閣 其二",
        "id": "d01b82f1-b25b-412a-a1a6-1409b1682fc9"
    },
    {
        "author": "周必大",
        "paragraphs": [
            "暖律催花蘤，晴暉活柳枝。",
            "發生雖有信，造化本無私。"
        ],
        "title": "立春帖子 皇帝閣 其三",
        "id": "e52ee290-0642-4e6f-8ee6-fcac631354f7"
    },
    {
        "author": "周必大",
        "paragraphs": [
            "翠輿黄繖下祥曦，德壽宮中奉玉巵。",
            "天上融怡和氣滿，人間那得不熙熙。"
        ],
        "title": "立春帖子 皇帝閣 其四",
        "id": "9261e37f-c365-4c35-9f24-46e4d4be875f"
    },
    {
        "author": "周必大",
        "paragraphs": [
            "延英議政恰朝還，選德觀書時暫閑。",
            "晝漏稍稀高閤報，教添內引兩三班。"
        ],
        "title": "立春帖子 皇帝閣 其五",
        "id": "c2980e4e-8414-4417-85bb-79be941ccdbc"
    },
    {
        "author": "周必大",
        "paragraphs": [
            "淑氣潛飛玉管灰，無情草木得先知。",
            "一如聖主行仁政，晨發巖廊夕海涯。"
        ],
        "title": "立春帖子 皇帝閣 其六",
        "id": "00c120e6-fc99-4377-ac4c-1628e8f72a2c"
    },
    {
        "author": "周必大",
        "paragraphs": [
            "溥博仁由性，誠明德乃真。",
            "豈能名蕩蕩，聊與萬方春。"
        ],
        "title": "立春帖子 太上皇帝閣 其一",
        "id": "cfd9b1ba-5f77-4fbe-91b0-256727af9756"
    },
    {
        "author": "周必大",
        "paragraphs": [
            "莫訝東風早，元從太極來。",
            "臘寒猶半月，花已滿頭開。"
        ],
        "title": "立春帖子 太上皇帝閣 其二",
        "id": "1d7621dd-b140-4e7e-bd83-b0b5360ab703"
    },
    {
        "author": "周必大",
        "paragraphs": [
            "字縷黄金勝，酥□白玉盤。",
            "不須誇百巧，百□□□□。"
        ],
        "title": "立春帖子 太上皇帝閣 其三",
        "id": "02e441d1-cc93-4534-9190-2beb00717b4e"
    },
    {
        "author": "周必大",
        "paragraphs": [
            "□□□□□□□，□□□□□□□。",
            "□□一聲爭理鬢，官家來奉萬年巵。"
        ],
        "title": "立春帖子 太上皇帝閣 其四",
        "id": "2271e104-9b88-4173-ac23-db63928e0545"
    },
    {
        "author": "周必大",
        "paragraphs": [
            "聚景園林花萬重，外家車騎極雍容。",
            "應譏漢戚多驕恣，馬后徒勞戒濯龍。"
        ],
        "title": "立春帖子 太上皇帝閣 其五",
        "id": "019cde30-f9f8-41a6-99e5-4cc95f58f127"
    },
    {
        "author": "周必大",
        "paragraphs": [
            "去年春日盛，七十慶儀新。",
            "今歲從頭數，重過一萬春。"
        ],
        "title": "立春帖子 太上皇帝閣 其一",
        "id": "ece4d13c-a9f1-446a-bad4-586b5989d416"
    },
    {
        "author": "周必大",
        "paragraphs": [
            "欲識通明殿，須看德壽宮。",
            "聖君朝聖父，雲捧兩袍紅。"
        ],
        "title": "立春帖子 太上皇帝閣 其二",
        "id": "5099e77b-d0ec-42bf-8fce-e1be6ec0ba2a"
    },
    {
        "author": "周必大",
        "paragraphs": [
            "有道春偏好，無爲日更舒。",
            "齊心大庭館，何處覓華胥。"
        ],
        "title": "立春帖子 太上皇帝閣 其三",
        "id": "bffeec04-f611-4c4d-b013-cdce403067e0"
    },
    {
        "author": "周必大",
        "paragraphs": [
            "氣衝魚鑰敞金扉，風射蛟冰泮玉池。",
            "從此苑中多樂事，和詩誰是沈佺期。"
        ],
        "title": "立春帖子 太上皇帝閣 其四",
        "id": "0ea81afa-b80f-4286-b35f-8d530fc19ab7"
    },
    {
        "author": "周必大",
        "paragraphs": [
            "樓名聚遠倚晴空，無限風光入坐中。",
            "豈是帝家移帝力，由來天子即天公。"
        ],
        "title": "立春帖子 太上皇帝閣 其五",
        "id": "236f6d85-7321-45d6-8de4-05ab55572d78"
    },
    {
        "author": "周必大",
        "paragraphs": [
            "大巧都無迹可闚，春來物物自芳菲。",
            "不因親御香山賦，誰識當年造化機。"
        ],
        "title": "立春帖子 太上皇帝閣 其六",
        "id": "f243b2ef-24a3-4151-84bc-5268b46dce27"
    },
    {
        "author": "周必大",
        "paragraphs": [
            "銅史供新曆，壺天報早春。",
            "桃花開閬苑，柳色動瑶津。"
        ],
        "title": "立春帖子 太上皇后閣 其一",
        "id": "9cec0231-f9ef-4704-bf06-b78d38ec7137"
    },
    {
        "author": "周必大",
        "paragraphs": [
            "興慶唐儀重，東朝漢會尊。",
            "帝家春更好，日月照乾坤。"
        ],
        "title": "立春帖子 太上皇后閣 其二",
        "id": "48a260db-2993-4592-babf-32048a30f575"
    },
    {
        "author": "周必大",
        "paragraphs": [
            "彤管播徽音，年年姒佐文。",
            "向來長樂注，溢美謾紛紜。"
        ],
        "title": "立春帖子 太上皇后閣 其三",
        "id": "25c94d10-3736-43de-97a0-1688ef24d936"
    },
    {
        "author": "周必大",
        "paragraphs": [
            "舊疑莊叟大椿年，一度春回歲八千。",
            "今見東皇與西母，誰言此語是虛傳。"
        ],
        "title": "立春帖子 太上皇后閣 其四",
        "id": "2e0600d9-ca53-441c-9f3f-70f229aceec2"
    },
    {
        "author": "周必大",
        "paragraphs": [
            "清晚鳴鞘下紫宸，玉觴椒酒壽雙親。",
            "衮衣更得褘衣助，總道新春勝舊春。"
        ],
        "title": "立春帖子 太上皇后閣 其五",
        "id": "65c23dd5-285e-4cc2-adb5-dc307772b46a"
    },
    {
        "author": "周必大",
        "paragraphs": [
            "兩宮勤儉婦承姑，鋪翠銷金舉世無。",
            "繭館新蠶家法在，民間應有袴兼襦。"
        ],
        "title": "立春帖子 太上皇后閣 其六",
        "id": "0cbc8ef5-253c-44a3-a343-6b4e7078b675"
    },
    {
        "author": "周必大",
        "paragraphs": [
            "玉燭重開歲，璿杓復建寅。",
            "誰知康壽殿，四序只長春。"
        ],
        "title": "立春帖子 太上皇帝閣 其一",
        "id": "a36e82bb-c1ee-431e-89f4-f51518836265"
    },
    {
        "author": "周必大",
        "paragraphs": [
            "殿閣無爲日，朝廷有道時。",
            "椒浮重醖酒，花發萬年枝。"
        ],
        "title": "立春帖子 太上皇帝閣 其二",
        "id": "17d90546-3f5d-4221-a8ee-c1bc586a2d1f"
    },
    {
        "author": "周必大",
        "paragraphs": [
            "手把蟠桃植，何勞羯鼓催。",
            "從今三萬歲，十度看花開。"
        ],
        "title": "立春帖子 太上皇帝閣 其三",
        "id": "9101a10b-861b-4ca2-880a-139b76e403c8"
    },
    {
        "author": "周必大",
        "paragraphs": [
            "一年好處是初春，十閣爭先奉聖人。",
            "綵勝寶幡簪帽巧，蘭芽蔬甲族盤新。"
        ],
        "title": "立春帖子 太上皇帝閣 其四",
        "id": "33cfb470-deb4-40cf-874b-97c1cbfb1919"
    },
    {
        "author": "周必大",
        "paragraphs": [
            "官家閲武向茅籬，供帳都亭看凱還。",
            "鳳輦過門親獻壽，春風先已滿人間。"
        ],
        "title": "立春帖子 太上皇帝閣 其五",
        "id": "f661d7e8-762d-44c4-a920-450e5bfa84e2"
    },
    {
        "author": "周必大",
        "paragraphs": [
            "湖上春光次第還，夾街新展集芳園。",
            "定知花木開偏早，慣識東皇造化恩。"
        ],
        "title": "立春帖子 太上皇帝閣 其六",
        "id": "cdaf22df-0f07-4bb3-8be1-93f336909280"
    },
    {
        "author": "周必大",
        "paragraphs": [
            "綵勝宜春字，流霞曼壽觴。",
            "塗歌并里詠，地久對天長。"
        ],
        "title": "立春帖子 太上皇后閣 其一",
        "id": "65d5ebeb-43f3-4bb4-b594-22abad6b655f"
    },
    {
        "author": "周必大",
        "paragraphs": [
            "閬苑紅初露，瑶池碧半涵。",
            "春生從太極，化洽本周南。"
        ],
        "title": "立春帖子 太上皇后閣 其二",
        "id": "ff07ce78-8b7c-498b-a156-b20e6d0ac6e1"
    },
    {
        "author": "周必大",
        "paragraphs": [
            "聚景貯壺春，仙關晝不扃。",
            "小桃無數發，好幸綵霞亭。"
        ],
        "title": "立春帖子 太上皇后閣 其三",
        "id": "86c1221a-2b4b-4472-8386-411e0786a3cd"
    },
    {
        "author": "周必大",
        "paragraphs": [
            "郁郁紛紛三素雲，元君朝帝慶新春。",
            "瓊樓玉女爭迎拜，應許雙成侍給輪。"
        ],
        "title": "立春帖子 太上皇后閣 其四",
        "id": "92825580-0b43-481c-88a8-100451074f79"
    },
    {
        "author": "周必大",
        "paragraphs": [
            "柳色花光動建章，從今步輦日尋芳。",
            "亭亭紅繖隨黄屋，萬里馳驅笑穆王。"
        ],
        "title": "立春帖子 太上皇后閣 其五",
        "id": "92ffc639-d641-4a22-a5af-43cfbb2463ca"
    },
    {
        "author": "周必大",
        "paragraphs": [
            "早正中闈婦道成，曾裨內禪母儀新。",
            "如今永與勛華主，共享千春及萬春。"
        ],
        "title": "立春帖子 太上皇后閣 其六",
        "id": "6ef184d3-285e-4115-8996-4d3d89ad5de7"
    },
    {
        "author": "周必大",
        "paragraphs": [
            "新曆清臺正，寬書薄海同。",
            "斯民如草木，一一被和風。"
        ],
        "title": "立春帖子 皇帝閣 其一",
        "id": "85822c39-c0a6-4b6b-9817-efa20d781497"
    },
    {
        "author": "周必大",
        "paragraphs": [
            "紫禁風光早，深仁奪化工。",
            "試看澄碧殿，池凍已全融。"
        ],
        "title": "立春帖子 皇帝閣 其二",
        "id": "467f821b-32e2-48e7-b5f0-4228cc0eddae"
    },
    {
        "author": "周必大",
        "paragraphs": [
            "選德庭前柳，朝來漏泄春。",
            "等閑施御箭，穿葉捷於神。"
        ],
        "title": "立春帖子 皇帝閣 其三",
        "id": "1e953dc4-5601-4523-943c-b377b015f8d6"
    },
    {
        "author": "周必大",
        "paragraphs": [
            "新歲階蓂九葉芳，乾元用九應春陽。",
            "九州元載中興主，九牧行稱萬壽觴。"
        ],
        "title": "立春帖子 皇帝閣 其四",
        "id": "339b6d89-3002-47d4-af40-ac4165b3cc27"
    },
    {
        "author": "周必大",
        "paragraphs": [
            "昕陛延賢日徹曛，金蓮閲奏夜常分。",
            "餘閒手點唐文粹，春晝長時分外勤。"
        ],
        "title": "立春帖子 皇帝閣 其五",
        "id": "585edadd-37e5-4eac-8682-0dbd236e8dd2"
    },
    {
        "author": "周必大",
        "paragraphs": [
            "景龍學士賦新詩，剪綵宮花插鬢歸。",
            "何似未央深駐輦，教吟春日得春衣。"
        ],
        "title": "立春帖子 皇帝閣 其六",
        "id": "820d694f-4241-4577-9ab1-6057d2ef5a1e"
    },
    {
        "author": "周必大",
        "paragraphs": [
            "儉德聞中外，徽音繼葛覃。",
            "化行人自勸，何待講親蠶。"
        ],
        "title": "立春帖子 皇后閣 其一",
        "id": "ce37f096-4cea-49ac-95f8-a085a20d5af6"
    },
    {
        "author": "周必大",
        "paragraphs": [
            "春入坤寧殿，夭桃暖更饒。",
            "直緣心不妬，豈有壁塗椒。"
        ],
        "title": "立春帖子 皇后閣 其二",
        "id": "d16acf5c-ea19-4224-a221-ba48f10a40b0"
    },
    {
        "author": "周必大",
        "paragraphs": [
            "何事新春勝舊春，陰陽順序國安榮。",
            "坤元永贊乾元大，月色常修日色新。"
        ],
        "title": "立春帖子 皇后閣 其三",
        "id": "4be2dc81-64d3-4648-9c2c-9dfe46bcdca5"
    },
    {
        "author": "周必大",
        "paragraphs": [
            "新年佳節喜相重，屈指元宵五日中。",
            "雪柳巧裝金勝綠，燈球斜映玉釵紅。"
        ],
        "title": "立春帖子 皇后閣 其四",
        "id": "db595f66-f94c-46f4-bed9-659bccdcee1f"
    },
    {
        "author": "周必大",
        "paragraphs": [
            "千柱沉沉外第成，翟車拜廟禮容新。",
            "進賢自昔無私謁，錫寵從今不計春。"
        ],
        "title": "立春帖子 皇后閣 其五",
        "id": "02996246-8e8f-4b7d-8628-2d3bea6f4910"
    },
    {
        "author": "周必大",
        "paragraphs": [
            "此日天中節，它年赤伏符。",
            "只因昭火德，不爲記荆吳。"
        ],
        "title": "端午帖子 太上皇帝閣 其一",
        "id": "db6cc425-2028-4713-abdf-cbe369649c08"
    },
    {
        "author": "周必大",
        "paragraphs": [
            "浩蕩天同泰，清虛日自長。",
            "誕辰纔半月，因以頌無疆。"
        ],
        "title": "端午帖子 太上皇帝閣 其二",
        "id": "7d7409a7-911a-475a-b2cb-a48acacc9293"
    },
    {
        "author": "周必大",
        "paragraphs": [
            "衣進含風葛，觴稱垂露漿。",
            "更纏長命縷，仍泛引年菖。"
        ],
        "title": "端午帖子 太上皇帝閣 其三",
        "id": "ebe22899-c653-4422-8053-819e2414fdbd"
    },
    {
        "author": "周必大",
        "paragraphs": [
            "再興炎祚撫華戎，成就南訛長養功。",
            "仁似薰風來不斷，壽如午景恰當中。"
        ],
        "title": "端午帖子 太上皇帝閣 其四",
        "id": "d89ee4f9-ab48-4244-83c3-bba2670cb750"
    },
    {
        "author": "周必大",
        "paragraphs": [
            "離明自昔照乾坤，太極如今道更尊。",
            "和氣致祥禳百沴，艾人桃印謾垂門。"
        ],
        "title": "端午帖子 太上皇帝閣 其五",
        "id": "8ef19cd3-f19d-46b6-8163-6c219099ed10"
    },
    {
        "author": "周必大",
        "paragraphs": [
            "槐夏風清麥已秋，三千珠翠從宸遊。",
            "玉階鬭採忘憂草，水殿臨觀競渡舟。"
        ],
        "title": "端午帖子 太上皇帝閣 其六",
        "id": "ee0b2599-b866-453e-9c26-35ca0e22b243"
    },
    {
        "author": "周必大",
        "paragraphs": [
            "艾葉雙人巧，菖花九節榮。",
            "玉皇膺曼壽，金母共長生。"
        ],
        "title": "端午帖子 太上皇后閣 其一",
        "id": "1042798a-5a3e-40ee-8998-a8639ae9775b"
    },
    {
        "author": "周必大",
        "paragraphs": [
            "池藥風烟凈，壺天日月長。",
            "寶書繙蕊笈，碧穗裊爐香。"
        ],
        "title": "端午帖子 太上皇后閣 其二",
        "id": "f4c228bb-8dac-4887-876a-591498a7ff9e"
    },
    {
        "author": "周必大",
        "paragraphs": [
            "得道本無爲，加餐亦應時。",
            "琱盤初薦冰，玉食更葅龜。"
        ],
        "title": "端午帖子 太上皇后閣 其三",
        "id": "6841ec51-f371-431d-9a34-576fa70bb633"
    },
    {
        "author": "周必大",
        "paragraphs": [
            "檻有榴花沼有蓮，瑶池歡宴晚凉天。",
            "一年一度爲重午，此去應須過萬年。"
        ],
        "title": "端午帖子 太上皇后閣 其四",
        "id": "43efe3c9-9d2c-432a-88ec-8718e98d7e74"
    },
    {
        "author": "周必大",
        "paragraphs": [
            "暑衣初進滿宮牀，霧縠雲綃五月凉。",
            "化洽周南無一事，尚吟絺綌葛覃章。"
        ],
        "title": "端午帖子 太上皇后閣 其五",
        "id": "cc9daa65-394c-4ca8-8fec-7c5daf0ae6ff"
    },
    {
        "author": "周必大",
        "paragraphs": [
            "清曉宮中獻綵絲，盤龍結鳳鬭新奇。",
            "欲教嬪御知勤儉，閒說當年繭館儀。"
        ],
        "title": "端午帖子 太上皇后閣 其六",
        "id": "b259f6a9-97dc-4d72-b3e8-28f355a9955c"
    },
    {
        "author": "周必大",
        "paragraphs": [
            "令月初登黍，嘉辰舊沐蘭。",
            "宸心思解慍，時取舜琴彈。"
        ],
        "title": "端午帖子 皇帝閣 其一",
        "id": "a09b40ae-09b5-4617-b52f-ee39b2a38c3a"
    },
    {
        "author": "周必大",
        "paragraphs": [
            "赫日中天正，清風養物深。",
            "葵傾多士志，草偃萬方心。"
        ],
        "title": "端午帖子 皇帝閣 其二",
        "id": "8390b47f-8763-4178-8226-d0d5b1944f81"
    },
    {
        "author": "周必大",
        "paragraphs": [
            "殿閣南薰細，宮壺晝漏遲。",
            "皇恩隆宰輔，賜扇御書詩。"
        ],
        "title": "端午帖子 皇帝閣 其三",
        "id": "788fe123-161a-48de-9948-41cd954e48bd"
    },
    {
        "author": "周必大",
        "paragraphs": [
            "縷繒採藥謾區區，誰似君王用意殊。",
            "仁政便爲醫國艾，德威那假辟兵符。"
        ],
        "title": "端午帖子 皇帝閣 其四",
        "id": "02e29f96-7c17-4ccb-b4a3-904af3bec68d"
    },
    {
        "author": "周必大",
        "paragraphs": [
            "御前曾刻百篇書，可但常披無逸圖。",
            "二帝三王俱寶鑑，江心百鍊定何須。"
        ],
        "title": "端午帖子 皇帝閣 其五",
        "id": "2d8b662b-37c1-4a67-af06-fae53cf54787"
    },
    {
        "author": "周必大",
        "paragraphs": [
            "嘗記唐家逢五日，近臣藩鎮貢衿鞶。",
            "吾君敦朴無來獻，却疊香羅賜百官。"
        ],
        "title": "端午帖子 皇帝閣 其六",
        "id": "592f9e1c-cd3a-4c8f-9824-291d2d5ba7fd"
    },
    {
        "author": "周必大",
        "paragraphs": [
            "扇暍仁風廣，蠲煩瑞露瀼。",
            "萬方沾潤澤，安用沐蘭湯。"
        ],
        "title": "端午帖子 皇帝閣 其一",
        "id": "4f96918a-bc2c-4a0f-b821-12c8a97af36f"
    },
    {
        "author": "周必大",
        "paragraphs": [
            "唐代重茲辰，王公各貢珍。",
            "忠誠惟李泌，只欲獻其身。"
        ],
        "title": "端午帖子 皇帝閣 其二",
        "id": "b985f10e-41d2-4233-8d41-66b59dbb5d67"
    },
    {
        "author": "周必大",
        "paragraphs": [
            "講勸停西學，番休寓北門。",
            "隆儒心不倦，夜夜賜冰盆。"
        ],
        "title": "端午帖子 皇帝閣 其三",
        "id": "8d0819bb-c425-4d2d-8028-0fd675ad7b52"
    },
    {
        "author": "周必大",
        "paragraphs": [
            "暑衣先進聖皇宮，時服分頒百執同。",
            "惟有清躬衣澣濯，更令蠶織被華戎。"
        ],
        "title": "端午帖子 皇帝閣 其四",
        "id": "f3313617-6668-49ae-90ac-c3908892ef50"
    },
    {
        "author": "周必大",
        "paragraphs": [
            "東城謾祀漢蒼梧，南楚空憐屈大夫。",
            "何似賢才徧中外，自然朝野足歡娛。"
        ],
        "title": "端午帖子 皇帝閣 其五",
        "id": "efaec499-2513-4f57-b1ca-bba42073ef9b"
    },
    {
        "author": "周必大",
        "paragraphs": [
            "水殿開筵酒泛蒲，冰盤進膳黍纏菰。",
            "六宮莫度新翻曲，只詠明州瑞麥圖。"
        ],
        "title": "端午帖子 皇帝閣 其六",
        "id": "e4d8ec3b-16f9-44ce-a28d-613ea9aca1cd"
    },
    {
        "author": "周必大",
        "paragraphs": [
            "剪舌雙鴝鵒，朝來學語新。",
            "祝堯千萬壽，歲歲樂端辰。"
        ],
        "title": "端午帖子 太上皇帝閣 其一",
        "id": "9bcbee80-d41d-47f8-9c32-20ac8c8cff15"
    },
    {
        "author": "周必大",
        "paragraphs": [
            "桃結千年實，蓮開十丈花。",
            "蘆香并槿茂，應笑阿瞞家。"
        ],
        "title": "端午帖子 太上皇帝閣 其二",
        "id": "c05f2a9a-2fb9-4e9f-bae2-198168ba636f"
    },
    {
        "author": "周必大",
        "paragraphs": [
            "寶箑裁新樣，團團玉柄寒。",
            "御書真翥鳳，仙女莫乘鸞。"
        ],
        "title": "端午帖子 太上皇帝閣 其三",
        "id": "61869c85-7193-4e70-836c-523a499158b3"
    },
    {
        "author": "周必大",
        "paragraphs": [
            "康壽高居德壽宮，天申元自近天中。",
            "千秋行獻開元鏡，五日先供揚子銅。"
        ],
        "title": "端午帖子 太上皇帝閣 其四",
        "id": "6819a0a3-bffe-4322-9122-06955ad53d48"
    },
    {
        "author": "周必大",
        "paragraphs": [
            "美景良辰二聖歡，時新絡繹走琱盤。",
            "固應慈孝移風俗，安用梟羹賜百官。"
        ],
        "title": "端午帖子 太上皇帝閣 其五",
        "id": "9839bc48-4a1f-4a98-98d6-49657f27aa0e"
    },
    {
        "author": "周必大",
        "paragraphs": [
            "抱朴傳方定不虛，日中試覓小蟾蜍。",
            "君王萬歲從今數，看汝多年頷下書。"
        ],
        "title": "端午帖子 太上皇帝閣 其六",
        "id": "a400da48-1feb-4ed6-a9ec-18d83f98d192"
    },
    {
        "author": "周必大",
        "paragraphs": [
            "霧縠含風細，雲綃疊雪香。",
            "雖膺天下養，猶服澣衣裳。"
        ],
        "title": "端午帖子 太上皇后閣 其一",
        "id": "0c994411-857f-4dc5-a151-9a9fa02ad7cd"
    },
    {
        "author": "周必大",
        "paragraphs": [
            "椒殿南薰遠，蓬壺清晝長。",
            "黄庭書繭紙，筆法似慈皇。"
        ],
        "title": "端午帖子 太上皇后閣 其二",
        "id": "89fb858b-500d-4712-be69-5925753dc33c"
    },
    {
        "author": "周必大",
        "paragraphs": [
            "瑞雀巢珍木，雙雙枕石圓。",
            "翠娥誰採得，傳旨賜金錢。"
        ],
        "title": "端午帖子 太上皇后閣 其三",
        "id": "db6d08e2-6340-425d-9df7-3a807b09bf99"
    },
    {
        "author": "周必大",
        "paragraphs": [
            "聚遠樓頭面面風，冷泉亭下水溶溶。",
            "人間炎熱何由到，真是瑶臺第一重。"
        ],
        "title": "端午帖子 太上皇后閣 其四",
        "id": "5e793cd2-cba7-44f2-b91f-3e53c56a4f78"
    },
    {
        "author": "周必大",
        "paragraphs": [
            "十椽水殿枕湖流，時從東皇御畫舟。",
            "楚俗不須誇競渡，新荷香處且夷猶。"
        ],
        "title": "端午帖子 太上皇后閣 其五",
        "id": "4c1673a3-939a-439a-87d5-15278e097dbd"
    },
    {
        "author": "周必大",
        "paragraphs": [
            "午節人傳百藥良，三千玉女鬭羣芳。",
            "銷憂萱草名空美，長樂宮中樂更長。"
        ],
        "title": "端午帖子 太上皇后閣 其六",
        "id": "87be3147-29bd-47da-9a5b-eeabc3047d36"
    },
    {
        "author": "周必大",
        "paragraphs": [
            "今月三長正，昌辰五日端。",
            "艾髯張綉戶，菰黍簇金盤。"
        ],
        "title": "端午帖子 太上皇帝閣 其一",
        "id": "bc736179-035b-4663-aab3-637dcdabdf31"
    },
    {
        "author": "周必大",
        "paragraphs": [
            "午位符炎德，真人感赤精。",
            "誕彌佳節近，四海祝長生。"
        ],
        "title": "端午帖子 太上皇帝閣 其二",
        "id": "0bc5100e-3c97-40ad-86b6-cf63c2ea9d79"
    },
    {
        "author": "周必大",
        "paragraphs": [
            "嘒嘒蜩鳴柳，飛飛燕拂簾。",
            "堯階無一事，象戲戰斜尖。"
        ],
        "title": "端午帖子 太上皇帝閣 其三",
        "id": "f152eb61-086f-42d2-9da5-a8fb9763495f"
    },
    {
        "author": "周必大",
        "paragraphs": [
            "日到蓬戶已自長，身閒那更傲羲皇。",
            "薰絃舊解無窮慍，箑脯今摇不盡凉。"
        ],
        "title": "端午帖子 太上皇帝閣 其四",
        "id": "566d2aee-4661-48a4-98c7-a511d3bb2498"
    },
    {
        "author": "周必大",
        "paragraphs": [
            "昌歜隨宜泛綠醽，繭光依舊寫黄庭。",
            "壽康莫採三年艾，瑞應從敷五莢蓂。"
        ],
        "title": "端午帖子 太上皇帝閣 其五",
        "id": "01954238-68ae-495d-a03d-aad38eace4b2"
    },
    {
        "author": "周必大",
        "paragraphs": [
            "清暉亭畔吸光亭，入眼湖光分外明。",
            "豈是荷花似雲錦，都緣寶墨照簷楹。"
        ],
        "title": "端午帖子 太上皇帝閣 其六",
        "id": "4f2922d4-4bff-4947-a3c3-9c3d9d87d370"
    },
    {
        "author": "周必大",
        "paragraphs": [
            "命縷五絲長，菖醪九節香。",
            "堯年方有永，文母共無疆。"
        ],
        "title": "端午帖子 太上皇后閣 其一",
        "id": "f5311964-ab6f-4486-8414-a2d9e2066385"
    },
    {
        "author": "周必大",
        "paragraphs": [
            "赫奕蕤賓月，宮庭樂事頻。",
            "便從端午節，排當過天申。"
        ],
        "title": "端午帖子 太上皇后閣 其二",
        "id": "11b08119-1835-42da-96dc-5ce3fcad3fc4"
    },
    {
        "author": "周必大",
        "paragraphs": [
            "對席瑶池宴，憑欄競渡船。",
            "薰風清漏坐，鈎月夕侵筵。"
        ],
        "title": "端午帖子 太上皇后閣 其三",
        "id": "d5844089-393d-4186-b16e-dd1f2004e4d6"
    },
    {
        "author": "周必大",
        "paragraphs": [
            "水晶宮闕凈無塵，姑射神仙綽有真。",
            "寶錄自應表萬善，冰臺安用結雙人。"
        ],
        "title": "端午帖子 太上皇后閣 其四",
        "id": "f14162bc-9273-4702-bff2-220261a25bf3"
    },
    {
        "author": "周必大",
        "paragraphs": [
            "兩宮眉壽古來稀，節物年年盛禁闈。",
            "桃印巧鎸蟲篆古，艾針斜映虎形威。"
        ],
        "title": "端午帖子 太上皇后閣 其五",
        "id": "f3db5da3-9ca6-47dc-a1d7-980f8c0382ba"
    },
    {
        "author": "周必大",
        "paragraphs": [
            "炎官火傘謾高張，心靜何妨五月凉。",
            "百和暖添香篆永，一編徐展道經長。"
        ],
        "title": "端午帖子 太上皇后閣 其六",
        "id": "a7c21376-5516-429f-a812-1446c0532183"
    },
    {
        "author": "周必大",
        "paragraphs": [
            "令節傳千古，休祥屬聖時。",
            "炎圖如日永，赫赫照華夷。"
        ],
        "title": "端午帖子 皇帝閣 其一",
        "id": "c1f76358-edea-4998-b95e-b92bd4dece1c"
    },
    {
        "author": "周必大",
        "paragraphs": [
            "民壽休頒朮，人淳罷賜梟。",
            "堯賢不遺野，楚些豈勞招。"
        ],
        "title": "端午帖子 皇帝閣 其二",
        "id": "873bcf75-2ef7-4a30-9da7-1cadc6e465b7"
    },
    {
        "author": "周必大",
        "paragraphs": [
            "薰殿午風清，金盤滿貯冰。",
            "願言均此施，四海滌煩蒸。"
        ],
        "title": "端午帖子 皇帝閣 其三",
        "id": "5fcc1e4e-92cc-4eba-8dea-ac8d582b3216"
    },
    {
        "author": "周必大",
        "paragraphs": [
            "日長珠箔漏聲疎，案上蘇文恣卷舒。",
            "時有佳篇符睿思，便將團扇作行書。"
        ],
        "title": "端午帖子 皇帝閣 其四",
        "id": "dc76bdf6-8581-4f16-aca9-643906317919"
    },
    {
        "author": "周必大",
        "paragraphs": [
            "攬衣切切念絲棼，當饋孜孜恤暑耘。",
            "今歲麥收蠶又熟，萬方何以答吾君。"
        ],
        "title": "端午帖子 皇帝閣 其五",
        "id": "752101d0-e988-4b6e-a6c7-c2657a8f4af6"
    },
    {
        "author": "周必大",
        "paragraphs": [
            "三殿晨開錫宴初，太官順節進龜魚。",
            "微臣筆力慚燕許，謾賦羣官上玉除。"
        ],
        "title": "端午帖子 皇帝閣 其六",
        "id": "0a44db1d-6902-4cac-a674-359ccbec4e84"
    },
    {
        "author": "周必大",
        "paragraphs": [
            "寶典推重五，歡聲沸六宮。",
            "等閒調玉瑟，聊助舜琴風。"
        ],
        "title": "端午帖子 皇后閣 其一",
        "id": "07dab1ab-8f9c-470d-82d4-2dd20e6fa209"
    },
    {
        "author": "周必大",
        "paragraphs": [
            "何處宜佳節，風光大內家。",
            "爭新九子糭，競巧五時花。"
        ],
        "title": "端午帖子 皇后閣 其二",
        "id": "5d6a2895-41a9-494a-893b-919b09bf66f1"
    },
    {
        "author": "周必大",
        "paragraphs": [
            "筒黍嘗思時獻稑，綵絲繫處憶親蠶。",
            "女紅躬儉今猶昔，應有詩人賦二南。"
        ],
        "title": "端午帖子 皇后閣 其三",
        "id": "1af9f7ec-ecdb-4cac-858f-4cd790598fad"
    },
    {
        "author": "周必大",
        "paragraphs": [
            "逮下深恩浹後宮，斯螽五月詠豳風。",
            "麝香草鬭宜男綠，安石榴簪多子紅。"
        ],
        "title": "端午帖子 皇后閣 其四",
        "id": "aa289ee3-a108-4257-bfa6-6287e384d317"
    },
    {
        "author": "周必大",
        "paragraphs": [
            "尚醖潑醅瓊作液，湯官屑粉玉爲團。",
            "常娥應侍天公宴，一曲霓裳即廣寒。"
        ],
        "title": "端午帖子 皇后閣 其五",
        "id": "f6fa609b-37e1-4227-b22a-0cbd3d0fd69a"
    },
    {
        "author": "周必大",
        "paragraphs": [
            "午節由來重，今符火德昌。",
            "炎圖常有赫，聖壽共無疆。"
        ],
        "title": "端午帖子 太上皇帝閣 其一",
        "id": "928771d3-6006-4407-96a1-14529304a1dd"
    },
    {
        "author": "周必大",
        "paragraphs": [
            "甲庫供團扇，宸毫御古詩。",
            "龍蟠仍鳳翥，誰數晉羲之。"
        ],
        "title": "端午帖子 太上皇帝閣 其二",
        "id": "4639ff40-dfec-405d-bc37-64bd9d102aaa"
    },
    {
        "author": "周必大",
        "paragraphs": [
            "境勝日偏長，心清夏更凉。",
            "超然遠覽處，何止傲羲皇。"
        ],
        "title": "端午帖子 太上皇帝閣 其三",
        "id": "9f96545a-5042-401f-911d-158b6c62e825"
    },
    {
        "author": "周必大",
        "paragraphs": [
            "三紀躋民壽域中，艾人桃印本何功。",
            "如今坐享無窮報，幾看龜巢蓮葉紅。"
        ],
        "title": "端午帖子 太上皇帝閣 其四",
        "id": "417214d2-989d-43e4-8989-799d17c321af"
    },
    {
        "author": "周必大",
        "paragraphs": [
            "聞道天公近效奇，澗松特長萬年枝。",
            "蜿蜒正作祥龍舞，移得清陰覆玉墀。"
        ],
        "title": "端午帖子 太上皇帝閣 其五",
        "id": "7943e352-2f30-4561-9554-846533dc354d"
    },
    {
        "author": "周必大",
        "paragraphs": [
            "節邇天申競祝堯，官家重疊賜輕綃。",
            "自然舜孝移風俗，寓意梟羹鄙漢朝。"
        ],
        "title": "端午帖子 太上皇帝閣 其六",
        "id": "8cc29228-4f8f-4c14-8a93-15070c13e0f0"
    },
    {
        "author": "周必大",
        "paragraphs": [
            "令節仍豐歲，宮闈樂事全。",
            "千祥并萬壽，善頌入薰絃。"
        ],
        "title": "端午帖子 太上皇后閣 其一",
        "id": "7d6c0ff3-cda8-456a-b4a7-8dcc2e197b14"
    },
    {
        "author": "周必大",
        "paragraphs": [
            "積雨收梅夏，清風度麥秋。",
            "六宮爭獻壽，不覺月沉鈎。"
        ],
        "title": "端午帖子 太上皇后閣 其二",
        "id": "f143d103-e293-46ae-9b20-329a83538ab5"
    },
    {
        "author": "周必大",
        "paragraphs": [
            "丹篆釵符小，朱絲臂縷鮮。",
            "都無邪可辟，祇有壽方延。"
        ],
        "title": "端午帖子 太上皇后閣 其三",
        "id": "efeaec6e-e062-4786-b6ed-5f869016960c"
    },
    {
        "author": "周必大",
        "paragraphs": [
            "問安勅使馬如飛，絡繹時新奉母慈。",
            "蜀産吳包何足道，蟠桃熟處是瑶池。"
        ],
        "title": "端午帖子 太上皇后閣 其四",
        "id": "689a9cff-d5e8-4f3c-ad7e-80a96e63dcc1"
    },
    {
        "author": "周必大",
        "paragraphs": [
            "揮箑將如解慍何，層冰列鑑謾峩峩。",
            "要知心地清無暑，端爲全鍾四氣和。"
        ],
        "title": "端午帖子 太上皇后閣 其五",
        "id": "89409a74-6bb5-41ea-be72-87dc10431d80"
    },
    {
        "author": "周必大",
        "paragraphs": [
            "粉團菰黍族金盤，仙朮昌陽灧玉樽。",
            "小小角弓誇射中，兩宮歡燕似開元。"
        ],
        "title": "端午帖子 太上皇后閣 其六",
        "id": "2d234259-050a-402c-adcc-aab33c6a041e"
    },
    {
        "author": "周必大",
        "paragraphs": [
            "達上座，惺惺著，靈根一點便通神，敗葉千林都掃却。"
        ],
        "title": "甲申四月甲子夜夢以焦坑小團及宜春新芽送隆慶長老了遠戲作柬云云矍然而寤枕上又補一頌以茶送達數日前曾有此意而一點千林非因想所及也  其一",
        "id": "ac36d2e4-a40e-47d4-975e-1a37a3c9a5b6"
    },
    {
        "author": "周必大",
        "paragraphs": [
            "睡起尋思鹿覆蕉，更將惡水向人澆。",
            "夢中妄語渾閒事，眼暈生花好一鍫。"
        ],
        "title": "甲申四月甲子夜夢以焦坑小團及宜春新芽送隆慶長老了遠戲作柬云云矍然而寤枕上又補一頌以茶送達數日前曾有此意而一點千林非因想所及也  其二",
        "id": "4372f7d2-592e-4725-8e79-c38aeded5621"
    },
    {
        "author": "周必大",
        "paragraphs": [
            "劍峰有時折，瀑水有時竭。",
            "我性等虛空，今古無生滅。"
        ],
        "title": "與崔序老步月青玉峽漱玉泉坐瀑布之石橋天氣凉冷移坐法堂下對雙劍峰甚正序老求偈",
        "id": "d2187650-158b-4f79-8332-f787dff8efd3"
    },
    {
        "author": "周必大",
        "paragraphs": [
            "七尺軀，歸底處。",
            "一尺素，寫得住。",
            "是真是假，有眼看覷。"
        ],
        "title": "故慶雲長老{尒（下小右兩點）}贊",
        "id": "9439844d-a6fb-4778-a983-f371d6badcb6"
    },
    {
        "author": "周必大",
        "paragraphs": [
            "石中韞著無瑕玉，鑛裏淘成紫磨金。",
            "八十年來岑鐵面，誰知一片老婆心。"
        ],
        "title": "彥岑真贊",
        "id": "28749a23-7a7f-4408-aeaf-f55bba44b810"
    },
    {
        "author": "周必大",
        "paragraphs": [
            "九重詔下選賢能，又見先生啟遠行。",
            "離恨暗隨流水去，朔風穩送片帆輕。",
            "休嗟此日暌違事，預發來春晉錫榮。",
            "一去鵬程應九萬，始知佳夢合金精。"
        ],
        "title": "送陸先生赴春闈",
        "id": "7f404f8d-b98e-4cb0-bb52-619998d62d45"
    },
    {
        "author": "周必大",
        "paragraphs": [
            "何幸天涯款緒餘，軒昂氣概識雄圖。",
            "滔滔腹稿盈千軸，凜凜詞鋒敵萬夫。",
            "方對芝眉蒙數載，乍驚絳帳失規模。",
            "從茲穩步青雲上，始信沙堤夢不誣。"
        ],
        "title": "同前",
        "id": "b2b55aff-0766-4b4b-a65e-8067434fbf24"
    },
    {
        "author": "周必大",
        "paragraphs": [
            "學重今顔子，年高漢伏生。",
            "鯉庭傳道德，鱣序列公卿。",
            "忠孝平生事，詩書後世名。",
            "於公無一憾，多士自傷情。"
        ],
        "title": "余石月輓詞  其一",
        "id": "dd7dc3e8-645d-4061-a9d4-077e673d54f5"
    },
    {
        "author": "周必大",
        "paragraphs": [
            "自我居洪府，從公父子游。",
            "至言今在耳，往事忍回頭。",
            "風急唐山壟，雲埋石月樓。",
            "生芻無路奠，灑淚寄東流。"
        ],
        "title": "余石月輓詞  其二",
        "id": "e1a9de6e-1c46-4db6-823c-31d977a9a4a6"
    },
    {
        "author": "周必大",
        "paragraphs": [
            "昔在西京日，名臣數次公。",
            "人歌廷尉德，帝念潁川功。",
            "出處君何異，修良譽亦同。",
            "誰提班固筆，千古紹高風。"
        ],
        "title": "泰州守許寺正輓詞二首  其一",
        "id": "743d4a64-ba45-497a-8d72-d6300c042e85"
    },
    {
        "author": "周必大",
        "paragraphs": [
            "身襲黄門慶，腰懸紫綬龜。",
            "未登知命歲，遽逼蓋棺期。",
            "風咽哀笳恨，雲凝斷壟悲。",
            "只應潘岳淚，重憶悼亡時。"
        ],
        "title": "泰州守許寺正輓詞二首  其二",
        "id": "66292245-fc0f-4b8e-b8f9-9e777e71f389"
    },
    {
        "author": "周必大",
        "paragraphs": [
            "炳靈崧嶽古諸姜，令德高標對寵光。",
            "位冠西樞籌運幄，班高左棘綉爲裳。",
            "丁年聲譽佳公子，二紀功名異姓王。",
            "人物風流今已矣，空令吳越詠甘棠。"
        ],
        "title": "孟郡王輓詞二首  其一",
        "id": "f76fe0b0-e067-4811-b425-9afc1209534a"
    },
    {
        "author": "周必大",
        "paragraphs": [
            "祥源總使奉真游，藏室提綱接勝流。",
            "書蠹只知三館樂，盤鯖不鬭五侯羞。",
            "名山早晚尋黄石，逝水須臾失夜舟。",
            "白馬素車分散後，何人更忍過西州。"
        ],
        "title": "孟郡王輓詞二首  其二",
        "id": "5248016f-1700-4aba-9534-0737bf56fcc0"
    },
    {
        "author": "周必大",
        "paragraphs": [
            "耆舊推西洛，於公見典刑。",
            "全名高白璧，利刃拂青萍。",
            "日者瞻卿月，天乎隕使星。",
            "平生精藻鑒，桃李半槐庭。"
        ],
        "title": "張朝宗挽詞二首  其一",
        "id": "0b266895-b1c5-4fd5-bc88-f97e885b1b95"
    },
    {
        "author": "周必大",
        "paragraphs": [
            "甲第開鄰里，蝸廬遂不孤。",
            "相從期晚歲，太息奠生芻。",
            "凉吹飛丹旐，殘陽詠白駒。",
            "傷心松柏路，螭首載龜趺。"
        ],
        "title": "張朝宗挽詞二首  其二",
        "id": "aff4d763-9f8c-4c5b-9c24-89be85fee136"
    },
    {
        "author": "周必大",
        "paragraphs": [
            "瑞應興沙麓，祥源發狶韋。",
            "東朝方母育，滄海倏塵飛。",
            "蟾蟬冰輪影，鰲翻地軸機。",
            "宸心懷慕處，篋有五時衣。"
        ],
        "title": "大行皇太后挽詞二首  其一",
        "id": "f8e2f090-0d65-4c99-9b01-7a4e4e47cc56"
    },
    {
        "author": "周必大",
        "paragraphs": [
            "媯汭芳聲遠，思齊聖德優。",
            "湘妃初從舜，文母晚興周。",
            "養弃慈寧樂，神同永祐遊。",
            "鳳車青羽蓋，忍望浙江舟。"
        ],
        "title": "大行皇太后挽詞二首  其二",
        "id": "669078e1-ea27-40e9-8d30-98d9d0a9c576"
    },
    {
        "author": "周必大",
        "paragraphs": [
            "得道西王母，思齊古太任。",
            "仙游歸少廣，人世失徽音。",
            "閬苑桃空熟，稽山柏自森。",
            "天心知舜孝，寒日慘多陰。"
        ],
        "title": "同前  其一",
        "id": "112dcf60-65bd-4b5f-a384-3a8a1af1582b"
    },
    {
        "author": "周必大",
        "paragraphs": [
            "憶昨登中壽，梅觴慶九重。",
            "回春方晝永，月掩遽雲濃。",
            "鐘鼓沈長樂，蠶桑罷濯龍。",
            "宣仁遺懿在，定謚獨追蹤。"
        ],
        "title": "同前  其二",
        "id": "f619da84-19eb-488a-b331-06aa11e3d919"
    },
    {
        "author": "周必大",
        "paragraphs": [
            "才子雍容入帝京，使君勸駕意殊深。",
            "騎蟾定喜攀仙桂，鳴鹿先須詠野芩。",
            "好去玉階方寸近，休辭金盞十分斟。",
            "明年三月鶑花麗，洗眼宮袍宴上林。"
        ],
        "title": "廣德軍鹿鳴燕樂語口號",
        "id": "baaab345-a0f9-4306-971e-bdce5d7d7e72"
    },
    {
        "author": "周必大",
        "paragraphs": [
            "三月春光未肯休，兩邦賓主總風流。",
            "照階旌旆交輝映，環座笙歌競勸酬。",
            "尚有長紅强半在，休辭大白十分淳。",
            "介圭早晚催歸覲，應記臺城此日遊。"
        ],
        "title": "請盧帥樂語口號",
        "id": "87fab8ef-d232-4d45-bb27-5e12c6b0a5ed"
    },
    {
        "author": "周必大",
        "paragraphs": [
            "瑞氣輕籠合殿香，上尊初破早寒霜。",
            "千秋節應千齡運，萬歲聲隨萬歲觴。",
            "境似華胥民氣樂，夢如帝所樂聲長。",
            "年年太史前期奏，南極星明聖曆昌。"
        ],
        "title": "金國賀會慶節使副到闕紫宸殿宴致語口號",
        "id": "56a98399-c559-4658-8da6-1b93073a5558"
    },
    {
        "author": "周必大",
        "paragraphs": [
            "北斗回杓恰指寅，東皇御極蚤施仁。",
            "光風麗日依稀轉，御柳宮花次第新。",
            "魚藻有頒安萬物，鹿苹式燕樂嘉賓。",
            "小臣請祝君王壽，乾道宜過一萬春。"
        ],
        "title": "金國賀正旦使副到闕紫宸殿宴致語口號",
        "id": "67b6beb1-48de-48f7-bf2e-a6479e74a383"
    },
    {
        "author": "周必大",
        "paragraphs": [
            "絳闕嵯峨映五雲，華簪合遝會芳宸。",
            "盡收殘臘嚴凝氣，散作新年浩蕩春。",
            "盞斝頻宣恩意重，金絲徐韵樂聲純。",
            "欲知朝野歡娛處，聽取三呼萬歲人。"
        ],
        "title": "又",
        "id": "c1684600-950a-4dc3-a390-294f69fcbac4"
    },
    {
        "author": "周必大",
        "paragraphs": [
            "十月爲陽慶小春，電樞來應帝王真。",
            "天長地久千秋節，鰲抃歡呼四海人。",
            "黼座衮龍明日月，綉墩珠履切星辰。",
            "河圖已告無疆壽，安得區區計古椿。"
        ],
        "title": "金國賀會慶聖節使副到闕紫宸殿宴致語口號",
        "id": "641a75ea-cf89-42c2-8ba6-8da0f450b9a0"
    },
    {
        "author": "周必大",
        "paragraphs": [
            "九陛天高輦下琱，千官雲集履鳴潮。",
            "霜迎愛日融城濕，香带祥風合殿飄。",
            "周宴恩濃魚在藻，舜廷化洽鳳儀簫。",
            "清臺夜夜占南極，常有華星炳絳霄。"
        ],
        "title": "又",
        "id": "3e9564ca-17e5-484c-979e-f7552636f569"
    },
    {
        "author": "周必大",
        "paragraphs": [
            "淳熙紀號過千齡，玉曆今開第五春。",
            "北極天高乾象正，東郊風暖物華新。",
            "漏添化國融和日，律饗熙臺鼓舞人。",
            "願挹滄溟供壽酒，無躬無盡奉嚴宸。"
        ],
        "title": "金國賀正旦使副到闕紫宸殿宴致語口號",
        "id": "9ba5b2f8-4f60-411d-ba5d-9038a1773356"
    },
    {
        "author": "周必大",
        "paragraphs": [
            "早似機雲入帝鄉，晚如廣受出咸陽。",
            "舊游應憶魚同隊，倦翼還欣雁著行。",
            "甲子八百九十朔，醉鄉三萬六千場。",
            "新陽漸漏春消息，二老風流日月長。"
        ],
        "title": "二老堂會七兄樂語口號",
        "id": "b79422e2-817c-4c7a-bdf7-b333ba6686e4"
    },
    {
        "author": "周必大",
        "paragraphs": [
            "竹多翻障月，木老只啼烏。"
        ],
        "title": "句",
        "id": "b5543990-2241-41bd-9fa8-cc73177d20b5"
    },
    {
        "author": "邊惇德",
        "paragraphs": [
            "敢向詩壇挑老將。"
        ],
        "title": "句",
        "id": "a6b5438b-3da3-454d-9936-088b835917a3"
    },
    {
        "author": "周季",
        "paragraphs": [
            "獨抱遣經舌本乾，笑呼赤脚碾龍團。",
            "但知兩腋清風起，未識捧甌春筍寒。"
        ],
        "title": "題玉川碾茶圖",
        "id": "aea1033a-91ac-4027-b7e4-fdd6f772f215"
    },
    {
        "author": "周煇",
        "paragraphs": [
            "捲簾試約東君問，花信風來第幾番。"
        ],
        "title": "句",
        "id": "5f071f8b-5176-4e16-a151-a0d69f64fbfc"
    },
    {
        "author": "駱適正",
        "paragraphs": [
            "花隨春盡覓無痕，尚續餘歡索侑尊。",
            "一曲未終人已去，西園燈火欲黄昏。"
        ],
        "title": "西園席上記事",
        "id": "03f2faa3-43f7-470d-bd40-e3128a032c01"
    },
    {
        "author": "雍有容",
        "paragraphs": [
            "當時四海一劉備，至此已堪悲失脚。",
            "出語翻爲樂國想，是人止可偏方著。"
        ],
        "title": "富樂山  其一",
        "id": "2e8fbfa5-ae47-4bc6-ab7a-f5f16a2f7213"
    },
    {
        "author": "雍有容",
        "paragraphs": [
            "大漢曾封隆準翁，聞道山河錦綉中。",
            "安能鬰鬰久居此，睥睨三秦日欲東。"
        ],
        "title": "富樂山  其二",
        "id": "e4e1ca91-22a4-46e3-a060-03f89a0240f3"
    },
    {
        "author": "王淮",
        "paragraphs": [
            "炎祚開中葉，龍翔自有真。",
            "揮戈回日照，洗甲挽天津。",
            "立極乾坤正，循環雨露新。",
            "嗣皇能繼志，詩爲武功陳。"
        ],
        "title": "高宗皇帝挽詞  其一",
        "id": "4a38b933-9c86-4a95-a7ac-7e3a678cad07"
    },
    {
        "author": "王淮",
        "paragraphs": [
            "曆數堯咨舜，羹牆舜見堯。",
            "三加徽號冊，五日未央朝。",
            "廟祀瞻龍衮，韶音遏鳳簫。",
            "伏蒲思往事，淚湔浙江潮。"
        ],
        "title": "高宗皇帝挽詞  其二",
        "id": "a7a09945-056a-4e20-8c42-23a34f666f02"
    },
    {
        "author": "王淮",
        "paragraphs": [
            "關中失鹿人爭逐，一去鴻門不可尋。",
            "千古英雄死遺恨，封侯廟食更何心。"
        ],
        "title": "題福祐王廟",
        "id": "0bf3ae8a-835c-40db-8fd0-7a1951abd1ce"
    },
    {
        "author": "潘畤",
        "paragraphs": [
            "不到危臺久，重來恰十年。",
            "壯懷今掃盡，遺象只依然。",
            "老我從疎拙，微官合弃捐。",
            "歸來營釣艇，長此卧風烟。"
        ],
        "title": "詠釣臺  其一",
        "id": "42bfd33a-41ae-4474-9c63-457fd958c847"
    },
    {
        "author": "潘畤",
        "paragraphs": [
            "古屋顛巖上，荒祠落葉中。",
            "乞靈無俗駕，垂世有高風。",
            "鳥語谷相答，魚游溪若空。",
            "徘徊欲忘去，船背夕陽紅。"
        ],
        "title": "詠釣臺  其二",
        "id": "399e0b57-b094-4693-a51b-1f53a1d250e3"
    },
    {
        "author": "項寅賓",
        "paragraphs": [
            "凍雲同色墜飛霙，送臘迎春一歲成。",
            "但見紅花洗芳面，那聞黄竹度新聲。",
            "密移瓊室祥光滿，倒瀉銀河白浪平。",
            "已屬畫師圖此景，炎蒸相對卧桃笙。"
        ],
        "title": "雪",
        "id": "980eb91b-3892-4d98-b0fb-b01f2e31a288"
    },
    {
        "author": "項寅賓",
        "paragraphs": [
            "獻歲身留外，思家恨滿中。",
            "桃符禳厲鬼，椒酒勸仙童。",
            "出謁憑羸馬，題書附去鴻。",
            "青春應時節，斗柄夜摇東。"
        ],
        "title": "和范至能元日",
        "id": "a8229249-180e-4675-949d-c37dc7a70215"
    },
    {
        "author": "項寅賓",
        "paragraphs": [
            "憶昔先皇賞露臺，鼇山半影落蓬萊。",
            "羣芳欲識龍顔喜，雙闔時瞻雉扇開。",
            "十里仙香濛碧霧，六宮韶樂隠新雷。",
            "神仙舊事渾如夢，只有春風每歲催。"
        ],
        "title": "和鄭逢辰元宵韻",
        "id": "56b3caa8-a87d-4411-b4d5-3d4d11569a81"
    },
    {
        "author": "項寅賓",
        "paragraphs": [
            "天遣司花寶笈開，鮫綃散翦碧雲堆。",
            "芳根移自蠶叢遠，薰釀曾隨鳳詔來。",
            "祇恐飄風撼新竹，却驚殘雪觸蒼苔。",
            "水仙欲逞幽香壓，山谷似無詮品才。"
        ],
        "title": "又和酴醾韻",
        "id": "206ba1e0-ec9d-4f6e-8988-f1319b8bde1a"
    },
    {
        "author": "鍾孝國",
        "paragraphs": [
            "少陵先生時不偶，老瓦盆中醉林莽。",
            "江湖散人名益窮，魚殻傾尊不論斗。",
            "孤風異行同襟期，食鮭未必富三九。",
            "凌烟功名舉世事，不直兩公一杯酒。",
            "會稽夫子有古心，嗜好眇追千載友。",
            "陶尊中産同蒼筠，短項不肯鍾罍群。",
            "章綬黄篾差緇塵，肺腸桑落心崑崙。",
            "始知其中殊陋貌，一點不受泥沙渾。",
            "時從往古窮玄微，坐隅兀側長相隨。",
            "送余醉鄉謝膠擾，回頭轉覺人間小。"
        ],
        "title": "千里丈蓄酒尊形狀孛窣某酒後以短項翁目之不謂誤中遂成佳號彥平功成二兄皆有褒咏可使韓子蒼縮肩短項之句北面矣某不揆鄙拙勉强續貂幸諸丈斤斧之",
        "id": "2ed76d56-c375-45c9-8434-87bc28429642"
    },
    {
        "author": "鍾孝國",
        "paragraphs": [
            "君不見中山毛穎生，纂錄百氏編群經。",
            "又不見革華祖都尉，殿上承恩舉足耳。",
            "二物名譽由韓公，無乃衮褒俱中理。",
            "君家酒罌依圖書，短項獨喜觴吾儒。",
            "我加翁名乃率爾，諸公過聽歡有餘。",
            "翁名稱意仰來前，再拜不願封酒泉。",
            "傾懷解賈吟筆勇，注想只愁客杯乾。",
            "主人冥心通與窮，從渠自引琉璃鍾。",
            "醉中琢句千古廢，醒後逢人四海空。",
            "林間日日吹春風，孛窣願卜重相逢。",
            "長江小艇新雨後，一杯相屬會稽翁。"
        ],
        "tags": [
            "长江"
        ],
        "title": "謹次功成短項翁佳篇之韻",
        "id": "a0fe0a59-189d-4d7e-8e93-5c30e460ad01"
    },
    {
        "author": "歐陽鈇",
        "paragraphs": [
            "戀樹殘紅濕不飛，楊花雪落木生衣。",
            "年來百念成灰冷，無語送春春自歸。"
        ],
        "title": "絕句  其一",
        "id": "357e3d8f-17ff-41c1-9ae2-8a9d9a100398"
    },
    {
        "author": "歐陽鈇",
        "paragraphs": [
            "桑麻得雨更青葱，芍藥留春結晚紅。",
            "怪得鳥聲如許好，此身還在亂山中。"
        ],
        "title": "絕句  其二",
        "id": "da996c99-4eee-4a1d-8a50-25384292eb37"
    },
    {
        "author": "歐陽鈇",
        "paragraphs": [
            "爲憐紅杏亞枝斜，看到斜陽送亂鴉。",
            "又是一春窮不死，天教留眼看鶑花。"
        ],
        "title": "絕句  其三",
        "id": "e8d6527a-c397-45b5-a21d-e19fc90f21b2"
    },
    {
        "author": "歐陽鈇",
        "paragraphs": [
            "篷窗卧聽疎疎雨，却是芭蕉夜半聲。",
            "煙浪蔽天天倚蓋，略容一點白鷗明。"
        ],
        "title": "絕句  其四",
        "id": "96bca2f1-de1d-4e63-a8e8-dcc4a3c7825d"
    },
    {
        "author": "歐陽鈇",
        "paragraphs": [
            "先君以官貧，我仍遺以安。",
            "但願兩兒健，扶持一翁孱。",
            "何須待門生，悠然柴桑閒。"
        ],
        "title": "示二子",
        "id": "94971dac-ac5b-4a58-b52b-2639654ceb6d"
    },
    {
        "author": "歐陽鈇",
        "paragraphs": [
            "此生老矣益飄零，湯餠來年又何所。",
            "是身如寓敢求安，更築小軒名以寓。",
            "憑誰叫閽與帝語，有客多艱乃如許。",
            "水花爲客啼紅雨。"
        ],
        "title": "卜居",
        "id": "536e0434-0036-4627-8d3c-48ecd7beb6fe"
    },
    {
        "author": "歐陽鈇",
        "paragraphs": [
            "聞說名園尚修竹，花壓頹垣筍穿屋。",
            "雨痕半掩壁間題，饑鼠跳梁狐晝啼。",
            "前人已爲後人笑，後人更使誰人悼。",
            "嗚呼全盛幾時奈衰何，古人興廢何其多。"
        ],
        "title": "游愚堂",
        "id": "59afc21f-fba4-434f-a887-664db7ed6cdd"
    },
    {
        "author": "歐陽鈇",
        "paragraphs": [
            "未知一歲於此水，幾回照影慚栖栖。",
            "失身竟墮管城計，錯路不爲田舍兒。"
        ],
        "title": "和伍武仲",
        "id": "72f3f25e-501b-4bef-849b-05b4b2e73565"
    },
    {
        "author": "歐陽鈇",
        "paragraphs": [
            "生計嗟烏有，誰人問子虛。",
            "西風五更雨，南雁數行書。",
            "衰朽兒童笑，飄流歲月餘。",
            "秋深新病起，吾志在吾廬。"
        ],
        "title": "禾山秋興  其一",
        "id": "72f86d51-22d0-4a57-87fe-e67371da4dfb"
    },
    {
        "author": "歐陽鈇",
        "paragraphs": [
            "夜起集萬感，胡爲淹此留。",
            "詩成夔子國，人在仲宣樓。",
            "絡緯聲中淚，芭蕉雨裏愁。",
            "遥知屢門倚，應念有方游。"
        ],
        "title": "禾山秋興  其二",
        "id": "cb2fa364-5601-4809-80b4-45664cad113c"
    },
    {
        "author": "歐陽鈇",
        "paragraphs": [
            "細雨雙飛鷺，寒蓑獨釣船。"
        ],
        "title": "句  其一",
        "id": "e474b1bf-d87d-4084-8031-e8d1fd104371"
    },
    {
        "author": "歐陽鈇",
        "paragraphs": [
            "夢回千里外，燈轉一窗深。"
        ],
        "title": "句  其二",
        "id": "4a1f4d28-cdd0-4bb4-a5f9-ead432d05ffb"
    },
    {
        "author": "歐陽鈇",
        "paragraphs": [
            "誰知花過半，纔與酒相尋。"
        ],
        "title": "句  其三",
        "id": "49b20013-3d07-4582-8ac8-07fb69648616"
    },
    {
        "author": "歐陽鈇",
        "paragraphs": [
            "故人驚會面，新恨說從頭。"
        ],
        "title": "句  其四",
        "id": "42441d41-f8ca-4bee-b620-c19e048d0ac8"
    },
    {
        "author": "歐陽鈇",
        "paragraphs": [
            "天上張公子，雲間陸士龍。"
        ],
        "title": "句  其五",
        "id": "a8642471-cca2-4ff9-98cc-ab4743c9de87"
    },
    {
        "author": "歐陽鈇",
        "paragraphs": [
            "月白玄猿哭，更殘絡緯悲。"
        ],
        "title": "句  其六",
        "id": "30957554-caea-4c6b-81b8-98f1ecf7f854"
    },
    {
        "author": "歐陽鈇",
        "paragraphs": [
            "語離遽何許，話舊復何時。"
        ],
        "title": "句  其七",
        "id": "1e4b1d75-ec86-4416-bd09-955ee64da197"
    },
    {
        "author": "歐陽鈇",
        "paragraphs": [
            "巷南巷北人招飲，一雨一晴花耐看。"
        ],
        "title": "句  其八",
        "id": "1ff3483f-80c3-44d3-929b-4f6583983419"
    },
    {
        "author": "歐陽鈇",
        "paragraphs": [
            "有客過門湖海士，隔籬呼酒咄嗟間。"
        ],
        "title": "句  其九",
        "id": "66c6cdb5-1966-4a24-8b24-ac8f1b30c943"
    },
    {
        "author": "歐陽鈇",
        "paragraphs": [
            "夢回金馬玉堂上，文在冰甌雪碗中。"
        ],
        "title": "句  其一○",
        "id": "7e6490a8-8893-4160-a234-e49ae268d95c"
    },
    {
        "author": "歐陽鈇",
        "paragraphs": [
            "青山如故情非故，芳草喚愁詩遣愁。"
        ],
        "title": "句  其一一",
        "id": "9ad4158c-92a6-459c-9823-653cc9fffe8b"
    },
    {
        "author": "歐陽鈇",
        "paragraphs": [
            "擾擾征人相顧語，蕭蕭落木不勝秋。"
        ],
        "title": "句  其一二",
        "id": "953a4a97-318d-4486-bd71-6552b4373799"
    },
    {
        "author": "歐陽鈇",
        "paragraphs": [
            "風色似傳花信到，夕陽微放柳梢晴。"
        ],
        "title": "句  其一三",
        "id": "186da11a-65fe-4d85-8dd6-d33c529ab74c"
    },
    {
        "author": "歐陽鈇",
        "paragraphs": [
            "千里歸來人事改，十年猶幸此身存。"
        ],
        "title": "句  其一四",
        "id": "cfd66e81-0b74-46f2-9e65-d87e50e59fde"
    },
    {
        "author": "歐陽鈇",
        "paragraphs": [
            "愛山如愛酒，畏暑如畏虎。",
            "出門尋舊遊，缺月四更吐。"
        ],
        "title": "句  其一五",
        "id": "029060bd-2f69-48c4-b68f-d492ba7f2ef5"
    },
    {
        "author": "歐陽鈇",
        "paragraphs": [
            "更闌待月華，風露寒欲僵。"
        ],
        "title": "句  其一六",
        "id": "1b0ec232-6941-4ec8-8a95-ae503e03c1a5"
    },
    {
        "author": "歐陽鈇",
        "paragraphs": [
            "讀書豈爲官。"
        ],
        "title": "句  其一七",
        "id": "9d724598-4397-4649-93a9-5a898bb3d118"
    },
    {
        "author": "歐陽鈇",
        "paragraphs": [
            "心清時自暑。"
        ],
        "title": "句  其一八",
        "id": "50f77ea6-d303-4f8b-9ab0-324a6c83ecdf"
    },
    {
        "author": "來梓",
        "paragraphs": [
            "四山摇玉夜光浮，一舸玻璃凝不流。",
            "若使過門相見了，千年風致一時休。"
        ],
        "title": "子猷訪戴",
        "id": "e6d6bfeb-0737-4c21-9c88-698b1f9693fa"
    },
    {
        "author": "來梓",
        "paragraphs": [
            "典盡春衣不肯歸，熊兒扶過瀼溪西。",
            "傷時懷抱深於海，掠眼風光醉似泥。"
        ],
        "title": "杜甫遊春",
        "id": "f0605c2c-4765-41b9-be61-cd9a6d879212"
    },
    {
        "author": "來梓",
        "paragraphs": [
            "葉淅歷而爭墮，菊徘徊而尚開。",
            "流年逼人太甚，佳客折簡不來。"
        ],
        "title": "六言二首  其一",
        "id": "8857dc31-1cd8-4c5f-85a3-7479549ef74c"
    },
    {
        "author": "來梓",
        "paragraphs": [
            "行空月不著相，出岫雲無戀心。",
            "胸中一丘一壑，不磯城市山林。"
        ],
        "title": "六言二首  其二",
        "id": "075f820e-0dec-4bb9-8961-f6360932664a"
    },
    {
        "author": "王仲寧",
        "paragraphs": [
            "妙曲撓周郎。"
        ],
        "title": "句",
        "id": "2b6e23ac-eefd-4262-9949-faac724e980d"
    },
    {
        "author": "陳國材",
        "paragraphs": [
            "紅日晚天三四雁，碧波春水一雙鷗。"
        ],
        "title": "句",
        "id": "8b624d7e-61ea-484d-af53-cfac87f5a770"
    },
    {
        "author": "蕭彥毓",
        "paragraphs": [
            "花心亭上坐，滿眼是湖光。",
            "祇爲便幽趣，能來倚夕陽。",
            "水邊春寺靜，柳下小舟藏。",
            "不待清明近，鶑花已自忙。"
        ],
        "tags": [
            "西湖"
        ],
        "title": "西湖雜咏",
        "id": "efbbc98f-ff9b-413b-93b6-b92ced34d57b"
    },
    {
        "author": "蕭彥毓",
        "paragraphs": [
            "遠水環沙翠作灣，紅塵飛不入青山。",
            "凉風一枕秋宵夢，夢繞千巖萬壑間。"
        ],
        "title": "梁家渡",
        "id": "3dc80928-81ac-487c-acb0-685a61b25944"
    },
    {
        "author": "蕭彥毓",
        "paragraphs": [
            "江頭楊柳暗藏鴉，江上鵝兒浴淺沙。",
            "早起一風如此惡，路旁落盡刺桐花。"
        ],
        "title": "清明日早出太平門",
        "id": "14740f50-04e7-4047-a066-65f98cf11df7"
    },
    {
        "author": "吳居仁",
        "paragraphs": [
            "嶺南十月春漸回，妍暖先到前村梅。",
            "問君何處識此妙，一枝冷艷隨霜開。",
            "長江凜凜欲崩岸，乃見好事多牆隈。",
            "初疑滲漉入瘴霧，更恐寂寞埋煙煤。",
            "微風不動暗香遠，淡月入戶空徘徊。",
            "坐看粉黛化羶惡，豈但桃李成輿臺。",
            "我行萬里厭窮獨，疾病未已心先灰。",
            "對此不覺三歎息，恐是轉側同南來。",
            "異鄉久處少意緒，破壁相對無根荄。",
            "古來寒士每如此，一世埋沒隨蒿萊。",
            "遁光藏德老不耀，肯與世俗相追陪。",
            "輪囷離奇多見用，犧尊青黄木爲災。",
            "含毫吮墨去顔色，况自不必須穿裁。",
            "歲窮路遠莫惆悵，此去保無蜂蝶猜。"
        ],
        "tags": [
            "长江"
        ],
        "title": "咏梅",
        "id": "67defe54-1b1d-4ddb-affe-6b87c2a267d2"
    },
    {
        "author": "徐夢莘",
        "paragraphs": [
            "吾儕生江南，遠近俱鄰鄉。",
            "一官皆爲貧，餬口走四方。",
            "遇合良獨難，動如參與商。",
            "誰知自有時，朋盍聚炎荒。",
            "外臺參計畫，幕府佐紀綱。",
            "出宰得壯縣，分教涖郡庠。",
            "曹掾勝三語，簿領真仇香。",
            "不止似人喜，頓覺吾軍張。",
            "合坐尊序齒，避席敬行觴。",
            "巖酒縱登覽，杖屨陪徜徉。",
            "棋矢以相娛，嘯歌情意長。",
            "舉酒起祝規，愛我藥石良。",
            "古人尚植立，君子道其常。",
            "平生學忠孝，餘力從文章。",
            "臨節不可奪，當官有何强。",
            "窮乃見節義，老當志彌剛。",
            "鴻鵠在寥廓，騏驥終騰驤。",
            "願言各勉旃，事業要輝光。",
            "它日先上道，富貴無相忘。"
        ],
        "title": "彈子巖題名",
        "id": "d0a40a7c-4c54-4b68-abc5-cba8c0f90bbd"
    },
    {
        "author": "徐得之",
        "paragraphs": [
            "鳳凰山畔永思堂，山谷先生有舊鄉。",
            "修水年年流不盡，斯文長與日爭光。"
        ],
        "title": "題雙井堂",
        "id": "e1416407-9922-4f73-bf1d-7fff1a8c394f"
    }
]