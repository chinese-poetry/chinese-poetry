[
    {
        "author": "魏野",
        "paragraphs": [
            "藤床藤枕睡腾腾，软胜眠莎与曲肱。",
            "知似边韶偏寄惠，梦中长亦感空心朋。"
        ],
        "title": "谢王耿太博惠藤床王虞部惠藤枕",
        "id": "7a610a38-aae4-4b74-8260-b57ffc159273"
    },
    {
        "author": "魏野",
        "paragraphs": [
            "物外幽奇物，吟看复叹吁。",
            "豪家如可用，穷巷却应无。",
            "闲共僧赢得，卑嫌俗竞呼。",
            "山疑和雨买，地似带烟租。",
            "密锁怜庭竹，深藏恨砌芜。",
            "贪多宁损志，嫌少不为愚。",
            "良冶何由铸，常流岂易图。",
            "野人唯自爱，难把悦妻孥。"
        ],
        "title": "苔钱八韵",
        "id": "1f1c5b02-a26f-481c-901d-016138431200"
    },
    {
        "author": "魏野",
        "paragraphs": [
            "陕郡衙中寺，亭临翠霭闲。",
            "数声离岸舻，几点别州山。",
            "野客犹思住，江鸥亦忘还。",
            "隔墙歌舞地，喧静不相关。"
        ],
        "title": "题崇胜院河亭",
        "id": "7ee5e61d-468d-49fc-8fca-337c25ea6867"
    },
    {
        "author": "魏野",
        "paragraphs": [
            "捧诏异常伦，无官岂累真。",
            "瓢知空似性，琴想重于身。",
            "卧必思云切，行应待鹤频。",
            "林间起相送，渐觉世还淳。"
        ],
        "title": "送徐道士赴阙",
        "id": "6dccb977-c281-4993-abfd-6a021ececcd6"
    },
    {
        "author": "魏野",
        "paragraphs": [
            "蓝田名冠古京华，诗匠移风更可夸。",
            "解使射生人改业，能令逐熟客安家。",
            "韩文公记存厅壁，王右丞居对县衙。",
            "见说偷闲偏往处，悟真寺最好烟霞。"
        ],
        "title": "寄赠蓝田王辟寺丞",
        "id": "879d82cf-0e23-401a-a7d8-a2f495768af3"
    },
    {
        "author": "魏野",
        "paragraphs": [
            "官满犹如下第贫，轩车迎頼旧田文。",
            "九皋禽畔偏辞我，六出花中独送君。",
            "易把当杯唯俗物，难持赆路是溪云。",
            "孝终且觅甘棠倅，谈笑还图得再闻。"
        ],
        "title": "送赵寺簿东归",
        "id": "f3c27c8e-b913-48b5-b9e7-e52a68d08054"
    },
    {
        "author": "魏野",
        "paragraphs": [
            "丽春园甲召公城，池想游鱼恨至清。",
            "一簇楼台如画出，数羣鸥鹭似家生。",
            "芰荷香里垂纶坐，杨柳阴中把卷行。",
            "不领管弦唯静憩，相门年少有高情。"
        ],
        "title": "和寇寺丞夏日游丽春园",
        "id": "a45cfdad-ccbb-476e-ba65-e4d9c222e464"
    },
    {
        "author": "魏野",
        "paragraphs": [
            "烟霄闲似在烟霞，唯有龙图学士家。",
            "和了御诗垂锦帐，卧听仙乐出宫花。"
        ],
        "title": "谢龙图李待制见寄  其一",
        "id": "17c31f4b-0491-4cbf-bf77-b43fb01856b3"
    },
    {
        "author": "魏野",
        "paragraphs": [
            "遥知清贵孰能攀，天上闲胜地上闲。",
            "除对圣君论道外，时题诗句落人间。"
        ],
        "title": "谢龙图李待制见寄  其二",
        "id": "77090503-26e5-4f8d-a57a-e905db7a1dca"
    },
    {
        "author": "魏野",
        "paragraphs": [
            "久别思方切，同来宿弊庐。",
            "闲听一夜话，胜读十年书。",
            "拙喜交情在，贫惭主礼疏。",
            "共嗟高会少，且愿更踌躇。"
        ],
        "title": "喜岐贲王闱见访",
        "id": "5a3b8cc1-377a-48c5-bb67-816939ec1fbd"
    },
    {
        "author": "魏野",
        "paragraphs": [
            "紫微客写青苔壁，不与寻常姓字同。",
            "多谢溪烟知我意，预先替作碧纱笼。"
        ],
        "title": "谢孙舍人题名水亭因有纪赠",
        "id": "aba3bb63-79ad-4270-9741-f97984df3792"
    },
    {
        "author": "魏野",
        "paragraphs": [
            "昔贤放志多狂怪，若比今来总未如。",
            "从此华山图籍上，又添潘阆倒骑馿。"
        ],
        "title": "赠潘阆",
        "id": "fe03f784-c30b-40ae-af9e-f8efa8cc2032"
    },
    {
        "author": "魏野",
        "paragraphs": [
            "春暖出茅亭，携筇傍水行。",
            "易谙驯鹿性，难辨斗禽情。",
            "妻喜栽花活，童夸斗草赢。",
            "翻嫌我慵拙，不解强谋生。"
        ],
        "title": "春日述怀",
        "id": "2baf5aea-432d-4316-9f09-6c9b28305b11"
    },
    {
        "author": "魏野",
        "paragraphs": [
            "蒲本舜都州，君思独去游。",
            "云分五老顶，河喷二妃楼。",
            "雨足禾初熟，霜迟叶尚稠。",
            "此行贫莫叹，饮饯是三头。"
        ],
        "title": "同大孙状元送杨甫之蒲中",
        "id": "79eceba8-f284-49b0-978a-4b039265db16"
    },
    {
        "author": "魏野",
        "paragraphs": [
            "独荐因公道，孤寒去若何。",
            "遥装行李少，近事祖筵多。",
            "小雪飘嵩岳，微冰结汴河。",
            "归来乘驷马，林下愿重过。"
        ],
        "title": "送王衢赴举",
        "id": "7869ad87-e8f9-4f7a-8061-358456577036"
    },
    {
        "author": "魏野",
        "paragraphs": [
            "君游帝里共喧喧，我向溪边独悄然。",
            "工部声华穷委地，翰林风骨醉看天。",
            "朱门想少投封状，两制应多借盛编。",
            "伫听彤庭呈试罢，龙头相让一人前。"
        ],
        "title": "寄赠陈越兼简臧奎",
        "id": "fc970991-56b7-4211-a9a2-4eeb40e4871c"
    },
    {
        "author": "魏野",
        "paragraphs": [
            "浓露繁霜着似无，几多光彩照庭除。",
            "何须更待萤兼雪，便好丛边夜读书。"
        ],
        "title": "白菊",
        "id": "d6b3fc01-7534-4dfe-978f-5a88b595a0af"
    },
    {
        "author": "魏野",
        "paragraphs": [
            "闲心虽不动，记性觉潜衰。",
            "棋退难饶客，琴生却问儿。",
            "手慵农器信，身散道装知。",
            "笔砚将何用，除因改旧诗。"
        ],
        "title": "四十自咏",
        "id": "f678ec42-fecc-493e-b6d3-48009287651f"
    },
    {
        "author": "魏野",
        "paragraphs": [
            "道同忘贵贱，陋巷每频看。",
            "相见唯呼字，留题不着官。",
            "狂吟无所忌，静坐有余欢。",
            "却恨归公署，茅堂会宿难。"
        ],
        "title": "喜大孙状元见访",
        "id": "f1696df0-0962-4a87-8ac5-700c92604a6b"
    },
    {
        "author": "魏野",
        "paragraphs": [
            "锦帐公余後，纱巾召见初。",
            "一言忻契合，三拜愧生疏。",
            "渐见诗多拙，方知誉转虚。",
            "犹能时遣吏，相问到贫居。"
        ],
        "title": "谢师刑部见召",
        "id": "55a6bf39-dd03-4201-8ebf-73bccbcea284"
    },
    {
        "author": "魏野",
        "paragraphs": [
            "相知有宿缘，一见两忻然。",
            "我拙宜名野，君廉恨姓钱。",
            "唱酬思阁笔，迎送愧楼船。",
            "却恐征归阙，慵过砥柱边。"
        ],
        "title": "赠三门漕运钱舍人",
        "id": "f7388510-e1fc-439a-aca7-8871bfb82d31"
    },
    {
        "author": "魏野",
        "paragraphs": [
            "羡我诗中偶有名，输君物外更无萦。",
            "水声山色为声色，鹤性云情是性情。",
            "四皓云间寻旧友，三清路上指前程。",
            "连天太白从今去，林下何时得再迎。"
        ],
        "title": "送太白山人俞太中之商于访道友王知常洎归故山",
        "id": "518a504c-23b4-48f1-b2fc-63eedf68bbf5"
    },
    {
        "author": "魏野",
        "paragraphs": [
            "风清月白树红时，无奈重城隔闰师。",
            "却羡潺湲阶下水，夜深流入白莲池。"
        ],
        "title": "暮秋怀闰师",
        "id": "32962db6-c661-42e3-b84a-92032cbb23c2"
    },
    {
        "author": "魏野",
        "paragraphs": [
            "江乡去想胜还乡，官职寻常事不常。",
            "会得圣君无别意，只应图继贾司仓。"
        ],
        "title": "闻潘阆新授滁州散参因以寄贺",
        "id": "c3eb7406-86f9-4d32-98e0-9989c859f186"
    },
    {
        "author": "魏野",
        "paragraphs": [
            "圣主念黎庶，选君来抚绥。",
            "望高虚两制，权重带三司。",
            "帝泽随车布，文星逐郡移。",
            "语稀如学浅，仆少似官卑。",
            "疏减民间赋，编添马上诗。",
            "经游怜胜异，迎送厌歌吹。",
            "寒别申湖晚，晴过华岳迟。",
            "琼林想回日，未失赏花期。"
        ],
        "tags": [
            "华山"
        ],
        "title": "送朱台符学士关西巡抚",
        "id": "2088d1fd-d83f-49b9-9382-8ffb687a83db"
    },
    {
        "author": "魏野",
        "paragraphs": [
            "波浪溅旌旗，东浮谒禹祠。",
            "千秋花发日，两院狱空时。",
            "城里闲棠树，船中舞柘枝。",
            "晋公曾禊洛，不召野人随。"
        ],
        "title": "陪乔职方泛舟之三门谒禹祠",
        "id": "e370b14b-cedc-41ad-80b4-c40f59089b9d"
    },
    {
        "author": "魏野",
        "paragraphs": [
            "瘿枕闲欹苇箔褰，浩然情性雪晴天。",
            "却嫌雏鹤饶声气，惊觉茅檐曝背眠。"
        ],
        "title": "冬日述怀",
        "id": "61011461-3abd-4f38-88d7-4c5673713faf"
    },
    {
        "author": "魏野",
        "paragraphs": [
            "风情不独少人同，满腹书宁愧郝隆。",
            "职务恰如波正急，辎囊长似狱长空。",
            "柳藏衙树侵堤绿，旗插楼船照岸红。",
            "见说公余无一事，题诗多在禹祠中。"
        ],
        "title": "和三门窦寺丞见寄",
        "id": "9e7a985c-16cd-4dd3-989a-95dfe0dc04dc"
    },
    {
        "author": "魏野",
        "paragraphs": [
            "无叹徒劳向宦途，不羣气岸有谁如。",
            "南陵暂掌仇香印，北阙终行贾谊书。",
            "且喜江山寻胜境，莫辞韦杜别幽居。",
            "少年跃马同星使，免得诗中道跨馿。"
        ],
        "title": "送李主簿之任南陵",
        "id": "b25cf53e-ab84-4679-ab9d-1162a8332797"
    },
    {
        "author": "魏野",
        "paragraphs": [
            "锦川谁为寄阳春，清浄堂中清浄人。",
            "二十八言刊石处，长如列宿照闲身。"
        ],
        "title": "酬王太博见寄",
        "id": "5f73b089-4a58-4873-ae19-dbfc4c3f3a93"
    },
    {
        "author": "魏野",
        "paragraphs": [
            "离丛并长对禅扃，乍见翻疑是一茎。",
            "我恨与师居隔郭，他生愿似此君生。"
        ],
        "title": "题闰师禅庭双竹",
        "id": "fa564f47-8275-4e24-82b8-1f739f01dfe2"
    },
    {
        "author": "魏野",
        "paragraphs": [
            "山菜寻常见眼明，使君偏赐况新生。",
            "野人屈指皆知性，老圃从头不识名。",
            "五鼎减来为异味，一箪添出称闲情。",
            "儿童笑道真嘉馔，诗思因餐觉转清。"
        ],
        "title": "谢乔职方惠山菜",
        "id": "312e2556-f304-4214-ac43-8f1a6c32bc59"
    },
    {
        "author": "魏野",
        "paragraphs": [
            "江山独去游，游遍始应休。",
            "云外敲清磬，船中剃白头。",
            "阻风孤岛晚，听雨二林秋。",
            "南国多嘉境，诗牌几处留。"
        ],
        "title": "送丕上人南游",
        "id": "dc86a8c8-a89b-4e5d-a6d8-9d71612c35ea"
    },
    {
        "author": "魏野",
        "paragraphs": [
            "久向东郊住，渐同麋鹿情。",
            "游山岐路熟，见寄礼仪生。",
            "藜杖新仍重，荷衣破转轻。",
            "身犹为外物，诗亦是虚名。",
            "自爱闲无敌，谁忧道未行。",
            "绝疑疏日者，相许愧时英。",
            "穷易怜无着，围棋恶有争。",
            "唯应心友至，林下笑相迎。"
        ],
        "title": "和王衢见寄",
        "id": "aa5e216b-3a3e-4100-a26d-96a36be95f2a"
    },
    {
        "author": "魏野",
        "paragraphs": [
            "白首休嗟叹，君方任老臣。",
            "凤书纔入手，鹊印喜离身。",
            "锦帐眠来旧，花砖步去新。",
            "离情棠树晓，吟思洛阳春。",
            "御札催应并，天文动已频。",
            "拜迎台有吏，泣送巷无人。",
            "寺宿知题壁，山行想驻轮。",
            "从兹归近密，闲谒转无因。"
        ],
        "title": "送师刑部赴阙",
        "id": "9858628a-5d0a-4146-9f44-e4d1bd78734f"
    },
    {
        "author": "魏野",
        "paragraphs": [
            "表里山河舜帝基，圣君馆殿选贤知。",
            "开筵想任佳人拥，游寺应嫌俗吏随。",
            "政讶龚黄推绝席，文疑元白竖降旗。",
            "逍遥楼逈闲登处，几感皇唐御制诗。"
        ],
        "title": "河中孙学士以诗见寄因次本韵继和三章用为酬赠  其一",
        "id": "638648dc-0b47-4c34-8e46-7d52ba60514d"
    },
    {
        "author": "魏野",
        "paragraphs": [
            "入居兰省归羣望，出守薄关自圣知。",
            "清禁乍辞仙漏远，白楼闲上彩笺随。",
            "伯夷庙下停金勒，大舜门中亚绣旗。",
            "遥想雄藩多少境，祇应公暇遍留诗。"
        ],
        "title": "河中孙学士以诗见寄因次本韵继和三章用为酬赠  其二",
        "id": "a9545616-7b79-4453-b4cb-606387cb7f7b"
    },
    {
        "author": "魏野",
        "paragraphs": [
            "山前衙署枕河湄，遂意荣居事可知。",
            "华省图书虽暂别，故乡风物似相随。",
            "遶城奔浪喧更鼓，隔岸征帆映酒旗。",
            "刻石将同王阁长，永留遗爱向歌诗。"
        ],
        "title": "河中孙学士以诗见寄因次本韵继和三章用为酬赠  其三",
        "id": "b7c8adf9-d047-4b02-a994-7f64c2fe4b27"
    },
    {
        "author": "魏野",
        "paragraphs": [
            "上官多是叹穷途，得替行装尽有余。",
            "唯有甘棠刘法掾，来时骑马去骑馿。"
        ],
        "title": "送刘法曹东归",
        "id": "d31e7591-a366-4cea-9a93-2a91342e7f3e"
    },
    {
        "author": "魏野",
        "paragraphs": [
            "张籍眼昏心不昧，崇师耳聩性还聪。",
            "是非言语徒喧世，赢得长如在定中。"
        ],
        "title": "赠惠崇上人",
        "id": "18ca1d58-9d14-4134-a889-1902b9888623"
    },
    {
        "author": "魏野",
        "paragraphs": [
            "艰难天府解，去掇喜还悲。",
            "旧相和文荐，偏亲带病辞。",
            "剑如机不用，琴似影相随。",
            "仆为初招戆，馿因贱买羸。",
            "穷途谁恻隠，贫卷自装褫。",
            "饯送重阳後，荣归上巳时。",
            "泪多同永别，酒少若轻离。",
            "又使林中客，从今役所思。"
        ],
        "title": "送臧奎赴举",
        "id": "352be1e6-866e-4efe-b723-cd04fc0f340a"
    },
    {
        "author": "魏野",
        "paragraphs": [
            "门风是相门，积庆岂须论。",
            "祖德书仪在，科名榜贴存。",
            "政声闻牧竖，墨迹见花村。",
            "物论将征用，多应入谏垣。"
        ],
        "title": "赠颍阳知县刘烨着作",
        "id": "f07b92bd-f29b-425b-8ff3-6491d96b9e65"
    },
    {
        "author": "魏野",
        "paragraphs": [
            "科场消息到柴扉，皇宋风流事可知。",
            "封禅汾阴连岁榜，状元俱是状元儿。"
        ],
        "title": "闻张师德状元登第因以寄贺兼呈梁固状元",
        "id": "b9be24e6-4bd8-4abe-807c-54acca2e63dc"
    },
    {
        "author": "魏野",
        "paragraphs": [
            "早年声誉压羣公，耻与浮华斗竞同。",
            "似我枉教縻好爵，如君方信是冥鸿。",
            "轩车少见权门下，图籍多于秘阁中。",
            "岂独圣朝无贺监，退藏自怯达尧聪。"
        ],
        "title": "寄赠河中表兄李渎",
        "id": "38484cc3-0da2-45b5-9751-c122e1435b61"
    },
    {
        "author": "魏野",
        "paragraphs": [
            "还如裴度镇河东，百万军民畏爱中。",
            "钟鼓久喧刁斗静，旌幢一指鴈门空。",
            "潇湘故友参时务，燕赵佳人接土风。",
            "密地再归知不出，莫将竹马约童蒙。"
        ],
        "title": "和并州刘密学见寄",
        "id": "7f305ee9-d56b-413a-b37f-6e6a824240ca"
    },
    {
        "author": "魏野",
        "paragraphs": [
            "威权自与转输同，仆从衙庭事事雄。",
            "十郡山河关职务，一门忠孝是家风。",
            "图书半在仙舟里，碑板多留禹庙中。",
            "闲想春堤游赏处，桃花浪照舞筵红。"
        ],
        "title": "寄赠三门漕运卞寺丞二首  其一",
        "id": "6219afce-39bc-44a5-ac40-a2c1b1fe14e7"
    },
    {
        "author": "魏野",
        "paragraphs": [
            "三门闲想六龙家，多少春来事可夸。",
            "阁道寻僧同鹫岭，楼船载妓胜仙槎。",
            "送迎几拂新亭柳，巡历时穿旧县花。",
            "野客寻常思重谒，却愁诗酒势难加。"
        ],
        "title": "寄赠三门漕运卞寺丞二首  其二",
        "id": "1070cc85-4a31-4e6b-86d4-656f7b794b7f"
    },
    {
        "author": "魏野",
        "paragraphs": [
            "瘦筇生本接西蛮，我已携来二十年。",
            "辍赠柽师归老处，称将吟倚虎溪边。"
        ],
        "title": "柽师告归庐岳赠之筇杖",
        "id": "1477e836-dce0-4665-af78-c170f8c8d0e0"
    },
    {
        "author": "魏野",
        "paragraphs": [
            "忽见僧来说，千愁集病颜。",
            "闻君俱下第，使我转思山。",
            "疑欲钻龟卜，穷应叹雉还。",
            "此怀何处写，月上太虚闲。"
        ],
        "title": "闻王衢王专下第因有所感",
        "id": "a828b256-39b1-4a59-a0ab-b8a460abb93d"
    },
    {
        "author": "魏野",
        "paragraphs": [
            "路远邠郊外，严冬去若何。",
            "时平防贼少，山险下馿多。",
            "塞色晴犹惨，蕃音译尚讹。",
            "贤侯虽礼待，陟屺愿频歌。"
        ],
        "title": "送臧奎之宁州谒韩使君",
        "id": "b7e9b6aa-b14c-49c4-a793-cd4077f39531"
    },
    {
        "author": "魏野",
        "paragraphs": [
            "少作长安宰，寻常似隠夫。",
            "琴书家惯有，杖印客疑无。",
            "锦水心虽役，圭峰眼不辜。",
            "闲签归业状，贫典旧山图。",
            "酒为廉犹断，棋因让忽输。",
            "即看联鴈序，相继在蓬壶。"
        ],
        "title": "赠长安知县陈尧佐",
        "id": "e1fd2c6d-5169-49df-a6f4-0b7e86ccde81"
    },
    {
        "author": "魏野",
        "paragraphs": [
            "王业致艰难，功成退自安。",
            "闲中犹有俸，品外更无官。",
            "洛水垂帘听，嵩峰凭几看。",
            "唯应问安诏，时复到门阑。"
        ],
        "title": "上致仕赵中令",
        "id": "9dad7a18-2953-47f9-a912-5329b9177689"
    },
    {
        "author": "魏野",
        "paragraphs": [
            "高氏创高亭，亭因地得名。",
            "半空云咫尺，百里镜分明。",
            "襟带山围陕，咽喉地接京。",
            "昼闲多待士，时静少论兵。",
            "钟磬闻莲舍，枪旗见柳营。",
            "吾庐正相望，不似在重城。"
        ],
        "title": "题高都监新亭",
        "id": "3d42be40-8d59-42a6-ba4c-1c5550cb5f3b"
    },
    {
        "author": "魏野",
        "paragraphs": [
            "祖德相门阑，分符众比难。",
            "忧民如有病，见客似无官。",
            "地镇三秦重，衙当二华寒。",
            "道心轻仗钺，诗性鄙登坛。",
            "佐幕多名士，开筵少俗欢。",
            "星连蒲分野，河带渭波澜。",
            "劝课耕初动，行香漏未残。",
            "书容吾道借，琴听越僧弹。",
            "拜敕风鸣佩，朝元露湿冠。",
            "皇恩终锡马，清梦必骖鸾。",
            "报国嫌言利，修真笑炼丹。",
            "高碑人待立，此咏愿同刊。"
        ],
        "title": "上左冯陈使君",
        "id": "26cbee34-5c10-4e75-a3ff-3ceb8204c640"
    },
    {
        "author": "魏野",
        "paragraphs": [
            "一首状元诗，封来到竹扉。",
            "读留寒食烛，拜换道家衣。",
            "誉过心无愧，酬迟礼转非。",
            "闲思播琴里，谁更会玄微。"
        ],
        "title": "谢孙状元寒食见赠",
        "id": "86181fb7-e5c6-4031-ad7f-5dad56751195"
    },
    {
        "author": "魏野",
        "paragraphs": [
            "馿上吟诗贾岛同，内江归去指江东。",
            "封疆半在猿声里，道路多穿竹箐中。",
            "想得两衙长锁印，应过三载不张弓。",
            "重登制策高科在，笔砚公余莫废功。"
        ],
        "title": "送马共之任内江县尉兼主簿",
        "id": "28bee8f1-a8cc-47a0-b106-e7f07c403828"
    },
    {
        "author": "魏野",
        "paragraphs": [
            "一种征书下九重，汉唐贤士岂能同。",
            "定归金马殊黄散，不解银鱼胜白公。",
            "千骑拥行歧路满，万人泣送郡城空。",
            "他时若继前交代，肯意棠郊鹤发翁。"
        ],
        "title": "送乔职方赴阙",
        "id": "8f98ff72-22ea-43c7-a12f-2735de3f205d"
    },
    {
        "author": "魏野",
        "paragraphs": [
            "河东控塞诏通儒，二十余州系惨舒。",
            "位列九天应自致，权除两地更谁如。",
            "荐贤表想殷懃发，咏物诗应取次书。",
            "不为龙钟头半白，好抛泉石从轩车。"
        ],
        "title": "乔职方将赴阙诏领河东转输再成长句送之",
        "id": "306db8d8-77e4-4a4e-98d3-dec97a1a7b5b"
    },
    {
        "author": "魏野",
        "paragraphs": [
            "琴里休夸石上泉，争如此处听潺湲。",
            "爱于琴里无他意，落砌声声是自然。"
        ],
        "title": "留题浐川姚氏鸣琴泉",
        "id": "b7efdc4a-1e8e-499f-a1f8-bbd178448000"
    },
    {
        "author": "魏野",
        "paragraphs": [
            "白鹿原东浐水西，杨花漠漠草萋萋。"
        ],
        "title": "将离蓝田同王辟太博饮于王氏亭联成二韵  其一",
        "id": "fc9548c7-28a4-4228-a4c3-a88587bbf089"
    },
    {
        "author": "魏野",
        "paragraphs": [
            "那堪对此还醒别，况是醍醐鸟正啼。"
        ],
        "title": "将离蓝田同王辟太博饮于王氏亭联成二韵  其二",
        "id": "c5ffd250-0c69-4338-a0bf-1a9fc2c04b4d"
    },
    {
        "author": "魏野",
        "paragraphs": [
            "殷懃亲惠鹤，迢递自江濆。",
            "情性浑如我，精神酷似君。",
            "舞思同座看，唳想隔城闻。",
            "从此添诗景，为题好共分。"
        ],
        "title": "谢冯亚惠鹤",
        "id": "4a41a473-cef3-48af-ae99-6f790d650aa8"
    },
    {
        "author": "魏野",
        "paragraphs": [
            "禅性虽无着，偏亲奈白头。",
            "直应飞锡到，方是倚门休。",
            "雪里犹思去，花前岂易留。",
            "如何迎侍得，住近免离愁。"
        ],
        "title": "送元上人归宁",
        "id": "341e8e2a-88dd-4ed5-8a57-418b4d758ae8"
    },
    {
        "author": "魏野",
        "paragraphs": [
            "静顾身兼世，何须哂复吁。",
            "境牵情各有，道断事皆无。",
            "拜少腰宁负，眠多眼不辜。",
            "权豪任相笑，适性自为娱。"
        ],
        "title": "咏怀",
        "id": "767f708c-8250-4067-a9e4-c4aa9ee573fe"
    },
    {
        "author": "魏野",
        "paragraphs": [
            "初得春方暖，今来岁已阑。",
            "紫泥辞却易，白雪和终难。",
            "频拂心宁倦，时吟齿觉寒。",
            "会须亲谢去，闲拄折鱼竿。"
        ],
        "title": "酬谢商秘丞见赠诗牌",
        "id": "eb93765f-45c6-4401-9417-3fe7409ad92b"
    },
    {
        "author": "魏野",
        "paragraphs": [
            "长安君到转民安，夏少炎蒸腊少寒。",
            "接使管弦登月榭，劝农旌旆入烟峦。",
            "龙池似锦花堪赏，鹑野如云稼好观。",
            "见说添苏亚苏小，随轩应是佩珊珊。"
        ],
        "title": "和长安孙舍人见寄",
        "id": "0d7147d5-1142-451a-a0be-f65a6fd0f57f"
    },
    {
        "author": "魏野",
        "paragraphs": [
            "珍重君郎一纸书，亲书何啻敌琼琚。",
            "便回岂易逢归鴈，频看应难长蠹鱼。",
            "先寄路经千里外，後批情更万重余。",
            "静思贵不忘贫贱，当日荆州亦未如。"
        ],
        "title": "谢乔职方惠书",
        "id": "f1b0f14c-52cc-4558-afe9-b5981090cb6f"
    },
    {
        "author": "魏野",
        "paragraphs": [
            "宁觐高堂舜井西，欲辞东合思依依。",
            "三台筵上飞觞送，五老峰前负米归。",
            "莫叹贵无苏子印，且怜荣有老莱衣。",
            "旧书达少应投杼，新集镌多肯断机。",
            "红叶村坊临水迥，黄花岐路入山微。",
            "重阳虽近难留住，把酒登高会又违。"
        ],
        "title": "送陈越之河中宁觐",
        "id": "db983374-df70-432f-8d53-457023e648e6"
    },
    {
        "author": "魏野",
        "paragraphs": [
            "从前相辅皆频出，独在中书十五秋。",
            "太岳汾阴封祀了，这回好共赤松游。"
        ],
        "title": "太保琅琊相公见惠酒因成二绝用为纪谢  其一",
        "id": "8eee1148-6da4-43e6-9c76-2195b57763fc"
    },
    {
        "author": "魏野",
        "paragraphs": [
            "玉液定从金口辍，曹樽分又到颜瓢。",
            "虽无愁闷凭销处，曲糵恩浓岂易销。"
        ],
        "title": "太保琅琊相公见惠酒因成二绝用为纪谢  其二",
        "id": "18ecba96-cf5d-4dd8-8418-d053d0680582"
    },
    {
        "author": "魏野",
        "paragraphs": [
            "村落欲黄昏，寒云片片凝。",
            "隔城钟似磬，远岫烧如灯。",
            "名利堪弹指，林泉但枕肱。",
            "何由遂闲散，自喜本无能。"
        ],
        "title": "冬暮郊居",
        "id": "ea8998d9-d181-4c60-98a9-9ff388302157"
    },
    {
        "author": "魏野",
        "paragraphs": [
            "三峰倚太虚，四岳境难如。",
            "云向中方起，人归绝顶居。",
            "道全忘世态，诗必答天书。",
            "不待辞荣去，还应笑二疏。"
        ],
        "title": "送俞极山人归太华",
        "id": "8b99a712-a0b1-42e7-bb79-9be4dda5dd84"
    },
    {
        "author": "魏野",
        "paragraphs": [
            "彩笺一轴敌琼瑰，喜见亲题手自开。",
            "远胜浣花人寄到，贵从视草客分来。",
            "百张重叠霞初卷，十色参差锦乍裁。",
            "红药篇章方雅称，老夫无用拟封回。"
        ],
        "title": "谢长安孙舍人寄惠蜀笺并茶二首  其一",
        "id": "5570dda6-b3f4-4a4d-b37d-cd9d23e467d3"
    },
    {
        "author": "魏野",
        "paragraphs": [
            "谁将新茗寄柴扉，京兆孙家小紫微。",
            "鼎是舒州烹始称，瓯除越国贮皆非。",
            "卢仝诗里功堪比，陆羽经中法可依。",
            "不敢频尝无别意，却嫌睡少梦君稀。"
        ],
        "title": "谢长安孙舍人寄惠蜀笺并茶二首  其二",
        "id": "0e6b1042-f612-4571-90dc-10c6e048a7f7"
    },
    {
        "author": "魏野",
        "paragraphs": [
            "失意人方羡野人，因酬嘉句谢知闻。",
            "都缘月桂终难舍，岂是烟萝不肯分。",
            "且纵高情歌白雪，莫嗟下第负青云。",
            "孤寒自古功成晚，那独昌朝只有君。"
        ],
        "title": "和进士田亚夫见赠",
        "id": "8134fe6a-21ff-47f7-a47b-dd7f03e80365"
    },
    {
        "author": "魏野",
        "paragraphs": [
            "园林都尉宅，景好冠京华。",
            "便合名金谷，其如是石家。",
            "池塘分御水，楼阁见宫花。",
            "有客因来说，令人动叹嗟。"
        ],
        "title": "寄题石都尉林亭",
        "id": "b256aab6-cd27-4509-bde0-339a9f1ac339"
    },
    {
        "author": "魏野",
        "paragraphs": [
            "远惠鸡同雪，应图警卧云。",
            "如君鸣有信，似我素无文。",
            "映树迷蟾彩，临流杂鹭羣。",
            "朝昏何所恨，不共隔篱闻。"
        ],
        "title": "谢潘阆寄惠白鸡",
        "id": "148a7557-2426-4459-98eb-81d40da74125"
    },
    {
        "author": "魏野",
        "paragraphs": [
            "寻常苦出门，况复在炎蒸。",
            "短褐披犹懒，长裾曳岂能。",
            "松风轻赐扇，石井胜颁冰。",
            "只此贫无事，常愁不易胜。"
        ],
        "title": "夏日书事",
        "id": "ac06b5c4-862b-4f1a-810c-dd0886c02b11"
    },
    {
        "author": "魏野",
        "paragraphs": [
            "家盛翻嘉遁，谁同物外情。",
            "征君为密友，内翰是难兄。",
            "静论儒宗服，狂歌侠少惊。",
            "道装轻紫绶，酒旆胜红旌。",
            "将相慵趋谒，渔樵喜送迎。",
            "门开紫阁色，歌枕漕河声。",
            "野鹤听调瑟，沙鸥看濯缨。",
            "烟霞连杜曲，桑柘接昆明。",
            "丹诀皆亲写，芝田忽自耕。",
            "终须尽室去，相并掩柴荆。"
        ],
        "title": "寄赠长安宋澥逸人十韵",
        "id": "b270156c-5c5e-4922-93cf-3fa429a2b707"
    },
    {
        "author": "魏野",
        "paragraphs": [
            "角冠闲戴任欹斜，骑马人稀到我家。",
            "僧体盘餐唯笋味，道情栏槛只松花。",
            "惊回驯鹿林闲犬，聒杀灵龟雨後蛙。",
            "春去寻常何足叹，自将寂寞并繁华。"
        ],
        "title": "和陈推官暮春感兴",
        "id": "fb1f6d6f-2a83-4e7b-895d-2a0900c1f220"
    },
    {
        "author": "魏野",
        "paragraphs": [
            "闲忆披云辍卧云，尽惊獬豸鹿同羣。",
            "舜耕山下辞廉使，禹凿门前谒宰君。",
            "莫讶楼台抛接武，却愁泉石动移文。",
            "花时离别尤堪惜，头白三分欲二分。"
        ],
        "title": "和河中孙谏议见送同薛田察院之龙门谒刘烨大着",
        "id": "d611bdd0-ad87-4b80-9cfb-b483a783a8e1"
    },
    {
        "author": "魏野",
        "paragraphs": [
            "异乡何处最牵愁，独上边城城上楼。",
            "日暮北来唯有鴈，地寒西去更无州。",
            "数声塞角高还咽，一派泾河冻不流。",
            "君作贫官我为客，此中离恨共难收。"
        ],
        "title": "登原州城呈张蕡从事",
        "id": "8cd0da9c-8ee0-4d7d-8208-b94898ebd2cc"
    },
    {
        "author": "魏野",
        "paragraphs": [
            "嗣君征旧相，物论更无余。",
            "圣日归黄阁，台星正碧虚。",
            "四方闻乐只，一郡泣涟如。",
            "灞水犹疑噎，秦云亦不舒。",
            "绮罗围祖席，朱紫拥征车。",
            "从乐时调瑟，行厨忽馔蔬。",
            "先牌唯选寺，递铺只担书。",
            "古道禾残後，长亭木落初。",
            "朝官逢下马，野客送骑馿。",
            "从此门尤峻，何由再曳裾。"
        ],
        "title": "送长安赵侍郎赴阙",
        "id": "55cc8223-7edb-4fbe-8e81-28777f935aa3"
    },
    {
        "author": "魏野",
        "paragraphs": [
            "万里南禽未说珍，且论得处到来因。",
            "尚书远托谁相寄，制策登科第一人。"
        ],
        "title": "白鹇  其一",
        "id": "a0567a1b-45de-4193-9ddf-6de3d97e9ba8"
    },
    {
        "author": "魏野",
        "paragraphs": [
            "山鸡形状鹤精神，纹似涟漪动白苹。",
            "物异恩殊堪郑重，庙堂人寄草堂人。"
        ],
        "title": "白鹇  其二",
        "id": "5a24fd62-8a33-49cd-bab0-4a6147bd8c5b"
    },
    {
        "author": "魏野",
        "paragraphs": [
            "水国笼来到水村，也应怀土也怀恩。",
            "曾为闲客还同我，今日俱遥旧相门。"
        ],
        "title": "白鹇  其三",
        "id": "bdddcd27-97da-4f31-aa4b-a15e085e8e99"
    },
    {
        "author": "魏野",
        "paragraphs": [
            "李白诗中闻未识，谢庄赋里见长思。",
            "今朝得尔心虽喜，致谢惭无吐凤诗。"
        ],
        "title": "白鹇  其四",
        "id": "1caf4847-7263-4921-9511-6fdae0500692"
    },
    {
        "author": "魏野",
        "paragraphs": [
            "何必问龟长，知音在玉堂。",
            "十全才众许，双美卷亲装。",
            "云少离山驿，尘多近帝乡。",
            "花时新榜帖，先为达岩房。"
        ],
        "title": "送王辟赴举",
        "id": "ced53e0a-2edb-4287-9c28-8c93f4213ffc"
    },
    {
        "author": "魏野",
        "paragraphs": [
            "至交忘贵贱，岂可与常论。",
            "少似君书札，多于我梦魂。",
            "杨岐从蜀邑，雁递到烟村。",
            "倒箧时将读，谁言我眼昏。"
        ],
        "title": "知玄武县薛秘丞继示手书因以谢",
        "id": "5eaa8869-a1a6-4ad1-a7b8-d43199ed5d04"
    },
    {
        "author": "魏野",
        "paragraphs": [
            "草堂高逈胜危楼，时节残阳向晚秋。",
            "野色青黄禾半熟，云容黑白雨初收。",
            "依依永巷闻村笛，隠隠长河认客舟。",
            "正是诗家好风景，懒随前哲却悲愁。"
        ],
        "title": "秋霁草堂闲望",
        "id": "5baedfff-9cee-4540-bcc6-415ecba3c9e9"
    },
    {
        "author": "魏野",
        "paragraphs": [
            "二陕重过一纪强，麻衣已变椹袍光。",
            "数宵黄合延三字，几处青楼认五郎。",
            "顾我岂能夸舌在，逢君宁复叹唇亡。",
            "大龙头丧同伤处，吏隠亭欹郑谷傍。"
        ],
        "title": "和孙舍人重过陕下二首  其一",
        "id": "293fc7a8-b595-47c8-82d4-83d1b594d3c6"
    },
    {
        "author": "魏野",
        "paragraphs": [
            "一种分符两种荣，朱衣院吏引红旌。",
            "全家首赴酇侯镇，半路重过召伯城。",
            "迎步绮罗无旧态，随轩丝竹有新声。",
            "野人相见忻还愧，为爱交情似世情。"
        ],
        "title": "和孙舍人重过陕下二首  其二",
        "id": "56a8a6ce-6605-468d-bcea-f1bf4c61dcc5"
    },
    {
        "author": "魏野",
        "paragraphs": [
            "绝唱知难继，因兹久滞淹。",
            "隔年酬不得，终日诵无厌。",
            "晒曝偏防蠹，收藏别着签。",
            "偶吟聊报谢，迟拙莫相嫌。"
        ],
        "title": "酬闰师见赠",
        "id": "3fe010a6-96e8-4ed0-b14d-5a54f60606a6"
    },
    {
        "author": "魏野",
        "paragraphs": [
            "故人何处暂驱鸡，犀浦封疆濯锦西。",
            "五色彩笺宜寄惠，知君管得浣花溪。"
        ],
        "title": "乞笺纸寄犀浦王专着作",
        "id": "2aaf8415-8432-4692-87ea-4c409d6ae57f"
    },
    {
        "author": "魏野",
        "paragraphs": [
            "此别重伤情，寒天二十程。",
            "弟分微禄送，儿逐蹇驴行。",
            "雪蔽千山色，冰含万水声。",
            "何时再相见，去去海边城。"
        ],
        "title": "送王迁归青社",
        "id": "0badd445-b5fd-4106-999b-4c7f3e061720"
    },
    {
        "author": "魏野",
        "paragraphs": [
            "才高吐凤欺黄绢，墨妙回鸾命碧云。",
            "双美便堪传万古，羲之书法退之文。"
        ],
        "title": "送谔师赴王寺丞召写碑",
        "id": "c42e5c29-2e5d-4f8f-92a2-cda5e274ec24"
    },
    {
        "author": "魏野",
        "paragraphs": [
            "帝里如何忘旧山，却因知己得名贤。",
            "司仓道合唯无可，吏部交游祇大颠。",
            "紫色袈裟无蕙带，清斋衬施有苔钱。",
            "诗中琴里偏相忆，用晦还应信仲先。"
        ],
        "title": "寄用晦上人",
        "id": "3c720403-6fcb-4c58-9e00-55d6b7819085"
    },
    {
        "author": "魏野",
        "paragraphs": [
            "禹门分署似仙居，谁羡同年在直庐。",
            "闲制曲教鸦角唱，醉吟诗遣凤毛书。",
            "蒙过村巷惊玄豹，命踏厅阶上白馿。",
            "莫讶此篇酬更晚，只缘思涩岂情疏。"
        ],
        "title": "和三门窦程寺丞见赠",
        "id": "2622ed84-dfb1-47dd-bfce-27ec60bf069d"
    },
    {
        "author": "魏野",
        "paragraphs": [
            "白莲社主碧溪人，同宿三门寺里云。",
            "四面涛声秋更怒，并床犹恐话难闻。"
        ],
        "title": "同闰师宿三门开化院二首  其一",
        "id": "425b7ddf-7e52-458c-94fe-387f5e53801b"
    },
    {
        "author": "魏野",
        "paragraphs": [
            "瘦筇轻锡共携游，砥柱峰前宿寺楼。",
            "各有溪居懒归去，经旬不是两相留。"
        ],
        "title": "同闰师宿三门开化院二首  其二",
        "id": "851de176-3169-4b05-afef-da1c90506520"
    },
    {
        "author": "魏野",
        "paragraphs": [
            "江僧昨日到茅斋，曾向华林挂锡来。",
            "因说胡家宗族盛，御书楼对义门台。"
        ],
        "title": "寄题洪州华林胡氏书斋",
        "id": "01f39a9b-2b07-452d-807a-89e60900300b"
    },
    {
        "author": "魏野",
        "paragraphs": [
            "尽继祖风流，其如鬓未秋。",
            "石渠陈表让，山郡折资求。",
            "舜禹城分界，神仙岳映楼。",
            "淫祠随处毁，学校逐乡修。",
            "密疏多亲写，狂诗少自收。",
            "通宵营有乐，度岁狱无囚。",
            "酒席围红粉，盐池照碧油。",
            "药同方士炼，壶共野僧投。",
            "瓦砾今徒献，琼瑶旧未酬。",
            "几多怀抱事，欲去复迟留。"
        ],
        "title": "上解梁潘学士十韵",
        "id": "ad2d0a06-3324-4490-8ab3-ab484c425315"
    },
    {
        "author": "魏野",
        "paragraphs": [
            "姑射山前住，朝昏事若何。",
            "炉消文火疾，琴断武弦多。",
            "绝粒身弥健，酬杯性转和。",
            "相思与僧约，春暖杖藜过。"
        ],
        "title": "寄逸人陈孟",
        "id": "06538a48-dca6-4c68-b3da-21900b55902e"
    },
    {
        "author": "魏野",
        "paragraphs": [
            "道心虽博爱，遇物忽难兼。",
            "树更因巢惜，云曾为月嫌。",
            "酒中宁有感，诗里觉无厌。",
            "渐老成何事，疏慵病转添。"
        ],
        "title": "咏怀",
        "id": "27775ca5-d41b-4fed-92e5-8d44e3759254"
    },
    {
        "author": "魏野",
        "paragraphs": [
            "寻常少往还，门静似居山。",
            "书为传家秘，琴因国忌闲。",
            "坐衙更鹤氅，行乐到禅关。",
            "约我休官後，邻居竹树间。"
        ],
        "title": "赠安邑知县方寺丞",
        "id": "706e4ddd-63e9-468d-bb7b-560c94ede196"
    },
    {
        "author": "魏野",
        "paragraphs": [
            "东西南北岳，峻极尽难羣。",
            "有感生贤相，无偏像圣君。",
            "四方观玉像，万壑绝妖氛。",
            "影入周公侧，声曾汉后闻。",
            "民居依巨荫，敕祭答殊勋。",
            "洞府高低接，都城左右分。",
            "烟浮巢父水，岚湿许由坟。",
            "顶阔星难转，岩高日易曛。",
            "薜萝藏隠逸，瀑布溅耕耘。",
            "帝籍颁新读，天香降庙焚。",
            "石危名启母，柏大号将军。",
            "献寿临双阙，呈祥出五云。",
            "将仙存旧迹，封禅验遗文。",
            "终待移家住，闲眠乐放勋。"
        ],
        "title": "嵩岳十四韵",
        "id": "100dd47e-0647-4c25-b852-d72463284884"
    },
    {
        "author": "魏野",
        "paragraphs": [
            "白发朱衣好写真，鹓行佐幕异常伦。",
            "勘书几见招闲客，断案常思出罪人。",
            "棠树政声僧说远，苏台实录世传新。",
            "仍知公退无余事，惟祇焚香礼北辰。"
        ],
        "title": "和陈推官见赠",
        "id": "0e7dc762-6007-4852-8a49-1bdc4bd92a3c"
    },
    {
        "author": "魏野",
        "paragraphs": [
            "正当摇落独芳妍，向晚吟看露泫然。",
            "还似六宫人竞怨，几多珠泪湿金钿。"
        ],
        "title": "张生示予咏菊诗且古之作者迟晚之意颇同体状之功未尽因书一绝以答之",
        "id": "6ed3061d-04cb-45d0-8dc6-d44fe53483c8"
    },
    {
        "author": "魏野",
        "paragraphs": [
            "金鱼新跃绣衣边，暂委均输出剑关。",
            "九折路危骢马怯，一方尘静木牛闲。",
            "诸侯迎送威风下，赤子歌谣喜气间。",
            "更羡锦城刘大着，海棠花里恣追攀。"
        ],
        "title": "送薛端公赴右蜀均输兼呈司理刘大着二首  其一",
        "id": "95f1c851-0c44-476c-a0d4-c758e0ea5d7e"
    },
    {
        "author": "魏野",
        "paragraphs": [
            "旌旆悠悠出陕时，白头人送倍依依。",
            "蜀川尚忆蒲芦政，蛮洞先惊獬豸威。",
            "祖席香浓花未老，行厨味简笋初肥。",
            "公余若荐相如赋，郫县梅仙好发挥。"
        ],
        "title": "送薛端公赴右蜀均输兼呈司理刘大着二首  其二",
        "id": "51a9bd48-4ae6-49dc-984b-22bdbebf12d0"
    },
    {
        "author": "魏野",
        "paragraphs": [
            "虽胜斑竹与红藤，绝远羸躯岂易凭。",
            "争得化龙归锦水，老身骑去见心朋。"
        ],
        "title": "谢益州司理刘大着寄惠筇竹杖",
        "id": "2ed0318e-20f7-4a09-8371-7211b59bf605"
    },
    {
        "author": "魏野",
        "paragraphs": [
            "朝客惠诗牌，山人愧不才。",
            "旱田春雨足，暗室夜光来。",
            "灯下吟三复，琴中鼓数回。",
            "性愚非赐也，微旨尚难猜。"
        ],
        "title": "和孙虞部见赠",
        "id": "cfca134d-e849-4b92-81d9-d82a5935f64a"
    },
    {
        "author": "魏野",
        "paragraphs": [
            "闭户头初剃，今来已白头。",
            "五侯堂上见，四海定中游。",
            "凿井还依砌，栽松欲映楼。",
            "人间思虑绝，拥衲任经秋。"
        ],
        "title": "贻不出院真公",
        "id": "97a37c6b-006e-40fd-a1f9-e26adf166fc2"
    },
    {
        "author": "魏野",
        "paragraphs": [
            "共泛楼船去，临流羡送君。",
            "烟中旗不见，风里乐犹闻。",
            "李郭情堪并，荀陈事岂分。",
            "归来溪路上，特地怆离羣。"
        ],
        "title": "别後却寄三门发运卞寺丞兼简臧推官",
        "id": "7db5dde7-cf05-4ec2-98a7-cdd9c79558a5"
    },
    {
        "author": "魏野",
        "paragraphs": [
            "金口亲除向锦川，一般监郡最荣迁。",
            "从来才已欺鹦鹉，此去冤应雪杜鹃。",
            "迎接僧携筇竹杖，歌谣民写浣花笺。",
            "移风定不妨吟笑，绝唱宜磨玉垒镌。"
        ],
        "title": "送刘大着赴任益州司理",
        "id": "99bc283c-6ab7-496c-b50a-3e8f2afcbfda"
    },
    {
        "author": "魏野",
        "paragraphs": [
            "夜长乞待得晨兴，躭睡童犹唤不应。",
            "烧叶炉中无宿火，读书窗下有残灯。",
            "临阶短发梳和月，傍岸衰容洗带冰。",
            "料得巢禽翻怪讶，寻常日午起慵能。"
        ],
        "title": "晨兴",
        "id": "9ea3938d-730c-42f0-bf45-2d178f7e9308"
    },
    {
        "author": "魏野",
        "paragraphs": [
            "也知皇宋足名人，至论谁堪继後尘。",
            "已见世传元相制，将闻诏写白公真。",
            "紫微星宿虽潜望，红药阶除岂易亲。",
            "野客多惭惠佳句，强酬应信废精神。"
        ],
        "title": "酬和知制诰孙舍人见寄",
        "id": "f5cf089e-3206-4a96-9fee-43e54bc9003d"
    },
    {
        "author": "魏野",
        "paragraphs": [
            "长安千古帝王城，镇选词臣自圣情。",
            "三字带来天上贵，双旌拥出世间荣。",
            "朱衣尚列神仙步，红药宜吟雅正声。",
            "预想前春游赏处，九龙池上百花明。"
        ],
        "title": "送紫微孙舍人赴镇长安",
        "id": "21437b3d-28d0-4bcf-af7f-a16d1cbab7bd"
    },
    {
        "author": "魏野",
        "paragraphs": [
            "时节初过打猎天，山河一色晓漫漫。",
            "梁王宴罢樽犹湿，谢傅诗成墨未干。",
            "笔砚窗间宁觉夜，管弦堂上岂知寒。",
            "须知祥瑞同霖雨，莫作梅花柳絮看。"
        ],
        "title": "和郡侯咏雪",
        "id": "8fc33a3d-3569-47e9-ab41-5c82e820bb59"
    },
    {
        "author": "魏野",
        "paragraphs": [
            "谁共东郊访懒魁，一时文武尽奇才。",
            "朱衣列到柴门住，皂纛随穿竹径来。",
            "乍照儿童戈似雪，忽惊猿鹤鼓如雷。",
            "眼看两地翱翔去，溪上无由更接陪。"
        ],
        "title": "谢孙紫微同郡侯石太尉见访",
        "id": "eb44ddca-b645-45eb-9b2e-4626582a0d45"
    },
    {
        "author": "魏野",
        "paragraphs": [
            "荣虽同雨露，晚不怨干坤。",
            "五色中偏贵，千花後独尊。",
            "馨非惭黍稷，采合胜苹蘩。",
            "蛱蝶寒犹至，鹪鹩静亦存。",
            "味堪资玉铉，光欲夺金樽。",
            "带雾丛犹密，经霜艳更繁。",
            "砌虫亲有路，梁燕识无门。",
            "薜荔宜求友，茱萸好结婚。",
            "栽培劳婢仆，服食教儿孙。",
            "易把方先哲，难为继後昆。",
            "败莎承亚朵，落叶拥纤根。",
            "虽异皇家瑞，宁孤白帝恩。",
            "延龄仙诀着，应候礼经言。",
            "不与羣芳竞，还如我避喧。"
        ],
        "title": "咏菊",
        "id": "a6fc90c2-8cc1-4923-8964-e8b011a3029e"
    },
    {
        "author": "魏野",
        "paragraphs": [
            "陕城天险枕河湄，茆土真风胜暂知。",
            "云雾虽频沾虎节，雪霜全未染虬髭。",
            "白霓放作军中练，红袖行为帐下旗。",
            "公暇不妨游赏外，佐僚时得一篇诗。"
        ],
        "title": "上知府石太尉二首  其一",
        "id": "a8ca0b14-951b-4ed1-807e-01feef385827"
    },
    {
        "author": "魏野",
        "paragraphs": [
            "功名早岁立艰难，今日堪销费百般。",
            "婢仆出来皆会乐，儿童生下便为官。",
            "实封万户方应足，密赐千金旋已残。",
            "辍坐棠间惭豹略，莫嫌拘束动嗟叹。"
        ],
        "title": "上知府石太尉二首  其二",
        "id": "d3fcba35-3aa1-423a-9652-89b59a87af75"
    },
    {
        "author": "魏野",
        "paragraphs": [
            "山河仗忠信，尽室去安然。",
            "白浪为行路，红旗认坐船。",
            "禹门辞有燕，隋柳到无蝉。",
            "岂羡乘槎客，风流载管弦。"
        ],
        "title": "送三门发运辛寺丞赴阙",
        "id": "18abb633-c92a-4506-8db6-05bac3c8956c"
    },
    {
        "author": "魏野",
        "paragraphs": [
            "分得前溪水，萦纡遶砌流。",
            "清泠虽可乐，呜咽不关愁。",
            "静称浮花片，闲宜泛酒瓯。",
            "却嫌川上看，时复有沉舟。"
        ],
        "title": "疏小渠",
        "id": "ab175991-92f4-4c6a-8103-66bf9f00b213"
    },
    {
        "author": "魏野",
        "paragraphs": [
            "未遂去蓬瀛，闲居在舜城。",
            "七弦调似性，万卷记如名。",
            "下榻留山相，敲门认竺卿。",
            "中条与太华，窗里见峥嵘。"
        ],
        "title": "寄河中田沃兼呈李渎征君",
        "id": "1093735f-7c8a-4d7e-86ae-af93d01ce0f4"
    },
    {
        "author": "魏野",
        "paragraphs": [
            "按察东川十四州，几多山水似蓬丘。",
            "清时应喜无冤雪，赢得乘骢到处游。"
        ],
        "title": "送唐肃察院赴东川提刑",
        "id": "3354e317-f20e-444c-bd15-1a0b5cdd84c0"
    },
    {
        "author": "魏野",
        "paragraphs": [
            "绣衣蕙带方袍客，身计虽殊性共闲。",
            "同宿河心山顶寺，数宵无一事相关。"
        ],
        "title": "薛田察院洎寿师同宿三门开化院",
        "id": "61def3fc-fc68-46c5-8c64-f272bf1643ed"
    },
    {
        "author": "魏野",
        "paragraphs": [
            "登科二十载，佐幕尚如初。",
            "官为诗磨折，家因酒破除。",
            "青衫应懒补，白发想慵梳。",
            "别後常相忆，何缘得共居。"
        ],
        "title": "寄王谷推官",
        "id": "e19e3807-2757-46b0-bd68-d42ccae15941"
    },
    {
        "author": "魏野",
        "paragraphs": [
            "信步闲游处，妨归路岂赊。",
            "因琴避山寺，和鹤宿僧家。",
            "语直非关酒，眠迟不为茶。",
            "共论尘世里，夜亦事如麻。"
        ],
        "title": "值雨宿谔师房",
        "id": "118b117d-1254-4fb5-8128-a8a4d32c2c3b"
    },
    {
        "author": "魏野",
        "paragraphs": [
            "秋江四十有余程，称作红莲泛去清。",
            "从阙到州堪羡处，船中坐卧看山行。"
        ],
        "title": "送王希赴任衢州判官",
        "id": "b84dbf9b-fac3-4194-ac92-fe09e454bbf3"
    },
    {
        "author": "魏野",
        "paragraphs": [
            "欲写情怀难一一，拟寻山水隔千千。",
            "输他吴越闲鸥鹭，朝夕常亲画舫前。"
        ],
        "title": "和江南提刑王国博见寄",
        "id": "e4ea0c70-1698-461c-87cb-49c095fa2430"
    },
    {
        "author": "魏野",
        "paragraphs": [
            "山水兴如烧，难留住陕郊。",
            "五湖携磬去，几夜在船敲。",
            "犀迹来沙岸，蝉声起树梢。",
            "南方未回日，何处暂编茆。"
        ],
        "title": "送润上人南游",
        "id": "5da7578b-c228-4a91-bb86-09c79a1bb351"
    },
    {
        "author": "魏野",
        "paragraphs": [
            "人间第一荣，初得好科名。",
            "万乘登楼看，三台让路行。",
            "搜罗空草泽，宴会敌蓬瀛。",
            "榜眼兼衣钵，偏依野客情。"
        ],
        "title": "闻王衢王辟登第因有寄贺",
        "id": "a69e6e5d-5793-4f3f-add2-04aa100c6c28"
    },
    {
        "author": "魏野",
        "paragraphs": [
            "宣城彩笔真堪爱，蜀色红笺更可夸。",
            "雅称风流刘大着，闲时题咏海棠花。"
        ],
        "title": "送宣笔与成都司理刘大着",
        "id": "675661ff-b31a-456e-a5ed-5262695b3483"
    },
    {
        "author": "魏野",
        "paragraphs": [
            "渼陂寒水碧溶溶，野客江僧望不穷。",
            "更值晚来风雨歇，终南一半浸波中。"
        ],
        "title": "用晦上人游渼陂",
        "id": "82275e0e-13e5-4009-b406-afd36efa93f3"
    },
    {
        "author": "魏野",
        "paragraphs": [
            "魏野非商也，微言岂易穷。",
            "看虽许朋友，写不倚儿童。",
            "合在龙图上，难留蜗舍中。",
            "因思投纳处，还浦与珠同。"
        ],
        "title": "还何学士诗集",
        "id": "3cc25a11-7894-48c2-a801-64a56eb8bdce"
    },
    {
        "author": "魏野",
        "paragraphs": [
            "去指沧溟畔，来辞翠霭间。",
            "程遥过凤阙，家近见牛山。",
            "红叶飘行色，清溪照别颜。",
            "蹇馿看上处，拄杖出柴关。"
        ],
        "title": "送高生归青社",
        "id": "f43092f5-0437-4cb3-844f-803545bc207a"
    },
    {
        "author": "魏野",
        "paragraphs": [
            "乙巳暮春天，端居忽怆然。",
            "一名伤圣祖，三榜作遗贤。",
            "我自空弹指，君谁可比肩。",
            "何由销此恨，独坐落花前。"
        ],
        "title": "闻周孟下第",
        "id": "8edf8531-3e91-4ac8-8d17-95beaad68345"
    },
    {
        "author": "魏野",
        "paragraphs": [
            "贫居胜富贵，况复是贫游。",
            "前路谁青眼，高堂母白头。",
            "秦山晴望好，陇水夜听愁。",
            "早作归宁计，逢欢莫滞留。"
        ],
        "title": "送孙磻西游",
        "id": "f8cf1f1f-f064-4ee2-be51-9550a859e4ef"
    },
    {
        "author": "魏野",
        "paragraphs": [
            "谁知破筠根，还同一气分。",
            "吉凶终在我，翻覆谩劳君。",
            "酒欲祈先酹，香临掷更焚。",
            "吾尝学丘祷，懒把祝云云。"
        ],
        "title": "咏竹杯珓子",
        "id": "bd855948-d83a-4d0e-bcd5-f0cfd3d3fe9d"
    },
    {
        "author": "魏野",
        "paragraphs": [
            "隔岭僧来宿，闲同倚石楼。",
            "漏声过半夜，月色近中秋。",
            "雅道玄须到，权门险莫游。",
            "此心方共适，明月更相留。"
        ],
        "title": "喜怀古上人见访",
        "id": "7e79b225-e2b7-4ca5-8bc5-3e9da7026803"
    },
    {
        "author": "魏野",
        "paragraphs": [
            "布褐楮皮冠，朝昏信自然。",
            "眼明山雨後，发乱晚风前。",
            "鹤病生闲恼，僧来废静眠。",
            "自知慵懒性，至死岂能悛。"
        ],
        "title": "村居述怀",
        "id": "b3cd0162-ad81-418b-a1ca-ea11fe087190"
    },
    {
        "author": "魏野",
        "paragraphs": [
            "五福三朝客，同年想少存。",
            "立功从太祖，卧里见曾孙。",
            "易进因仁政，难休为帝恩。",
            "权临二陕重，官处九卿尊。",
            "烟翠甘棠柳，风清画戟门。",
            "四门潜遂意，百吏动惊魂。",
            "不病轻丹曶，无愁鄙酒樽。",
            "出衙清道路，在宅素盘飧。",
            "上马身犹健，看书眼未昏。",
            "狱空时拥旆，多谢到山村。"
        ],
        "title": "上知府鲍少卿",
        "id": "866a2a79-c41d-465b-bfc7-017c847cfc45"
    },
    {
        "author": "魏野",
        "paragraphs": [
            "蒲津棠树两闲人，我愧虚名帝亦闻。",
            "三世往还为近戚，一时递互唤征君。",
            "虽同闭户辞丹诏，尚阻连床卧白云。",
            "苦恨中条镇相隔，老来离思转纷纷。"
        ],
        "title": "怀寄河中表兄李征君",
        "id": "f84b94c9-c2d9-401a-b1e7-c5f3a7f3bb1e"
    },
    {
        "author": "魏野",
        "paragraphs": [
            "紫诏征黄下碧虚，棠郊人送去何如。",
            "深宜我后尊三老，未许伊川学二疏。",
            "到想烟霞侵几杖，行愁花雨湿图书。",
            "归期野客难陪从，空有吟魂逐後车。"
        ],
        "title": "送鲍大监赴阙",
        "id": "18e77054-86e2-4c46-be7a-039c1627a57e"
    },
    {
        "author": "魏野",
        "paragraphs": [
            "鹑野龙图陈学士，迎秋登眺称英奇。",
            "一声玉管风流处，百尺金台雨霁时。",
            "云近上清争缥缈，山连太白斗参差。",
            "碧纱他日裁多少，笼得园园寺寺诗。"
        ],
        "title": "依韵和长安龙图陈学士登熙熙台之什二首  其一",
        "id": "2c83229f-2150-4bf1-8932-cab622e1bbfa"
    },
    {
        "author": "魏野",
        "paragraphs": [
            "台号熙熙倚半空，新秋景好与春同。",
            "朱衣吏列登临处，百二山河一望中。"
        ],
        "title": "依韵和长安龙图陈学士登熙熙台之什二首  其二",
        "id": "1bd81b59-4b80-436e-ade8-6f9e5d23050e"
    },
    {
        "author": "魏野",
        "paragraphs": [
            "皎洁分明如我鬓，卷舒方正似君心。",
            "三千里外情多少，一幅真堪值万金。"
        ],
        "title": "谢大着刘烨寄惠玉笺",
        "id": "10df3d28-55a3-4f36-a285-b006a93ab061"
    },
    {
        "author": "魏野",
        "paragraphs": [
            "圣主忧民意，过于民自忧。",
            "一麾常慎选，八使更亲求。",
            "车马皆新赐，江山半旧游。",
            "蛮旌飘後骑，水弩下仙舟。",
            "贫爱怜吾道，宽思雪楚囚。",
            "莫忘相送处，村店冻溪头。"
        ],
        "title": "送王国博赴江南提刑",
        "id": "b3f992f0-6ef9-4f64-a9c8-661ce55e68bd"
    },
    {
        "author": "魏野",
        "paragraphs": [
            "知自何山得，磨砻作酒杯。",
            "斟疑五色动，醉认一拳开。",
            "漥似泉舂出，痕如藓渍来。",
            "主人心朴素，爱惜过璚瑰。"
        ],
        "title": "陪留台李学士筵上赋得文石酒杯分得杯字",
        "id": "6d4ae101-9c89-472c-9d08-b1c1ceb82ede"
    },
    {
        "author": "魏野",
        "paragraphs": [
            "年少老成人，林间访我频。",
            "文虽如貌古，道不似家贫。",
            "题柱宁惭祖，干时不为身。",
            "鳌山将首冠，莫叹尚沉沦。"
        ],
        "title": "贻司马池",
        "id": "07274970-532e-4e5e-82ca-1cfbe060186f"
    },
    {
        "author": "魏野",
        "paragraphs": [
            "曾携钵锡到灵，古寺归来洛水边。",
            "新译经文传北阙，旧游诗句在西天。",
            "炉中香想诸方施，笼里灯应数世传。",
            "别有空门难继处，宋尚书序本师编。"
        ],
        "title": "寄赠洛下达三藏",
        "id": "61dbcb90-4acb-40df-a8de-6dd32a22338b"
    },
    {
        "author": "魏野",
        "paragraphs": [
            "带掌丝纶出镇时，乐天当日未如之。",
            "九迁官职光鹓鹭，百二山河壮虎貔。",
            "汉殿旧题司马赋，秦楼新唱舍人诗。",
            "相思大欲相寻处，酒户如何敌酒巵。"
        ],
        "title": "寄赠长安孙紫微",
        "id": "74065239-5eb6-40b0-a859-af0c34e577c1"
    },
    {
        "author": "魏野",
        "paragraphs": [
            "锦川风物似蓬丘，运使诗流压九流。",
            "五色云中题寺观，四时花里按军州。",
            "棠郊野客空遥羡，兰省才郎称共游。",
            "纵使谪仙今复出，难陪倡和却应愁。"
        ],
        "title": "依韵和益州司理刘大着喜与运使薛端公相见之什",
        "id": "453e2461-5547-4067-8639-4c6d03f999be"
    },
    {
        "author": "魏野",
        "paragraphs": [
            "陋巷西邻召伯祠，入城流水透疏篱。",
            "雨来石室琴先觉，春去松庭鹤不知。",
            "薜荔交加侵瓮牖，莓苔斑驳遶盆池。",
            "草堂近日犹增价，添得汤休两首诗。"
        ],
        "title": "依韵和酬用晦上人见题所居",
        "id": "aff35745-5470-4f60-828e-3214f7c25a73"
    },
    {
        "author": "魏野",
        "paragraphs": [
            "陶潜但植当门柳，潘岳惟栽满县花。",
            "争似伯玄青石去，教民先只种桑麻。"
        ],
        "title": "送王甲宰青石县",
        "id": "08638661-2119-4d7b-b2fc-51f2ef854967"
    },
    {
        "author": "魏野",
        "paragraphs": [
            "四边浪打山疑动，寺在半空山顶头。",
            "遶槛门窗多昼掩，应嫌坐卧见沉舟。"
        ],
        "title": "书三门开化院琳师房",
        "id": "ab98b0a1-7c96-4a99-ad03-6b4a80868547"
    },
    {
        "author": "魏野",
        "paragraphs": [
            "无正文。"
        ],
        "title": "送闰师之长安谢紫衣",
        "id": "e0035f62-d6f4-467b-bffb-34e226025638"
    },
    {
        "author": "魏野",
        "paragraphs": [
            "到想行仁政，民间岂复言。",
            "冤思雪蜀魄，哀欲吊巴猿。",
            "山水州城僻，烟岚路径昏。",
            "遥思上事日，正值海棠温。"
        ],
        "title": "送秘丞王利通倅阆州",
        "id": "ec673876-afb7-4bfd-a5da-eea3f3f4eb24"
    },
    {
        "author": "魏野",
        "paragraphs": [
            "草屋松篁杪，寒多市井闲。",
            "严风生北户，爱日落南山。",
            "下第人何处，林居鸟自还。",
            "琴樽虽在侧，难以解愁颜。"
        ],
        "title": "暮冬郊居怀李安",
        "id": "9cb5dbf5-f769-4acb-bc11-9d7e3f6bffac"
    },
    {
        "author": "魏野",
        "paragraphs": [
            "莫叹迢迢远帝京，且怜叱驭继家声。",
            "歌钟竞出棠郊送，鼓角应过剑阁迎。",
            "椶叶带风惊玉勒，梅花和雪照红旌。",
            "下车遥想无余事，政誉遥同在陕城。"
        ],
        "title": "送太博知荣州",
        "id": "bcdd9385-8292-4956-9036-3dd9f807c442"
    },
    {
        "author": "魏野",
        "paragraphs": [
            "三举休嗟尚陆沉，献书已得帝知音。",
            "烧残灰烬方分玉，披尽泥沙始见金。",
            "思苦任成潘岳鬓，道穷莫动孟轲心。",
            "公车再召应非晚，疏懒犹难卜访寻。"
        ],
        "title": "依韵和李安见寄",
        "id": "5e8e2344-5c2b-491f-b8dc-4a611f161509"
    },
    {
        "author": "魏野",
        "paragraphs": [
            "渭水冻无波，终南翠色多。",
            "云临残照霁，客向故城过。",
            "惊雁远犹叫，牧童寒不歌。",
            "心愁人不会，谓我欲求何。"
        ],
        "title": "咸阳道中作",
        "id": "f87d178f-8c4d-478b-b670-bd638860a72f"
    },
    {
        "author": "魏野",
        "paragraphs": [
            "诏命虽殊异，行装亦等闲。",
            "蓬壶如得路，藜杖似归山。",
            "赴约过嵩岭，辞家到竹关。",
            "从兹位清峻，野客转难攀。"
        ],
        "title": "送孙状元监丞赴阙",
        "id": "fc8ac7ab-139a-476b-a6d7-78ab1669e4e9"
    },
    {
        "author": "魏野",
        "paragraphs": [
            "旧友各西东，闲思兴莫穷。",
            "尽居花幕下，独在竹林中。",
            "白屋贫虽异，清宵梦想同。",
            "吟余遥望处，寒雨正蒙蒙。"
        ],
        "title": "暮秋怀王专臧奎王衢三从事",
        "id": "4b52c29c-877f-4e74-88e9-e9bc2aa68129"
    },
    {
        "author": "魏野",
        "paragraphs": [
            "厌居棠树远京师，新自飞章白玉墀。",
            "许郡虎符依口得，凉州龙节逐身移。",
            "离声银字调家乐，行李金函锁御诗。",
            "想到即征归密地，碧波亭上不多时。"
        ],
        "title": "送石太尉移镇许昌",
        "id": "24962b56-828a-4f7c-8530-d812368e8d3e"
    },
    {
        "author": "魏野",
        "paragraphs": [
            "芳草垂杨弄色初，山中好酒想踌踟。",
            "他时驷马乘如祖，莫忘今朝跨蹇馿。"
        ],
        "title": "送司马池归夏台",
        "id": "3cd6ec4b-1d7b-41d9-966b-80c065527133"
    },
    {
        "author": "魏野",
        "paragraphs": [
            "溪南一向几多垂，欲咏终难比并伊。",
            "应是彤庭将御试，麻衣羣见折腰时。"
        ],
        "title": "雪竹",
        "id": "3c9ed49a-107a-48fc-b65a-4b9a95cff847"
    },
    {
        "author": "魏野",
        "paragraphs": [
            "君丧重堪悲，才高位竟卑。",
            "寄孤偏嘱我，知己更求谁。",
            "祭德宜修庙，传名不在碑。",
            "何人与为传，愿录野人诗。"
        ],
        "title": "哭岐贲从事",
        "id": "c20bba55-2f80-4e6f-8000-2a6ff34cc9b3"
    },
    {
        "author": "魏野",
        "paragraphs": [
            "正当摇落日，忽忆向江天。",
            "猿避经行路，鸥随入定船。",
            "袖携诗卷重，杖揭钵囊偏。",
            "约我湖心寺，相寻结白莲。"
        ],
        "title": "送怀古上人游钱塘",
        "id": "e132107c-1099-4f89-9655-1648ba00588c"
    },
    {
        "author": "魏野",
        "paragraphs": [
            "谁折仙禽足，经旬致枉终。",
            "雠宜天与报，恨使我难穷。",
            "风月犹疑惨，园林顿觉空。",
            "殷勤亲起冢，只在草堂东。"
        ],
        "title": "悼鹤",
        "id": "8871fbdb-f517-43d1-8a3e-d8498f1d23fd"
    },
    {
        "author": "魏野",
        "paragraphs": [
            "江南按察去如何，诏敕虽然密赐多。",
            "不断仙舟来往处，狎鸥载鹤听渔歌。"
        ],
        "title": "送王国博赴江南提刑  其一",
        "id": "9717eb8f-1584-4fcd-b5f5-f09b60b6ab65"
    },
    {
        "author": "魏野",
        "paragraphs": [
            "江南刑省到时和，十郡应从宴乐多。",
            "自有山迎兼水送，清阴不断胜清歌。"
        ],
        "title": "送王国博赴江南提刑  其二",
        "id": "cb76039d-933c-4bad-a7f0-2aff33367579"
    },
    {
        "author": "魏野",
        "paragraphs": [
            "江南大半旧经过，君称心多我恨多。",
            "好景阻陪游赏去，空萦老病动悲歌。"
        ],
        "title": "送王国博赴江南提刑  其三",
        "id": "5f4c0411-70d7-4d56-88ed-f3400c59fd31"
    },
    {
        "author": "魏野",
        "paragraphs": [
            "野客复何陈，贤侯首荐人。",
            "俗流宁肯饯，良璞不嫌贫。",
            "棠树离偏晓，函关过已频。",
            "花时好消息，伫听向溪滨。"
        ],
        "title": "送李安赴举",
        "id": "59b00953-ceca-4bbb-99a0-538ee599cbab"
    },
    {
        "author": "魏野",
        "paragraphs": [
            "解啼能解酌，啼处静堪听。",
            "林下虽沽酒，人间最独醒。",
            "石泉窥认瓮，花露饮为瓶。",
            "翻叹耽杯者，还应损性灵。"
        ],
        "title": "醍醐鸟",
        "id": "ee4aee34-7dbc-4ecf-b808-37d4be21e683"
    },
    {
        "author": "魏野",
        "paragraphs": [
            "一种分符命最优，翠微深处是洋州。",
            "白云遶座疑山相，红旆随行表郡侯。",
            "禅定僧疑陪静话，音声鸟称伴闲游。",
            "更输属邑钱希圣，四季花前共倡酬。"
        ],
        "title": "寄赠知洋州李泽屯田",
        "id": "74e715ea-6390-420c-9551-ed1e878fae31"
    },
    {
        "author": "魏野",
        "paragraphs": [
            "二陕三门境，江城想未胜。",
            "早衙连庙鼓，夜市杂船灯。",
            "乞任多朝市，忘归有海僧。",
            "东楼仍更好，欲去又同登。"
        ],
        "title": "三门与臧奎推官联句题东楼",
        "id": "0477300f-24c1-4cc4-9f28-6fea620f2973"
    },
    {
        "author": "魏野",
        "paragraphs": [
            "羡君还似我，居处傍林泉。",
            "洗砚鱼吞墨，烹茶鹤避烟。",
            "闲惟歌圣代，老不恨流年。",
            "每到论诗外，慵多对榻眠。"
        ],
        "title": "书逸人俞太中屋壁",
        "id": "d7af8cd3-4554-4a68-9445-c5e31268b9ea"
    },
    {
        "author": "魏野",
        "paragraphs": [
            "自由由独自，谁滞复谁催。",
            "住笑云无定，归嫌水不回。",
            "瓶惟添瀑布，杖祇卓莓苔。",
            "如此真行脚，余堪我静咍。"
        ],
        "title": "送文兆上人南归",
        "id": "5e6732e0-4107-4e7f-a080-78d5ed9cc3d9"
    },
    {
        "author": "魏野",
        "paragraphs": [
            "东郭魏仲先，生计且随缘。",
            "任懒自扫地，更贫谁怨天。",
            "有名闲富贵，无事小神仙。",
            "不觉流光速，身将半百年。"
        ],
        "title": "述怀",
        "id": "0d61a1a2-5330-420b-8902-488a9e0e2ec0"
    },
    {
        "author": "魏野",
        "paragraphs": [
            "兀坐几忘形，柴门夜不扃。",
            "稔怜丞相雨，瑞爱老人星。",
            "妻识琴材料，童谙鹤性灵。",
            "远山延颈望，疏竹枕肱听。",
            "祖业存圭窦，年支有茯苓。",
            "闲身寄精舍，狂迹在旗亭。",
            "养药依丹诀，尝茶验水经。",
            "何时得相见，静话向松庭。"
        ],
        "title": "和宗人见寄",
        "id": "0afd11dd-2a62-466d-a59b-9cacbb648e1a"
    },
    {
        "author": "魏野",
        "paragraphs": [
            "半生养锐向棠郊，此去深宜夺锦标。",
            "莫叹迁鶑方出谷，只看一鹗迥冲霄。",
            "送诗吟恨冰生砚，别酒携从雪濯瓢。",
            "馿蹇童羸山路险，他时贵不忘今朝。"
        ],
        "title": "送进士孙磻赴举",
        "id": "66c74e53-5c1a-41aa-89ab-c24860ac1993"
    },
    {
        "author": "魏野",
        "paragraphs": [
            "吟坐俱头白，分携重怆情。",
            "才堪亲帝座，贫不似官行。",
            "晓雾迷山径，秋霖破驿程。",
            "唯应刘小谏，到阙始相迎。"
        ],
        "title": "送王辟太博赴阙呈刘正言",
        "id": "b8d97fed-e960-484f-9a82-3faf862fc5ab"
    },
    {
        "author": "魏野",
        "paragraphs": [
            "召伯城边劳梦想，滕王阁上动诗心。",
            "闲思已隔江山远，老别那堪岁月深。",
            "三径出稀青草合，双眸望久墨花侵。",
            "翻嗟珍簟虽蒙寄，早晚同将坐卧吟。"
        ],
        "tags": [
            "滕王阁"
        ],
        "title": "酬和提刑王国博见寄兼谢惠竹簟",
        "id": "b1a89155-8e56-4051-a8ea-076f9823a90d"
    },
    {
        "author": "魏野",
        "paragraphs": [
            "四贤同在两川时，不独民间斗察微。",
            "蜀魄血流啼亦少，巴猿肠断叫应稀。",
            "文君酒旨停红旆，神女云从慝绣衣。",
            "雪尽沉冤题尽景，齐看诏向十州归。"
        ],
        "title": "寄赠西川御史薛端公益州司理刘大着陕路运使臧殿院梓州提刑唐察院",
        "id": "bff4573c-2626-4e8f-84de-18180ca41bf6"
    },
    {
        "author": "魏野",
        "paragraphs": [
            "谪监陕郡滞贤才，清雪忻将紫诏开。",
            "缓步未亲龙扆去，回车愿拥隼舆来。",
            "辞蒙得得过三径，送合迢迢到柏台。",
            "秋霁山川行色好，乘骢策蹇恨难陪。"
        ],
        "title": "送薛奎殿院赴阙",
        "id": "5d198bff-f642-4a95-b9cd-71f4843661ec"
    },
    {
        "author": "魏野",
        "paragraphs": [
            "不妨赴诏暂归宁，跃马惟消两火程。",
            "七十严君千万喜，彩衣争似绣衣荣。"
        ],
        "title": "薛殿院将赴阙先归绛台迎觐",
        "id": "5ae66530-3e67-4aa5-b5e4-d23ec4c9efeb"
    },
    {
        "author": "魏野",
        "paragraphs": [
            "卢仝曾谢谏官茶，狂作长歌任过夸。",
            "争似君今相惠者，分从金口到村家。"
        ],
        "title": "谢孙大谏惠茶",
        "id": "aaf1c91d-d0fc-4d57-ad6a-1518bd2c27f1"
    },
    {
        "author": "魏野",
        "paragraphs": [
            "累表乞眠云，明君始许君。",
            "三峰同鹤住，半俸与僧分。",
            "益寿药谁得，朝元香自焚。",
            "承家多令子，冠盖世纷纷。"
        ],
        "title": "赠华山何学士致仕",
        "id": "1735bb8c-82ac-4890-8f92-931490c76545"
    },
    {
        "author": "魏野",
        "paragraphs": [
            "君向城中住，淳风想独还。",
            "相逢多解梦，不见少开颜。",
            "期约多寻药，商量共买山。",
            "羡予庭际石，重叠藓痕斑。"
        ],
        "title": "依韵和冯亚见赠",
        "id": "00007b62-35e4-4e76-83a8-d78d0ad4452f"
    },
    {
        "author": "魏野",
        "paragraphs": [
            "居丧贫御史，家近亦难归。",
            "却恐诏起复，如何赎绣衣。",
            "仆夫潜去尽，亲友频来稀。",
            "惟有刘东观，时时扣掩扉。"
        ],
        "title": "赠薛田察院兼呈刘大着",
        "id": "6ccf0be1-a55d-4ff3-8dcf-239c59f8724f"
    },
    {
        "author": "魏野",
        "paragraphs": [
            "暂出皇州路不赊，莫同梦得动咨嗟。",
            "双旌况镇重华国，五府犹为大尹家。",
            "刘耀卿方知属邑，李长源旧寄生涯。",
            "相逢应是星频聚，岂独山河势可夸。"
        ],
        "title": "寄赠河中孙大谏兼简刘大着李渎处士",
        "id": "ec5aca20-93ac-465f-b61d-b8ebf1671914"
    },
    {
        "author": "魏野",
        "paragraphs": [
            "冬日开门忽似春，温颜和气接如亲。",
            "贵能尚故寻村叟，醉误犹呼作舍人。",
            "茜旆空林行藓上，椹袍拂石坐溪滨。",
            "仍留雅咏酬虽晚，每看长先整角巾。"
        ],
        "title": "和酬孙大谏见访之什",
        "id": "40b12215-e280-4f18-aca2-1abb6a43d25f"
    },
    {
        "author": "魏野",
        "paragraphs": [
            "将为干名入帝都，却言归隠蜀乡闾。",
            "永抛丹桂辞京辇，深入青山侍板舆。",
            "囊里几般仙药草，杖头数卷道经书。",
            "相门亲友应相羡，富贵终难复旧居。"
        ],
        "title": "送贾注归蜀",
        "id": "36cc24de-011b-4018-a055-690a66b9838a"
    },
    {
        "author": "魏野",
        "paragraphs": [
            "京兆重阳大尹家，翠微楼上赏黄花。",
            "秦娥应怪停歌吹，看我狂诗到日斜。"
        ],
        "title": "长安龙图陈学士宠示重阳日翠微楼上见览拙诗之作兼蒙寄翠微楼长乐亭二记各述一绝寄而谢之",
        "id": "659d13a2-8497-4795-8f52-0e06ded922a5"
    },
    {
        "author": "魏野",
        "paragraphs": [
            "斗城谁建翠微楼，富贵陈家小状头。",
            "和记从今为四绝，凤毛玉筯与银钩。"
        ],
        "title": "长安龙图陈学士宠示重阳日翠微楼上见览拙诗之作兼蒙寄翠微楼长乐亭二记各述一绝寄而谢之 翠微楼",
        "id": "2fa69d9e-77cf-4c87-840e-bd3f9213ca54"
    },
    {
        "author": "魏野",
        "paragraphs": [
            "长安长乐古来坡，新创离亭景致多。",
            "从此祖筵休别唱，记中自有断肠歌。"
        ],
        "title": "长安龙图陈学士宠示重阳日翠微楼上见览拙诗之作兼蒙寄翠微楼长乐亭二记各述一绝寄而谢之 长乐亭",
        "id": "d5474c41-e423-4e94-be7b-a8e610283436"
    },
    {
        "author": "魏野",
        "paragraphs": [
            "咫尺县前山，阳城旧掩关。",
            "两衙公务静，三载使星闲。",
            "雪入司房暗，苔侵界石斑。",
            "曾为攀桂客，多谢访林间。"
        ],
        "title": "和夏台知县李尚贤殿直见赠",
        "id": "84c996f0-3ba9-4c43-965d-d60cbd4d7251"
    },
    {
        "author": "魏野",
        "paragraphs": [
            "西山宰字选清强，东观修文辍佐郎。",
            "濯锦江边趋郡府，浣花溪上问封疆。",
            "半年讼必消民境，数月歌应彻帝乡。",
            "百里旧闻风物好，公余遥想入篇章。"
        ],
        "title": "送王专着作之任犀浦",
        "id": "1ad88446-8555-4dda-8ba6-82ffc75961bf"
    },
    {
        "author": "魏野",
        "paragraphs": [
            "闲想何人得似君，泛莲难滞五侯门。",
            "风流自是神仙客，雅淡谁知将相孙。",
            "寒籁忍堪飘别曲，秋霖那更洒离魂。",
            "青春渐上青云去，後会应难向水村。"
        ],
        "title": "送张子皋推官赴阙",
        "id": "dbb6f1ac-e78f-4e68-bce4-bff8a8d5b462"
    },
    {
        "author": "魏野",
        "paragraphs": [
            "声名独步向西都，主将风骚敌亚夫。",
            "龟洛泛应随钓叟，龙门游想领生徒。",
            "公车未召身犹散，相府深知道岂孤。",
            "可惜春时还不见，眼前花卉谩芬敷。"
        ],
        "title": "次韵和酬洛下宋京见寄",
        "id": "3358dc06-7382-4b2b-b46c-22d90368d70d"
    },
    {
        "author": "魏野",
        "paragraphs": [
            "分茆人忽到茅斋，踏破溪边万点苔。",
            "却恐歌钟喧静境，随轩祇背古琴来。"
        ],
        "title": "知府石太尉闲抱瑶琴荣临圭窦烧笋供膳刻竹题名因成二绝纪而谢之  其一",
        "id": "92d4ae51-7b5f-4eb3-a188-d2c5ac429a02"
    },
    {
        "author": "魏野",
        "paragraphs": [
            "笋就林烧厌八珍，烟为翠幙草为茵。",
            "功臣名姓留何处，自把金刀刻翠筠。"
        ],
        "title": "知府石太尉闲抱瑶琴荣临圭窦烧笋供膳刻竹题名因成二绝纪而谢之  其二",
        "id": "b34543f8-5ca9-4006-8843-d6e600f39cf3"
    },
    {
        "author": "魏野",
        "paragraphs": [
            "微物满池塘，吟看向夕阳。",
            "草虫腰尽细，水鸟嘴多长。",
            "科斗渔翁字，芙蓉野客裳。",
            "诗成堪写处，莲叶碧笺香。"
        ],
        "title": "池上闲咏",
        "id": "1b4dc763-ed60-439b-849d-8e0ce1586008"
    },
    {
        "author": "魏野",
        "paragraphs": [
            "到任预忧替，替归贫类初。",
            "离情似芳草，远道逐征车。",
            "遗爱偏留记，行装祇担书。",
            "将来好官职，愿载此间除。"
        ],
        "title": "送县宰王希之阙下",
        "id": "b136f8d5-f6af-4478-8a66-c1dd82be7edf"
    },
    {
        "author": "魏野",
        "paragraphs": [
            "不见琴书友，相思二十秋。",
            "能消几度别，便是一生休。",
            "未得云迎步，还应雪满头。",
            "何时各携杖，竟去会嵩丘。"
        ],
        "title": "寄唐异山人",
        "id": "05db2c48-d493-4c2d-b6b4-5a5306e27172"
    },
    {
        "author": "魏野",
        "paragraphs": [
            "诏下儒中选将臣，众推何处避君恩。",
            "图书官职人间美，斧钺威权阃外尊。",
            "兰省交朋迎适愿，棠郊寒士送销魂。",
            "功成伫听居藩翰，肯忆渔樵在水村。"
        ],
        "title": "送王秘丞赴阙",
        "id": "e80522bc-5ec4-4a64-924e-0f7ce050cad1"
    },
    {
        "author": "魏野",
        "paragraphs": [
            "林间踏去宜沽酒，石上收来好煮茶。",
            "除却子猷当此景，高情偏忆戴逵家。"
        ],
        "title": "和薛田察院咏雪三首  其一",
        "id": "63be542f-7894-40f6-8345-3c7bd177c3b8"
    },
    {
        "author": "魏野",
        "paragraphs": [
            "七字空吟六出花，与君无酒祇烹茶。",
            "门前俱绝行踪迹，还似袁安卧在家。"
        ],
        "title": "和薛田察院咏雪三首  其二",
        "id": "f14636e7-56a0-450f-bb4a-800ef8f13b2b"
    },
    {
        "author": "魏野",
        "paragraphs": [
            "密压溪筠入户斜，照开睡眼不须茶。",
            "谁言落处无偏党，牵率诗家比酒家。"
        ],
        "title": "和薛田察院咏雪三首  其三",
        "id": "f3bf4605-0991-45de-bf9c-d3a8d9eb7848"
    },
    {
        "author": "魏野",
        "paragraphs": [
            "旧友敦诗将，边城辟去初。",
            "坐筹销剑戟，行李减琴书。",
            "虏帐应先遁，屯田想未锄。",
            "萧关迎有骑，瀚海食无鱼。",
            "家道宁思虑，军容计惨舒。",
            "唱筹戎幙静，登眺戍楼虚。",
            "马饮沙河阔，蝉鸣陇树疏。",
            "伫看归阙日，官向粉闱除。"
        ],
        "title": "送赵推官赴王太尉辟命",
        "id": "c3110cb0-f532-482d-ba35-4d94d35593de"
    },
    {
        "author": "魏野",
        "paragraphs": [
            "临砌复临流，栽初尚未稠。",
            "长因带风雨，远似在汀洲。",
            "静闲宜红蓼，闲栖称白鸥。",
            "前春应更好，江上梦潜休。"
        ],
        "title": "新栽苇",
        "id": "8d5d4e94-194f-413e-aef6-e5b5f664da78"
    },
    {
        "author": "魏野",
        "paragraphs": [
            "主上求人镇大藩，桂林虽远莫嗟叹。",
            "薛能嘉树非真命，韩愈潮阳是谪官。",
            "甘雨将沾蛮草润，仁风先扫瘴烟残。",
            "龙钟不得相随去，愿寄州图枕石看。"
        ],
        "title": "送王太博出镇桂林",
        "id": "15cf0dd2-4854-480f-95e4-f577a360374b"
    },
    {
        "author": "魏野",
        "paragraphs": [
            "闲离锦帐带纱巾，谁从东郊访隠沦。",
            "旧在幕中珠履客，新游门下羽衣人。",
            "扫苔虽是开三径，采蕨何繇致八珍。",
            "太史还应怪躔次，郎官星犯客星频。"
        ],
        "title": "谢何学士王专推官王道士同见访",
        "id": "213f6df9-ebbb-4835-955e-d4e91d429e5a"
    },
    {
        "author": "魏野",
        "paragraphs": [
            "嵩阳多废观，欲验少碑文。",
            "地属村夫子，苔漫石老君。",
            "草生泉更浸，松死烧犹焚。",
            "欲问神仙事，悠悠空白云。"
        ],
        "title": "经嵩阳废观因有戏题",
        "id": "b80e6883-c488-441f-8a27-ea1077844666"
    },
    {
        "author": "魏野",
        "paragraphs": [
            "离声无管弦，空把指频弹。",
            "惟子犹为客，何人不作官。",
            "前程贫岂易，後会老应难。",
            "拜想高堂下，麻衣泪始干。"
        ],
        "title": "送冯介迎觐",
        "id": "84a26c48-41e4-49f4-b826-11590e2f5d22"
    },
    {
        "author": "魏野",
        "paragraphs": [
            "迢递中条寺，秋寻忘险途。",
            "屐踪临水有，锡影入云无。",
            "像阁分秦树，经窗见舜都。",
            "我曾题壁处，闲看想踟蹰。"
        ],
        "title": "送无用上人游中条",
        "id": "41a506a3-fa52-4dc5-b7fd-183301581950"
    },
    {
        "author": "魏野",
        "paragraphs": [
            "草堂灯暗雨萧萧，欲话分携重鬰陶。",
            "何事琴中犹怨切，凄凉调里鼓离骚。"
        ],
        "title": "秋夜与陈孟话别",
        "id": "076f8a1e-ef55-4cdf-b41f-65be23b0f0d2"
    },
    {
        "author": "魏野",
        "paragraphs": [
            "盩厔乐天初任地，此时君又继多才。",
            "闲应时到游仙寺，石上题诗扫绿苔。"
        ],
        "title": "寄盩厔知县解旦着作",
        "id": "f841a50b-5963-4cbd-981d-9799b48ee4df"
    },
    {
        "author": "魏野",
        "paragraphs": [
            "何由通九曲，始自凿三门。",
            "夏禹功如小，东溟位岂尊。",
            "鼋鼍当日窟，鸡犬此时村。",
            "涡恐和山漩，涛疑若石奔。",
            "势愁舂地轴，声想震天阍。",
            "寺庙中流耸，烟云两岸屯。",
            "楼台疑蜃吐，舟檝畏鲸吞。",
            "游客虽惊险，居僧不厌喧。",
            "如潮无振鹭，似峡欠啼猿。",
            "孤店经商少，雄司漕运繁。",
            "人家无钓具，鸟道有䉡痕。",
            "丧胆寻遗迹，伤心吊溺魂。",
            "坼城唐记列，砥柱祖名存。",
            "况复诗书载，狂题愧雅言。"
        ],
        "title": "三门留题",
        "id": "364af14f-e99d-425d-b710-2ee2893c2e86"
    },
    {
        "author": "魏野",
        "paragraphs": [
            "相访住三年，初终道一般。",
            "知心于我异，屈指似君难。",
            "有物皆同咏，无书不共看。",
            "草堂今独处，宁免动长叹。"
        ],
        "title": "寄俞太中山人",
        "id": "67c42803-4765-430f-82c5-c196573bedd2"
    },
    {
        "author": "魏野",
        "paragraphs": [
            "名士为官处，登楼景好题。",
            "县城蚕市闹，村墅鹊巢低。",
            "日暖园蔬嫩，烟晴垄麦齐。",
            "长宜同此望，那忍话分携。"
        ],
        "title": "登龙门县楼与知宰刘大着将话别因有题纪",
        "id": "a841311c-0624-4cab-8f7a-d0ad23314558"
    },
    {
        "author": "魏野",
        "paragraphs": [
            "运使幽人酷暑时，江边林下两何为。",
            "信旗君逐舟车动，懒架吾随枕簟移。",
            "绣袂几经梅雨洒，葛衣一任竹风吹。",
            "蜀山淮甸棠郊外，早晚相逢豁所思。"
        ],
        "title": "夏日怀寄西川峡路淮南薛臧王三运使",
        "id": "24aaf9b8-dd92-4874-bb0d-c0df46f21ab7"
    },
    {
        "author": "魏野",
        "paragraphs": [
            "先後登科出玉京，满朝诗送更光荣。",
            "岂唯皇宋终难继，自古神童少弟兄。"
        ],
        "title": "赠王氏神童昆季",
        "id": "251191ee-7bca-4ac1-806b-737726bfcb0d"
    },
    {
        "author": "魏野",
        "paragraphs": [
            "俞贯之辞魏仲先，终南归去落花天。",
            "如何相见还相别，早晚溪云一处眠。"
        ],
        "title": "送俞太中山人归终南",
        "id": "9ef772e6-bbc6-4605-8c93-03b32a9239dd"
    },
    {
        "author": "魏野",
        "paragraphs": [
            "竹多千亩余，卖竹济贫儒。",
            "门掩圭峰影，楼添鄠县图。",
            "蜗涎缘栋有，鹤迹入泉无。",
            "终约重来此，相邻卜养愚。"
        ],
        "title": "题鄠县杨氏书楼",
        "id": "40d31573-ddf5-466c-8eed-a05eb75ba9ef"
    },
    {
        "author": "魏野",
        "paragraphs": [
            "归觐江山远，如何叙别离。",
            "数杯村店酒，一首野人诗。",
            "趁渡怜舟稳，贪程恨马羸。",
            "遥思到家日，已过落花时。"
        ],
        "title": "送任秉南归",
        "id": "03cc4ea1-eb59-47d3-970b-0737b8794e32"
    },
    {
        "author": "魏野",
        "paragraphs": [
            "老虽无闷向茅堂，忽忽还因物感伤。",
            "积雾易迷平地水，孤云难护满天霜。",
            "祥麟可向清时见，惊鹤那于黑处藏。",
            "信意偶然成此咏，祇堪闲写与支郎。"
        ],
        "title": "偶作呈谔闰二上人",
        "id": "695724ab-b84d-4ab0-ab2c-c62e99454411"
    },
    {
        "author": "魏野",
        "paragraphs": [
            "雪霜毛羽瘦形仪，养处人家觉道肥。",
            "龟有寿龄方可近，鹭无仙分莫相依。",
            "千年松上疑孤立，五色云中好并飞。",
            "不竞巢栖争饮啄，也应难免众禽非。"
        ],
        "title": "和人见咏新鹤",
        "id": "62f210e2-b87f-402a-a650-3d7ac0fb475e"
    },
    {
        "author": "魏野",
        "paragraphs": [
            "出户下莎庭，徘徊当踏青。",
            "静嫌鶑斗舌，闲爱鹤梳翎。",
            "云好昂头望，松宜侧耳听。",
            "便堪为导列，谁信可延龄。"
        ],
        "title": "出户",
        "id": "572acf92-378b-4ed2-935c-467e1089b18f"
    },
    {
        "author": "魏野",
        "paragraphs": [
            "茜旗影里椹袍身，迎入蒲津免问津。",
            "策蹇去时为举子，乘骢归日是功臣。",
            "岂同化鹤千余岁，纔过登龙十数春。",
            "开宴仍闻倾锡赐，酣歌喜杀故乡人。"
        ],
        "title": "次韵和薛端公归故里之什二首  其一",
        "id": "80e59bbb-c3dd-4f67-8db3-9736d6aa91e3"
    },
    {
        "author": "魏野",
        "paragraphs": [
            "尚辍通儒外计筹，堂堂身岂等闲酬。",
            "绮罗笑别文翁郡，锦绣荣归舜帝州。",
            "贳酒村穿红树过，读书寺入翠岚游。",
            "逍遥楼对家山逈，得意诗销此处留。"
        ],
        "title": "次韵和薛端公归故里之什二首  其二",
        "id": "5140b94c-0934-46fa-9520-1fa3a109e23b"
    },
    {
        "author": "魏野",
        "paragraphs": [
            "圣代贤臣丧，何人不惨颜。",
            "新祠民祭祀，旧债帝填还。",
            "卤簿尘侵暗，铭旌泪洒斑。",
            "功名谁复继，敕葬向家山。"
        ],
        "title": "闻雷宣徽薨背敕葬归乡",
        "id": "e6b5d64b-0c03-492f-a04b-40d331dbb1fe"
    },
    {
        "author": "魏野",
        "paragraphs": [
            "闲思生白发，懒更把菱花。",
            "久别何州住，相寻恐路差。",
            "独飞伤塞鴈，会宿羡林鸦。",
            "犹得君为友，时过老母家。"
        ],
        "title": "和冯亚寄进士孙磻",
        "id": "921790e6-1a77-485b-9418-2fc4dad8db84"
    },
    {
        "author": "魏野",
        "paragraphs": [
            "东郊祖帐惨西风，愁听阳关曲调终。",
            "赤子泣皆牵绣袂，白馿鸣亦恋花骢。",
            "触邪暂立龙墀下，儤直将归凤阁中。",
            "大尹相逢凭仗说，官高不敢寄诗筒。"
        ],
        "title": "送唐肃察院赴阙兼呈府尹孙大谏",
        "id": "f119f751-c233-4082-acd1-bc8b44ea1661"
    },
    {
        "author": "魏野",
        "paragraphs": [
            "遥思锦水会荀陈，共指棠郊忆卧云。",
            "青眼虽然蒙望我，丹心不觉恨输君。",
            "离情杳杳三千里，老病厌厌八九分。",
            "唯待急征同赴阙，一时得见向溪濆。"
        ],
        "title": "和酬益州刘大着同运使薛端公见寄之什",
        "id": "62be4f2e-ed06-49db-b9c6-aceb973d54b8"
    },
    {
        "author": "魏野",
        "paragraphs": [
            "蓝田王顺升仙处，白傅曾题似更稀。",
            "野客暂游期欲住，山禽何事叫思归。",
            "称心不独烟霞媚，适口仍逢笋蕨肥。",
            "两日正当寒食日，家园忘却有芳菲。"
        ],
        "title": "游蓝田王顺山晤真寺",
        "id": "599d93b8-d2e4-4e37-9847-fb1ecc168748"
    },
    {
        "author": "魏野",
        "paragraphs": [
            "将从三峡泛扁舟，先向仙游寺里游。",
            "水石却惊偏怪异，江山狂兴一时休。"
        ],
        "title": "留题仙游寺",
        "id": "1d23af1d-83c6-40d3-aa61-574d2b9ee49f"
    },
    {
        "author": "魏野",
        "paragraphs": [
            "白鹿原东晓色中，人家新火翠烟浓。",
            "岂惟心友难为别，馿上回头恋玉峰。"
        ],
        "title": "清明日离蓝田白鹿原寄王太博",
        "id": "ce9a8405-f6ed-44b3-b309-6741f6c6d8e1"
    },
    {
        "author": "魏野",
        "paragraphs": [
            "西自荆巫彻海涯，南从吴越接京华。",
            "半天下管权何重，两地间游路不赊。",
            "山泽利均资我国，江湖境尽属君家。",
            "帝心已简身宁愧，使额虽雄性不奢。",
            "数道转输归检察，满朝才子动吟夸。",
            "搜寻奸诈穷毫发，举荐廉能在齿牙。",
            "彩旆双飘为从物，画船一簇是行衙。",
            "已闻村落添农器，渐见汀洲减钓车。",
            "不使菰蒲侵黍稷，将令橘柚变桑麻。",
            "台州顶自寻仙药，建水湄亲采御茶。",
            "器量宽如波浩渺，风谣多似橹呕鸦。",
            "闲寻僧话穿云叶，静听渔歌隔浪花。",
            "野客唱酬容散拙，郡侯迎送厌喧哗。",
            "携筇未遂攀陪去，溪士时时动叹嗟。"
        ],
        "title": "寄淮南制置使薛户部",
        "id": "ce5baaa8-9a95-432f-81e4-b7e91ca5ff3a"
    },
    {
        "author": "魏野",
        "paragraphs": [
            "寻常念朋友，况复是宗人。",
            "久别弹琴少，相思掷卦频。",
            "旅游湘水远，家寄华山贫。",
            "早晚重来此，园林又过春。"
        ],
        "title": "怀宗人仲容",
        "id": "57e0c439-932e-4b87-992a-538b4a969581"
    },
    {
        "author": "魏野",
        "paragraphs": [
            "喜得华亭鹤，看承过所宜。",
            "防饥先种稻，忧病预钻龟。",
            "易惬眠云意，难酬卧锦诗。",
            "不缘过郡谢，步步在相随。"
        ],
        "title": "和何学士见咏新得鹤",
        "id": "64a9b77b-e885-4dd8-843a-31c3b0711740"
    },
    {
        "author": "魏野",
        "paragraphs": [
            "夏雨下如绳，虚廊减鬰蒸。",
            "溅琴移榻避，添砚就檐承。",
            "暗喜同田父，闲听共野僧。",
            "苦吟题壁上，欲改更慵能。"
        ],
        "title": "夏日雨中题谔师房",
        "id": "e0140a63-c55c-4543-96a2-d907c22a33d3"
    },
    {
        "author": "魏野",
        "paragraphs": [
            "棠树抡材过礼闱，孤寒得解更光辉。",
            "进身喜逐贤侯表，裹足愁分老母衣。",
            "千里冬残伤独去，一家春尽待荣归。",
            "头方念尔还如我，到阙何人许扣扉。"
        ],
        "title": "送外甥李渭进士赴举",
        "id": "05df7088-7ea0-4fc6-9411-090196aec539"
    },
    {
        "author": "魏野",
        "paragraphs": [
            "出入宫闱侍从官，再过林下信温颜。",
            "朝天驻足因临水，驰驲回头入望山。",
            "捧诏正当趋桂殿，寄诗那忽到松关。",
            "老来诗思尤枯竭，莫怪阳春不旋还。"
        ],
        "title": "和酬入内赵供奉见赠",
        "id": "a39bf4a9-f1b7-4a6b-add3-0eb1fbaf501e"
    },
    {
        "author": "魏野",
        "paragraphs": [
            "七人庙下立徘徊，相顾闲心几欲摧。",
            "落日堪伤四散去，再来难得一齐来。"
        ],
        "title": "和薛察院同龙门知县刘大着洎数公禹庙留题",
        "id": "c971e64d-427d-4a75-b7d4-4540ed476199"
    },
    {
        "author": "魏野",
        "paragraphs": [
            "君移棠树民皆喜，我住东郊却懒夸。",
            "拙性怕逢诗债主，病身愁见酒雠家。",
            "郢词温润如丝雨，蜀纸鲜明似绮霞。",
            "况是已经仙手和，点头空使角冠斜。"
        ],
        "title": "三峰王耿殿丞将移陕下通理先已同袁刑部以唱和诗见寄因次前韵和酬二首  其一",
        "id": "91fb0f5b-38f5-4aae-8d4c-7efbb398efbb"
    },
    {
        "author": "魏野",
        "paragraphs": [
            "蜀出多才信不虚，淹翔犹未佩银符。",
            "民间惠爱应长有，马上歌诗岂暂无。",
            "休话卜邻来草泽，即看得路去蓬壶。",
            "申湖公暇闲游地，贺监何须说鉴湖。"
        ],
        "title": "三峰王耿殿丞将移陕下通理先已同袁刑部以唱和诗见寄因次前韵和酬二首  其二",
        "id": "aa925ccd-77a8-4507-a5b6-d6224a9358c9"
    },
    {
        "author": "魏野",
        "paragraphs": [
            "长截邻鸡叫五更，数般名字百般声。",
            "饶伊饶舌争先晓，也待青天明即鸣。"
        ],
        "title": "百舌鸟",
        "id": "8aa8f1d3-8120-4cf2-8aec-9a449174ec32"
    },
    {
        "author": "魏野",
        "paragraphs": [
            "吴生重赴举，轻别重伤心。",
            "贫友欲沽酒，豪家不典琴。",
            "溪僧来会送，国士到争寻。",
            "预想登科後，无因访竹林。"
        ],
        "title": "送吴石赴举",
        "id": "69077928-1c8b-4a0b-a8a3-2036a5a933d4"
    },
    {
        "author": "魏野",
        "paragraphs": [
            "水阁闲登望，郊原欲刈禾。",
            "坏檐巢燕少，积雨病蝉多。",
            "砧隔寒溪捣，钟随晚吹过。",
            "扁舟何日去，江上负烟蓑。"
        ],
        "title": "暮秋闲望",
        "id": "04c8fc52-fa7d-418a-8afe-bbcbc5130b48"
    },
    {
        "author": "魏野",
        "paragraphs": [
            "仲先别仲通，长忆又长慵。",
            "有梦应相信，无书想见容。",
            "尘埃五十驿，山水几千重。",
            "老去难寻访，何时得再逢。"
        ],
        "title": "怀寄眉山知县王辟寺丞",
        "id": "1cff47c7-f9c1-4d04-b13b-9b5897caf1fb"
    },
    {
        "author": "魏野",
        "paragraphs": [
            "宪府吾皇注意偏，君今应诏合居先。",
            "蛾眉班缀千官上，廌角威扬万乘前。",
            "贵戚望风从此日，贫交披雾是何年。",
            "难忘枉驾相辞处，草屋门开雪满天。"
        ],
        "title": "送王太博抽赴阙",
        "id": "7934ddec-b686-484f-b4b4-adb4b9766f34"
    },
    {
        "author": "魏野",
        "paragraphs": [
            "绣衣不间薜萝衣，春暮嘉川入咏思。",
            "忆我茅庐欹枕处，当君骢马着鞭时。",
            "展眉喜近龙头境，回首伤遥鹤发期。",
            "从此亲题山馆里，多情顿掩浪仙诗。"
        ],
        "title": "薛端公寄示嘉川道中作次韵和酬",
        "id": "25816193-37f2-4041-9322-4fc219507eec"
    },
    {
        "author": "魏野",
        "paragraphs": [
            "天上书先梦里传，到施仁政减春寒。",
            "尚虚鳌岭神仙任，暂作龙门父母官。",
            "愁闷岂惟增假寐，笑谈直恐绝真欢。",
            "不缘潦倒长相逐，免得离情有万端。"
        ],
        "title": "送刘烨大着移任龙门知县",
        "id": "b216a863-f483-4482-878f-d474ee5d9d81"
    },
    {
        "author": "魏野",
        "paragraphs": [
            "日照孤云作彩霞，帝乡风送去天涯。",
            "野人遥望归何处，万里峨嵋便是家。"
        ],
        "title": "送寿师新加命服後归蜀",
        "id": "6dfc6361-e819-44bf-9cc5-3ae3e9d12185"
    },
    {
        "author": "魏野",
        "paragraphs": [
            "损之不见数年余，万种相思一事无。",
            "唯有近来茅屋梦，为君时复到皇都。"
        ],
        "title": "寄陈越学士",
        "id": "c3393a5c-0832-4711-8529-f0a49326541e"
    },
    {
        "author": "魏野",
        "paragraphs": [
            "野人禅客合相陪，渐老诗心亦共灰。",
            "朱草阶前容不去，白莲堂上喜频来。",
            "地形各占幽深境，天产俱为散逸材。",
            "犹恨东郊西寺远，闲门难并水边开。"
        ],
        "title": "书闰师白莲堂",
        "id": "29980bb0-b111-4273-a0d7-d4d729545194"
    },
    {
        "author": "魏野",
        "paragraphs": [
            "取次升沈论等差，云霄独不忘泥沙。",
            "常流对面如千里，密友终身似一家。",
            "魂梦因君游辇毂，书题为我寄烟霞。",
            "仲容到日还应说，半纪相思两鬓华。"
        ],
        "title": "寄陈越学士托附魏仲容",
        "id": "5c879187-418a-403f-915c-438e101e3208"
    },
    {
        "author": "魏野",
        "paragraphs": [
            "蹇馿并跨引羸僮，两地迢迢谒至公。",
            "才力互相鹦鹉敌，交情深与鹡鸰同。",
            "薛能诗在僧楼上，张祜名题酒肆中。",
            "到日知君寻赏处，醉吟还可继遗风。"
        ],
        "title": "送王专王衢之许下自维扬谒孙学士王舍人",
        "id": "30a7c411-2dad-4cad-80ac-ba4514667cbc"
    },
    {
        "author": "魏野",
        "paragraphs": [
            "遥为坊民贺一方，寿星偏去照光芒。",
            "解携朋友龙三处，随侍儿孙鴈两行。",
            "芳草路中车突兀，落花风里旆悠扬。",
            "眠云客恨难陪从，空遣吟魂倍惨伤。"
        ],
        "title": "送钱国博知坊州",
        "id": "5dbe8179-8c69-47d5-ad28-92cb1aa3554b"
    },
    {
        "author": "魏野",
        "paragraphs": [
            "诏选来棠树，花骢拥旆乘。",
            "饥民期再活，寒士贺中兴。",
            "廌角谁伤触，狼心自战兢。",
            "只求天子信，宁避世家憎。",
            "窃听无余论，唯愁有急征。",
            "每因公宴乐，方遣妓祗承。",
            "才薄终难纪，情深岂易胜。",
            "相亲容似鹤，不拜许如僧。",
            "郡阁招看雪，溪亭访蹑冰。",
            "转愁诗老退，何以答褒称。"
        ],
        "title": "上知府李殿院十韵",
        "id": "9337fcb5-231c-42a3-95d3-890a02500062"
    },
    {
        "author": "魏野",
        "paragraphs": [
            "林间凿井新，里巷汲来频。",
            "及见赢瓶者，翻思抱瓮人。",
            "乍尝牙觉冷，试煮茗尤珍。",
            "从此前溪水，潜轻似不仁。"
        ],
        "title": "新井",
        "id": "3ca000ae-5662-4e56-b286-784b8cda4fad"
    },
    {
        "author": "魏野",
        "paragraphs": [
            "仲先曾到仲淹家，书院穿云一径斜。",
            "劝酒莫言无乐送，音声鸟语在山花。"
        ],
        "title": "书黄池谷王山长屋壁",
        "id": "72387911-fffc-4d8a-9ecf-73bc93e2cff8"
    },
    {
        "author": "魏野",
        "paragraphs": [
            "一种皇华觐紫宸，文资换必异常伦。",
            "随轩已有三茅客，下榻宁无两制人。",
            "清洛听应移足懒，碧嵩看想转头频。",
            "他时乞得休官後，莫负前言作善邻。"
        ],
        "title": "送杨侍禁赴阙时有甄先生相随",
        "id": "38d89568-91b8-436e-986e-1b9634b66ab6"
    },
    {
        "author": "魏野",
        "paragraphs": [
            "村落秋穷兴莫穷，黄花红叶照衰容。",
            "时平转称千般巧，年长仍添一倍慵。",
            "林下携筇闻远水，洞中欹枕见前峰。",
            "与君邻里何相似，来往人多是老农。"
        ],
        "title": "和蹇藏用暮秋郊居言怀二首  其一",
        "id": "00d87fe8-b683-454a-8b37-545ca8329669"
    },
    {
        "author": "魏野",
        "paragraphs": [
            "敢学宣尼叹道穷，闲心何处不相容。",
            "交朋尽笑龟蒙散，邻里偏谙叔夜慵。",
            "晚吹清泠雕万木，残霞红澹映三峰。",
            "为怜今岁于中稔，欲遣儿孙亦务农。"
        ],
        "title": "和蹇藏用暮秋郊居言怀二首  其二",
        "id": "e5ca3e7e-b083-4b35-b302-087c4169502b"
    },
    {
        "author": "魏野",
        "paragraphs": [
            "令威兄弟涉烟波，谏署人教到薜萝。",
            "毛比君情犹恐少，格如我性不争多。",
            "相呼似说冲霄意，对舞初闻击壤歌。",
            "仙术无能骑谢去，青云未免阻闲过。"
        ],
        "title": "谢刘小谏寄惠双鹤",
        "id": "83ec931a-9643-4485-ae95-0c08e2459007"
    },
    {
        "author": "魏野",
        "paragraphs": [
            "年来暂屈佐元戎，富贵真宜在蕊宫。",
            "性洁耻分钱子母，时清懒话剑雌雄。",
            "公心似水逢形鉴，和气如春触物融。",
            "莫道州民俱受赐，好诗徧得有谁同。"
        ],
        "title": "次韵和同理王耿殿丞见赠",
        "id": "d1038fc6-2bf1-413e-ae5d-fa2ffb1fd723"
    },
    {
        "author": "魏野",
        "paragraphs": [
            "花骢出蜀瘦行难，急诏乘轺定峻迁。",
            "清雪人如辞父母，白云客似别神仙。",
            "堪晓望晴霞烂熳，伴宵征暑月团圆。",
            "寄语集贤孙大谏，莫嫌未和旧诗篇。"
        ],
        "title": "送唐殿院罢蜀中提刑赴诏兼呈孙大谏",
        "id": "f4080942-ddb8-45f5-8c6f-5e253f819d46"
    },
    {
        "author": "魏野",
        "paragraphs": [
            "草堂高逈乐郊东，西望搘筇景莫穷。",
            "山水城池云叶里，管弦楼阁雪花中。",
            "须知应瑞因仁政，不独呈祥自帝功。",
            "太守多才又多暇，唱酬翻怯见诗筒。"
        ],
        "title": "雪中书事上李阶殿院",
        "id": "f3fe662f-e390-430e-8230-190df8844615"
    },
    {
        "author": "魏野",
        "paragraphs": [
            "独酌独吟谁与共，天为知己月为朋。",
            "水边醉卧无人见，席有烟莎枕有肱。"
        ],
        "title": "独酌吟",
        "id": "46b87235-7674-4fd2-b574-929d487bfc3d"
    },
    {
        "author": "魏野",
        "paragraphs": [
            "早辍仙禽寄逸民，年来亦似厌家贫。",
            "时时东望长鸣处，应忆朱门旧主人。"
        ],
        "title": "谢薛省判寄惠鹤",
        "id": "cdbd537e-52d1-4870-a3b5-e5ab9263272c"
    },
    {
        "author": "魏野",
        "paragraphs": [
            "馿瘦懒加鞭，迟迟念独还。",
            "听鸡行晓月，叹雉过春山。",
            "渭入黄河浊，云归紫阁闲。",
            "明年公道在，莫便掩松关。"
        ],
        "title": "送萧咨下第西归",
        "id": "8c11fffb-43a0-449b-b767-5f0ee5fbbea8"
    },
    {
        "author": "魏野",
        "paragraphs": [
            "园林花未发，岂是为游春。",
            "深愧青宫客，先寻白屋人。",
            "儿童惊茜绶，仆隶笑纱巾。",
            "踏雪携诗谢，朱门必许亲。"
        ],
        "title": "谢张中允见访",
        "id": "5d6e39e7-76ca-42a8-8e9d-df4f09ae54c4"
    },
    {
        "author": "魏野",
        "paragraphs": [
            "再战去何如，羸僮逐蹇馿。",
            "路贫多捧刺，学富少担书。",
            "已念离家晚，仍忧取事疏。",
            "西风酒旗下，欲别更踌躇。"
        ],
        "title": "送魏庄赴举",
        "id": "cead301c-3ffd-4277-adec-b211ac2382bf"
    },
    {
        "author": "魏野",
        "paragraphs": [
            "暂拥红旌到郡新，相知情似旧交亲。",
            "尽惊慷慨山河主，忽访支离草泽人。",
            "苏径让惭扬绣袂，溪桥迎喜整纱巾。",
            "留诗中贵仍挥翰，双美应难继後尘。"
        ],
        "title": "酬和知府李殿院见访之什往来不休因成四首  其一",
        "id": "e9e8d8e3-4e91-4285-b2dd-a049cb043021"
    },
    {
        "author": "魏野",
        "paragraphs": [
            "玉韵重听倍爽神，银钩忽睹更躬亲。",
            "郡侯喜是风骚主，野客惭为唱和人。",
            "积雾曾侵红绣旆，异香犹惹白纶巾。",
            "两篇箧里贞珉上，频拂看宁有蠹尘。"
        ],
        "title": "酬和知府李殿院见访之什往来不休因成四首  其二",
        "id": "8c5cc91c-e1f6-4e8c-bee0-0a67a9ea1cf1"
    },
    {
        "author": "魏野",
        "paragraphs": [
            "使君悞访乐郊民，顾我何由得暂亲。",
            "茜旆动驱千百骑，茅亭纔着两三人。",
            "旋烧陆羽烹茶鼎，忙换陶潜漉酒巾。",
            "可爱水边松竹上，数朝犹自有香尘。"
        ],
        "title": "酬和知府李殿院见访之什往来不休因成四首  其三",
        "id": "3c1c8e93-db7b-47f6-8c2b-13b3f0a4f6d1"
    },
    {
        "author": "魏野",
        "paragraphs": [
            "虽喜乘骢到水村，却愁诗敌势难亲。",
            "平生未竖降旗客，临老将为弃甲人。",
            "豸角勇无心害物，鸡皮怯有汗沾巾。",
            "数篇勉和情枯竭，潦倒词锋息战尘。"
        ],
        "title": "酬和知府李殿院见访之什往来不休因成四首  其四",
        "id": "011561ae-2942-4f69-858a-f5d5b0294ae5"
    },
    {
        "author": "魏野",
        "paragraphs": [
            "莫叹三山隔五云，建昌境好说纷纷。",
            "虽然尚作贫才子，犹免潜呼老使君。",
            "远逐朱轮输鴈阵，闲亲画舸羡鸥羣。",
            "棠郊独恨分携後，高论何时得再闻。"
        ],
        "title": "送王太博知建昌军",
        "id": "ff653569-a8ba-483b-a716-013cf6678363"
    },
    {
        "author": "魏野",
        "paragraphs": [
            "独院信寥寥，蚕生谷未苗。",
            "残春无数日，积雨复连宵。",
            "不恨流光速，唯伤去圣遥。",
            "那堪当此景，时见落花飘。"
        ],
        "title": "暮春雨中作",
        "id": "f0d60d24-b03e-46ef-aef7-c9021bb8cbb0"
    },
    {
        "author": "魏野",
        "paragraphs": [
            "蜀客贫游晋，山川木落空。",
            "军闲无虏寇，俗俭有尧风。",
            "鴈急长天外，馿迟落照中。",
            "圣君方选士，莫便叹途穷。"
        ],
        "title": "送蹇藏用之平阳",
        "id": "84a665ef-6382-4062-8897-ca7f90c2dcb3"
    },
    {
        "author": "魏野",
        "paragraphs": [
            "绛郡政闲闻，人家可闭门。",
            "马嘶花下路，犬睡月中村。",
            "吏亦擎书卷，民皆挈酒樽。",
            "行春思隠逸，多谢动吟魂。"
        ],
        "title": "和绛台王都官见寄春日书事之什",
        "id": "c65b2195-d3bb-442b-88af-3f0a61012c4a"
    },
    {
        "author": "魏野",
        "paragraphs": [
            "荆渚北堂宁圣善，棠阴东阁别严君。",
            "雪村山馆思亲梦，二十余宵两处分。"
        ],
        "title": "送袁景宗之荆渚宁觐",
        "id": "b0257792-47e2-4176-b9c7-588ad5ac621b"
    },
    {
        "author": "魏野",
        "paragraphs": [
            "爱于瘦马上吟诗，孟浩然真更似谁。",
            "雅称自将图画看，况君小笔胜王维。"
        ],
        "title": "寄庞房",
        "id": "548d9406-ff52-40b5-9a73-9efe9f2a0ceb"
    },
    {
        "author": "魏野",
        "paragraphs": [
            "清嫌水有不清泠，闲拥朱轮扣掩扃。",
            "乐广喜披溪上雾，戴逵惭认月边星。",
            "高情称就云为幕，雅咏宜镌石作屏。",
            "竹里小亭从此後，因君堪号降贤亭。"
        ],
        "title": "和酬李殿院见访之什",
        "id": "e4657ba6-3dc8-48f6-891e-62eccc544ffe"
    },
    {
        "author": "魏野",
        "paragraphs": [
            "阌乡右邑有吾亲，河上茅亭结构新。",
            "五老分明为北里，三峰咫尺是西邻。",
            "儿孙不厌闲游客，鸥鹭偏谙醉主人。",
            "彼此眠云相隠梦，从今应更往还频。"
        ],
        "title": "寄题阌乡李氏茅亭",
        "id": "ff88b8e5-bce4-4ceb-b03a-64d5815cf224"
    },
    {
        "author": "魏野",
        "paragraphs": [
            "将从两蜀下三湘，清世那忧道路长。",
            "杖屦虽然游自在，旌旗宁免别凄凉。",
            "召公化实宜歌咏，谢傅诗尤愧发扬。",
            "愿得德星归未动，光芒依旧照毫芒。"
        ],
        "title": "和酬李殿院以野将游吴蜀二首  其一",
        "id": "718a7728-b9f6-43e0-bb1c-5722b2a91f98"
    },
    {
        "author": "魏野",
        "paragraphs": [
            "携得筇枝背得琴，欲浮蜀浪陟吴岑。",
            "本期胜境酬双眼，却恨虚名阻片心。",
            "出似蓬飘宁免醉，住如匏系不妨吟。",
            "重酬雅咏重思想，太守相留意最深。"
        ],
        "title": "和酬李殿院以野将游吴蜀二首  其二",
        "id": "64e0db6c-9f17-4203-9f5c-de63d417eeca"
    },
    {
        "author": "魏野",
        "paragraphs": [
            "两地曾辞最重权，功如温树懒能言。",
            "从来富贵知何限，少有元戎是状元。"
        ],
        "title": "上知府大同王太尉六首  其一",
        "id": "4c5af505-f559-4a0e-8add-9bd3297c4a89"
    },
    {
        "author": "魏野",
        "paragraphs": [
            "暂辍居留从洛邑，坐棠亦恐不多时。",
            "皇储新策闻求辅，位冠春宫更是谁。"
        ],
        "title": "上知府大同王太尉六首  其二",
        "id": "0558669c-1e0f-416b-88b8-4077507a65fe"
    },
    {
        "author": "魏野",
        "paragraphs": [
            "五等诸侯稀五福，三朝官只欠三台。",
            "下车一变熙熙景，宾合多开印少开。"
        ],
        "title": "上知府大同王太尉六首  其三",
        "id": "5da0b275-21d8-4453-aafb-c30115746913"
    },
    {
        "author": "魏野",
        "paragraphs": [
            "健拥旌幢七十余，苦吟还似在山居。",
            "腹中万卷犹嫌少，更待邻州借僻书。"
        ],
        "title": "上知府大同王太尉六首  其四",
        "id": "f8844368-7d52-4173-8eb8-7eb25dad4b3e"
    },
    {
        "author": "魏野",
        "paragraphs": [
            "荐士满朝称弟侄，教民到处过儿孙。",
            "就中治陕偏清凈，不似侯门似道门。"
        ],
        "title": "上知府大同王太尉六首  其五",
        "id": "94e31d49-bd27-4078-9154-7f706841a1b7"
    },
    {
        "author": "魏野",
        "paragraphs": [
            "子细曾看九老图，科名官职尽难如。",
            "更思吕望同君岁，犹自磻溪坐钓鱼。"
        ],
        "title": "上知府大同王太尉六首  其六",
        "id": "3655b5a5-1e5b-4b43-83c1-9bd1ff6ff428"
    },
    {
        "author": "魏野",
        "paragraphs": [
            "道胜富如贫，亭临颍水滨。",
            "一瓢思祖德，三径与僧邻。",
            "虚白虽同性，丹青不似身。",
            "趋庭知有子，下榻岂无人。",
            "纫佩兰多老，成蹊李尽珍。",
            "开筵回雪少，联句聚星频。",
            "家谱书难备，州图画不真。",
            "遥题应未的，莫把刻贞珉。"
        ],
        "title": "吾友山阳蹇子韫尝游颍上言彼之居人有许氏者富不因贪学非求进于郡之西手植众木鬰然成林林下构亭壮而不丽郡倅黄公宗旦皇宋有名之士也常造焉上阙歌诗以旌其美故俾予请诗于子吾以子韫之请诗于予八十言以寄题",
        "id": "cb318797-4f3e-4b31-afa2-5b14e87fd09d"
    },
    {
        "author": "魏野",
        "paragraphs": [
            "履历三朝五十春，坐棠难见辍元臣。",
            "分茅已是无双将，折桂兼为第一人。",
            "郡邑暂时劳抚恤，华夷克日望陶钧。",
            "下车未暇求民瘼，先向东郊访隠沦。"
        ],
        "title": "上知府大同王太尉",
        "id": "9b62155c-2d49-4db6-8fad-25e13f1da1a6"
    },
    {
        "author": "魏野",
        "paragraphs": [
            "分符不独得民夸，玉署清华有棣华。",
            "重耳山河初作主，阖闾宫阙旧为家。",
            "风飘楼阁高低乐，日照池塘上下花。",
            "多谢到州农未劝，双金先沐寄烟霞。"
        ],
        "title": "酬赠绛台钱太尉见寄",
        "id": "6c4d036c-839e-4bf5-b7b4-4f59b57a571e"
    },
    {
        "author": "魏野",
        "paragraphs": [
            "溪上闲居四十春，春溪兰佩蕙为绅。",
            "自知吟咏非经济，谁道机谋学渭滨。",
            "三尺焦桐胜面友，数家老叟是比邻。",
            "少年多谢携诗什，来访疏慵潦倒人。"
        ],
        "title": "和酬张井见赠",
        "id": "0b6fb9cc-6b8b-4a5c-bd6b-9acbeda83475"
    },
    {
        "author": "魏野",
        "paragraphs": [
            "爪利嘴还刚，残阳啄更忙。",
            "千林蠹如尽，一腹馁何妨。",
            "形小过槐陌，声高近草堂。",
            "岂同闲燕雀，唯解占雕梁。"
        ],
        "title": "啄木鸟二首  其一",
        "id": "639c0ed2-a99d-4265-a8a9-cdaba09e0aca"
    },
    {
        "author": "魏野",
        "paragraphs": [
            "乱遶园林啄，终朝意若何。",
            "莫因饥不足，翻爱蠹偏多。",
            "渴映邻溪下，惊从别树过。",
            "辛懃咏还嘱，无损好枝柯。"
        ],
        "title": "啄木鸟二首  其二",
        "id": "085234d3-d885-48bb-a0e4-33abec50b433"
    },
    {
        "author": "魏野",
        "paragraphs": [
            "千里宁亲去，青春胜老莱。",
            "苦辞留不住，堪送到方回。",
            "行色秋仍惨，离声晚更哀。",
            "前程如有信，新鴈好凭来。"
        ],
        "title": "送张先宁觐",
        "id": "205b042a-6dd7-4dfb-9c1b-e44952e17687"
    },
    {
        "author": "魏野",
        "paragraphs": [
            "行装堪入画何如，马更羸于到任初。",
            "棠树喜抛州部籍，兰台宜掌国图书。",
            "草芽绿未侵官道，柳眼青先近帝居。",
            "愿共耀卿来旧地，飘缨拥旆过吾庐。"
        ],
        "title": "送党宣员外赴阙兼呈刘小谏",
        "id": "44e701e6-43c6-4724-a0ab-749eb44d84f1"
    },
    {
        "author": "魏野",
        "paragraphs": [
            "瑞雪祥云见盛时，功轻苦雨谩霏霏。",
            "坠来虽作天花瘦，消去偏滋垄麦肥。",
            "太守登楼飘绣袂，幽人出户混麻衣。",
            "邻封愿得还如此，免说秦饥与晋饥。"
        ],
        "title": "次韵和李殿院咏雪",
        "id": "95e6a40e-580b-4c12-a7d6-ea7e5588675a"
    },
    {
        "author": "魏野",
        "paragraphs": [
            "花骢秋健绣旗开，渐远棠郊近帝台。",
            "耳目紧官终拜去，股肱雄镇暂迎来。",
            "两州将相为交代，三径渔樵阻接陪。",
            "犹頼雅章留刻石，时时闲看拂尘埃。"
        ],
        "title": "送李殿院移镇淮阳",
        "id": "25d460db-1aed-46ae-89f7-5c15a4ed57d5"
    },
    {
        "author": "魏野",
        "paragraphs": [
            "旌旗如火马如风，十二峰前去少同。",
            "锦帐选抡为漕使，绣衣交代是家翁。",
            "蛮儿亦在提封内，神女犹居畏爱中。",
            "好继金陵丁太尉，留题尽着碧纱笼。"
        ],
        "title": "送武屯田赴峡路均输兼简臧殿院",
        "id": "1cf0f8ca-6747-4294-9948-25128eba7931"
    },
    {
        "author": "魏野",
        "paragraphs": [
            "岂假栽培力，自然殊众芳。",
            "开非因雨露，落不为风霜。",
            "鸡似残鶑啭，蛾如宿蝶狂。",
            "丹心尘岂染，明焰雾难藏。",
            "堕睫客看懒，画眉人翦忙。",
            "杏园游宴者，曾借我余光。"
        ],
        "title": "灯花",
        "id": "1c0c8cf6-6747-4b09-adc7-363f20507726"
    },
    {
        "author": "魏野",
        "paragraphs": [
            "赤县滞清才，家曾有国来。",
            "埋金宁变土，烧玉岂为灰。",
            "敏手知谁敌，冥心懒自媒。",
            "雅章蒙寄惠，味胜沃醇杯。"
        ],
        "title": "次韵和酬知开封县钱易学士见寄三首  其一",
        "id": "83f04cbe-69ea-447c-a398-7937a7b2d210"
    },
    {
        "author": "魏野",
        "paragraphs": [
            "远劳仙馆客，相勉寄诗来。",
            "岂有口更叹，兼无心可灰。",
            "贫资闲寿命，吟助道梯媒。",
            "信拙过朝暮，除能泥酒杯。"
        ],
        "title": "次韵和酬知开封县钱易学士见寄三首  其二",
        "id": "e3c013af-6272-4887-a6d7-0bf4a318e81b"
    },
    {
        "author": "魏野",
        "paragraphs": [
            "珠落银钩向玉笺，不还合浦到溪边。",
            "无双双美真堪爱，似听湘娥鼓舜弦。"
        ],
        "title": "次韵和酬知开封县钱易学士见寄三首  其三",
        "id": "9e7dbed7-975a-4aa0-892b-8aa209bfec95"
    },
    {
        "author": "魏野",
        "paragraphs": [
            "功名不独世推降，五福天钟更少双。",
            "倚注即看宣几杖，休闲唯待让旌幢。",
            "家园到想倾金箧，御宴迎应倒玉缸。",
            "重过嵩山定回首，白云深锁旧吟窗。"
        ],
        "title": "送王太尉赴诏二首  其一",
        "id": "c9c3f054-1e81-4c0c-848c-acec9ad239d2"
    },
    {
        "author": "魏野",
        "paragraphs": [
            "三朝元老状元稀，乞赴彤庭诏便依。",
            "金鼎位高将正拜，璧田家近恐妨归。",
            "殊恩每过莓苔径，别泪偏沾薜荔衣。",
            "从此征车东去後，甘棠风物减光辉。"
        ],
        "title": "送王太尉赴诏二首  其二",
        "id": "7bcfd1a5-d865-4e98-b8c0-edaae28dd565"
    },
    {
        "author": "魏野",
        "paragraphs": [
            "贵不忘贫贱，华缄到弊庐。",
            "分明如国史，子细似家书。",
            "情有千重在，词无一字虚。",
            "未谐亲谢去，东望但踌蹰。"
        ],
        "title": "谢王太博惠书",
        "id": "89f44125-2bd5-46a9-8557-cdf4a716d435"
    },
    {
        "author": "魏野",
        "paragraphs": [
            "迢递西南路，山多水莫穷。",
            "波涛千里远，风雪一船空。",
            "海兽形难识，蛮僧语不通。",
            "此行忘险阻，义与在原同。"
        ],
        "title": "送蹇藏用省兄",
        "id": "3d21e521-566a-43df-ba3a-c9d33c452002"
    },
    {
        "author": "魏野",
        "paragraphs": [
            "苍翠两三枝，亲和冻块移。",
            "旋吟酬得处，就刻记栽时。",
            "已任雪频洒，未禁风苦吹。",
            "幽人心自足，千亩复堪嗤。"
        ],
        "title": "新栽竹",
        "id": "00890bb1-0d75-4262-82ca-ff4b6ee6e06b"
    },
    {
        "author": "魏野",
        "paragraphs": [
            "杜牧科名李贺曹，初官花幙莫辞劳。",
            "年颜不似诗情老，公器还如酒户高。",
            "我称卧游蓝碧嶂，君宜立近赭黄袍。",
            "雅章酬晚惭慵拙，吟社何人与破逃。"
        ],
        "title": "和酬何泳推官见赠",
        "id": "0b8be58d-035c-4838-8835-5e3229863d9a"
    },
    {
        "author": "魏野",
        "paragraphs": [
            "此去知君免叹嗟，荐章先已到京华。",
            "宾筵沉滞才虽久，仙省遨游路不赊。",
            "绿映酒旗村店柳，红迎诗笔御园花。",
            "几多祖席棠郊外，马上回看日已斜。"
        ],
        "title": "送孙推官之阙下",
        "id": "660dd3af-f6a3-4bac-8b57-876b78efa041"
    },
    {
        "author": "魏野",
        "paragraphs": [
            "先生亡不朽，太华合为碑。",
            "至道虽无迹，玄言尚有诗。",
            "乱飞云似觅，不食鹤应悲。",
            "独遶空坛下，山风动紫芝。"
        ],
        "title": "留题华山陈先生旧隠",
        "id": "22769898-9535-4ff5-af9c-74bec7b8d7f0"
    },
    {
        "author": "魏野",
        "paragraphs": [
            "一生无一事，兀兀复腾腾。",
            "信脚虽过寺，斋心不请僧。",
            "松篁为活计，琴酒是良朋。",
            "除却君酬唱，他人亦懒能。"
        ],
        "title": "和冯亚见赠",
        "id": "e9df1539-0c9f-411e-8637-e8cb6fe83c4e"
    },
    {
        "author": "魏野",
        "paragraphs": [
            "同解约同歧，情怀独若为。",
            "问愁离郡早，留恐到京迟。",
            "岁晚催行计，时丰省举资。",
            "前春浑化去，莫忘野人诗。"
        ],
        "title": "送王专李安赴举",
        "id": "be945241-f48e-4a52-a48a-0e937fde7dd5"
    },
    {
        "author": "魏野",
        "paragraphs": [
            "召棠阴里邵梅仙，守选南归路七千。",
            "辛苦已伤过岭外，别离那忍向花前。",
            "到京店舍逢新火，度越封疆入瘴烟。",
            "相顾与君头尽白，不知後会是何年。"
        ],
        "title": "送陕尉邵国华南归",
        "id": "4f7c8083-0ff1-4c96-813d-7c6b4887547a"
    },
    {
        "author": "魏野",
        "paragraphs": [
            "弃繻东入武牢关，帝里经年岂是闲。",
            "鶂退暂知淹凤藻，鹏残即看上鳌山。",
            "讨论想慰门人意，谈笑应开翰长颜。",
            "唯我块然谁共处，终朝门掩竹林间。"
        ],
        "title": "和王衢见寄兼呈董行父",
        "id": "e689f869-878d-4e86-936f-43f877f08d73"
    },
    {
        "author": "魏野",
        "paragraphs": [
            "秋夕满秦川，登临渭水边。",
            "残阳初过雨，何树不鸣蝉。",
            "极浦涵新月，孤帆没远烟。",
            "渔人空老尽，谁似太公贤。"
        ],
        "title": "渭上秋夕闲望",
        "id": "03985fdb-8990-4da3-80a0-505ff2664319"
    },
    {
        "author": "魏野",
        "paragraphs": [
            "战死掩无坟，生降耻负君。",
            "古今魂易吊，贵贱骨难分。",
            "狐兔迷莎径，乌鸢噪陇云。",
            "谁家有征妇，曾此待回军。"
        ],
        "title": "过古战场",
        "id": "bc4787da-3b39-4057-a7ef-114a13f30ffa"
    },
    {
        "author": "魏野",
        "paragraphs": [
            "长安春色自依依，大命移应地不知。",
            "蔓草已迷双凤阙，千花犹照九龙池。",
            "岂无东合开今日，尚有南山似旧时。",
            "一月悠悠游不足，青门欲出步迟迟。"
        ],
        "title": "长安春日书事",
        "id": "b2348174-25cf-4abb-a881-8e3a11488095"
    },
    {
        "author": "魏野",
        "paragraphs": [
            "操麾授钺器纵横，尽说长城指顾成。",
            "岳既孕灵偏有意，天何促寿太无情。",
            "明堂欲建栋梁折，巨海将浮舟楫倾。",
            "未得四旬余四载，龙旌不觉变铭旌。"
        ],
        "title": "哭钱观察",
        "id": "8c12ae01-db9a-48e4-865f-594ee72f8a66"
    },
    {
        "author": "魏野",
        "paragraphs": [
            "却为虚名动叹嗟，难如云鹤转天涯。",
            "两川尚阻寻三友，四海空传是一家。",
            "白发无多残岁月，青城何限好烟霞。",
            "此生不遂闲游去，蜀魄巴猿恨莫夸。"
        ],
        "title": "将游蜀中恨有所滞至情难蓄发为拙诗寄锦川峡路薛田臧奎二运使提刑杨及",
        "id": "addcc38e-75c6-4375-91c0-e0ef1681f1ea"
    },
    {
        "author": "魏野",
        "paragraphs": [
            "闲翫正严凝，神和澹镜澄。",
            "至清无隠物，微暖不生冰。",
            "派想河难杂，源疑济是朋。",
            "窥鱼光照鹤，洗钵影摇僧。",
            "逗石声偏响，烹茶味更增。",
            "四溟终必到，八封内先称。",
            "气逐岩云起，纹随竹吹兴。",
            "戏游鳞未化，呼饮鸟相应。",
            "静乐惭非智，成章愧不能。",
            "终朝临处处，虽浅亦兢兢。"
        ],
        "title": "疑山石泉",
        "id": "4d435dfe-9427-4b10-b3b9-d72d9de80e92"
    },
    {
        "author": "魏野",
        "paragraphs": [
            "相寻如有事，独去似无依。",
            "海内山游徧，江边寺始归。",
            "题诗当路少，乞食入城稀。",
            "肯学寻常辈，忙忙为紫衣。"
        ],
        "title": "送端上人南归",
        "id": "9567ef49-1f3f-4bc5-8eec-391c7884a597"
    },
    {
        "author": "魏野",
        "paragraphs": [
            "小亭高岸上，危绝复何言。",
            "墨迹唐丞相，诗牌宋状元。",
            "山形连二华，河势泻三门。",
            "吏隠真宜此，无穷景满轩。"
        ],
        "title": "题陕府同判衙吏隠亭",
        "id": "dcd9f730-a2ce-44a1-b5e7-068f3f996f88"
    },
    {
        "author": "魏野",
        "paragraphs": [
            "客携春榜至，开处倚柴荆。",
            "未看御题目，先寻君姓名。",
            "本期邻状首，敢叹滞文明。",
            "不会玄穹意，默然空怆情。"
        ],
        "title": "闻李安下第因有所感",
        "id": "1d516fd4-877e-4ad5-8a28-e38507203062"
    },
    {
        "author": "魏野",
        "paragraphs": [
            "将钺截琼瑶，亲题寄山野。",
            "喜若再和羹，味如重啖炙。",
            "身在蜗庐中，心悬雀台下。",
            "龙门许复登，奔驰宁俟驾。"
        ],
        "title": "次韵和邺都赵尚书见寄",
        "id": "040e9598-ed08-4188-99be-821af57995ef"
    },
    {
        "author": "魏野",
        "paragraphs": [
            "从军重叠继家声，雅称风流旧信灵。",
            "功业即看辉圣日，科名先已应台星。",
            "丝蚕地说连河朔，戎马尘闻近虏庭。",
            "正是穷秋雨多际，不堪回首向郊垧。"
        ],
        "title": "送王衢之任德之推官",
        "id": "0d04785e-c94a-4f86-af98-d2d24b6e1ec9"
    },
    {
        "author": "魏野",
        "paragraphs": [
            "自古人人足叹嗟，闲游得侣复堪夸。",
            "可怜十宿无喧杂，不在僧家即道家。"
        ],
        "title": "别云台观同宿饶益寺与薛田联句",
        "id": "00e7b6a4-6965-457f-a85e-b7adbb361ace"
    },
    {
        "author": "魏野",
        "paragraphs": [
            "尧水不垫民，温泉溺唐祚。",
            "兵处洗不得，翻为天下污。",
            "山鸟徒咬咬，翠华无问处。"
        ],
        "title": "经温泉",
        "id": "e45682d1-df6e-48c2-9618-b721ab2892d1"
    },
    {
        "author": "魏野",
        "paragraphs": [
            "天地无他功，其妙在自然。",
            "尧舜无他圣，其要在知贤。",
            "知贤无他术，观其出处焉。",
            "尧苟不知舜，徒云能则天。"
        ],
        "title": "寓兴七首  其一",
        "id": "d9d2c00e-adb9-4e26-afcf-7b0b0b989869"
    },
    {
        "author": "魏野",
        "paragraphs": [
            "每念李斯首，不及严光足。",
            "斯首不自保，光足舒帝腹。",
            "我心异老聃，惊宠不惊辱。",
            "岂敢示他人，吟之将自勖。"
        ],
        "title": "寓兴七首  其二",
        "id": "a5438e10-be0b-4a42-abce-be787ecb7edc"
    },
    {
        "author": "魏野",
        "paragraphs": [
            "秦鉴虽至明，不能自照烛。",
            "楚剑徒云利，翻将自杀戮。",
            "有国苟失贤，若跣瞽双目。",
            "况履艰险途，举步成颠覆。",
            "秦楚昧于斯，宝器徒收畜。"
        ],
        "title": "寓兴七首  其三",
        "id": "e2bdf8e2-4cf4-4107-9ff0-42a5cadefda6"
    },
    {
        "author": "魏野",
        "paragraphs": [
            "伯夷非好饿，展禽非好黜。",
            "圣人不私己，动为万世则。",
            "夷齐苟就禄，贼乱何由窒。",
            "展禽苟便去，何人肯佐国。",
            "其迹则有殊，其道万为一。"
        ],
        "title": "寓兴七首  其四",
        "id": "33497501-5205-495b-844c-8b5d4e070009"
    },
    {
        "author": "魏野",
        "paragraphs": [
            "圣人不避嫌，小人不避耻。",
            "伊尹放太甲，董贤居高位。",
            "嗟嗟若此人，堪爱复堪鄙。"
        ],
        "title": "寓兴七首  其五",
        "id": "1a20f764-0362-483f-9833-2f84fe91a21e"
    },
    {
        "author": "魏野",
        "paragraphs": [
            "天地劳覆载，日月劳往还。",
            "此尚不能息，何况在其间。",
            "鸟兽饮食外，悠悠无贪悭。",
            "如何人异此，昼夜机相关。",
            "顾我道何如，心足身长闲。"
        ],
        "title": "寓兴七首  其六",
        "id": "93f03d28-04cd-4bcc-af16-1469bed934af"
    },
    {
        "author": "魏野",
        "paragraphs": [
            "勿谓患至大，君圣民有頼。",
            "勿谓事至小，父荒子无告。",
            "因思唐尧九年水，少于骊姬数滴泪。"
        ],
        "title": "寓兴七首  其七",
        "id": "5364dea7-33a3-43d5-ac11-007678a4bdf5"
    },
    {
        "author": "魏野",
        "paragraphs": [
            "风流官职称红莲，花发多同太守筵。",
            "绿醑十分倾玉斝，清商一部列金钿。",
            "池塘闲咏陪灵运，楼阁时登异仲宣。",
            "更想清明倚公暇，栖岩万固到应偏。"
        ],
        "title": "寄河中王专推官兼呈知府孙学士",
        "id": "f81b6f4a-4eeb-4590-96f9-9901cc16e747"
    },
    {
        "author": "魏野",
        "paragraphs": [
            "知韫才能负壮心，莫嗟作尉尚湮沉。",
            "幽求起去登台席，居易征来入翰林。",
            "望气台边桑柘密，弃繻关畔水云深。",
            "怜君况是征君後，闲拟秋凉策杖寻。"
        ],
        "title": "寄赠桃林尉史温",
        "id": "a871b8ad-ba1e-49e3-9bb1-9682081c7345"
    },
    {
        "author": "魏野",
        "paragraphs": [
            "少年来作簿，英俊复谁如。",
            "好事虽闻旧，能官不觉初。",
            "耽忧因稼穑，废寝为诗书。",
            "客恋门前住，民欣部内居。",
            "亲科公舍竹，教种职田蔬。",
            "异日厅应锁，清才本有余。"
        ],
        "title": "赠陕县薛偕主簿",
        "id": "1c305f9a-4492-4680-8996-6c59d1f4c14c"
    },
    {
        "author": "魏野",
        "paragraphs": [
            "从前宰字绝文词，喜遇今来并有诗。",
            "封禅榜偏推凤藻，陶镕笔肯转稽迟。",
            "讼庭任静犹忘寐，文会虽忙不後期。",
            "莫怪林间强酬和，一般民最受深知。"
        ],
        "title": "次韵和王希知县见赠",
        "id": "57facbfe-15bc-477a-a2c9-584468b684e6"
    },
    {
        "author": "魏野",
        "paragraphs": [
            "鸳鸿出宰去如何，莫为辞亲发浩歌。",
            "淹抑暂因民制锦，骞翔终预帝搜罗。",
            "樽前老泪流虽尽，林下离肠断已多。",
            "却羡使君为旧友，公余开宴日相过。"
        ],
        "title": "送钱中舍移任洋州兴道县兼呈知郡李屯田",
        "id": "0b559e16-4b19-49fa-9cc4-6092c0bbcfe0"
    },
    {
        "author": "魏野",
        "paragraphs": [
            "天非道莫尊，道非贤莫存。",
            "始知贤人生，与道为轮辕。",
            "明庭亲选士，虑彼贤愚浑。",
            "天子至文明，擢公为状元。",
            "一榜三百人，默默谁复言。",
            "有如凤在林，众鸟不敢喧。",
            "威棱廌有角，度量海无垠。",
            "直入仲尼室，不顾孟轲门。",
            "文得古中新，陈熟甚已冤。",
            "一字如一星，光芒不见痕。",
            "首官来理陕，棠树换枯根。",
            "淑气春风和，美化冬日暄。",
            "至诚物莫欺，至明物莫昏。",
            "平思治地陕，清欲变河源。",
            "我生三十年，未尝离丘园。",
            "朴性昧巧习，惟知道可敦。",
            "贫巷无富车，闲地唯云屯。",
            "我愿为松竹，生在君子轩。",
            "早夜接清风，节高阴更繁。",
            "何当亲教授，如渴饮衢樽。",
            "斯言拙且直，堪将鬼神论。"
        ],
        "title": "赠孙何状元",
        "id": "0dd08a78-6b6d-4e28-bd8f-f503ad7080b3"
    },
    {
        "author": "魏野",
        "paragraphs": [
            "知己念不见，块然何为生。",
            "慈母无丑子，澹父有妍情。",
            "冻云少舒泰，独鹤多哀鸣。",
            "兹怀若为写，援琴不成声。"
        ],
        "title": "寄友人臧奎",
        "id": "8a990aa7-0567-4c8c-aee9-f02632721342"
    },
    {
        "author": "魏野",
        "paragraphs": [
            "至道不在言，至言不在舌。",
            "在琴复在诗，谅唯君子别。",
            "侯门戟森森，中有野人谒。",
            "非趋势利场，慕彼仁义辙。",
            "此去几迟留，忽焉还岁月。",
            "孤心伤欲摧，冻足涩如折。",
            "离声无歌钟，行色有霜雪。",
            "去矣当复来，琴弦未欲绝。"
        ],
        "title": "别同州陈太保",
        "id": "459ee262-7af9-4b2c-832e-7402a9de15da"
    },
    {
        "author": "魏野",
        "paragraphs": [
            "野客访琴僧，夜午月又午。",
            "为我弹熏风，似听重华语。"
        ],
        "title": "宿晦上人房",
        "id": "c6ff9b78-8649-48a7-9d33-71632afc0ab9"
    },
    {
        "author": "魏野",
        "paragraphs": [
            "雨破畏日沉，月出酷暑歇。",
            "衙中河亭上，静与山不别。",
            "良朋俱远来，文会一何悦。",
            "箕踞巾舄闲，玩好琴樽列。",
            "繁礼厌拘挛，陈言誓摆脱。",
            "挥尘影参差，饭果香馥烈。",
            "酒令时解严，谈锋久不缺。",
            "乐天无荒淫，饱德异饕餮。",
            "高谈闻嚯浪，正义排诡谲。",
            "抗俗绝依违，评文无诋诘。",
            "舆论鄙诪张，奴学贱剽窃。",
            "征引角竞出，联唱更相发。",
            "较善合权衡，驰义同轨辙。",
            "万物情难逃，千古疑皆决。",
            "圣道约扶持，淫辞谋劓刖。",
            "风鉴定妍媸，天机藏巧拙。",
            "是物有废兴，唯道无本末。",
            "义路自坦夷，世途终兀臬。",
            "烈士死光辉，常徒生汨没。",
            "逸气小风云，直笔轻斧钺。",
            "孟轲心不动，陶潜腰耻折。",
            "疲倦仆屡更，辉映烛频跋。",
            "浩歌不成调，狂舞宁赴节。",
            "气候随斗占，分野为星别。",
            "蛩韵时断续，渔灯乍明灭。",
            "河声疑地震，电影若天裂。",
            "飘风夺轻纨，零露透疏葛。",
            "酒海倾屡空，诗源浩不竭。",
            "咸平己亥岁，二年时六月。",
            "此会是何人，其名野奎越。"
        ],
        "title": "夏夜与臧奎陈越会宿河亭联句三十韵",
        "id": "cc7f0599-a180-4c4d-9b1d-69f5d3f7dddf"
    },
    {
        "author": "魏野",
        "paragraphs": [
            "万仞云根泉，清泠濯我足。",
            "森森沧爪甲，凛凛寒肌肉。",
            "来初自试探，坐久频舒缩。",
            "触开浪花白，踏破苔衣绿。",
            "肺腑亦清泠，形影相照烛。",
            "忽罢避游鱼，未归妨渴鹿。",
            "惧浊远泥沙，就阴怜草木。",
            "浸润易调畅，狎翫难羁束。",
            "欲伐我未能，先起人何速。",
            "此会高且闲，愿继渔父躅。"
        ],
        "title": "解城条山",
        "id": "8eb97f2a-3daf-40b7-a3ed-8be7c027d4bc"
    },
    {
        "author": "魏野",
        "paragraphs": [
            "夜浅月未生，春寒雪犹在。",
            "吴僧携古琴，来与山人会。",
            "诗心有是非，禅话无慷慨。",
            "高鸿自冥冥，弋者复何害。"
        ],
        "title": "宿王辟宅与王专洎用晦上人因成联句",
        "id": "c441f15f-b2a5-42aa-ace6-9c3e7df6faa2"
    },
    {
        "author": "魏野",
        "paragraphs": [
            "危城闲登临，秋色际空碧。",
            "四顾廓且平，万虑忽然释。",
            "精诚日月暗，旷达天地窄。",
            "壮节但孤耸，愤气欲四射。",
            "盐穴狂风号，峭壁浓岚滴。",
            "胆气高虚空，眼目无疆域。",
            "幽耳如洗濯，刚肠若刳剔。",
            "高谭俗不闻，嘉句景来索。",
            "四时归牢笼，万象在咫尺。",
            "山势出嵩华，地界连虞虢。",
            "意脱喧卑场，神入清虚宅。",
            "千峰如聚拳，万木同森戟。",
            "白云闲不动，飞鸟忽相逆。",
            "平莎类裀褥，远籁当琴瑟。",
            "定交心欲剖，言利口难擘。",
            "不作蔽日云，愿为补天石。",
            "道在乐诗书，时平偃金革。",
            "笑傲得良朋，狂散绝勍敌。",
            "笔功压班输，酒肠欺乌获。",
            "逸思骤雨倾，欢情湍水激。",
            "玄门匪防御，学海讵沉溺。",
            "实果间酒巡，邻谷和歌拍。",
            "头鄙钟仪冠，足爱谢公屐。",
            "静胜贯兵法，默论通禅寂。",
            "聚散伤轮蹄，兴亡悲简册。",
            "回飙激吟魂，长空挂醉魄。",
            "泉石无荣枯，尘埃自休戚。",
            "鸟道晚采樵，人家晴种麦。",
            "暮野牛羊杂，重虚鹰隼击。",
            "涿鹿树围青，盐池霞照赤。",
            "画牛羡山相，狎鸥怜海客。",
            "古人何卑屑，束缚于名迹。"
        ],
        "title": "淳化五年秋八月二十四日鉅鹿魏野江东僧用晦赵郡李识登解城琅琊王衢命联句诗一章凡六十四句请题于是",
        "id": "97c56352-6c08-4366-9433-c25259461374"
    },
    {
        "author": "魏野",
        "paragraphs": [
            "君为北道生张八，我是西州熟魏三。",
            "莫惜樽前无笑语，半生半熟未相谙。"
        ],
        "title": "赠妓张八",
        "id": "9fd9669a-3720-40f0-9cc6-00ef6dafff7f"
    },
    {
        "author": "魏野",
        "paragraphs": [
            "碎剪红绡间绿丛，风流疑在列仙宫。",
            "朝真更欲熏香去，争掷霓衣上宝笼。"
        ],
        "title": "蔷薇",
        "id": "7e4aab40-f2ed-4bfc-be4c-45795c6eaddf"
    },
    {
        "author": "魏野",
        "paragraphs": [
            "露侵短褐晓寒轻，星斗阑干野外明。",
            "寂寞小桥和梦过，豆花深处草虫鸣。"
        ],
        "title": "晓",
        "id": "751f3eac-c304-4852-bd58-8e1fc2f2030e"
    },
    {
        "author": "魏野",
        "paragraphs": [
            "世情冷暖由分别，何必区区较异同。",
            "但得常将红袖拂，也应胜似碧纱笼。"
        ],
        "title": "题僧寺",
        "id": "d87a7fab-ef5c-4925-a005-0cdd1aa20ea1"
    },
    {
        "author": "魏野",
        "paragraphs": [
            "寻真误入蓬莱岛，香风不动松花老。",
            "采芝何处未归来，白云满地无人扫。"
        ],
        "title": "寻隠者不遇",
        "id": "1be8cada-b102-40ad-8ae6-1f066fd54c8a"
    },
    {
        "author": "魏野",
        "paragraphs": [
            "今日临风泪，潇潇似绠縻。",
            "空怀徐稚絮，谁立郑玄碑。",
            "无力酬推毂，平时愤抵巇。",
            "何人知枉状，路粹岂能为。"
        ],
        "title": "挽王平甫",
        "id": "1f4c511f-6782-472b-b579-0467334bea08"
    },
    {
        "author": "魏野",
        "paragraphs": [
            "有何辛苦有何愁，个个林间尽白头。",
            "细叶累巢花影暖，微虫共食竹阴秋。",
            "清音岂许黄鶑伏，素羽曾教白鹭羞。",
            "唯尔鬓毛应似我，相逢不用话因由。"
        ],
        "title": "白头公",
        "id": "851bab92-753a-4cd8-bfcb-77b1a66745bf"
    },
    {
        "author": "魏野",
        "paragraphs": [
            "东观刘郎一古儒，等闲简帖类经书。",
            "论交不弃如云客，并马常容似雪馿。",
            "蝴蝶梦魂知有据，凤凰诏命想无虚。",
            "翻愁旦暮西垣去，难伴王维宿直庐。"
        ],
        "title": "刘烨大着忽惠雅章喜惧交集辄增二咏聊以谢酬",
        "id": "fa5364d6-ba75-4866-ab6c-38dd293473fd"
    },
    {
        "author": "魏野",
        "paragraphs": [
            "知心人去野人孤，犹頼时时见凤雏。",
            "病里凤雏辞又去，老身纵健不如无。"
        ],
        "title": "送薛阶迎觐察院",
        "id": "50ac41a0-3ee9-4bd7-8160-7169c4dae29e"
    },
    {
        "author": "魏野",
        "paragraphs": [
            "君去华亭鹤又殂，眼前空见众禽雏。",
            "欲凭转乞为闲伴，许史多情许我无。"
        ],
        "title": "又次前韵兼乞鹤",
        "id": "c6a8ce2a-a298-4809-889c-d40abad1c880"
    },
    {
        "author": "魏野",
        "paragraphs": [
            "谁人把我狂诗句，写向添苏绣户中。",
            "闲暇若将红袖拂，还应胜得碧纱笼。"
        ],
        "title": "诗一首",
        "id": "80f93b3b-aede-4e7b-b3f2-fe207a059bca"
    },
    {
        "author": "魏野",
        "paragraphs": [
            "城里争看城外花，独来城里访僧家。",
            "辛勤旋觅新钻火，为我亲烹岳麓茶。"
        ],
        "title": "诗一首",
        "id": "83262014-2b75-4325-a313-7530487a807c"
    },
    {
        "author": "魏野",
        "paragraphs": [
            "通体全无力，酡颜不自持。"
        ],
        "title": "句  其一",
        "id": "e4b7d2ef-545a-459d-8b73-e0d8c6b43c60"
    },
    {
        "author": "魏野",
        "paragraphs": [
            "放人少处先登第，举族贫时已受官。"
        ],
        "title": "句  其二",
        "id": "d6fb9519-2f08-4bf1-a028-47a223545218"
    },
    {
        "author": "魏野",
        "paragraphs": [
            "诗题：清明首句：无花无酒过清明。"
        ],
        "title": "存目  其一",
        "id": "90f7cbec-bed7-4f84-abdd-3fa5a34b4f44"
    },
    {
        "author": "魏野",
        "paragraphs": [
            "诗题：秋日登楼客次怀张覃进士首句：闲说飘流亦异乡。"
        ],
        "title": "存目  其二",
        "id": "d848acdf-d07d-4b54-bbe8-6f820938a017"
    },
    {
        "author": "臧奎",
        "paragraphs": [
            "无正文。"
        ],
        "title": "三门与魏野联句题东楼",
        "id": "4bcc63c2-a886-4f50-981a-f4160e4e11b3"
    },
    {
        "author": "臧奎",
        "paragraphs": [
            "无正文。"
        ],
        "title": "夏夜与魏野陈越会宿河亭联句三十韵",
        "id": "81eb7394-cf03-46e4-be60-c1122244fe72"
    },
    {
        "author": "王辟",
        "paragraphs": [
            "无正文。"
        ],
        "title": "将离蓝田同魏野饮于亭联成二韵",
        "id": "d014e1b8-3e25-4e34-b1c0-8a2a65de44da"
    },
    {
        "author": "王辟",
        "paragraphs": [
            "无正文。"
        ],
        "title": "宿宅与王专魏野洎用晦上人因成联句",
        "id": "b42851b4-5fb2-440a-8a22-4bdb6d6be43b"
    },
    {
        "author": "王专",
        "paragraphs": [
            "无正文。"
        ],
        "title": "宿王辟宅与魏野洎用晦上人因成联句",
        "id": "a5fde7f1-5122-4f72-8f53-858ff846c5e5"
    },
    {
        "author": "释用晦",
        "paragraphs": [
            "无正文。"
        ],
        "title": "解城条山联句宿王辟宅与王专洎魏野因成联句淳化五年秋八月二十四日鉅鹿魏野江东僧用晦赵郡李识登解城琅琊王衢命联句诗一章凡六十四句请题于是",
        "id": "b20ff65d-10b0-409b-9a99-858c2a1b57ae"
    },
    {
        "author": "王衢",
        "paragraphs": [
            "无正文。"
        ],
        "title": "解城条山联句淳化五年秋八月二十四日鉅鹿魏野江东僧用晦赵郡李识登解城琅琊王衢命联句诗一章凡六十四句请题于是",
        "id": "730820b2-b6c2-42a9-91e0-ea8fb161c7ec"
    },
    {
        "author": "李识",
        "paragraphs": [
            "无正文。"
        ],
        "title": "解城条山联句淳化五年秋八月二十四日鉅鹿魏野江东僧用晦赵郡李识登解城琅琊王衢命联句诗一章凡六十四句请题于是",
        "id": "338870dd-ab43-49dc-9c9a-3698e481eb59"
    },
    {
        "author": "范贻孙",
        "paragraphs": [
            "名僧高隠尽修行，人说吾师最出羣。",
            "新向天台承帝泽，便朝梁院谢明君。",
            "几程烟水趋丹阙，一院杉松锁白云。",
            "却泛轻杯旧山去，石桥秋月会声闻。"
        ],
        "title": "送崇教大师归天台谨吟七言四韵",
        "id": "bc325407-ce03-424d-9887-4632e2df6d01"
    },
    {
        "author": "钱若水",
        "paragraphs": [
            "一夜春风满帝都，禁林清晓宴簪裾。",
            "玉堂乍到惊凡目，金锁徐开见御书。",
            "四字骊龙争夭矫，两篇琼树斗扶疏。",
            "词臣此会人应羡，圣主多才古不如。",
            "日上花砖帘卷後，柳遮铃索雨晴初。",
            "阁前吟罢先沈醉，忘却西垣有直庐。"
        ],
        "title": "禁林燕会之什",
        "id": "33f5e232-9e6f-4e28-b445-96a20fc6a0ae"
    },
    {
        "author": "钱若水",
        "paragraphs": [
            "夫子厌承明，还求领郡行。",
            "两章干负扆，数刻对延英。",
            "岂独彩衣乐，兼为昼锦荣。",
            "圣朝循吏传，首得见君名。"
        ],
        "title": "送杨大年知处州二首  其一",
        "id": "6456a73b-b1fb-471a-b2d3-2f154267ba3d"
    },
    {
        "author": "钱若水",
        "paragraphs": [
            "汗简成惇史，分符别近班。",
            "仍闻括苍郡，酷似武夷山。",
            "卷箔烟霞丽，登楼水石闲。",
            "二年弃官去，惟我独何颜。"
        ],
        "title": "送杨大年知处州二首  其二",
        "id": "add10f55-0fb4-4ccd-83b2-98eb8bad8e3f"
    },
    {
        "author": "钱若水",
        "paragraphs": [
            "裴相亭成未退身，空烦舞袖与歌尘。",
            "至今亭下萧萧竹，似对秋风怨主人。"
        ],
        "title": "济源县裴公亭",
        "id": "e889f27a-11bd-4aa5-9f4c-c1f1fb4648c2"
    },
    {
        "author": "钱若水",
        "paragraphs": [
            "居近华林对白云，义风深可羡人伦。",
            "儿孙尽得诗书力，门巷偏多车马尘。",
            "楼上落霞粘笔砚，池边怪石间松筠。",
            "乡闾岂独民迁善，阶砌无关鸟亦驯。",
            "朱实垂庭红橘熟，清香袭坐药畦春。",
            "他年好卜为邻住，悔葺吾庐洛水滨。"
        ],
        "title": "咏华林书院",
        "id": "0528a270-3216-48f0-8e80-720db1cfe467"
    },
    {
        "author": "钱若水",
        "paragraphs": [
            "三陪藻燕簪裾上，五对龙颜日月边。"
        ],
        "title": "句  其一",
        "id": "b82a851e-6553-46ce-91c4-d3836ba392b8"
    },
    {
        "author": "钱若水",
        "paragraphs": [
            "黼座劝觞钧乐逸，云章属韵待貂传。"
        ],
        "title": "句  其二",
        "id": "2c3579e8-f8c3-49a5-9db1-735b1944a1da"
    },
    {
        "author": "释遇昌",
        "paragraphs": [
            "雨霁遥空木落时，危亭南望倍依依。",
            "白莲旧社人离久，丹阙经年信去稀。",
            "入观夜堂江月满，挥松秋殿昼灯微。",
            "林中自有吾庐在，请益终期海上归。"
        ],
        "title": "上法智大师",
        "id": "1774cafa-4863-48a0-a66b-b7f304c7caaf"
    },
    {
        "author": "冯起",
        "paragraphs": [
            "华林仙野近南昌，闻说幽奇景异常。",
            "竹翠松寒笼药圃，水清山秀绕书堂。",
            "词登科第名尤振，恩表门闾道愈光。",
            "我恨方为簪组累，莫同吟啸白云房。"
        ],
        "title": "题义门胡氏华林书院",
        "id": "623af466-fb53-4c2c-a12d-6e51050b382b"
    },
    {
        "author": "冯平",
        "paragraphs": [
            "诏恩分务许优闲，肯借留都獬豸冠。",
            "名宦傥来空扰攘，丘园归去好盘桓。",
            "醉游春圃烟霞暖，吟听秋潭水石寒。",
            "退傅况兼为隠伴，红尘那复举头看。"
        ],
        "title": "睢阳五老会诗",
        "id": "6fc75137-9983-451d-9700-09050553515c"
    },
    {
        "author": "张复",
        "paragraphs": [
            "学道探玄务谷神，薜衣疏野见明君。",
            "暂来北阙利名地，归去旧山鸾鹤羣。",
            "洞壑深藏尘外士，冠裳不系岭头云。",
            "赤城千仞幽居处，夜籁秋猿枕上闻。"
        ],
        "title": "送张无梦归天台",
        "id": "2f28b3bc-8e52-46d2-93a0-34dfd70246dc"
    },
    {
        "author": "孙何",
        "paragraphs": [
            "千官簪笏俨成行，春逐銮舆出建章。",
            "丹凤案明分曙色，绛纱袍暖起天香。",
            "旌旗影里陈方物，金石声中举寿觞。",
            "可惜龙墀立班处，刘生独自卧清漳。"
        ],
        "title": "正旦病中",
        "id": "a45bc363-5c00-4cb1-92e3-4813e10f4873"
    },
    {
        "author": "孙何",
        "paragraphs": [
            "去路余千里，行行雪洒衣。",
            "诸峰何日别，一锡犯寒归。",
            "夜宿谁闻磬，晨斋自采薇。",
            "遥知到禅宇，猿鸟共开扉。"
        ],
        "title": "僧",
        "id": "6ff13bf2-4f2d-408b-8cf8-6851c3d2c57d"
    },
    {
        "author": "孙何",
        "paragraphs": [
            "殷红鄙桃艳，淡白笑梨花。",
            "落处飘微霰，繁时叠碎霞。",
            "苑宜开帝里，坛称在儒家。",
            "丽日明珠箔，清香袭绛纱。"
        ],
        "title": "杏",
        "id": "be31a8cd-db92-4dbd-a569-412060ebff08"
    },
    {
        "author": "孙何",
        "paragraphs": [
            "六月岩崖似九秋，兴公辞赋好淹留。",
            "杉松迤逦连华顶，钟磬依稀近沃洲。",
            "枕水古碑卿相撰，拂云新剎帝王修。",
            "高僧尽解飞金锡，谁是当年白道猷。"
        ],
        "title": "题石桥",
        "id": "37561c4f-368d-48fc-9bbf-3829fe59f5f5"
    },
    {
        "author": "孙何",
        "paragraphs": [
            "武昌古名地，英秀森琳琅。",
            "既号诗书窟，复称云水乡。"
        ],
        "title": "送弟侑",
        "id": "c1915322-1ffc-47bb-9b09-f268eb9425e2"
    },
    {
        "author": "孙何",
        "paragraphs": [
            "突兀球场锦绣峰，游人士女拥千重。",
            "月离云海飞金镜，灯射冰帘掣火龙。"
        ],
        "title": "侍宴御楼",
        "id": "4e1a89d4-43c7-4ed2-afb4-e6c78c0102e2"
    },
    {
        "author": "孙何",
        "paragraphs": [
            "淡月微云外，街泥小雨余。",
            "人如墟市散，灯似晓星疏。"
        ],
        "title": "上元雨",
        "id": "f067ee11-af35-4b05-8099-1ca9e57b220c"
    },
    {
        "author": "孙何",
        "paragraphs": [
            "玉坛三级接秋空，此是仙家第几重。",
            "羽客有时来驾鹤，王人无岁不投龙。",
            "微吟海月生岩桂，长啸天风起涧松。",
            "司马先生何处去，篆碑犹有白云封。"
        ],
        "title": "桐柏观",
        "id": "a15ff21c-26ec-4c54-862f-269d93cdb475"
    },
    {
        "author": "孙何",
        "paragraphs": [
            "晚滩如雪起沙鸥，咫尺姑苏亦胜游。",
            "逸势泻归沧海远，冷声分作太湖秋。",
            "葑田几处连僧寺，橘岸谁家对驿楼。",
            "鲁望不存无可语，片帆中夜渡清流。"
        ],
        "tags": [
            "太湖"
        ],
        "title": "吴江",
        "id": "b36880fd-62ed-4cb5-8422-ec74cf1d1138"
    },
    {
        "author": "孙何",
        "paragraphs": [
            "六阙旌门事若何，诸生常不绝弦歌。",
            "鲤庭共禀诗书训，隠巷齐登俊造科。",
            "宗族有光传孝弟，乡闾无讼化淳和。",
            "芝兰子弟相熏习，金石交朋互切磋。",
            "遥望楚江波迥急，却分庐阜影偏多。",
            "题名石鼓围松桂，讲易高堂绕芰荷。",
            "采药路从洪井出，买书船自孺亭过。",
            "我惭已在瀛洲直，不得西山隠薜萝。"
        ],
        "title": "咏华林书院",
        "id": "c907c215-ca37-44ff-857d-ea1862e6cad8"
    },
    {
        "author": "孙何",
        "paragraphs": [
            "张乐鱼龙侵岸听，赋诗贾客倚船看。",
            "他年得第彤庭直，拜疏终求鄂渚官。"
        ],
        "title": "诗一首",
        "id": "c3a41137-7c05-41e7-acab-19cdc49bbe90"
    },
    {
        "author": "孙何",
        "paragraphs": [
            "贝阙琳宫紫雾深，凤凰仙乐尚愔愔。",
            "鼎湖往事三千载，石笋青春一万寻。",
            "挺立不教凡草长，削成应免俗尘侵。",
            "霓旌绛节知何处，空有莲花送好音。"
        ],
        "title": "诗三首  其一",
        "id": "5b87ad9e-a0dd-471d-a213-ebb55d51be7e"
    },
    {
        "author": "孙何",
        "paragraphs": [
            "薜荔无因挂一毫，化工镌削亦应劳。",
            "圭形直指明河落，桂影遥分涨海涛。",
            "发地五千何足贵，去天三百未足高。",
            "轩辕辙迹今犹在，斗上丹枕着羽袍。"
        ],
        "title": "诗三首  其二",
        "id": "8c4092f3-e1be-4629-a51e-538179fce29c"
    },
    {
        "author": "孙何",
        "paragraphs": [
            "黄帝升天去不还，空留片石在人间。",
            "千寻杳杳撑红日，倚云乔木羽林闲。",
            "时人不信飞升路，辙迹龙髯竟可攀。"
        ],
        "title": "诗三首  其三",
        "id": "cfd806ea-28c0-44d7-9f03-c41bf8a85f0a"
    },
    {
        "author": "孙何",
        "paragraphs": [
            "谁如张璪工松石，拟裂鲛绡画作图。"
        ],
        "title": "句  其一",
        "id": "ffed725d-9fc8-41f5-b6bc-e78708dbaf9a"
    },
    {
        "author": "孙何",
        "paragraphs": [
            "早晚无尘事。"
        ],
        "title": "句  其二",
        "id": "5c862a0a-17ba-47ab-9954-7e41359f2ce2"
    },
    {
        "author": "孙何",
        "paragraphs": [
            "美人与月正同色，客子折梅空断肠。"
        ],
        "title": "句  其三",
        "id": "6b6a27ed-6c52-4160-af18-87305126f067"
    },
    {
        "author": "孙何",
        "paragraphs": [
            "飞泉落翠巘，爽籁生寒空。"
        ],
        "title": "句  其四",
        "id": "353c7229-b0c1-445f-aa01-777f03b141b2"
    },
    {
        "author": "孙何",
        "paragraphs": [
            "欲谒元戎无介绍，薛能诗版在鵰堂。"
        ],
        "title": "句  其五",
        "id": "ce530e93-006f-4da7-ac8b-de42823fe2bb"
    },
    {
        "author": "王承衎",
        "paragraphs": [
            "文章篆籀久传芳，灰志禅门道愈光。",
            "丰镐有心营宝剎，潇湘无意卧云房。",
            "陶情早着诗千首，混俗何妨酒百觞。",
            "若许宗雷重结社，愿持香火学空王。"
        ],
        "title": "赠英公大师",
        "id": "1bac80c5-5b49-4600-82bb-3ed2cb3f640c"
    },
    {
        "author": "刘师道",
        "paragraphs": [
            "南浦未伤春草碧，北山仍媿晓猿惊。"
        ],
        "title": "句  其一",
        "id": "b3cb1a27-57ba-41e5-aaf5-3ac7a2e8951d"
    },
    {
        "author": "刘师道",
        "paragraphs": [
            "久师金马客，勍敌玉溪生。"
        ],
        "title": "句  其二",
        "id": "39c6bc4f-62d6-49e6-ba7d-b9ef3daee517"
    },
    {
        "author": "刘师道",
        "paragraphs": [
            "有路期奔月，无媒与嫁春。"
        ],
        "title": "句  其三",
        "id": "20569354-066a-4502-b2a8-46dd6a8411a1"
    },
    {
        "author": "刘师道",
        "paragraphs": [
            "金谷路尘埋国艳，武陵溪水泛天香。"
        ],
        "title": "句  其四",
        "id": "5830b200-209e-4849-99cf-28e59c4c74a4"
    },
    {
        "author": "刘师道",
        "paragraphs": [
            "晨瞻北斗天何远，梦断南柯日未沉。"
        ],
        "title": "句  其五",
        "id": "93d32dd2-b722-4249-ace3-6085e8cc12f8"
    },
    {
        "author": "刘师道",
        "paragraphs": [
            "野马飞窗日，酰鸡舞瓮天。"
        ],
        "title": "句  其六",
        "id": "90079493-6896-44f3-89ad-a759e1fc3a94"
    },
    {
        "author": "刘师道",
        "paragraphs": [
            "青帝翠华沈物外，素娥孀影吊云端。"
        ],
        "title": "句  其七",
        "id": "262017f2-26cf-4ad5-a602-c2d60b5c73be"
    },
    {
        "author": "刘师道",
        "paragraphs": [
            "三千世界银成色，十二楼台玉作层。"
        ],
        "title": "句  其八",
        "id": "b9618cc0-a6b1-4845-8bab-ec34984f11f8"
    },
    {
        "author": "刘师道",
        "paragraphs": [
            "逝波帝子魂何在，芳草王孙怨未归。"
        ],
        "title": "句  其九",
        "id": "60e2e807-1647-4cca-8b59-d20e9dc9fd7a"
    },
    {
        "author": "陈尧叟",
        "paragraphs": [
            "山人之所隠，临海赤城闲。",
            "天台峰峨峨，剡水声潺潺。",
            "绝顶一室非尘寰，忘形终日同云闲。",
            "仙軿每戾止，人迹绝跻攀。",
            "沆瀣挹朝味，冰雪留童颜。",
            "手持百首还元诗，诗成自谓人不知。",
            "世人得之蹈，希夷自此游。",
            "朝市皆争识形仪，承祯以道遇明主。",
            "子训卖药归会稽，张君今能尽继之。",
            "冥冥孤鸿东南飞，邈然不负烟霞期。"
        ],
        "title": "送张无梦归天台",
        "id": "12443f75-c725-43d2-99f5-5d71f09b63e7"
    },
    {
        "author": "陈尧叟",
        "paragraphs": [
            "能名浄行达理闱，振锡携瓶出翠微。",
            "恩重冕旒曾召对，情高云鹤却同归。",
            "会思莲社寰中结，杯泛潮风海上飞。",
            "不是清时未陈力，便堪随去扫岩扉。"
        ],
        "title": "送崇教大师南归",
        "id": "2587ae5e-60ee-4bd3-9568-bde45b21c7a4"
    },
    {
        "author": "陈尧叟",
        "paragraphs": [
            "甜于糖蜜软于酥，阆苑山头拥万株。",
            "叶底深藏红玳瑁，枝边低缀碧珊瑚。"
        ],
        "title": "果实",
        "id": "879d01a8-2155-499d-9bb0-50ce7971b592"
    },
    {
        "author": "陈尧叟",
        "paragraphs": [
            "回合烟光叠翠屏，东南山水此为灵。",
            "鶑花春学蓬瀛境，楼阁夜干牛斗星。",
            "古桧森罗烧药灶，彩云飘洒聚仙亭。",
            "辽天俯近归期鹤，澥谷旁连骇巨溟。",
            "紫陌红尘无一点，绿毛仙骨有千龄。",
            "当时听法谈玄者，环佩锵锵拱上清。"
        ],
        "title": "洞霄宫",
        "id": "b01d10f5-0496-450e-90c3-e0d02257d26d"
    },
    {
        "author": "陈尧叟",
        "paragraphs": [
            "秦关百二山河固，陕服城闉控此中。",
            "别构栋梁成爽垲，俯观竹树立青葱。",
            "虚檐豁敞迎朝日，曲槛萦回带晚风。",
            "登眺自欣襟带地，万方辙迹坦然同。"
        ],
        "title": "披云亭",
        "id": "61a872a0-e812-463e-a0b5-1e24582f4cf6"
    },
    {
        "author": "陈尧叟",
        "paragraphs": [
            "追忆经行三十年，漫山桃李竞争妍。",
            "于今棠棣花成萼，我已童颜射酒舡。"
        ],
        "title": "妙智洞",
        "id": "32e0631e-1c6a-467c-8e0b-d2dcde29f42d"
    },
    {
        "author": "陈尧叟",
        "paragraphs": [
            "旌阙书亭焕水乡，四时烟景似沧浪。",
            "玉浆寒色连莎砌，金障秋阴覆草堂。",
            "田里从来应逊畔，儿孙游戏亦成行。",
            "吾君孝理风天下，谁识讴歌缀乐章。"
        ],
        "title": "题义门胡氏华林书院",
        "id": "08521032-7935-4a52-852b-e9ac6d47e08a"
    },
    {
        "author": "陈尧叟",
        "paragraphs": [
            "寅会丁昌运，吁谟愧琐才。",
            "微功酬帝造，迈级处公台。",
            "辞位囊封上，逾涯宠数来。",
            "维藩分圣寄，涕泗远丹台。",
            "旌仰宸章降，隆弥睿眷回。",
            "载赓诚寡和，望阙几徘徊。"
        ],
        "title": "赓上赐病归韵",
        "id": "8ef4ec06-b27c-4d7b-8b2e-f072ecc9d221"
    },
    {
        "author": "陈尧叟",
        "paragraphs": [
            "一榻琴书双门寺，片心泉石两林山。",
            "江楼把酒云供望，秋院支筇鹤对闲。"
        ],
        "title": "诗一首",
        "id": "4efca674-1c1c-46cb-bf1c-7148285dbc02"
    },
    {
        "author": "李维",
        "paragraphs": [
            "银阙琳房视草余，龙门岑寂断轩车。",
            "彩毫闲试金壶墨，青案时看玉字书。",
            "王令风流希谢傅，子云词赋敌相如。",
            "琼枝不见萧斋晚，蕙草烟微度绮疏。"
        ],
        "title": "休沐端居有怀希圣",
        "id": "b580c13f-77dc-49a2-9880-8dd87d64fd19"
    },
    {
        "author": "李维",
        "paragraphs": [
            "青规前席暇，归沐兴何长。",
            "北第秋将晚，东篱菊正芳。",
            "幽丛霏薄雾，桂色艳轻霜。",
            "已近黄金印，兼临白玉堂。",
            "甘疑掩萍实，秀肯让芝房。",
            "有佞还应指，无忧可要忘。",
            "蘂浮丞相酒，气馥令君香。",
            "好固松椿寿，仙经识秘方。"
        ],
        "title": "王左丞新菊",
        "id": "5ebbf847-bb00-4964-af77-caf58066e37f"
    },
    {
        "author": "李维",
        "paragraphs": [
            "银床叶暗飘，霜月夜迢迢。",
            "寒极犀难辟，忧多酒漫消。",
            "荀炉残更换，湘瑟罢仍调。",
            "谁道河流浅，盈盈万里遥。"
        ],
        "title": "霜月",
        "id": "dcbecc31-a12e-4504-83f9-7d513c53ab58"
    },
    {
        "author": "李维",
        "paragraphs": [
            "金骨一何轻，瞳方鬓复青。",
            "楼居隠岩桂，飙驭别阶蓂。",
            "玉宇藏丹诀，琱觞泛绿醹。",
            "霞城中夕梦，悬想在彤庭。"
        ],
        "title": "送张无梦归天台",
        "id": "f69dca30-425d-42af-8650-5c9a3b1cf5b5"
    },
    {
        "author": "李维",
        "paragraphs": [
            "香剎隠霞标，斋房见落潮。",
            "归思海众绕，来应辅臣招。",
            "倚策吟云合，乘杯咒浪销。",
            "曹溪久得法，游戏自逍遥。"
        ],
        "title": "送僧归护国寺",
        "id": "3a820087-113e-4f49-bd83-4c9adaa0d9df"
    },
    {
        "author": "李维",
        "paragraphs": [
            "读碑经岘首，贳酒过宜城。",
            "莫问依刘事，休伤吊屈情。"
        ],
        "title": "送舒殿丞",
        "id": "7d22ab4f-46b0-40c5-a8cb-7745eb381d4a"
    },
    {
        "author": "李维",
        "paragraphs": [
            "清朝纳禄犹强健，白首还家正太平。"
        ],
        "title": "句  其一",
        "id": "04fecd5e-6eec-49a6-8085-750d2b801ebf"
    },
    {
        "author": "李维",
        "paragraphs": [
            "故宫芳草在，往事暮江流。"
        ],
        "title": "句  其二",
        "id": "454fd899-e6bc-4373-9a62-1f727a96279e"
    },
    {
        "author": "李维",
        "paragraphs": [
            "转盼回岩电，分髯磔猬毛。"
        ],
        "title": "句  其三",
        "id": "220a26b9-e62e-4d43-af96-87682e14e586"
    },
    {
        "author": "李维",
        "paragraphs": [
            "谪去贾生身健否，秋来潘岳鬓斑无。"
        ],
        "title": "句  其四",
        "id": "b992f239-c22d-4db4-b403-baaadbd8cdc2"
    },
    {
        "author": "李维",
        "paragraphs": [
            "秋声和暮角，膏雨逐行轩。"
        ],
        "title": "句  其五",
        "id": "b9589713-28c0-445c-8d86-42684b0ae876"
    },
    {
        "author": "李维",
        "paragraphs": [
            "昨日并今日，斋郎与挽郎。"
        ],
        "title": "句  其六",
        "id": "ce330837-6912-4e9e-bdf9-6617bcb763d2"
    },
    {
        "author": "李维",
        "paragraphs": [
            "使梅和雪赏，僮橘过霜收。"
        ],
        "title": "句  其七",
        "id": "7146fd6b-5d98-4945-9510-b04776286d44"
    },
    {
        "author": "李维",
        "paragraphs": [
            "诗题：直夜首句：缭垣峣阙庆云深。"
        ],
        "title": "存目  其一",
        "id": "0bebfc9a-75b2-4edd-a5c8-ac3a986c6373"
    },
    {
        "author": "李维",
        "paragraphs": [
            "诗题：寄田锡舍人留别秦中知己首句：当年心计此心知。"
        ],
        "title": "存目  其二",
        "id": "fa354817-f6e0-4056-83eb-60c32f4e9335"
    },
    {
        "author": "李维",
        "paragraphs": [
            "诗题：归越东旧隠首句：客亭杨柳叶初残。"
        ],
        "title": "存目  其三",
        "id": "4fb3d4ed-c6dc-49b7-b312-f7f068e9932f"
    },
    {
        "author": "李维",
        "paragraphs": [
            "诗题：再会傅逸人首句：分别知心意不轻出处：《两宋名贤小集·崧坪小稿》。"
        ],
        "title": "存目  其四",
        "id": "a3f66569-085f-41bb-8364-40a90d53dbd9"
    },
    {
        "author": "李维",
        "paragraphs": [
            "诗题：贻傅逸人首句：少年名节动人羣。"
        ],
        "title": "存目  其五",
        "id": "84468bbb-96fb-4989-bcbc-6791f1b79f0a"
    },
    {
        "author": "李维",
        "paragraphs": [
            "诗题：郊居寄朝中知己首句：年来流水坏平田。"
        ],
        "title": "存目  其六",
        "id": "9060d689-a19c-4ea4-8cbe-f8b723cd2c3d"
    },
    {
        "author": "任玠",
        "paragraphs": [
            "聚散荣枯一梦中，西归亲友半成空。",
            "唯余大隠茅亭客，垂白论交有古风。"
        ],
        "title": "题黄休复茅亭",
        "id": "e01c174d-9446-4e93-90e6-102872265152"
    },
    {
        "author": "任玠",
        "paragraphs": [
            "春风天远望不尽。"
        ],
        "title": "句",
        "id": "94b64df7-ce8b-48fa-9c91-824f3b55fb98"
    },
    {
        "author": "燕肃",
        "paragraphs": [
            "茅茨城市远，草径接鱼村。",
            "白日偶无客，青山长对门。",
            "药炉留火暖，花坞带烟昏。",
            "静坐搜新句，冥心傍酒樽。"
        ],
        "title": "僻居",
        "id": "0a14184b-a381-447c-b802-dde926a5230a"
    },
    {
        "author": "燕肃",
        "paragraphs": [
            "剑耸秋峰积霭昏，关城遥向望中分。",
            "触新百堵连青嶂，依旧千家住白云。",
            "松桧影随岩寺出，管弦声杂涧声闻。"
        ],
        "title": "剑阁",
        "id": "618d68f5-fc5d-46d2-9d81-a719a40a483a"
    },
    {
        "author": "燕肃",
        "paragraphs": [
            "陆羽泉边倚瘦筇，参差台殿映疏松。",
            "五天讲去春骑虎，一钵擎来昼伏龙。",
            "像阁磬敲清有韵，苏庭云过静无踪。",
            "相逢多说游方话，知老灵山第几峰。"
        ],
        "title": "赠惠山庆上人",
        "id": "ab3c1549-448d-45dc-a5dc-fca99c5d2e5a"
    },
    {
        "author": "燕肃",
        "paragraphs": [
            "鬓边今日白，腰下几时黄。"
        ],
        "title": "句  其一",
        "id": "fc6da5be-24ed-4665-b713-6e0a8ec8d5b8"
    },
    {
        "author": "燕肃",
        "paragraphs": [
            "南昌襦袴歌将洽，西掖丝纶演未迟。"
        ],
        "title": "句  其二",
        "id": "1e1c1890-99b2-4779-a012-41cc39a6572e"
    },
    {
        "author": "燕肃",
        "paragraphs": [
            "王宣古楼阁，习郁旧池塘。"
        ],
        "title": "句  其三",
        "id": "3e6a7ef5-6b67-40a9-8be5-4c851a5dcc60"
    },
    {
        "author": "寇准",
        "paragraphs": [
            "戒井铜龙漏水平，玉轮初满物华清。",
            "光连南极星辉正，影泛中天帝宇明。",
            "风来苹末披轻雾，香湿兰丛浥零露。",
            "绛河横度灿云章，灵鹊羣飞遶宫树。",
            "法久照兮庆昌时，乐芳宴兮忘疲。",
            "敷睿文兮玩澄景，当严更兮渐永。",
            "九门秘邃敞尧宸，霭霭金波瞩目频。",
            "进牍岂能抽鄙思，赓歌深媿预朝伦。"
        ],
        "title": "奉和御制中秋翫月歌",
        "id": "937a8ef2-c69a-465c-94c1-04f50bd0c2fd"
    },
    {
        "author": "寇准",
        "paragraphs": [
            "栽培终得近天家，独有芳名出众花。",
            "香递暖风飘御座，叶笼轻霭衬明霞。",
            "纵吟宜把红笺襞，留赏惟张翠幄遮。",
            "深觉侍臣千载幸，许随仙仗看秾华。"
        ],
        "title": "奉圣旨赋牡丹花",
        "id": "c2c650eb-a40d-4bcf-a60f-0147edcf8678"
    },
    {
        "author": "寇准",
        "paragraphs": [
            "荐降灵符昭瑞命，交修盛则荐清衷。",
            "朝真曲里扬丕烈，类帝圆坛报昊穹。",
            "述职万邦咸执玉，来庭异域协占风。",
            "禹功高大天无极，尧德明如日正中。",
            "福浸含生臻富寿，泽流绵宇霈庞鸿。",
            "粢盛丰洁神皆飨，金石和平政本通。",
            "鬰鬰云烟当昼丽，熙熙景物共春融。",
            "羣臣抃蹈瞻宸扆，愿比南山祝寿躬。"
        ],
        "title": "奉和御制南郊礼成",
        "id": "27a7b62e-e9b8-4bae-97ac-16e610d97929"
    },
    {
        "author": "寇准",
        "paragraphs": [
            "敦崇妙本膺丕贶，浚发鸿源示永年。",
            "吉语密传当乙夜，粹仪祗觌拥祥烟。",
            "皇心翼翼精斋至，祖德绵绵道诲宣。",
            "诞集纯禧彰锡羡，交修茂典表钦先。",
            "爰稽大壮新琼宇，仰法殊庭设绮筵。",
            "山积瓌材咸备矣，神扶华栋见巍然。",
            "元龟献兆良辰协，哲匠施勤庶艺全。",
            "四柱如翚循宝势，觚棱削玉灿珠躔。",
            "黼帷夙设宸居丽，翠葆躬临圣志虔。",
            "昭答明灵陈盛会，睿词敷畅焕云笺。"
        ],
        "title": "奉和御制真游殿上梁",
        "id": "6e9700e0-23e8-473a-a178-25858f1b3bec"
    },
    {
        "author": "寇准",
        "paragraphs": [
            "天苑清尘宿雨收，翠华观稼庆盈畴。",
            "气和玉烛成丰岁，露冷金茎凛素秋。",
            "日丽鲜原平杳杳，烟含嘉谷鬰油油。",
            "共知省敛敦农事，信史腾芳纪圣游。"
        ],
        "title": "奉和御制郊外观稼",
        "id": "458e0982-eeea-4643-a00d-bf0c9e4b5735"
    },
    {
        "author": "寇准",
        "paragraphs": [
            "善苗栖亩昭灵贶，禁苑鸣銮值素秋。",
            "敛籍神仓符礼本，采诗良耜庆农收。",
            "宴开云幄皇慈洽，日驻天衢睿赏留。",
            "千载逢辰增岳抃，清尘叨从属车游。"
        ],
        "title": "瑞庆园观稼奉圣旨次韵",
        "id": "f58437c6-d332-4c06-b35a-f90602ea79e6"
    },
    {
        "author": "寇准",
        "paragraphs": [
            "上苑经春雨，宸游属盛时。",
            "花光笼宝槛，柳色暗龙池。",
            "潋滟雕觞满，融和暖日迟。",
            "共歌成至乐，千载播声诗。"
        ],
        "title": "应制赏花",
        "id": "c0f0d88c-0ed3-4120-a751-c8d5fd7257da"
    },
    {
        "author": "寇准",
        "paragraphs": [
            "仙禁开书府，神毫纪格言。",
            "简编包舜禹，围范总干坤。",
            "稽古崇邦教，斯文辟圣门。",
            "从游观奥秘，何以报宸恩。"
        ],
        "title": "应制太清楼观书",
        "id": "481eb6f5-faf5-4605-b36f-b6f57cd4979d"
    },
    {
        "author": "寇准",
        "paragraphs": [
            "景命昭彰佑德基，元储敦裕协祥期。",
            "寝门劭至尝无怠，学肆多闻讵有疑。",
            "金玉腾音锵睿律，简编申锡振良规。",
            "河图奥秘言诚训，艺圃优柔善益资。",
            "玉宇风清传密诏，蓬山云委锡芳蕤。",
            "天颜不远回宸眷，肉味都忘听宝辞。",
            "燕翼诒谋欣教盛，上庠隆道庆才奇。",
            "叨逢华旦居黄阁，久侍宣游近赤墀。",
            "恩厚荐承三昼接，力微宁致百工熙。",
            "东闱疏问英猷远，圣虑干干更念兹。"
        ],
        "title": "御制乃眷储闱方崇学术锡羣书于册府励至业于承华日命近班同观盛事七言十韵诗一首奉圣旨次韵",
        "id": "41c88e02-c888-4cf4-8079-b3323431dd69"
    },
    {
        "author": "寇准",
        "paragraphs": [
            "天锡灵符兴宝祚，泽流绵宇福含生。",
            "蒸蒸至孝咸归厚，翼翼精衷尚执盈。",
            "顺考汉仪彰道广，钦崇周典阐文明。",
            "豆笾合飨丰盛备，管磬同和雅奏成。",
            "爱景融辉昭善应，非烟绚采协殊祯。",
            "尊升茂典光惇史，稽古鸿猷振帝纮。"
        ],
        "title": "御制庆先后升祔礼成七言六韵奉和",
        "id": "320dc1ec-0167-483c-b934-23818e2b9ef5"
    },
    {
        "author": "寇准",
        "paragraphs": [
            "龙禁含佳气，銮舆下建章。",
            "碧波微荡漾，红萼竟芬芳。",
            "玉斝春醪满，金波昼漏长。",
            "逢时空窃抃，万宇正欢康。"
        ],
        "title": "应制赏花钓鱼",
        "id": "07788644-9016-40e7-85ae-be496b67f5ad"
    },
    {
        "author": "寇准",
        "paragraphs": [
            "秋殿霜凝当永夕，灵场斋洁方无斁。",
            "高真谆诲昔亲闻，上帝休祯今再觌。",
            "鬰葱兮卿云，仙鹤兮不羣。",
            "肃清兮采席，神雀兮振翼。",
            "香飘华烛焰亭亭，风度翠帘声历历。",
            "嘉应纷纶宝运昌，圣人功与天无极。"
        ],
        "title": "和御制降圣节内中道场睹瑞鹤神雀歌",
        "id": "fd27c92f-64fe-4b77-ab25-4df00d87c836"
    },
    {
        "author": "寇准",
        "paragraphs": [
            "巍巍至德充绵宇，翼翼宸心临兆庶。",
            "覆育怀生动法天，讲求茂典皆师古。",
            "协和神化踵唐尧，彬蔚颂声踰吉甫。",
            "赫奕皇威振八荒，清夷王度绥中土。",
            "丰年朝野正欢康，溢牒充图福纪祥。",
            "睿圣继明恢大业，祯符锡祚降穹苍。",
            "省方展寀宣邦职，登岱铭功举国章。",
            "睢上埋牲专事地，汉唐故实存闻记。",
            "精灵昭感果潜通，瑞应昭臻知所自。",
            "飙羽光临神告彰，洪源肇启僊游暨。",
            "濑乡旧壤辟珍词，款谒斋庄敦睿意。",
            "谯都奏牍达彤庭，耆耋云趋共沥诚。",
            "顺考皇仪尊妙道，再修盛节徇舆情。",
            "声明文物当兴运，申命羣儒究礼经。",
            "秩秩德音咸布惠，穰穰景福必求成。",
            "恭虔毖祠为斋久，企仰真风志克勤。",
            "肃奉萧芗嘉荐备，广覃庆赐湛恩频。",
            "式扬丕烈心弥洁，祗上鸿名道益伸。",
            "将睹虞巡陪法从，幸同鳬藻乐昌辰。"
        ],
        "title": "奉和御制奉祀述怀歌",
        "id": "d95044fc-9040-45b0-9140-6a2ad6295a5b"
    },
    {
        "author": "寇准",
        "paragraphs": [
            "国阳崇大报，王宇藻多仪。",
            "散致尊王度，怀柔祝帝禧。",
            "储精通合漠，玩志协征夷。",
            "律正风来迥，宵长月上迟。",
            "漏筒声淅沥，陛戟影流离。",
            "夙戒羣伦序，交欢百虑怡。",
            "星繁陈法仗，云密荫平逵。",
            "传晓鸣梢动，威容声率祗。"
        ],
        "title": "天安殿致斋",
        "id": "2ea8356a-971d-4313-96ea-4c44cbc242e3"
    },
    {
        "author": "寇准",
        "paragraphs": [
            "圣运昭惟永，高真协降祥。",
            "方严泰坛祀，先荐釜山章。",
            "典礼官无旷，涓辰筮有常。",
            "中天华阙秘，象衮睟容庄。",
            "宵迥星河灿，风微羽卫扬。",
            "献酬灵契接，陟降宝仪彰。",
            "顾諟钦元命，寅恭达上苍。",
            "弥文辉竹帛，备物俨萧芗。",
            "尊道宸心至，登春雅俗康。",
            "犹将奉斋洁，禔福俟穰穰。"
        ],
        "title": "天安殿酌献天书",
        "id": "f39d677a-b257-4a76-b6c9-5cf5cbcaac88"
    },
    {
        "author": "寇准",
        "paragraphs": [
            "摄事修雩祀，斋居近紫庭。",
            "千门夏雨歇，高树夕阳生。",
            "更散掖垣静，风来钟漏清。",
            "岩廊惭旧德，书殿愧羣英。",
            "白发将何补，丹心忽自惊。",
            "敢言陪邴魏，三接奉休明。"
        ],
        "title": "西垣致斋日因成一章呈二相公",
        "id": "3f4ef54c-9327-4fcf-82cb-a01a24fb5978"
    },
    {
        "author": "寇准",
        "paragraphs": [
            "凤跸出重城，宸游顺物情。",
            "槛花红蕊盛，苑树绿阴成。",
            "雨过池塘静，风来殿阁清。",
            "乐和尧酒满，千载乐升平。"
        ],
        "title": "琼林苑应制",
        "id": "d17bf70a-e50c-4298-abf1-2dc3ffcf9968"
    },
    {
        "author": "寇准",
        "paragraphs": [
            "临晋迎清跸，灵坛备克禋。",
            "荐诚祠后土，求福为蒸民。",
            "展义王猷远，推恩庆赐均。",
            "千官陪汉祀，万国奉虞巡。",
            "仗卫明初日，郊原丽上春。",
            "花飞函谷路，柳暗大阳津。",
            "宿麦深藏雉，柔桑远映人。",
            "河流回二陕，山势壮三秦。",
            "箫鼓闻睢上，旌旗过渭滨。",
            "天声惊远野，兵气慑边邻。",
            "在镐皇欢洽，横汾睿藻新。",
            "周南惭滞迹，空想属车尘。"
        ],
        "title": "和御制祀后土",
        "id": "f0151d77-57c4-4750-b717-c1c3f0e84efb"
    },
    {
        "author": "寇准",
        "paragraphs": [
            "吾家嗣儒业，奕世盛冠裳。",
            "桂籍冠伦辈，天下知声光。",
            "有才无其命，不得步玉堂。",
            "余亦好古者，诗礼承余芳。",
            "赴义忘白刃，奋节凌秋霜。",
            "垂衣遇圣主，射策遭时昌。",
            "十九中高第，弱冠司国章。",
            "棘寺陪法吏，奉使安殊方。",
            "薄才难变俗，贱节惟勤王。",
            "务简忽兴念，不觉心彷徨。",
            "慈亲违万里，瘴雨悲南荒。",
            "端居增浩叹，离恨销刚肠。",
            "木落多异感，蝉鸣非故乡。",
            "长思千万乘，奉职升周行。",
            "步武亲玉陛，献纳肩忠良。",
            "功成自高退，散发游沧浪。"
        ],
        "title": "述怀",
        "id": "c56ee096-4c55-418e-b85b-af2c7761ca33"
    },
    {
        "author": "寇准",
        "paragraphs": [
            "水萤光淡晓色寒，庭除索寞星河残。",
            "清樽酒尽艳歌阕，离人欲去肝肠绝。",
            "露荷香散西风惊，征车渐远闻鸡鸣。",
            "深闺从此泣秋扇，梦魂长在辽阳城。"
        ],
        "title": "古别意",
        "id": "d1ce4779-a1fb-4cac-b5a7-1d7b1f5ff2ad"
    },
    {
        "author": "寇准",
        "paragraphs": [
            "波渺渺，柳依依。",
            "孤村芳草远，斜日杏花飞。",
            "江南春尽离肠断，苹满汀洲人未归。"
        ],
        "tags": [
            "怀人",
            "宋词精选",
            "写景",
            "女子"
        ],
        "title": "江南春",
        "id": "d8eaede9-4c94-4b7f-b9dc-c8d059424316"
    },
    {
        "author": "寇准",
        "paragraphs": [
            "杳杳烟波隔千里，白苹香散东风起。",
            "日落汀洲一望时，愁情不断如春水。"
        ],
        "title": "追思柳恽汀洲之咏尚有遗妍因书一绝",
        "id": "7f33133a-4053-4c80-a299-334aa9cfdfa8"
    },
    {
        "author": "寇准",
        "paragraphs": [
            "败叶乱如雨，暮蝉声似哭。",
            "感物悲昔心，佳期怅难续。",
            "云山虽阻叹，韶华若在目。",
            "深情染彩笺，密密空盈幅。",
            "温瘴雁不来，游鱼隠深谷。",
            "羽鳞孰可凭，音书安可复。",
            "焚灰寄长风，字灭魂亦逐。"
        ],
        "title": "远恨",
        "id": "3919cdc7-4e56-4625-a6d3-a8102c179bfb"
    },
    {
        "author": "寇准",
        "paragraphs": [
            "我徒旷达由胸臆，耻学鲰生事文墨。",
            "蛟龙长欲趁风雷，骐骥焉能制衔勒。",
            "锵金佩玉良有时，丐色谀言尽虚饰。",
            "功名富贵非偶然，杨子草玄徒默默。",
            "楚兰罢秀足蓬蒿，青松委干多荆棘。",
            "争如一醉度流年，免使悲欢荡情域。"
        ],
        "title": "杂言",
        "id": "542e28cb-454f-41c6-9d97-df4d61a55545"
    },
    {
        "author": "寇准",
        "paragraphs": [
            "秋兴逐凉吹，飒然驱烦襟。",
            "人悲故乡远，叶落空山深。",
            "楚俗伤去恨，秦城稀来音。",
            "何当返烟渭，自乐于园林。"
        ],
        "title": "秋兴呈裴李二同年  其一",
        "id": "72148ea7-1828-4a87-b4fc-7435b4f57bc1"
    },
    {
        "author": "寇准",
        "paragraphs": [
            "岁晚乱山外，野望谁能同。",
            "寒沙明夕照，败叶惊西风。",
            "孤烟暝汀树，霜气高秋空。",
            "徘徊念前事，旅恨良难穷。"
        ],
        "title": "秋兴呈裴李二同年  其二",
        "id": "a47fedc6-8ca1-4567-a55d-f56beb9183fb"
    },
    {
        "author": "寇准",
        "paragraphs": [
            "人生苦远游，多是悲登眺。",
            "况复念三闾，遗踪良可吊。",
            "道直出章华，才高逐边徼。",
            "冤声喷夜江，愁色迷烟峤。",
            "断碑没败莎，古木吟荒庙。",
            "祠正少来奠，岸峻稀停棹。",
            "神容渍老苔，坏壁通残照。",
            "旧径失朱门，空庭起寒烧。",
            "余基虽索寞，清问长光耀。",
            "旌贤谁再兴，勿使过者诮。"
        ],
        "title": "暇日游建平三闾故里庙貌荒凉惨动耳目噫贤者之祀世不绝享郡无正人遗弃若是感事伤俗因留斯句",
        "id": "7c65ff71-5d2f-4404-aebb-a5b1bb1bc362"
    },
    {
        "author": "寇准",
        "paragraphs": [
            "板阁常晏眠，偶独起清旦。",
            "月落檐鸟语，烟开客船散。",
            "长江色自澄，汀树声空乱。",
            "羣动又复然，劳劳可长叹。"
        ],
        "tags": [
            "长江"
        ],
        "title": "水阁晨起",
        "id": "242b7f77-c093-4c2b-9a89-160f339f3ae6"
    },
    {
        "author": "寇准",
        "paragraphs": [
            "出门望寒野，四顾惟椒坡。",
            "忆昔楚大夫，还此情如何。",
            "残阳半明雨，水落西风多。",
            "因同下蔡恨，不觉增悲歌。"
        ],
        "title": "晚望有感",
        "id": "098e68d3-639d-4eb3-b9d2-59855302dacb"
    },
    {
        "author": "寇准",
        "paragraphs": [
            "秉轺偶将命，抚俗烟江湄。",
            "地僻接穷峡，务简稀公期。",
            "秋信任无趣，野怀良自宜。",
            "月白夜蝉响，池暗风荷衰。",
            "溪云入破牖，山菊开疏篱。",
            "贳酒不能醉，乡园空结悲。",
            "徘徊独凝望，目极长天涯。"
        ],
        "title": "庚辰岁将命至巴东时已秋序霜荷索然偶赋是章用遣幽恨",
        "id": "cb89cfa4-3a4d-4ffa-b29a-9617d9a730c3"
    },
    {
        "author": "寇准",
        "paragraphs": [
            "蝉噪木叶下，远客忽惊秋。",
            "凝恨悲晚候，万绪皆如抽。",
            "芳时同梦幻，急景如奔流。",
            "念我何为者，年来生百忧。",
            "贫居负胜事，壮岁伤羁游。",
            "临民惭墨绶，垂钓思沧洲。",
            "达则济天下，穷当守一丘。",
            "胡能效时辈，腼冒随沉浮。"
        ],
        "title": "成安感秋",
        "id": "f4e869c2-0564-4b69-82a4-7d24803d1236"
    },
    {
        "author": "寇准",
        "paragraphs": [
            "忆昔金门初射策，一日声华喧九陌。",
            "少年得意出风尘，自为青云无所隔。",
            "主上抡才登桂堂，神京进秩奔殊方。",
            "墨绶铜章竟何用，巴云瘴雨徒荒凉。",
            "有时扼腕生忧端，儒书读尽犹饥寒。",
            "丈夫意气到如此，搔首空歌行路难。"
        ],
        "title": "感兴",
        "id": "98fd6313-f2ff-4ad1-8502-276b5456a210"
    },
    {
        "author": "寇准",
        "paragraphs": [
            "江楼昼静春阴变，日午帘空飞乳燕。",
            "帆稀客散野岸空，隠隠遥峰望中见。"
        ],
        "title": "暇日  其一",
        "id": "9b2fa5ae-975d-4ea9-826d-2db64117d2da"
    },
    {
        "author": "寇准",
        "paragraphs": [
            "邮亭落日多飞絮，琵琶音重江春暮。",
            "坐久凝眸欲断肠，梅雨如烟暝村树。"
        ],
        "title": "暇日  其二",
        "id": "30ee321e-4365-4926-9208-f4fa00f47f6e"
    },
    {
        "author": "寇准",
        "paragraphs": [
            "春色入垂杨，烟波涨南浦。",
            "落日动离魂，江花泣微雨。"
        ],
        "title": "南浦",
        "id": "ab836dd8-5a08-4992-a56f-2173c7873c97"
    },
    {
        "author": "寇准",
        "paragraphs": [
            "遥山夏雨歇，远树凉风至。",
            "凭栏偶开襟，新蝉动秋思。",
            "沙溪洁细流，庭木惊疏翠。",
            "节候又复然，幽忧斯所萃。",
            "芳岁若奔流，羲光不停辔。",
            "感物悼前期，谁知此时意。"
        ],
        "title": "长郊雨余远树减翠新蝉忽鸣激耳嘹唳久客孤坐情如何哉形之于文聊以自遣",
        "id": "a6d831b8-6313-4934-8fb0-578b04b29a84"
    },
    {
        "author": "寇准",
        "paragraphs": [
            "雪霁池上亭，晴光照泉石。",
            "暖觉岸冰销，静闻檐溜滴。",
            "务简身暂闲，景幽心自适。",
            "极目望南山，圭峰露微碧。"
        ],
        "title": "雪霁池上",
        "id": "9fba2954-19dc-46a7-8988-1f5a7e3920d4"
    },
    {
        "author": "寇准",
        "paragraphs": [
            "金陵烟草绿，玉塞霜天白。",
            "万里隔关山，年来断消息。"
        ],
        "title": "有寄",
        "id": "a4e38132-1ddb-435c-8248-7dc6a33356b7"
    },
    {
        "author": "寇准",
        "paragraphs": [
            "高楼聊引望，杳杳一川平。",
            "远水无人渡，孤舟尽日横。",
            "荒村生断霭，深树语流鶑。",
            "旧业遥清渭，沉思忽自惊。"
        ],
        "tags": [
            "登高",
            "思乡",
            "望远"
        ],
        "title": "春日登楼怀归",
        "id": "06128e6a-a8e9-4836-8178-9e6a69413f49"
    },
    {
        "author": "寇准",
        "paragraphs": [
            "秋气动天地，恍然情未穷。",
            "故园应坠叶，昨夜又西风。",
            "白草侵危堞，寒涛接远空。",
            "搘颐当此景，无语夕阳中。"
        ],
        "title": "秋思",
        "id": "ac10f2dd-c786-4f5e-aecb-446f4e5e7b46"
    },
    {
        "author": "寇准",
        "paragraphs": [
            "阮路何方尽，西归兴未劳。",
            "河流经陕狭，山色入秦高。",
            "返照明秋垒，孤村接暮涛。",
            "还如丁令至，故里满蓬蒿。"
        ],
        "title": "再归秦川",
        "id": "d2b210cc-26fc-46eb-8e6d-aa1499452545"
    },
    {
        "author": "寇准",
        "paragraphs": [
            "西风惊万木，危坐思悠哉。",
            "故国经年别，秋鸿半夜来。",
            "人应多弃善，天岂不怜才。",
            "休学严夫子，荒凉老钓台。"
        ],
        "title": "秋夜独书勉诗友",
        "id": "f234f019-7b6a-4dc5-8d25-27cd1cef27b0"
    },
    {
        "author": "寇准",
        "paragraphs": [
            "一从洛邑移秦甸，三见东郊绽早梅。",
            "莲府昼闲铃合闭，柳营春暖射堂开。",
            "斋坛首冠惭诸将，相印兼营接上台。",
            "何事燕公轻仗钺，却言分阃是麤才。"
        ],
        "title": "长安书事",
        "id": "559f9def-0456-4a02-b69c-2424ea3b8ced"
    },
    {
        "author": "寇准",
        "paragraphs": [
            "务闲留上客，佳节值重阳。",
            "旨酒浮仙菊，清歌遶画梁。",
            "高城明落日，疏树觉微霜。",
            "且尽登临兴，余欢尚未忘。"
        ],
        "title": "重阳登高偶作",
        "id": "efdb1b3a-fa82-4446-b91d-af1054f58eb5"
    },
    {
        "author": "寇准",
        "paragraphs": [
            "春风千里动，榆塞雪方休。",
            "晚角数声起，交河冰未流。",
            "征人临迥碛，归雁别沧洲。",
            "我欲思投笔，期封定远侯。"
        ],
        "title": "塞上",
        "id": "1b57733a-5879-45d3-a719-b64a5c2fdc51"
    },
    {
        "author": "寇准",
        "paragraphs": [
            "疏林频落叶，孤僻继离骚。",
            "独坐闻鸿远，闲吟见月高。",
            "梦回更自永，思苦夜何劳。",
            "寂寂西郊内，披衣听海涛。"
        ],
        "title": "寓居有怀",
        "id": "b7bf2867-d7a2-4dc9-bb14-2e3fdbb6c997"
    },
    {
        "author": "寇准",
        "paragraphs": [
            "伍年重到支公院，物态人情尽不同。",
            "唯有寒柽暗秋色，依然蝉噪夕阳中。"
        ],
        "title": "重到进公院",
        "id": "8a6822e5-39a5-41bb-a110-068a0ca5be27"
    },
    {
        "author": "寇准",
        "paragraphs": [
            "幽景恣追寻，迟迟傍柳阴。",
            "静思非世务，孤立是闲心。",
            "村迥遥峰出，溪明返照侵。",
            "片沙招野步，白鹭伴高吟。",
            "积雨回塘涨，微晴叠翠深。",
            "春鸠鸣古寺，烟草入平林。",
            "迸笋行无定，飞花势不禁。",
            "凝然客亭上，乡思独沉沉。"
        ],
        "title": "野步",
        "id": "aa258415-b26e-40d8-bd13-86df1d2a1adc"
    },
    {
        "author": "寇准",
        "paragraphs": [
            "萧萧古原上，景物感离肠。",
            "远峤收残雨，寒林带夕阳。",
            "溪声迷竹韵，野色混秋光。",
            "吟罢还西望，平沙起雁行。"
        ],
        "title": "秋日原上",
        "id": "3d5df395-c09f-4b7d-b456-77cc6c1de93d"
    },
    {
        "author": "寇准",
        "paragraphs": [
            "迟迟迷远信，闲立大江隅。",
            "游子在何处，秋风吹五湖。",
            "潮回沙鸟聚，岸阔钓船孤。",
            "归去还堪叹，田园半已芜。"
        ],
        "title": "江上晚望怀所知",
        "id": "6b617225-ff7f-4e53-849b-46c47c63ecd4"
    },
    {
        "author": "寇准",
        "paragraphs": [
            "念子隔江海，浩然时已秋。",
            "蝉鸣关外树，人在水边楼。",
            "发白犹搜句，时清尚旅游。",
            "遥思当永夜，不寐向孤舟。"
        ],
        "title": "秦中感怀寄江外知己",
        "id": "5280c6c9-6930-4417-9209-d3c53fa56434"
    },
    {
        "author": "寇准",
        "paragraphs": [
            "虚斋临远水，吟钓度朝晡。",
            "苇岸秋声合，莎亭鹤影孤。",
            "片云藏叠巘，野烧起寒芜。",
            "独步时吟望，离人隔五湖。"
        ],
        "title": "水村即事",
        "id": "af5f170e-9cbd-40b2-a6a8-d9e296bd8a0d"
    },
    {
        "author": "寇准",
        "paragraphs": [
            "苒苒前期远，穷途一可伤。",
            "有时闻落叶，不语立残阳。",
            "塞草秋先白，溪沙晚更光。",
            "那堪望天末，燕雁又成行。"
        ],
        "title": "暮秋感兴",
        "id": "a479cbc8-5711-46d7-8f4c-2de208edf853"
    },
    {
        "author": "寇准",
        "paragraphs": [
            "耿耿不成寐，楚乡经暮秋。",
            "故人遥海峤，寒月满江楼。",
            "闭户生苍藓，安闲到白头。",
            "如何太平日，独不出汀洲。"
        ],
        "title": "秋夜感兴寄吴顺之",
        "id": "d84fcbc3-4f09-4b4a-a93f-fd6f6ae902d6"
    },
    {
        "author": "寇准",
        "paragraphs": [
            "清秋吟更僻，况复古亭间。",
            "少梦虫声碎，无风树影闲。",
            "月华澄曲沼，霜气满空山。",
            "不见张夫子，谁人共往还。"
        ],
        "title": "夜坐有怀寄张士逊",
        "id": "4846a61b-630b-4592-8cca-ed59d50e63a6"
    },
    {
        "author": "寇准",
        "paragraphs": [
            "鶑老计还失，负书归故乡。",
            "杏园无近路，泽国有高堂。",
            "白鸟迷幽浦，寒猿叫夕阳。",
            "离怀休堕泪，春草正茫茫。"
        ],
        "title": "送人下第归吴",
        "id": "6faa58c0-ae07-4ec7-b73f-8035a208f9bb"
    },
    {
        "author": "寇准",
        "paragraphs": [
            "苔石半寥落，坐来生远愁。",
            "故人应罢钓，寒叶自惊秋。",
            "村隔平沙暝，江和暮霭流。",
            "徘徊不能去，此处有扁舟。"
        ],
        "title": "秋访江上友生所居",
        "id": "c20737fa-4eba-4620-a34f-3f73ea29e0df"
    },
    {
        "author": "寇准",
        "paragraphs": [
            "年少嗟羁旅，烟宵进未能。",
            "江楼千里月，雪屋一龛灯。",
            "远信凭边雁，孤吟寄岳僧。",
            "炉灰愁拥坐，砚水半成冰。"
        ],
        "title": "冬夜旅思",
        "id": "9ae82f1e-ccb3-483f-8da3-487c1afd2af9"
    },
    {
        "author": "寇准",
        "paragraphs": [
            "夫君何感命，拾载困风尘。",
            "薄宦须流落，孤吟更苦辛。",
            "山寒泉易冻，边近草难春。",
            "珍重常招隠，惭非孟子邻。"
        ],
        "title": "贻赵少府",
        "id": "9539b059-fe32-4e38-9032-7005f779bab8"
    },
    {
        "author": "寇准",
        "paragraphs": [
            "不见张夫子，岩花几度新。",
            "久闲空赋命，远别更伤春。",
            "雨艇愁天末，烟蓑隠渭滨。",
            "应嗟年未冠，已作异乡人。"
        ],
        "title": "春日怀张曙",
        "id": "b882ac4d-0f3f-4bd8-a009-87c53885e457"
    },
    {
        "author": "寇准",
        "paragraphs": [
            "绿树新阴暗井桐，杂英当砌坠疏红。",
            "重门寂寂经初夏，尽日垂帘细雨中。"
        ],
        "title": "初夏雨中",
        "id": "544defa0-e810-4059-b88f-dce613f1b861"
    },
    {
        "author": "寇准",
        "paragraphs": [
            "西风伤远别，前计竞成非。",
            "芳草此时暮，故山何日归。",
            "禅应同雅道，贫合长天机。",
            "翻忆云溪伴，无憀对落晖。"
        ],
        "title": "感兴寄莲岳一二诗禅友",
        "id": "2dffaebe-6358-41cd-91e1-20ba2b3bd87e"
    },
    {
        "author": "寇准",
        "paragraphs": [
            "夫子才名重，贫居志未劳。",
            "吟当寒夜苦，闲到白头高。",
            "心地通禅寂，田园近海涛。",
            "不知千载後，谁更续离骚。"
        ],
        "title": "赠隠士",
        "id": "b433a33f-a567-412e-bf95-4278df067628"
    },
    {
        "author": "寇准",
        "paragraphs": [
            "极目望南浦，望中生远思。",
            "雁沉芳草渡，烧断夕阳陂。",
            "岁月寒萍梗，江山念别离。",
            "犹余清夜梦，暂与白云期。"
        ],
        "title": "湖上作",
        "id": "284b819f-14b4-4268-9cfb-93f85b7da8a0"
    },
    {
        "author": "寇准",
        "paragraphs": [
            "秦川春婉晚，汉水路迢遥。",
            "不待凭危槛，离魂已暗销。"
        ],
        "title": "有怀",
        "id": "88ea1cbb-58ef-4e61-bdce-8d2da3739246"
    },
    {
        "author": "寇准",
        "paragraphs": [
            "酒阑还执手，之子拟归秦。",
            "风雪过残岁，山川近早春。",
            "久游诗思苦，远别柳条新。",
            "後会知何日，空余泪满巾。"
        ],
        "title": "送李生归秦中",
        "id": "3925960c-fbb5-4f08-87e6-98490998432c"
    },
    {
        "author": "寇准",
        "paragraphs": [
            "万事不关虑，孤吟役此生。",
            "风骚中旨趣，山水里心情。",
            "众木雕寒色，空江喷暮声。",
            "终期谒君子，同遶绿苔行。"
        ],
        "title": "书怀寄韦山人",
        "id": "5dce0e65-07a2-413d-b49f-9fd445763a9e"
    },
    {
        "author": "寇准",
        "paragraphs": [
            "归山终未遂，折桂复何时。",
            "且共江人约，松轩雪夜棋。"
        ],
        "title": "闲夜围棋作",
        "id": "b2ae2116-6e4d-48a6-8f60-a27bdec3524d"
    },
    {
        "author": "寇准",
        "paragraphs": [
            "碧落秋方静，腾空力尚微。",
            "清风如可托，终共白云飞。"
        ],
        "title": "纸鸢",
        "id": "eea9e223-8bb8-4489-b5a8-0e958e5ff388"
    },
    {
        "author": "寇准",
        "paragraphs": [
            "散乱萦花坞，空蒙暗柳堤。",
            "望回肠已断，何处更鶑啼。"
        ],
        "title": "春雨",
        "id": "10385d44-7f2b-410c-8d8f-3a663d95a083"
    },
    {
        "author": "寇准",
        "paragraphs": [
            "西风起穷巷，众木又雕零。",
            "蕙浦月华白，竹窗灯影青。",
            "故人难重见，邻笛不堪听。",
            "行傍秋池上，孤吟对远星。"
        ],
        "title": "夜坐怀故友",
        "id": "cbbe1ae0-7003-4e76-9b99-8ca77ffb99a4"
    },
    {
        "author": "寇准",
        "paragraphs": [
            "堪赏东君造化奇，装成蝴蝶满纤枝。",
            "粉融轻翅攒花蕊，疑是寻芳未去时。"
        ],
        "title": "南阳帝上各赋玉蝴蝶花一绝",
        "id": "45bdb4c3-e9eb-4b56-b23e-ebed8c470a4d"
    },
    {
        "author": "寇准",
        "paragraphs": [
            "浮世多尘事，悠悠难定期。",
            "梦阑怀远夜，秋尽望乡时。",
            "道在应无闷，风浇自业诗。",
            "何当归钓渚，搘肘一沉思。"
        ],
        "title": "邺北旅中怀友人",
        "id": "d7184581-f5dc-4a69-b9ec-3bff012bdd7e"
    },
    {
        "author": "寇准",
        "paragraphs": [
            "一生长抱恨，终亦是贫居。",
            "遗信留孤鹤，营坟卖古书。",
            "竹斋无俗物，秋圃有寒蔬。",
            "福善何言昧，悠然望太虚。"
        ],
        "title": "吊任瓘处士",
        "id": "afdef7c1-dc5d-4bca-b4e1-025be90eb729"
    },
    {
        "author": "寇准",
        "paragraphs": [
            "落日留不住，默然空泪零。",
            "败莎侵陋巷，疏叶满闲庭。",
            "有趣穷风雅，无机敌杳冥。",
            "浮荣安足恋，归去乱山青。"
        ],
        "title": "秋怀",
        "id": "20506b55-c1c2-4839-b050-d1d11d0488b0"
    },
    {
        "author": "寇准",
        "paragraphs": [
            "频频退礼闱，此去欲忘机。",
            "霄汉贫难达，江湖老独归。",
            "程遥秋浪叠，村暝夜灯微。",
            "应使为儒者，翻悲苦业非。"
        ],
        "title": "送友生下第南归",
        "id": "797ff501-4e28-4814-ad09-0f2592970c7f"
    },
    {
        "author": "寇准",
        "paragraphs": [
            "独望原西路，离襟倍黯然。",
            "青山遮故国，绝塞度新年。",
            "风聚沙迷岸，烟开烧满川。",
            "归心正无际，骠骑莫留连。"
        ],
        "title": "边城春望",
        "id": "5bd62c1f-5cb0-4692-a289-e79682a446b7"
    },
    {
        "author": "寇准",
        "paragraphs": [
            "独步高原上，依依动所思。",
            "无人寻蕙径，落日满江湄。",
            "楚泽晴芳处，秦川晚翠时。",
            "此中兴废事，千古复谁知。"
        ],
        "title": "草",
        "id": "b895ed04-c48c-4157-93e3-a0ab70609c14"
    },
    {
        "author": "寇准",
        "paragraphs": [
            "分官离法署，承命守眉州。",
            "山馆邻孤寺，春城过乱流。",
            "江云长映日，蜀魄似悲秋。",
            "到郡扬清政，遗黎病必瘳。"
        ],
        "title": "送左眉州之任",
        "id": "580c8eeb-a0af-4cf8-a6fe-075efef45770"
    },
    {
        "author": "寇准",
        "paragraphs": [
            "西风生远水，萧飒度吟台。",
            "明日夜还满，故人秋未来。",
            "寒蛩啼暗壁，败叶下苍苔。",
            "谁念空江外，年年首重回。"
        ],
        "title": "楚江夜怀",
        "id": "890a42ac-5be5-4024-9dca-4fb0d65c2453"
    },
    {
        "author": "寇准",
        "paragraphs": [
            "曾读前书笑古今，耻随流俗信浮沉。",
            "终期直道扶元化，敢为虚名役片心。",
            "默坐野禽啼昼景，闭门官柳长春阴。",
            "世间事了须先退，不待霜毛渐满簪。"
        ],
        "title": "春日书怀",
        "id": "edefdea7-89e9-435c-b8f1-fc6747974106"
    },
    {
        "author": "寇准",
        "paragraphs": [
            "离歌岂忍罇前听，别恨无由醉里消。",
            "惟有梦魂归北阙，不知京洛路迢遥。"
        ],
        "title": "离京日作",
        "id": "b4525236-261c-4db5-b364-74f2495e6b66"
    },
    {
        "author": "寇准",
        "paragraphs": [
            "岁暮峡中村，维舟古树根。",
            "羣峰初落日，夜後独闻猿。",
            "流水自无尽，客愁那可论。",
            "平明离楚岸，迢递指吴门。"
        ],
        "title": "夜泊江上",
        "id": "853f4f93-3892-469e-98b8-36ef290d8542"
    },
    {
        "author": "寇准",
        "paragraphs": [
            "寂寂宫槐雨乍晴，高枝微带夕阳明。",
            "临风忽起悲秋思，独听新蝉第一声。"
        ],
        "title": "新蝉",
        "id": "7523a54e-5fae-4d69-bd88-bcfcb7fbf7d1"
    },
    {
        "author": "寇准",
        "paragraphs": [
            "南国江山五十州，星郎从此播芳猷。",
            "诗穷雅道皆清唱，官重名曹未白头。",
            "望断蛮村烟树远，吟残岭月海风秋。",
            "三年政满迎丹诏，谏署重膺仄席求。"
        ],
        "title": "寄献广南许虞部",
        "id": "0101268d-24e6-4edf-9c40-f93dee0500ae"
    },
    {
        "author": "寇准",
        "paragraphs": [
            "新鸿并落叶，正逐朔风飞。",
            "此地仍分首，何山是所归。",
            "问程云栈远，宿馆雨灯微。",
            "莫恨天涯别，重寻志未违。"
        ],
        "title": "送吉上人",
        "id": "47c91419-cc65-4da7-adb2-7a6ba572992e"
    },
    {
        "author": "寇准",
        "paragraphs": [
            "官路时风渐识情，一悲前计远愁生。",
            "深秋寒气侵灯影，半夜疏林起雨声。",
            "县印终年拘吏役，烟蓑何日避浮名。",
            "穷通休问巢莲骨，大抵无徒是至清。"
        ],
        "title": "秋夕书怀",
        "id": "21ad318b-3b52-49a2-8ecb-8757dc867a6a"
    },
    {
        "author": "寇准",
        "paragraphs": [
            "风骚高处谢知音，公退何妨纵野吟。",
            "弱柳不能牵别恨，片云应念识闲心。",
            "沙平古岸春潮急，门掩残阳暮草深。",
            "凝望江皋动幽兴，数声钟盘出西林。"
        ],
        "title": "春郊闲望",
        "id": "c03ea903-7c71-401e-8618-ca10a6d8422a"
    },
    {
        "author": "寇准",
        "paragraphs": [
            "一雨起前浦，霏微向暮秋。",
            "谁方眠钓艇，我独在江楼。",
            "山晦峰峦隠，烟凝岛屿幽。",
            "何当见晴旭，一得泛回舟。"
        ],
        "title": "雨中书事",
        "id": "b2803fe2-91c1-4d10-ad3a-e9f2a771a698"
    },
    {
        "author": "寇准",
        "paragraphs": [
            "遥夜独无趣，怳然思故交。",
            "泉声飞石壁，星影动林梢。",
            "志壮难低俗，情闲任献嘲。",
            "秋山虽入望，犹不似衡茅。"
        ],
        "title": "夜怀寄友生",
        "id": "789d0901-5ba8-40b9-b5c1-91e1161928c6"
    },
    {
        "author": "寇准",
        "paragraphs": [
            "背窗寒烛影沉沉，楚客乡思欲不禁。",
            "板阁漏残人自远，水萤光淡夜方深。",
            "牢愁闻雨眠疏屋，归梦随云彻故林。",
            "忆着烟村旧风景，柿红时节又鸣砧。"
        ],
        "title": "秋夜怀归",
        "id": "7bfe1011-ecf9-4361-9595-db2ac2a4492c"
    },
    {
        "author": "寇准",
        "paragraphs": [
            "雨蒙村落野梅黄，茅阁长吟水气凉。",
            "幽鸟远声来独树，小荷疏影占前塘。",
            "闲心终不忘鱼钓，澹水真宜习老庄。",
            "报国自知无世用，烟蓑何日卧清漳。"
        ],
        "title": "夏夜闲书",
        "id": "b2c3549a-2430-46c4-ada0-b33d61063910"
    },
    {
        "author": "寇准",
        "paragraphs": [
            "轺车南去咏江天，闲忆羣贤倍黯然。",
            "御水莎青孤立鹭，宫槐烟冷数声蝉。",
            "石渠吏散帘风静，凤阙云归霁景鲜。",
            "幽致不知何日共，思君唯赋帝京篇。"
        ],
        "title": "秋兴浩然追忆馆殿幽致偶成长句寄徐休学士",
        "id": "487a9503-a747-4e93-9625-ba9accf0220c"
    },
    {
        "author": "寇准",
        "paragraphs": [
            "独宿西林夜，凝然静拥袍。",
            "巫云秋暝峡，楚月冷生涛。",
            "莎败蛩犹噪，乡遥梦亦劳。",
            "霜风开落叶，还欲续离骚。"
        ],
        "title": "宿江西寺",
        "id": "64c7a2dc-f840-415d-b3ec-8976dc0a0156"
    },
    {
        "author": "寇准",
        "paragraphs": [
            "曾为深冤无处雪，长年江上哭青春。",
            "平林雨歇残阳後，愁杀天涯去国人。"
        ],
        "title": "闻杜宇",
        "id": "e397615d-61e4-4995-8946-b6795f05a40b"
    },
    {
        "author": "寇准",
        "paragraphs": [
            "春雨萧萧寒食天，远行犹在楚江边。",
            "人思故国迷残照，鸟隔深花语断烟。",
            "薄宦未能酬壮节，良时空自感流年。",
            "因循未学陶潜兴，长见孤云倍黯然。"
        ],
        "title": "巴东寒食",
        "id": "065872fa-59f4-4380-8b61-c156b26b84b3"
    },
    {
        "author": "寇准",
        "paragraphs": [
            "春尽江天景寂寥，思乡还共楚云遥。",
            "林花经雨香犹在，堤柳无风絮自飘。",
            "水国独惭临县邑，烟郊争合负渔樵。",
            "青梅时节迟归计，且逐余芳殢酒瓢。"
        ],
        "title": "春晚书事",
        "id": "4ad32967-279b-43b6-b622-d30f179337f4"
    },
    {
        "author": "寇准",
        "paragraphs": [
            "清夜月初满，藓庭吟更幽。",
            "梧桐疏影老，蟋蟀乱声秋。",
            "旧国情何极，空江思欲流。",
            "故人今底处，危坐独凝愁。"
        ],
        "title": "月夜怀故人",
        "id": "4cbee2eb-8752-4009-9073-907e87946175"
    },
    {
        "author": "寇准",
        "paragraphs": [
            "不爱簪裾陪盛列，终年深隠养天机。",
            "静闻风雨眠渔艇，闲称林泉挂道衣。",
            "门接水村多野色，鹤当莎径立残晖。",
            "高吟幽赏无羁束，始觉趋时事事非。"
        ],
        "title": "和赵监丞赠隠士",
        "id": "4fb09eb4-e11c-475c-bf50-5782ce3c0032"
    },
    {
        "author": "寇准",
        "paragraphs": [
            "离人听积雨，滴滴动乡心。",
            "故国程犹远，重门夜正深。",
            "气昏蒙烬烛，巢冷语栖禽。",
            "遥想江南岸，余花委故林。"
        ],
        "title": "雨夜书事",
        "id": "9f767c7d-df31-4587-91df-00b83b7af9d2"
    },
    {
        "author": "寇准",
        "paragraphs": [
            "杨柳如丝拂画桥，此中留语欲魂销。",
            "还愁别後巴东馆，独听空江半夜潮。"
        ],
        "title": "归州留别傅君",
        "id": "b639f9a6-827c-49e3-82c6-9e89be2eb4d7"
    },
    {
        "author": "寇准",
        "paragraphs": [
            "吟情自觉都无趣，况复离居感物华。",
            "厌读羣书寻野径，闲收落叶煮山茶。",
            "烧残寒菊花犹在，霜过香橙味转加。",
            "因想前期重搔首，不堪秋思极长沙。"
        ],
        "title": "秋晚闲书",
        "id": "f9d617b2-ecea-41a2-88f8-ba073a90d9ef"
    },
    {
        "author": "寇准",
        "paragraphs": [
            "平野人归後，孤城日落时。",
            "西风闻一笛，惆怅忆桓伊。"
        ],
        "title": "闻笛",
        "id": "c44c22cb-2d6a-4e6c-90dd-3904be6ed739"
    },
    {
        "author": "寇准",
        "paragraphs": [
            "县幽无俗事，公退只高吟。",
            "江到荆门阔，山连蜀国深。",
            "峡云长映日，蛮雨易成霖。",
            "羣雀鸣春院，饥猿叫夜岑。",
            "庭荒多古木，地僻见沙禽。",
            "印锁残阳後，人归叠翠阴。",
            "思乡空索寞，素分信浮沉。",
            "乐静稀尘累，甘闲负壮心。",
            "衰容常懒栉，病发岂胜簪。",
            "寡欲慵求友，防邪每自箴。",
            "浇风终耻合，前事固难谌。",
            "望断天涯外，离魂欲不禁。"
        ],
        "title": "县斋春书十二韵",
        "id": "fba2985d-d3f5-41be-a6c7-a25891b07ff1"
    },
    {
        "author": "寇准",
        "paragraphs": [
            "堤草惹烟连野绿，岸花经雨压枝红。",
            "年来多病辜春醉，惆怅河桥酒旆风。"
        ],
        "title": "予顷从穰下移莅河阳洎出中书复领分陕惟兹二镇俯接洛都皆山河襟带之地也每凭高极望思以诗句状其物景久而方成四绝句书于河上亭壁  其一",
        "id": "f83db31d-3e35-47d6-94ee-be3854c08b90"
    },
    {
        "author": "寇准",
        "paragraphs": [
            "蝉鸣日正树阴浓，避暑行吟独杖筇。",
            "却爱野云无定处，水边容易耸奇峰。"
        ],
        "title": "予顷从穰下移莅河阳洎出中书复领分陕惟兹二镇俯接洛都皆山河襟带之地也每凭高极望思以诗句状其物景久而方成四绝句书于河上亭壁  其二",
        "id": "1c0872ce-1fc3-44e1-a60e-3c9385011338"
    },
    {
        "author": "寇准",
        "paragraphs": [
            "岸阔樯稀浪渺茫，独凭危槛思何长。",
            "萧萧远树疏林外，一半秋山带夕阳。"
        ],
        "tags": [
            "写景",
            "抒情",
            "古诗三百首",
            "宋诗",
            "黄河"
        ],
        "title": "予顷从穰下移莅河阳洎出中书复领分陕惟兹二镇俯接洛都皆山河襟带之地也每凭高极望思以诗句状其物景久而方成四绝句书于河上亭壁  其三",
        "id": "08b17712-290d-451c-8159-ce29f893a95f"
    },
    {
        "author": "寇准",
        "paragraphs": [
            "暮天寥落冻云垂，一望危亭欲下迟。",
            "临水数村谁画得，浅山寒雪未销时。"
        ],
        "title": "予顷从穰下移莅河阳洎出中书复领分陕惟兹二镇俯接洛都皆山河襟带之地也每凭高极望思以诗句状其物景久而方成四绝句书于河上亭壁  其四",
        "id": "f2b8cc90-9327-4054-8228-876dcbf96ad7"
    },
    {
        "author": "寇准",
        "paragraphs": [
            "游宦忘机久，心源亦自澄。",
            "夜听吴苑雨，秋忆洛城僧。",
            "木叶惊栖鸟，寒窗暗静灯。",
            "何时过竹院，一得问三乘。"
        ],
        "title": "秋夜怀洛下一上人",
        "id": "52880ad7-aa68-40ea-8b99-5da5be72b87e"
    },
    {
        "author": "寇准",
        "paragraphs": [
            "繁花昨夜香苞裂，露裛风吹照野时。",
            "能与离人添怅望，一时留与子规啼。"
        ],
        "title": "题花",
        "id": "c62fcec0-4513-4be0-b514-03d831e424ba"
    },
    {
        "author": "寇准",
        "paragraphs": [
            "因晴每日向吟台，纵目山城景象开。",
            "白鸟静投沙浦去，落花闲逐野泉来。",
            "客愁已被杨烟染，春色难甘蜀魄催。",
            "看即流芳无处问，但将余兴殢黄醅。"
        ],
        "title": "春望书事",
        "id": "76cd749b-563b-4be6-9f61-7be94548d35d"
    },
    {
        "author": "寇准",
        "paragraphs": [
            "寂寂感离羣，前期何足云。",
            "人从秦岭别，蝉向楚江闻。",
            "村送孤烟起，山空白日曛。",
            "更逢疏叶落，愁绪转纷纷。"
        ],
        "title": "秋日怀友生",
        "id": "8ddb123c-c66d-4b26-a4d0-a33a855816f5"
    },
    {
        "author": "寇准",
        "paragraphs": [
            "水国淹留岁月空，云山东去阻千重。",
            "欲令遥夜春愁薄，须頼黄醅腊酒浓。",
            "南浦有潮舂栅锁，西窗无睡怯岩钟。",
            "谁家几点畬田火，疑是残星挂远峰。"
        ],
        "title": "春初夜书",
        "id": "c6fdc45b-2208-403e-8ba7-d1f544d98c95"
    },
    {
        "author": "寇准",
        "paragraphs": [
            "古岸萧萧闻去雁，平芜杳杳更斜晖。",
            "空江极目望不尽，枫叶半红人未归。"
        ],
        "title": "江上",
        "id": "a40c6860-1ef0-43ad-bb94-aabdfd4fb754"
    },
    {
        "author": "寇准",
        "paragraphs": [
            "南亭闲坐欲忘机，望久前村岛屿微。",
            "数点寒灯起烟浪，江艇应见夜渔归。"
        ],
        "title": "夜望",
        "id": "733276b3-4a7a-47e0-8597-2cb8b0b365d6"
    },
    {
        "author": "寇准",
        "paragraphs": [
            "客亭残照里，歌阕独南行。",
            "芳草无断色，离人多别情。",
            "远涂方不极，长笛更飞声。",
            "莫动乡关念，徒令白发生。"
        ],
        "title": "送人",
        "id": "3b3116d3-0f6b-4dd0-8e89-cbee2b9e3297"
    },
    {
        "author": "寇准",
        "paragraphs": [
            "溪水觉暖微函碧，山杏经春半吐红。",
            "不向此时拚一醉，到头无计奈春风。"
        ],
        "title": "早春",
        "id": "e4960545-40c6-4619-a4cc-5e9e234800c6"
    },
    {
        "author": "寇准",
        "paragraphs": [
            "志高长说耻鳬趋，岁晏园林恋隠居。",
            "陋巷自甘栖短褐，侯门终不曳长裾。",
            "夜吟雪屋冥搜句，春结烟蓑老钓渔。",
            "为我红尘偶为吏，近来还寄绝交书。"
        ],
        "title": "寄漳川隠士  其一",
        "id": "c688702a-1cc1-4b9c-b7a4-485fd6e65f2a"
    },
    {
        "author": "寇准",
        "paragraphs": [
            "慵趋大厦恋山薇，立志由来与世违。",
            "溪上有时逢静钓，雪中长日掩闲扉。",
            "自知天爵高人爵，不爱朝衣换布衣。",
            "我逐浮名任飘泊，清泉难得共忘机。"
        ],
        "title": "寄漳川隠士  其二",
        "id": "5e3a28c7-d63e-4945-8224-6761fa96eed8"
    },
    {
        "author": "寇准",
        "paragraphs": [
            "寺在啼猿外，门开古涧涯。",
            "山深微有径，树老半无枝。",
            "望远云长暝，谈空日渐移。",
            "恐朝金马去，还失白莲期。"
        ],
        "title": "题巴东寺",
        "id": "859249e6-5192-4e56-aef1-3f211858707c"
    },
    {
        "author": "寇准",
        "paragraphs": [
            "夫子住东野，经年不到城。",
            "爱吟无俗趣，贪静得闲名。",
            "荒径侵山影，虚堂出燕声。",
            "我惭为俗吏，泉石负幽情。"
        ],
        "title": "赠隠士",
        "id": "6f36e746-7b98-4f0c-a5b6-42c40e0ecd7d"
    },
    {
        "author": "寇准",
        "paragraphs": [
            "梦觉偶晨起，南轩还独过。",
            "晓光生远树，露气冷疏荷。",
            "窗白游尘少，风清静兴多。",
            "遥知江郡守，幽趣在烟波。"
        ],
        "title": "南亭晨望寄唐知印",
        "id": "1e062ed1-57f4-4619-9c98-ad2784d5fec6"
    },
    {
        "author": "寇准",
        "paragraphs": [
            "半夜沉清影，宵残犹伴吟。",
            "已甘垂树杪，由得挂天心。",
            "淡色迷蓬户，余光映宿禽。",
            "谁家伤早别，凝思共沉沉。"
        ],
        "title": "残月  其一",
        "id": "e6c56e67-5886-4698-b312-801c7162bd46"
    },
    {
        "author": "寇准",
        "paragraphs": [
            "光随春漏细，影共夕烟流。",
            "若近明河没，还疑坠玉钩。"
        ],
        "title": "残月  其二",
        "id": "632b2ee7-08e2-4d2d-95e7-72945f76f02e"
    },
    {
        "author": "寇准",
        "paragraphs": [
            "长岁天涯悲断梗，逢君无处不伤情。",
            "那堪日落红楼伴，更听萧萧杜宇声。"
        ],
        "title": "巴东有感",
        "id": "8d4e86ad-636b-4d9f-bfd6-da29c8d4aac3"
    },
    {
        "author": "寇准",
        "paragraphs": [
            "窗户经初雨，风清野景饶。",
            "闲庭犹戏蝶，高树已鸣蜩。",
            "世态贫中觉，乡思醉里销。",
            "纵吟还独步，时复过溪桥。"
        ],
        "title": "省夏书事",
        "id": "7695dd3a-e351-4025-9abb-a63edd307e89"
    },
    {
        "author": "寇准",
        "paragraphs": [
            "务简凭危槛，凝然感物华。",
            "孤村经野烧，极浦见渔家。",
            "滩急舟难渡，山高日易斜。",
            "明时如道在，焉复痛怀沙。"
        ],
        "title": "和李逢同年水阁闲望",
        "id": "58f31534-ac9b-4209-ad4f-8199058e5ff8"
    },
    {
        "author": "寇准",
        "paragraphs": [
            "未识穷边苦，今游信有之。",
            "秋林残照後，关路独行时。",
            "碛迥风长急，天寒雁度迟。",
            "离心已无頼，更听戍楼鼙。"
        ],
        "title": "塞上秋怀",
        "id": "e4667c44-c213-4219-b88a-94e3ada79b0c"
    },
    {
        "author": "寇准",
        "paragraphs": [
            "忽忆湖山景，沿流兴不穷。",
            "孤舟将去夜，绝塞已来鸿。",
            "白发前期近，沧川旧业空。",
            "明时方道在，莫更学渔翁。"
        ],
        "title": "送人归吴",
        "id": "efe81f00-3155-4b46-b1ac-c3bee606d8d6"
    },
    {
        "author": "寇准",
        "paragraphs": [
            "江天物候潜衰变，气爽初疑夏景余。",
            "雨渍乱苔侵古壁，风飘红叶满荒渠。",
            "晚云连岳幽藏寺，秋水澄江静见鱼。",
            "昔岁一鸣无所恨，绿槐金蕊任萧疏。"
        ],
        "title": "秋日",
        "id": "bc23097e-66f8-4fb7-9e00-0b37a64be3c0"
    },
    {
        "author": "寇准",
        "paragraphs": [
            "笠泽渔人高节奇，白头犹自着蓑衣。",
            "吟过竹院僧留宿，钓罢烟江鹤伴归。",
            "花落砌边春雨歇，酒醒林际夕阳微。",
            "中朝名士皆知己，多说东来信亦稀。"
        ],
        "title": "寄赠笠泽处士",
        "id": "927d6501-3a6e-4e59-ba66-cbab87e9fd15"
    },
    {
        "author": "寇准",
        "paragraphs": [
            "晓带轻烟间杏花，晚凝深翠拂平沙。",
            "长条别有风流处，密映钱塘苏小家。"
        ],
        "tags": [
            "古诗三百首",
            "宋诗",
            "柳树"
        ],
        "title": "柳",
        "id": "afd7420c-737a-47d7-a8e6-bd620c2a6476"
    },
    {
        "author": "寇准",
        "paragraphs": [
            "邺北至夔城，三千里外程。",
            "劳寻苦吟伴，独入乱山行。",
            "楚水秋无际，巴猿夜有声。",
            "逢师不能寐，因话故乡情。"
        ],
        "title": "喜吉上人至",
        "id": "a3c46dc5-c0ba-4909-b6c1-bd0d59758214"
    },
    {
        "author": "寇准",
        "paragraphs": [
            "年光苒苒暗推移，坐惜流年感旧期。",
            "独听早蝉秋色里，潘安初见二毛时。"
        ],
        "title": "早秋二绝  其一",
        "id": "d6135da0-3c0a-4962-8b87-2d961b00e891"
    },
    {
        "author": "寇准",
        "paragraphs": [
            "一听早蝉响，坐悲芳岁阑。",
            "新秋空索寞，前事但心酸。"
        ],
        "title": "早秋二绝  其二",
        "id": "6f6e1eb1-0484-4514-9781-b39b1278597f"
    },
    {
        "author": "寇准",
        "paragraphs": [
            "行尘漠漠起西风，来往征轩似转蓬。",
            "驻马几多愁思苦，乱蝉衰柳武关中。"
        ],
        "title": "秋日武关道中",
        "id": "1f5e6083-784c-416f-878f-f06ddbe4e77e"
    },
    {
        "author": "寇准",
        "paragraphs": [
            "日暖经冰泮，潜回律管春。",
            "初惊柳色重，渐见草芽新。",
            "罇酒留欢少，云溪入梦频。",
            "惟应五侯地，行乐及芳辰。"
        ],
        "title": "早春",
        "id": "4c73e508-fa6e-438d-8649-330af77c9d4d"
    },
    {
        "author": "寇准",
        "paragraphs": [
            "秋作西南使，千林覆去程。",
            "四时无日影，终夜有猿声。",
            "路入溪云过，人穿鸟道行。",
            "不堪孤驿望，风雨动乡情。"
        ],
        "title": "书山馆壁",
        "id": "0414931e-9c27-4a95-b7ab-62d3a7ac601c"
    },
    {
        "author": "寇准",
        "paragraphs": [
            "萧萧征骑立长亭，遥指天涯万里程。",
            "尊酒欲阑人欲别，夕阳丝管尽离声。"
        ],
        "title": "送赵主簿之任惠安",
        "id": "6dd7c5c1-0cba-4d58-a484-24a19f0b993e"
    },
    {
        "author": "寇准",
        "paragraphs": [
            "洪府多佳致，师今欲此行。",
            "寒山连楚远，白浪浸吴平。",
            "烟雨经秋迥，霜鸿入夜鸣。",
            "到时春未暮，闲听鹧鸪声。"
        ],
        "title": "秋气凛然庭木将坠道谦上人有南征之役赋诗祖行",
        "id": "6ae32b64-5881-4461-96df-1c181577b952"
    },
    {
        "author": "寇准",
        "paragraphs": [
            "胜游欢宴是良图，何必凄凄独向隅。",
            "深院酒醒春日晚，只闻芳树语提壶。"
        ],
        "title": "酒醒",
        "id": "26d590ec-1cd1-47f5-89cf-9600184ed3c8"
    },
    {
        "author": "寇准",
        "paragraphs": [
            "水满池塘花遶城，日斜南陌暖风轻。",
            "千门柳色春烟淡，独倚高楼闻暮鶑。"
        ],
        "title": "南阳春日",
        "id": "0ebdc5e0-855d-425d-bcf5-b565a673faf5"
    },
    {
        "author": "寇准",
        "paragraphs": [
            "唐室空城有旧基，荒凉长使後人悲。",
            "遥村日暖花空发，废苑春深柳自垂。",
            "事着简编犹可念，景随陵谷更何疑。",
            "入梁朝士无多在，谁向秋风咏黍离。"
        ],
        "title": "春日长安故苑有怀",
        "id": "f1c1f664-433e-4c8a-921b-34e9a4bd1349"
    },
    {
        "author": "寇准",
        "paragraphs": [
            "远行当岁暮，冰雪路难分。",
            "疋马阳关外，边声落日闻。"
        ],
        "title": "送人游边",
        "id": "c2f69472-115e-4e0e-a650-63d50323c554"
    },
    {
        "author": "寇准",
        "paragraphs": [
            "深谢暖风传馥郁，长忧夜雨暗摧残。",
            "黄昏欲放笙歌散，更遶朱栏子细看。"
        ],
        "title": "惜花",
        "id": "d2b72230-bc6a-413f-8389-81678f589e5f"
    },
    {
        "author": "寇准",
        "paragraphs": [
            "高桐深密间幽篁，乳燕声稀夏日长。",
            "独坐水亭风满袖，世间清景是微凉。"
        ],
        "title": "微凉",
        "id": "d7cb2c8e-8d5e-4ecd-9d8a-76f5c71ac713"
    },
    {
        "author": "寇准",
        "paragraphs": [
            "登临秋向尽，千里见王畿。",
            "过雨山逾翠，经霜菊渐稀。",
            "平原夕霭起，高树宿禽归。",
            "一望关河道，空令咏式微。"
        ],
        "title": "帝城秋望",
        "id": "017d8054-3156-4628-88fc-eadf51ce1c92"
    },
    {
        "author": "寇准",
        "paragraphs": [
            "朝回内省中，默坐对西风。",
            "秋色澄寒沼，朝阳上古桐。",
            "龙墀惭近侍，鱼浦忆疏篷。",
            "会待酬恩了，烟蓑伴钓翁。"
        ],
        "title": "禁中偶书所怀呈内翰同年同院二学士",
        "id": "330d02a5-6bc2-4e76-b5b5-f3ab322e2d74"
    },
    {
        "author": "寇准",
        "paragraphs": [
            "孤吟遶桐砌，时节又西风。",
            "怅望新秋在，欢娱往事空。",
            "柳条微减翠，蓼穗已飘红。",
            "正是多伤感，仍将别恨中。"
        ],
        "title": "新秋",
        "id": "a8e689ba-5a3a-4871-9bfd-0106ae19c37d"
    },
    {
        "author": "寇准",
        "paragraphs": [
            "年长追游兴渐凋，况兼巴峡景萧萧。",
            "闲斋为谢杨花到，时拂残书慰寂寥。"
        ],
        "title": "春昼",
        "id": "44b3f5cc-fe0c-4c44-aabc-ac92b48f8c1c"
    },
    {
        "author": "寇准",
        "paragraphs": [
            "雨歇南山积翠明，淡云消尽远天晴。",
            "漪涟不动秋塘静，独拄寒筇遶岸行。"
        ],
        "title": "秋日晚晴池上作",
        "id": "c1cb8b1c-6c7e-46c2-a715-9c1f41c1ec9b"
    },
    {
        "author": "寇准",
        "paragraphs": [
            "离心杳杳思迟迟，深院无人柳自垂。",
            "日暮长廊闻燕语，轻寒微雨麦秋时。"
        ],
        "title": "夏日",
        "id": "31f4aa4c-6463-42e4-8569-6875c3e66c16"
    },
    {
        "author": "寇准",
        "paragraphs": [
            "千里关河一望间，登临长到夕阳还。",
            "欲驱征旆归朝去，更倚高楼看暮山。"
        ],
        "title": "留题郡楼",
        "id": "ff4ac766-080c-48eb-8a6a-9bd18fe40fc0"
    },
    {
        "author": "寇准",
        "paragraphs": [
            "海上秋添寂寞情，万家烟树暝重城。",
            "萧萧细雨遥天暮，独向空楼闻笛声。"
        ],
        "title": "青州西楼雨中闲望",
        "id": "6869c1c9-bc0e-4d88-bf51-7f74f2eb8936"
    },
    {
        "author": "寇准",
        "paragraphs": [
            "掖垣秋色生鸡树，忽忆青丘感旧情。",
            "曾倚西楼吟暮雨，数峰寒碧遶高城。"
        ],
        "title": "中书秋日有怀青社旧游因书一首",
        "id": "a901f94b-1ffb-448c-90ef-35d37c93b02a"
    },
    {
        "author": "寇准",
        "paragraphs": [
            "重城萧寺虽留滞，野鹤由来性本闲。",
            "寒磬终宵鸣竹院，虚窗尽日对秋山。",
            "旋移怪石资吟赏，应有孤云共往还。",
            "自笑红尘成底事，幽期长是负松间。"
        ],
        "title": "赠宝上人",
        "id": "8a8340a1-6ffb-41e6-99ea-203a267fc93d"
    },
    {
        "author": "寇准",
        "paragraphs": [
            "雨夜销烦暑，林塘向夕幽。",
            "庭虚惟欠月，树冷欲生秋。",
            "河北嗟新别，罇前念旧游。",
            "若非逢胜会，何以解离忧。"
        ],
        "title": "雨夜许氏第会宿各赋四韵",
        "id": "057a1cf7-eb85-4047-9bbd-b3217b1598d9"
    },
    {
        "author": "寇准",
        "paragraphs": [
            "水阁中宵动，寥寥起远思。",
            "秋风生折苇，星彩动寒池。",
            "白社孤前约，青云少旧知。",
            "苦吟空自叹，风雅道由衰。"
        ],
        "title": "水阁夜望书怀",
        "id": "8c8cd5f0-6681-4b53-be2d-b313441b69c5"
    },
    {
        "author": "寇准",
        "paragraphs": [
            "致君才业本无能，恋阙情怀老不胜。",
            "欲过龙津重回首，朣胧初日上觚棱。"
        ],
        "title": "离京作",
        "id": "ab3a6781-70c5-4a1b-91cc-36a75d0e15a3"
    },
    {
        "author": "寇准",
        "paragraphs": [
            "文陛初辞咫尺颜，恩深犹缀辅臣班。",
            "汉庭旧友雕零尽，独拥双旌入武关。"
        ],
        "title": "洛阳道中感怀",
        "id": "31832ac9-5842-4926-9181-68fb063c8bf5"
    },
    {
        "author": "寇准",
        "paragraphs": [
            "荐承丹诏抚雕残，适值年丰万井安。",
            "旧职尚兼黄阁贵，前驱新拥碧油寒。",
            "静怜风竹经宵听，老爱山云尽日看。",
            "魂梦不知关塞外，有时犹得到金銮。"
        ],
        "title": "初到长安书怀",
        "id": "9e999003-6df1-47dd-b5f8-bed15de97e97"
    },
    {
        "author": "寇准",
        "paragraphs": [
            "寺对南山积翠浓，水村鸥鹭下遥空。",
            "层楼望尽樊川景，恨不凭栏烟雨中。"
        ],
        "title": "游花岩寺",
        "id": "7e2a56f2-c03f-46db-8124-8159e8d30421"
    },
    {
        "author": "寇准",
        "paragraphs": [
            "玉殿登科四十年，当时交友尽英贤。",
            "岁寒唯有君兼我，头白犹持将相权。"
        ],
        "title": "和向相公见寄",
        "id": "9f66d439-8178-4fad-8a92-c6f98164d6ba"
    },
    {
        "author": "寇准",
        "paragraphs": [
            "怅饮惜离羣，穷边去路分。",
            "雪深山馆夜，孤雁背灯闻。"
        ],
        "title": "送转运梅学士巡边郡四首  其一",
        "id": "1a0f6de0-e517-44cd-8368-ca32b208b690"
    },
    {
        "author": "寇准",
        "paragraphs": [
            "绝塞程方远，穷阴岁欲残。",
            "石城归梦断，陇月照人寒。"
        ],
        "title": "送转运梅学士巡边郡四首  其二",
        "id": "ee99427c-a393-4f05-81cf-740a1a3a402a"
    },
    {
        "author": "寇准",
        "paragraphs": [
            "水远沉来信，山长叠去愁。",
            "夜深关月白，休凭驿边楼。"
        ],
        "title": "送转运梅学士巡边郡四首  其三",
        "id": "6e8a695b-c98d-45d9-bc98-76bad7e5e348"
    },
    {
        "author": "寇准",
        "paragraphs": [
            "夙驾巡边徼，归程隔乱山。",
            "长安花木丽，春苑待君还。"
        ],
        "title": "送转运梅学士巡边郡四首  其四",
        "id": "fe017067-8b9b-4ffc-ac0f-67d4f1d07dd0"
    },
    {
        "author": "寇准",
        "paragraphs": [
            "白昼偶成芳草梦，起来幽兴有谁知。",
            "风帘不动黄鹂语，坐见庭花日影移。"
        ],
        "title": "春昼偶书",
        "id": "9a8f7a3c-0c2e-4d4a-aec9-2579aa0867d1"
    },
    {
        "author": "寇准",
        "paragraphs": [
            "渭水苔矶阻旧游，梦回空馆却凝愁。",
            "一声江笛巴云暝，半夜山风楚树秋。",
            "星落古池孤影动，灯摇疏壁冷光幽。",
            "迟明不寐空搔首，踪迹何由得狎鸥。"
        ],
        "title": "秋夜怀归",
        "id": "097a518c-1772-4d82-b8fd-9f52b2d3e03c"
    },
    {
        "author": "寇准",
        "paragraphs": [
            "金谷春来柳自黄，晓烟晴日映宫墙。",
            "不堪花下听歌处，却向长安忆洛阳。"
        ],
        "title": "忆洛阳",
        "id": "85bc80fe-8d72-4a06-afdf-b42d3f7efea3"
    },
    {
        "author": "寇准",
        "paragraphs": [
            "灞岸春波远，秦川暮雨微。",
            "凭高正愁绝，烟树更斜晖。"
        ],
        "title": "长安春望感怀",
        "id": "d3b78396-84a9-457f-a72d-81ffd4a1468e"
    },
    {
        "author": "寇准",
        "paragraphs": [
            "午昼花阴静，春风数蝶飞。",
            "坐来生远思，深院燕初归。"
        ],
        "title": "春昼",
        "id": "bea14122-fd2c-4797-8ba1-3355aeb2a5f6"
    },
    {
        "author": "寇准",
        "paragraphs": [
            "碧树微凉露气清，感愁怀旧独含情。",
            "西楼月夜明如水，只欠桓伊一笛声。"
        ],
        "title": "岐下秋书",
        "id": "5f5d8de0-17ea-41ed-9fa2-ea49b95f0573"
    },
    {
        "author": "寇准",
        "paragraphs": [
            "长忆西园清夜景，酒阑无不独临池。",
            "可怜陇月三更白，谁见红蕖露滴时。"
        ],
        "title": "忆岐下小池",
        "id": "09f34035-4028-4091-9b39-ef85ff96d594"
    },
    {
        "author": "寇准",
        "paragraphs": [
            "务简羣吏散，披襟幽兴长。",
            "松篁经晚节，兰菊有清香。",
            "水凈澄秋色，山高见夕阳。",
            "身闲心自泰，何必濯沧浪。"
        ],
        "title": "岐下西园秋日书事",
        "id": "645fa604-698e-455f-a587-e0283827550f"
    },
    {
        "author": "寇准",
        "paragraphs": [
            "轻云不动日微阴，高树无风秋色深。",
            "独听暮蝉临水坐，十年林壑阻归心。"
        ],
        "title": "秋怀",
        "id": "d24292e3-643e-442c-adb0-1613b6ea9e09"
    },
    {
        "author": "寇准",
        "paragraphs": [
            "自古名高众毁归，又应身退是知机。",
            "林风惊断西窗梦，一夜愁声忆翠微。"
        ],
        "title": "秋",
        "id": "69d7cf81-abe4-42fd-ae0b-432c41358c45"
    },
    {
        "author": "寇准",
        "paragraphs": [
            "寒风飒飒响庭槐，爱日明窗坐北斋。",
            "闲忆故山归未得，旧游时展认云崖。"
        ],
        "title": "冬日北斋",
        "id": "39a32c5c-6e42-464c-a6e5-55f9e804e0ab"
    },
    {
        "author": "寇准",
        "paragraphs": [
            "霁景有谁同远望，秋怀无奈只悲歌。",
            "云收远峤凝岚翠，雨歇空庭败叶多。"
        ],
        "title": "秋斋",
        "id": "96a26e81-bb9a-43c4-abc6-3d5f83e5ceae"
    },
    {
        "author": "寇准",
        "paragraphs": [
            "绿鬓年来已渐雕，旧游芳草路迢迢。",
            "山横远翠疑歌黛，柳拂轻梢认舞腰。",
            "秦甸梦回空有恨，洛城吟断独无憀。",
            "斜阳更上高楼望，始觉离情一倍饶。"
        ],
        "title": "洛阳有怀岐山旧游",
        "id": "a439b506-a77c-4fba-813e-9c8fb0407fb8"
    },
    {
        "author": "寇准",
        "paragraphs": [
            "二年岐下假诸侯，事简民安选胜游。",
            "花寺水村时驻马，暮天秋雪独登楼。",
            "静眠铃合闻羌笛，闲酌松醪引越瓯。",
            "别後几回空有恨，叶飞蝉噪动离愁。"
        ],
        "title": "忆岐下旧游",
        "id": "1f642879-8513-4545-9820-2080d600d903"
    },
    {
        "author": "寇准",
        "paragraphs": [
            "金甲珠襦锁绣扃，杜城残月葬娥英。",
            "春风候馆花如雪，空有鶑传度曲声。"
        ],
        "title": "无题",
        "id": "81be97fc-3f1c-4ec8-a8df-2ab35ae337cc"
    },
    {
        "author": "寇准",
        "paragraphs": [
            "远山重叠故关遥，公退乘闲上丽谯。",
            "今日登临秋思苦，雨荷风叶共萧萧。"
        ],
        "title": "秋日登後楼",
        "id": "37112bc1-daf6-4182-8ec2-fc9a712adfaf"
    },
    {
        "author": "寇准",
        "paragraphs": [
            "星纪周天运，微阳气候新。",
            "郊原初度腊，梅柳暗惊春。",
            "故国无书久，孤峰入梦频。",
            "年加自多感，况复送归人。"
        ],
        "title": "早春",
        "id": "13deeb10-a8b7-42be-9fbb-e467ce697d86"
    },
    {
        "author": "寇准",
        "paragraphs": [
            "绿杨阴密覆回廊，深院帘垂昼景长。",
            "人静独闻幽鸟语，风来时有异花香。",
            "世间宠辱皆尝遍，身外声名岂足量。",
            "闲读南华真味理，片心惟只许蒙庄。"
        ],
        "title": "南阳夏日",
        "id": "0a01f19c-a008-45ed-a037-9cbddbbcf2bf"
    },
    {
        "author": "寇准",
        "paragraphs": [
            "庭树阴阴夏景迟，闲房愁对暮帘垂。",
            "因思往岁陪天仗，正是瑶池赐宴时。"
        ],
        "title": "夏日有怀",
        "id": "c0024905-61aa-47c7-8217-32a927efafd2"
    },
    {
        "author": "寇准",
        "paragraphs": [
            "秋末楚云端，行侵苔藓斑。",
            "愁肠不厌酒，病眼岂逢山。",
            "远路有时到，宦游无处闲。",
            "却思清渭北，烟柳掩柴关。"
        ],
        "title": "途中作",
        "id": "0c0076a0-9d67-427d-8f7c-dbd4e3ea4e9e"
    },
    {
        "author": "寇准",
        "paragraphs": [
            "喜师来访我，幽会兴何长。",
            "清论都无倦，乡愁顿欲忘。",
            "疏林秋色暮，虚阁水风凉。",
            "久坐慵言别，微阳下短墙。"
        ],
        "title": "喜吉上人至",
        "id": "af33af86-b6e7-41a0-9816-d3956e84012f"
    },
    {
        "author": "寇准",
        "paragraphs": [
            "残日住孤馆，迟迟行古台。",
            "大河连野去，白鸟背城来。",
            "离恨浑如结，乡心渐欲灰。",
            "山花半寥落，犹在社前开。"
        ],
        "title": "书黄山馆壁",
        "id": "bccea43e-d294-4975-aae1-692e8d171057"
    },
    {
        "author": "寇准",
        "paragraphs": [
            "楚驿独闲望，山村秋暮天。",
            "数峰横夕照，一笛起江船。",
            "遣恨须言命，冥心渐学禅。",
            "迟迟未回首，深谷暗寒烟。"
        ],
        "title": "巴东驿秋日晚望",
        "id": "685b061a-5c87-4d01-a338-7053594581d3"
    },
    {
        "author": "寇准",
        "paragraphs": [
            "掩卷频秋望，无人共展眉。",
            "残阳留古树，白鸟下寒池。",
            "簪组心还倦，风骚志未衰。",
            "登临一长叹，还失渭川期。"
        ],
        "title": "掩卷",
        "id": "3bd94eae-4f44-4b5c-9cbf-8626cf1dc2f4"
    },
    {
        "author": "寇准",
        "paragraphs": [
            "乡思终日有，孤淡厌琴樽。",
            "众木侵山径，寒江逼县门。",
            "浪沉滩见脊，雨过壁生痕。",
            "憔悴悲兰蕙，因思楚屈原。"
        ],
        "title": "巴东书事",
        "id": "2becb794-875b-43a5-a2d1-73e4ec951985"
    },
    {
        "author": "寇准",
        "paragraphs": [
            "虚斋独语复书空，闲对林塘思少同。",
            "霜叶声干飘夕照，露荷香冷泣秋风。",
            "时平偶作青衫吏，心老浑如白发翁。",
            "昨夜渭川归好梦，一船烟雨打孤篷。"
        ],
        "title": "池上秋书",
        "id": "7e6cdd63-fcd5-486c-bb17-557ab1f42083"
    },
    {
        "author": "寇准",
        "paragraphs": [
            "索居终日学忘机，深叹高堂养独迟。",
            "自问江村纡墨绶，何当烟浦坐鱼矶。",
            "梦回渭水秦云断，望尽巴山蜀魄飞。",
            "好怪多才郝夫子，道孤俱未及轻肥。"
        ],
        "title": "书怀寄郝监军",
        "id": "2ea8272e-19ff-498a-b2ae-9a0bb105b7a7"
    },
    {
        "author": "寇准",
        "paragraphs": [
            "心随流水还乡国，身向青山上屈盘。",
            "秋梦不成秋雨细，西风一夜客亭寒。"
        ],
        "title": "南平驿",
        "id": "0785a1f1-8128-419a-9fac-b99faf9a2e7d"
    },
    {
        "author": "寇准",
        "paragraphs": [
            "秋忆故乡魂欲断，晚临寒浦思如流。",
            "归来古屋寒灯暗，能较骚人几处愁。"
        ],
        "title": "闷书",
        "id": "7f0fe96a-b1a3-444c-a8cc-704b6ebf730f"
    },
    {
        "author": "寇准",
        "paragraphs": [
            "挂锡在荆楚，杜门无往还。",
            "潮声到孤寺，月色遍前山。",
            "一雁惊幽思，西风惨病颜。",
            "何当重携手，高步白云间。"
        ],
        "title": "秋寄江上吟僧",
        "id": "fa7000b7-3198-4701-b345-69f83f416269"
    },
    {
        "author": "寇准",
        "paragraphs": [
            "寒钟来极浦，古寺隔重岩。",
            "斜日搘颐坐，天涯落月帆。"
        ],
        "title": "江上晚望",
        "id": "0d84c7fd-d4fd-4b21-8b9f-46fc8d03a0ab"
    },
    {
        "author": "寇准",
        "paragraphs": [
            "极目望吴甸，野烟凝乱流。",
            "夜来榆塞雁，叫断石城秋。",
            "旧苑荒余草，平川半古丘。",
            "迟迟独回首，落日一蝉幽。"
        ],
        "title": "金陵怀古",
        "id": "816e7cf1-2681-45f9-9e43-bf528139d4ad"
    },
    {
        "author": "寇准",
        "paragraphs": [
            "春至又春暮，闲心成古心。",
            "花光随雨薄，草色共烟深。",
            "粉蝶稀狂影，黄鹂送好音。",
            "余芳留不得，还共夕阳沉。"
        ],
        "title": "暮春感事",
        "id": "624ac6fa-5e2b-48d0-a6d9-af0c45c7720e"
    },
    {
        "author": "寇准",
        "paragraphs": [
            "穷秋九月西风高，疏林木落声萧骚。",
            "出门长望无所适，唯见空江生暮涛。"
        ],
        "title": "秋兴",
        "id": "a954fbc7-efbc-494f-9474-1c5e1a702529"
    },
    {
        "author": "寇准",
        "paragraphs": [
            "水乡春气变新正，风物光荣异帝城。",
            "闲步偶寻芳草色，空林独听野鶑声。",
            "烟霞未得从幽兴，吟赏潜悲减旧情。",
            "燕麦杨花自摇荡，不知离客困南征。"
        ],
        "title": "春日闲望有感",
        "id": "5aadaf0b-8896-46e7-8ef0-fc65b7e87a99"
    },
    {
        "author": "寇准",
        "paragraphs": [
            "水村烟树与云平，闲倚孤舟念远行。",
            "无奈乡心倍寥落，残阳中有鹧鸪声。"
        ],
        "title": "江上闻鹧鸪",
        "id": "d217db73-7365-45f6-9d59-24329383aaf4"
    },
    {
        "author": "寇准",
        "paragraphs": [
            "榴花满瓮拨寒醅，痛饮能令百恨开。",
            "大抵天真有高趣，腾腾须入醉乡来。"
        ],
        "title": "醉题",
        "id": "b1629626-794e-418e-b84c-62ec9821c20f"
    },
    {
        "author": "寇准",
        "paragraphs": [
            "孤舟东去水烟微，久客那堪更送归。",
            "三月江头春尽日，片帆轻絮共纷飞。"
        ],
        "title": "和赵监丞春江送别",
        "id": "d740f75c-e5cd-4ad2-b7d6-17f458de3771"
    },
    {
        "author": "寇准",
        "paragraphs": [
            "爱君白发无覊束，命驾常为千里游。",
            "一夜春江又回棹，当时风雨满汀洲。"
        ],
        "title": "送李生二绝句  其一",
        "id": "2dfb38aa-aebd-4813-8655-33078ebd00f6"
    },
    {
        "author": "寇准",
        "paragraphs": [
            "晴色半和行色远，江头别来欲何之。",
            "数杯酒尽又南去，正是落花春暮时。"
        ],
        "title": "送李生二绝句  其二",
        "id": "b311b294-63f5-4a3b-9048-92c708fd2930"
    },
    {
        "author": "寇准",
        "paragraphs": [
            "此夕南轩宿，论诗万虑忘。",
            "苦吟秋信近，寂坐漏声长。",
            "室静灯光暗，桐疏露气凉。",
            "幽怀聊自遣，山色渐苍苍。"
        ],
        "title": "与诗友会宿",
        "id": "52052ab3-2c8d-46ca-8065-250f5e5b5ce2"
    },
    {
        "author": "寇准",
        "paragraphs": [
            "南冠亭外淡江天，久客登临更浩然。",
            "远浦秋深翻白浪，孤山日暮起苍烟。",
            "已嗟异国逢衰节，况复西风听乱蝉。",
            "倦鸟知还虽有意，故林无奈隔秦川。"
        ],
        "title": "南冠亭秋晚闲望",
        "id": "e09e1001-5a5e-44dd-a8fe-7389d5375408"
    },
    {
        "author": "寇准",
        "paragraphs": [
            "二年穷峡外，不见帝城春。",
            "览照知年老，逢花感恨频。",
            "浮荣何足贵，幽别转难伸。",
            "终忆归清渭，林泉卜旧邻。"
        ],
        "title": "峡中春感",
        "id": "dfbfcabc-b883-4fb5-937c-e0ed9db53200"
    },
    {
        "author": "寇准",
        "paragraphs": [
            "复命经三峡，波澜极目愁。",
            "片云生断壁，孤石碍中流。",
            "道路连巴塞，风烟接楚丘。",
            "重来登望处，因念昔年游。"
        ],
        "title": "东归再经峡口",
        "id": "6cc3a894-bb6a-4686-90a9-03f2dda71fc8"
    },
    {
        "author": "寇准",
        "paragraphs": [
            "秦川不得却归耕，奉诏年来在楚城。",
            "孤寺残钟催夕照，汀洲疏苇送秋声。",
            "西风独起湖山思，久客应知寂寞情。",
            "野鹤渐无惊弋意，对人孤立水烟平。"
        ],
        "title": "江上晚行",
        "id": "c5186bc1-5dac-434b-9dcb-4f60b2852016"
    },
    {
        "author": "寇准",
        "paragraphs": [
            "古邑端居夏景移，炎飙经雨自收威。",
            "莲衰小渚秋光淡，蝉噪平林夕照微。",
            "冷句每招江客和，深心终约岳云归。",
            "晚凉却近南亭立，独看沙鸥向浦飞。"
        ],
        "title": "初秋即事",
        "id": "f732b4f5-b6f8-476a-99b3-5c44429125c1"
    },
    {
        "author": "寇准",
        "paragraphs": [
            "数柄疏荷出小池，幽香深谢好风吹。",
            "晓来秋气凝清露，似学湘妃怨九嶷。"
        ],
        "title": "莲",
        "id": "d8ebc754-2c31-4b21-9ca9-9fe45fe0eaa9"
    },
    {
        "author": "寇准",
        "paragraphs": [
            "孤驿萧条风雨夜，夜深窗竹动秋声。",
            "离魂无睡难成梦，却遶长廊独自行。"
        ],
        "title": "望都雨夜",
        "id": "4536ad0e-26bb-4f89-84f5-ac4e318dc91f"
    },
    {
        "author": "寇准",
        "paragraphs": [
            "八月西风蝉噪时，萧萧疏叶已辞枝。",
            "烟村物景都无頼，况是登临有所思。"
        ],
        "title": "成安秋望",
        "id": "187caa89-48aa-4c36-ba47-26e48877f2a4"
    },
    {
        "author": "寇准",
        "paragraphs": [
            "微凉天气似秋期，风触疏帘影自移。",
            "远梦有时寻水寺，孤吟终日对莎池。",
            "笋梢成翠堆轻箨，梅实翻黄压嫩枝。",
            "兀兀腾腾聊自遣，此怀深谢野僧知。"
        ],
        "title": "夏日晚凉",
        "id": "8739c248-0f5a-4f54-ac1b-73b6dfc2115f"
    },
    {
        "author": "寇准",
        "paragraphs": [
            "身名长似梦，家计尽萧然。",
            "旅宦游梁苑，归心满渭川。",
            "郊原秋变色，桑柘晚生烟。",
            "愿得长闲去，何妨老一廛。"
        ],
        "title": "辇下书怀",
        "id": "a6bf382d-fbb8-4d9c-94b0-146320224566"
    },
    {
        "author": "寇准",
        "paragraphs": [
            "户庭初过雪，鸟雀亦声稀。",
            "天淡云容结，林寒日影微。",
            "虚名何足道，前是旋成非。",
            "簪绂全忘念，终须扫涧扉。"
        ],
        "title": "冬日偶书",
        "id": "cceb1a7c-ffb0-420e-8af4-800e4e436bff"
    },
    {
        "author": "寇准",
        "paragraphs": [
            "讼庭终日静，琴鹤亦长闲。",
            "晚树生凉吹，秋思在远山。",
            "水穿吟阁过，苔遶印床斑。",
            "幸有江云看，何须卜往还。"
        ],
        "title": "巴东县斋秋书",
        "id": "d903a772-431a-4bef-88b2-ca5001ce19dc"
    },
    {
        "author": "寇准",
        "paragraphs": [
            "孤棹沿流岸，凝怀似旧游。",
            "朝云生岳顶，斜月动江流。",
            "贱节难干世，离心易感秋。",
            "因思六朝事，千古有遗愁。"
        ],
        "title": "江行书事",
        "id": "9a4dcc08-3362-4f6b-831f-f181eb5d1d58"
    },
    {
        "author": "寇准",
        "paragraphs": [
            "门巷枕江濆，疑将俗境分。",
            "湖山晴後见，天籁静中闻。",
            "径僻苔空老，林寒日渐曛。",
            "高怀无一事，长岁似孤云。"
        ],
        "title": "题杨氏别墅",
        "id": "d834dbb0-b0ac-4afe-a15f-44cacf1b5c4d"
    },
    {
        "author": "寇准",
        "paragraphs": [
            "漳滨胜地皆牢落，晚岁重来恨莫收。",
            "极浦寺藏云树老，故人门锁雨苔秋。",
            "烟霄得路输时彦，泉石忘机阻旧游。",
            "今日重思昔年事，放怀惟上夕阳楼。"
        ],
        "title": "再到邺下有感",
        "id": "4c0c4ed4-5279-4860-a6e3-e95742356778"
    },
    {
        "author": "寇准",
        "paragraphs": [
            "年加心地转如灰，书箧经旬亦懒开。",
            "诗句偶吟皆感事，文章无用独伤才。",
            "秋蝉残韵摇疏树，夕照寒光下古台。",
            "闲遶岸莎看野水，暗流红叶不重回。"
        ],
        "title": "成安秋望有怀",
        "id": "5401e547-dcb2-4e62-906a-5d5facabc565"
    },
    {
        "author": "寇准",
        "paragraphs": [
            "不才曾忝吾君选，紫殿科名志已酬。",
            "孤立敢言逾素分，高吟深愧预清流。",
            "西风独见江蓠暮，红叶还思苑树秋。",
            "多谢明公知贱节，每贻清句缓牢愁。"
        ],
        "title": "书怀寄唐工部",
        "id": "ae39cdaf-fcd2-433e-9338-a87e9770550f"
    },
    {
        "author": "寇准",
        "paragraphs": [
            "虚室凝愁厌夜眠，长吟静对欲凉天。",
            "梦回故国人空远，望断重城月自圆。",
            "时泰未能抛组绶，性孤终是忆林泉。",
            "明朝奉诏遐方去，何处烟江寄客船。"
        ],
        "title": "邺中和崔迈着作  其一",
        "id": "45712e00-6e2b-4074-b834-65ea04114d23"
    },
    {
        "author": "寇准",
        "paragraphs": [
            "独倚空楼畏景残，凝眸魂断楚云端。",
            "猿清好杂江声听，山远宜和霁色看。",
            "鸟掠平芜堪入画，风来危槛欲生寒。",
            "萧萧前浦归帆静，落日长吟且凭栏。"
        ],
        "title": "邺中和崔迈着作  其二",
        "id": "f210d156-2dd1-4317-85af-39f4a2a85bbd"
    },
    {
        "author": "寇准",
        "paragraphs": [
            "谪仙唐室游兹郡，花下听歌醉眼迷。",
            "今日汉江烟树静，更无人唱白铜鞮。"
        ],
        "title": "汉上偶书",
        "id": "0c0c1a06-06c2-4710-9e5c-900a62721f1f"
    },
    {
        "author": "寇准",
        "paragraphs": [
            "萧萧疏叶下长亭，云淡秋空一雁经。",
            "惟有北人偏怅望，孤城独上倚楼听。"
        ],
        "title": "舂陵闻雁  其一",
        "id": "1262e650-5aff-4789-8c0f-21ee546f61d6"
    },
    {
        "author": "寇准",
        "paragraphs": [
            "危栏秋尽偶来凭，霜落秋山爽气澄。",
            "谁道衡阳无雁过，数声残日下舂陵。"
        ],
        "title": "舂陵闻雁  其二",
        "id": "92205b55-df0d-48f4-92d4-625e0879f601"
    },
    {
        "author": "寇准",
        "paragraphs": [
            "人间名利走尘埃，惟子高闲晦盛才。",
            "欹枕夜风喧薜荔，闭门春雨长莓苔。",
            "诗题远岫经年得，僧恋幽轩继日来。",
            "却恐明君征隠逸，溪云谁得共徘徊。"
        ],
        "title": "赠魏野处士",
        "id": "eb0d943a-33c5-40b9-b2dc-e255126048d5"
    },
    {
        "author": "寇准",
        "paragraphs": [
            "西风吹户牖，犹自客荆蛮。",
            "积水浮秋汉，微阳淡远山。",
            "蝉稀疏叶尽，雨歇片云闲。",
            "何日忘簪绂，深居石室间。"
        ],
        "title": "荆南秋望",
        "id": "056abefe-6d7c-4ed1-91c5-a1526baeae52"
    },
    {
        "author": "寇准",
        "paragraphs": [
            "浪叠春江远树微，落花风雨共凄凄。",
            "愁人此际肠须断，况是登临更送归。"
        ],
        "title": "江上送别",
        "id": "33a6f7a5-9181-4b91-9364-06354a0f7c03"
    },
    {
        "author": "寇准",
        "paragraphs": [
            "炎光君此去，旅恨杳何穷。",
            "海树瘴烟黑，蛮村山路中。"
        ],
        "title": "送人往岭表",
        "id": "458069dc-f33e-4ca0-be6c-325bc1b6638b"
    },
    {
        "author": "寇准",
        "paragraphs": [
            "柳衰蝉噪寒烟淡，地迥山遥暮雨收。",
            "宛是昔年秋气味，只添多病与离愁。"
        ],
        "title": "秋日",
        "id": "ee046f8f-2ca0-4a75-95ae-14c172b32b11"
    },
    {
        "author": "寇准",
        "paragraphs": [
            "地高阁迥宜闲望，望尽云山首懒回。",
            "林下野僧应笑我，半年旌旆四曾来。"
        ],
        "title": "留题洛北罗汉阁",
        "id": "2655fa68-e98d-40fb-aee1-4041093b6e61"
    },
    {
        "author": "寇准",
        "paragraphs": [
            "昔为学士掌三铨，屈指年光三十年。",
            "秋雨滴阶桐已老，白头重到倍依然。"
        ],
        "title": "判都省感怀",
        "id": "e1188eef-aaab-46eb-877c-85db4d2f6920"
    },
    {
        "author": "寇准",
        "paragraphs": [
            "雨余宫阙丽春阴，三月花光照上林。",
            "谁倚青楼望归骑，日斜南陌柳烟深。"
        ],
        "title": "辇下春日",
        "id": "7ea514aa-abc7-4fcf-a45d-20907029db92"
    },
    {
        "author": "寇准",
        "paragraphs": [
            "南宫向夕景弥清，风竹萧然动远情。",
            "忆到陕城东阁伴，拂窗敲砌送寒声。"
        ],
        "title": "南宫宿斋静思陕城东阁竹",
        "id": "47f27b28-5cfd-4bd5-991a-728d10a985e7"
    },
    {
        "author": "寇准",
        "paragraphs": [
            "方城旧路四曾过，此度偏饶怅望多。",
            "独倚客亭思往事，南阳何异梦南柯。"
        ],
        "title": "途次方城",
        "id": "e78bb81d-f606-4e20-a10f-81d89486d553"
    },
    {
        "author": "寇准",
        "paragraphs": [
            "昔拥双旌在斗城，今朝孤馆语同名。",
            "天遥秦树无因见，极目空饶怅望情。"
        ],
        "title": "经郴州永兴驿",
        "id": "e7acf96b-446f-4607-b903-6e7759567bed"
    },
    {
        "author": "寇准",
        "paragraphs": [
            "岭外突蒸当盛暑，雨余新馆觉微凉。",
            "最怜夏木青阴合，时有鶑声似故乡。"
        ],
        "title": "临海驿夏日",
        "id": "d968b507-fb6b-4eba-a34e-8d0238d6781d"
    },
    {
        "author": "寇准",
        "paragraphs": [
            "风露凄清西馆静，悄然怀旧一长叹。",
            "海云销尽金波冷，半夜无人独凭栏。"
        ],
        "title": "海康西馆有怀",
        "id": "9f14d896-6c00-4f07-abac-831bfbb93aec"
    },
    {
        "author": "寇准",
        "paragraphs": [
            "淡淡秦云薄似罗，灞桥杨柳拂烟波。",
            "夕阳楼上山重叠，未抵愁春一倍多。"
        ],
        "title": "长安春日",
        "id": "926cb0ef-74a8-40ca-a0c2-710b592ae58f"
    },
    {
        "author": "寇准",
        "paragraphs": [
            "多病将经岁，逢迎故不能。",
            "书惟看药录，客只待医僧。",
            "壮志销如雪，幽怀冷似冰。",
            "郡斋风雨後，无睡对寒灯。"
        ],
        "title": "病中书",
        "id": "34edad05-297c-47e6-9aed-a3c1a6393d56"
    },
    {
        "author": "寇准",
        "paragraphs": [
            "务闲公府都无事，骑吏前驱引马行。",
            "雨霁晚街官柳色，日长春寺讲钟声。",
            "云山已有终南秀，泉石犹思洛下清。",
            "闻道曲江新水满，欲携歌管出重城。"
        ],
        "title": "长安春书",
        "id": "35bf2018-e620-43ed-8a31-5863d573c9fc"
    },
    {
        "author": "寇准",
        "paragraphs": [
            "长门秋夜雨，窗外滴寒声。",
            "悔不先辞辇，应无别恨生。"
        ],
        "title": "宫词",
        "id": "01de845b-40c3-42f1-a113-e2bbe8e733be"
    },
    {
        "author": "寇准",
        "paragraphs": [
            "丝翠最宜经宿雨，絮飞争忍逐香尘。",
            "帘垂独院无人处，一树风摇日午春。"
        ],
        "title": "柳",
        "id": "11a426bf-671e-4e45-8987-2aa0694c5a74"
    },
    {
        "author": "寇准",
        "paragraphs": [
            "燕有情还至，花无主乱开。",
            "杜陵人不见，夜月自徘徊。"
        ],
        "title": "杜陵",
        "id": "5e589b1b-0ba9-4bb1-a976-8ca46587a664"
    },
    {
        "author": "寇准",
        "paragraphs": [
            "闲思至道年中事，独倚左冯城外楼。",
            "目断平皋人不见，暮天无际水悠悠。"
        ],
        "title": "左冯寺楼闲望",
        "id": "29d7e1d7-1413-4ea4-8e6d-41e7fb829602"
    },
    {
        "author": "寇准",
        "paragraphs": [
            "往事都如梦，流年只断魂。",
            "不堪春尽日，细雨欲黄昏。"
        ],
        "title": "偶书",
        "id": "605f2ea1-2e48-4c39-b4d5-60cb2cb5c7a2"
    },
    {
        "author": "寇准",
        "paragraphs": [
            "南阳西去见遗基，驻马平郊远树微。",
            "自笑平生无所着，不如山鸟解思归。"
        ],
        "title": "途次邓州",
        "id": "71c74602-c65b-454c-a51e-04784a5b51a1"
    },
    {
        "author": "寇准",
        "paragraphs": [
            "漠漠霏霏着柳条，轻寒争信杏花娇。",
            "江南二月如烟细，谁正春愁在丽谯。"
        ],
        "title": "春雨",
        "id": "6067b8a0-3cd9-48eb-aeaa-80ad1ff2d4a1"
    },
    {
        "author": "寇准",
        "paragraphs": [
            "长思密勿侍甘泉，丹地翱翔独少年。",
            "重到文昌倍惆怅，秋风霜鬓共萧然。"
        ],
        "title": "感旧",
        "id": "89102545-f631-48c8-a8c5-a5005003e6c1"
    },
    {
        "author": "寇准",
        "paragraphs": [
            "秋风故关路，蝉噪日斜时。",
            "有客驱征马，茫茫天一涯。"
        ],
        "title": "途次三绝  其一",
        "id": "7e54858f-c5bc-477a-a9dd-785335d0788f"
    },
    {
        "author": "寇准",
        "paragraphs": [
            "大泽荒草阔，行人心惨凄。",
            "边云时断续，流水自东西。"
        ],
        "title": "途次三绝  其二",
        "id": "d343c0b6-98f5-4fae-83e4-df7f044f8dc8"
    },
    {
        "author": "寇准",
        "paragraphs": [
            "沙阔戍楼迥，风高边日清。",
            "迟迟驱疋马，何处问归程。"
        ],
        "title": "途次三绝  其三",
        "id": "df55836d-3f2e-4296-844b-b62d083d5589"
    },
    {
        "author": "寇准",
        "paragraphs": [
            "正是旅愁悲远宦，况逢边塞向残年。",
            "轮蹄影绝冬深路，鸟雀声稀雪後天。",
            "探骑经旬无使客，戍楼终日有烽烟。",
            "病来无复拈罇酒，独向虚窗尽日眠。"
        ],
        "title": "冬日偶成",
        "id": "fdc05b89-f21f-4f31-8383-a534e38c79cd"
    },
    {
        "author": "寇准",
        "paragraphs": [
            "菊老东篱人病酒，西风黄叶满荒田。",
            "不知今日登高兴，何似虚堂听水眠。"
        ],
        "title": "九日羣公出游郊外余方卧郡斋听水因寄一绝呈诸官",
        "id": "e5ea0aae-c628-44b0-b55b-b74620858c8e"
    },
    {
        "author": "寇准",
        "paragraphs": [
            "柳岸花塘慵独赏，闲门春尽阻闲游。",
            "少年多故心先老，却被人疑似白头。"
        ],
        "title": "春日偶书",
        "id": "c58f5b86-2adc-407e-b361-23060b209a6d"
    },
    {
        "author": "寇准",
        "paragraphs": [
            "萧萧红叶马前飞，又送王孙昼锦归。",
            "却到旧游应怅望，故溪秋藓满鱼矶。"
        ],
        "title": "送温尚书入洛",
        "id": "71403e2f-7a58-4fc5-9a8f-ff422245f913"
    },
    {
        "author": "寇准",
        "paragraphs": [
            "昔从邺下游梁苑，孤店曾经十数回。",
            "岁月暗移人事改，白头重到小韩来。"
        ],
        "title": "小韩店",
        "id": "d694574b-fa8f-4287-867d-4bbf657ea197"
    },
    {
        "author": "寇准",
        "paragraphs": [
            "虚堂寂寂草虫鸣，欹枕难忘是旧情。",
            "斜月半轩疏树影，夜深风露更凄清。"
        ],
        "title": "虚堂",
        "id": "1c68fa9a-ad3f-48fb-baec-1dbe9a3e5154"
    },
    {
        "author": "寇准",
        "paragraphs": [
            "闲想旧游都似梦，别来秦树又西东。",
            "高秋最忆樊川景，稻穗初黄柿叶红。"
        ],
        "title": "忆樊川",
        "id": "6bab7629-38eb-4327-953b-03b8741083e2"
    },
    {
        "author": "寇准",
        "paragraphs": [
            "徙倚东窗夜未明，悄然幽馆独凝情。",
            "灯摇古壁秋虫怨，露下疏林宿鹤惊。",
            "道在任从时态薄，年加潜觉睡魂轻。",
            "待酬北阙君恩了，归听冰泉落石声。"
        ],
        "title": "东窗",
        "id": "c50b6f19-2e54-459b-8259-7ffd528d027a"
    },
    {
        "author": "寇准",
        "paragraphs": [
            "云淡长空日欲斜，水边衰柳噪寒鸦。",
            "病来不饮空凄感，独遶东篱咏菊花。"
        ],
        "title": "九日不饮",
        "id": "f3ee3a7d-b4ea-40f6-aa55-cc1865ae1d1c"
    },
    {
        "author": "寇准",
        "paragraphs": [
            "流年赋分长多感，尽日长思立短亭。",
            "犹谢海棠花始发，似留春色向凋零。"
        ],
        "title": "和人春暮  其一",
        "id": "628c3434-5566-4394-acca-d3d0c654d9dc"
    },
    {
        "author": "寇准",
        "paragraphs": [
            "昔曾过洛浦，遗恨写苍苔。",
            "往事诗空在，春深我独来。"
        ],
        "title": "和人春暮  其二",
        "id": "77fd131c-8255-4d9f-98dd-dcc385bc5021"
    },
    {
        "author": "寇准",
        "paragraphs": [
            "严钟将报曙，游子已登途。",
            "野火时明灭，残星似有无。"
        ],
        "title": "早行",
        "id": "7b57467d-187a-4f6b-a28b-28a5f2002662"
    },
    {
        "author": "寇准",
        "paragraphs": [
            "一忝轺车命，三逢水国春。",
            "重看汉浦月，独忆杜陵人。",
            "旅宦违前计，归田失旧邻。",
            "年来更多绪，清泪满衣巾。"
        ],
        "title": "月夜怀杜陵友生",
        "id": "25ece38b-31ab-4aa2-a74a-119fa17f2819"
    },
    {
        "author": "寇准",
        "paragraphs": [
            "重城须久住，尘事日全无。",
            "落叶惊秋信，思山展旧图。",
            "貌同仙鹤瘦，心似片云孤。",
            "念我浮名在，还将静者殊。"
        ],
        "title": "赠僧",
        "id": "9ec213d3-1aa6-4dd3-818b-86fc4376a967"
    },
    {
        "author": "寇准",
        "paragraphs": [
            "悲风飒飒起长洲，独吊灵均恨莫收。",
            "深岸自随浮世变，遗魂不逐大江流。",
            "霜凄极浦幽兰暮，波动寒沙宿雁愁。",
            "月落烟沈无处泊，数声猿叫楚山秋。"
        ],
        "title": "楚江有吊",
        "id": "9dcd78c5-6797-402f-a93a-eccd199462a8"
    },
    {
        "author": "寇准",
        "paragraphs": [
            "江城秋雨歇，孤坐役吟身。",
            "草色荒三迳，虫声满四邻。",
            "边鸿来已近，庭叶落还频。",
            "对此空搔首，无由面故人。"
        ],
        "title": "秋雨怀友生",
        "id": "a928720c-951f-4868-9a4a-6f338c744a2b"
    },
    {
        "author": "寇准",
        "paragraphs": [
            "初夜南亭望，清吟露湿衣。",
            "雨余羣籁发，天淡数星稀。",
            "秋气又还至，故园犹未归。",
            "虚堂愁重入，烛白冷光微。"
        ],
        "title": "南亭",
        "id": "294083b6-eddb-44be-b6d8-5e92fe04e51c"
    },
    {
        "author": "寇准",
        "paragraphs": [
            "寥寥长日掩松关，白首忘机古寺间。",
            "香烬石房终晓讲，叶堆莎径忆秋山。",
            "澄泉心地清无染，野鹤精神老更闲。",
            "孤坐有谁同此意，白云空见渚禽还。"
        ],
        "title": "赠惠政上人",
        "id": "50ebb79f-38e9-4153-8730-45b2192dc888"
    },
    {
        "author": "寇准",
        "paragraphs": [
            "独向东门凝目望，园林无处不啼鶑。",
            "乡心已似杨花乱，归路那堪野草生。",
            "紫陌尽应趋胜地，红尘谁肯受闲名。",
            "年来却羡沧江叟，长在湖山听浪声。"
        ],
        "title": "辇下春望",
        "id": "a3ed9e37-4d95-4591-b791-3d08a6634194"
    },
    {
        "author": "寇准",
        "paragraphs": [
            "将相功名终若何，不堪急景似奔梭。",
            "人间万事何须问，且向樽前听艳歌。"
        ],
        "title": "和蒨桃",
        "id": "42bbcef9-30a4-46ea-a90a-80133bf7c825"
    },
    {
        "author": "寇准",
        "paragraphs": [
            "沙堤筑处迎丞相，驿吏催时送逐臣。",
            "到了输他林下客，无荣无辱自由身。"
        ],
        "title": "过襄州留题驿亭",
        "id": "94dbc276-8be1-4a69-91f4-f41f7640c34f"
    },
    {
        "author": "寇准",
        "paragraphs": [
            "春力着人春睡重，叶底黄鹂鸣自送。",
            "绿幕朱栏日观明，回廊侧户风帘动。"
        ],
        "title": "春睡",
        "id": "2b4ee06b-4683-405e-9970-fec8af5ced91"
    },
    {
        "author": "寇准",
        "paragraphs": [
            "祇有天在上，更无山与齐。",
            "举头红日近，回首白云低。"
        ],
        "tags": [
            "咏物诗",
            "描写山",
            "咏物",
            "写山"
        ],
        "title": "华山",
        "id": "2da7ac20-04c2-45fd-9443-e1042b8ff5fe"
    },
    {
        "author": "寇准",
        "paragraphs": [
            "暄风花杂满栏香，尽日幽吟叹异常。",
            "翻笑牡丹虚得地，玉阶开落对君王。"
        ],
        "title": "过新井慈光院留题海棠",
        "id": "374847b6-279b-4de8-bb58-4a1cca3fa75a"
    },
    {
        "author": "寇准",
        "paragraphs": [
            "江南到处佳山水，庐阜丹霞是胜游。",
            "独抱古琴携竹杖，若逢绝境莫归休。"
        ],
        "tags": [
            "庐山"
        ],
        "title": "庐山",
        "id": "e2f20c40-ae9c-4930-a271-4ae4738b759b"
    },
    {
        "author": "寇准",
        "paragraphs": [
            "飞泉喷薄走虹蜺，远岫峥嵘植玉圭。",
            "若有桃花镇开落，游人应认武陵溪。"
        ],
        "tags": [
            "庐山"
        ],
        "title": "题庐山太平兴国宫",
        "id": "860f1562-45b2-4abd-b3f2-fb40775a7ad1"
    },
    {
        "author": "寇准",
        "paragraphs": [
            "雨歇黄梅後，秋生麦熟前。",
            "偶同金马客，来访玉龙泉。",
            "竹叶一尊酒，榴花五月天。",
            "不妨扶拄杖，行到白云边。"
        ],
        "title": "顶山",
        "id": "ab9e7fc6-293b-49d4-b338-e65383e2453a"
    },
    {
        "author": "寇准",
        "paragraphs": [
            "冬叶扶疏碧伞团，溪山环郭莫穷端。"
        ],
        "title": "句  其一",
        "id": "86440521-6db2-4193-957e-9607612256bd"
    },
    {
        "author": "寇准",
        "paragraphs": [
            "苍芷溪烟晻霭山，翛然城角起天端。"
        ],
        "title": "句  其二",
        "id": "42368c71-ccdb-4909-baf5-f366490d1e88"
    },
    {
        "author": "寇准",
        "paragraphs": [
            "青草湖平两岸水，岳阳楼对三吴州。"
        ],
        "tags": [
            "岳阳楼"
        ],
        "title": "句  其三",
        "id": "8c31b8d4-2776-4141-aa6d-b426c81f294f"
    },
    {
        "author": "寇准",
        "paragraphs": [
            "汉水泱泱绕凤林，岘山南路白云深。"
        ],
        "title": "句  其四",
        "id": "1a76c1f9-c0c3-4125-8cd1-402628f12c0a"
    },
    {
        "author": "寇准",
        "paragraphs": [
            "到海祇十里，过山应万重。"
        ],
        "title": "句  其五",
        "id": "f4d1f547-cb15-499f-85f3-411d93b0d7b6"
    },
    {
        "author": "寇准",
        "paragraphs": [
            "水底日为天上日。"
        ],
        "title": "句  其六",
        "id": "ccfc1d02-ee53-4b23-841c-0ecf7d03f585"
    },
    {
        "author": "寇准",
        "paragraphs": [
            "老觉腰金重，慵便枕玉凉。"
        ],
        "title": "句  其七",
        "id": "7fa99acd-7f9f-4b73-bfdd-b75c7d920ff4"
    },
    {
        "author": "寇准",
        "paragraphs": [
            "少年挟弹何狂逸，不用金丸用蜡丸。"
        ],
        "title": "句  其八",
        "id": "2fd86e95-726f-4552-9b12-5d39d3675ef3"
    },
    {
        "author": "寇准",
        "paragraphs": [
            "杜鹃啼处血成花，梅子黄时雨如雾。"
        ],
        "title": "句  其九",
        "id": "d6121ed0-922a-4ebc-91c1-6a477a0931b9"
    },
    {
        "author": "寇准",
        "paragraphs": [
            "兼曹谋未展，八幕志方摅。"
        ],
        "title": "句  其一○",
        "id": "08e1f852-4b69-4167-876b-875e29b5a8ce"
    },
    {
        "author": "寇准",
        "paragraphs": [
            "自怜野客都无着。"
        ],
        "title": "句  其一一",
        "id": "2d6d272a-b482-45df-9a91-e1358294947f"
    },
    {
        "author": "寇准",
        "paragraphs": [
            "啼鶑梦里闻。"
        ],
        "title": "句  其一二",
        "id": "59d04905-40c5-4b8c-8965-fd8a324e3539"
    },
    {
        "author": "寇准",
        "paragraphs": [
            "诗题：残诗二句首句：有官居鼎鼐，无地起楼台。"
        ],
        "title": "存目  其一",
        "id": "e1e29831-2f80-4ba2-9509-dd28c6753cae"
    },
    {
        "author": "寇准",
        "paragraphs": [
            "诗题：残诗二句首句：传语崖州寇司户，人生何处不相逢。"
        ],
        "title": "存目  其二",
        "id": "dad9fc19-f31b-4ed2-a061-ceb1d1a59c8a"
    },
    {
        "author": "寇准",
        "paragraphs": [
            "诗题：寄京兆向相公敏中首句：九万鹏霄振翼时。"
        ],
        "title": "存目  其三",
        "id": "f3e99f82-5f7a-465c-8c8b-1e1c3a1696f5"
    },
    {
        "author": "寇准",
        "paragraphs": [
            "侵阶草色连朝雨，满地梨花昨夜风。",
            "蜀魄不来春寂寞，楚魂吟夜月朦胧。"
        ],
        "title": "春恨",
        "id": "cd11fbde-1308-4587-b192-1cbea67a6c90"
    },
    {
        "author": "谢涛",
        "paragraphs": [
            "百年奇特几张纸，千古英雄一窖尘。",
            "惟有炳然周孔教，至今仁义浸生民。"
        ],
        "title": "梦中作",
        "id": "fe54f76b-dbdf-4d2e-99d8-1767d8dda455"
    },
    {
        "author": "谢涛",
        "paragraphs": [
            "叠巘收云拂眼明，久依香社豁高情。",
            "主人心似秋池水，一日看来一日清。"
        ],
        "title": "题澄照寺主师壁",
        "id": "de695aea-0bea-4658-8ba4-e2040530fdca"
    },
    {
        "author": "蒨桃",
        "paragraphs": [
            "一曲清歌一束绫，美人犹自意嫌轻。",
            "不知织女萤窗下，几度抛梭织得成。"
        ],
        "title": "呈寇公二首  其一",
        "id": "4c38d703-734f-4406-8e28-f46f857942b4"
    },
    {
        "author": "蒨桃",
        "paragraphs": [
            "风劲衣单手屡呵，幽窗轧轧度寒梭。",
            "腊天日短不盈尺，何似燕姬一曲歌。"
        ],
        "title": "呈寇公二首  其二",
        "id": "30579323-f091-418b-93a2-251980439cb6"
    },
    {
        "author": "王钦若",
        "paragraphs": [
            "天台琼台标奇状，赤城瀑布悬千丈。",
            "中有高人混姓名，不向迷涂随得丧。",
            "闲寻棋侣过清溪，静拨云根种紫芝。",
            "八卦炉中调姹女，三田宫里守婴儿。",
            "太平天子秉干箓，内宁外肃均百福。",
            "直符受事紫微宫，三捧灵文降黄屋。",
            "冲漠玄台集九真，清浄洪基化兆民。",
            "祥风拂袂来幽谷，志士乘蹻朝玉宸。",
            "相见开怀忘岁月，因论微言鉴毫发。",
            "万壑流泉岸不枯，四时春煦花常发。",
            "却避红尘思旧麓，空羡冥鸿归势速。",
            "囊中御制宠行歌，好与黄庭同诵读。"
        ],
        "title": "送张无梦归天台山",
        "id": "1bc319c8-736c-41eb-9767-85aaae875d50"
    },
    {
        "author": "王钦若",
        "paragraphs": [
            "鬰萧空殿倚云霓，玉气珠辉冠紫微。",
            "暂到帝城朝斗会，却思岩窦负琴归。",
            "日奔内景干坤静，泉漱清音杞菊肥。",
            "却到水乡深邃住，晴岚掩映簇春晖。"
        ],
        "title": "送天柱冯先生",
        "id": "1e7601f8-4cd0-45dc-8a53-53dd6c590386"
    },
    {
        "author": "王钦若",
        "paragraphs": [
            "暂拂尘襟思倍清，竹风山色乱泉声。",
            "安民功浅君恩重，又策羸蹄向古城。"
        ],
        "title": "觉林寺",
        "id": "39ad43a9-4e28-43b6-b518-0b9c82112ac9"
    },
    {
        "author": "王钦若",
        "paragraphs": [
            "文明尊北极，孝友播南昌。",
            "礼法儿孙睦，雍和道路扬。",
            "地灵浮喜气，山近接岚光。",
            "投辖添宾榻，鸣鼙启食堂。",
            "纸窗蒭酒响，竹径焙茶香。",
            "克己甘藜藿，矜贫济稻粱。",
            "时平安九族，家计庆千箱。",
            "每听游僧说，神清鬓未霜。"
        ],
        "title": "咏华林书院",
        "id": "9a9f7c41-d9e8-4598-b222-fa93b868904a"
    },
    {
        "author": "王钦若",
        "paragraphs": [
            "忆念西山玉隆友。"
        ],
        "title": "句  其一",
        "id": "e6eddefb-c28e-4394-890c-b9ef13e70a71"
    },
    {
        "author": "王钦若",
        "paragraphs": [
            "春渍苔纹沿石塔，月含松韵杂琴声。"
        ],
        "title": "句  其二",
        "id": "d6d9dd60-57f2-49d7-816f-dfbb91ad6d75"
    },
    {
        "author": "王钦若",
        "paragraphs": [
            "石城松柏锁烟霞。"
        ],
        "title": "句  其三",
        "id": "5006c8a8-6d69-41cc-b15d-6503e768d35c"
    },
    {
        "author": "王钦若",
        "paragraphs": [
            "九重天阙梦掉臂，黄鸡白酒邻舍恩。"
        ],
        "title": "句  其四",
        "id": "c9458e45-b71b-4113-a994-1891960bda89"
    },
    {
        "author": "王钦若",
        "paragraphs": [
            "须知尧历初厘正，玉烛初从献岁来。"
        ],
        "title": "句  其五",
        "id": "389504e4-a8d2-492d-a6ee-d41b88dfa4e6"
    },
    {
        "author": "王钦若",
        "paragraphs": [
            "龙带晚烟归洞府，雁拖秋色入衡阳。"
        ],
        "title": "句  其六",
        "id": "95c1b9c1-1836-4921-8ad1-26f5a4d144bd"
    },
    {
        "author": "张耆",
        "paragraphs": [
            "雄屏口分寄，珍祠倏再临。",
            "翚飞丛宇峻，龙濩洑渊深。",
            "苹藻罗清荐，金匏合雅音。",
            "风旌翻凤蜺，晨炷燎榆沉。",
            "麝墨披新刻，尘签认旧吟。",
            "乐游情未足，残照下西岑。"
        ],
        "title": "余自天禧元祀解宥密之职首治是邦越期月而移莅他郡于今八载复领藩政再践殊馆仰庙貌□如昔感威灵而长在强抽鄙思以纪岁华",
        "id": "f9d921c1-a951-42ab-acc0-d5cd2f0a436e"
    },
    {
        "author": "杭州老尉",
        "paragraphs": [
            "当年同试大明宫，文字虽同命不同。",
            "我作尉时君作相，东皇元没两般风。"
        ],
        "title": "诗一首",
        "id": "e7bba368-245a-4463-b7d1-a557d2ca6cdb"
    },
    {
        "author": "曹谷",
        "paragraphs": [
            "几载仙山下，无机世莫分。",
            "因为天市客，方识帝乡云。",
            "炼气壶中见，还元海内闻。",
            "名高赤城洞，歌赐紫皇君。",
            "步逐飙轮健，香随斗极焚。",
            "何当挹蓬阆，鸾鹤自成羣。"
        ],
        "title": "送张无梦归天台",
        "id": "cf09e1ed-6c6d-47f5-9818-583c0cf48bd2"
    },
    {
        "author": "曹谷",
        "paragraphs": [
            "七十年中一一加，弄珠滩上事堪夸。",
            "碧油幢下闻啼鸟，千日招还上汉槎。"
        ],
        "title": "为王钦若作命书  其一",
        "id": "b0aa3ac2-6759-4158-8dbc-ff6dd92df8a1"
    },
    {
        "author": "曹谷",
        "paragraphs": [
            "周匝将临壬戌岁，定鼎门前春色异。",
            "一千日上少三镮，再入和羹宜尽瘁。"
        ],
        "title": "为王钦若作命书  其二",
        "id": "d5c89688-b0b3-4944-990c-f56016c35da3"
    },
    {
        "author": "曹谷",
        "paragraphs": [
            "临去尚犹闻禁漏，异姓嘉名在史书。"
        ],
        "title": "句",
        "id": "51609d17-469b-4725-9fbc-ccb1cdd2fe7b"
    },
    {
        "author": "薛田",
        "paragraphs": [
            "自古人人足叹嗟，闲游得侣复堪夸。",
            "可怜十宿无喧杂，不在僧家即道家。",
            "田。"
        ],
        "title": "别云台观同宿饶益寺与魏野联句",
        "id": "a02b21c7-c528-4a9d-9e52-31b194233799"
    },
    {
        "author": "薛田",
        "paragraphs": [
            "混茫丕变造西阡，物象熙熙被一川。",
            "易觉锦城销白日，难歌蜀道上青天。",
            "云敷牧野耕桑雨，柳拂旗亭市井烟。",
            "院锁玉溪留好景，坊题金马促繁弦。",
            "风流铺席堆红豆，潇洒门庭映碧鲜。",
            "表状屡言同颖穗，敕书频奬并生莲。",
            "旋科杞树炊香稻，剩种豌巢沃晚田。",
            "仁宅不隳由政立，议闱无取任情迁。",
            "民知礼逊蚕丛後，俗尚奢华邃古先。",
            "绕郭波涛来浩浩，归朝岐路去绵绵。",
            "乍回黑水将成道，潜到青羊恐遇仙。",
            "靓女各攻翻样绣，袪商兼制砑绫笺。",
            "垆边泛蚁张裙幄，江上鸣鼍簇泪船。",
            "石笋崚嶒衙对峙，琴台恢阔寺相连。",
            "羣葩艳里珍禽语，百草香中瑞兽眠。",
            "喜处必臻尤伫望，胜游争倦更迁延。",
            "早荷叶底蹲鸱伏，椶树梢头乱蝶穿。",
            "鹾发牢盆浑弃卤，铁资圜法免鉟铅。",
            "丰饶物态宁殊越，美丽姝姬酷类燕。",
            "西海号雄彰传纪，南康辞健积铭镌。",
            "良工手技高容学，妙隠丹方秘不传。",
            "倚剑灵关凌绝顶，梦刀孤垒削危巅。",
            "金华巷陌遗三品，石镜伽蓝露一拳。",
            "信落荆州随鼓枻，检颁芝阙听摇鞭。",
            "若量内地寒暄异，且在遐陬水陆全。",
            "渝舞旧云传乐府，巴谈谁曰系言诠。",
            "九苞绾就佳人髻，三闹装成子弟鞯。",
            "欲辨坤维寻地理，纔临益部认郊癦。",
            "文翁室暗封苔藓，葛亮祠荒享豆笾。",
            "货出军储推赈济，转行交子颂轻便。",
            "气蒸蒟蒻根须润，日罩楩柟树影圆。",
            "药市风光虫蛰外，花潭遨乐鵙鸣前。",
            "聚源待拟求鳬氏，贮怨那能雪杜鹃。",
            "藂植森荣还蓊蔚，夹流湍迅迥潺湲。",
            "鲜明机杼知无算，细碎锥刀不啻千。",
            "合伴鸦鬟齐窈窕，对陪霓袖竞翩翾。",
            "五门冷映岷峨雪，千里爰疏灌堋泉。",
            "茂盛八纮宜得最，膏腴十道比俱偏。",
            "袁滋不到生无分，段相重来宿有缘。",
            "款召相如登兔苑，骤迁太白步花砖。",
            "葳蕤草木时为瑞，奇秀江山代产贤。",
            "晓後细风红灼灼，夜中微雨碧芊芊。",
            "锦亭焰烛明欹障，绣阁香球暖熨毡。",
            "宝塔徘徊停隼旟，观街杂沓拥辎軿。",
            "酴醾引架家家郁，踯躅攀条处处妍。",
            "重爱鲁儒提德柄，威降曹将董戎旃。",
            "欢谣少负賨人勇，长讲多经楚客禅。",
            "似簇绮罗偏焕耀，如流车马倍喧阗。",
            "搘机显绰名堪录，题柱芬芳事莫捐。",
            "李特锋铓徒恃险，张仪规画自持颠。",
            "鹰扬事业成悠久，乌合奸雄败转旋。",
            "漫向鼎分澄霸道，却当龟化验都鄽。",
            "强贪楚灭悲倾辙，广洽尧询喜慕膻。",
            "侧弁猖狂抛玉斝，归鞍酩酊坠金钿。",
            "氛埃屏息云常覆，稼穑繁滋泽靡愆。",
            "睿圣宵衣垂乃睠，贵臣驰驲每传宣。",
            "石牛迈路加歆飨，江渎隆区助洁蠲。",
            "避暑亭台珍簟设，纵闲池沼钓丝牵。",
            "遮蛮带砺长能固，捍蜀金汤远益坚。",
            "何武甲科曾继踵，严遵卜兆罕差肩。",
            "雠书竞印诸家集，博识咸修百氏笺。",
            "纸碓暮春临岸浒，水樽春注截河壖。",
            "华严像阁凉堪爱，浄众松溪僻可怜。",
            "学射崔嵬横罨霭，放生宽广媚漪涟。",
            "藓庭嫩笋青篸篸，风槛新荷绿扇扇。",
            "守戍貔貅千万骑，采葑簪笏两三员。",
            "清江泻势方流巽，大面盘形正压干。",
            "电扫谷风藏虎啸，雷瞋宫树洒龙涎。",
            "合占逖应星舒彩，栾噀端聆火扑燃。",
            "令范式驱民缺缺，咨谋畴倚道平平。",
            "性寒甘蔗猱偷啮，体腻芭蕉蠹莫沿。",
            "志读备兴重掩卷，史看唐幸嫩终篇。",
            "雕盘姹女呈酥作，水巷痴童扬纸鸢。",
            "初下鹿头迷鄠杜，暂来犀浦误伊瀍。",
            "变秦言语生皆会，恋土情怀死不悛。",
            "结厦斧斤宗简易，入神丹雘励精专。",
            "柳堤夜月珠帘卷，花市春风绣幕褰。",
            "十县版图分户籍，一城牌肆系民编。",
            "受辛滋味饶姜蒜，剧馔盘餐足鲔鳣。",
            "月季冒霜秋肯挫，荔枝冲瘴夏宜然。",
            "几番藂箐鸣虚籁，是个园林噪懒蝉。",
            "蠢动乘时先养育，菁英届候别陶甄。",
            "地丁叶嫩和岚采，天蓼芽新入粉煎。",
            "平代启闱闻继岌，监军凭轼见刘焉。",
            "蕙兰馥裛幽蹊畔，菱芡交铺曲岛边。",
            "绘网晚晴夸蹴踘，画绳寒食戏秋千。",
            "氤氲紫雾蒙都邑，缥缈彤霞聚偓佺。",
            "螭伏自然销剑戟，蝼翻几度起戈鋋。",
            "宦游止叹音尘阙，乡饮何惊岁月遄。",
            "灵寿桃枝奇共结，金砂银铄贵相联。",
            "埋轮昔按均输命，叱驭今分太守权。",
            "徒为行春飞皂盖，讵能许国报青钱。",
            "政经旋考尤多僻，民瘼深求尚未痊。",
            "虽愧袴襦非叔度，且期毫墨有冯涓。",
            "僶遵廉察思从训，克谨操修敢好畋。",
            "南市醉过攒帜队，西楼欢坐列琼筵。",
            "烦嚣谨畏伤淳厚，慧黠周防近巧谝。",
            "重禄省心宜致寇，薄材庄貌若临渊。",
            "扶危颇异巢居幕，劝善还同矢在弦。",
            "叨莅一麾康远俗，等闲光景又三年。"
        ],
        "title": "成都书事百韵",
        "id": "18e4dedd-94e4-4314-b256-b317c3e82dd9"
    },
    {
        "author": "薛田",
        "paragraphs": [
            "一同旧治居芸阁，八使新衔忝柏台。",
            "父老出郊迎马首，人情似到故乡来。"
        ],
        "title": "景德四年为中江令後为益州转运赋诗",
        "id": "cf9cad7e-7d08-4616-9302-8b93bac36116"
    },
    {
        "author": "曹汝弼",
        "paragraphs": [
            "忽向新春里，闲过隠士家。",
            "旋收松上雪，来煮雨前茶。",
            "禽换新歌曲，梅妆隔岁花。",
            "应惭非遁者，难久在烟霞。"
        ],
        "title": "喜友人过隠居",
        "id": "ed380e4a-1858-4eaf-bd5a-698f0da2482a"
    },
    {
        "author": "曹汝弼",
        "paragraphs": [
            "院高穷木盛，野极静无言。",
            "险路通岩顶，香泉出石根。",
            "微风飘磬韵，幽鸟啄苔痕。",
            "常记相留夜，秋堂共听猿。"
        ],
        "title": "怀寄披云峰诚上人",
        "id": "d3248338-8f5d-4646-b3b1-f2245bbaa32a"
    },
    {
        "author": "曹汝弼",
        "paragraphs": [
            "江城从别後，闻说在松间。",
            "度日长扃户，终年不下山。",
            "静为诗所役，闲免事相关。",
            "应喜云边客，冥搜鬓未斑。"
        ],
        "title": "再寄",
        "id": "90fab847-b998-464b-94d0-1f8d8b64f56b"
    },
    {
        "author": "曹汝弼",
        "paragraphs": [
            "禅外掩松扃，闲眠度岁阴。",
            "雨侵香篆湿，苔长屐痕深。",
            "水在铜瓶冷，云归玉磬沈。",
            "前山有灵药，时策杖藜寻。"
        ],
        "title": "赠披云峰岳长老",
        "id": "5df7a740-0c96-46db-81c3-81a03d32574f"
    },
    {
        "author": "曹汝弼",
        "paragraphs": [
            "一从叨命服，乘兴入天台。",
            "院接石桥住，门临瀑布开。",
            "松闲应独坐，雪里更谁来。",
            "时复携藜杖，看云上古台。"
        ],
        "title": "赠僧",
        "id": "22894aaf-6a1d-41de-bda1-b5f3c716e897"
    },
    {
        "author": "陈逸赏",
        "paragraphs": [
            "死却王褒五百春，资中不见有词臣。",
            "今朝忽遇登龙客，喜杀西郊谢逸人。"
        ],
        "title": "国朝自建隆至大中祥符七年垂五十载谢颐素始奏名甫官太守",
        "id": "fcbd4ee1-689b-4033-b810-a68202500039"
    },
    {
        "author": "孙奭",
        "paragraphs": [
            "笑背芙蓉阙，东南望海涯。",
            "云章藏绿藴，鹤驭拂青霞。",
            "台岭攀新桂，桃源访旧花。",
            "鸣驺须再去，莫泛客星槎。"
        ],
        "title": "送张无梦归天台",
        "id": "6fa747ad-04ed-4dc5-a27e-b99d041488f1"
    },
    {
        "author": "钱惟演",
        "paragraphs": [
            "结绮临春映夕霏，景阳钟动曙星稀。",
            "潘妃宝钏光如昼，江令花笺落似飞。",
            "舴艋凌波朱火度，觚棱拂汉紫烟微。",
            "自从饮马秦淮水，蜀柳无因对殿帏。"
        ],
        "title": "南朝",
        "id": "53b9fdc2-9da5-4699-b4ca-53a15228d8bb"
    },
    {
        "author": "钱惟演",
        "paragraphs": [
            "紫闼分阴地，丹条擢秀时。",
            "高枝接温树，密叶覆辛夷。",
            "夜影瑶光接，晨英玉露滋。",
            "乘春好封殖，为赋角弓诗。"
        ],
        "title": "禁中庭树",
        "id": "1cc0b9c6-0dc1-4b84-85c4-16c3c47142c1"
    },
    {
        "author": "钱惟演",
        "paragraphs": [
            "雕盘琼蕊冰寒凘，密树蝉嘶下直时。",
            "更赋新诗答灵运，不将团扇隔元规。",
            "经梅绿草沿阶上，尽日流风转蕙迟。",
            "祇待觚棱照初旭，横经还集绛纱韩。"
        ],
        "title": "休沐端居有怀希圣少卿学士",
        "id": "904b23c3-db25-4832-90ba-bd82c123d046"
    },
    {
        "author": "钱惟演",
        "paragraphs": [
            "云变危峰万里横，簟铺湘水一床平。",
            "红兰受露消晨渴，绿蕙翻风析夜酲。",
            "逸少偶书葵扇贵，羊欣闲卧练裙轻。",
            "无妨天上芝泥熟，独看瑶光近太清。"
        ],
        "title": "再次首唱韵和",
        "id": "46fa3f0d-75d5-4f48-910e-280bceed5e04"
    },
    {
        "author": "钱惟演",
        "paragraphs": [
            "绮霞初结处，珠露未晞时。",
            "宝树宁三尺，华灯更九枝。",
            "亭亭方自喜，黯黯却成悲。",
            "欲作飞烟散，犹怜反照迟。"
        ],
        "title": "槿花",
        "id": "6669b69c-a295-4a7a-b613-d92f9be5d903"
    },
    {
        "author": "钱惟演",
        "paragraphs": [
            "一曲横汾鼓吹回，侍臣高会柏梁台。",
            "金芝烨煜凌晨见，青雀轩翔白昼来。",
            "立候东溟邀鹤驾，穷兵西极待龙媒。",
            "甘泉祭罢神光灭，更遣人间识玉杯。"
        ],
        "title": "汉武",
        "id": "597c9251-8d3b-4dd8-9112-16dc11b563ab"
    },
    {
        "author": "钱惟演",
        "paragraphs": [
            "冉冉光风泛紫兰，新声含怨日将残。",
            "自怜伴雀成团扇，谁许迎秋集武冠。",
            "委蜕亭皋随木叶，飞緌云表拂仙盘。",
            "青葱玉树连金爵，不觉酰鸡竞羽翰。"
        ],
        "title": "馆中新蝉",
        "id": "b7f60724-cc34-4d3c-90a2-244c0e99fcbb"
    },
    {
        "author": "钱惟演",
        "paragraphs": [
            "昨夜燕南堂，华灯烛九光。",
            "削青争落笔，举白斗飞觞。",
            "祇觉辉裴玉，宁思梦谢塘。",
            "解烦多蜜勺，藉俎半兰芳。",
            "促席风弦怨，开帘月露凉。",
            "酡颜君莫诉，西北转银潢。"
        ],
        "title": "夜燕",
        "id": "7e5a7c37-14f7-405a-97ab-19a56ca1836a"
    },
    {
        "author": "钱惟演",
        "paragraphs": [
            "碧树阴浓接玉墀，几年飞舞伴长离。",
            "天渊风雨多秋意，辽海烟波失旧期。",
            "自许一鸣闻逈汉，可随三匝绕空枝。",
            "从来腐鼠何曾顾，不似鹓雏枉见疑。"
        ],
        "title": "鹤",
        "id": "0441134e-cef3-47cb-b4e1-128bd66f6301"
    },
    {
        "author": "钱惟演",
        "paragraphs": [
            "莲勺交衢接荻园，来时十里一开筵。",
            "歌翻南国桃根曲，马过章台杏叶鞯。",
            "别殿对回双绶贵，後门归夜九枝然。",
            "闲随翠幰欹乌帽，紫陌三条入柳烟。"
        ],
        "title": "公子",
        "id": "3082a7d2-1891-49df-94e3-12a5c206c1b1"
    },
    {
        "author": "钱惟演",
        "paragraphs": [
            "绛缕初分後，银镮未解时。",
            "已障纨扇笑，犹捧玉壶悲。",
            "乞巧长生殿，迎风太液池。",
            "雕屏涵火齐，宝帐隔琉璃。",
            "欲买词人赋，空传狎客诗。",
            "蔗浆销内热，琼蕊疗朝饥。",
            "绮蒂桃初熟，红心草欲披。",
            "凌波渡罗袜，向日翳华芝。",
            "素脸分丹柰，香津滴紫梨。",
            "龙梭随振素，獭髓补凝脂。",
            "蓬饵重阳节，金针七夕期。",
            "玉膏尝滵溢，翠盖逐葳蕤。",
            "弦急哀随指，歌长恨入眉。",
            "青鸾惟有舞，赤凤可能疑。",
            "下蔡迷还易，平阳破未知。",
            "髻高钗自坠，腰细佩长垂。",
            "出恐严钟晚，归嫌钿幰迟。",
            "辘轳惊晓梦，鹦鹉漏春思。",
            "魂怨惟愁断，肠柔已自危。",
            "璧珰萤影度，琼户藓花滋。",
            "掩鼻谗难诉，披图悔岂追。",
            "祇应金带枕，聊为达微辞。"
        ],
        "title": "宣曲二十二韵",
        "id": "cea20237-9dd8-4ffd-a5a8-555107fff5f0"
    },
    {
        "author": "钱惟演",
        "paragraphs": [
            "漏浅风微夜未胜，雨云无迹火云凝。",
            "簟铺寒水频移枕，帐卷轻烟更背灯。",
            "沃顶几思金掌露，涤烦谁借玉壶冰。",
            "兰台知有披襟处，宋玉多才独自登。"
        ],
        "title": "夜意",
        "id": "28807e1c-468d-4e7a-b97f-78c8c8e12fc9"
    },
    {
        "author": "钱惟演",
        "paragraphs": [
            "山上汤泉架玉梁，云中复道拂瑶光。",
            "丝囊暗结三危露，翠幰时遗百和香。",
            "枉是金鸡亲便坐，更抛珠被掩方床。",
            "匆匆一曲凉州罢，万里桥边见夕阳。"
        ],
        "title": "明皇",
        "id": "f2ddbeca-b97f-4b77-add0-0eccc4701757"
    },
    {
        "author": "钱惟演",
        "paragraphs": [
            "别馆斗城傍，斜轩映曲房。",
            "苍头冠绿帻，中妇织流黄。",
            "复道登平乐，期门集未央。",
            "意钱梁冀宅，挟瑟莫愁堂。",
            "走马章台柳，停车陌上桑。",
            "彀弓随宝障，投辖付银床。",
            "出戴繁星急，归冲细雨忙。",
            "曾过阿君宿，醉舞起跳梁。"
        ],
        "title": "别墅",
        "id": "6a9809e4-88a9-4146-912d-4a77d05dd6fe"
    },
    {
        "author": "钱惟演",
        "paragraphs": [
            "误语成疑意已伤，春山低敛翠眉长。",
            "鄂君绣被朝犹掩，荀令熏炉冷自香。",
            "有恨岂因燕凤去，无言宁为息侯亡。",
            "合欢不验丁香结，祇得凄凉对烛房。"
        ],
        "title": "无题三首  其一",
        "id": "3713957e-8f77-4c78-824c-1848f49eac2f"
    },
    {
        "author": "钱惟演",
        "paragraphs": [
            "耿耿寒灯照醉罗，看朱成碧意如何。",
            "虎头辟恶无妨枕，犀角凉心更待磨。",
            "惟有幽兰啼月露，可将尺素托云波。",
            "山屏六曲归来夜，祇恐重投折齿梭。"
        ],
        "title": "无题三首  其二",
        "id": "cba8de5f-6a40-494d-8e0b-cd72782ef898"
    },
    {
        "author": "钱惟演",
        "paragraphs": [
            "香歇环沉无限猜，春阴浓淡画帘开。",
            "有时盘马看犹懒，尽日投壶笑未回。",
            "蝶怨岂能重傅粉，雉娇疑待更求媒。",
            "啼妆不治金翘闇，肠断温郎玉照台。"
        ],
        "title": "无题三首  其三",
        "id": "3bfaef76-9083-4b9e-b772-3cdc3cbcaa31"
    },
    {
        "author": "钱惟演",
        "paragraphs": [
            "水阔雨萧萧，风微影自摇。",
            "徐娘羞半面，楚女妬纤腰。",
            "别恨抛深浦，遗香逐画桡。",
            "华灯连雾夕，钿合映霞朝。",
            "泪有鲛人见，魂须宋玉招。",
            "凌波终未渡，疑待鹊为桥。"
        ],
        "title": "荷花",
        "id": "e6dd76ef-cb4d-4f1c-a256-0ed28aa1a5fa"
    },
    {
        "author": "钱惟演",
        "paragraphs": [
            "玉甃引清泉，风高露白天。",
            "盈盈临一水，羃羃隔长烟。",
            "已分兰芝溺，仍忧赵后仙。",
            "鲛丝衣更密，珠蚌泪长圆。",
            "瑟怨来湘浦，鸿惊近洛川。",
            "金塘正斜照，谁倚木兰船。"
        ],
        "title": "再赋",
        "id": "01e4cb8b-422d-497e-9bf6-d4d717edea80"
    },
    {
        "author": "钱惟演",
        "paragraphs": [
            "欲网珊瑚碧浪深，横塘斜日带秋阴。",
            "汉宫此地留金餠，洛浦何人遗锦衾。",
            "舞学西城回雅态，歌传南国有余音。",
            "韩凭恨魄如长在，青骨香销亦见寻。"
        ],
        "title": "再赋七言",
        "id": "f6685fe2-a00d-4059-82b0-34234d6b9a28"
    },
    {
        "author": "钱惟演",
        "paragraphs": [
            "唾露金销月似霜，云屏玉簟剩清光。",
            "不如谁有高唐梦，翠被华灯彻曙香。"
        ],
        "title": "又赠一绝",
        "id": "89e57369-e712-49ed-a113-fa685e2ae703"
    },
    {
        "author": "钱惟演",
        "paragraphs": [
            "紫花青蒂压枝繁，秋实离离出上兰。",
            "东海圆珪无柰碧，嵰州甜雪不胜寒。",
            "已忧仙佩悬珠重，更恐金刀切玉难。",
            "自与相如解痟渴，何须琼蕊作朝餐。"
        ],
        "title": "梨",
        "id": "36af74c6-5b48-45ed-bbac-1f8e5484a9fb"
    },
    {
        "author": "钱惟演",
        "paragraphs": [
            "鲛盘千点怨吞声，蜡炬风高翠箔轻。",
            "夜半商陵闻别鹤，酒阑安石对哀筝。",
            "银屏欲去连珠迸，金屋初来玉筯横。",
            "马上悲歌寄黄鹄，紫台回首暮云平。"
        ],
        "title": "泪二首  其一",
        "id": "6dcde01c-0c09-4b64-865c-a42030f7c44e"
    },
    {
        "author": "钱惟演",
        "paragraphs": [
            "家在河阳路入秦，楼头相望祇酸辛。",
            "江南满目新亭宴，旗鼓伤心故国春。",
            "仙掌倚天频滴露，方诸待月自涵津。",
            "荆王未辨连城价，肠断南州抱璧人。"
        ],
        "title": "泪二首  其二",
        "id": "952c3537-89f9-4dd1-b824-c93a687ff434"
    },
    {
        "author": "钱惟演",
        "paragraphs": [
            "紫天银水渡辛夷，藻帐雕屏解佩时。",
            "金朔窗中窥阿母，小姑堂上忆兰芝。",
            "初宵已有穿针乐，欲曙还成弄杼悲。",
            "若比人间更肠断，万重云浪寄微辞。"
        ],
        "title": "七夕",
        "id": "e447d455-4dc4-4dbb-8b48-4286cd5d31d9"
    },
    {
        "author": "钱惟演",
        "paragraphs": [
            "武侯千载有遗灵，盘石刀痕尚未平。",
            "巴妇自饶丹穴富，汉庭还责碧砮征。",
            "雨经蜀市应和酒，琴到临邛别寄情。",
            "知有忠臣能叱驭，不论云栈更峥嵘。"
        ],
        "title": "成都",
        "id": "fac80414-7e25-4cfe-9e82-0a9a1bb880d7"
    },
    {
        "author": "钱惟演",
        "paragraphs": [
            "颢气中秋正，明河左界长。",
            "桂孤香易散，蚌冷泪先汪。",
            "飞盖倾兰坂，鸣琴厌烛房。",
            "玉盘浮浩露，素绠冰寒浆。",
            "浪白江连楚，风凄笛怨羌。",
            "庾楼聊顾慕，潘省更悲凉。",
            "雪漫夸圆璧，珠休号夜光。",
            "嫦娥悔孀独，空见海生桑。"
        ],
        "title": "秋夜对月",
        "id": "b59dc59c-11ec-4f12-aa17-d5d3179d58c4"
    },
    {
        "author": "钱惟演",
        "paragraphs": [
            "潘鬓秋来已自伤，庾园时物更荒凉。",
            "紫梨半熟连红树，碧藓初圆乱缥墙。",
            "月露暗从孤桂滴，水风犹猎败荷香。",
            "滑稽还喜鸱夷在，欲取临邛美酒尝。"
        ],
        "title": "小园秋夕",
        "id": "9e054c77-e507-444f-a45d-c0153891e9e2"
    },
    {
        "author": "钱惟演",
        "paragraphs": [
            "天极周环百二都，六王钟鐻接刘苏。",
            "金椎漫筑甘泉道，匕首还随督亢图。",
            "已觉副车惊博浪，更携连弩望蓬壶。",
            "不将寸土封诸子，刘项由来是匹夫。"
        ],
        "title": "始皇",
        "id": "f8601bb8-2cfa-4ade-9c04-c661a34cdc10"
    },
    {
        "author": "钱惟演",
        "paragraphs": [
            "蜜房初满石榴红，秋意先侵玉井桐。",
            "薤簟自凭南郭几，縠巾犹卧北窗风。",
            "云迷候雁辞遥塞，露湿飞萤起暗丛。",
            "病已不须传七发，粉笺香墨寄诗筒。"
        ],
        "title": "初秋属疾",
        "id": "dbc2a2fb-0ba7-44d4-bf84-4d8422032eec"
    },
    {
        "author": "钱惟演",
        "paragraphs": [
            "方瞳玄鬓粉闱郎，绛阙斋心奉紫皇。",
            "征士高怀云在岭，骚人秋思水周堂。",
            "闲园露草开三迳，灵宇华灯烛九光。",
            "知有美田堪种玉，几时春渚逐归艎。"
        ],
        "title": "寄灵仙观舒职方学士",
        "id": "260ea776-9db6-48dc-8023-87ff23ff0ab7"
    },
    {
        "author": "钱惟演",
        "paragraphs": [
            "章华清宴重游陪，已有微词更有才。",
            "神女梦灵因赋感，屈平魂怨待招回。",
            "悲秋终古情难尽，障袂何时望可来。",
            "祇有大言君自许，景差无计上兰台。"
        ],
        "title": "宋玉",
        "id": "28947b94-0bd2-49c0-b098-cd5a915243a0"
    },
    {
        "author": "钱惟演",
        "paragraphs": [
            "桥阔川长恨已多，斑骓嘶断隔云萝。",
            "遥山几叠迷朱旆，芳草经时驻玉珂。",
            "高鸟可能追夕照，绿杨空自拂微波。",
            "短辕白鼻何由得，目送层楼一雁过。"
        ],
        "title": "送客不及",
        "id": "db606f6d-5997-49ec-b49f-e3519bf21792"
    },
    {
        "author": "钱惟演",
        "paragraphs": [
            "远色连高树，回光射逈楼。",
            "自翻归雁影，更急思虫愁。",
            "烟暝长先隔，霞烘久未收。",
            "华灯知可继，惟照洞房幽。"
        ],
        "title": "夕阳",
        "id": "f5e657f2-0e21-4f9b-9078-5a8f61d73a6f"
    },
    {
        "author": "钱惟演",
        "paragraphs": [
            "贺燕翻飞地，灵芳茂遂时。",
            "阴连桃李径，润接凤凰池。",
            "夕照挥金葆，轻风拂翠蕤。",
            "露珠清自冱，烟素引还披。",
            "西颢霜虽劲，南荣暖更滋。",
            "撷芳多楚泽，得地胜陶篱。",
            "味可登兰籍，香应夺桂旗。",
            "愿公长却老，宴寝奉琼巵。"
        ],
        "title": "枢密王左丞宅新菊",
        "id": "0817c757-6974-4a9e-9a14-d1e8b86d5271"
    },
    {
        "author": "钱惟演",
        "paragraphs": [
            "千庐徼道发传呼，帝宇沉沉璧月孤。",
            "重橑祇闻喧斗鼠，危枝谁见绕惊乌。",
            "石螭霜重连钩盾，玉虎冰消下辘轳。",
            "素发自怜同骑省，一竿何日钓秋鲈。"
        ],
        "title": "直夜",
        "id": "fd110604-a51b-4eff-8b6e-e3207c3ca9e7"
    },
    {
        "author": "钱惟演",
        "paragraphs": [
            "三月江南花渐稀，春阴漠漠雪霏霏。",
            "章台街里翩轻吹，灞水桥边送落晖。",
            "陆凯传精梅暗落，韩凭遗恨蝶争飞。",
            "诏书漫道吹纶薄，谁见纷纷上客衣。"
        ],
        "title": "柳絮",
        "id": "6aa04549-6734-4534-a9d6-f60ab1c2227f"
    },
    {
        "author": "钱惟演",
        "paragraphs": [
            "越溪微霰洒寒梅，家近严陵古钓台。",
            "梦欲成鱼通夕去，书曾凭犬隔秋回。",
            "干时不为侏儒米，乐圣犹衔叔夜杯。",
            "帝右岂无杨得意，汉宫须荐长卿才。"
        ],
        "title": "与客启明",
        "id": "2ba4d308-250d-497d-ac61-fd5b55a4b600"
    },
    {
        "author": "钱惟演",
        "paragraphs": [
            "绛缕初分麝气浓，弦声不动意潜通。",
            "圆蟾可见还归海，媚蝶多惊欲御风。",
            "纨扇寄情虽自洁，玉壶盛泪祇凝红。",
            "春窗亦有心知梦，未到鸣钟已旋空。"
        ],
        "title": "无题",
        "id": "1aca6426-73ea-4a72-8d8a-7d2fb949b8d6"
    },
    {
        "author": "钱惟演",
        "paragraphs": [
            "霜月正如钩，临池更上楼。",
            "沈侯新觉瘦，宋玉旧多愁。",
            "獭髓分膏密，鹅毛写恨稠。",
            "长怀寄归雁，归雁自悠悠。"
        ],
        "title": "霜月",
        "id": "3d7697e6-7420-405e-bdbc-4ea3607b5028"
    },
    {
        "author": "钱惟演",
        "paragraphs": [
            "曲琼斜挂影沉沉，火齐屏风六曲深。",
            "春瘦已宽连理带，夜长谁有辟寒金。",
            "珠抛月浦空涵泪，琴怨兰堂漫寄心。",
            "碧玉可能攀贵德，阮郎追骑更骎骎。"
        ],
        "title": "此夕",
        "id": "959b3670-16fe-43a9-9e06-62c642a529e5"
    },
    {
        "author": "钱惟演",
        "paragraphs": [
            "峣阙翚飞河汉傍，钩陈遥认赭袍光。",
            "九枝火树连金狄，万里霜轮上碧珰。",
            "匝地行车珠网细，照天晨燎紫沉香。",
            "祇闻鳌岭神仙客，再拜云边捧寿觞。"
        ],
        "title": "灯夕寄献内翰虢略公",
        "id": "a7c3e1b0-7767-4c23-b0e3-5c881b91180e"
    },
    {
        "author": "钱惟演",
        "paragraphs": [
            "武夷仙坛接里闾，琴堂水阁半凌虚。",
            "竹林旧享铜盘食，门巷今容驷马车。",
            "楚国大言登宋玉，汉家答诏用相如。",
            "未知笳鼓归何日，空锁鳣庭春草疏。"
        ],
        "title": "怀旧居",
        "id": "167ab41b-3aff-4366-9562-a2c7b6853f48"
    },
    {
        "author": "钱惟演",
        "paragraphs": [
            "草熏风暖接长亭，一曲骊歌倒醁醽。",
            "怀古更投玄石赋，舣舟闲采紫茎萍。",
            "醉抛隋岸杨花白，吟过淮山桂树青。",
            "可使长离终铩羽，渊云辞藻掞天庭。"
        ],
        "title": "许洞归吴中",
        "id": "b88cc6b2-1fe7-47d3-82ff-b0b21ea9f2ca"
    },
    {
        "author": "钱惟演",
        "paragraphs": [
            "汉家传洛饮，楚俗泛兰泉。",
            "玉液初颁酒，金盘屡击鲜。",
            "珥彤寻竹籞，倾盖集芝廛。",
            "锦羽翻晴旭，霞英落暖烟。",
            "雅音和舜乐，睿泽洽尧天。",
            "更听承云曲，同歌在镐年。"
        ],
        "title": "上巳玉津园赐宴",
        "id": "305f1919-2ef8-4ca8-8999-38b6d2891d33"
    },
    {
        "author": "钱惟演",
        "paragraphs": [
            "斋洁奉惟馨，瑶台独自升。",
            "楼迷五里雾，坛烛九枝灯。",
            "珠馆来青雀，琁题射玉绳。",
            "疏钟平野阔，古柏夕霏凝。",
            "鹤扇真规月，仙衣可镂冰。",
            "春茶泛云液，晓饭荐兰蒸。",
            "弃药疑洪井，藏书类羽陵。",
            "回瞻太帝室，飞槛更长凭。"
        ],
        "title": "致斋太一宫",
        "id": "9d0e0983-35fb-4479-8e49-dc1c736707f2"
    },
    {
        "author": "钱惟演",
        "paragraphs": [
            "赫日烘霞斗晓光，双文桃簟碧牙床。",
            "频倾蜜勺宁蠲渴，久捧冰壶未觉凉。",
            "雪岭却思随博望，风窗犹欲傲羲皇。",
            "更怜乳燕翻飞处，深入卢家白玉堂。"
        ],
        "title": "苦热",
        "id": "dbfed568-d536-419e-a0e9-9fac298095af"
    },
    {
        "author": "钱惟演",
        "paragraphs": [
            "溽暑迎秋尽，凉飔逗晓回。",
            "起苹初淅沥，猎桂更徘徊。",
            "欲引长烟素，微飘画烛煤。",
            "坠桐侵玉井，拂柳度章台。",
            "已觉云翘动，还惊月幌开。",
            "鲛帘移乱影，瑶瑟泛余哀。",
            "扇掩藏鸾羽，荷倾侧露杯。",
            "正当河左界，不待雨东来。",
            "自好抟垂翼，宁劳起死灰。",
            "楚宫谁第赋，宋玉最多才。"
        ],
        "title": "清风十韵",
        "id": "ad0d1201-bf6e-4ed7-b5a1-7da4b410084f"
    },
    {
        "author": "钱惟演",
        "paragraphs": [
            "乌鹊飞来接断云，祇贪清浅渡星津。",
            "不知一夜支机石，却属乘槎上汉人。"
        ],
        "title": "戊申年七夕五绝  其一",
        "id": "9ec9ac6c-2718-42ab-ae25-a77ace925d4a"
    },
    {
        "author": "钱惟演",
        "paragraphs": [
            "玉露金河颢气凉，辛夷车转桂旗香。",
            "嫦娥可是多猜忌，不驻琼轮放夜长。"
        ],
        "title": "戊申年七夕五绝  其二",
        "id": "69097d91-24a5-4e07-bb9f-df919980d2ff"
    },
    {
        "author": "钱惟演",
        "paragraphs": [
            "一岁佳期一夕过，羽旗云盖涉微波。",
            "明朝若寄相思泪，玉枕金茎得最多。"
        ],
        "title": "戊申年七夕五绝  其三",
        "id": "a4f62ebc-8e7a-4a04-816c-95d323e704d1"
    },
    {
        "author": "钱惟演",
        "paragraphs": [
            "青鸟当时下紫云，绮囊书秘露桃新。",
            "莫嫌夜半移床远，朱雀窗中别有人。"
        ],
        "title": "戊申年七夕五绝  其四",
        "id": "edc73e36-aba1-482b-abe6-5903dc23b71e"
    },
    {
        "author": "钱惟演",
        "paragraphs": [
            "骊阜凌云对玉钩，千门高切绛河秋。",
            "欲闻天语犹嫌远，更结三层乞巧楼。"
        ],
        "title": "戊申年七夕五绝  其五",
        "id": "2a95c93e-820d-4172-8701-04b85151f3f2"
    },
    {
        "author": "钱惟演",
        "paragraphs": [
            "珪月上金塘，烟容带水光。",
            "朱华接兰坂，绿荇溢鱼防。",
            "丛暗禽栖密，林疏露下凉。",
            "秋怀已潘鬓，无柰更啼螀。"
        ],
        "title": "秋夕池上",
        "id": "99890128-86ff-43c4-ad7d-8dbc80fbff60"
    },
    {
        "author": "钱惟演",
        "paragraphs": [
            "城上风光鶑语乱，城下烟波春拍岸。",
            "绿杨芳草几时休，泪眼愁肠先已断。",
            "情怀渐变成衰晚，鸾鉴朱颜惊暗换。",
            "昔年多病厌芳樽，今日芳樽惟恐浅。"
        ],
        "tags": [
            "宋词精选",
            "春天",
            "遣怀",
            "失意",
            "婉约"
        ],
        "title": "谪居汉东撰曲",
        "id": "80d81af9-210a-4e8d-87aa-9259bb1c4583"
    },
    {
        "author": "钱惟演",
        "paragraphs": [
            "瘦玉萧萧伊水头，风宜清夜露宜秋。",
            "更教仙骥傍边立，尽是人间第一流。"
        ],
        "tags": [
            "写竹",
            "秋天",
            "写景"
        ],
        "title": "赋竹寄李和文公",
        "id": "564a04f0-ac93-471a-b128-e48177e72753"
    },
    {
        "author": "钱惟演",
        "paragraphs": [
            "藴粹沧波远，搜奇铁网劳。",
            "柔条钻火树，丽景夺星旄。",
            "丛倚栖油几，枝疏荐兔毫。",
            "宝跗光互映，翠匣价相高。",
            "钩谩标祥谍，人须咏楚骚。",
            "休将铁如意，碎击为争豪。"
        ],
        "title": "珊湖笔格",
        "id": "e6cee8e5-d203-42a5-a808-02dd0cc38497"
    },
    {
        "author": "钱惟演",
        "paragraphs": [
            "腻茧裁邛部，苍崖映越溪。",
            "展时云冉冉，呵久露凄凄。",
            "平滑逾鹅素，精钢类褭蹄。",
            "轻于汉宫縠，碧似夏王圭。",
            "钿轴聊闲卷，银钩且醉题。",
            "即时封密诏，别有武都泥。"
        ],
        "title": "以蜀纸端砚寄仙芝",
        "id": "8925ed6e-000d-4f2f-a86a-b87f92ee40ab"
    },
    {
        "author": "钱惟演",
        "paragraphs": [
            "精舍依岩巘，香林结薜萝。",
            "崇台涵夕霭，危阁架春波。",
            "浄馔供蒲塞，真诠译贝多。",
            "几时辉昼锦，松下驻鸣珂。"
        ],
        "title": "留题云门山雍熙院",
        "id": "badd6e4b-a76e-41d1-8e85-93207310c942"
    },
    {
        "author": "钱惟演",
        "paragraphs": [
            "粉署为郎鬓雪侵，酒酣风驶惜分襟。",
            "云迷水馆春旗润，树绕山城暝角深。",
            "下担挂钩传密意，渡江桃叶听遗音。",
            "孤鶑啼罢芳心歇，倦翼因君忆故林。"
        ],
        "title": "送高学士知越",
        "id": "9c28871d-06ad-478a-9ab0-7184520ade6f"
    },
    {
        "author": "钱惟演",
        "paragraphs": [
            "金庭霞标云半中，岩扉涧户凌太空。",
            "飘飘灵气际浮景，蝉蜕万物乘高风。",
            "吾君当天坐环极，物色异人方侧席。",
            "岂因垂钓识羔裘，不假张罗得鳬舄。",
            "恩深况遇千龄旦，威颜咫尺隆宸盼。",
            "问政应同牧马言，临轩几动犹龙叹。",
            "方瞳玉骨本无羁，驰烟驭气思东归。",
            "江南芳草正无际，林下羣鶑犹乱飞。",
            "浮丘挹袂去何处，五芝同晓仙露晞。",
            "人间秘境不可识，千载宸章焕岩壁。"
        ],
        "title": "送张无梦归天台山",
        "id": "65cfc138-5fb2-40bd-b49d-a8a2eb6cf760"
    },
    {
        "author": "钱惟演",
        "paragraphs": [
            "汉苑辞千柰，仙丘访五芝。",
            "汲瓶春溜满，卷裓晓云滋。",
            "望剎青龙起，观涛白马驰。",
            "红楼曾应制，佳句咏朝緌。"
        ],
        "title": "送梵才大师归天台",
        "id": "38d0db54-35a2-4863-b8c8-3ae209128b1c"
    },
    {
        "author": "钱惟演",
        "paragraphs": [
            "曹溪有真嗣，是名大知识。",
            "得法三十年，堂堂坐岩石。",
            "忽徇云玺招，暂屈冥鸿翼。",
            "褰裳度王城，夙驾来军壁。",
            "陆泉正持戒，到溉方蔬食。",
            "晨炉薝卜霏，夜榻氍毹积。",
            "金钵稻脂香，琼瓯茗花碧。",
            "高谈入幽固，默对探虚寂。",
            "学精西竺言，诗妙南朝格。",
            "与游欣雾润，鄙吝犹泉涤。",
            "遽忆五芝春，悠然理归策。",
            "伊予病且老，末景如驹隙。",
            "惭为中军帅，更玷台臣席。",
            "无功翊熙明，何力当优绩。",
            "莲社久栖心，华簪聊寄迹。",
            "愿辞食地封，永事弥天释。"
        ],
        "title": "送僧归护国寺  其一",
        "id": "02e7b74f-d1cf-4341-a085-ffc6cb886c37"
    },
    {
        "author": "钱惟演",
        "paragraphs": [
            "白道萦回彻上方，熏然风信满归航。",
            "五芝岩秀经行熟，千柰园深宴坐凉。",
            "吟久半轩移海日，定回诸壑散天香。",
            "忘年宝契由来厚，终谢繁缨捧钵囊。"
        ],
        "title": "送僧归护国寺  其二",
        "id": "e4b8a34b-d8a9-4a5b-9a60-5ac0e4ceff5b"
    },
    {
        "author": "钱惟演",
        "paragraphs": [
            "绝巘依沧海，疑君际紫氛。",
            "岩扉晴落雪，宝地昼生云。",
            "浄馔芝房秀，深炉桂叶熏。",
            "宰官游未得，空愧北山文。"
        ],
        "title": "送僧归天宁万年禅院",
        "id": "f6f45bf9-cec0-46e0-a64b-9cb5da013378"
    },
    {
        "author": "钱惟演",
        "paragraphs": [
            "峻极压沧溟，清居聚百灵。",
            "重门深閟邃，绝涧远湛冥。",
            "客问无生法，人游不死庭。",
            "何当谢簪组，鸟道驾飞軨。"
        ],
        "title": "护国寺",
        "id": "f1379eeb-8965-4c66-85c1-7842fb33f471"
    },
    {
        "author": "钱惟演",
        "paragraphs": [
            "默坐理情条，虚斋息众嚣。",
            "寰区指稊米，身世谕芭蕉。",
            "雨任阶生藓，风嫌树有瓢。",
            "惟思白莲社，他日许相招。"
        ],
        "title": "怀天台进禅师",
        "id": "a7ba6b18-77b7-44fc-9542-6cd018023c53"
    },
    {
        "author": "钱惟演",
        "paragraphs": [
            "谁谓元戎幕，今同长者家。",
            "一音闻说法，五叶见开花。",
            "久住生车耳，因闲长道牙。",
            "方期注金策，休梦赤城霞。"
        ],
        "title": "登师欲东归因成五言",
        "id": "f9358ff3-d2e4-45a7-b086-5cafcb9daf72"
    },
    {
        "author": "钱惟演",
        "paragraphs": [
            "金剎杳霞扃，南风漾彩舲。",
            "吴天六幕远，越岫万螺青。",
            "龙篆霏雕像，鲸涛注浄瓶。",
            "上方堪逈望，支策见春溟。"
        ],
        "title": "送禅照大师归越",
        "id": "85b637d4-8f2d-4781-a391-027b67408a0b"
    },
    {
        "author": "钱惟演",
        "paragraphs": [
            "藜烛薝香夜幄清，朔风窗际激飞英。",
            "凤梨鸱芋煨将熟，坐拥丰貂话赤城。"
        ],
        "title": "雪夕奉陪天台明照禅师拥炉闲话",
        "id": "880a656e-44f9-421b-a832-99368b95657b"
    },
    {
        "author": "钱惟演",
        "paragraphs": [
            "劚得古云根，苍苍藓痕布。",
            "丛倚状峰岚，霏微起烟素。",
            "参差衡霍列，巉崒虬龙聚。",
            "挥扇动林风，飞香暗岩户。",
            "谁言盈尺内，自有青霄路。",
            "相君机务闲，玩此怀真趣。",
            "兴似东山归，境对曹溪悟。",
            "美矣仁智心，良哉圣明辅。"
        ],
        "title": "和司空相公假山",
        "id": "8b4a7e75-5b18-42db-979e-1af6bcc5d298"
    },
    {
        "author": "钱惟演",
        "paragraphs": [
            "日上故陵烟漠漠，春归空苑水潺潺。"
        ],
        "title": "句  其一",
        "id": "5fcb14c4-8da3-491f-a9a1-fdfa66d0486e"
    },
    {
        "author": "钱惟演",
        "paragraphs": [
            "正好睡时行十里，不交谈处饮三杯。"
        ],
        "title": "句  其二",
        "id": "b1ce3963-205b-4ef6-90f4-dc0cc174255a"
    },
    {
        "author": "钱惟演",
        "paragraphs": [
            "厅前捉到须依法，合内盛来定付厨。"
        ],
        "title": "句  其三",
        "id": "9d4ed173-86d2-49ec-b337-9482cce9ccea"
    },
    {
        "author": "钱惟演",
        "paragraphs": [
            "雪意未成云着地，秋声不断雁连天。"
        ],
        "title": "句  其四",
        "id": "e925b251-6c3f-4775-8ec0-817b1d9b43e9"
    },
    {
        "author": "钱惟演",
        "paragraphs": [
            "客亭厌见名长短，村酒那能辨圣贤。"
        ],
        "title": "句  其五",
        "id": "e4707f16-7636-4fc5-bbb7-616ca56bf386"
    },
    {
        "author": "钱惟演",
        "paragraphs": [
            "宿舍孤烟起，行衣梦雨凉。"
        ],
        "title": "句  其六",
        "id": "4b471fe0-4d6c-40c0-9aa2-10d6dab28f2f"
    },
    {
        "author": "钱惟演",
        "paragraphs": [
            "戈矛巡雾夕，铙鼓宴萧晨。"
        ],
        "title": "句  其七",
        "id": "b5c9163d-6a89-4f9c-a5f2-6dc5babe2650"
    },
    {
        "author": "钱惟演",
        "paragraphs": [
            "州平槛晓波吴榜渡，绕城春树越禽飞。"
        ],
        "title": "句  其八",
        "id": "f35ee41d-2c10-4f06-b1fe-a6c0af6c74d3"
    },
    {
        "author": "钱惟演",
        "paragraphs": [
            "离人南浦多春草，越鸟栖枝有早梅。"
        ],
        "title": "句  其九",
        "id": "f72cf10d-6d54-42c6-bec1-65f9ba642966"
    },
    {
        "author": "钱惟演",
        "paragraphs": [
            "坐激鲜飙湘竹晓，树含凉雨越禽归。"
        ],
        "title": "句  其一○",
        "id": "c0d122eb-0726-4c73-b685-9bc9988320ba"
    },
    {
        "author": "钱惟演",
        "paragraphs": [
            "汉帜随移帐，燕鸿伴解鞍。"
        ],
        "title": "句  其一一",
        "id": "d9330c34-4ce1-4fa7-b372-0da11c222780"
    },
    {
        "author": "钱惟演",
        "paragraphs": [
            "疏钟静起军城晚，华表双高水国秋。"
        ],
        "title": "句  其一二",
        "id": "661cab45-7a79-4026-959e-38d989f84ced"
    },
    {
        "author": "钱惟演",
        "paragraphs": [
            "深沉蛛网通归梦，紫翠春山接去舟。"
        ],
        "title": "句  其一三",
        "id": "66073b0e-e3fa-4c15-9d78-50fe70292d30"
    },
    {
        "author": "钱惟演",
        "paragraphs": [
            "神庭古柏啼乌起，斋室虚帘宿雾通。"
        ],
        "title": "句  其一四",
        "id": "bbf63501-cea7-412e-91df-1935ac7b9c98"
    },
    {
        "author": "钱惟演",
        "paragraphs": [
            "思满离亭酒，魂惊客舍乌。"
        ],
        "title": "句  其一五",
        "id": "72280543-5790-4bc5-bed8-f6fe52f65430"
    },
    {
        "author": "钱惟演",
        "paragraphs": [
            "东南地迥宵烽息，西北楼高晚望迷。"
        ],
        "title": "句  其一六",
        "id": "e677fe5d-6556-4aa4-ab93-247e792d1cc7"
    },
    {
        "author": "钱惟演",
        "paragraphs": [
            "小雨郊原连苦雾，夕阳楼阁照丹枫。"
        ],
        "title": "句  其一七",
        "id": "de3978d9-28e5-4863-beab-5a037a1bdbf9"
    },
    {
        "author": "钱惟演",
        "paragraphs": [
            "羽毛襄野驾，宴喜鲁郊民。"
        ],
        "title": "句  其一八",
        "id": "70c26851-22c1-44a0-b2f7-079d00f59708"
    },
    {
        "author": "钱惟演",
        "paragraphs": [
            "轻飙使车远，明月直庐空。"
        ],
        "title": "句  其一九",
        "id": "538260d2-4a5f-4851-8ae7-abd80505c636"
    },
    {
        "author": "钱惟演",
        "paragraphs": [
            "绿野桑麻连四水，黄堂歌吹拥千兵。"
        ],
        "title": "句  其二○",
        "id": "c155bfe2-1502-402d-a578-21f486261b2e"
    },
    {
        "author": "钱惟演",
        "paragraphs": [
            "鱼尾故宫迷草树，龙鳞平隰自风烟。"
        ],
        "title": "句  其二一",
        "id": "14f51bda-0f81-4c79-9c27-3df6d622d894"
    },
    {
        "author": "钱惟演",
        "paragraphs": [
            "沃野桑麻涵细雨，严城鼓角送斜阳。"
        ],
        "title": "句  其二二",
        "id": "347336b2-8863-4cf7-b10d-2741741b8018"
    },
    {
        "author": "钱惟演",
        "paragraphs": [
            "置酒军中乐，闻笳塞上情。"
        ],
        "title": "句  其二三",
        "id": "a87246e2-6fee-442f-b033-ed9728f3022f"
    },
    {
        "author": "钱惟演",
        "paragraphs": [
            "高为天一柱，秀作海三峰。"
        ],
        "title": "句  其二四",
        "id": "64b32db9-3766-4583-8bc6-cd0568a2314f"
    },
    {
        "author": "钱惟演",
        "paragraphs": [
            "金牛此地通巴栈，黄鸟当时颂汉臣。"
        ],
        "title": "句  其二五",
        "id": "87b2230e-7a9c-4dcb-8939-7851241a299b"
    },
    {
        "author": "钱惟演",
        "paragraphs": [
            "五马持山节，三衣对水田。"
        ],
        "title": "句  其二六",
        "id": "e233c985-d8e2-4304-8a1f-853e78f764f7"
    },
    {
        "author": "钱惟演",
        "paragraphs": [
            "画凤仙楹远，涂雌郡阁闲。"
        ],
        "title": "句  其二七",
        "id": "8834a6f4-793c-4d13-900b-dba0b6238076"
    },
    {
        "author": "钱惟演",
        "paragraphs": [
            "刘伶醉夜梅花地，海客仙槎粉水天。"
        ],
        "title": "句  其二八",
        "id": "75433d0b-b7b8-4a46-836b-78786df10c6b"
    },
    {
        "author": "钱惟演",
        "paragraphs": [
            "已回邻面三年粉，又结寒丝几茧冰。"
        ],
        "title": "句  其二九",
        "id": "8513966d-0b6a-4be5-a0b6-51b24e80da55"
    },
    {
        "author": "钱惟演",
        "paragraphs": [
            "云容忽变千峰险，草色相沿百带长。"
        ],
        "title": "句  其三○",
        "id": "69e6972b-d9f4-410c-aed6-ea18e8effde2"
    },
    {
        "author": "钱惟演",
        "paragraphs": [
            "平河千里经春雪，广陌三条尽日风。"
        ],
        "title": "句  其三一",
        "id": "0ecd4288-b4b7-4d65-bae3-837f549f9d7e"
    },
    {
        "author": "钱惟演",
        "paragraphs": [
            "朱饰两轮巡属邑，案留双笔在中台。"
        ],
        "title": "句  其三二",
        "id": "c65f30aa-1996-4bdc-a871-dee45353c880"
    },
    {
        "author": "钱惟演",
        "paragraphs": [
            "鹤伴鸣琴公事晚，鸟惊调角戍城秋。"
        ],
        "title": "句  其三三",
        "id": "69e6a71b-5548-42e4-b63d-d186b6a31851"
    },
    {
        "author": "钱惟演",
        "paragraphs": [
            "笠重吴天雪，鞋香楚地花。"
        ],
        "title": "句  其三四",
        "id": "472cfe60-5a61-4cb2-84a8-18c0bcc918e9"
    },
    {
        "author": "钱惟演",
        "paragraphs": [
            "卷衲城钟断，搘筇岳雨寒。"
        ],
        "title": "句  其三五",
        "id": "4f043f94-c85b-47e5-8f74-828f4e1e3416"
    },
    {
        "author": "危拱辰",
        "paragraphs": [
            "未审初三月，嫦娥怨阿谁。",
            "懒开十分镜，祇画一边眉。"
        ],
        "title": "新月",
        "id": "2248e069-3ddf-4486-aeec-e772f8ad127d"
    },
    {
        "author": "李景和",
        "paragraphs": [
            "楚地有石鼓，吾地有石钟。",
            "鼓不假制作，钟不费陶镕。",
            "朕兆不可测，良由造化工。",
            "安得置太庙，同声叶时雍。"
        ],
        "title": "石钟山",
        "id": "cc1895d7-617d-4361-a7f9-074f864a1fe8"
    },
    {
        "author": "胡从义",
        "paragraphs": [
            "放汝入长江，养教鳞角出。",
            "风云际会时，莫道不相识。"
        ],
        "tags": [
            "长江"
        ],
        "title": "纵鱼",
        "id": "ffef58d2-77e0-49e6-b3ee-b6b887d6cc74"
    },
    {
        "author": "吕言",
        "paragraphs": [
            "目极闽南道，云山隔几层。",
            "深秋城外寺，白日定中僧。",
            "野蔓穿松甲，幽泉漱石棱。",
            "遥思茶话夕，敲碎玉池冰。"
        ],
        "title": "寄九日山僧",
        "id": "3ecc0026-08fd-428d-8f8c-48ffec478364"
    },
    {
        "author": "陈纲",
        "paragraphs": [
            "峻极巍峨势望雄，层峦叠嶂翠重重。",
            "为神有感兴唐祚，作镇无疆福晋封。",
            "材产十州资构厦，泉分数邑润耕农。",
            "幽岩旧榻高人隠，绝顶遗坟古帝踪。",
            "欲雨片云生峭壁，未明先日照危峰。",
            "断崖当午晴雷震，深壑经秋积霭浓。",
            "樵去每逢游洞鹿，僧禅时见戏潭龙。",
            "名光祀典传千载，仰祝牲牢致享恭。"
        ],
        "title": "留题霍山应圣公庙",
        "id": "00bbae05-559a-440f-950e-103759e7159e"
    },
    {
        "author": "李畋",
        "paragraphs": [
            "郄縠诗书奕世传，西人歌德别戎旃。",
            "三朝功业标勋府，四稔恩绥播蜀川。",
            "耦射隔花闻破帖，分题临沼间中筵。",
            "归朝圣旨俞佥望，畿内封侯养重权。"
        ],
        "title": "送钤辖馆使王公",
        "id": "99e6c877-4925-4c1d-b974-1aca583ec89f"
    },
    {
        "author": "李畋",
        "paragraphs": [
            "红沽村落酒，肥鲙海乡鱼。"
        ],
        "title": "句  其一",
        "id": "29529d2c-ed73-49a8-9353-417bb8729d19"
    },
    {
        "author": "李畋",
        "paragraphs": [
            "沃心甘蔗冷，烧眼刺桐繁。"
        ],
        "title": "句  其二",
        "id": "acfbb797-da08-4db2-9f7a-02815028cb71"
    },
    {
        "author": "李畋",
        "paragraphs": [
            "银山云出海，练水涧分冈。"
        ],
        "title": "句  其三",
        "id": "bed3af17-4add-44df-a85d-ed4b28e69039"
    },
    {
        "author": "任随",
        "paragraphs": [
            "殊庭深恨隔仙曹，桂馆蜚廉事转劳。",
            "银阙尚沈沧海阔，井干空拂绛河高。",
            "萯阳弋猎侵多稼，朔塞旌旗照不毛。",
            "苦信凭虚王母说，东方三度窃蟠桃。"
        ],
        "title": "汉武",
        "id": "23f32a1f-30a4-4289-9386-e5be2013105d"
    },
    {
        "author": "任随",
        "paragraphs": [
            "何年玉羽别昆丘，飞舞长亲十二楼。",
            "警露夜窥瑶圃月，翔云高忆海天秋。",
            "肯教渠略知遐寿，会向神区更远游。",
            "正是溶溪烟水碧，好陪青凤饮澄流。"
        ],
        "title": "鹤",
        "id": "45d38c27-25e2-4240-972f-60e1949e3214"
    },
    {
        "author": "任随",
        "paragraphs": [
            "几年尘虏复征蛮，分阃功成两鬓斑。",
            "新画仪形当汉阁，旧铭勋业在燕山。",
            "龙泉照步文犀涩，马埒堆金骏足闲。",
            "时泰无因问充国，晓窗风雪梦阳关。"
        ],
        "title": "旧将",
        "id": "fd48c5fb-417c-4ce9-81d6-160ffb5bfdbf"
    },
    {
        "author": "张孝和",
        "paragraphs": [
            "我是梦中传彩笔，欲书花叶寄朝云。"
        ],
        "title": "句",
        "id": "de53f7be-e9bd-4e04-9ae9-6f0bdc93953b"
    },
    {
        "author": "洪湛",
        "paragraphs": [
            "零陵古郡枕湘川，太守南归得意年。",
            "茶味欲过衡岳寺，橘香先上洞庭船。",
            "锦衣照耀维桑地，石燕翻飞欲雨天。",
            "若到浯溪须舣棹，次山遗颂想依然。"
        ],
        "tags": [
            "洞庭湖"
        ],
        "title": "送新知永州陈秘丞瞻赴任",
        "id": "d7f2b910-c197-4a0d-bcf7-1fcbd82c8b85"
    },
    {
        "author": "洪湛",
        "paragraphs": [
            "华山高万丈，莲峰映初日。",
            "中有希夷子，默坐养神谧。",
            "芝朮无外求，巢由乃共匹。",
            "形迹任化迁，元枢守贞一。",
            "望岫羣息心，清谈讵能悉。"
        ],
        "title": "寄陈希夷",
        "id": "51f97579-54b0-46b1-a024-ed978f980fcc"
    },
    {
        "author": "梁颢",
        "paragraphs": [
            "春波微绿草连门，寒食烟光可断魂。",
            "细雨隔帘烟火灭，落花风动欲黄昏。"
        ],
        "title": "寒食值雨",
        "id": "fd3ba7ea-d97d-4b64-a5f5-273b30cfb45c"
    },
    {
        "author": "梁颢",
        "paragraphs": [
            "明日一百五，春风余几何。",
            "愁随新火出，病忆故人多。",
            "草色墙阴合，花香宿雨和。",
            "耿怀殊不寐，终夕扣壶歌。"
        ],
        "title": "寒食寓怀",
        "id": "c855ab3f-7f1f-4573-b4ed-19d6e590c41d"
    },
    {
        "author": "梁颢",
        "paragraphs": [
            "恳辞浮宦振家声，悬忆高堂指去程。",
            "选籍便通闺籍美，彩衣兼映锦衣荣。",
            "推恩半俸供甘旨，守道全家试满盈。",
            "我恨无亲可归养，与君言别若为情。"
        ],
        "title": "赠淳于公归养",
        "id": "b1f84dde-f1b1-4b4e-9035-b675543accdb"
    },
    {
        "author": "梁颢",
        "paragraphs": [
            "天生王气何能厌，嬴氏空劳筑此台。",
            "今日我来台上看，残春寂寞野花开。"
        ],
        "title": "厌气台",
        "id": "44280ff6-93a3-4e16-966d-636a57b93734"
    },
    {
        "author": "梁颢",
        "paragraphs": [
            "诗题：谢恩诗诗句：天福三年来应举，熙雍二载始成名。",
            "饶他白发巾中满，且喜青云足下生。",
            "观榜更无朋辈在，归家惟有子孙迎。",
            "也知年少登科好，争奈龙头属老成。"
        ],
        "title": "存目",
        "id": "0267b38d-a233-4ff5-bb10-7bb50d09a5fe"
    },
    {
        "author": "姜遵",
        "paragraphs": [
            "极目双峰剑倚天，重门因设据高山。",
            "城隍尽枕溪岩畔，井邑全居水石间。"
        ],
        "title": "剑门关",
        "id": "227da2ac-0d67-42e0-954d-b9615c70ab56"
    },
    {
        "author": "王曙",
        "paragraphs": [
            "疏家子叹挥金後，御寇妻悲遗粟回。",
            "争似吾儿知止足，陶庐容膝早归来。"
        ],
        "title": "答子",
        "id": "e0422be0-91ec-4f17-982c-12bb44b8fe94"
    },
    {
        "author": "王曙",
        "paragraphs": [
            "山势欲压海，禅扃向此开。",
            "鱼龙腥不到，日月影先来。",
            "树色秋擎出，钟声浪答回。",
            "何期随吏役，暂得拂尘埃。"
        ],
        "title": "回峰院留题",
        "id": "097c10e3-dc27-4210-beee-5e6eefb067eb"
    },
    {
        "author": "王曙",
        "paragraphs": [
            "枣花至小能成实，桑叶惟柔解吐丝。",
            "堪笑牡丹如斗大，不成一事只空枝。"
        ],
        "tags": [
            "咏物",
            "咏物诗",
            "抒怀",
            "花",
            "写花"
        ],
        "title": "诗一首",
        "id": "c9cfa163-b1e0-40cc-899b-8d15eb98f944"
    },
    {
        "author": "王曙",
        "paragraphs": [
            "凿龙苍翠照□川，白鸟平芜暮雨闲。",
            "一夕尘襟清似水，潺湲声里□□□。"
        ],
        "title": "诗一首",
        "id": "c7d5ade0-0104-4b3d-a65a-409c85f22fbb"
    },
    {
        "author": "王曙",
        "paragraphs": [
            "□倚苍崖次第开，暂停征传一徘徊。",
            "人间万事皆如此，偶尔□胜特地来。"
        ],
        "title": "偶□",
        "id": "04854867-b20c-47ee-ab85-81b112dd2385"
    },
    {
        "author": "王曙",
        "paragraphs": [
            "千山送客东西路，一树照人南北枝。"
        ],
        "title": "句",
        "id": "327eae3f-3351-47ca-bbd9-732ab08689d8"
    },
    {
        "author": "胡则",
        "paragraphs": [
            "寓居峰顶寺，不觉度炎天。",
            "山叟频为约，林僧每出禅。",
            "虚怀思往事，宴坐息诸缘。",
            "照像龛镫暗，通宵磬韵传。",
            "宴心资寂寞，琢句极幽玄。",
            "拾菌寒云外，烹茶翠竹前。",
            "远阴临岳树，清响落岩泉。",
            "僻道无来客，深秋足乱蝉。",
            "松风生井浪，溪雨长苔钱。",
            "自省浮尘世，终难住永年。",
            "徧游曾宛转，欲别重留连。",
            "明日东西路，依依独黯然。"
        ],
        "title": "别方岩",
        "id": "66782c4f-72d4-4181-96aa-d549089fef5a"
    },
    {
        "author": "胡则",
        "paragraphs": [
            "金榜名传四海知，太平时合称男儿。",
            "五言似剑裁鳞角，七字如刀斫桂枝。",
            "御苑得题朝帝日，家乡佩印拜亲时。",
            "小花桥畔人人爱，一带清风雨露随。"
        ],
        "title": "及第",
        "id": "7fee2d27-e254-4760-b112-eb34dc672690"
    },
    {
        "author": "胡则",
        "paragraphs": [
            "绮霞重叠武陵溪，溪岭相逢路不迷。",
            "白石洞天人不到，碧桃花下马频嘶。",
            "深倾玉液琴声细，旋煮胡麻月色低。",
            "犹恨此身闲未得，好同刘阮灌芝畦。"
        ],
        "title": "题紫霄观",
        "id": "4dfe127a-c896-45ae-b09e-9e73701bff38"
    },
    {
        "author": "胡则",
        "paragraphs": [
            "孤峰耸高桂，千载同一日。",
            "秋气正飞霜，天风落丹实。",
            "纷纷宝砌傍，颗颗露珠密。",
            "始自月中来，又从骊颔出。",
            "香浮古佛剎，光照高僧室。",
            "吴越饶珍异，金玉非俦匹。",
            "尝咏贤人诗，未载史臣笔。",
            "至矣天竺山，山灵诞奇物。"
        ],
        "title": "酬和二章拜呈慈云大师伏惟采览 和桂子",
        "id": "8b10f738-f991-4d21-b5f0-1da9a3a231cd"
    },
    {
        "author": "胡则",
        "paragraphs": [
            "累累丹桂子，秋落古禅关。",
            "乍到圆蟾窟，潜依灵鹫山。",
            "始知尘外有，会向月中攀。",
            "千载孤峰上，清阴与客闲。"
        ],
        "title": "酬和二章拜呈慈云大师伏惟采览 和种桂",
        "id": "a85c0cc8-588d-44ef-88a4-9f6113570761"
    },
    {
        "author": "胡则",
        "paragraphs": [
            "六十年来见弊由，仰蒙龙勅降南州。",
            "丁钱永免无拘束，苗米常宜有限收。",
            "青嶂瀑泉呼万岁，碧天星月照千秋。",
            "臣今未恨生身晚，长喜王民绍见休。"
        ],
        "title": "奏免衢婺丁钱",
        "id": "df2f94d8-9cef-461c-b8db-d11c0544f2f4"
    },
    {
        "author": "胡则",
        "paragraphs": [
            "占断烟波七里滩，渔蓑轻拂汉衣冠。",
            "高踪磨出云涯碧，清节照开秋水寒。",
            "泽国几家供庙食，客星千载落云墩。",
            "我来亦有沙洲兴，愿借先生旧钓竿。"
        ],
        "title": "题严子陵祠堂",
        "id": "4ca19974-eac6-43be-a2f1-58a8968fa11c"
    },
    {
        "author": "胡则",
        "paragraphs": [
            "诗题：水村首句：画桡两两枕汀沙。"
        ],
        "title": "存目  其一",
        "id": "e9937384-848a-447b-92ee-b139c45c00bc"
    },
    {
        "author": "胡则",
        "paragraphs": [
            "诗题：夜坐闻竹声示侄首句：室明窗有灯。"
        ],
        "title": "存目  其二",
        "id": "fb2c4f1d-07d6-4386-94c0-28457446c9a7"
    },
    {
        "author": "陈尧佐",
        "paragraphs": [
            "平波渺渺烟苍苍，菰蒲纔熟杨柳黄。",
            "扁舟系岸不忍去，秋风斜日鲈鱼乡。"
        ],
        "title": "吴江",
        "id": "f8fe2cce-e15a-47ca-b2b7-42974eb5d3bc"
    },
    {
        "author": "陈尧佐",
        "paragraphs": [
            "苕溪清浅霅溪斜，碧玉光寒照万家。",
            "谁向月明终夜听，洞庭渔笛隔芦花。"
        ],
        "tags": [
            "洞庭湖"
        ],
        "title": "湖州碧澜堂",
        "id": "dc36b4e9-ae6b-4087-9048-356c943601f8"
    },
    {
        "author": "陈尧佐",
        "paragraphs": [
            "朝元高阁迥，秋毫无隠情。",
            "浮云忽以蔽，不见渔阳城。"
        ],
        "title": "题朝元阁",
        "id": "72b22d3e-d22a-40c1-81f2-7753d056bfec"
    },
    {
        "author": "陈尧佐",
        "paragraphs": [
            "殿古寒炉空，流尘暗金碧。",
            "独坐偶无人，又得真消息。"
        ],
        "title": "古寺偈",
        "id": "9f6060cd-7c74-4a04-bae8-7b560baafde9"
    },
    {
        "author": "陈尧佐",
        "paragraphs": [
            "有花无酒头慵举，有酒无花眼倦开。",
            "正向西窗念萧索，洛阳花酒一时来。"
        ],
        "title": "答张顺之",
        "id": "1383add0-f5d8-4a74-b76a-5a6e5572ca87"
    },
    {
        "author": "陈尧佐",
        "paragraphs": [
            "百首新诗百意精，不尤妃子只尤兵。",
            "争如一句伤时事，只为明皇恃太平。"
        ],
        "title": "题华清宫",
        "id": "0b2b1a9a-8b70-438f-b1a0-abb8d90c9532"
    },
    {
        "author": "陈尧佐",
        "paragraphs": [
            "按部溪山接海涛，连天风雨泊轻舠。",
            "沧溟未必全胜我，潮落潮生亦自劳。"
        ],
        "title": "江潮阻风",
        "id": "d619562d-99e7-4bb4-aa6a-31d57b656a8f"
    },
    {
        "author": "陈尧佐",
        "paragraphs": [
            "岩岩一峰千万寻，微茫楼阁寒云深。",
            "巡州佐吏倚栏久，泠泠天籁清尘心。"
        ],
        "title": "题上虞兰芎山",
        "id": "7d10d683-0440-44cd-b24e-4052eb71b8b9"
    },
    {
        "author": "陈尧佐",
        "paragraphs": [
            "越绝溪山第一州，画图城郭几淹留。",
            "闲思禹庙斜回首，髣髴云端见郡楼。"
        ],
        "title": "忆越州  其一",
        "id": "30845248-9359-483f-a012-c548436a8eaa"
    },
    {
        "author": "陈尧佐",
        "paragraphs": [
            "稽峰倚云千仞高，澄湖倒影分秋毫。",
            "当年逸赏有余意，徘徊不忍移轻舠。"
        ],
        "title": "忆越州  其二",
        "id": "0151037e-4e7d-49c6-9588-6de3f81f9fb1"
    },
    {
        "author": "陈尧佐",
        "paragraphs": [
            "抽毫欲赋东南奇，云山好景惭有遗。",
            "平波荡漾照湖渌，扁舟忆得游春时。"
        ],
        "title": "忆越州  其三",
        "id": "5cf5c0c7-d600-4062-b556-f8e3dbc9852f"
    },
    {
        "author": "陈尧佐",
        "paragraphs": [
            "幽居正想餐霞客，夜久月寒珠露滴。",
            "千年独鹤两三声，飞下岩前一枝柏。"
        ],
        "title": "唐施肩吾山居有感",
        "id": "c005e744-0670-44e9-83c9-1020618ce470"
    },
    {
        "author": "陈尧佐",
        "paragraphs": [
            "云际楼台树杪轩，孤松千尺耸平田。",
            "危栏远思微吟好，隠隠秋帆半入天。"
        ],
        "title": "虎丘  其一",
        "id": "d4e1c709-01d3-4f07-b8d9-93f9ca338ecc"
    },
    {
        "author": "陈尧佐",
        "paragraphs": [
            "人间灵迹徧曾游，祇欠吴门访虎丘。",
            "今日偶来无限感，阖闾坟左剑池头。"
        ],
        "title": "虎丘  其二",
        "id": "a64b4c74-99a8-41d4-9e10-57a36c39a742"
    },
    {
        "author": "陈尧佐",
        "paragraphs": [
            "南越第一寺，偶来心地真。",
            "却嫌桥下水，流去入红尘。"
        ],
        "title": "国清寺",
        "id": "7259f684-30eb-4137-856e-f6b8d783063c"
    },
    {
        "author": "陈尧佐",
        "paragraphs": [
            "南昌为郡好，楼阁枕江湄。",
            "地暖春生早，山寒日下迟。",
            "讼庭唯鹤立，吟树独僧期。",
            "安得通官政，烟霞共一司。"
        ],
        "title": "寄洪州杨太博",
        "id": "d998baa7-cb83-442e-9ce9-21eb07cdf135"
    },
    {
        "author": "陈尧佐",
        "paragraphs": [
            "潮阳山水东南奇，鱼盐城郭民熙熙。",
            "当时为撰玄圣碑，而今风俗邹鲁为。"
        ],
        "title": "送潮阳李孜主簿",
        "id": "1a536b16-e7fb-4f92-b98e-dd047d987830"
    },
    {
        "author": "陈尧佐",
        "paragraphs": [
            "漳浦从来瘴疠深，潮阳南去更难禁。",
            "当时三载曾无事，不放闲愁入寸心。"
        ],
        "title": "寄题漳浦县斋",
        "id": "b8bfec09-a7bb-4ba5-a4f1-4764e7e5d4bc"
    },
    {
        "author": "陈尧佐",
        "paragraphs": [
            "休嗟城邑住天荒，已是仙枝耀故乡。",
            "从此方舆载人物，海边邹鲁是潮阳。"
        ],
        "title": "送王生及第归潮阳",
        "id": "e14c5f17-1130-4e01-a2c9-c5b32886fbbe"
    },
    {
        "author": "陈尧佐",
        "paragraphs": [
            "蛮烟渔火接鲸波，树树花枝处处歌。",
            "况是天涯好行乐，莫教憔悴鬓霜多。"
        ],
        "title": "题漳浦县壁",
        "id": "30e9a748-f778-44a8-8108-77206c4a9551"
    },
    {
        "author": "陈尧佐",
        "paragraphs": [
            "附郭山光峭若烟，倚空楼殿白云巅。",
            "孤轩半出青松杪，颢气疑游碧汉边。",
            "惜别拟留风外燕，伤秋因感雨中蝉。",
            "人家掩映藏鱼浦，岛树扶疏没水天。",
            "痛饮岂同莲社客，狂歌聊许竹林贤。",
            "忘形且尽尊前乐，休忆楼岩与济川。"
        ],
        "title": "游永明寺",
        "id": "e57dda17-e2b6-4ca5-aae7-a43ff09d6a62"
    },
    {
        "author": "陈尧佐",
        "paragraphs": [
            "惜哉吴王墓，秦帝欲开破。",
            "应笑埋金玉，千年贾余祸。",
            "不特虎迹销，已闻鲍车过。",
            "又是骊山头，炎炎三月火。"
        ],
        "title": "吴王墓",
        "id": "3db96b58-677a-4fbf-a7d0-f8515f8782a2"
    },
    {
        "author": "陈尧佐",
        "paragraphs": [
            "城外逋翁宅，开亭野水寒。",
            "冷光浮荇叶，静影浸鱼竿。",
            "吠犬时迎客，饥禽忽上阑。",
            "疏篱僧舍近，嘉树鹤庭宽。",
            "拂砌烟丝袅，侵窗笋戟攒。",
            "小桥横落日，幽径转层峦。",
            "好景吟何极，清欢尽亦难。",
            "怜君留我意，重叠取琴弹。"
        ],
        "title": "林处士水亭",
        "id": "5374314a-b875-4d16-98ed-47f0e24e32c3"
    },
    {
        "author": "陈尧佐",
        "paragraphs": [
            "湖边山影里，静景与僧分。",
            "一榻坐临水，片心闲对云。",
            "树寒时落叶，鸥散忽成羣。",
            "莫问红尘事，林间肯暂闻。"
        ],
        "title": "游湖上昭庆寺",
        "id": "9117afba-63b8-4769-a661-a4517d5dc176"
    },
    {
        "author": "陈尧佐",
        "paragraphs": [
            "一帆高挂出红尘，万仞长歌入紫云。",
            "莫道游仙别无侣，玉清冠盖许同羣。"
        ],
        "title": "洞霄宫  其一",
        "id": "d1e342c7-d8f4-4aa5-a686-abfd38c997af"
    },
    {
        "author": "陈尧佐",
        "paragraphs": [
            "谷口停骖上翠微，五云宫殿辟金扉。",
            "不知何处朝元会，却见龙鸾队仗归。"
        ],
        "title": "洞霄宫  其二",
        "id": "85dfc18b-fc88-43b6-ba14-20a2cd580c32"
    },
    {
        "author": "陈尧佐",
        "paragraphs": [
            "二天封部稼如云，流水清寒出洞门。",
            "更爱林间盘石上，松花飘落羽人樽。"
        ],
        "title": "洞霄宫  其三",
        "id": "5b5b4b58-b8f7-47f9-be69-11c4544c0b06"
    },
    {
        "author": "陈尧佐",
        "paragraphs": [
            "萧萧红树碧峰前，为爱桃花入洞天。",
            "偶逐霓旌纔百步，却忧人世已经年。"
        ],
        "title": "洞霄宫  其四",
        "id": "b0ffff53-6141-44f1-ae0f-b287fa039edb"
    },
    {
        "author": "陈尧佐",
        "paragraphs": [
            "桥影飞虹跨碧潭，熙熙亭畔柳毵毵。",
            "扁舟载酒渔翁唱，记得闲过处士庵。"
        ],
        "tags": [
            "西湖"
        ],
        "title": "怀杭州西湖",
        "id": "019517a1-28b1-4bff-b5d4-3a48d2b48e71"
    },
    {
        "author": "陈尧佐",
        "paragraphs": [
            "沉醉犹难别帝州，满城春色重淹留。",
            "公闲预想消魂处，望阙频登海上楼。"
        ],
        "title": "赴潮阳倅  其一",
        "id": "60ccd1f5-8d6a-4f09-b89b-dc48886fd13b"
    },
    {
        "author": "陈尧佐",
        "paragraphs": [
            "休把空言较短长，算来齐物也无妨。",
            "蛮民解唱升平曲，愿领闲愁入醉乡。"
        ],
        "title": "赴潮阳倅  其二",
        "id": "91290019-259c-4ee3-80b7-f495fb74dda6"
    },
    {
        "author": "陈尧佐",
        "paragraphs": [
            "景淡花初落，寒生海上潮。",
            "门前归北路，微雨柳垂条。"
        ],
        "title": "潮阳作  其一",
        "id": "b9f576e7-6568-4792-bbc1-ffbe4da47150"
    },
    {
        "author": "陈尧佐",
        "paragraphs": [
            "静院鶑啼竹，幽阑蝶在花。",
            "登临转惆怅，斜日两三家。"
        ],
        "title": "潮阳作  其二",
        "id": "31631fe3-71d5-40b7-871d-7194becd4a6f"
    },
    {
        "author": "陈尧佐",
        "paragraphs": [
            "附郭水连山，公余独往还。",
            "疏烟鱼艇远，斜日寺楼闲。",
            "系马芭蕉外，移舟菡萏间。",
            "天涯逢此景，谁信自开颜。"
        ],
        "tags": [
            "西湖"
        ],
        "title": "游惠阳西湖",
        "id": "79493a6d-29b4-479b-b90f-aae248ba0775"
    },
    {
        "author": "陈尧佐",
        "paragraphs": [
            "十里水烟迷，禅居偶杖藜。",
            "地灵人不老，山好凤曾栖。",
            "暑气消将尽，苔痕长欲齐。",
            "松间何所得，泉石两三题。"
        ],
        "title": "游凤栖寺",
        "id": "cfbad9aa-f9ea-4567-89e4-dd0669ad58fb"
    },
    {
        "author": "陈尧佐",
        "paragraphs": [
            "望阙二年余，中宵梦玉除。",
            "忽闻天上诏，乍厌海边居。",
            "归路寻芳草，空囊载旧书。",
            "君恩何以报，零泪落尘裾。"
        ],
        "title": "归阙感怀",
        "id": "68d6e438-dd2b-4faf-9a51-e36507844890"
    },
    {
        "author": "陈尧佐",
        "paragraphs": [
            "东西楼阁与云齐，天际孤烟认恶溪。",
            "记得幽人旧吟处，独游亭在野桥西。"
        ],
        "title": "忆潮阳",
        "id": "d4fe066c-6d53-421d-919a-505ea58e82b3"
    },
    {
        "author": "陈尧佐",
        "paragraphs": [
            "扁舟如叶路东西，一片滩声下恶溪。",
            "当日亭台旧时客，相逢莫惜醉如泥。"
        ],
        "title": "寄潮州于公九流",
        "id": "297fd674-3bf7-4d76-a0f8-27293b78b62c"
    },
    {
        "author": "陈尧佐",
        "paragraphs": [
            "阶前春色长苔斑，避俗常闻昼掩关。",
            "一榻琴书双阙寺，片心泉石二林山。",
            "江楼把酒云供望，松院支筇鹤对闲。",
            "谁向风骚为消息，此身元在寂寥间。"
        ],
        "title": "寄书上人",
        "id": "f0a78b66-c31a-4b85-a6d8-96685a23ad5f"
    },
    {
        "author": "陈尧佐",
        "paragraphs": [
            "尽日芳菲园，不见芳菲好。",
            "茂草与斜阳，脉脉情多少。"
        ],
        "title": "闲步过芳菲园",
        "id": "6ee6cbaf-8887-4b3a-87b3-294a2fd1d736"
    },
    {
        "author": "陈尧佐",
        "paragraphs": [
            "清济园林接寺隅，水昏烟暝自成图。",
            "当年棣鄂三冬学，今日鸰原万里途。",
            "道契风云多感激，人非丰沛欠吁谟。",
            "闻君又枉行春骑，应笑溪边旧截蒲。"
        ],
        "title": "三城侍郎寄示留题延庆寺二韵诗二章顷岁予肄业于此遗景尽在幸会之迹首唱之序详矣谨依命攀和但于首章增为四韵盖浅陋之才不觉辞费因遣稚子赞善大夫通判邠州事学古写于此牌以永嘉赐  其一",
        "id": "92c5e533-ca14-41ea-aaee-a6a92023e951"
    },
    {
        "author": "陈尧佐",
        "paragraphs": [
            "萤窗从此极研覃，坠简疑文访济南。",
            "拟卜菟裘邻学所，龙香时爇御书龛。"
        ],
        "title": "三城侍郎寄示留题延庆寺二韵诗二章顷岁予肄业于此遗景尽在幸会之迹首唱之序详矣谨依命攀和但于首章增为四韵盖浅陋之才不觉辞费因遣稚子赞善大夫通判邠州事学古写于此牌以永嘉赐  其二",
        "id": "286a35d7-cc80-4eb1-9dd6-ae53b39d22a3"
    },
    {
        "author": "陈尧佐",
        "paragraphs": [
            "飒飒西风叶叶秋，谁家烟火起沧洲。",
            "乘闲不耐无机性，拟劝渔翁直钓钩。"
        ],
        "title": "望越亭",
        "id": "ac97ab37-8e0b-4311-8fd8-97a3f8d11307"
    },
    {
        "author": "陈尧佐",
        "paragraphs": [
            "萝岩山下寺，静境绝过从。",
            "芳草二三月，碧云千万峰。",
            "窗虚明落日，楼迥响疏钟。",
            "恰恐重来晚，庭前记偃松。"
        ],
        "title": "知果教寺",
        "id": "de8346b7-a7c2-470c-8656-460f9fa50d02"
    },
    {
        "author": "陈尧佐",
        "paragraphs": [
            "空山杳杳鸾凤飞，神仙门户开翠微。",
            "主人白发云满衣，松间留我谈玄机。"
        ],
        "title": "张公洞",
        "id": "fe7236af-2ae1-431a-ac7a-c51f203abcc6"
    },
    {
        "author": "陈尧佐",
        "paragraphs": [
            "野吏厌公堂，开轩出郡墙。",
            "残花炎帝圃，斜日尉佗乡。",
            "叠巘分诸粤，重城截大荒。",
            "耕桑蛮聚落，烟火汉封疆。",
            "云势飘蓬岛，天形压夜郎。",
            "扁舟闲得侣，嘉树远成行。",
            "梅雨千林暮，春风百草香。",
            "人家浮浩淼，鸟道没青苍。",
            "爽垲吟魂健，虚明夏景凉。",
            "他年重回首，牢落愧甘棠。"
        ],
        "title": "野吏亭",
        "id": "c3d9e447-535f-4495-9647-b55e163549a8"
    },
    {
        "author": "陈尧佐",
        "paragraphs": [
            "罗浮山下郡，楼阁枕沧溟。",
            "谁得闲中意，清风野吏亭。"
        ],
        "title": "天圣间入参大政复寄题二章  其一",
        "id": "677bdffc-9eea-4f03-8710-24d9344ad616"
    },
    {
        "author": "陈尧佐",
        "paragraphs": [
            "山好曾留句，城高复创亭。",
            "登临千万境，谁与画为屏。"
        ],
        "title": "天圣间入参大政复寄题二章  其二",
        "id": "dd840153-58a9-4f54-90cb-121e03c73840"
    },
    {
        "author": "陈尧佐",
        "paragraphs": [
            "碧玉波光四面寒，虚空檐宇出林端。",
            "尘埃未到交游绝，遶座扁舟与钓竿。"
        ],
        "title": "郑州浮波亭",
        "id": "e1a6cfda-9af6-426c-a8e3-d02ad2f4e905"
    },
    {
        "author": "陈尧佐",
        "paragraphs": [
            "雨网蛛丝断，风枝鸟梦摇。",
            "诗家零落景，采拾合如樵。"
        ],
        "title": "诗一首",
        "id": "68430dfe-3124-4ddd-ae2e-bfeb740e16dc"
    },
    {
        "author": "陈尧佐",
        "paragraphs": [
            "城中三亩宅。"
        ],
        "title": "句  其一",
        "id": "b17d66d8-0708-4d30-81fc-65a15998988c"
    },
    {
        "author": "陈尧佐",
        "paragraphs": [
            "莫愁调鼎事无功。"
        ],
        "title": "句  其二",
        "id": "60d9ff15-50bd-4fad-9f69-8525f3a1b5d1"
    },
    {
        "author": "陈尧佐",
        "paragraphs": [
            "千里好山云乍敛，一楼明月雨初晴。"
        ],
        "title": "句  其三",
        "id": "48856c40-9f81-47c8-9322-ef43d47664b7"
    },
    {
        "author": "陈尧佐",
        "paragraphs": [
            "青云歧路游将遍，白发光阴得最多。"
        ],
        "title": "句  其四",
        "id": "fa855cf2-28c5-454c-9af5-4fdb23b75627"
    },
    {
        "author": "陈尧佐",
        "paragraphs": [
            "君恩来万里，客路出千山。"
        ],
        "title": "句  其五",
        "id": "276b7429-68fe-4ff2-9712-acb27b38e5a0"
    },
    {
        "author": "陈尧佐",
        "paragraphs": [
            "供帐开天苑，传呼度国门。"
        ],
        "title": "句  其六",
        "id": "3d1b8d1b-6270-4b5a-bef1-12fca1d1b767"
    },
    {
        "author": "陈尧佐",
        "paragraphs": [
            "风樵若耶路，霜橘洞庭秋。"
        ],
        "tags": [
            "洞庭湖"
        ],
        "title": "句  其七",
        "id": "59efead4-b67d-49a5-8dfd-f7e49a8de74c"
    },
    {
        "author": "陈尧佐",
        "paragraphs": [
            "部吏百函通爵里，从兵千骑属鞬櫜。"
        ],
        "title": "句  其八",
        "id": "a4abf514-8455-4433-ac22-6ff08e8e62ea"
    },
    {
        "author": "陈尧佐",
        "paragraphs": [
            "门前碧浪家家海，树上青山寺寺云。"
        ],
        "title": "句  其九",
        "id": "20c30c5e-d4e5-4fbf-9597-bd5d07028e11"
    },
    {
        "author": "陈尧佐",
        "paragraphs": [
            "公余莫放西湖景，步步苍苔岸岸松。"
        ],
        "tags": [
            "西湖"
        ],
        "title": "句  其一○",
        "id": "bb8d576f-2e95-481f-8981-85487d1977a4"
    },
    {
        "author": "陈尧佐",
        "paragraphs": [
            "争似碧澜堂上望，疏疏烟树漠汀洲。"
        ],
        "title": "句  其一一",
        "id": "78a862d0-831b-466f-9e1e-e03fc74a68ce"
    },
    {
        "author": "陈尧佐",
        "paragraphs": [
            "相逢吟未足。"
        ],
        "title": "句  其一二",
        "id": "7c3ecdfa-6482-42ba-a615-6d604e158913"
    },
    {
        "author": "陈尧佐",
        "paragraphs": [
            "溪寒晚日红。"
        ],
        "title": "句  其一三",
        "id": "ac5d5f3a-ccd7-49a4-9b4d-9a8efd34f88b"
    },
    {
        "author": "陈尧咨",
        "paragraphs": [
            "山远峰峰碧，林疏叶叶红。",
            "凭阑对僧语，如在画图中。"
        ],
        "title": "普济院",
        "id": "bf5a17d8-3689-4e09-a33c-cb437af3da1f"
    },
    {
        "author": "陈尧咨",
        "paragraphs": [
            "幽居正想沧霞客，夜久月寒珠露滴。",
            "千年独鹤两三声，飞下岩前一株柏。"
        ],
        "title": "施肩吾宅",
        "id": "3fd85919-f25a-453a-ad6a-70c4c1c18256"
    },
    {
        "author": "陈尧咨",
        "paragraphs": [
            "不夸六印满腰悬，二顷仍寻负郭田。",
            "当日弟兄皆刷羽，如今鸿雁尽摩天。",
            "扶疏已问新栽柳，清浅犹寻旧漱泉。",
            "大尹今来还又去，夕阳旌旆复翩翩。"
        ],
        "title": "题三桂亭",
        "id": "16f62ee1-b989-4e63-ab57-153ef576b07d"
    },
    {
        "author": "陈尧咨",
        "paragraphs": [
            "□□□迹□禅关，□殿清虚桧影间。",
            "客□□临来此境，僧□兴废指前山。",
            "醉闻溪溜吟怀□，坐对岚峰世虑闲。",
            "他日功成重游赏，烟霞风物异尘寰。"
        ],
        "title": "草堂寺诗",
        "id": "17a6a2b1-35f4-48e7-8e6d-3e88d31df79a"
    },
    {
        "author": "杨正伦",
        "paragraphs": [
            "休罪明皇与贵妃，大都衰盛两相随。",
            "惟怜一派温泉水，不逐人心冷暖移。"
        ],
        "title": "华清宫",
        "id": "c68671bb-e369-4709-8b0e-cd131cd8ce54"
    },
    {
        "author": "郭崇仁",
        "paragraphs": [
            "上郡连烽火，河阳更羽书。",
            "兵戈连岁扰，老病一身余。",
            "警哨无安枕，忧危有报疏。",
            "名山犹未卜，何处好闲居。"
        ],
        "title": "闻高阳路警报",
        "id": "92d27359-1b57-41f9-9aeb-74096947fa98"
    }
]