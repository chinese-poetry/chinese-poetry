[
    {
        "author": "释重显",
        "paragraphs": [
            "圣谛廓然，何当辨的。",
            "对朕者谁，还云不识。",
            "因兹暗渡江，岂象生深棘。",
            "阖国人追不再来，千古万古空相忆。",
            "休相忆，清风匝地有何极。"
        ],
        "title": "颂一百则  其一",
        "id": "56900f35-049d-470d-b735-79ec39c3471e"
    },
    {
        "author": "释重显",
        "paragraphs": [
            "至道无难，言端语端。",
            "一有多种，二无两般。",
            "天际日上月下，槛前山深水寒。",
            "髑髅识尽喜何立，枯木龙吟消未干。",
            "难难，拣择明白君自看。"
        ],
        "title": "颂一百则  其二",
        "id": "b30fe2be-7a80-40dc-9e04-5385d4975db4"
    },
    {
        "author": "释重显",
        "paragraphs": [
            "日面佛，月面佛，五帝三皇是何物。",
            "二十年来曾苦辛，为君几下苍龙窟。",
            "屈堪述明眼，衲僧莫轻忽。"
        ],
        "title": "颂一百则  其三",
        "id": "f66f5016-f92c-4692-b896-fdca1c7b7bae"
    },
    {
        "author": "释重显",
        "paragraphs": [
            "一勘破，二勘破，雪上加霜曾险堕。",
            "飞骑将军入虏庭，载得完全能几个。",
            "急走过，不放过，孤峰顶上草里坐。",
            "咄。"
        ],
        "title": "颂一百则  其四",
        "id": "3a6573a2-28d5-438e-8453-8783dfd0174a"
    },
    {
        "author": "释重显",
        "paragraphs": [
            "牛头没，马头回，曹溪镜里绝尘埃。",
            "打鼓看来君不见，百花春至为谁开。"
        ],
        "title": "颂一百则  其五",
        "id": "5779ad0a-46e5-4800-bd51-66e24489961d"
    },
    {
        "author": "释重显",
        "paragraphs": [
            "去却一，拈得七，上下四维无等匹。",
            "徐行踏断流水声，纵观写出飞义迹。",
            "草茸茸，烟羃羃，空生巖畔花狼藉。",
            "弹指堪悲舜若多，莫动著，动著三十棒。"
        ],
        "title": "颂一百则  其六",
        "id": "ebbb9ac4-8de5-41ff-8015-ad4a420249e5"
    },
    {
        "author": "释重显",
        "paragraphs": [
            "江国春风吹不起，鹧鸪啼在深花里。",
            "三级浪高鱼化龙，痴人犹戽夜塘水。"
        ],
        "title": "颂一百则  其七",
        "id": "8cc5ea00-0a33-4273-9735-ccebb60d377e"
    },
    {
        "author": "释重显",
        "paragraphs": [
            "翠巖示徒，千古无对。",
            "关字相酬，失钱遭罪。",
            "潦倒保福，仰扬难得。",
            "唠唠翠巖，分明是贼。",
            "白珪无玷，谁辨真假。",
            "长庆相谙，眉毛生也。"
        ],
        "title": "颂一百则  其八",
        "id": "5142837f-dd22-43b9-9e3d-218a8270a998"
    },
    {
        "author": "释重显",
        "paragraphs": [
            "句里呈机劈面来，烁迦罗眼绝纤埃。",
            "东南西北门相对，无限轮锤击不开。"
        ],
        "title": "颂一百则  其九",
        "id": "680c1a01-2403-43a4-806a-d0067218dbec"
    },
    {
        "author": "释重显",
        "paragraphs": [
            "两喝与三喝，作者知机变。",
            "若谓骑虎头，二俱成瞎汉。",
            "谁瞎汉，拈来天下与人看。"
        ],
        "title": "颂一百则  其一○",
        "id": "44a6b78f-e75a-4e0c-9947-b229c3e524b7"
    },
    {
        "author": "释重显",
        "paragraphs": [
            "凛凛孤风不自夸，端居寰海定龙蛇。",
            "大中天子曾轻触，三度亲遭弄爪牙。"
        ],
        "title": "颂一百则  其一一",
        "id": "ac00e603-6d2a-4777-9207-7d013895ffae"
    },
    {
        "author": "释重显",
        "paragraphs": [
            "金乌急，玉兔速，善应何曾有轻触。",
            "展事投机见洞山，跛鼇盲龟入空谷。",
            "花簇簇，锦簇簇，南地竹兮北地木。",
            "因思长庆陆大夫，解道合笑不合哭。",
            "咦。"
        ],
        "title": "颂一百则  其一二",
        "id": "4c8bb1e9-a39d-4a02-a7a2-be52bbe9b32a"
    },
    {
        "author": "释重显",
        "paragraphs": [
            "老新开，端的别，解道银碗里盛雪。",
            "九十六个应自知，不知却问天边月。",
            "提婆宗，提婆宗，赤幡之下起清风。"
        ],
        "title": "颂一百则  其一三",
        "id": "44cd53f3-cba8-424c-a91a-df46f05ca7af"
    },
    {
        "author": "释重显",
        "paragraphs": [
            "对一说，太孤绝，无孔铁锤重下楔。",
            "阎浮树下笑呵呵，昨夜骊龙拗角折。",
            "别别，韶阳老人得一橛。"
        ],
        "title": "颂一百则  其一四",
        "id": "69910392-cb6a-4cb6-86c9-ada661d1d197"
    },
    {
        "author": "释重显",
        "paragraphs": [
            "倒一说，分一节，同死同生为君决。",
            "八万四千非凤毛，三十三人入虎穴。",
            "别别，扰扰匆匆水里月。"
        ],
        "title": "颂一百则  其一五",
        "id": "295021db-5c10-445c-a3c6-635a4c2ba027"
    },
    {
        "author": "释重显",
        "paragraphs": [
            "古佛有家风，对扬遭贬剥。",
            "子母不相知，是谁同啐啄。",
            "啄觉犹在，壳重遭扑，天下衲僧徒名邈。"
        ],
        "title": "颂一百则  其一六",
        "id": "52bbf667-07ca-4b9c-b28d-5484b180255d"
    },
    {
        "author": "释重显",
        "paragraphs": [
            "一个两个千万个，脱却笼头缷角駄。",
            "左转右转随后来，紫胡要打刘铁磨。"
        ],
        "title": "颂一百则  其一七",
        "id": "8af7ffd5-0a67-4e35-9506-fe96290dd69d"
    },
    {
        "author": "释重显",
        "paragraphs": [
            "无缝塔，见还难，澄潭不许苍龙蟠。",
            "层落落，影团团，千古万古与人看。"
        ],
        "title": "颂一百则  其一八",
        "id": "f96f42bc-1958-41cb-9ac7-53afa814d11a"
    },
    {
        "author": "释重显",
        "paragraphs": [
            "对扬深爱老俱胝，宇宙空来更有谁。",
            "曾向沧溟下浮木，夜涛相共接盲龟。"
        ],
        "title": "颂一百则  其一九",
        "id": "81cf2740-1e53-4f9f-9a29-35ac0ab81ef0"
    },
    {
        "author": "释重显",
        "paragraphs": [
            "龙牙山里龙无眼，死水何曾振古风。",
            "禅板蒲团不能用，只应分付与卢公。"
        ],
        "title": "颂一百则  其二○",
        "id": "dd936330-d7ae-4e17-96ed-3b49674114af"
    },
    {
        "author": "释重显",
        "paragraphs": [
            "卢公付了亦何凭，坐倚休将继祖怀。",
            "堪对暮云归未合，远山无限碧层层。"
        ],
        "title": "颂一百则  其二一",
        "id": "e98089ba-1fc6-488f-bab0-cfc4d009495d"
    },
    {
        "author": "释重显",
        "paragraphs": [
            "莲花荷叶报君知，出水何如未出时。",
            "江北江南问王老，一狐疑了一狐疑。"
        ],
        "title": "颂一百则  其二二",
        "id": "d60c2f7c-30ac-450c-b8fe-2764b87a7229"
    },
    {
        "author": "释重显",
        "paragraphs": [
            "象骨巖高人不到，到者须是弄蛇手。",
            "棱师备师不奈何，丧身失命有多少。",
            "韶阳知，重拨草，南北东西无处讨。",
            "忽然突出拄杖头，抛对雪峰大张口。",
            "大张口兮同闪电，剔起眉毛还不见。",
            "如今藏在乳峰前，来者一一看方便。"
        ],
        "title": "颂一百则  其二三",
        "id": "ea999f70-30ed-462f-8738-ffc5bc70abd1"
    },
    {
        "author": "释重显",
        "paragraphs": [
            "妙峰孤顶草离离，拈得分明付与谁。",
            "不是孙公辨端的，髑髅著地几人知。"
        ],
        "title": "颂一百则  其二四",
        "id": "313cc835-8288-4cbb-8279-c32ce0ef86d8"
    },
    {
        "author": "释重显",
        "paragraphs": [
            "曾骑铁马入重城，敕下传闻六国清。",
            "犹握金鞭问归容，夜深谁共御街行。"
        ],
        "title": "颂一百则  其二五",
        "id": "796a9503-3594-4b2f-abea-d4e3a7e1d117"
    },
    {
        "author": "释重显",
        "paragraphs": [
            "眼里尘沙耳里土，千峰万峰不肯住。",
            "落花流水太茫茫，剔起眉毛何处去。"
        ],
        "title": "颂一百则  其二六",
        "id": "80de2d02-3225-4125-ab3a-16fdb4473900"
    },
    {
        "author": "释重显",
        "paragraphs": [
            "祖域交驰天马驹，化门舒卷不同途。",
            "电光石火存机变，堪笑人来捋虎须。"
        ],
        "title": "颂一百则  其二七",
        "id": "fba3e57d-1f85-4d7f-8f50-966a84bcf8c5"
    },
    {
        "author": "释重显",
        "paragraphs": [
            "问既有宗，答亦攸同。",
            "三句可辨，一镞辽空。",
            "大野兮凉飇飒飒，长天兮疏雨濛濛。",
            "君不见少林久坐未归客，静依熊耳一丛丛。"
        ],
        "title": "颂一百则  其二八",
        "id": "810a65a2-e2e6-4155-9231-6f4f506eb309"
    },
    {
        "author": "释重显",
        "paragraphs": [
            "祖佛从来不为人，衲僧今古竞头走。",
            "明镜当台列象殊，一一面南看北斗。",
            "斗柄垂，无处讨。",
            "拈得鼻孔失却口。"
        ],
        "title": "颂一百则  其二九",
        "id": "7375d756-9cdf-42ae-bb48-fd1698ee8a20"
    },
    {
        "author": "释重显",
        "paragraphs": [
            "劫火光中立问端，衲僧犹滞两重关。",
            "可怜一句随他语，万里区区独往还。"
        ],
        "title": "颂一百则  其三○",
        "id": "c3fe119d-ff1a-4a2b-94b6-2a029283c090"
    },
    {
        "author": "释重显",
        "paragraphs": [
            "镇州出大萝卜，天下衲僧取则。",
            "只知自古至今，争辨鹄白乌黑。",
            "贼贼，衲僧鼻孔曾拈得。"
        ],
        "title": "颂一百则  其三一",
        "id": "e06f5a60-de74-4477-b894-39bf0c80ee42"
    },
    {
        "author": "释重显",
        "paragraphs": [
            "此错彼错，切忌拈却。",
            "四海浪平，百川潮落。",
            "古策风高十二门，门门有路空萧索。",
            "非萧索，作者好求无病药。"
        ],
        "title": "颂一百则  其三二",
        "id": "9501475f-28a2-4b50-9184-168bdaf9e6ca"
    },
    {
        "author": "释重显",
        "paragraphs": [
            "断际全机继后踪，持来何必在从容。",
            "巨灵擡手无多子，分破华山千万重。"
        ],
        "title": "颂一百则  其三三",
        "id": "d6334867-5a0b-467f-b8c4-32ede14e7b9e"
    },
    {
        "author": "释重显",
        "paragraphs": [
            "团团珠绕玉珊珊，马载驴驼上铁船。",
            "分付海山无事客，钓鼇时下一棬挛。"
        ],
        "title": "颂一百则  其三四",
        "id": "00e3f550-2956-403c-a447-3c4b95836789"
    },
    {
        "author": "释重显",
        "paragraphs": [
            "出草入草，谁解寻讨。",
            "白云重重，红日杲杲。",
            "左顾无暇，右眄已老。",
            "君不见寒山子，行太早。",
            "十年归不得，忘却来时道。"
        ],
        "title": "颂一百则  其三五",
        "id": "bccb015d-9ee7-418f-8c13-3d01654da89d"
    },
    {
        "author": "释重显",
        "paragraphs": [
            "千峰盘屈色如蓝，谁谓文殊是对谭。",
            "堪笑清凉多少众，前三三与后三三。"
        ],
        "title": "颂一百则  其三六",
        "id": "3f6414b0-00b9-460f-9079-56b8c3acf3cb"
    },
    {
        "author": "释重显",
        "paragraphs": [
            "大地绝纤埃，何人眼不开。",
            "始随芳草去，又逐落花回。",
            "羸鹤翘寒木，狂猿啸古台。",
            "长沙无限意。",
            "咄。"
        ],
        "title": "颂一百则  其三七",
        "id": "88e14bbf-01f8-4ce8-9900-8e41b5c74a6a"
    },
    {
        "author": "释重显",
        "paragraphs": [
            "三界无法，何处求心。",
            "白云为盖，流泉作琴。",
            "一曲两曲无人会，雨过夜堂秋水深。"
        ],
        "title": "颂一百则  其三八",
        "id": "ec96b750-c327-4517-b63d-81a33f0e5397"
    },
    {
        "author": "释重显",
        "paragraphs": [
            "擒得卢陂跨铁牛，三玄戈甲未轻酬。",
            "楚王城畔朝宗水，喝下曾令却倒流。"
        ],
        "title": "颂一百则  其三九",
        "id": "819f2534-2bf0-4231-ab6f-262e2bef26a6"
    },
    {
        "author": "释重显",
        "paragraphs": [
            "花药栏，莫颟顸，星在秤兮不在盘。",
            "便与么，太无端，金毛师子大家看。"
        ],
        "title": "颂一百则  其四○",
        "id": "121ed93d-7834-4a77-a1b4-e97dc9246cc1"
    },
    {
        "author": "释重显",
        "paragraphs": [
            "闻见觉知非一一，山河不在镜中观。",
            "霜天月落夜将半，谁共澄潭照影寒。"
        ],
        "title": "颂一百则  其四一",
        "id": "9ad36679-9333-4eac-a957-239a47e1d72a"
    },
    {
        "author": "释重显",
        "paragraphs": [
            "活中有眼还同死，药忌何须鉴作家。",
            "古佛尚言曾未到，不知谁解撒尘沙。"
        ],
        "title": "颂一百则  其四二",
        "id": "98eaab9d-3fe0-4339-a167-4e18acfb85ad"
    },
    {
        "author": "释重显",
        "paragraphs": [
            "雪材打，雪材打，庞老机关没可把。",
            "天上人闲不自知，眼里耳里绝萧洒。",
            "萧洒绝，碧眼胡僧难辨别。"
        ],
        "title": "颂一百则  其四三",
        "id": "5573a127-8cc6-49e1-9b97-262f0604fc58"
    },
    {
        "author": "释重显",
        "paragraphs": [
            "垂手还同万仞崖，正偏何心在安排。",
            "琉璃古殿照明月，忍俊韩獹空上阶。"
        ],
        "title": "颂一百则  其四四",
        "id": "c3250ce8-b60f-45ea-b85b-0c169193ad7e"
    },
    {
        "author": "释重显",
        "paragraphs": [
            "一拽石，二般土，发机须是千钧弩。",
            "象骨老师曾辊毬，争似禾山解打鼓。",
            "报君知，莫莽卤，甜者甜兮苦者苦。"
        ],
        "title": "颂一百则  其四五",
        "id": "cd2560d7-eace-4de0-b4c8-e0fd682107e5"
    },
    {
        "author": "释重显",
        "paragraphs": [
            "编辟曾挨老古锥，七斤衫重几人知。",
            "如今抛掷西湖里，下载清风付与谁。"
        ],
        "tags": [
            "西湖"
        ],
        "title": "颂一百则  其四六",
        "id": "36995b1c-2cf9-4918-9d4a-5d4f95c73a0e"
    },
    {
        "author": "释重显",
        "paragraphs": [
            "虚堂雨滴声，作者难酬对。",
            "若谓曾入流，依前还不会。",
            "会不会，南山北山转滂霈。"
        ],
        "title": "颂一百则  其四七",
        "id": "981c4a5e-c7c3-4696-a210-ce7d94eed8bf"
    },
    {
        "author": "释重显",
        "paragraphs": [
            "一二三，四六六，碧眼胡僧数不足。",
            "少林谩道付神光，卷衣又说归天竺。",
            "天竺茫茫无处寻，夜来却对乳峰宿。"
        ],
        "title": "颂一百则  其四八",
        "id": "5300e9db-3c2a-4454-a1f4-1a4e9bb1e7ac"
    },
    {
        "author": "释重显",
        "paragraphs": [
            "来问若成风，应机非善巧。",
            "可悲独眼龙，曾未呈牙爪。",
            "牙爪开，生云雷，逆水之波经几回。"
        ],
        "title": "颂一百则  其四九",
        "id": "499570d3-eb03-404e-8a85-88d7b971e0c2"
    },
    {
        "author": "释重显",
        "paragraphs": [
            "透网金鳞，休云滞水。",
            "摇干荡坤，振鬣摆尾。",
            "千尺鲸喷洪浪飞，一声雷振清飇起。",
            "清飇起，天上人间知几几。"
        ],
        "title": "颂一百则  其五○",
        "id": "9cf3e36b-4e6a-4bd6-aeda-76773b0a2850"
    },
    {
        "author": "释重显",
        "paragraphs": [
            "钵里饭，桶里水，多口阿师难下嘴。",
            "北斗南星位不殊，白浪滔天平地起。",
            "拟不拟，止不止，个个无裩长者子。"
        ],
        "title": "颂一百则  其五一",
        "id": "fd746197-11ec-4de7-8183-d811db76fa83"
    },
    {
        "author": "释重显",
        "paragraphs": [
            "末后句，为君说，明暗双双底时节。",
            "同条生也共相知，不同条死还殊绝。",
            "还殊绝，黄头碧眼须甄别。",
            "南北东西归去来，夜深同看千巖雪。"
        ],
        "title": "颂一百则  其五二",
        "id": "58984c26-dfb5-4d3f-8abe-6fa8345cec96"
    },
    {
        "author": "释重显",
        "paragraphs": [
            "孤危不立道方高，入海还须钓巨鼇。",
            "堪笑同时灌溪老，解云劈箭亦徒劳。"
        ],
        "title": "颂一百则  其五三",
        "id": "7a58fe3b-4cc5-411b-af10-fe4e28c15bed"
    },
    {
        "author": "释重显",
        "paragraphs": [
            "野鸭子，知何许，马祖见来相共语。",
            "话尽山云海月情，依前不会还飞去。",
            "欲飞去，却把住道道。"
        ],
        "title": "颂一百则  其五四",
        "id": "4718f966-4618-4c07-b6cd-54611abf2e0e"
    },
    {
        "author": "释重显",
        "paragraphs": [
            "虎头虎尾一时收，凛凛威风四百州。",
            "却问不知何太险。"
        ],
        "title": "颂一百则  其五五",
        "id": "abeedc27-778a-4120-8a60-b1bc56f27b08"
    },
    {
        "author": "释重显",
        "paragraphs": [
            "兔马有角，牛羊无角。",
            "绝毫绝厘，如山如岳。",
            "黄金灵骨今犹在，白浪滔天何处著。",
            "无处著，只履西归曾失却。"
        ],
        "title": "颂一百则  其五六",
        "id": "aeaceb47-4869-4ea2-92e2-9c9bf11f4c67"
    },
    {
        "author": "释重显",
        "paragraphs": [
            "与君放出关中主，放箭之徒莫莽卤。",
            "取个眼兮耳必聋，舍个耳兮目双瞽。",
            "可怜一镞破三关，的的分明箭后路。",
            "君不见玄沙有言兮，大丈夫先天为心祖。"
        ],
        "title": "颂一百则  其五七",
        "id": "6e2ac410-fd69-49d4-9acb-142a56c787e8"
    },
    {
        "author": "释重显",
        "paragraphs": [
            "似海之深，如山之固。",
            "蚊虻弄空里猛风，蝼蚁撼于铁柱。",
            "拣兮择兮，当轩布鼓。"
        ],
        "title": "颂一百则  其五八",
        "id": "f609b209-7cd8-444a-b232-36f84187652d"
    },
    {
        "author": "释重显",
        "paragraphs": [
            "象王嚬呻，师子哮吼。",
            "无味之谭，塞断人口。",
            "南北东西，乌飞兔走。"
        ],
        "title": "颂一百则  其五九",
        "id": "007a5488-eb1a-4205-a29e-55a95760c164"
    },
    {
        "author": "释重显",
        "paragraphs": [
            "水洒不著，风吹不入。",
            "虎步龙行，鬼号神泣。",
            "头长三尺知是谁，相对无言独足立。"
        ],
        "title": "颂一百则  其六○",
        "id": "e9872f84-df4a-4bb6-a996-b5659e8dc691"
    },
    {
        "author": "释重显",
        "paragraphs": [
            "拄杖子，吞干坤，徒说桃花浪奔。",
            "烧尾者不在拏云攫雾，曝鳃者何必丧胆设魂。",
            "拈了也，闻不闻，直须洒洒落落，休更纷纷纭纭。",
            "七十二棒且轻恕，一百五十难放君。"
        ],
        "title": "颂一百则  其六一",
        "id": "8b39ed94-bfdf-46e3-b6f7-2e7ed07cba60"
    },
    {
        "author": "释重显",
        "paragraphs": [
            "野老从教不展眉，且图家国立雄基。",
            "谋臣猛将今何在，万里风清祇自知。"
        ],
        "title": "颂一百则  其六二",
        "id": "0f42bbd6-c48a-423c-a00b-b7b7aeab2114"
    },
    {
        "author": "释重显",
        "paragraphs": [
            "看看，古岸何人把钓竿。",
            "云冉冉，水漫漫，明月芦花君自看。"
        ],
        "title": "颂一百则  其六三",
        "id": "e0ba38af-e33c-4e76-9f93-b7c2c67175cd"
    },
    {
        "author": "释重显",
        "paragraphs": [
            "两堂俱是杜禅和，拨动烟尘不奈何。",
            "赖得南泉能举令，一刀两段任偏颇。"
        ],
        "title": "颂一百则  其六四",
        "id": "0a3e82c8-1319-43c2-b4f7-9296afceea49"
    },
    {
        "author": "释重显",
        "paragraphs": [
            "公案圆来问赵州，长安城里任闲游。",
            "草鞋闭戴无人会，归到家山便即休。"
        ],
        "title": "颂一百则  其六五",
        "id": "2e888183-066e-40b5-87da-513ab683e5bf"
    },
    {
        "author": "释重显",
        "paragraphs": [
            "机轮曾未转，转必两头走。",
            "明镜忽临台，当下分妍丑。",
            "妍丑分兮迷云开，慈门何处生尘埃。",
            "因思良马窥鞭影，千里追风唤得过。",
            "唤得回，鸣指三下。"
        ],
        "title": "颂一百则  其六六",
        "id": "7ceb8d8e-9243-4191-b028-a7cddb858a0c"
    },
    {
        "author": "释重显",
        "paragraphs": [
            "问曾不知，答还不会。",
            "月冷风高，古巖寒桧。",
            "堪笑路逢达道人，不将语默对。",
            "手把白玉鞭，骊珠尽击碎。",
            "不击碎，增瑕纇，国有宪章，三千条罪。"
        ],
        "title": "颂一百则  其六七",
        "id": "d04ee619-4b59-4b17-949c-b6becbb4e751"
    },
    {
        "author": "释重显",
        "paragraphs": [
            "南山云，北山雨，四七二三面相睹。",
            "新罢国里曾上堂，大唐国里未打鼓。",
            "苦中乐，乐中苦，谁道黄金如粪土。"
        ],
        "title": "颂一百则  其六八",
        "id": "f85b7051-cdad-4f2c-b7ce-b0c4f5dcb85e"
    },
    {
        "author": "释重显",
        "paragraphs": [
            "黄巢过后曾收剑，大笑还应作者知。",
            "三十山藤且轻恕，得便宜是落便宜。"
        ],
        "title": "颂一百则  其六九",
        "id": "f03d3244-8b11-4a7e-93fe-641e52d40818"
    },
    {
        "author": "释重显",
        "paragraphs": [
            "不向双林寄此身，却于梁土惹埃尘。",
            "当时不得志公老，也是恓恓去国人。"
        ],
        "title": "颂一百则  其七○",
        "id": "a0532160-92ba-4c46-9d64-169630d86118"
    },
    {
        "author": "释重显",
        "paragraphs": [
            "双收双放若为宗，骑虎由来要绝功。",
            "笑罢不知何处去，只应千古动悲风。"
        ],
        "title": "颂一百则  其七一",
        "id": "df76ef6e-1faa-4693-a9b9-7e76ff823691"
    },
    {
        "author": "释重显",
        "paragraphs": [
            "由基箭射猿，遶树何太直。",
            "千个与个，是谁曾中的。",
            "相唤相呼归去来，曹溪路上休登陟。"
        ],
        "title": "颂一百则  其七二",
        "id": "cf80e19c-7391-474a-a037-53d5f66a8d92"
    },
    {
        "author": "释重显",
        "paragraphs": [
            "却请和尚道，虎头生角出荒草。",
            "十洲春尽花凋残，珊瑚树林日杲杲。"
        ],
        "title": "颂一百则  其七三",
        "id": "22e0ae1d-9d34-4e9d-a2bb-cc68eb0abcc8"
    },
    {
        "author": "释重显",
        "paragraphs": [
            "和尚也并却，龙蛇阵上看谋略。",
            "令人长忆李将军，万里天边飞一鹗。"
        ],
        "title": "颂一百则  其七四",
        "id": "07f8b545-e1b8-4536-baac-d8c34b88d3a3"
    },
    {
        "author": "释重显",
        "paragraphs": [
            "和尚有也未，金毛师子不踞地。",
            "两两三三旧路行，大雄山上空弹指。"
        ],
        "title": "颂一百则  其七五",
        "id": "a9dec661-3fc7-49aa-b873-f323fa6afe53"
    },
    {
        "author": "释重显",
        "paragraphs": [
            "藏头白，海头黑，明眼衲僧会不得。",
            "马驹踏杀天下人，临际者是白拈贼。",
            "离四句，绝百非，天上人间唯我知。"
        ],
        "title": "颂一百则  其七六",
        "id": "e21a321a-a821-47db-8ac1-67877363ec6a"
    },
    {
        "author": "释重显",
        "paragraphs": [
            "白云影里笑呵呵，两手持来付与他。",
            "若是金毛师子，三千里外见淆讹。"
        ],
        "title": "颂一百则  其七七",
        "id": "938af550-369a-4d56-b354-710cafc5cb4d"
    },
    {
        "author": "释重显",
        "paragraphs": [
            "前箭犹轻后箭深，谁云黄叶是黄金。",
            "曹溪波浪如相似，无限平人被陆沉。"
        ],
        "title": "颂一百则  其七八",
        "id": "63d3d792-299c-4f7e-a441-dce3a74e48d7"
    },
    {
        "author": "释重显",
        "paragraphs": [
            "犀牛扇子用多时，问著元来总不知。",
            "无限清风与头角，尽同云雨去难追。"
        ],
        "title": "颂一百则  其七九",
        "id": "c3b70b21-15cf-4563-96bf-f0d7366e44b6"
    },
    {
        "author": "释重显",
        "paragraphs": [
            "列圣丛中作者知，法王法令不如斯。",
            "会中若有仙陀客，何必文殊下一搥。"
        ],
        "title": "颂一百则  其八○",
        "id": "d6153dbe-9205-406f-abf8-c53d0b66b473"
    },
    {
        "author": "释重显",
        "paragraphs": [
            "呼即易，遣即难，互换机锋子细看。",
            "劫石固来犹可坏，沧溟深处立须干。",
            "乌臼老，乌臼老，几何般，与他杓柄太无端。"
        ],
        "title": "颂一百则  其八一",
        "id": "a57d0445-938a-4a83-a8af-467f93112fff"
    },
    {
        "author": "释重显",
        "paragraphs": [
            "尽机不成瞎，按牛头吃草。",
            "四七二三诸祖师，宝器持来成过咎。",
            "过咎深，无处寻，天上人间同陆沉。"
        ],
        "title": "颂一百则  其八二",
        "id": "6638f0c6-cf50-4ed9-92af-b09f48536dca"
    },
    {
        "author": "释重显",
        "paragraphs": [
            "超谭禅客问偏多，缝罅披离见也么。",
            "餬饼𡎺来犹不住，至今天下有淆讹。"
        ],
        "title": "颂一百则  其八三",
        "id": "52b88a4f-139b-4fb0-87a9-7f3c85a0f81b"
    },
    {
        "author": "释重显",
        "paragraphs": [
            "了事衲僧消一个，长连床上展脚卧。",
            "梦中曾说悟圆通，香水洗来蓦面唾。"
        ],
        "title": "颂一百则  其八四",
        "id": "5899deef-7fab-48bf-94d2-e4627e18cfd6"
    },
    {
        "author": "释重显",
        "paragraphs": [
            "投子投子，机轮无阻。",
            "放一得二，同彼同此。",
            "可怜无限弄潮人，毕竟还落潮中死。",
            "忽然活百川，倒流闹{洱舌}{洱舌}。"
        ],
        "title": "颂一百则  其八五",
        "id": "f25dd8c0-6072-48b3-a583-2a84a70f3771"
    },
    {
        "author": "释重显",
        "paragraphs": [
            "六识无功伸一问，作家曾共辨来端。",
            "茫茫急水打毬子，落处不停谁解看。"
        ],
        "title": "颂一百则  其八六",
        "id": "ac83e2ca-0267-4e33-b32a-c457f77abe0a"
    },
    {
        "author": "释重显",
        "paragraphs": [
            "麈中麈，君看取。",
            "下一箭，走三步。",
            "五步若活，成羣趁虎，正眼从来付猎人。"
        ],
        "title": "颂一百则  其八七",
        "id": "ef1aa211-0846-4b7e-86e7-4a03b09e9cdc"
    },
    {
        "author": "释重显",
        "paragraphs": [
            "咄这维摩老，悲生空懊恼。",
            "卧疾毗耶离，全身太枯槁。",
            "七佛祖师来，一室且频扫。",
            "请问不二门，当时便靠倒。",
            "不靠倒，金毛师子无处讨。"
        ],
        "title": "颂一百则  其八八",
        "id": "4650a1a3-fb00-4ea3-b86f-779bb617f86f"
    },
    {
        "author": "释重显",
        "paragraphs": [
            "见之不取，思之千里。",
            "好个班班，爪牙未备。",
            "君不见大雄山下忽相逢，落落声光皆振地。",
            "大丈夫，见也无，收虎尾兮捋虎须。"
        ],
        "title": "颂一百则  其八九",
        "id": "baa5ced6-c8c8-4925-80bc-34ee711f5a47"
    },
    {
        "author": "释重显",
        "paragraphs": [
            "自照列孤明，为君通一线。",
            "花谢树无影，看时谁不见。",
            "见不见，倒骑牛兮入佛殿。"
        ],
        "title": "颂一百则  其九○",
        "id": "3f2e0639-e5e6-4422-a82d-e150ab3cf897"
    },
    {
        "author": "释重显",
        "paragraphs": [
            "尽大地是药，古今何太错。",
            "闭门不造车，通途自寥廓。",
            "错错，鼻孔辽天亦穿却。"
        ],
        "title": "颂一百则  其九一",
        "id": "f5329143-447a-4928-b861-6443ac55edcc"
    },
    {
        "author": "释重显",
        "paragraphs": [
            "盲聋音哑，杳绝机宜。",
            "天上天下，堪笑堪悲。",
            "离朱不辨正色，师旷岂识玄丝。",
            "争如独坐虚窗下，叶落花开自有时。"
        ],
        "title": "颂一百则  其九二",
        "id": "6564e339-919c-4053-8884-7ef1cbb15089"
    },
    {
        "author": "释重显",
        "paragraphs": [
            "徧身是，通身是，拈来犹较十万里。",
            "展翅崩腾六合云，搏风鼓荡四溟水。",
            "是何埃垲兮忽生，那个毫厘兮未止。",
            "君不见网珠垂范影重重，棒头手眼从何起。",
            "喝。"
        ],
        "title": "颂一百则  其九三",
        "id": "503a16f8-3247-40f1-8e72-1d1139bb78ae"
    },
    {
        "author": "释重显",
        "paragraphs": [
            "一片虚凝绝谓情，天人从此见空生。",
            "蚌含玄兔深深意，曾与禅家作战争。"
        ],
        "title": "颂一百则  其九四",
        "id": "39fa9f38-ffc9-4446-b520-5233087dade4"
    },
    {
        "author": "释重显",
        "paragraphs": [
            "全象全牛翳不殊，从来作者共名模。",
            "如今要见黄头老，刹刹尘尘在半途。"
        ],
        "title": "颂一百则  其九五",
        "id": "c8d4ee9f-8b7c-4738-ac92-f751cb4582e6"
    },
    {
        "author": "释重显",
        "paragraphs": [
            "头兮第一，第二卧龙。",
            "不鉴止水，无处有月。",
            "波澄有处，无风浪起。",
            "棱禅客，棱禅客，三月禹门遭点额。"
        ],
        "title": "颂一百则  其九六",
        "id": "a7305dda-7a44-4db7-9c29-3d57102516fd"
    },
    {
        "author": "释重显",
        "paragraphs": [
            "泥佛不度水，神光照天地。",
            "立雪如未休，何人不雕伪。",
            "金佛不度炉，人来访紫胡。",
            "牌中数个字，清风何处无。",
            "木佛不度火，常思破灶堕。",
            "杖子忽击著，方知辜负我。"
        ],
        "title": "颂一百则  其九七",
        "id": "877e699e-d19f-449d-ad31-7b1a1cd103ef"
    },
    {
        "author": "释重显",
        "paragraphs": [
            "明珠在掌，有功者赏。",
            "胡汉不来，全无伎俩。",
            "伎俩既无，波旬失途。",
            "瞿昙瞿昙，识我也无。"
        ],
        "title": "颂一百则  其九八",
        "id": "b129d140-913f-4b2a-88e5-fd6975f9ebfa"
    },
    {
        "author": "释重显",
        "paragraphs": [
            "禅家流，爱轻薄，满肚参来用不著。",
            "堪悲堪笑天平老，却谓当初悔行脚。",
            "错错，西院清风顿销铄。"
        ],
        "title": "颂一百则  其九九",
        "id": "fe9bafa3-e9bc-4bc0-ad9d-eda5f93d8434"
    },
    {
        "author": "释重显",
        "paragraphs": [
            "一国之师亦强名，南阳独许振嘉声。",
            "大唐扶得真天子，曾踏毗卢顶上行。"
        ],
        "title": "颂一百则  其一○○",
        "id": "102114e7-d219-448a-815a-e68e31b4626d"
    },
    {
        "author": "释重显",
        "paragraphs": [
            "铁锤击碎黄金骨，天地之间更何物。",
            "三千刹海夜澄澄，不知谁入苍龙窟。"
        ],
        "title": "颂一百则  其一○一",
        "id": "23528a30-2df3-40bd-a796-093df96bea07"
    },
    {
        "author": "释重显",
        "paragraphs": [
            "要平不平，大巧若拙。",
            "或指或掌，倚天照雪。",
            "大冶兮磨砻不下，良工兮拂拭未歇。",
            "别别，珊瑚枝枝撑著月。"
        ],
        "title": "颂一百则  其一○二",
        "id": "5fe95cbb-b5b4-40cb-9bb7-7d2790016619"
    },
    {
        "author": "蒋堂",
        "paragraphs": [
            "黄菌诞邱园，灵贶贲醴泉。",
            "至和非我召，美化自公宣。",
            "秀色邻三迳，幽光被一廛。",
            "时髦秉笔者，为我列羣编。"
        ],
        "title": "谢李兵部",
        "id": "d2fbaee0-eb6e-4e57-8d5a-ac5e57d9c51b"
    },
    {
        "author": "蒋堂",
        "paragraphs": [
            "使君有意饰门闾，雅为灵芝揭表初。",
            "招隐溪边往还者，从兹认得野人居。"
        ],
        "title": "前题",
        "id": "46283d3f-0665-4244-811c-aa79b5560b3d"
    },
    {
        "author": "蒋堂",
        "paragraphs": [
            "雅得莵裘地，清宜隐者心。",
            "绿葵才有甲，青桂渐成阴。",
            "独曳山筇往，无劳车驾寻。",
            "湛然常寂处，水月一庵深。"
        ],
        "title": "隐圃",
        "id": "2145772a-3dad-4a97-87dc-82e95915f0e8"
    },
    {
        "author": "蒋堂",
        "paragraphs": [
            "年来纳组去，林下得身还。",
            "泚泚清流处，重重碧树间。",
            "渊鱼乐且静，庭鹤寿而闲。",
            "粗有淮安趣，谁同赋小山。"
        ],
        "title": "溪馆二首  其一",
        "id": "7f02bb71-cdbe-42c0-bb45-ad91a3ebf715"
    },
    {
        "author": "蒋堂",
        "paragraphs": [
            "野意本自遂，兹溪称独醒。",
            "云萝环静室，水石照疏櫺。",
            "杀竹编书古，纫兰作佩声。",
            "王通昔不遇，时亦坐汾亭。"
        ],
        "title": "溪馆二首  其二",
        "id": "c5b59b60-8cb8-4b74-9bd0-effe2cda0bbf"
    },
    {
        "author": "蒋堂",
        "paragraphs": [
            "危台竹树间，湖水伴身闲。",
            "清浅采香径，方圆明月湾。",
            "放鱼随物性，载石作家山。",
            "自喜归休早，今胜贺老还。"
        ],
        "title": "南湖台三首  其一",
        "id": "dc6d072b-0225-497c-96f0-fdcd182c7e68"
    },
    {
        "author": "蒋堂",
        "paragraphs": [
            "峣榭水中央，兹为隐遯乡。",
            "小园香寂寂，一派晓泱泱。",
            "烟草碧弥岸，霜桃红压墙。",
            "鸱夷倘在此，未必入沧浪。"
        ],
        "title": "南湖台三首  其二",
        "id": "8f23e762-9a28-404b-b3fc-6083b544cbdd"
    },
    {
        "author": "蒋堂",
        "paragraphs": [
            "水次揭危亭，烟堤四面平。",
            "栽芦延宿鹭，种柳待啼莺。",
            "雪霁清流涨，风来夜艇横。",
            "轻肥莫临顾，我老懒逢迎。"
        ],
        "title": "南湖台三首  其三",
        "id": "4f7cf5e5-b22e-4778-9dac-ed274bd219c2"
    },
    {
        "author": "蒋堂",
        "paragraphs": [
            "池上有虚阁，翬簷迅若翔。",
            "百壶多盛集，四座仰惟良。",
            "藓印文綦绿，莲依桂楫香。",
            "何由陪啸咏，敷袵纳微凉。"
        ],
        "title": "和梅挚北池十咏  其一",
        "id": "b4dd1b6c-925c-4449-8d9b-65f017722910"
    },
    {
        "author": "蒋堂",
        "paragraphs": [
            "池上有奇桂，青青岁纪深。",
            "旧枝怜茂植，时亦欠清吟。",
            "夕月漏孤影，秋霜滋劲心。",
            "今方遇真赏，风什播瑶音。"
        ],
        "title": "和梅挚北池十咏  其二",
        "id": "75945a2d-6686-4b6b-bf71-06c277380e71"
    },
    {
        "author": "蒋堂",
        "paragraphs": [
            "池上有孤岛，影摇波底天。",
            "蓬壶欣彷彿，仙客得留连。",
            "岸草衬丹毂，滩芦隈画船。",
            "羨君休澣日，寄傲一尊前。"
        ],
        "title": "和梅挚北池十咏  其三",
        "id": "3cff6c0d-176e-46e1-9eda-8cdb137eb452"
    },
    {
        "author": "蒋堂",
        "paragraphs": [
            "池上有修竹，遥闻手自栽。",
            "几因风韵响，时感隼旟来。",
            "粉箨经梅脱，虬根遇石回。",
            "婵娟绿阴下，小阁为谁开。"
        ],
        "title": "和梅挚北池十咏  其四",
        "id": "c35ab4b3-709a-4fc2-9042-4899c8082362"
    },
    {
        "author": "蒋堂",
        "paragraphs": [
            "池上有垂柳，烟笼濯濯枝。",
            "芳根逢茂育，老翠胜平时。",
            "体弱因风舞，词清入笛吹。",
            "金城久不到，遥想叹羁离。"
        ],
        "title": "和梅挚北池十咏  其五",
        "id": "49118fc5-bd74-44ac-ab8f-b87531c41699"
    },
    {
        "author": "蒋堂",
        "paragraphs": [
            "池上有丛菊，繁英满旧蹊。",
            "金刀惜频翦，粉蜨得幽栖。",
            "醉卉谁同插，香牋手自题。",
            "遥思清赏处，野步岸东西。"
        ],
        "title": "和梅挚北池十咏  其六",
        "id": "96af2116-e8da-461e-9961-c2146cdbeba1"
    },
    {
        "author": "蒋堂",
        "paragraphs": [
            "池上有时钓，闲忘侍从身。",
            "波平方浸月，吏退閴无人。",
            "藻映鲂鱼尾，风摇独茧纶。",
            "一亭容膝地，雅饰免荒蓁。"
        ],
        "title": "和梅挚北池十咏  其七",
        "id": "62e61eb6-2f2e-49c2-ba9f-3cf05ac292b1"
    },
    {
        "author": "蒋堂",
        "paragraphs": [
            "池上有时宴，笙簧沸欲凝。",
            "欢多漏移刻，坐久月和灯。",
            "席客咏持蟹，女倡歌采菱。",
            "醉来忘万事，风静水波澄。"
        ],
        "title": "和梅挚北池十咏  其八",
        "id": "b39aded0-a714-4475-9a9e-313d9c6a2c5d"
    },
    {
        "author": "蒋堂",
        "paragraphs": [
            "池上有雏鹤，来从淮水壖。",
            "旧巢离海树，清唳入吴天。",
            "骨峭翘霜月，翎疏刷野泉。",
            "使君宜得伴，仙格本千年。"
        ],
        "title": "和梅挚北池十咏  其九",
        "id": "774c52e1-1b2a-40b1-8726-9377c6d386fe"
    },
    {
        "author": "蒋堂",
        "paragraphs": [
            "池上有驯鹿，亭台深处行。",
            "长随熊轼惯，且免兔罝惊。",
            "遥草眠多穏，流泉饮亦清。",
            "寸岑有灵囿，可使遂微生。"
        ],
        "title": "和梅挚北池十咏  其一○",
        "id": "984e4b6a-4baf-448d-ae17-b59e646f8dfc"
    },
    {
        "author": "蒋堂",
        "paragraphs": [
            "百镒先寒一径深，潜疑造化铸成林。",
            "贪夫或有凭阑者，不见修篁但见金。"
        ],
        "title": "咏金竹",
        "id": "f05c327b-b57b-44c9-9d55-820215214e73"
    },
    {
        "author": "蒋堂",
        "paragraphs": [
            "江人见我谓谁何，行李无羁野意多。",
            "六幅青帆趁潮去，一罇白酒扣舷歌。",
            "沙边历历辨云树，岛外溅溅弄月波。",
            "兴尽归来还更喜，舞鸥相送入烟萝。"
        ],
        "title": "吴淞江",
        "id": "abbf8e37-cbe6-49bf-b2fa-5626304d8d43"
    },
    {
        "author": "蒋堂",
        "paragraphs": [
            "山亭深处枕清溪，万目回环尽翠微。",
            "梅蕚破香知腊近，柳梢含绿认春归。",
            "风前列嶂琴三叠，雪后羣山玉四围。",
            "顾我此来盘礴久，尘劳潇洒顿忘机。"
        ],
        "title": "题山亭",
        "id": "c36c9a61-7cb1-42cb-9823-febe7c170de8"
    },
    {
        "author": "蒋堂",
        "paragraphs": [
            "天宝年中立此碑，轩裳鳞次美当时。",
            "自从寂绝牛头梦，力振家声合在兹。"
        ],
        "title": "过葛墟读蒋冽大宗碑",
        "id": "57026fb8-cf08-4aa8-843f-0d8503602618"
    },
    {
        "author": "蒋堂",
        "paragraphs": [
            "曙光东向欲昽明，渔艇纵横暎远汀。",
            "涛面白烟昏落月，岭头残烧混疏星。",
            "鸣榔莫触蛟龙睡，举网时闻鱼鼈腥。",
            "我实宦游无况者，拟来随尔带笭箵。"
        ],
        "title": "游松江  其一",
        "id": "af1b5af3-6ab8-491d-8385-446404b3d77c"
    },
    {
        "author": "蒋堂",
        "paragraphs": [
            "月晃长江上下同，画桥横截冷光中。",
            "云头艶艶开金饼，水面沉沉卧彩虹。",
            "佛氏解为银色界，仙家多住玉壶中。",
            "地雄景胜言不尽，但欲追随乘晓风。"
        ],
        "tags": [
            "长江"
        ],
        "title": "游松江  其二",
        "id": "fb16a197-361b-4bb1-ad28-c7e4b5150f83"
    },
    {
        "author": "蒋堂",
        "paragraphs": [
            "白云莽莽青山头，一穴四面飞泉流。",
            "其初山间旧井涸，枯肠燥吻海众羞。",
            "于时大士宝云者，颐指土脉智虑周。",
            "山灵所感道心爽，檀施聿来工力鸠。",
            "云锸齐下远雷动，石火内击飞星稠。",
            "百尺虚空廓地表，一泓清冽呀深幽。",
            "人疑从天随月窟，或问何处移龙湫。",
            "次则其徒骇殊胜，竞持应器尝甘柔。",
            "饥狖连臂喜跳掷，渴鸟引喙鸣钩辀。",
            "碧甃光中辘轳晓，银床侧畔梧桐秋。",
            "宝方金地互相映，谷鲋坎蛙难此留。",
            "傍睨江形小衣带，下窥湖面卑浮沤。",
            "何兹凿饮有功利，一掬入口醍醐优。",
            "热者濯之昏钝决，病者沃之沈痼瘳。",
            "而我时邀墨客去，松涧远挈都篮游。",
            "净瓶汲引试香荈，雅具罗列无腥瓯。",
            "比之玉乳不差别，诮彼炼丹多谬悠。",
            "今兹泉眼在鲁坞，所喜云液邻莵裘。",
            "苎翁既往乏鉴者，水记未载予将修。",
            "此山此井永不废，此歌其庶传南州。"
        ],
        "title": "尧峰新井歌",
        "id": "42a51880-b845-449c-8e1f-670d9e93f9c3"
    },
    {
        "author": "蒋堂",
        "paragraphs": [
            "何名半峰亭，尧峰路之半。",
            "游客趋层崖，斗上多股战。",
            "宝云构兹轩，接引心不倦。",
            "所冀冠盖来，少休松石畔。",
            "雄视金仙居，巍乎倚云汉。",
            "自此更攀缘，须臾迹彼岸。"
        ],
        "title": "再题半峰亭",
        "id": "45fa1bd9-8304-47b6-b32a-a60f26289d04"
    },
    {
        "author": "蒋堂",
        "paragraphs": [
            "归来深隐太湖滨，天与扶持百岁身。",
            "虽是浮云隔双阙，丹心爱戴在君亲。"
        ],
        "tags": [
            "太湖"
        ],
        "title": "绝句",
        "id": "54797f16-50d5-4b3c-9323-071748fb2195"
    },
    {
        "author": "蒋堂",
        "paragraphs": [
            "雁翅桥横五湖北，翬飞亭屹大江心。",
            "鱼龙渊薮风月窟，若比广寒宫更深。"
        ],
        "title": "吴江桥",
        "id": "3a1ad3c6-d311-485f-94ed-f58f4f880c40"
    },
    {
        "author": "蒋堂",
        "paragraphs": [
            "东南亘羣山，形气成断续。",
            "兹山穷崭绝，孤峙越之腹。",
            "鬰苍瞰城闉，胜秀为民福。",
            "所宜禁樵苏，主者在严肃。",
            "不知平昔时，谁氏来班录。",
            "私庖计薪爨，无时伐良木。",
            "官膳利货财，弥年翦修竹。",
            "忽忽事斧斤，丁丁响川谷。",
            "万叶坏密幄，千竿倒寒玉。",
            "轮囷无完枝，檀栾鲜遗族。",
            "戕贼殊未厌，峰峦翠将秃。",
            "鹤侣怨且惊，云容惨以恶。",
            "非唯挫生意，仰乃伤雅俗。",
            "王者有仁恩，行苇亦沾沐。",
            "嗟嗟若人者，忍不思化育。",
            "今予剖信符，于兹憩丹毂。",
            "谓山岂无灵，胡为人所黩。",
            "呼吏对泉石，申禁护林麓。",
            "庶几养翘英，勿使罹残酷。",
            "来者贤使君，斯言愿为复。"
        ],
        "title": "闵山",
        "id": "230fb51c-d961-49fe-a31e-4ac43197b82e"
    },
    {
        "author": "蒋堂",
        "paragraphs": [
            "危构跨大渊，沦清涤世纷。",
            "飞湍逢石转，漱玉隔山闻。",
            "影乱林花落，丛幽涧草薰。",
            "兹为禊饮地，何羨右将军。"
        ],
        "title": "题曲水阁",
        "id": "9ee0f6ed-1f94-45da-9480-6b90528d5cc3"
    },
    {
        "author": "蒋堂",
        "paragraphs": [
            "一派西园曲水声，水边终日会冠缨。",
            "几多诗笔无停缀，不似当年有罚觥。"
        ],
        "title": "诸官诗成因书二韵于后",
        "id": "1ec0e737-de68-40cc-aeca-96430e53315b"
    },
    {
        "author": "蒋堂",
        "paragraphs": [
            "城上危楼势孤峙，楼头尽见湖中水。",
            "水色澄明游者多，古来雅以鉴为比。",
            "家家画舫日斜归，处处菱歌烟际起。",
            "清涟蒙润一都会，碧底涵空三百里。",
            "溥哉利及镇东人，而我常嗟马臻死。",
            "今滋史君多感慨，所以望湖心不已。",
            "频登雉堞追古往，盛集宾朋为宴喜。",
            "楼南极目芙蓉花，万叠红英照千骑。"
        ],
        "title": "寄题望湖楼",
        "id": "1e7e3c12-e702-4679-b2d1-5b873456932b"
    },
    {
        "author": "蒋堂",
        "paragraphs": [
            "西园昔日多游从，回流屡泛卮酒空。",
            "前亭后亭草茵软，晓景晚景烟岚融。",
            "角巾萧洒竹林际，履綦来往花阴中。",
            "时方偃蕃适四体，不料游宦如孤蓬。",
            "数移五马临大屏，几怅二毛成老翁。",
            "昨去邻封亦甚迩，祇限一水无由通。",
            "锦城此举又远适，流觞雅会何时同。",
            "钱塘山色望不见，稽山况在钱塘东。"
        ],
        "title": "寄题西园",
        "id": "18203ba5-d32b-461b-b2e6-f276f8fdd7ab"
    },
    {
        "author": "蒋堂",
        "paragraphs": [
            "湖之水兮碧泱泱，环越境兮润吴疆。",
            "蒲蠃所萃兮雁鹜羣翔，朝有行舻兮暮有归艎。",
            "茭牧狎至兮渔采相望，溉我田畴兮生我稻粱。",
            "我岁穰熟兮我炼乐康，马侯之功兮其谁敢忘。",
            "莼丝紫兮箭笋黄，取其洁兮荐侯堂。",
            "醆斝具兮箫鼓张，日晻晻兮山苍苍。",
            "侯之来兮云飞扬，隔微波兮潜幽光。",
            "念山可为席兮湖不可荒，惟侯之灵一贫如洗与流比长。",
            "万斯年兮福吾乡，乐吾生兮徜徉。"
        ],
        "title": "棹歌",
        "id": "8b2345f3-a8be-46ae-ba9d-8f29d2297398"
    },
    {
        "author": "蒋堂",
        "paragraphs": [
            "有山昔飞来，神怪安可测。",
            "万壑鼓风雷，千巖为羽翼。",
            "胡为忽移徙，到此无倾侧。",
            "灵越得奇峰，瑯琊失遗迹。",
            "烟云随而至，杉篁古所植。",
            "如何草创时，躺作瞿昙宅。",
            "闻之有苾蒭，岁久苦刓刻。",
            "凿声响深崖，火烬淬层壁。",
            "平为土木基，蔑有苍翠色。",
            "金粟千亿身，窣堵百余尺。",
            "回廊尽复叠，寸地无闲隙。",
            "一聚红尘中，万瓦青烟羃。",
            "成彼有为善，斯可长太息。",
            "我试来寻山，山形俱变易。",
            "方念此崭绝，安得如往昔。",
            "不谓山之足，下落言偃室。",
            "知是骞翥时，于兹堕巖石。",
            "屹尔画疆畔，其谁敢侵蚀。",
            "随宜得形胜，触目见崷崒。",
            "小桂结沈阴，清露有疏滴。",
            "巾履日可赏，琴樽雅成饰。",
            "多谢对幽岑，亦足开烦臆。",
            "若在祇园间，岂更存余碧。"
        ],
        "title": "飞来山",
        "id": "799dd1c6-f7e6-46f2-b431-d95e4871a035"
    },
    {
        "author": "蒋堂",
        "paragraphs": [
            "禅公览古意裴徊，偶结云庵向北来。",
            "满目沧洲围野景，一枝金策卓秋苔。",
            "沙边水鸟衔花至，月下渔人施供回。",
            "或记稽山旧徒侣，樵风应为送浮杯。"
        ],
        "title": "题妙喜庵",
        "id": "7dd67038-ad29-4b4c-a4e8-d15752a900d9"
    },
    {
        "author": "蒋堂",
        "paragraphs": [
            "老被诗名系此身，思山深去避人羣。",
            "宝台千尺隔江见，清磬一声归路闻。",
            "巖上开扉灯照月，庵前扫地雪和云。",
            "终焉此是清凉处，净住无惭相国文。"
        ],
        "title": "送梵才大师归天台",
        "id": "b3537b8c-9f07-49b1-aec2-a2f103d672f0"
    },
    {
        "author": "蒋堂",
        "paragraphs": [
            "宠秩拜春坊，归休识虑长。",
            "扫门卑魏勃，设醴谢元王。",
            "一水莼鲈国，羣山橘柚乡。",
            "喜君添老杜，烟驾尚徜徉。"
        ],
        "title": "赠陈虞卿",
        "id": "cb8db34f-2f39-4326-b063-7aab41fbab44"
    },
    {
        "author": "蒋堂",
        "paragraphs": [
            "秀野亭连小隐堂，红蕖绿篠媚沧浪。",
            "卞山居士无归意，却借吴侬作醉乡。"
        ],
        "title": "过叶道卿侍读小园",
        "id": "1b57df29-9732-40e2-9d53-ad577bfe8ab3"
    },
    {
        "author": "蒋堂",
        "paragraphs": [
            "禅客寻常入旧都，黄牛角上挂瓶盂。",
            "有时带笠穿云去，便好和云作画图。"
        ],
        "title": "赠惟政禅师",
        "id": "70005f25-a1f0-4186-b8bf-e9f040c578f8"
    },
    {
        "author": "蒋堂",
        "paragraphs": [
            "手植楩楠二千树，时当庆历五年春。",
            "还期莫道空归去，留得清阴与后人。"
        ],
        "title": "清阴馆种楠",
        "id": "bc8dae46-531d-4baf-a1f7-0b6f16c178b4"
    },
    {
        "author": "蒋堂",
        "paragraphs": [
            "守土无留事，休居有静斋。",
            "文才化僭陋，术未迨乖崖。",
            "古帙书参画，秋阴竹间槐。",
            "西人安枕外，聊此息筋骸。"
        ],
        "title": "东斋",
        "id": "630d662e-dc45-43bb-9cba-7c9f0003eb9f"
    },
    {
        "author": "蒋堂",
        "paragraphs": [
            "我到云房是有缘，坐移莲刻听禅诠。",
            "江边异日人应记，吏部曾来见大颠。"
        ],
        "title": "题月禅师方丈",
        "id": "864351f1-8887-4911-8c2b-c82d8842d577"
    },
    {
        "author": "蒋堂",
        "paragraphs": [
            "玉骨绝纤尘，前身清净身。",
            "无花能伯仲，得雪愈精神。",
            "冷淡溪桥晓，殷勤江路春。",
            "寒郊痩岛外，同气更何人。"
        ],
        "title": "梅",
        "id": "a183703c-60f1-44bf-b00f-e97f5ff9ef17"
    },
    {
        "author": "蒋堂",
        "paragraphs": [
            "虎丘何为山，鲸波涌而显。",
            "惟青镇一隅，峙秀状无限。",
            "遥峰乃众阴，四望拱孤巘。",
            "上有梵王家，高压长洲苑。",
            "游人接踵来，千里必重趼。",
            "奔走趋层巓，凌竞陟云栈。",
            "下瞰洞庭卑，傍睨灵巖浅。",
            "巍乎屹宝阁，仰之目睛眩。",
            "中有明光书，丽若日星烜。",
            "三朝所秘藏，百灵共幽赞。",
            "兹焉真福庭，瞻者皆色洒。",
            "敻觉尘世非，恍如化城现。",
            "塔顶拂彤霞，山脚环青甽。",
            "北崖宿雪寒，东阜晨曦暖。",
            "阴森巖腹空，诘屈廊腰转。",
            "秋磬落云端，宵灯耿天半。",
            "处者病恼蠲，来者钝根遣。",
            "予膺邦寄时，所历游屐遍。",
            "不领旌旗行，恐惊禽鹿散。",
            "扪萝穷邃深，据槛望平远。",
            "寻幽既欢欣，访古或兴叹。",
            "葬金坟已隳，淬剑池犹漫。",
            "冰霰凋古杉，朱丹浮断简。",
            "珍重讲石存，讥评鬼诗诞。",
            "唐贤留风什，遗墨罗粉版。",
            "险语悉冥搜，清景不可逭。",
            "国朝有笔札，巖壁刻棱婉。",
            "刀矟君谟书，龙蛇不疑篆。",
            "二美贲禅扃，千古骇人眼。",
            "于时出世师，净住日营缮。",
            "发缘善侣臻，毕力梓工僝。",
            "绀宇生光辉，胜概如采绚。",
            "海众咸安栖，宗风愈恢阐。",
            "迦陵觉音清，石室惊筹满。",
            "自惟挂缨归，心与纷拏断。",
            "每来寻香刹，常得峨野弁。",
            "久留莲漏移，相接犀谈款。",
            "露井汲云浆，冰甆试芳荈。",
            "最怜草树春，几爱烟岚晚。",
            "愿借一庵名，于兹修止观。"
        ],
        "tags": [
            "洞庭湖"
        ],
        "title": "虎丘山  其一",
        "id": "284df099-a313-48ef-bc04-6992a1c23132"
    },
    {
        "author": "蒋堂",
        "paragraphs": [
            "林端生色美新晴，栖阁依山若画屏。",
            "石坐最宜人选胜，剑池潜想地遗灵。",
            "僧窗松竹冬尤茂，寺路烟霞昼亦冥。",
            "自愧踰年假麾守，一回方得扣禅扃。"
        ],
        "title": "虎丘山  其二",
        "id": "99b7fd7e-db6d-47fa-bfd2-f04c410f780c"
    },
    {
        "author": "蒋堂",
        "paragraphs": [
            "庭前栀子树，四畔有桠杈。",
            "未结黄金子，先开白玉花。"
        ],
        "title": "栀子花",
        "id": "49f63be9-1ef7-4c11-a371-ad8572602f0d"
    },
    {
        "author": "蒋堂",
        "paragraphs": [
            "聘命当年下益州，戋戋束帛礼偏忧。",
            "山人著出隐居报，使者赍还答诏牛。"
        ],
        "title": "赠白云张少愚",
        "id": "34095ddf-fae8-4ae7-9e4d-1c09a785835b"
    },
    {
        "author": "蒋堂",
        "paragraphs": [
            "太伯何为者，不以身为身。",
            "逊避天下位，奔走勾吴滨。",
            "隐德照来世，遗祀传斯民。",
            "吁此廉让国，合生廉让民。"
        ],
        "title": "太伯庙",
        "id": "e7586b34-acec-46a0-bd3e-f8eea035edd8"
    },
    {
        "author": "蒋堂",
        "paragraphs": [
            "杳杳波涛阅古今，四边无际莫知深。",
            "润通晓月为清露，气入霜天作溟阴。",
            "笠泽鲈肥人鲙玉，洞庭柑熟客分金。",
            "风烟触目相招引，聊为停桡一楚吟。"
        ],
        "tags": [
            "太湖",
            "洞庭湖"
        ],
        "title": "望太湖",
        "id": "416e87d0-5108-4ee6-ae97-b3fa5ff8f770"
    },
    {
        "author": "蒋堂",
        "paragraphs": [
            "离堆山外更西去，应入白云餐蕨薇。"
        ],
        "title": "句  其一",
        "id": "0ba06477-0dc2-4e12-b02a-a7f161d89051"
    },
    {
        "author": "蒋堂",
        "paragraphs": [
            "深锁烟光在楼阁，旋移春色入门墙。"
        ],
        "title": "句  其二",
        "id": "583341fb-b0df-420c-bbef-559461428d70"
    },
    {
        "author": "蒋堂",
        "paragraphs": [
            "向日草青牛引犊，经秋田熟稻生孙。"
        ],
        "title": "句  其三",
        "id": "32fdaff6-b246-40e0-ae0f-8b045b4c922b"
    },
    {
        "author": "魏闲",
        "paragraphs": [
            "文如吐凤笔如龙，珍重华林墨尚浓。",
            "清气已销名迹在，世间谁复继仙翁。"
        ],
        "title": "大谏诗笔因题绝句",
        "id": "82cee55f-f7f6-48d9-a5d6-701f08d5fca3"
    },
    {
        "author": "振禅师",
        "paragraphs": [
            "呵呵呵，瘦松寒竹锁清波。",
            "有时独坐磐陀上，无人共唱太平歌。",
            "朝看白云生洞口，暮观明月照娑婆。",
            "有人问我居山事，三尺杖子搅黄河。"
        ],
        "title": "山居颂",
        "id": "d5b97beb-0e33-4b5b-a46e-2139d16c570a"
    },
    {
        "author": "许申",
        "paragraphs": [
            "铁胎重整英仪峻，燕厦新成暑气凉。",
            "韶石徧图辉壁落，荔枝分植映房廊。",
            "开元旧事丰碑在，家笥犹传故笏囊。"
        ],
        "title": "张相公祠",
        "id": "6b36398d-ba2f-4291-b9ba-9cc385429aa5"
    },
    {
        "author": "许申",
        "paragraphs": [
            "幅圆千里浸清流，苹叶微风为客收。",
            "画作一图何处设，煮茶闲看建溪头。"
        ],
        "title": "如归亭  其一",
        "id": "081bc52a-c591-46c0-8a37-eb5f04a5874f"
    },
    {
        "author": "许申",
        "paragraphs": [
            "日脚青山晚半藏，水遥天远岸无厢。",
            "云边一叶来何处，认是宣州出浦航。"
        ],
        "title": "如归亭  其二",
        "id": "0e345038-02ed-482d-979d-514ecb752791"
    },
    {
        "author": "许申",
        "paragraphs": [
            "馆娃宫在西山下，游鹿台居西岭头。",
            "倒翠尽倾菱镜里，夕阳平照满川流。"
        ],
        "title": "如归亭  其三",
        "id": "5a4fbe7a-6273-4ef7-bae1-17e16904febe"
    },
    {
        "author": "许申",
        "paragraphs": [
            "寻常高讽散人歌，傲睨天随奈尔何。",
            "即问松江旧庐舍，羽真来往洞庭波。"
        ],
        "tags": [
            "洞庭湖"
        ],
        "title": "如归亭  其四",
        "id": "19bfd9b9-b87c-4fb5-b1e2-125e427a653a"
    },
    {
        "author": "朱正辞",
        "paragraphs": [
            "地形吞七泽，山势压重湖。"
        ],
        "title": "句",
        "id": "962a90ca-9d0f-47a0-b06d-e086d9781298"
    },
    {
        "author": "张铸",
        "paragraphs": [
            "银铜坑冶是新差，职任催纲胜一阶。",
            "更使下官供脚色，下官踪迹转沈埋。"
        ],
        "title": "寄葛源",
        "id": "2c557cc7-4032-49c6-b9c1-3af60f1ba8d7"
    },
    {
        "author": "张铸",
        "paragraphs": [
            "乘龙控鲤真吾偶，化石烧金即我曹。",
            "尘世混来名异迹，蓬山思去梦魂劳。",
            "吟依古栢天风断，啸近僊坛海月高。",
            "九转丹成颜愈少，髪胜纯漆脸胜桃。"
        ],
        "title": "道士",
        "id": "825047aa-cc2f-4e8f-bef2-047485489c0e"
    },
    {
        "author": "康孝基",
        "paragraphs": [
            "虎邱天下名，胜概状难成。",
            "入寺登山险，开门见路平。",
            "云连松色翠，风度磬声清。",
            "好便称居士，安闲过一生。"
        ],
        "title": "游虎邱",
        "id": "b0cd75e2-7528-437d-a0ba-5f555d50a5ab"
    },
    {
        "author": "康孝基",
        "paragraphs": [
            "行春喜入虎邱山，按辔风和草色闲。",
            "寺内翠微松桧里，空中绀宇水云间。",
            "桃花时作翻翻落，苔藓晴留点点斑。",
            "不为白公为太守，霓裳一曲暮回还。"
        ],
        "title": "春游",
        "id": "8c8e3ff2-c1b6-4088-98d0-dbe626943e22"
    },
    {
        "author": "康孝基",
        "paragraphs": [
            "国朝梵刹多新额，玉兔名存四百年。",
            "曾为皇唐称瑞应，得于炎宋保流传。",
            "荆山温润尝凝化，月窟精神主缺圆。",
            "寺记废兴书异事，丰碑采摭尽雕镌。"
        ],
        "title": "寄题神山县玉兔寺",
        "id": "307a49ec-05e9-4482-99de-7aa248b1525a"
    },
    {
        "author": "林坰",
        "paragraphs": [
            "右殿当年欲葺时，槎牙高桧碍簷榱。",
            "人间斤斧难容手，天上风雷为转枝。",
            "烟色并来春益重，月华饶得夜相宜。",
            "真皇一驻銮舆赏，从此声名四海知。"
        ],
        "title": "咏瑞桧",
        "id": "576c2c21-de7c-46e3-8285-a6eb38747e2b"
    },
    {
        "author": "王奇",
        "paragraphs": [
            "只只含芦背晓霜，尽随鸳鹭立寒塘。",
            "晚来渔櫂惊飞去，书破遥天字一行。"
        ],
        "title": "续县令题雁诗",
        "id": "eca429ff-e3dd-4049-8a82-faa0b37a16b6"
    },
    {
        "author": "王奇",
        "paragraphs": [
            "槛前流水面前山，幽鸟孤云自往还。",
            "农父不知佳景好，使车才得片时闲。",
            "恍榔树暗寒溪上，踯躅花红暮雨间。"
        ],
        "title": "题修仁县羣峰驿",
        "id": "05079a87-176b-453c-ac54-587c1aa4c21c"
    },
    {
        "author": "王奇",
        "paragraphs": [
            "松罗石室中，清雅胜支公。",
            "地静无尘到，天高有穴通。"
        ],
        "title": "通天巖",
        "id": "7517daa1-332a-40c8-98aa-4e71f09328de"
    },
    {
        "author": "王奇",
        "paragraphs": [
            "泽国来游岂厌重，羁孤怀感自无穷。",
            "雁声不到歌楼上，秋色偏欺客路中。",
            "宿寺梦回莲叶雨，渡江衣冷荻花风。",
            "谁怜未得青云志，琴剑年年西复东。"
        ],
        "title": "旅中有感",
        "id": "bc3b6738-963c-4233-bd6c-99017bba9c3c"
    },
    {
        "author": "王奇",
        "paragraphs": [
            "创得幽亭近岭梅，绿阴名好称仙才。",
            "四围山色檐头出，一带泉声竹里来。"
        ],
        "title": "绿荫亭",
        "id": "6e354759-0f12-4b32-8a9a-0e00b6aff9dc"
    },
    {
        "author": "王奇",
        "paragraphs": [
            "不拜春官为座主，亲逢天子作门生。"
        ],
        "title": "句",
        "id": "87ab06d9-5f5f-48ef-bcea-e79d62805cac"
    },
    {
        "author": "张傅",
        "paragraphs": [
            "亭险高登畏力微，放怀堪此养天机。",
            "下窥平野遥无际，仰视危簷势欲飞。",
            "常日羣猿偎槛戏，有时晴霭拂窗归。",
            "旌轩暂驻聊凝睇，应笑尘中万事非。"
        ],
        "title": "广胜寺",
        "id": "14e97a29-0036-4c3b-9488-2c119ae55bf3"
    },
    {
        "author": "朱頔",
        "paragraphs": [
            "岳阳多丘山，城郭蜂房缀。"
        ],
        "title": "句",
        "id": "02d3f64f-f7c5-49ac-b650-ee26dbe4f5f6"
    },
    {
        "author": "杜尧臣",
        "paragraphs": [
            "四好处精蓝冠古今，千山影里寺难寻。",
            "年来踪迹如萍梗，不得登临恨更深。"
        ],
        "title": "留题灵巖寺",
        "id": "87de2a1e-82e0-420b-b108-5c3cf4ef4c45"
    },
    {
        "author": "裴愈",
        "paragraphs": [
            "东吴山色家家月，南楚江声浦浦风。"
        ],
        "title": "句  其一",
        "id": "f36adaa4-86c4-4f09-925c-3ff27f41ff5b"
    },
    {
        "author": "裴愈",
        "paragraphs": [
            "杨柳影疏秋霁月，梧桐叶坠夕阳天。"
        ],
        "title": "句  其二",
        "id": "1b0191ca-3678-47ac-a414-538c7ad71657"
    },
    {
        "author": "任布",
        "paragraphs": [
            "田曹郎吏何多幸，亲见池中墨水生。"
        ],
        "title": "句",
        "id": "ed8c0aec-0ca8-4af8-8f72-fd244cfb5dc3"
    },
    {
        "author": "朱巽",
        "paragraphs": [
            "塞垣古木含秋色，祖帐行尘起夕阳。"
        ],
        "title": "句",
        "id": "56c23852-65e7-4e33-8154-52829df938ff"
    },
    {
        "author": "魏瓘",
        "paragraphs": [
            "羸羸霜髪一衰翁，踪迹年来类断蓬。",
            "万里远归双阙下，一身闲在众人中。",
            "螭头赐对恩虽厚，雉堞论功事已空。",
            "淮上有山归未得，独挥清涕洒春风。"
        ],
        "title": "感怀",
        "id": "c2b18f89-95c1-45b9-9b69-bcbbedf4f866"
    },
    {
        "author": "魏瓘",
        "paragraphs": [
            "谁言岭外无霜雪，何事秋来亦满头。"
        ],
        "title": "句  其一",
        "id": "029730e7-4859-4a64-aa86-d979bdb06dfb"
    },
    {
        "author": "魏瓘",
        "paragraphs": [
            "铁冠诗白简，藩棘聚青蝇。"
        ],
        "title": "句  其二",
        "id": "dc40282a-1871-47bc-b90c-1174cb00c90a"
    },
    {
        "author": "初暐",
        "paragraphs": [
            "闲倚天台看曙霞，自然龙汉度无涯。",
            "暂来演道明光殿，归去乘蹻太上家。",
            "帝简赐歌旌火枣，世人何处访桃花。",
            "到山若赴昆仑会，还控青鸾白凤车。"
        ],
        "title": "送张无梦归天台山  其一",
        "id": "eb731b07-ac0a-4d1a-9c9d-d73a9e7c4f4e"
    },
    {
        "author": "初暐",
        "paragraphs": [
            "紫皇宫阙罗高清，花虬玉凤围墉城。",
            "长生曲奏升天行，神仙缥缈喧相迎。",
            "栖真何必抛尘网，飇轮万里时来往。",
            "张公结庐天台山，赤城霞起三千丈。",
            "天子好道思崆峒，欲使亿兆归庬鸿。",
            "凤台峨峨十二重，先生忽造明光宫。",
            "无为清净化可守，能助羲轩致仁寿。",
            "共羨乘蹻归洞宫，他日骑龙却来否。"
        ],
        "title": "送张无梦归天台山  其二",
        "id": "d63c07d5-fd04-4710-8d5e-083c1dad6ad3"
    },
    {
        "author": "赵况",
        "paragraphs": [
            "振锡携瓶谒未央，薜萝衣湿惹天香。",
            "晓辞丹陛君恩重，笑指旧山归路长。",
            "何处漱泉吟夜月，几程闻雨宿云房。",
            "他年松下敲门去，应许尘襟拂石牀。"
        ],
        "title": "送僧归护国寺",
        "id": "52bdd0dc-6ce3-4032-b51d-51ba4aa15982"
    },
    {
        "author": "石羲叟",
        "paragraphs": [
            "云房春锁赤城边，荣著兰芽谢胜缘。",
            "銮殿暂来趋玉陛，石桥重去埽金田。",
            "窗喷瀑布千巖雪，炉爇栴檀一炷烟。",
            "此处深居更谁见，腊高松偃旧峰前。"
        ],
        "title": "送僧归护国寺",
        "id": "2266f61d-423e-4ec5-92fe-fb0a9ec10916"
    },
    {
        "author": "赵世长",
        "paragraphs": [
            "琼台卜幽隐，金液炼真精。",
            "冰雪形容古，烟霞意思清。",
            "谈玄通至道，养素达长生。",
            "被诏离仙窟，安居入帝京。",
            "唐虞回圣眷，巢许让高名。",
            "抗节辞丹陛，归心恋赤城。",
            "再眠琪树影，重听瀑泉声。",
            "朝客多攀饯，天章复赠行。",
            "令猷光史策，逸态傲公卿。",
            "珍重青云外，逍遥乐太平。"
        ],
        "title": "送张无梦归天台",
        "id": "c88c5a67-ba58-4f4b-9b98-53414d3f47e7"
    },
    {
        "author": "赵世长",
        "paragraphs": [
            "玉清仙子下云逵。"
        ],
        "title": "句  其一",
        "id": "3dbfa019-54f4-4eb9-9183-d162cf242573"
    },
    {
        "author": "赵世长",
        "paragraphs": [
            "莫恨东风翦拂迟。"
        ],
        "title": "句  其二",
        "id": "9c9a6747-54f8-40c1-a335-63ea84e657c7"
    },
    {
        "author": "毕田",
        "paragraphs": [
            "羽客何年此炼丹，尚留空灶镇孱颜。",
            "云中鸡犬仙应远，山下鹅羊石转顽。",
            "湘渚几因沧海变，辽城无复令威还。",
            "何年仙驭还来此，尽遣飞腾上九关。"
        ],
        "title": "鹅羊山",
        "id": "b1766aa4-12ff-4800-9e43-101fa086bc92"
    },
    {
        "author": "毕田",
        "paragraphs": [
            "三宿酣神酎，乡名因此呼。",
            "山中千日者，自合是仙都。"
        ],
        "title": "醉乡",
        "id": "e1606655-459e-463c-a713-7550aea4e4c6"
    },
    {
        "author": "毕田",
        "paragraphs": [
            "洞门千尺挂飞流，玉碎珠联冷喷秋。",
            "今古不知谁卷得，绿萝为带月为钩。"
        ],
        "title": "朱陵洞水帘",
        "id": "bb6583f4-7b00-4592-91a5-dc476a1ef502"
    },
    {
        "author": "毕田",
        "paragraphs": [
            "四面山屏叠万重，古岚浓翠锁寒空。",
            "清秋独倚危阑立，身在琉璃世界中。"
        ],
        "title": "凝碧亭",
        "id": "ed2e5ff9-edd7-4ff2-87db-4cd7b625316e"
    },
    {
        "author": "毕田",
        "paragraphs": [
            "应将钵渡鬬神通，掷去乘将赴帝宫。",
            "争似岭头提不起，于今相续阐真风。"
        ],
        "title": "掷钵峰",
        "id": "5ac2580c-b2f0-4fdb-8bae-c82090babd03"
    },
    {
        "author": "毕田",
        "paragraphs": [
            "石上泉华喷猛霜，境奇因此辟禅坊。",
            "使君环笏留何用，枯木千余满一堂。"
        ],
        "title": "真霜寺",
        "id": "7f2a6a9b-adf8-4dc8-ba62-e72baccb8a62"
    },
    {
        "author": "毕田",
        "paragraphs": [
            "玉辇南巡去不还，翠娥望断楚云间。",
            "波寒剩写哀絃怨，露冷偏滋泪篠斑。",
            "一水盈盈伤远目，九峰𡾼𡾼惨愁颜。",
            "荒洲千古凄凉地，半掩空祠向暮山。"
        ],
        "title": "大哀洲",
        "id": "1c662293-26a6-43f2-ac86-c6ee2496dc5b"
    },
    {
        "author": "毕田",
        "paragraphs": [
            "玉趾分明印绝巓，药成仙去几千年。",
            "深藏宝鼎今方出，合得丹经与世传。"
        ],
        "title": "神鼎山",
        "id": "7562c64b-0ac6-44e4-9f7d-610c32d26d34"
    },
    {
        "author": "毕田",
        "paragraphs": [
            "坎上浮图已拂天，椒兰遗馥尚依然。",
            "九重无复脩常贡，空有香名与邑传。"
        ],
        "title": "香水",
        "id": "edf0cc42-d6b5-49de-8ca7-7f1670fed296"
    },
    {
        "author": "毕田",
        "paragraphs": [
            "五百酰栖绝洞深，空留辙迹杳难寻。",
            "绿丝绦带何人施，长到春来挂满林。"
        ],
        "title": "罗汉绦",
        "id": "9387aa23-d6cf-4a06-8ef6-b5e6b48a58b9"
    },
    {
        "author": "王得益",
        "paragraphs": [
            "独上仙槎汴水湄，吟归旧隐赤城西。",
            "少微昨夜离丹阙，双舄何时到会稽。",
            "策杖再三麋鹿迳，采芝重蹑薜萝梯。",
            "云横皓鹤翘松唳，月白孤猿倚树啼。",
            "象帝真源通阃域，玄元幽趣达筌啼。",
            "玉皇歌赐恩殊厚，好把贞珉刻圣题。"
        ],
        "title": "送张无梦归天台",
        "id": "10d3bdad-bccd-42b0-925a-b39cb5f051cc"
    },
    {
        "author": "张友道",
        "paragraphs": [
            "诗律密闻高九释，倦游归老旧烟霞。",
            "朝中半是名臣友，时寄新吟壁罩纱。"
        ],
        "title": "送梵才大师归天台  其一",
        "id": "58a9a6f9-7575-45cf-b199-dbd454dd6d47"
    },
    {
        "author": "张友道",
        "paragraphs": [
            "久陪译馆清流集，吟苦霜添相颔髭。",
            "厌驻王成思旧隐，年来却赴白云期。"
        ],
        "title": "送梵才大师归天台  其二",
        "id": "8651ec74-1da3-4b9d-805f-d46f6ad7c626"
    },
    {
        "author": "崔希范",
        "paragraphs": [
            "孤云须信少常期，未作祯祥又欲归。",
            "霖雨只宜滋大旱，山川终称养沈机。",
            "夜寒放意文章险，春尽平心笋蕨肥。",
            "若是蒲轮重到日，让辞牋长莫重飞。"
        ],
        "title": "送张无梦归天台",
        "id": "6c1e1158-9583-4f5c-a5d4-1dacffd49085"
    },
    {
        "author": "白侍郎",
        "paragraphs": [
            "步入罗湖石径斜，阴阴乔木锁烟霞。",
            "小桥流水君须记，便是丁和处士家。"
        ],
        "title": "赠丁和",
        "id": "a44391a2-c789-415a-9a78-40223c848fa0"
    },
    {
        "author": "释修演",
        "paragraphs": [
            "未悟之日要参禅，一见石门便坦然。",
            "蒙师指个真消息，方知盐咸醋是酸。"
        ],
        "title": "颂",
        "id": "333afd86-cc22-4c28-8f21-919f3a258b18"
    },
    {
        "author": "释契适",
        "paragraphs": [
            "金沙池袅玉莲馨，殿阁阶墀尽水精。",
            "云化路歧通万国，风飘舟楫济羣生。",
            "座粧珪璧霜犹暗，衣缀珠玑月不明。",
            "若向险途逢八难，只劳心念讽持名。"
        ],
        "title": "观音诗  其一",
        "id": "40846277-69da-450b-8588-06f6ddd45b0a"
    },
    {
        "author": "释契适",
        "paragraphs": [
            "渊智弘慈大辨才，端居波上绝纤埃。",
            "祥光射散千门病，甘露倾消万国灾。",
            "翠柳变成金世界，白莲涌出玉楼台。",
            "我今稽首焚香礼，愿向人间应念来。"
        ],
        "title": "观音诗  其二",
        "id": "67047d12-7116-4c5b-ad0a-e193a9315cbf"
    },
    {
        "author": "释契适",
        "paragraphs": [
            "慧炬慈航在世间，除昏济险未尝闲。",
            "手擎一穗青丝柳，身倚千层碧玉山。",
            "声满诸天常讽诵，功圆十地绝跻攀。",
            "终求郢妙雕金相，时献香花礼粹颜。"
        ],
        "title": "观音诗  其三",
        "id": "05c561da-31c1-4610-a010-d3fe58ed4a89"
    },
    {
        "author": "释契适",
        "paragraphs": [
            "方珪座压五云端，修竹丛边舞玉鸾。",
            "施果狖离苍岫晚，献珠龙透碧波寒。",
            "琉璃瓶对珊瑚印，翡翠环摇玳瑁冠。",
            "百宝阶前文石上，天人瞻礼爇旃檀。"
        ],
        "title": "观音诗  其四",
        "id": "d7763bd8-016d-41e4-9f91-2a0b2956d5b0"
    },
    {
        "author": "释契适",
        "paragraphs": [
            "水面红鲜耻绛唇，寻常侍从有天神。",
            "整齐绀髪云千缕，端丽慈容月一轮。",
            "素舸欲沉威济物，霜刀曾断福霑人。",
            "世间多少诚心者，智烛惟求照耀身。"
        ],
        "title": "观音诗  其五",
        "id": "e5e0c962-067a-4941-9f74-9702056354f1"
    },
    {
        "author": "释契适",
        "paragraphs": [
            "天花环绕瑞云随，整救湮沦万类时。",
            "贵贱若能勤行愿，死生常得睹容仪。",
            "狻猊番掷琼台角，鹦鹉回翔宝树枝。",
            "永劫只将权实化，有情皆使入无为。"
        ],
        "title": "观音诗  其六",
        "id": "8df191df-cd86-48ad-a503-86cf1688c946"
    },
    {
        "author": "释契适",
        "paragraphs": [
            "水精盘跃锦鳞鱼，閟宇渊沉海岸居。",
            "秀世竹鸣金鸑鷟，观空波涌说蟾蜍。",
            "轻明缨络垂身后，重叠芙蓉衬足初。",
            "曾向梦中潜祐我，烁人仪表降蓬庐。"
        ],
        "title": "观音诗  其七",
        "id": "27d75aa3-4e82-44f2-8485-ea45180ec2f2"
    },
    {
        "author": "释契适",
        "paragraphs": [
            "寂照慈威化不同，闻声清净得殊功。",
            "指光远射神龙烛，眉彩修弯帝释弓。",
            "宝器晓凝兰穗露，珠衣秋响桂枝风。",
            "信知万里从人欲，何患周游鬼国中。"
        ],
        "title": "观音诗  其八",
        "id": "324bcd2e-d951-402c-8891-9d1781366c70"
    },
    {
        "author": "释契适",
        "paragraphs": [
            "宴坐琼瑶曲密都，感通宁肯择贤愚。",
            "遍分智慧灯开暗，尽洒清凉雨发枯。",
            "荷拥夕池鲜五色，树凝春砌莹三珠。",
            "波神天女相初从，虚白光中美丈夫。"
        ],
        "title": "观音诗  其九",
        "id": "3572295a-6da9-42a1-a325-fd1e6badc5c3"
    },
    {
        "author": "释契适",
        "paragraphs": [
            "觉源非有等差心，物性陶溶逐浅深。",
            "昏惑道中瞻月角，辨才门里听潮音。",
            "彩云轻罩山辉玉，花雨斜飞地涌金。",
            "终拟龙绡图画看，供承香火老东林。"
        ],
        "title": "观音诗  其一○",
        "id": "5f2b62f0-a68c-43af-8e2f-b663df36fb81"
    },
    {
        "author": "赵庆",
        "paragraphs": [
            "迈古文章金鸑鷟，出群行止玉麒麟。"
        ],
        "title": "句",
        "id": "11d3a822-1175-4cfc-b20a-3f1f8f0c2851"
    },
    {
        "author": "王寂",
        "paragraphs": [
            "人间冉冉混尘埃，身后身前事莫猜。",
            "早悟劳生皆是梦，当时悔向梦中来。"
        ],
        "title": "歌  其一",
        "id": "9314e2d5-a578-43e6-95b6-7118d762aaaf"
    },
    {
        "author": "王寂",
        "paragraphs": [
            "当年壮气谩如虹，回首都归含笑中。",
            "羣玉峰前好归路，可怜三十二秋风。"
        ],
        "title": "歌  其二",
        "id": "83c5c151-e4ea-4e35-b9cf-50653efb6fa6"
    },
    {
        "author": "石待问",
        "paragraphs": [
            "轩皇曾把浮丘袂，驻跸兹山遂得名。",
            "迤逦乍登随步胜，巍峨一上觉身轻。",
            "烟云日变百千态，猿鹤时闻三两声。",
            "截断杳冥秋势隔，数州各自见阴晴。"
        ],
        "title": "游黄山",
        "id": "59a8e31f-2e7d-4229-b299-ee7c1561a74f"
    },
    {
        "author": "石待问",
        "paragraphs": [
            "平生无女只生儿，三万登科一子随。",
            "家在白云青嶂里，不求闲散待何时。"
        ],
        "title": "诗一首",
        "id": "dfcc45c4-b09e-421c-a260-b65f3fd59d55"
    },
    {
        "author": "石待问",
        "paragraphs": [
            "何常为柱石，同立太平基。"
        ],
        "title": "句",
        "id": "9ed5de16-2c84-4dd3-9eb6-18928f0f0abf"
    },
    {
        "author": "朱炎",
        "paragraphs": [
            "四大不须先后觉，六根还向用时空。",
            "难将语默呈师也，只在寻常语默中。"
        ],
        "title": "答讲僧",
        "id": "5fc4b862-d45e-43b8-bb39-1e360bef01ca"
    },
    {
        "author": "朱炎",
        "paragraphs": [
            "古人不到处，吾子独留心。"
        ],
        "title": "句",
        "id": "cae460c4-0fe9-4af8-9ecb-eed19866ba06"
    },
    {
        "author": "赵咨",
        "paragraphs": [
            "地有千巖与万津，霸图无计老青春。",
            "抱冰漫刷栖山耻，争奈倾吴是归人。"
        ],
        "title": "过越",
        "id": "42bbe74e-9534-47e3-be32-648b606de3cd"
    },
    {
        "author": "陈彭年甥",
        "paragraphs": [
            "彭年头脑太冬烘，眼似朱砂鬓似蓬。",
            "纰缪幸叨三字内，荒唐仍预四人中。",
            "放他权势欺明主，落却亲情卖至公。",
            "千百孤寒齐洒泪，斯言无路入尧聪。"
        ],
        "title": "题黄敕背诗",
        "id": "fb8dac4b-a872-4f6e-898d-8c45f38fa36b"
    },
    {
        "author": "孙冲",
        "paragraphs": [
            "天台山里草堂低，一到都城识面稀。",
            "绮里冠裳遵汉命，许由风骨谢尧归。",
            "去时暑气蒸船滴，到日秋云伴鹤飞。",
            "谁向薜萝寻觅得，石桥侵汉见依微。"
        ],
        "title": "送张无梦归天台",
        "id": "eb837090-50ff-468a-a455-55f3a696be66"
    },
    {
        "author": "孙冲",
        "paragraphs": [
            "宋氏英声振，并门意气扬。",
            "两雄争裂土，百战竞图王。",
            "揣敌惟虞晋，躭颐已噬唐。",
            "大河分背面，上党扼咽吭。",
            "地利知为胜，人心彼未遑。",
            "重围夸壁立，夹寨逞虹张。",
            "埇道便轮馈，游兵劲绝粮。",
            "蒙冲窥女堞，钩戟伺陑墙。",
            "踞峙培山峻，环围列堑长。",
            "力攻须陷没，坚拒倚金汤。",
            "墨带推才妙，班斤衒技良。",
            "万夫横剑刃，一噉堕夷伤。",
            "野草涂肝脑，贪心怒虎狼。",
            "嘶鸣宵遁马，感慨守陴郎。",
            "戈甲从谁息，功名漫自狂。",
            "逡巡称五代，合沓鬬干场。",
            "此后连吞并，于时旋覆亡。",
            "昔年劳战阵，今日旧城隍。",
            "耕涩枯骸白，风腥鬼火光。",
            "营基系井室，濠坎密榆桑。",
            "忍杀天还厌，阴谋嗣昔昌。",
            "驱除期出震，草昧在开皇。",
            "真主临绵宇，华胥正乐康。",
            "廓然文轨至，海外截封疆。"
        ],
        "title": "过古夹寨城",
        "id": "4476165d-11c1-4002-8190-32b68da08712"
    },
    {
        "author": "孙冲",
        "paragraphs": [
            "峨峨溪畔石，迢迢石边路。",
            "寄言名利徒，清闲诚足慕。"
        ],
        "title": "题桑子铺石壁",
        "id": "b171442b-3495-44c8-9b60-eb98bdde7e6a"
    },
    {
        "author": "孙冲",
        "paragraphs": [
            "邯郸无策信冯亭，上党须贪泽起兵。",
            "赵括母言犹不听，当时谁肯计长平。"
        ],
        "title": "长平怀古",
        "id": "b0f06800-35be-48b1-ac42-d5cbc6220640"
    },
    {
        "author": "释志宣",
        "paragraphs": [
            "紫藤花发送君行，惜别龙谿暗怅神。",
            "目断归帆何太疾，风吹柳絮正愁人。"
        ],
        "title": "送别黄敬山",
        "id": "ab3c7ca0-ffab-4b94-838b-0acd1b921ec1"
    },
    {
        "author": "释守芝",
        "paragraphs": [
            "北斗挂须弥，杖头挑日月。",
            "林泉好商量，夏一秋风切。"
        ],
        "title": "颂",
        "id": "2308d716-6d67-4bef-9d04-17d703729fe2"
    },
    {
        "author": "释守芝",
        "paragraphs": [
            "一击响玲珑，喧轰宇宙通。",
            "知音才侧耳，项羽过江东。"
        ],
        "title": "偈  其一",
        "id": "25dc1830-9c33-4e3c-8175-93dde1ce11e8"
    },
    {
        "author": "释守芝",
        "paragraphs": [
            "大愚相接大雄孙，五湖云水竞头奔。",
            "竞头奔，有何门，击箭宁知枯木存。",
            "枯木存，一年还曾两度春。",
            "两度春，帐里真珠撒与人。",
            "撒与人，思量也是慕西秦。"
        ],
        "title": "偈  其二",
        "id": "9c3a900a-1b47-443f-bf98-864d11a2b962"
    },
    {
        "author": "释守芝",
        "paragraphs": [
            "翠巖路崄巇，举步涉千溪。",
            "更有洪源水，滔滔在岭西。",
            "沙里无油事可哀，翠巖嚼饭餧婴孩。",
            "他时好恶知端的，始觉从前满面埃。"
        ],
        "title": "偈  其三",
        "id": "26251cd6-d290-4d4c-8ae5-38ba325d62ed"
    },
    {
        "author": "范雍",
        "paragraphs": [
            "七百里山界，飞沙与乱云。",
            "虏骑择虚至，戍兵常忌分。",
            "啸聚类宿鸟，奔败如惊麕。",
            "难稽守边法，应敌若丝棼。"
        ],
        "title": "纪事夏事  其一",
        "id": "8d0b0906-197f-4c50-aab3-273b90da9094"
    },
    {
        "author": "范雍",
        "paragraphs": [
            "承平废边事，备预久已亡。",
            "万卒不知战，两城皆复隍。",
            "轻敌谓小丑，视地固大荒。",
            "愿因狂狡叛，从此葺边防。"
        ],
        "title": "纪事夏事  其二",
        "id": "d6e5342d-00c0-457c-9ddf-503c67df2130"
    },
    {
        "author": "范雍",
        "paragraphs": [
            "剧贼称中塞，驱驰甲铠精。",
            "昔惟矜突骑，今亦教攻城。",
            "伏险多邀击，驱羸每玩兵。",
            "拘俘询虏事，肉尽一无声。"
        ],
        "title": "纪事夏事  其三",
        "id": "c4f4da2a-a2da-43ae-a6d6-5f4e44b1f609"
    },
    {
        "author": "范雍",
        "paragraphs": [
            "安陆号方镇，江边无事州。",
            "民淳讼词少，务简官政优。"
        ],
        "title": "安陆",
        "id": "9bdf6684-27a1-4216-9672-2413b4c184d7"
    },
    {
        "author": "范雍",
        "paragraphs": [
            "车盖聊引步，浮云镇消忧。",
            "郧川梦泽地，古迹堪询求。",
            "白兆桃花巖，翰林栖此邱。"
        ],
        "title": "白兆山",
        "id": "9f8c4647-2ec8-4576-8e16-7ff51f5f35dc"
    },
    {
        "author": "范雍",
        "paragraphs": [
            "五老峰排连户色，万山寒耸入云株。"
        ],
        "title": "句  其一",
        "id": "a485283d-01f9-4540-a619-6e2ca16f7f09"
    },
    {
        "author": "范雍",
        "paragraphs": [
            "清凉万杉下，苍翠五峰前。"
        ],
        "title": "句  其二",
        "id": "fbdf2f81-3eb8-470d-9a44-f8598a891f60"
    },
    {
        "author": "范雍",
        "paragraphs": [
            "山奇号九嵕，名与雍州同。"
        ],
        "title": "句  其三",
        "id": "23e1db06-8880-4c7f-bbf4-bacecba425f2"
    },
    {
        "author": "范雍",
        "paragraphs": [
            "日下溳川暮，烟横梦泽秋。"
        ],
        "title": "句  其四",
        "id": "793cdbae-4f37-42fd-9a97-9b1f0839d119"
    },
    {
        "author": "释本如",
        "paragraphs": [
            "处处逢头路，头头是故乡。",
            "本来成现事，何必更思量。"
        ],
        "title": "呈法智大师",
        "id": "9c9effaa-f5a3-4363-96d3-e17c8d2e9aa2"
    },
    {
        "author": "鲍当",
        "paragraphs": [
            "隐沦与释子，时予久往还。",
            "览照不自认，况复思君颜。",
            "昨日山书至，乃梦云萝间。",
            "何必风韵息，始觉万境闲。"
        ],
        "title": "寓怀会稽吴道子遇因师",
        "id": "9355efaa-008d-4e09-afeb-e533ea78aebb"
    },
    {
        "author": "鲍当",
        "paragraphs": [
            "天寒稻粱少，万里孤难进。",
            "不惜充君庖，为这边城信。"
        ],
        "title": "孤雁",
        "id": "a2f46a31-d44a-43e3-ae71-fafe7bf85529"
    },
    {
        "author": "鲍当",
        "paragraphs": [
            "舟闲人已息，林际月微明。",
            "一片清江水，中涵万古情。"
        ],
        "title": "松江夜泊",
        "id": "26b6b694-9e33-4dae-935c-e2b3365d1578"
    },
    {
        "author": "鲍当",
        "paragraphs": [
            "木有毫端水有源，渐成盘错始潺湲。",
            "右丞画笔多平浅，平浅应知近自然。"
        ],
        "title": "酬阮逸诗卷",
        "id": "81a00d96-dd8b-45a1-b3d7-82f53561aac8"
    },
    {
        "author": "鲍当",
        "paragraphs": [
            "两信海潮喧晓夕，百年事过无遗迹。",
            "旧住招提有几人，春风苔长湖边石。"
        ],
        "tags": [
            "西湖"
        ],
        "title": "寄西湖择栖公",
        "id": "8c7a3c15-1454-4c25-9b71-79948373992b"
    },
    {
        "author": "鲍当",
        "paragraphs": [
            "凄凄杨柳暮，时复一蝉声。",
            "沧海不可极，风帆难计程。",
            "微烟生晚浦，斜日上孤城。",
            "欲寄相思札，谁传万里情。"
        ],
        "title": "送人南归",
        "id": "0d6a777f-d0a2-40c5-ae0e-9acb11cb4dba"
    },
    {
        "author": "鲍当",
        "paragraphs": [
            "一宵会清境，不悟世间忧。",
            "天共白云晓，水和明月流。",
            "碧烟生藻井，红日映花楼。",
            "顾我无道气，拂衣难少留。"
        ],
        "title": "宿栖霞观",
        "id": "3f6cdb55-fff9-4655-9732-4b9b6eaf82d6"
    },
    {
        "author": "鲍当",
        "paragraphs": [
            "尝闻台岭秀，积翠倚南天。",
            "鹿下深溪饮，僧从绝岭禅。",
            "浮尘满浮世，流水逐流泉。",
            "人别归心切，瓶盂上客船。"
        ],
        "title": "送天台进长老",
        "id": "11252da5-c520-42d7-9330-c9cd11f70df1"
    },
    {
        "author": "鲍当",
        "paragraphs": [
            "梵译千篇广，归心一念生。",
            "浮杯识海岸，持钵去王城。",
            "雨彴春莓滑，香盆漏叶轻。",
            "遥知守庵虎，先辨锡环声。"
        ],
        "title": "送白上人归天台",
        "id": "66cad2b8-f241-4cfd-bfc8-59bb3d4f6bc0"
    },
    {
        "author": "鲍当",
        "paragraphs": [
            "湖水春来绿，山云忧亦繁。",
            "如何隐君子，长啸掩柴门。"
        ],
        "title": "题和靖隐居",
        "id": "aa1e7417-be1b-419b-a16e-b693a4e1f806"
    },
    {
        "author": "鲍当",
        "paragraphs": [
            "更无声接续，空有影相随。"
        ],
        "title": "句",
        "id": "ca52587c-7449-4c89-b7f0-6981b3bbcdcb"
    },
    {
        "author": "富严",
        "paragraphs": [
            "缭绕禅关锁翠微，游人到此便忘归。",
            "古今不尽春风恨，一剑清泉浸落晖。"
        ],
        "title": "游虎丘",
        "id": "414f869d-b9e3-42d7-bda7-195a5acdb78c"
    },
    {
        "author": "李咨",
        "paragraphs": [
            "辇寺住对年，归心起浩然。",
            "传衣因世出，挥麈自弥天。",
            "海客分朝供，江灯照夜禅。",
            "赤城重到日，八桂老巖烟。"
        ],
        "title": "送僧归护国寺",
        "id": "e86982e3-9a43-4ec1-bd5c-a8fc58f0d825"
    },
    {
        "author": "李咨",
        "paragraphs": [
            "空令抱恨归黄壤，不见崇山谪去时。"
        ],
        "title": "句",
        "id": "fcef1769-79f1-4083-8f07-ef96599aa81b"
    },
    {
        "author": "柴宗庆",
        "paragraphs": [
            "曾观大海难为水，除去梁园总是村。"
        ],
        "title": "句",
        "id": "59191b66-0e11-462e-922a-b1637aeafd46"
    },
    {
        "author": "李仲偃",
        "paragraphs": [
            "妙道心期赤水求，隙驹光景任川流。",
            "朝真净界琼台月，涤想鲜飚玉宇秋。",
            "芝茹荐盘香露散，茶腴烹鼎绿云浮。",
            "劳生可念荣华束，食顷邯郸枕上游。"
        ],
        "title": "桐柏崇道观",
        "id": "34bf3656-6b35-46ba-aebb-6995c0d145a4"
    },
    {
        "author": "刘夔",
        "paragraphs": [
            "地迥隔尘寰，石门云闭关。",
            "幽人澹无事，白鹤相往还。"
        ],
        "title": "清隐巖",
        "id": "cd281ff5-22b4-49ae-ab1d-e9861a452dcd"
    },
    {
        "author": "刘夔",
        "paragraphs": [
            "题诗人已贵，衮路冠三台。"
        ],
        "title": "句  其一",
        "id": "a1d88c5f-98c6-4ad6-80ee-af64eb1dbc6c"
    },
    {
        "author": "刘夔",
        "paragraphs": [
            "冷淡亭台偏种竹，清虚轩砌不栽花。"
        ],
        "title": "句  其二",
        "id": "8667102b-a441-41a8-8eed-f66de1c9d977"
    },
    {
        "author": "章侁",
        "paragraphs": [
            "倚岸凌虚若冠鳌，湖光山色两相高。",
            "惊波杂沓闻千骑，远树微茫见一毫。",
            "娃馆已空人世隔，帝乡何许客心劳。",
            "吴门曳彩那曾睹，早觉霜华入髩毛。"
        ],
        "title": "如归亭",
        "id": "28d6c058-9786-4fbd-8dda-e02d376e0ce7"
    },
    {
        "author": "章侁",
        "paragraphs": [
            "官中逐月催租税，不征谷帛只征银。"
        ],
        "title": "句",
        "id": "b9198e23-cb55-4dee-afca-809f6f98d112"
    },
    {
        "author": "胥偃",
        "paragraphs": [
            "昔作树头花，今作冢下骨。"
        ],
        "title": "句",
        "id": "7cf0d4eb-159f-46ab-8bd6-9eaad60c2a8a"
    },
    {
        "author": "刘若冲",
        "paragraphs": [
            "闽川景物清宜画，萧寺楼台丽欲浮。"
        ],
        "title": "句",
        "id": "c281b996-7a49-4895-a402-7e774d1d20fa"
    },
    {
        "author": "陈轸",
        "paragraphs": [
            "昔时家住海三山，日月宫中屡往还。",
            "无事引来天女笑，谪来为吏在人间。"
        ],
        "title": "七岁作",
        "id": "a197f204-4fab-4dd7-9a98-8b9a507ce3ac"
    },
    {
        "author": "陈轸",
        "paragraphs": [
            "语录传来久，所明机妙深。",
            "霜天七宝月，禅夕一真心。",
            "只有道为证，更无尘可侵。",
            "前溪鸥出没，谁自感浮沉。"
        ],
        "title": "赠真行大师",
        "id": "f348eb57-31a6-4e4e-be76-cab4cfa14f7d"
    },
    {
        "author": "刘起",
        "paragraphs": [
            "琼台东畔石桥西，三径无尘古木垂。",
            "囊里歌编君相赐，腹中珠穴老庄知。",
            "风回蕙帐过猿岭，月上茅堂透鸟枝。",
            "万载圣朝高士传，何人更得效依稀。"
        ],
        "title": "送张无梦归天台",
        "id": "43f85171-9cbd-46dd-b1cb-10f4c54722e1"
    },
    {
        "author": "张逸",
        "paragraphs": [
            "一夜碧澜堂上坐，直疑身在水晶宫。"
        ],
        "title": "句  其一",
        "id": "058aca73-4f1e-4f66-83da-53a922a89b52"
    },
    {
        "author": "张逸",
        "paragraphs": [
            "遥看山水有云处，便是人心无事乡。"
        ],
        "title": "句  其二",
        "id": "aee58c06-9f58-4332-bfb6-571d5b96f204"
    },
    {
        "author": "王汉",
        "paragraphs": [
            "如碑卓水滨，磊落未名闻。",
            "藓駮琼姿出，蜗行篆字分。",
            "器浑犹抱璞，势迥已凌云。",
            "幸免随金锻，宁忧与玉焚。",
            "螭形徒岌岌，鸟迹欠云云。",
            "若使昌黎见，应摛逐鳄文。"
        ],
        "title": "题湖山立石",
        "id": "39903c51-452a-43a4-a358-0950add3455c"
    },
    {
        "author": "王汉",
        "paragraphs": [
            "金山独秀峰，千古压嶙峋。",
            "□□□□□，标奇世绝伦。",
            "形从天赋授，名自我推论。",
            "象岳犹前席，羣峰合望尘。",
            "不知居海郡，知己是何人。"
        ],
        "title": "诗一首",
        "id": "172b0137-da83-4218-82a3-2d6c22d98489"
    },
    {
        "author": "陈伯孙",
        "paragraphs": [
            "六合万籁息，秋林月正归。",
            "琴中弹不尽，石上坐忘归。"
        ],
        "title": "诗一首",
        "id": "2d9fa601-76d0-47c7-b70a-9126fbbf5085"
    },
    {
        "author": "张存",
        "paragraphs": [
            "当时不葬曹横墓，千古犹存方茂山。"
        ],
        "title": "句",
        "id": "7e43ed9a-359f-47dd-9edd-e95f69b9be8d"
    },
    {
        "author": "李昭述",
        "paragraphs": [
            "架泉龛石搆幽栖，竹树阴森锁翠微。",
            "珍重支郎得高趣，一庵一榻自忘机。"
        ],
        "title": "书用师庵",
        "id": "33ea59a7-c219-491d-b7dc-2738994b9b46"
    },
    {
        "author": "李昭述",
        "paragraphs": [
            "严助厌承明，东南抗使旌。",
            "箕裘汉相子，屏翰越王城。",
            "胜概须留赏，僊舟莫计程。",
            "湖光八百里，风月有余清。"
        ],
        "title": "送张待制知越",
        "id": "4b00235b-4876-4377-9155-33bcd01b1cc6"
    },
    {
        "author": "曾易简",
        "paragraphs": [
            "令节传龙蜡，君恩赐近臣。",
            "乍燃烟尚短，初出焰犹新。",
            "照耀王侯第，欢呼里巷民。",
            "谁知蓬荜下，还有聚萤人。"
        ],
        "title": "清明日赐新火",
        "id": "62e101a0-55a8-41a4-95d0-541569fe7074"
    },
    {
        "author": "徐天锡",
        "paragraphs": [
            "兄弟八个一个痴，其中一个最跷蹊。",
            "五个向外能经纪，止留一个看家计。",
            "浩浩三藏不可穷，渊深七浪景为风。",
            "爱□特种根身立，去后先来作主翁。",
            "不动地边方舍藏，金刚道后毕然空。",
            "大圆镜智成无漏，普照十方尘刹中。"
        ],
        "title": "八识诗",
        "id": "e39bad9b-b78c-4204-8c50-5e9ed2e3fc89"
    },
    {
        "author": "卢察",
        "paragraphs": [
            "□后声名人始贵，真卿笔札次山文。",
            "二贤若使生同世，□□□悲不放君。"
        ],
        "title": "留题浯溪",
        "id": "c61a62fe-3592-4c30-8be3-d1ea390b5a1c"
    },
    {
        "author": "卢察",
        "paragraphs": [
            "逆孽滔天乱大伦，忠邪淆杂竟何分。",
            "欲知二圣巍巍力，止在浯溪一首文。"
        ],
        "title": "再题浯溪",
        "id": "8ebd1bd2-77d4-4767-b4d3-8e54aaeb7be9"
    },
    {
        "author": "晁宗悫",
        "paragraphs": [
            "炼鑛成金得宝珍，炼情成性合天真。",
            "相逢此理交谈者，千百人中无一人。"
        ],
        "title": "诗一首",
        "id": "309410a8-0a7a-4fb9-83d3-b5f88ca126d4"
    },
    {
        "author": "彭乘",
        "paragraphs": [
            "不见陵阳喻化成，令人西望愈伤神。",
            "近闻养素多栽药，耕破青山十里春。"
        ],
        "title": "赠喻化成",
        "id": "b57fc9f0-b809-4c04-9302-929257221686"
    },
    {
        "author": "彭乘",
        "paragraphs": [
            "汤汤散作家家惠，莫与贪泉一样看。"
        ],
        "title": "句  其一",
        "id": "1af4798b-744f-4ce9-a3fc-356dcb6110d4"
    },
    {
        "author": "彭乘",
        "paragraphs": [
            "最是萧萧句，无人继后尘。"
        ],
        "title": "句  其二",
        "id": "676ab251-3ca9-4cf9-90ae-8ea3709b21d7"
    },
    {
        "author": "范仲温",
        "paragraphs": [
            "新作春野亭。"
        ],
        "title": "句",
        "id": "a596b25b-fc09-43af-8b14-9a5f9b364c21"
    },
    {
        "author": "王周",
        "paragraphs": [
            "杳杳金陵路，难禁欲断魂。",
            "雨晴山有态，风晚水无痕。",
            "远色千樯岸，愁声一笛村。",
            "如何遣怀抱，诗毕自开尊。"
        ],
        "title": "泊姑熟口",
        "id": "00dc09a6-7b4f-4e6e-bee7-188d870c70ab"
    },
    {
        "author": "王周",
        "paragraphs": [
            "柴桑分邑载图经，屈曲山光展画屏。",
            "最是芦洲东北望，人家残照隔烟汀。"
        ],
        "title": "湖口县",
        "id": "5a1c2e20-9cec-4c9c-a34b-b23c928fc748"
    },
    {
        "author": "王周",
        "paragraphs": [
            "众湖湖口系兰船，睡起中餐又却眠。",
            "风伯如何解回怒，数宵樯倚碧芦烟。"
        ],
        "title": "岳州众湖阻风  其一",
        "id": "0ed0de9c-5a7a-4b64-948c-19df35560097"
    },
    {
        "author": "王周",
        "paragraphs": [
            "偶系扁舟枕绿莎，旋移深处避惊波。",
            "晓来闲共渔人话，此去巴陵路几多。"
        ],
        "title": "岳州众湖阻风  其二",
        "id": "c36565af-38a5-4fe9-85f9-322c96fdc0d3"
    },
    {
        "author": "王周",
        "paragraphs": [
            "游丝垂幄雨依依，枝上红香片片飞。",
            "把酒问春因底意，为谁来后为谁归。"
        ],
        "title": "问春",
        "id": "e24d274f-5369-497a-915f-27599c1cd419"
    },
    {
        "author": "王周",
        "paragraphs": [
            "花枝千万趁春开，三月瓓珊即自回。",
            "剩向东园种桃李，明年依旧为君来。"
        ],
        "title": "春答",
        "id": "b9b477eb-1735-4d79-9bc0-a4c92f9ff4e8"
    },
    {
        "author": "王周",
        "paragraphs": [
            "西塞名山立翠屏，浓岚横入半江青。",
            "千寻铁锁无由问，石壁空存道者形。"
        ],
        "title": "西塞山  其一",
        "id": "45d2c8a2-90ae-4e5b-8ee5-71aa10d6c19e"
    },
    {
        "author": "王周",
        "paragraphs": [
            "匹妇顽然莫问因，匹夫何去望千春。",
            "翻思岵屺传诗什，举世曾无化石人。"
        ],
        "title": "西塞山  其二",
        "id": "3f5ea339-c92f-42b2-9e84-860bba6b7de3"
    },
    {
        "author": "王周",
        "paragraphs": [
            "风起即千里，风回翻问津。",
            "沉思宦游者，何啻使风人。"
        ],
        "title": "使风",
        "id": "0b67c718-4fbf-463a-a6ea-c5de086680f7"
    },
    {
        "author": "王周",
        "paragraphs": [
            "首出崔嵬占上游，迥存浓翠向荆州。",
            "空闻别有回山力，却见长江曲尺流。"
        ],
        "tags": [
            "长江"
        ],
        "title": "石首山",
        "id": "fe8e2056-3ccc-4341-8dc8-e3db69b053c8"
    },
    {
        "author": "王周",
        "paragraphs": [
            "两山闘咽喉，羣石矗牙齿。",
            "行客无限愁，横吞一江水。"
        ],
        "title": "金口步",
        "id": "be680f1a-9674-492b-aee9-700485fd6cb2"
    },
    {
        "author": "王周",
        "paragraphs": [
            "渡水采桑归，蚕老催上机。",
            "札札得盈尺，轻素何人衣。"
        ],
        "title": "采桑女  其一",
        "id": "3dc7ff61-4829-49e3-a974-14a68da8c5af"
    },
    {
        "author": "王周",
        "paragraphs": [
            "采桑知蚕饥，投梭惜夜迟。",
            "谁夸罗绮丛，新画学月眉。"
        ],
        "title": "采桑女  其二",
        "id": "99be05ef-85ff-4d4c-ba3c-f465002b39fc"
    },
    {
        "author": "王周",
        "paragraphs": [
            "渡溪溪水急，水溅罗衣湿。",
            "日暮犹未归，盈盈水边立。"
        ],
        "title": "渡溪",
        "id": "3faa599a-23fb-4f47-a519-ef19cff6edcf"
    },
    {
        "author": "王周",
        "paragraphs": [
            "素律铄欲脆，青女妒复稀。",
            "月冷天风吹，叶叶干红飞。"
        ],
        "title": "落叶",
        "id": "56ae604a-9d4c-4600-b6c4-b3efd2d776b0"
    },
    {
        "author": "王周",
        "paragraphs": [
            "秋染棠梨叶半红，荆州东望草平空。",
            "谁知孤宦天涯意，微雨萧萧古驿中。"
        ],
        "title": "宿疏陂驿",
        "id": "d7274fd4-c5f6-424a-838f-06853a59ca34"
    },
    {
        "author": "王周",
        "paragraphs": [
            "总角曾随上峡船，寻思如梦可悽然。",
            "夜来孤馆重来宿，枕底滩声似旧年。"
        ],
        "title": "再经秭归  其一",
        "id": "83545851-95c5-4c00-89b2-6e3f98171bb5"
    },
    {
        "author": "王周",
        "paragraphs": [
            "秭归城邑昔曾过，旧识无人奈老何。",
            "独有凄清难改处，月明闻唱竹枝歌。"
        ],
        "title": "再经秭归  其二",
        "id": "274859b8-da94-455b-accd-0cbecf74edcb"
    },
    {
        "author": "王周",
        "paragraphs": [
            "拂拂生残晖，层层如裂绯。",
            "天风翦成片，疑作仙人衣。"
        ],
        "title": "霞",
        "id": "4b71d3d1-b2e1-4787-99cd-afdbf978b4c2"
    },
    {
        "author": "王周",
        "paragraphs": [
            "南陵直上路盘盘，平地凌云势万端。",
            "堪笑巴民不厌足，更嫌山少画山看。"
        ],
        "title": "巫山公署壁有无名氏戏书二韵",
        "id": "0ecb99b9-2ff0-471a-814f-e1c52784da83"
    },
    {
        "author": "王周",
        "paragraphs": [
            "白日人稀到，帘垂道院深。",
            "雨苔生古壁，雪雀聚寒林。",
            "忘虑凭三乐，消闲信五禽。",
            "谁知是官府，烟缕满鑪沈。"
        ],
        "title": "道院",
        "id": "fa5963fe-d672-4e87-8605-57e50437d730"
    },
    {
        "author": "王周",
        "paragraphs": [
            "渝州江上忽相逢，说隐西山最上峰。",
            "略坐移时又分别，片云孤鹤一枝筇。"
        ],
        "title": "会哙岑山人",
        "id": "3fa7a9d7-997e-4622-8b3f-dcc2a4edeab0"
    },
    {
        "author": "王周",
        "paragraphs": [
            "巴江江水色，一带浓蓝碧。",
            "仙女瑟瑟衣，风梭晚来织。"
        ],
        "title": "巴江",
        "id": "d9204dd0-46a4-42c8-84d1-5054ce7dd9cf"
    },
    {
        "author": "王周",
        "paragraphs": [
            "桃李栽成艳格新，数枝留得小园春。",
            "半红半白无风雨，随分夭容解笑人。"
        ],
        "title": "小园桃李始花偶以成咏",
        "id": "069f5a1b-3a3b-4f4d-bc72-d5cdfbfcfc2a"
    },
    {
        "author": "王周",
        "paragraphs": [
            "公居门馆静，旅寄万州城。",
            "山共秋烟紫，霜并夜月清。",
            "无愁干酒律，有句入诗评。",
            "何必须林下，方驰吏隐名。"
        ],
        "title": "公居",
        "id": "a3533c1d-35fb-478a-aece-0602b8b4b7a6"
    },
    {
        "author": "王周",
        "paragraphs": [
            "扁舟闲引望，望极更盘桓。",
            "山密碍江曲，雨多饶地寒。",
            "短莎烟苒苒，惊浪雪漫漫。",
            "难写愁何限，乡关在一端。"
        ],
        "title": "富池口",
        "id": "8a9b85c2-f1fa-40e9-bca4-b76693b2a184"
    },
    {
        "author": "王周",
        "paragraphs": [
            "隐几经旬疾未痊，孤灯孤驿若为眠。",
            "郡楼昨夜西风急，一一更筹到枕前。"
        ],
        "title": "夔州病中",
        "id": "6c26f9e8-3eb7-4d74-9df2-9ef4e4da75a9"
    },
    {
        "author": "王周",
        "paragraphs": [
            "永日无他念，孤清吏隐心。",
            "竹声并雪碎，溪色共烟深。",
            "数息闲凭几，缘情默寄琴。",
            "谁知同寂寞，相与结知音。"
        ],
        "title": "题厅壁",
        "id": "523d0e67-5c81-4d91-90e7-4cb8a87d7f83"
    },
    {
        "author": "王周",
        "paragraphs": [
            "行过武宁县，初晴物景和。",
            "岸回惊水急，山浅见天多。",
            "细草浓蓝泼，轻烟疋练拖。",
            "晚来何处宿，一笛起渔歌。"
        ],
        "title": "过武宁县",
        "id": "1e63d8d2-66ef-4b98-aa27-4216a4bbec77"
    },
    {
        "author": "王周",
        "paragraphs": [
            "曾上青泥蜀道难，架空成路入云寒。",
            "如何却向巴东去，三十六盘天外盘。"
        ],
        "title": "路次覆盆驿",
        "id": "dce50196-b54f-42ef-87d3-34b0228e042b"
    },
    {
        "author": "王周",
        "paragraphs": [
            "船樯相望荆江中，岸芦汀树烟濛濛。",
            "路间隄缺水如箭，未知何日生南风。"
        ],
        "title": "藕池阻风寄同行抚牧裘驾",
        "id": "19e0c53f-93b3-477b-8c7e-801ad6e4c3d5"
    },
    {
        "author": "王周",
        "paragraphs": [
            "冰雪肌肤力不胜，落花飞絮遶风亭。",
            "不知何事秋千下，蹙破愁眉两点青。"
        ],
        "title": "无题  其一",
        "id": "0adfc2d6-85d5-43bb-b630-a1dc23fb86b3"
    },
    {
        "author": "王周",
        "paragraphs": [
            "梨花如雪已相迷，更被惊乌半夜啼。",
            "帘卷玉楼人寂寂，一钩新月未沉西。"
        ],
        "title": "无题  其二",
        "id": "785559a8-e38b-4ecc-86c2-ec2b6ff7163a"
    },
    {
        "author": "王周",
        "paragraphs": [
            "偶泊巴东古县前，宦情乡思两绵绵。",
            "不堪蜡炬烧残泪，雨打船窓半夜天。"
        ],
        "title": "泊巴东",
        "id": "f1c2dd7e-4160-4d44-a4c3-29c393508105"
    },
    {
        "author": "王周",
        "paragraphs": [
            "粉英香蕚一般般，无限行人立马看。",
            "村女浴蚕桑柘绿，枉将颜色忍春寒。"
        ],
        "title": "道中未开木杏花",
        "id": "3581acde-d0ce-4bbf-aa6b-502e8f7e64a0"
    },
    {
        "author": "王周",
        "paragraphs": [
            "公局长清淡，池亭晚景中。",
            "蔗竿闲倚碧，莲朵静淹红。",
            "半引弯弯月，微生飋飋风。",
            "无思复无虑，此味几人同。"
        ],
        "title": "西山晚景",
        "id": "8ebb4f8e-0bdc-42dd-adf1-c5d8c5675e83"
    },
    {
        "author": "王周",
        "paragraphs": [
            "一片残阳景，朦胧淡月中。",
            "兰芽纡嫩紫，梨颊抹生红。",
            "琴阮资清格，冠簪养素风。",
            "烟霄半知己，吏隐少相同。"
        ],
        "title": "和",
        "id": "a1b30175-1cb3-4a3a-9035-031b028a386f"
    },
    {
        "author": "王周",
        "paragraphs": [
            "己卯至庚辰，仲夏晦之暮。",
            "吾齿右排上，一齿脱而去。",
            "呼吸缺吾防，咀嚼欠吾助。",
            "年籥惜不返，日驭走为蠧。",
            "唇亡得无寒，舌在从何诉。",
            "辅车宜长依，发肤可增惧。",
            "不须考前古，聊且为近喻。",
            "有如云中雨，雨散绝回顾。",
            "有如枝上叶，叶脱难再附。",
            "白发非独愁，红颜岂私驻。",
            "何必郁九回，何必牵百虑。",
            "开尊复开怀，引笔作长句。"
        ],
        "title": "齿落词",
        "id": "a584df41-1b5d-4afb-9c99-50e87b2c4eeb"
    },
    {
        "author": "王周",
        "paragraphs": [
            "画船晚过淘金碛，不见黄金惟见石。",
            "犹恐黄金价未高，见得锱铢几多力。"
        ],
        "title": "淘金碛",
        "id": "10397780-21be-4d53-aaac-0ef655da246b"
    },
    {
        "author": "王周",
        "paragraphs": [
            "大石岭头梅欲发，南陵陂上雪初飞。",
            "苦无酒解愁成阵，又附兰桡向秭归。"
        ],
        "title": "施南路偶书",
        "id": "98921162-c96f-4c6d-be35-9731cdbbd79c"
    },
    {
        "author": "王周",
        "paragraphs": [
            "仙中姑射接瑶姬，成阵清香拥路岐。",
            "半出驿墙谁画得，雪英相倚两三枝。"
        ],
        "title": "大石岭驿梅花",
        "id": "414b2e74-e754-44d7-8fe8-800cd50ff1ba"
    },
    {
        "author": "王周",
        "paragraphs": [
            "水中有片月，照耀婵娟姿。",
            "庭前有孤柏，竦秀岁寒期。",
            "坚然物莫迁，寂焉心为师。",
            "声发响必答，形存影即随。",
            "雪花安结子，雪叶宁附枝。",
            "兰死不改香，井寒岂生澌。",
            "晨鑪烟褭褭，病发霜丝丝。",
            "丈室冰凛冽，一衲云离披。",
            "顾此名利场，得不惭冠绥。"
        ],
        "title": "赠怤师",
        "id": "a9c2c8c5-7628-4bb3-a3d1-55723fafee7d"
    },
    {
        "author": "王周",
        "paragraphs": [
            "冷杉枯柏路盘空，毛发生寒略略风。",
            "两汉真仙在何处，巡香行遶蕊珠宫。"
        ],
        "title": "游仙都观",
        "id": "5855fc63-491c-4d0a-9dcf-22614dfcecf9"
    },
    {
        "author": "王周",
        "paragraphs": [
            "制之居首尾，俾之辨斜正。",
            "首动尾聿随，斜取正为定。",
            "有如提吏笔，有如执时柄。",
            "有如秉师律，有如宣命令。",
            "守彼方与直，得其刚且劲。",
            "既能济险难，何畏涉辽夐。",
            "招招俾作主，汎汎实司命。",
            "风乌愧斟酌，画鹢空辉映。",
            "古人存丰规，猗欤聊引证。"
        ],
        "title": "志峡船具诗 梢",
        "id": "9b6d61c3-3f66-4886-848b-84cce0d2914e"
    },
    {
        "author": "王周",
        "paragraphs": [
            "用之大曰橹，冠乎小者楫。",
            "通津既能济，巨浸即横涉。",
            "身之使者颊，虎之拏者爪。",
            "鱼之拨者鬛，弩之进者䇲。",
            "此实为相须，相须航一叶。"
        ],
        "title": "志峡船具诗 橹",
        "id": "ebc1f943-d52a-47d3-bdab-7523644e99b6"
    },
    {
        "author": "王周",
        "paragraphs": [
            "箭飞峡中水，锯立峡中石。",
            "峡与水为隘，水与石相击。",
            "濆为生险艰，声发甚霹雳。",
            "三老航一叶，百丈空千尺。",
            "苍黄徒尔为，倐忽何可测。",
            "篙之小难制，戙之独有力。",
            "猗嗟戙之为，彬彬坚且直。",
            "有如用武人，森森矗戈戟。",
            "有如敢言士，落落吐胸臆。",
            "拯危居坦夷，济险免兢愓。",
            "志彼哲匠心，俾其来者识。"
        ],
        "title": "志峡船具诗 戙",
        "id": "b5e676a9-a411-4a3b-9a23-40bd31075dfe"
    },
    {
        "author": "王周",
        "paragraphs": [
            "少尝侍先君，余闲诵白氏。",
            "始得入峡诗，深味作诗旨。",
            "云有万仞山，云有千丈水。",
            "自念坎?时，尤多兢慎理。",
            "山束峡如口，水潄石如齿。",
            "孤舟行其中，薄冰犹坦履。",
            "孱颜屹焉立，汹涌勃然起。",
            "百丈为前牵，万险即平砥。",
            "破之以筼筜，续之以麻枲。",
            "砺之坚以节，引之直如矢。",
            "杼轴连半空，长短随两涘。",
            "铁锁枉驰名，锦缆谩称美。",
            "长绳岂能系，朽索何足拟。",
            "苟非𦁤之为，胡可力行此。"
        ],
        "title": "志峡船具诗 百丈",
        "id": "bae6c209-bcbf-45cd-82eb-cd5f0adc2d22"
    },
    {
        "author": "王周",
        "paragraphs": [
            "引步携筇竹，西园小径通。",
            "雪攲梅蔕绿，春入杏梢红。",
            "静意崖穿溜，孤愁笛破空。",
            "如何将此景，收拾向图中。"
        ],
        "title": "早春西园",
        "id": "1d773e51-8229-4c05-899d-f75e7d341f0e"
    },
    {
        "author": "王周",
        "paragraphs": [
            "今春从南陵，得草名金盘。",
            "金盘有仁性，生在林一端。",
            "根节岁一节，食之甘而酸。",
            "风俗竞采掇，俾人防急难。",
            "巴中虵虺毒，解之如走丸。",
            "巨叶展六出，软干分长竿。",
            "摇摇绿玉活，褭褭香荷寒。",
            "世云暑酷月，郁有神物看。",
            "天之产于此，意欲生民安。",
            "今之为政者，何不反此观。",
            "知彼苛且猛，慎勿虐而残。",
            "一物苟失所，万金惟可叹。",
            "莫并蒿与莱，岂羡芝及兰。",
            "勤渠护根本，栽植当庭栏。",
            "寄言好生者，休说神仙丹。"
        ],
        "title": "金盘草",
        "id": "a7e9f7be-c7fe-4a94-b494-8490fb0a56ec"
    },
    {
        "author": "王周",
        "paragraphs": [
            "公事公言地，标名信必臧。",
            "江山如得助，谈笑若为妨。",
            "均赋乡原肃，详刑郡邑康。",
            "官箴居座右，夙夜算难忘。"
        ],
        "title": "和程刑部三首 公会亭",
        "id": "798dca06-153a-4184-b24f-8a02dc348415"
    },
    {
        "author": "王周",
        "paragraphs": [
            "飋飋笼清籁，萧萧锁翠阴。",
            "向高思尽节，从直羙虚心。",
            "迥砌滋苍藓，幽窓伴素琴。",
            "公余时引步，一径静中深。"
        ],
        "title": "和程刑部三首 碧鲜亭",
        "id": "be7156b8-4c19-4e19-8ae1-242b8ea7d1b4"
    },
    {
        "author": "王周",
        "paragraphs": [
            "照影翻窓绮，层纹滉额波。",
            "丝青迷岸柳，茸绿蘸汀莎。",
            "片雪翘饥鹭，孤香卷嫩荷。",
            "凭栏堪入画，时听竹枝歌。"
        ],
        "title": "和程刑部三首 清涟阁",
        "id": "7167e7d5-94c4-4444-b927-ed2bca69f205"
    },
    {
        "author": "王周",
        "paragraphs": [
            "予念天之生，生本空疏器。",
            "五岁禀慈训，愤悱读书志。",
            "七岁辨声律，勤苦会诗赋。",
            "九岁执公卷，倜傥干名意。",
            "乞荐乡老书，幸会春官试。",
            "折桂愧巍峨，依莲何气味。",
            "性拙绝不佞，才短无余地。",
            "前年会知己，荐章实非据。",
            "宁见民说平，空荷君恩寄。",
            "瞿塘抵巴渝，往来名揽辔。",
            "孤舟一水中，艰险实可畏。",
            "羣操百丈牵，临难无苟避。",
            "濆向江底发，水在石中沸。",
            "槌鼓称打寛，系纫呼下纬。",
            "善恶胡可分，死生何足讳。",
            "骑衡与垂堂，非不知前喻。",
            "临渊与履冰，非不知深虑。",
            "我今縻搢绅，善地谁人致。",
            "城狐与社鼠，巧佞谁从庇。",
            "奴颜与婢膝，丑直谁从媚。",
            "妻儿夐限越，容颜几憔悴。",
            "致身霄汉人，呝嚱尽贤智。"
        ],
        "title": "自喻",
        "id": "8e29104e-2819-4181-aa59-73b92d247824"
    },
    {
        "author": "王周",
        "paragraphs": [
            "庙前溪水流潺潺，庙中修竹声珊珊。",
            "襄王一梦杳难问，晚晴天气归云闲。"
        ],
        "title": "巫山庙",
        "id": "251ba973-dc72-4dab-bfc9-5e0ff0606b22"
    },
    {
        "author": "王周",
        "paragraphs": [
            "春寒天气下瞿塘，大壤溪前柳线长。",
            "须信孤云似孤宦，莫将乡思附归艎。"
        ],
        "title": "下瞿塘寄时同年",
        "id": "b5606f3e-2cbf-4608-be7a-a6efda10a6a1"
    },
    {
        "author": "王周",
        "paragraphs": [
            "随柳参差破绿芽，此中依约欲飞花。",
            "春光是处伤离思，何况归期未有涯。"
        ],
        "title": "和杜运使巴峡地暖节物与中土异黯然有感诗三首  其一",
        "id": "45c148aa-aa25-4ed0-8f0e-50f48b4eb234"
    },
    {
        "author": "王周",
        "paragraphs": [
            "始看菊蘂开篱下，又见梅花寄岭头。",
            "揽辔巴西官局冷，几凭春酒沃乡愁。"
        ],
        "title": "和杜运使巴峡地暖节物与中土异黯然有感诗三首  其二",
        "id": "c79613c0-c33f-4434-b688-ebb62ee197d8"
    },
    {
        "author": "王周",
        "paragraphs": [
            "花品姚黄冠洛阳，巴中春早羡孤芳。",
            "不知别有栽培力，流咏新诗与激昂。"
        ],
        "title": "和杜运使巴峡地暖节物与中土异黯然有感诗三首  其三",
        "id": "4df3429b-e47e-4917-aa4f-120cfd359d44"
    },
    {
        "author": "王周",
        "paragraphs": [
            "虞人初获酉江西，长臂难将意马齐。",
            "今日未啼头已白，不堪深入白云啼。"
        ],
        "title": "施南太守以猿儿为寄作诗答之",
        "id": "2881337b-d067-466e-b4b3-1aa4dcef7091"
    },
    {
        "author": "王周",
        "paragraphs": [
            "巴水走若箭，峡山开如屏。",
            "汹涌匹练白，𡷾崒浓蓝青。",
            "崖空蓄云雨，滩恶惊雷霆。",
            "神仙宅幽邃，庙貌横杳冥。",
            "隐约可一梦，缥缈余千龄。",
            "名利有所役，舟楫无暂停。",
            "悉窣垂肹蠁，祠祷希安宁。",
            "鵶鵶尔何物，飞飞来庙庭。",
            "纷纷飏寥泬，远近随虚舲。",
            "铁石砺觜爪，金碧辉光翎。",
            "翔集托阴险，鹐啄贪羶腥。",
            "日既恃威福，岁久为精灵。",
            "依草与附木，诬诡殊不经。",
            "城狐与社鼠，琐细何足听。",
            "况乎人假人，心阔吞沧溟。"
        ],
        "title": "巫庙",
        "id": "5b67a5c2-6c03-43c5-913f-8b7c4e231aca"
    },
    {
        "author": "王周",
        "paragraphs": [
            "帐前斵案决大议，赤壁火船烧战旗。",
            "若使曹瞒忠汉室，周郎焉敢破王师。"
        ],
        "title": "赤壁",
        "id": "7e1483f5-f954-4e94-a735-163ecd639358"
    },
    {
        "author": "夏竦",
        "paragraphs": [
            "周道洽平，声动文成。",
            "周王弃善，俗移风变。",
            "哀乐异心，治乱殊音。",
            "心发言从，影响攸同。",
            "政行音类，壎箎靡异。",
            "实教化之所由，故能经乎天而纬乎地。"
        ],
        "title": "奉和御制看毛诗诗三章二章十二句一章八句  其一",
        "id": "ec641678-a605-4786-a739-9e2973a0499e"
    },
    {
        "author": "夏竦",
        "paragraphs": [
            "生民尊祖，时迈告成。",
            "江汉拨乱，凫鹥持盈。",
            "四诗之道，始于和平。",
            "五际之变，通于晦明。",
            "宣宥密之基命，敭遹骏之休声。",
            "或箴规于阙政，或叹咏于芳馨。"
        ],
        "title": "奉和御制看毛诗诗三章二章十二句一章八句  其二",
        "id": "e1f71e59-da31-4626-bfe8-0f608e3b148a"
    },
    {
        "author": "夏竦",
        "paragraphs": [
            "温柔之教，政治之源。",
            "瞽能诵兮可以谏，士不学兮无以言。",
            "盖盛衰之所系，故讽谕之攸存。",
            "惟圣心兮垂思，永大庇兮元元。"
        ],
        "title": "奉和御制看毛诗诗三章二章十二句一章八句  其三",
        "id": "32578e6f-318f-4512-8a45-1b3b9b2f384e"
    },
    {
        "author": "夏竦",
        "paragraphs": [
            "巍巍真像范金成，瑞节棠舟远导迎。",
            "精衷励翼符神贶，藻卫葳蕤率礼经。",
            "兰隄晓景涟猗静，神龙报降祥云映。",
            "双上琼干采质明，旁临旌栧灵辉盛。",
            "台臣祗肃荐华芗，承贺凝贞拜露章。",
            "羲氏官名高可拟，汉家年纪远难方。",
            "鳯盖分阴腾九色，蜿蜒共戯云裳侧。",
            "御天飞跃世空闻，瑞德萦盘今始识。",
            "骙骙矫首仰中宸，丹扆深嘉美应臻。",
            "纾礼既能畴圣日，为霖当使福蒸人。",
            "华阳翠壑贞灵地，星使送还彰睿志。",
            "更播云章入管絃，昭昭亿载传金匮。"
        ],
        "title": "奉和御制迎圣像中路获金龙送还茅山",
        "id": "4ccaaafd-0408-45b3-af81-ab48d541bea7"
    },
    {
        "author": "夏竦",
        "paragraphs": [
            "青绮禁门符命锡，离珠御府天琛积。",
            "两仪流庆会休期，二圣诒谋归盛德。",
            "大礼修，真猷格，懿铄昭昭兮靡极。",
            "阜民财，形物力，圣志干干兮夕惕。",
            "金扉玉宇丽皇居，鳯藻鸾踪辉乐石。",
            "龟趺螭首建灵辰，鹊尾龙香奉至神。",
            "日转翠华临阁道，天旋丹仗复钩陈。",
            "缙绅茂宠兮踰三接，羽卫鸿仪兮备九宾。",
            "琼觞传满兮均尧酒，柏殿赓飏兮洽汉臣。",
            "奉若灵心弥翼翼，布昭醲化愈淳淳。"
        ],
        "title": "奉和御制崇政殿宴从臣",
        "id": "7ba39d75-b7d5-4493-aa44-5b460b666aa7"
    },
    {
        "author": "夏竦",
        "paragraphs": [
            "黼帐夜分常监寐，鳯轩端委敷文治。",
            "肇建元封陟介丘，寖寻毖祀临汾水。",
            "茂烈馨香久际天，精心励翼弥恭已。",
            "体道推仁洽惠和，斵凋归厚蠲华侈。",
            "怀柔四貊尽来庭，边圉无尘似平砥。",
            "尧德钦明惇茂族，汉条寛大措祥刑。",
            "永观禹画同文轸，更伫虞巡审量衡。",
            "睿政无为犹日慎，布昭谟训掩汤铭。"
        ],
        "title": "奉和御制为政歌",
        "id": "d295deaf-099e-4929-9f2d-1e85b18ce066"
    },
    {
        "author": "夏竦",
        "paragraphs": [
            "皇家兮仙祖，上世兮圣神。",
            "承云兮分治，驾羽兮临民。",
            "诞昭兮馨烈，高陟兮元真。",
            "载乘土运临三古，属象羲农振遐武。",
            "爰炳明灵陟上苍，绵绵圣绪庆悠长。",
            "既积仁兮累德，爰振耀兮流芳。",
            "罄二仪兮垂祐，弥万祀兮开祥。",
            "巍巍烈祖兮膺宸历，御瑶图兮建鼇极。",
            "东征西怨兮振羣黎，下舞上歌兮康庶国。",
            "优游亮直显敦仁，锡羡休嘉符拓迹。",
            "四貊名王尺组羁，九涯远道安车适。",
            "圣功耆定实登三，方賮骏奔惟旅百。",
            "赫赫神宗廓帝纮，昭广运兮洽和平。",
            "礼适素青兮沿夏子，化归醲粹兮复胥庭。",
            "宪六学兮昭地纬，事七庙兮奉天经。",
            "震叠威霆兮踰朔幕，汪洋惠露兮浃编氓。",
            "偃节灵台兮黜武，漏鱼寛网兮蠲刑。",
            "三叶缉熙兮隆绍继，皇穹右序兮隤繁祉。",
            "徘徊飇歘兮授元符，焜燿樵蒸兮修茂礼。",
            "思文成颂兮迪先谋，多黍申歌兮昭乐岁。",
            "参侔开阖已无为，虔巩盈成弥若厉。",
            "惟寤寐兮符通，实天人兮合契。",
            "降僊驭兮自三清，谕灵源兮踰百世。",
            "遐锡鸿休茂本枝，永符盛德昭明类。",
            "荐徽册，致清衷，斋明兮显至。",
            "款太空，告繁禧，监观兮斯暨。",
            "对越兮储精，聿怀兮忘寐。",
            "舄奕千龄播德芬，钦崇茂典协经纶。",
            "神化有开彰密命，庆基无际等高旻。"
        ],
        "title": "奉和御制奉先歌",
        "id": "2baeb1ad-e583-485c-9ae2-023014d04175"
    },
    {
        "author": "夏竦",
        "paragraphs": [
            "制之精兮汉宫之双管，锋之妙兮赵国之修毫。",
            "自承掌握济羣用，觚与椠兮难施劳。",
            "古今罔不达，淑慝将何逃。",
            "深仰玉蟾均砚滴，讵惭金马制书刀。",
            "颉皇观迹虫篆兴，纤端积润八体成。",
            "写图始告姬公瑞，错宝终传路扈名。",
            "上圣惟聪炳帝文，宸章奎画冠生民。",
            "洒翰翠珉垂睿式，珥彤丹地宠儒臣。"
        ],
        "title": "奉和御制笔歌",
        "id": "c283c275-2a0b-4d54-bedb-ba0b4374b49c"
    },
    {
        "author": "夏竦",
        "paragraphs": [
            "南方潜璞出寒溪，沉沉紫蔚凝坚姿。",
            "两仪肖象磨砻异，三趾承隅琢餙奇。",
            "银带参华贡双阙，玉蟾分滴润圆池。",
            "微波澄淡当晴景，旌旗半浸龙蛇影。",
            "轻浮春絮拂犀干，微动日华明绮井。",
            "蘂简交辉九禁深，玉枝斜照中宵永。",
            "列璇台兮今得地，迩清光兮叶灵契。",
            "宣丝旨兮扬圣谟，赞云章兮熙睿志。",
            "弥彰盛德冠生民，务以文明化兆人。"
        ],
        "title": "奉和御制砚歌",
        "id": "8c016149-6dbc-42de-9adc-b2ca9c0619d1"
    },
    {
        "author": "夏竦",
        "paragraphs": [
            "昔造图书兮纪方志，铅黄丹漆兮初为贵。",
            "后世增华兮迈昔贤，松烟布色兮明且妍。",
            "一枝均赐官仪备，九子分形吉礼全。",
            "写功咏德盈缃帙，体物缘情徧绮牋。",
            "阴山潜璞兮琢金池，相须艺圃兮事攸宜。",
            "湘川青管兮束圆锋，并列璇台兮用本同。",
            "垂大训，述微言，孔墨之教兮长存。",
            "腾藻翰，赞仪形，渊云之妙兮惟精。",
            "上圣敦仁崇俭约，厥篚珍奇诏皆却。",
            "唯许隃糜岁贡臻，式彰文德化生民。"
        ],
        "title": "奉和御制墨歌",
        "id": "71f6af33-65ba-4fee-b92f-ad0f19ff0f78"
    },
    {
        "author": "夏竦",
        "paragraphs": [
            "先天密命启祯期，侯日灵文降紫闱。",
            "恭馆靖尊妙化，帝居斋祓拥纯禧。",
            "勒鸿昭姓增梁甫，报本祈年款魏脽。",
            "真御下临彰日监，嘉生诞降示天随。",
            "丕承宝绪增寅畏，惠迪灵猷务肃祇。",
            "国阳郊报尊天位，钦奉后祇将合祭。",
            "仁里爰瞻严父祠，徐銮式徇黎萌意。",
            "攸司经始兮载严，象物应斯兮绍至。",
            "荧煌先道兮珍符，焕衍参涂兮藻卫。",
            "真场合奏兮笙镛，灵阯钦柴兮圭币。",
            "三气晬容兮仰觌，八景飞舆兮降格。",
            "青祺简简兮渊冲，瑞命禳禳兮山积。",
            "合饮谯城洽睿慈，仁风溥畅宣和怿。",
            "制畿睢水焕先谟，惠露汪洋敷润泽。",
            "纳贾陈诗兮总旧章，念功继绝兮昭明德。",
            "近甸回衡景念新，太宫归格物华春。",
            "太和充郁层霄外，协气周流率土滨。",
            "穆穆天章腾圣域，巍巍道荫庇生民。",
            "体元化，叙彝伦，顺则兮穹旻。",
            "观秘奥，守精真，谨度兮声身。",
            "四貉兮来同，千龄兮应会。",
            "甘实兮积中，英蕤兮发外。",
            "皇哉曼寿保丕基，青简遐昭帝者仪。",
            "道冠周诗心翼翼，功踰夏载日孜孜。"
        ],
        "title": "奉祀礼毕还京",
        "id": "ae1bb9d9-a6a9-4cbe-b2e4-8b487b229b93"
    },
    {
        "author": "夏竦",
        "paragraphs": [
            "祝圣清场初展礼，鸿都向晓彰繁祉。",
            "郁郁纤枝正后凋，瀼瀼瑞采俄雰委。",
            "吉云五色比还疏，况是严冬岁律余。",
            "承以玉杯甘若蜜，凝于翠幄皎如珠。",
            "荐宸居，称寿酒，宣大庆兮仰归元首。",
            "香馥馥，斾央央，建灵坛兮茂对多祥。",
            "天心信与人心会，诞节将临遽霑霈。",
            "式昭真荫祚君王，永锡遐龄齐覆载。"
        ],
        "title": "奉和御制玉清昭应宫甘露歌",
        "id": "abf15881-8b1c-4f1c-906f-eb5b008b3b5f"
    },
    {
        "author": "夏竦",
        "paragraphs": [
            "赫赫穹符迪庆基，巍巍真绪拥繁禧。",
            "控飚灵御传天意，候日珍文告帝期。",
            "奉诣乔丘彰锡祉，胙壤濑乡修茂礼。",
            "宸闱薰祓款云舆，戎候耕耘櫜象弭。",
            "纪号惟新岁历呈，三元初吉协休辰。",
            "徽册奉天熙事蒇，丕名尊祖皇仪展。",
            "太宫荐鬯孝思伸，阳位升烟鸿庆远。",
            "瑞应纷纶百福同，寅威宝命务尊崇。",
            "布宣精意诚明显，申饬攸司宪度隆。",
            "将披秘蕴昭灵契，欲使万方知帝意。",
            "肆眚端门诏毕旋，灵场预启百枝燃。",
            "夙陈路寝敷瑶席，躬荐真香奏瑞烟。",
            "三辰淳耀居斋室，阶满祥蓂当望日。",
            "大裘陟降既登歌，羣后延登皆上笏。",
            "元辅披縢圣训扬，枢臣援翰宝文彰。",
            "有虞出洛龟休跃，唐氏衘图鳯罢翔。",
            "辞若洞章皆擿句，字如龙篆宛分行。",
            "森沉虎斾严真卫，肃穆珠旒增洁志。",
            "敬受丹书岂易侔，式旌玉刻诚难继。",
            "修修羽帐降星辰，杳杳飚斿驻圣真。",
            "庭际烟霞辉晔晔，天中鸾鹤羽兟兟。",
            "微密妙言爰备举，庞鸿盛则已宣臻。",
            "一一嘉猷保元后，谆谆深旨为含生。",
            "写成别笈缄藏密，荐献礼周弥袭吉。",
            "恍恍真心显道枢，穰穰景佑归宸历。",
            "升闻璿宙洽神欢，昭纪琅函为睿式。",
            "万灵潜卫极寅威，九序相趋皆励翼。",
            "绵宇弥隆清浄风，虚晨益鍳馨香德。",
            "岂独飞英冠百王，祗延道荫永欢康。",
            "薰絃濬发南风咏，丕显清衷报彼苍。"
        ],
        "title": "奉和御制宣读天书",
        "id": "dcd6bc8c-ca01-4ee9-ac06-e7e3db0ea6b1"
    },
    {
        "author": "夏竦",
        "paragraphs": [
            "朱辂乘时兮出晓烟，飞梁承幸兮斗城边。",
            "幔省荫堤兮杨叶闇，星旄藻岸兮物华妍。",
            "珠网金铺兮豫章馆，风樯桂楫兮木兰船。",
            "象潢仪汉兮澄波远，激水寻橦兮妙戯全。",
            "伫帝晖兮凝制跸，人焕衍兮欢心逸。",
            "嘉流景兮延迩臣，乐清明兮丽新曲。"
        ],
        "title": "奉和御制幸金明池",
        "id": "bc5aaa7c-5458-4ce0-b655-bd87a2732e05"
    },
    {
        "author": "夏竦",
        "paragraphs": [
            "紫皇宴服出瑶台，仗下凉宵水殿开。",
            "初月上絃光汎灔，横河案户势徘徊。",
            "扇分兰露侵衣滴，帘卷天香拂帐来。",
            "阁道森沉飞绛节，龙璈鳯吹凌霄发。",
            "琥车缥缈际烟浔，釦砌迢遥望云阙。",
            "百子池深列宿分，九微灯淡纤尘绝。",
            "云屏轻箑贯双针，彩缕萦风势不任。",
            "露挹琼苏敷碧席，明霞照地光无极。",
            "西汉元封五叶时，猗兰云辇会真期。",
            "何如法坐嘉蕃熟，高振薰絃播缉熙。"
        ],
        "title": "奉和御制七夕",
        "id": "b411a000-81b7-4ae2-8177-48ea03b51e43"
    },
    {
        "author": "夏竦",
        "paragraphs": [
            "城上危楼高缥缈，城下澄江复相绕。",
            "有时漾影入中流，俯看鱼游仰飞鸟。",
            "近楼多少未行舟，满江落花洒汀洲。",
            "人同江狎不怕浪，登楼对酒弹箜篌。",
            "大别山头白云起，金口渡边雨如洗。",
            "半钩新月上孤城，还照高楼与江水。",
            "晴江依旧泻浔阳，黄鹤无由归故乡。",
            "一声玉笛起何处，燕扑阑干花影长。"
        ],
        "title": "黄鹤楼歌",
        "id": "650ab7a7-1282-44ec-a720-ce93b8e1eb50"
    },
    {
        "author": "夏竦",
        "paragraphs": [
            "清江涵德泽，嘉瑞效灵龟。",
            "巢叶形偏小，如金色最奇。",
            "玉灵惭异质，绎属近幽姿。",
            "骑置遥承献，观图仰帝祺。"
        ],
        "title": "三月施州进金色小龟",
        "id": "5c9b4b69-0a05-4b2e-9fbf-f5c6aed2b750"
    },
    {
        "author": "夏竦",
        "paragraphs": [
            "仙祠成秘殿，远郡在卢阳。",
            "旭日初流景，卿云忽降祥。",
            "三枝分玉叶，五色照琳房。",
            "元后成真荫，钦柴报上苍。"
        ],
        "title": "大中祥符七年七月锦州奏天庆观修圣祖殿毕五色云三朵各方丈余见于殿上",
        "id": "eb28e17e-b5eb-4298-b43e-4066b0cb4225"
    },
    {
        "author": "夏竦",
        "paragraphs": [
            "宝箓标嘉节，需云锡惠筵。",
            "烈晖腾爱景，瑞彩拟非烟。",
            "焜燿璿霄外，轮囷绛阙前。",
            "居歆方屡告，伟兆溢祥编。"
        ],
        "title": "八年正月天庆节上清宫行香锡庆院御筵日扬辉有非烟非雾之云",
        "id": "ddbf9115-787b-48b1-aa69-710307f7c213"
    },
    {
        "author": "夏竦",
        "paragraphs": [
            "四明开奥壤，三秀发灵芝。",
            "如盖殊形耸，无根瑞气滋。",
            "晨敷台岭异，日茂下房奇。",
            "善气方回复，充图献玉墀。"
        ],
        "title": "明州进芝草并图",
        "id": "2fa45b25-f83d-44ea-8a99-3ca2f466d784"
    },
    {
        "author": "夏竦",
        "paragraphs": [
            "陶唐明历象，茂气与天通。",
            "举正分星度，归余定岁功。",
            "孟陬名不殄，南正道弥隆。",
            "自此垂三代，循环协大中。"
        ],
        "title": "奉和御制读史记诗  其一",
        "id": "a461d6fe-fcf8-4175-93ee-1e448a5b7f31"
    },
    {
        "author": "夏竦",
        "paragraphs": [
            "昭昭齐鲁事，千载著良箴。",
            "欲辨为邦体，先观布政心。",
            "变民非远略，从简是徽音。",
            "北面无余意，诚因惠物深。"
        ],
        "title": "奉和御制读史记诗  其二",
        "id": "0554fb55-afee-4da7-be9d-c242d56a1b8f"
    },
    {
        "author": "夏竦",
        "paragraphs": [
            "汉武将从禅，须如亟释兵。",
            "甘泉诚毖祀，乔岳纪尊名。",
            "加礼崇休祉，修封盖号荣。",
            "岂同承帝箓，肆觐正权衡。"
        ],
        "title": "奉和御制读史记诗  其三",
        "id": "e896802a-89f8-4c76-ab04-5def6a17999f"
    },
    {
        "author": "夏竦",
        "paragraphs": [
            "酂侯依日月，天汉叙隆昌。",
            "迈德居三杰，观时定九章。",
            "过因王尉辩，功赖鄂君扬。",
            "终以同心美，清宁赞后王。"
        ],
        "title": "奉和御制读前汉书  其一",
        "id": "f6c13c9c-28b9-452b-b3ac-e59a8d993d36"
    },
    {
        "author": "夏竦",
        "paragraphs": [
            "子房天授汉，不战道尤尊。",
            "秘法盈编受，危机借箸论。",
            "避封昭止足，辟谷厌尘喧。",
            "莫讶萧规茂，从容有绪言。"
        ],
        "title": "奉和御制读前汉书  其二",
        "id": "2a81e243-9ddf-4f54-aa78-ff9a7ce7542f"
    },
    {
        "author": "夏竦",
        "paragraphs": [
            "高祖寛仁主，淮阴变诈才。",
            "设坛诚有礼，推食本无猜。",
            "怀惠初颙若，夸功抑殆哉。",
            "何如中正者，千载仰高裁。"
        ],
        "title": "奉和御制读前汉书  其三",
        "id": "9adc369d-a012-4880-a9f7-897f3c3265ca"
    },
    {
        "author": "夏竦",
        "paragraphs": [
            "明帝章朝物，三雍复旧常。",
            "籝金赏西域，雅乐奏南阳。",
            "拜老鸿徽茂，祈农盛典彰。",
            "珍符昭美应，献寿表隆昌。"
        ],
        "title": "奉和御制读后汉书诗  其一",
        "id": "9a3a1231-b2c0-4196-9348-6f4aaef3e62e"
    },
    {
        "author": "夏竦",
        "paragraphs": [
            "独行惩浇俗，嘉名动远荒。",
            "至诚祈夏雨，严意励冬霜。",
            "果行推陵险，丰规叹履方。",
            "孤高惟大逊，寿考茂祺祥。"
        ],
        "title": "奉和御制读后汉书诗  其二",
        "id": "bfea01d4-265a-4ca9-9d1f-af65a558091c"
    },
    {
        "author": "夏竦",
        "paragraphs": [
            "昭公详汉律，求比礼三千。",
            "刻敝深文息，寛平治德全。",
            "芳猷宣辅弼，余庆茂忠贤。",
            "方验来嘉瑞，仁矜理最先。"
        ],
        "title": "奉和御制读后汉书诗  其三",
        "id": "561c690a-7217-4657-87ad-73753becf8f6"
    },
    {
        "author": "夏竦",
        "paragraphs": [
            "白马当涂兆，黄家得岁兴。",
            "金符威既重，玉版事堪凭。",
            "汉火承前运，谯龙合旧徴。",
            "青云开后叶，下武倍兢兢。"
        ],
        "title": "奉和御制读三国志诗  其一",
        "id": "b2eac2ee-1678-4667-81aa-6d1d1d888eee"
    },
    {
        "author": "夏竦",
        "paragraphs": [
            "许昌功未逞，江表地初平。",
            "汉帝居非远，吴侯志欲迎。",
            "壮图虽未遂，嘉虑实惟精。",
            "终阙尊崇礼，何关慎器名。"
        ],
        "title": "奉和御制读三国志诗  其二",
        "id": "e62d716b-13b9-4156-8a33-0e8e071f9497"
    },
    {
        "author": "夏竦",
        "paragraphs": [
            "家乘桑盖瑞，国富卧龙才。",
            "汉水神晖彻，灵图密命开。",
            "横天嘉气应，继日景云来。",
            "傥乏英雄器，三分亦殆哉。"
        ],
        "title": "奉和御制读三国志诗  其三",
        "id": "90743242-9338-4b81-8f0a-09b20c398b78"
    },
    {
        "author": "夏竦",
        "paragraphs": [
            "安石陵霞致，清言振玉音。",
            "鸿勋济世久，厚德感人深。",
            "朱组虽然袭，虚舟岂易沉。",
            "东山高志在，潇洒谢尘襟。"
        ],
        "title": "奉和御制读晋书  其一",
        "id": "ca13a259-fc4b-4a22-8981-d8e93abf8726"
    },
    {
        "author": "夏竦",
        "paragraphs": [
            "李重推清雅，初传友爱名。",
            "嘉言为时发，大谊傅经明。",
            "崇德诚堪慕，修身岂易倾。",
            "留心众才举，千载仰铨衡。"
        ],
        "title": "奉和御制读晋书  其二",
        "id": "78b2cd84-c399-4cd4-8563-dd95e5028b5b"
    },
    {
        "author": "夏竦",
        "paragraphs": [
            "士行勤武力，机鉴信良哉。",
            "国赖桓文业，人推葛陆才。",
            "殊祥双鹤至，吉梦八门开。",
            "终始全高节，诚因左翼推。"
        ],
        "title": "奉和御制读晋书  其三",
        "id": "2a464bbe-f56b-4285-addf-594bcd9266f0"
    },
    {
        "author": "夏竦",
        "paragraphs": [
            "汉宗开圣绪，得岁与周同。",
            "金石终移律，山河始誓功。",
            "飞名传秘记，嘉谶起游童。",
            "能使奸豪讋，诚为一世雄。"
        ],
        "title": "奉和御制读宋书  其一",
        "id": "95eb8bf4-58cb-4f18-9f37-3f99f5033372"
    },
    {
        "author": "夏竦",
        "paragraphs": [
            "镇恶才明举，英雄想冠时。",
            "推锋平内侮，直指定西陲。",
            "向使鸿勋就，宁忧霸业衰。",
            "如何丧方召，遗烈漫伤咨。"
        ],
        "title": "奉和御制读宋书  其二",
        "id": "dba79810-97a5-4939-a849-43aec94d478e"
    },
    {
        "author": "夏竦",
        "paragraphs": [
            "猛奴多勇槩，大矟事戎征。",
            "新蔡凶围陷，鱼梁寇垒倾。",
            "溯风轻古法，间道贵奇兵。",
            "懋赏宜开府，番禺已尽平。"
        ],
        "title": "奉和御制读陈书  其一",
        "id": "e909cd5c-0b55-4884-aa23-86d14ec714b1"
    },
    {
        "author": "夏竦",
        "paragraphs": [
            "灵洗虽骁勇，忠规讵可轻。",
            "石城尝力战，黟歙本连盟。",
            "京口殊勋茂，临川叛寇惊。",
            "既能明号令，何惜务寛平。"
        ],
        "title": "奉和御制读陈书  其二",
        "id": "cca53dab-2058-456d-8b95-1bac432d5639"
    },
    {
        "author": "夏竦",
        "paragraphs": [
            "伟哉登国世，灵武定戎兵。",
            "拓土能图大，求才实励精。",
            "公侯新爵重，台省旧风清。",
            "自匪谟长世，鸿图岂易成。"
        ],
        "title": "奉和御制读后魏书  其一",
        "id": "6e1017d8-30a0-45ef-84f3-8dfcdcb5d8f7"
    },
    {
        "author": "夏竦",
        "paragraphs": [
            "高祖寛仁主，哀矜信有余。",
            "严刑几尽措，黎庶获安居。",
            "旧法躬刊定，繁文再刬除。",
            "既平财谒路，清白励簪裾。"
        ],
        "title": "奉和御制读后魏书  其二",
        "id": "aef18859-bda7-48be-88c0-54523098e819"
    },
    {
        "author": "夏竦",
        "paragraphs": [
            "真君昭密命，纪号表兴隆。",
            "瑞著洪河外，文成翠石中。",
            "帝名传祖祢，历数感王公。",
            "三五方兴运，明符事亦同。"
        ],
        "title": "奉和御制读后魏书  其三",
        "id": "572ba2e0-e609-4c46-8f3f-e64c9828b9ec"
    },
    {
        "author": "夏竦",
        "paragraphs": [
            "段氏推忠武，论兵特造微。",
            "历朝功并建，诸将令咸依。",
            "重位无矜色，高门有德辉。",
            "当时勋贵族，孰不仰家肥。"
        ],
        "title": "奉和御制读北齐书  其一",
        "id": "98495aa8-7607-4c1d-b069-bdc1d86d3941"
    },
    {
        "author": "夏竦",
        "paragraphs": [
            "咸阳诚赳赳，倚任极维师。",
            "贵势隆门绪，忠诚翼帝基。",
            "享年常戒满，避宠或兴咨。",
            "不学良无愧，嘉名已自垂。"
        ],
        "title": "奉和御制读北齐书  其二",
        "id": "cfdfa10e-f18f-4c59-95fe-dcaba205f1f8"
    },
    {
        "author": "夏竦",
        "paragraphs": [
            "思道怀廉慎，童年类老成。",
            "郡豪尝讋服，边寇亦清平。",
            "临难输忠节，辞荣保令名。",
            "贤哉蹈仁义，举世可为程。"
        ],
        "title": "奉和御制读后周书  其一",
        "id": "64fe659a-6abd-4076-ae65-d1aad3316989"
    },
    {
        "author": "夏竦",
        "paragraphs": [
            "南荆推德厚，千里远从师。",
            "奥识通三教，清声冠一时。",
            "就招虽暂至，恋本固难移。",
            "故老称前事，儒宗道益滋。"
        ],
        "title": "奉和御制读后周书  其二",
        "id": "6aaa0efb-c914-437d-a4b5-85a876126b89"
    },
    {
        "author": "夏竦",
        "paragraphs": [
            "迁哲承华绪，深谋事战征。",
            "艰危思大节，慷慨得羣情。",
            "惠爱均戎旅，威名震敌城。",
            "江陵摧寇势，宵遁赖奇兵。"
        ],
        "title": "奉和御制读后周书  其三",
        "id": "575869a2-efef-4aa8-aa3c-4675169b1f67"
    },
    {
        "author": "夏竦",
        "paragraphs": [
            "里仁怀远度，大雅擅嘉名。",
            "制礼通时变，求书赞治平。",
            "推心清选举，从俭化黎氓。",
            "终始承恩遇，芳猷冠老成。"
        ],
        "title": "奉和御制读隋书  其一",
        "id": "684b2185-929a-4ffa-adb0-f896af484fb0"
    },
    {
        "author": "夏竦",
        "paragraphs": [
            "荣定诚嘉器，攀鳞属盛时。",
            "赏劳恩特异，知足志惟熙。",
            "壮节承昭感，崇基保燕诒。",
            "但能思卫霍，自可比蓍龟。"
        ],
        "title": "奉和御制读隋书  其二",
        "id": "0f8c79db-f4fa-472b-b247-b473530ac2b9"
    },
    {
        "author": "夏竦",
        "paragraphs": [
            "子盖怀英断，南荒久驻留。",
            "清通承眷奖，恭顺望巡游。",
            "异宠荣乡党，丹诚破寇仇。",
            "边民思旧爱，刻石在西州。"
        ],
        "title": "奉和御制读隋书  其三",
        "id": "14e1275c-0775-4463-ae9b-54ef01edb4f9"
    },
    {
        "author": "夏竦",
        "paragraphs": [
            "天祚文皇德，元成雅道施。",
            "纳忠裨阙政，偃革致昌期。",
            "宴喜刀方解，人亡鉴遽隳。",
            "数行遗奏在，犹可动神祗。"
        ],
        "title": "奉和御制读唐书  其一",
        "id": "f7f0bb50-42d2-4e0d-aff7-68fdd27b5cc9"
    },
    {
        "author": "夏竦",
        "paragraphs": [
            "哲辅延清问，元和致治平。",
            "从人成庶务，求瘼济羣氓。",
            "务远能无怠，求材可倚成。",
            "乃知虞舜德，恭已固难名。"
        ],
        "title": "奉和御制读唐书  其二",
        "id": "21dee3f2-8904-4deb-a116-e373b73b2c0c"
    },
    {
        "author": "夏竦",
        "paragraphs": [
            "贤哉段忠烈，振迹自邠宁。",
            "动必怀刚毅，何尝废典刑。",
            "英规方贯古，乐石谅难铭。",
            "密议初如用，艰危岂易形。"
        ],
        "title": "奉和御制读唐书  其三",
        "id": "946c6f3f-78cd-445f-954e-c6a46cf44255"
    },
    {
        "author": "夏竦",
        "paragraphs": [
            "李唐危汉祚，巢寇盛黄巾。",
            "嘉士逢多难，忠言变逆伦。",
            "决疑归大顺，定策戮奸臣。",
            "宜享崇高赠，千年道更新。"
        ],
        "title": "奉和御制读五代梁史  其一",
        "id": "bfd4241d-8d46-4858-b38f-67067a728e1d"
    },
    {
        "author": "夏竦",
        "paragraphs": [
            "赞贞怀武鸷，转鬬历炎凉。",
            "诚感泉源异，兵严士庶康。",
            "临危见忠愤，对敌擅威强。",
            "终始心无改，遗言更可伤。"
        ],
        "title": "奉和御制读五代梁史  其二",
        "id": "4f85f7ad-5937-4844-8b86-7b83675f63cd"
    },
    {
        "author": "夏竦",
        "paragraphs": [
            "燕赵生奇士，仇方决志平。",
            "十年常竭节，一剑早知名。",
            "自取河南镇，终辞霸府兵。",
            "飞鹰昭庆路，穷达有高情。"
        ],
        "title": "奉和御制读五代史后唐史  其一",
        "id": "b39878e2-4d03-4082-8fbe-dbae66a692e2"
    },
    {
        "author": "夏竦",
        "paragraphs": [
            "长兴秉钧者，子晦道攸隆。",
            "刚介昌言远，忠清茂泽丰。",
            "懿文常体道，妙略早从戎。",
            "可惜亏同德，当年阻建功。"
        ],
        "title": "奉和御制读五代史后唐史  其二",
        "id": "b7b0580f-abfc-43d6-8bc6-1062147e1938"
    },
    {
        "author": "夏竦",
        "paragraphs": [
            "子文怀妙识，奥学洞天常。",
            "恬淡游莲幕，谦虚践玉堂。",
            "至仁周仆御，大雅变词章。",
            "慎默诚无怠，危机可尽防。"
        ],
        "title": "奉和御制读五代晋史  其一",
        "id": "6f2a55bb-2dcc-42ec-8ad0-d2c3d0383aa8"
    },
    {
        "author": "夏竦",
        "paragraphs": [
            "大雅怀忠孝，当年效战征。",
            "询谋无败事，临敌有奇兵。",
            "安陆祅狂殄，宗城寇难平。",
            "察廉能恻下，何患政难成。"
        ],
        "title": "奉和御制读五代晋史  其二",
        "id": "42d952a2-9a59-4f2c-8fd1-7be32ef65e6e"
    },
    {
        "author": "夏竦",
        "paragraphs": [
            "危邦有贤哲，力战镇州平。",
            "革弊还疲庶，从寛悦众情。",
            "爱人惟责已，徇节几忘生。",
            "青史惟馨在，千年仰令名。"
        ],
        "title": "奉和御制读五代汉史  其一",
        "id": "a7993716-c7eb-4d83-be5e-38144b1acb50"
    },
    {
        "author": "夏竦",
        "paragraphs": [
            "求益诚贤牧，廉平致乐康。",
            "欢谣腾近辅，盛典茂徽章。",
            "旧相亲褒记，黎民竞感伤。",
            "丰碑应不朽，千载咏惟良。"
        ],
        "title": "奉和御制读五代汉史  其二",
        "id": "3f8d094d-11d3-4944-b733-97f8d282b820"
    },
    {
        "author": "夏竦",
        "paragraphs": [
            "文懿艰危际，虚心自晏宁。",
            "依违惭问战，闲淡贵无刑。",
            "镇俗惩浮躁，尊儒镂典经。",
            "忠诚亏美谥，良足愧幽灵。"
        ],
        "title": "奉和御制读五代周史  其一",
        "id": "884b27ba-604e-4c93-8278-968b877598cb"
    },
    {
        "author": "夏竦",
        "paragraphs": [
            "文伯怀明识，英规世所推。",
            "济时陈策画，急用备论思。",
            "隘郭爰增广，烦音亦改为。",
            "温恭非不济，感遇志如兹。"
        ],
        "title": "奉和御制读五代周史  其二",
        "id": "68d4a5cd-45f6-4613-ab27-28905e5c4499"
    },
    {
        "author": "夏竦",
        "paragraphs": [
            "中春遘初吉，嘉节著芳名。",
            "习习微和扇，欣欣万物荣。",
            "云融才化鹤，谷暖已迁莺。",
            "朝野多欢日，风谣会颂声。"
        ],
        "title": "奉和御制中和节",
        "id": "aade062c-b409-4d82-9091-20d7e71a92ba"
    },
    {
        "author": "夏竦",
        "paragraphs": [
            "禁门乘晓会，宴豆示慈伸。",
            "激水龙腾久，仪韶鳯降频。",
            "云章流汉筑，衢酒洽尧民。",
            "百辟皆星拱，兢兢奉北辰。"
        ],
        "title": "奉和御制会庆殿宴",
        "id": "7c8d10c7-e8e0-4c13-ac29-e79f14f52047"
    },
    {
        "author": "夏竦",
        "paragraphs": [
            "平乐初正月，虚晨荐号时。",
            "瑞场燔碧币，僊骥驻霜仪。",
            "烟顶方遥辨，星精想下闚。",
            "天门俄翼去，杳霭瑞烟披。"
        ],
        "title": "二月昭州奏正月一日设醮上玉皇表烧钱次有鹤一只翺翔久之西北去",
        "id": "ee53420b-060f-47ee-9b09-3a3196bce282"
    },
    {
        "author": "夏竦",
        "paragraphs": [
            "顾步方塘上，西郊日渐曛。",
            "归心临远渡，晚色在闲云。",
            "垅势蜂腰接，谿流鷰尾分。",
            "田歌知有意，丰美谢明君。"
        ],
        "title": "野步",
        "id": "d9c58e87-e0a2-4f29-ba75-fd686111e48f"
    },
    {
        "author": "夏竦",
        "paragraphs": [
            "半庭残月在，江郡鼓声初。",
            "秋气满南国，晓云高太虚。",
            "负霜鸿翼健，含雾橘花疏。",
            "此景无人共，朝阳入敝庐。"
        ],
        "title": "秋晓",
        "id": "c6c613a4-3b5e-46ab-866c-b2fb29bfca29"
    },
    {
        "author": "夏竦",
        "paragraphs": [
            "剡东溪溜合，一派贯天台。",
            "白鸟蒙滩下，青山倚岸回。",
            "波心晴景动，渡口晚烟开。",
            "咫尺通沧海，千帆自去来。"
        ],
        "title": "灵溪",
        "id": "1757d373-38c9-47ed-9e5a-3bc10ed07751"
    },
    {
        "author": "夏竦",
        "paragraphs": [
            "天骥何年往，龙泓此地存。",
            "空余曳练色，莫辨褭蹄痕。",
            "赴海妨苔甃，涵虚碍竹轩。",
            "会当逢禹凿，始可见鸿源。"
        ],
        "title": "马跑泉",
        "id": "da486cd0-b46d-4821-bc26-eb9526e24f27"
    },
    {
        "author": "夏竦",
        "paragraphs": [
            "驱马天台路，悠悠渐向晨。",
            "云开忽见寺，山尽偶逢人。",
            "细雨疏篁长，微烟古木春。",
            "行行遥驿道，落吹起轻尘。"
        ],
        "title": "天台道中",
        "id": "6a035365-6086-4e35-a1b7-fd2cbb0a4402"
    },
    {
        "author": "夏竦",
        "paragraphs": [
            "断涧横幽石，苍苔古木阴。",
            "欹危接山腹，迢逓过云心。",
            "峭壁峙千仞，飞流下万寻。",
            "秦人若驱策，蓬岛路非深。"
        ],
        "title": "石梁",
        "id": "13fc88dd-b808-438b-a540-a5e0af5f3f62"
    },
    {
        "author": "夏竦",
        "paragraphs": [
            "雨霁吴城晚，谿泉四散流。",
            "禽归半峰树，人在夕阳楼。",
            "国望分江海，星躔次斗牛。",
            "堪嗟兴废地，千载有闲愁。"
        ],
        "title": "晚望",
        "id": "e2cd2404-95fb-4ec7-bf50-167245411854"
    },
    {
        "author": "夏竦",
        "paragraphs": [
            "新霜脱衰叶，寒日下疏篷。",
            "岸细低疑尽，波平阔似空。",
            "桥通越谿水，帆带剡川风。",
            "何处鸣箫鼓，丛祠杳霭中。"
        ],
        "title": "鉴湖晚望",
        "id": "f63b6dca-4890-4fc5-95dd-82c63da107fe"
    },
    {
        "author": "夏竦",
        "paragraphs": [
            "微阳下江树，秋叶泛残红。",
            "鴈背寒塘雨，帆争晚渡风。",
            "寺桥人倒影，渔径菊分丛。",
            "正是承平日，轻艘万派通。"
        ],
        "title": "舟行即事",
        "id": "bf10d341-adae-431c-88d7-6c43ce1a7f44"
    },
    {
        "author": "夏竦",
        "paragraphs": [
            "览古长江上，明时起叹嗟。",
            "水流吴国苑，花入野人家。",
            "夜气销龙剑，秋星见客槎。",
            "凄凉馆娃树，西日映平沙。"
        ],
        "tags": [
            "长江"
        ],
        "title": "吴中怀古",
        "id": "a889a61b-0d0f-43d1-9616-9f7415992e8c"
    },
    {
        "author": "夏竦",
        "paragraphs": [
            "鸟道寒藤结，洞门苍藓深。",
            "楼台在山畔，松桧出云心。",
            "土暖春长在，峰高月易沉。",
            "羽衣祠太乙，香冷石坛阴。"
        ],
        "title": "桐柏观",
        "id": "d24d577a-e6fb-488b-92cb-6f7b88411bd0"
    },
    {
        "author": "夏竦",
        "paragraphs": [
            "鹤版招幽士，龙墀袭茜袍。",
            "道因闲上得，名向隐中高。",
            "密地栖芸阁，清涂历谏曹。",
            "终南明月夜，松桧自萧骚。"
        ],
        "title": "喜种隐君授正言直馆",
        "id": "b3148527-31e5-41aa-a44e-e8dcb0d70590"
    },
    {
        "author": "夏竦",
        "paragraphs": [
            "天衢未得便，假道海边城。",
            "任大才胜器，官闲不称名。",
            "劝农吟少暇，忧物睡常轻。",
            "见说行春处，和风满斾旌。"
        ],
        "title": "赠海州使君",
        "id": "d4a75a33-31e2-42c4-aaea-2576afc1c4e2"
    },
    {
        "author": "夏竦",
        "paragraphs": [
            "俸轻官且冷，君喜在亲民。",
            "村路不闻犬，县城长似春。",
            "架高书少蠧，厅静隙无尘。",
            "考满留碑去，清风励后人。"
        ],
        "title": "赠县宰",
        "id": "0ba28ff1-e874-4175-be4e-d13a60518a2f"
    },
    {
        "author": "夏竦",
        "paragraphs": [
            "鳯鸟来为瑞，达人垂羽翰。",
            "语因希圣古，诗为惜名难。",
            "泰华僊标峻，江湖酒量寛。",
            "孤琴有舜曲，留我月中弹。"
        ],
        "title": "赠逸人",
        "id": "a6eda327-89ba-4a4f-ab1b-c1a4b5f04e1b"
    },
    {
        "author": "夏竦",
        "paragraphs": [
            "东观尝联袂，南州各退飞。",
            "同倾就日恋，先喜赐环归。",
            "旧业怀铅笔，晨装振彩衣。",
            "离絃有余思，凄切寄南徽。"
        ],
        "title": "送张学士赴阙",
        "id": "15036d04-239c-4023-8fd2-6171d86e235b"
    },
    {
        "author": "夏竦",
        "paragraphs": [
            "远指三川路，初辞六尚班。",
            "占星度危栈，叱驭下灵关。",
            "职亚铜符重，兵销玉帐闲。",
            "汉台谁视草，应待长卿还。"
        ],
        "title": "送益州同理张殿丞",
        "id": "51201c07-5130-4f6f-b422-43bd52cde318"
    },
    {
        "author": "夏竦",
        "paragraphs": [
            "圣主念元元，良臣选掖垣。",
            "紫墀分使节，红斾出都门。",
            "雪浅斜阳路，云深晚烧村。",
            "期年如报政，应许贺新恩。"
        ],
        "title": "送人出牧",
        "id": "929b3958-f41b-4058-ac54-3d8e582fb1c9"
    },
    {
        "author": "夏竦",
        "paragraphs": [
            "几驿苏台路，轻装转塞蓬。",
            "夜船千櫂月，寒酒一旗风。",
            "水闇菰蒲老，山明橘柚红。",
            "算君回首处，晓色五湖东。"
        ],
        "title": "秋日送人南游",
        "id": "484627f1-c589-4a56-a627-9034c9443e1c"
    },
    {
        "author": "夏竦",
        "paragraphs": [
            "旅程看驿道，西去兴何如。",
            "南国秋霖后，斜阳树影疏。",
            "野光飞翠羽，溪艶照红蕖。",
            "好去朝端客，人争草荐书。"
        ],
        "title": "秋日送人西上",
        "id": "66405277-eb38-4f67-82c9-4b22e1272a23"
    },
    {
        "author": "夏竦",
        "paragraphs": [
            "野色兼行色，长亭一送君。",
            "束书登古路，重茧踏寒云。",
            "山过天台小，溪临婺女分。",
            "流光须强学，当宁正崇文。"
        ],
        "title": "送人",
        "id": "76ee0b24-c138-423f-a19c-1c418215ed83"
    },
    {
        "author": "夏竦",
        "paragraphs": [
            "羣书架寒壁，庶事得从容。",
            "花木移诸寺，云泉借数峰。",
            "积阴春作雨，瘦竹老成筇。",
            "应笑南阳士，明朝久卧龙。"
        ],
        "title": "留题友人郊居  其一",
        "id": "46234247-541c-48fd-99ba-bf580622e44c"
    },
    {
        "author": "夏竦",
        "paragraphs": [
            "卜筑远朝市，著书成岁功。",
            "长云覆孤木，古道满清风。",
            "地胜花房异，山灵雨气通。",
            "纶巾不可恋，鹤版下关东。"
        ],
        "title": "留题友人郊居  其二",
        "id": "ee0fc640-2ca0-4c52-8866-7df31eed391d"
    },
    {
        "author": "夏竦",
        "paragraphs": [
            "安居近幽谷，井赋籍良田。",
            "圣代无深隐，家山不直钱。",
            "候耕看土脉，祈谷赛豚肩。",
            "城市知何处，疏钟隔暮烟。"
        ],
        "title": "代村叟",
        "id": "91ba73d7-4269-4e3c-8be7-2dbaef7a2c53"
    },
    {
        "author": "夏竦",
        "paragraphs": [
            "穿松渡双涧，宫殿五峰围。",
            "小院分寒水，高楼半落晖。",
            "叶从金地下，云向玉京飞。",
            "欲问西来意，谁传智者衣。"
        ],
        "title": "国清寺",
        "id": "25671bf4-0fae-4b11-8549-f8d318768fa1"
    },
    {
        "author": "夏竦",
        "paragraphs": [
            "是谁名作佛，何法谓之禅。",
            "恍惚起无象，逍遥出自然。",
            "有修皆障碍，欲问即攀缘。",
            "寄语猊牀客，心心不易传。"
        ],
        "title": "善慧师禅斋",
        "id": "9f192188-b8f0-42af-828d-654ff668f6e6"
    },
    {
        "author": "夏竦",
        "paragraphs": [
            "胜地访灵踪，层楼四槛风。",
            "远阴生旷野，午影转疏桐。",
            "涧水霞凝紫，谿烟日衬红。",
            "可怜秋思晚，相倚馆娃宫。"
        ],
        "title": "虎丘僧舍闲望",
        "id": "33c4318c-d877-4639-bb46-4042fa36a76b"
    },
    {
        "author": "夏竦",
        "paragraphs": [
            "朔吹凄寒序，繁英降美祥。",
            "润将膏露接，时契圣心彰。",
            "不夜蟾辉满，先春柳絮扬。",
            "龙沙度北野，鷴素失南乡。",
            "帝苑敷琼蘂，神池莹玉塘。",
            "薰絃俄发咏，风雅迈岐昌。"
        ],
        "title": "奉和御制瑞雪",
        "id": "bc04f94f-f975-48c9-9c69-e299bbe1298d"
    },
    {
        "author": "夏竦",
        "paragraphs": [
            "华景当凝煦，芳丛忽效奇。",
            "红房争并萼，缃叶竞骈枝。",
            "彩鳯双飞稳，霞冠对舞欹。",
            "游蜂时共翥，零露或交垂。",
            "胜赏回金跸，清香透黼帷。",
            "两宫昭瑞德，天意岂难知。"
        ],
        "title": "宣赐翠芳亭双头并蒂牡丹仍令赋诗",
        "id": "d50282fb-7f0b-4298-a551-f59cea352920"
    },
    {
        "author": "夏竦",
        "paragraphs": [
            "盛德灵谋协，元符宝字披。",
            "真宫肇高阁，精意感鸿禧。",
            "晓箭传初刻，朝阳吐半规。",
            "祥烟五色丽，嘉气九华滋。",
            "汎灔金光溢，扶疏玉叶垂。",
            "尧心膺眷佑，钦翼愈孜孜。"
        ],
        "title": "奉和御制玉清昭应宫天书阁瑞应",
        "id": "9b7aadca-e3e2-45cb-9e65-c15fd1d6700f"
    },
    {
        "author": "夏竦",
        "paragraphs": [
            "宸闱启瑞场，祗畏感穹苍。",
            "紫幄威神格，清宵景曜彰。",
            "霓旌承宇列，僊骥度云翔。",
            "肸蠁停霞辔，歆馨挹鳯觞。",
            "萝图千叶固，山寿万龄昌。",
            "玉籥流宸唱，函蒙播美祥。"
        ],
        "title": "奉和御制滋福殿清醮圣祖天尊大帝尊像瑞应",
        "id": "95ebd31a-56df-418f-810b-7d47ec73530b"
    },
    {
        "author": "夏竦",
        "paragraphs": [
            "斋明尊宝箓，祇肃建真场。",
            "上帝灵心显，中宵瑞羽彰。",
            "入丰惭美应，上雍喜嘉祥。",
            "彩仗留轻迹，彤霞混葆章。",
            "乍冲香馥郁，高映缭荧煌。",
            "云汉敷宸唱，繁禧浃万方。"
        ],
        "title": "奉和御制天书道场观神雀",
        "id": "eb3faa23-a15c-4722-b25c-f175e8d6d73c"
    },
    {
        "author": "夏竦",
        "paragraphs": [
            "文德洽隆平，蓬山蠧简盈。",
            "汉金方尽购，秦石谅难程。",
            "稽古承先志，宣猷聚世英。",
            "刊修百家备，䌷绎十年成。",
            "休沐当冬日，多欢奉相衡。",
            "岂期颁睿藻，何以报兹荣。"
        ],
        "title": "奉和御制册府元龟了毕",
        "id": "b20b38c7-21e9-4547-9d2a-9f536dfc7188"
    },
    {
        "author": "夏竦",
        "paragraphs": [
            "时巡将顺豫，吉礼协休成。",
            "先道真文肃，徐銮瑞气平。",
            "密都嘉荐备，太室令芳呈。",
            "清越锵金奏，斋庄俨翠缨。",
            "矞云朝荟蔚，花雪夜萦盈。",
            "焕衍昭繁祉，千龄表盛明。"
        ],
        "title": "奉和御制告玉清昭应宫太庙礼成",
        "id": "fdf50432-b45a-4ff4-a963-93c59623394d"
    },
    {
        "author": "夏竦",
        "paragraphs": [
            "宵晤灵猷显，彤庭藻卫臻。",
            "鳯舆回八景，龙斾驻三辰。",
            "太古仙仪接，虚皇密诲伸。",
            "天枝鸿绪远，殿翼旧规新。",
            "宝势承基壮，祥辉烛地频。",
            "丛楹虹带绕，彩制玉霄邻。",
            "致孝常尊祖，祈禠永庇民。",
            "巍巍扄禁内，亿载奉元真。"
        ],
        "title": "奉和御制真游殿成诗",
        "id": "7867552b-a4b2-483d-a248-f7c3e0a38af8"
    },
    {
        "author": "夏竦",
        "paragraphs": [
            "瘗玉祠真畤，还衡格閟宫。",
            "策勋恩已盛，合醵庆弥隆。",
            "法坐临双起，清音奏六同。",
            "羽毛秋色丽，簪绂晓光融。",
            "宠宴均尧酒，宸章起汉风。",
            "羣生遂凫藻，何以报层穹。"
        ],
        "title": "奉和御制大酺",
        "id": "73f4b600-5621-4e4d-86d7-9f61ee30b04b"
    },
    {
        "author": "夏竦",
        "paragraphs": [
            "上苑乘春启，奇花效祉新。",
            "连房红萼并，合干绿枝匀。",
            "翦献尊长乐，分颁宠辅臣。",
            "从游过水殿，凝跸近龙津。",
            "黼座临雕槛，文竿引翠纶。",
            "波香投桂饵，萍暖漾金鳞。",
            "湛露芳尊酒，钧天广乐陈。",
            "多欢千载遇，何以报严宸。"
        ],
        "title": "赏花钓鱼应制",
        "id": "62b3927f-deaa-4afe-84bf-e7dd043b38f1"
    },
    {
        "author": "夏竦",
        "paragraphs": [
            "禁籞阳和异，华丛造化殊。",
            "两宫方共治，双蘤故联跗。",
            "向日檀心并，承烟翠干孤。",
            "游蜂须并翼，凝露亦骈珠。",
            "晓槛香俱发，晴阶影对铺。",
            "君王重天贶，临写冠珍图。"
        ],
        "title": "延福宫双头牡丹",
        "id": "bc23ee29-0554-49f1-b2de-6f547ec24998"
    },
    {
        "author": "夏竦",
        "paragraphs": [
            "奉帝名园丽，翻阶淑艶鲜。",
            "一丛芳蘤绽，四朵綘跗联。",
            "朱李应双结，兰釭忽并燃。",
            "异瓜缃蒂合，嘉木翠枝骈。",
            "映叶交霞袂，迎风叠绮钱。",
            "流祥在图素，千载冠嘉莲。"
        ],
        "title": "奉直园双头芍药",
        "id": "8d3993bd-e45e-4562-8385-794d03cffc27"
    },
    {
        "author": "夏竦",
        "paragraphs": [
            "幄坐尊儒术，华光御讲筵。",
            "爰开柏梁宴，为毕曲台篇。",
            "法从飞緌接，藩房绮组联。",
            "赐花均彩萼，陪鼎杂冬鲜。",
            "甘润声诗洽，芳蕤注籍传。",
            "师臣咸拜手，归道黼帷前。"
        ],
        "title": "讲彻礼记崇政殿开宴应制",
        "id": "7acdad76-15b7-4912-b9f6-3b8b519e36c1"
    },
    {
        "author": "夏竦",
        "paragraphs": [
            "洛书初罢讲，汉苑特开筵。",
            "将许陪旒扆，先容阅简编。",
            "神宗遗札启，真祖宝文宣。",
            "密坐瞻尧日，凝心听舜絃。",
            "赐花缃叶缀，劝酒玉巵传。",
            "恩重天难报，肌肤岂易镌。"
        ],
        "title": "皇帝听讲尚书彻太清楼锡宴",
        "id": "dc827b57-aef5-4e06-bdb4-7e4bf7535dc1"
    },
    {
        "author": "夏竦",
        "paragraphs": [
            "开元留翠刻，昭代奉宸游。",
            "绿酒联杯汎，红泉满字流。",
            "澄清涵玉宇，潋灔转银钩。",
            "霄堮奎躔布，龟图洛画浮。",
            "偃波分密坐，垂露直前旒。",
            "若许铭天德，圜青岂易俦。"
        ],
        "title": "观唐明皇山水字流杯石应制",
        "id": "6cd4b9c2-a1f3-404a-a4be-d43ce34c1afa"
    },
    {
        "author": "夏竦",
        "paragraphs": [
            "兰炷薰琳殿，霓旄映绿莎。",
            "九青真荫远，三母睿慈多。",
            "阁道陪銮往，唐中奉诏过。",
            "熙陵遗札启，祢庙宝文罗。",
            "继志颁宸翰，飞毫动偃波。",
            "史臣书绝瑞，钩盾对嘉禾。"
        ],
        "title": "元真殿烧香观太宗真宗御书仁宗飞白书并瑞谷应制",
        "id": "20730c51-76a4-4c09-86ec-5f3d0e1b325a"
    },
    {
        "author": "夏竦",
        "paragraphs": [
            "圣德天攸纵，慈闱宝训崇。",
            "飞毫迈古法，方丈夺神功。",
            "轻素飘惊吹，长烟叠远空。",
            "点孤时戯蝶，波偃乍腾虹。",
            "洛画诚难并，奎躔或可同。",
            "猥叨宸笔赐，羽翼誓输忠。"
        ],
        "title": "奉观御飞白书应制",
        "id": "bd3c0824-c337-4530-a743-7e98da2665ba"
    },
    {
        "author": "夏竦",
        "paragraphs": [
            "法宫裁旧典，长乐奉春祠。",
            "牺象华樽设，旗常大路移。",
            "属车朱总备，亚祼翟章垂。",
            "瑶爵因周制，金根益汉仪。",
            "歆馨百禄委，斋祓六宫随。",
            "往训遵三母，何阶拟圣时。"
        ],
        "title": "皇太后恭谢太庙",
        "id": "c786a28a-878c-44c9-9783-178aeba637fc"
    },
    {
        "author": "夏竦",
        "paragraphs": [
            "广阼承严享，东廛错上仪。",
            "纁裳拂黛耜，彩缫映红縻。",
            "内宰登嘉种，余夫列缥陂。",
            "游场玉趾远，尽陇绀辕迟。",
            "藨蓘训农穑，馨香供帝粢。",
            "匪今方介祉，敢续载芟诗。"
        ],
        "title": "躬耕耤田诗",
        "id": "2e82f934-8a2c-4331-ad2d-798606f90c43"
    },
    {
        "author": "夏竦",
        "paragraphs": [
            "万家充积望，千里绝纤埃。",
            "日辗云头上，风驱雨脚回。",
            "乱帆争古渡，疏叶下高台。",
            "启户晴光入，卷帘秋气来。",
            "山心余霭散，地角乱烟堆。",
            "宿鸟幽丛閙，残虹远色开。",
            "脱蓑人顾步，晒羽鹤徘徊。",
            "菌遶枯林下，萍翻曲岸隈。",
            "名园添旧笋，幽石长新苔。",
            "绮席谁相贺，繁絃拍屡催。"
        ],
        "title": "晚晴",
        "id": "d5cfa583-a9a4-4c29-8988-b279f95168b5"
    },
    {
        "author": "夏竦",
        "paragraphs": [
            "台衮承严祀，传呼出禁城。",
            "扢坛将错事，总驷暂观耕。",
            "盈止踰周颂，康哉叶舜赓。",
            "满篝登大穟，首种达初萌。",
            "行馌家为黍，要朋户捧罂。",
            "川长应万耦，树密尽三荆。",
            "有相神休茂，多欢国誉荣。",
            "余粮充近甸，遗秉富陪京。",
            "碓罢舂粱熟，机闲织素成。",
            "休牛鸣笛起，会绩远灯明。",
            "路有遗金在，村无吠犬惊。",
            "熙熙难徧纪，徒仰泰阶平。"
        ],
        "title": "和集贤相公摄事出郊",
        "id": "25c97277-bef0-442c-b91a-66f2441b8880"
    },
    {
        "author": "夏竦",
        "paragraphs": [
            "罢郡归南国，分曹在别京。",
            "江山适清尚，圭组谢浮名。",
            "桂楫乡人送，云浆旧吏迎。",
            "夕香薰径远，春溜敛池平。",
            "累去千忧尽，中恬四体轻。",
            "吟斋研赐墨，钓渚濯尘缨。",
            "玉树时方盛，金钩庆已成。",
            "何妨过毂下，万寿集公卿。"
        ],
        "title": "送吴兴使君郎中分务归姑苏",
        "id": "3b6b1846-f3db-43f7-9075-461dad65b635"
    },
    {
        "author": "夏竦",
        "paragraphs": [
            "绿荈圜规异，红縢篆印新。",
            "争先御府贡，初摘建溪春。",
            "腻滑重苍璧，娇黄聚曲尘。",
            "焙痕连井字，鳯刻叠龙鳞。",
            "玉座均芳旨，金华宠侍臣。",
            "斋心分一饼，持赠辋川人。"
        ],
        "title": "送鳯茶与记室燕学士诗",
        "id": "59871b19-62ae-4827-9bf6-d763f34b3954"
    },
    {
        "author": "夏竦",
        "paragraphs": [
            "千叶繁英吐异芳，中央瑞色蔼清香。",
            "密攅莺羽参差折，细叠霓裳次第黄。",
            "雾锁天衣临翠幄，露倾金醆沥霞浆。",
            "圣明盛事尊长乐，亲洒宸毫奉美祥。"
        ],
        "title": "奉和御制千叶黄牡丹",
        "id": "f5b07905-6cd1-42fe-b8ab-9c04c37efef1"
    },
    {
        "author": "夏竦",
        "paragraphs": [
            "禁园清跸赏春时，水殿晴阳照翠緌。",
            "步辇乍冲僊杏叶，御衣频拂露桃枝。",
            "风摇蘂粉星星坠，日引芳阴寸寸移。",
            "帝所甚欢宫漏永，宴余仍奉柏梁诗。"
        ],
        "title": "和御制赏花诗",
        "id": "06b99400-2fb7-4099-a3b3-fc9d4248f389"
    },
    {
        "author": "夏竦",
        "paragraphs": [
            "寒风夜傍梁园积，花雪晨临宋殿飞。",
            "歌俪阳春争度曲，月承宵幌竞通辉。",
            "五车洛邑延神御，八骏黄台罢猎围。",
            "今日云章昭美应，眇观千载事还稀。"
        ],
        "title": "奉和御制雪",
        "id": "8e372448-7ff5-477a-bff3-a5d89a941a39"
    },
    {
        "author": "夏竦",
        "paragraphs": [
            "禁中迟日照南荣，瑞木联祥耀国经。",
            "合干旧临宫槛密，交柯重接帝梧青。",
            "华平对植行侵陛，若木相辉影满亭。",
            "况是斋心延贶地，愈昭天意答惟馨。"
        ],
        "title": "奉和御制清心殿水清木再连理",
        "id": "4c9805ea-6fa4-4f3b-bfc5-5206c517d331"
    },
    {
        "author": "夏竦",
        "paragraphs": [
            "禁园绮合羣芳茂，瑞柏屏开秀色呈。",
            "托植久依僊杏密，附枝俄接帝梧荣。",
            "非烟结翠和风细，滴露凝华晓日明。",
            "况是岁寒坚节异，亭亭千载表殊祯。"
        ],
        "title": "奉和御制太清楼屏风柏连理",
        "id": "599d153c-de73-40de-ac9c-51052206ea15"
    },
    {
        "author": "夏竦",
        "paragraphs": [
            "昌元远地凝和气，真祖僊宫发帝祺。",
            "穆穆睟客分喜色，煌煌宝座秀灵芝。",
            "已彰日监灵心显，更表晨敷协气滋。",
            "元后钦崇膺瑞命，殊庭荐号答繁禧。"
        ],
        "title": "四月昌州奏圣祖殿下生芝草一本四茎及面有红光如悦怿之状",
        "id": "48d2b915-25e4-4f1a-813a-6d1d5baba844"
    },
    {
        "author": "夏竦",
        "paragraphs": [
            "上圣德风驰率土，左冯嘉气袭鸿英。",
            "疏丛一干迎春茂，繁艶三房表瑞呈。",
            "承献珍图昭美应，考祥花品见维祯。",
            "帝宸钦翼崇昭报，荐玉燔柴极至诚。"
        ],
        "title": "五月同州奏牡丹一枝开三花",
        "id": "37d1c4f5-3218-480d-b1c4-6864b86b743f"
    },
    {
        "author": "夏竦",
        "paragraphs": [
            "眉山远地蜀川西，九穗嘉禾忽效祺。",
            "东极龙枝人莫睹，环丘玉粒世空知。",
            "中和积粹名方异，繁蔚呈祥事更奇。",
            "自可增封齐北里，岂将同颖比繁禧。"
        ],
        "title": "闰六月眉州奏禾生九穗",
        "id": "d774959e-350d-4a1f-a191-09da844bf686"
    },
    {
        "author": "夏竦",
        "paragraphs": [
            "梓潼名郡蜀川东，忽秀佳莲绀宇中。",
            "褭褭修茎孤引绿，盈盈双蘂对分红。",
            "绛跗相倚凝新露，紫菂交垂向晚风。",
            "爰考瑞图观美应，柳州嘉产实难同。"
        ],
        "title": "八月梓州奏广化寺池莲五茎各开二花",
        "id": "f8d539ca-28bb-4a1e-b756-988cd99c7b15"
    },
    {
        "author": "夏竦",
        "paragraphs": [
            "紫馆成功属盛时，道迎金榜耀文思。",
            "沉沉殿翼弥增丽，矗矗圭棱尽中规。",
            "祗荐宝香清吹褭，下观飚御彩云随。",
            "羣心仰止兴谣诵，永见千龄播缉熙。"
        ],
        "title": "奉和御制景灵宫迎牌",
        "id": "ad425c8c-d442-4655-be1e-f3e7a88f67ce"
    },
    {
        "author": "夏竦",
        "paragraphs": [
            "崇丘紫馆集繁祯，躬勒璿题耀笔精。",
            "藻卫森沉登广路，彩云摇褭入层城。",
            "高侔曲密分都号，远法阳寥纪殿名。",
            "真祖览观鸿庆茂，寿山从此倍峥嵘。"
        ],
        "title": "奉和御制兖州景灵宫太极观牌登路",
        "id": "42768923-1f26-4f1c-83fa-43108d8b8c3d"
    },
    {
        "author": "夏竦",
        "paragraphs": [
            "少皥九秋当季月，成汤六祷动灵心。",
            "中宵甘澍均丰浸，尽日层云结远阴。",
            "销去骄阳为瑞重，招来嘉应感人深。",
            "侧身修道殊千古，仍叔焉能播德音。"
        ],
        "title": "奉和御制甘雨应祈",
        "id": "ba51e2e4-5078-4350-bd9d-26f2f864094a"
    },
    {
        "author": "夏竦",
        "paragraphs": [
            "太液冰销春水生，华林气暖暮烟横。",
            "忽闻甘澍中宵降，共庆丰年上瑞呈。",
            "拂地如丝笼北阙，映花疑雾霭南荣。",
            "原田脉起承甘润，自此嘉生永顺成。"
        ],
        "title": "奉和御制喜春雨",
        "id": "f80cc160-375e-4d50-845e-216310c12f3e"
    },
    {
        "author": "夏竦",
        "paragraphs": [
            "鱼龙曼衍六街呈，金鎻通宵启玉京。",
            "冉冉游尘生辇道，迟迟春箭入歌声。",
            "宝坊月皎龙灯淡，紫馆风微鹤燄平。",
            "宴罢南端天欲晓，回瞻河汉尚盈盈。"
        ],
        "title": "上元应制",
        "id": "ac47397f-0dbf-41ef-bdc0-1151a9fe175f"
    },
    {
        "author": "夏竦",
        "paragraphs": [
            "景阳钟尽唱邻鸡，十二都门报启扉。",
            "一带楼台擎落月，万家桃李待朝辉。",
            "宫槐烟暖莺犹睡，僊掌云寒露未晞。",
            "算是五侯偏称意，游春车马早如飞。"
        ],
        "title": "帝京春日",
        "id": "c7359a64-47e6-4338-86e7-b0e71ff2c91b"
    },
    {
        "author": "夏竦",
        "paragraphs": [
            "江北游人春未回，江南春色傍人来。",
            "茶经谷雨依稀绿，花接清明次第开。",
            "场上鬭鸡金作距，槛前粧鉴玉为台。",
            "六朝风物今何在，莫负流年酒百杯。"
        ],
        "title": "江南春日",
        "id": "05e15473-e643-495e-888c-9672db8dab32"
    },
    {
        "author": "夏竦",
        "paragraphs": [
            "夹城烟淡草霏霏，晋俗相传禁火时。",
            "御苑梨繁花盛发，帝园桐嫩蘂初披。",
            "尘微蹴踘人将散，雨细秋千索半垂。",
            "游骑寻芳还鬬酒，九门谣诵乐重熙。"
        ],
        "title": "寒食",
        "id": "45fb41b9-8a14-4b3b-bbad-ac55f6fa75d8"
    },
    {
        "author": "夏竦",
        "paragraphs": [
            "艳艶春风雨半收，少年疏诞称春游。",
            "将军雪散桥边市，骑省花开县外楼。",
            "草嫩玉堤藏堕珥，酒浓金盏滑歌喉。",
            "谁能借取瑶池马，乱踏红尘四百州。"
        ],
        "title": "春游",
        "id": "2b2cce6e-eeaf-482a-b12d-e97cb18bca63"
    },
    {
        "author": "夏竦",
        "paragraphs": [
            "玉琯葭灰昨夜吹，日华光暖向阳枝。",
            "东君乱点丹青笔，真宰忙挥造化椎。",
            "红日暗长人不觉，好花偷发蝶先知。",
            "后园无限桃兼李，留待新恩得意时。"
        ],
        "title": "初夏有作",
        "id": "3ec5f123-9616-43a6-9b78-88b6cdc8c318"
    },
    {
        "author": "夏竦",
        "paragraphs": [
            "泽国迢迢枕海涯，眼前归思乱如麻。",
            "清秋泉石无多地，残日楼台有几家。",
            "两岸早霜红橘柚，半汀残雨老蒹葭。",
            "明时不见投簪客，落尽西风紫菊花。"
        ],
        "title": "江城秋思",
        "id": "ddff2c91-2bf3-4727-b5e2-52ffadb3f3bb"
    },
    {
        "author": "夏竦",
        "paragraphs": [
            "三峰森翠倚云棱，凝睇烟萝最上层。",
            "八水乱分秦帝国，四关空锁汉皇陵。",
            "僊羊未起眠春草，塞马初归放紫藤。",
            "堪惜圣朝无傲吏，夜来风月属闲僧。"
        ],
        "title": "华山",
        "id": "c14a1e9c-eb1e-4a9c-b2ee-f667c972a2e4"
    },
    {
        "author": "夏竦",
        "paragraphs": [
            "面临漳水势凌霞，却倚重城十万家。",
            "当槛晓云生鹤岭，拂阶残雨下龙沙。",
            "辞人高宴文皆在，帝子欢游事未賖。",
            "好是良宵金鼓动，阑干牛斗逼簷斜。"
        ],
        "tags": [
            "滕王阁"
        ],
        "title": "滕王阁",
        "id": "48ef5658-a74c-4b04-ab04-d05ffbb36948"
    },
    {
        "author": "夏竦",
        "paragraphs": [
            "六朝云物更风流，澹澹烟藏古寺楼。",
            "敌国漫轻江似带，史臣能视橘为侯。",
            "荒台有鹿姑苏晚，坏阁无香建业秋。",
            "到了贤明出中土，莫夸歌舞霸南州。"
        ],
        "title": "江南怀古",
        "id": "75a541a7-e0f2-460e-abdc-1a0f046440e1"
    },
    {
        "author": "夏竦",
        "paragraphs": [
            "虎踞龙盘委薜萝，台城春雨长寒莎。",
            "梁家不觉市朝改，萧寺只闻钟磬多。",
            "云树暮堤攅剑戟，风篁虚谷转笙歌。",
            "须知王气随明主，不据金陵又若何。"
        ],
        "title": "金陵",
        "id": "11ad1339-5956-4241-ad35-e51aa3f54966"
    },
    {
        "author": "夏竦",
        "paragraphs": [
            "渡口人疏黯翠烟，登临犹喜夕阳天。",
            "残云右倚江都树，远水南回建业船。",
            "山引乱猿嘷古寺，电驱甘雨过闲田。",
            "季鹰死后无归客，江上鲈鱼不直钱。"
        ],
        "title": "狼山渡口有作",
        "id": "25c8b82b-36c0-4591-8d56-760ba50058b5"
    },
    {
        "author": "夏竦",
        "paragraphs": [
            "流年难驻且从容，莫厌多情事万重。",
            "深院晚因留客锁，小栏春为惜花封。",
            "家山久驻偷归梦，庭桧清含入夜钟。",
            "更有薄游长记得，翠钿遗处绿阴浓。"
        ],
        "title": "感兴",
        "id": "922becc3-2d13-449c-81ab-e3d3171f258f"
    },
    {
        "author": "夏竦",
        "paragraphs": [
            "露盘金索出危岑，风卷惊尘扑翠林。",
            "五夜清场严佛事，一犁甘澍慰民心。",
            "圣君旰食忧应减，守吏斋诚祷更深。",
            "泛灔洛川皆帝力，好浮青鲤瑞烟寻。"
        ],
        "title": "洛中春旱祷龙门无畏塔得雨",
        "id": "3a119cbc-496b-4ef7-adf4-6c6dac712ee6"
    },
    {
        "author": "夏竦",
        "paragraphs": [
            "醮罢层霄鹤吹分，夜坛香火镂真文。",
            "羽人月笔封瑶检，使者星驰下绛云。",
            "蘂简荐诚川后耸，金龙传信洞天闻。",
            "再三鹊尾添檀炷，为祝虚心佑圣君。"
        ],
        "title": "本宫投龙简中使",
        "id": "08e0884a-9818-47bd-8c60-e5e16fe30a25"
    },
    {
        "author": "夏竦",
        "paragraphs": [
            "洞口垂杨拂地垂，年来期约又依违。",
            "红桃不解留人住，白鹤何曾觅信归。",
            "雉扇对开春寂寂，绣衣双卷雨霏霏。",
            "无言尽日云边立，不许霓裳按羽衣。"
        ],
        "title": "僊姬怨",
        "id": "a75141de-6086-43d3-afc3-9dfc8b9d3171"
    },
    {
        "author": "夏竦",
        "paragraphs": [
            "柳带分阴接殿基，笙歌还拥翠华归。",
            "前宫晓赭匀粧脸，别馆春红晒舞衣。",
            "槐影对笼苔点细，桐花西倚夕阳稀。",
            "夜来梦上檀香阁，犹映珠帘避贵妃。"
        ],
        "title": "宫词",
        "id": "f0dc21f7-acbf-4911-b250-1effd49dec6b"
    },
    {
        "author": "夏竦",
        "paragraphs": [
            "水馆凄清天一涯，喜逢僊盖驻灵芝。",
            "烟霞初散海中会，风雨忽来江上期。",
            "琴轸玉寒弹宿露，酒巵金暖对朝曦。",
            "圯桥书在如相授，不独留侯是帝师。"
        ],
        "title": "秋日江馆喜弹琴羽人至",
        "id": "f3a0614b-5627-46e8-b48e-5baf34847b38"
    },
    {
        "author": "夏竦",
        "paragraphs": [
            "世机无路恼天真，心地逍遥万象新。",
            "久戍金河归塞客，却浮鲸海到家人。",
            "静封药灶移文火，闲看花阴上舞茵。",
            "应笑公侯方内热，六街奔走利名尘。"
        ],
        "title": "喜马少保致政",
        "id": "04970967-1351-42a6-8aa3-7b7f46c45d3b"
    },
    {
        "author": "夏竦",
        "paragraphs": [
            "六朝台榭好山川，丞相遥分造化权。",
            "两府规模遵故事，二南风什听新篇。",
            "平反庶狱棠庐外，约束诸侯玉帐前。",
            "莫讶依依恋行色，寿藩书命最多年。"
        ],
        "title": "送江寜相公",
        "id": "b7abbfd1-8cc3-4407-9110-b0f30130d87f"
    },
    {
        "author": "夏竦",
        "paragraphs": [
            "梓泽芝田尊帝里，玉符金钥委台司。",
            "家传旧节居连帅，史作新书赞父师。",
            "留府櫜鞬分骑引，都门圭组鬬班辞。",
            "共惊河洛初开奥，一日龙光四海知。"
        ],
        "title": "送太傅相公居留洛宅",
        "id": "c64b9b1d-8513-423d-acf6-6cab4cf3f7a4"
    },
    {
        "author": "夏竦",
        "paragraphs": [
            "秋树参差堕叶红，剖符还过故乡东。",
            "星分北陆龟蛇内，位应哀乌太紫中。",
            "亭传宛如行部日，冠缨犹带触邪风。",
            "寒泉岂是无人塞，应待君侯立事功。"
        ],
        "title": "送济南杜郎中",
        "id": "a115108d-5bf6-45d7-8e04-5b6054f01326"
    },
    {
        "author": "夏竦",
        "paragraphs": [
            "画船椎鼓忽东浮，留幕宾从候舳舻。",
            "宫里铜鱼勘门钥，府中银兔合军符。",
            "鸣驺苑路人千骑，送客河桥酒百壶。",
            "莫为文章还自苦，骛池龙岫且游娱。"
        ],
        "title": "送修撰杨学士留守南京",
        "id": "c5d43831-798c-45f6-b414-0757c0e0b820"
    },
    {
        "author": "夏竦",
        "paragraphs": [
            "锦衣骢马好还家，大别山边汉水斜。",
            "霜简位高增意气，金章恩重有光华。",
            "几程蛮徼云藏驿，一棹荆江月照沙。",
            "多少朝簪鬓成雪，愿君休访楚山茶。"
        ],
        "title": "送王端公充荆湖北路转运",
        "id": "c2c54fae-45cb-4a04-8bc8-a6f7dc128a74"
    },
    {
        "author": "夏竦",
        "paragraphs": [
            "屈草联芳映法冠，亭亭风度耸朝端。",
            "一麾出守秦城近，千里班春汉诏寛。",
            "引道画旗迎马重，褰帷霜简照人寒。",
            "都门回首多离绪，宝瑟凄风别酒阑。"
        ],
        "title": "送李殿院知防州",
        "id": "0b5c13e5-7886-4c5a-b823-83c3391ed834"
    },
    {
        "author": "夏竦",
        "paragraphs": [
            "香案当衙拜凤书，使君旌节下姑苏。",
            "宾朋唱和诗千首，耆幼扶携酒百壶。",
            "野树遮藏过建业，乱山迎送出江都。",
            "西风不得同归去，红藕花边望舳舻。"
        ],
        "title": "送苏台守受代归朝",
        "id": "42212e4b-f59d-4f42-9e95-53964183165e"
    },
    {
        "author": "夏竦",
        "paragraphs": [
            "蠲疴妙剂分黄阁，驻景僊山奉紫闱。",
            "太秀山川须长价，少微星宿已增辉。",
            "幅巾不被尘缨䌸，别笈唯封赐药归。",
            "唳鹤鸣猿好相候，利名无染世还稀。"
        ],
        "title": "送新恩善济处士归玉笥",
        "id": "8cdc0b32-9f77-4fb4-b519-4d2ecb228f75"
    },
    {
        "author": "夏竦",
        "paragraphs": [
            "朝曦轻抺柳梢长，歌彻邮亭饬去装。",
            "鹑首右瞻秦分野，虎牢西入汉关防。",
            "温泉雨霁离宫碧，麟畤沙惊塞日黄。",
            "如访平戎最长策，不徒鞭马为诗忙。"
        ],
        "title": "送人游关右",
        "id": "1d30a6da-ab70-464f-8d6d-a4fbe420c2cb"
    },
    {
        "author": "夏竦",
        "paragraphs": [
            "广陵江口柳疏疏，自领笙歌上舳舻。",
            "一片晓山迎越绝，数程春水背姑苏。",
            "莲供晚果蜂房细，鲙市朝餐线缕麤。",
            "他日功成待相访，谢家烟月借人无。"
        ],
        "title": "送人入越",
        "id": "fcbb6283-9518-4846-a6cd-1fffa774dff0"
    },
    {
        "author": "夏竦",
        "paragraphs": [
            "五里亭前一送君，碧油红斾驻清尘。",
            "半轩晚日淮西路，数拍离歌江上春。",
            "杜宇有情移别树，野花无主傍行人。",
            "男儿多少醻恩地，不欲东风泪满巾。"
        ],
        "title": "送人之淮西",
        "id": "46f426f5-8617-47f1-a330-bbb0cb99424a"
    },
    {
        "author": "夏竦",
        "paragraphs": [
            "台司金印护诸侯，冲气均和耐素秋。",
            "户牖旧谋方倚重，莬裘前计合迟留。",
            "岂同少傅轻辞汉，况有维师永佐周。",
            "秉烛家园且行乐，即应重起济川舟。"
        ],
        "title": "寄张相公",
        "id": "57f62a53-01fa-4e9e-8e7c-7ca3e3c8d454"
    },
    {
        "author": "夏竦",
        "paragraphs": [
            "浓淡晴霞泛夕阳，重重烟蔼护流芳。",
            "花残远渡晓风急，路入层云春梦长。",
            "结蕙翠光留蝶舞，含桃红实驻莺尝。",
            "可怜得意文章客，扈跸西园月桂香。"
        ],
        "title": "春日寄陈舍人",
        "id": "6f6ad728-b591-40c7-8ae6-ded0c5e4b368"
    },
    {
        "author": "夏竦",
        "paragraphs": [
            "昔帝先贤迹未消，森沉台殿锁嶕峣。",
            "新莲照水香空在，旧辇生尘翠已凋。",
            "夹道古藤看翳日，过谿苍藓半侵桥。",
            "远公前意无人会，空对清风望寂寥。"
        ],
        "title": "题东林寺",
        "id": "89568f48-9ad3-4b32-abeb-c7aafebf6c29"
    },
    {
        "author": "夏竦",
        "paragraphs": [
            "山当庐阜五峰边，地占侯谿好习禅。",
            "杳蔼峰峦云蔽日，参差楼殿瓦生烟。",
            "僧房宿鸟栖帘外，客馆鸣泉过枕前。",
            "但可登临闲访古，西来无法与人传。"
        ],
        "title": "崇胜寺",
        "id": "cc841345-bbc6-4cb7-af8f-eb2a17b85402"
    },
    {
        "author": "夏竦",
        "paragraphs": [
            "万条银烛间灵旗，一片清香匝玉墀。",
            "羽帐星辰来不觉，僊坛冠帔立多时。",
            "红桃裛露风初细，白鹤迎云月渐迟。",
            "试托东皇问萧史，凤箫应许借人吹。"
        ],
        "title": "观夜醮",
        "id": "ebd155f8-1f6f-4768-86c0-875a81ee31a9"
    },
    {
        "author": "夏竦",
        "paragraphs": [
            "清净无营即自由，神僊何必待人求。",
            "秦皇多诈死犹讳，汉武穷兵老未休。",
            "巨费漫悲徐市药，怪书空验少翁牛。",
            "须知方寸真元意，不在层城十二楼。"
        ],
        "title": "话道",
        "id": "cdcbe8fe-7262-4022-95c8-fda68a7916b9"
    },
    {
        "author": "夏竦",
        "paragraphs": [
            "丹壁排空叠彩虹，上真应此驻灵踪。",
            "烟沉晓日明孤顶，云破余霞出半峰。",
            "巖下法师曾伏虎，洞中僊客屡投龙。",
            "他年翠盖东巡狩，玉牒终须受大封。"
        ],
        "title": "赤城",
        "id": "270c2534-4042-42ea-97a1-2c84fa1a23c9"
    },
    {
        "author": "夏竦",
        "paragraphs": [
            "切云层阁倚龙城，霜素缇油聚壁经。",
            "严召近臣容侍从，载赓宸唱乐清寜。",
            "神宗燕翼垂贻训，地宝昭彰显瑞形。",
            "芬馥芸香飘紫禁，荧煌金刻照彤庭。",
            "龟陈洛画开瑶检，絃泛薰风出黼扃。",
            "自庆孤生逢旦暮，愧无嘉颂赞明馨。"
        ],
        "title": "奉和御制龙图阁观书",
        "id": "45d1c074-bfa2-4bf7-9d11-fedf8590208f"
    },
    {
        "author": "夏竦",
        "paragraphs": [
            "真场荐鬯方回跸，泰畤钦柴既受禧。",
            "璧散九行颁宠宴，翠緌三接庆昌期。",
            "露晞朝景彰慈渥，风扇微和表圣时。",
            "羽籥动容分广砌，旍旗交影上丹墀。",
            "琼跗拜赐承天意，綷羽来仪识凤姿。",
            "向晚柏梁传睿唱，帝台春箭更迟迟。"
        ],
        "title": "奉和御制奉祀礼成宴",
        "id": "995d931d-3d2b-4663-a555-b23f4e3dcc98"
    },
    {
        "author": "夏竦",
        "paragraphs": [
            "渊圣钦明抚庶氓，斋居励翼御彤庭。",
            "天田播种勤农事，云稼流祥耀国经。",
            "琼粒蕃滋争结穟，龙枝屈曲竞分形。",
            "摇风秀色交卿霭，垂颖余光近帝星。",
            "茂遂岂同蕖叶异，殊尤全掩凤冠灵。",
            "连茎五七踰成数，实表皇穹鉴德馨。"
        ],
        "title": "奉和御制内苑嘉谷",
        "id": "6853a10b-7e50-4583-877f-cad86da4c437"
    },
    {
        "author": "夏竦",
        "paragraphs": [
            "飚驭告期宵寤协，紫虚畴德秘符呈。",
            "诞膺顾諟营恭馆，仰悟威神奉太清。",
            "密石砻磨鸠郢匠，非烟腾瑞集周祯。",
            "上侔帝阙规模丽，远掩迎年宪度明。",
            "将閟玉文藏绿蕴，载崇金阁对丹城。",
            "高升彩制修梁直，永据柔灵宝势贞。",
            "飞陛缘云弥岌嶪，重栾倚汉益峥嵘。",
            "良辰涓选繁禧茂，严跸临观懿礼成。",
            "庆赐春流均盛食，真香云涌荐明诚。",
            "薰絃濬发斯干咏，丕显鸿猷洽治平。"
        ],
        "title": "奉和御制玉清昭应宫天书阁告成",
        "id": "ca9045cd-06a0-4118-96d1-89a780fcbcc6"
    },
    {
        "author": "夏竦",
        "paragraphs": [
            "三圣重熙鸿业茂，百灵申锡宝符彰。",
            "寅恭清净函无象，顾諟高明顺秉阳。",
            "法驭省巡修废坠，真宫经始报祺祥。",
            "栋升文杏觚棱峻，殿启真琳玉瑱方。",
            "九帐盛仪陈宴衎，六茎清奏助欢康。",
            "开轩瑞气凝空碧，驻跸晴辉艳赭黄。",
            "珠树移阴从帝圃，霓旌分影自仙乡。",
            "宸游悦豫同襄野，睿藻昭回迈柏梁。",
            "黎庶纵观争叹咏，侍臣嘉颂极游扬。",
            "灵休锡羡淳风振，永播声名浃四荒。"
        ],
        "title": "奉和御制玉清昭应宫玉皇大殿告成",
        "id": "120dc886-5102-48a1-b615-6f355659c557"
    },
    {
        "author": "夏竦",
        "paragraphs": [
            "神宗濬哲通三变，善继文思洽万方。",
            "高倚丛楹藏鳯緼，密砻温石镂云章。",
            "素风畅茂增鸿庆，景耀腾凌发美祥。",
            "回据日畿分宝势，远承云路抗飞梁。",
            "推恩宥币班中帑，式宴朝缨集上庠。",
            "更仰紫宸敷睿唱，夏絃春诵永游扬。"
        ],
        "title": "奉和御制国学太宗皇帝御书阁告成",
        "id": "201de0dc-b2a0-40cd-9827-078ccbafb1ed"
    },
    {
        "author": "夏竦",
        "paragraphs": [
            "缉熙绵宇肃边疆，蕃祉纷纶显阜昌。",
            "真驭告期通梦寐，严宸精意洁坛场。",
            "青烟漏上盈中禁，碧辇宵分下彼苍。",
            "照地辉光蒙鹤燄，霭人嘉气杂萧芗。",
            "峒山顺拜鸿仪展，太古灵源密命扬。",
            "载仰金姿唯睟穆，稍瞻云躅更辉煌。",
            "晓霞微动觚棱峻，絃月斜明玉瑱方。",
            "丹凤卷旗严藻衞，绿车旋轸向仙乡。",
            "春褀涣汗均流庆，睿唱昭回纪降祥。",
            "万国颂声皆载路，巍巍馨烈迈成康。"
        ],
        "title": "奉和御制九天司命降临",
        "id": "4809b67d-1ec4-47fb-bf92-28031f1c8a5e"
    },
    {
        "author": "夏竦",
        "paragraphs": [
            "沉潜毓粹生嘉石，宥密开祥契上穹。",
            "降圣远期真驭协，卜年遐祚宝符同。",
            "夐殊延喜灵珪上，讵比昭华瑞琯中。",
            "隐起玉文非篆隶，混成环状岂磨砻。",
            "弥彰帝历休祺茂，永叶仙源统绪隆。",
            "钦翼春怀敷睿藻，巍巍千祀仰惟聪。"
        ],
        "title": "奉贺御制灵应瑞石",
        "id": "97027b38-ee2e-4253-9db8-132cbbb257fe"
    },
    {
        "author": "夏竦",
        "paragraphs": [
            "三清右序储繁祉，万乘钦明答上穹。",
            "圣化诞敷书轨混，僊游昭假地天通。",
            "灵辉熠煜充丹禁，瑞雾霏微翳碧空。",
            "积累有开鸿绪远，顾怀无际庆基隆。",
            "精心展彩威颜肃，法曲迎真睿藻融。",
            "象舞在庭功夐异，宝符先道古难同。",
            "奉朝嘉服祇羣后，赞帝鸿仪俨上公。",
            "神爵乍临香馥郁，矞云低映树青葱。",
            "洁粢禋荐升严陛，苍璧高蟠照晓风。",
            "宣室受厘均大赉，洋洋春泽浃区中。"
        ],
        "title": "奉和御制朝元殿朝谢玉皇大帝",
        "id": "3076256a-d289-4748-b551-290c93c86add"
    },
    {
        "author": "夏竦",
        "paragraphs": [
            "紫皇斋祓感青冥，仙骥徊翔瑞气平。",
            "百和真香凝玉羽，九枝芳燄动星精。",
            "远辞金阙衔灵命，俯瞰瑶台效帝祯。",
            "矫翼乍侵龙斾影，扬音微杂凤箫声。",
            "应须置祀昭神异，岂止登歌纪圣明。",
            "藻衞仰观皆率舞，益知天意合三清。"
        ],
        "title": "奉和御制朝谢玉皇大帝致斋夜天书道场观鹤下临",
        "id": "686bb7ac-8e2d-4ecd-b230-4aea72491fab"
    },
    {
        "author": "夏竦",
        "paragraphs": [
            "琳宫胥宇象清都，金阁丛楹閟宝符。",
            "昭假僊游彰胄绪，范镕真像极规模。",
            "精衷钦翼明威显，近辅恭迎茂典敷。",
            "美应荐臻书不绝，灵期先定日无渝。",
            "徘徊瑞羽临旌斾，夭矫飞龙上舳舻。",
            "斋幄接神珪璧异，景舆迎圣羽仪殊。",
            "荧煌宝座安三境，妪煦鸿恩下九衢。",
            "深庆小臣叨奉跸，翠緌华组耀微躯。"
        ],
        "title": "奉和御制奉安圣像礼成",
        "id": "e6d4c161-3d25-4279-a0b2-41b8dc5665d9"
    },
    {
        "author": "夏竦",
        "paragraphs": [
            "元真降治祐生民，紫馆空歌协吉辰。",
            "芬馥鹊鑪兰注褭，盘萦钿合翠龙臻。",
            "阴凝珠树飞鳞密，影拂霓旌瑞角新。",
            "月驷云螭徒骏逸，碧鸡金马谩璘彬。",
            "会骖虬辇昭灵异，终接飇轮奉圣神。",
            "愿复水官修豢御，纪年何足播芳尘。"
        ],
        "title": "奉和御制先天节上清宫道场香合内获金龙",
        "id": "5a5fdfd5-4598-418c-9ba7-202675f833a9"
    },
    {
        "author": "夏竦",
        "paragraphs": [
            "元真密诲惟畴德，耀魄灵猷务降衷。",
            "僊里肇禋尊妙道，国阳严配报层穹。",
            "百神右序储蕃祉，羣后寅威仰圣风。",
            "声震山渊踰日际，泽流根叶徧区中。",
            "考熙茂范登虞舜，积累遥源属帝鸿。",
            "柔远九垠书轨混，凝休千载帝天通。",
            "赓歌紫禁唐文盛，苐颂青缃汉德融。",
            "盛业巍巍心翼翼，古今能事集皇躬。"
        ],
        "title": "奉和御制恭谢天地礼成",
        "id": "8cffaacf-cc74-4532-a8c8-7f8dc2fc09cc"
    },
    {
        "author": "夏竦",
        "paragraphs": [
            "均和玉烛成冬夕，畴圣珍符纪瑞年。",
            "八景凤舆临紫禁，九微龙檠照祥烟。",
            "森沉藻衞僊游接，睟穆真仪圣诲宣。",
            "濬发璿源开物始，密敷鸿荫肇基先。",
            "良金肖像镕三品，宝殿新规度九筵。",
            "绮栋虹升初矫尔，丹楹丛倚倍森然。",
            "高侔帝所威神备，迥据坤灵势胜全。",
            "云雀向阳明翠羽，玉题承月灿珠躔。",
            "元龟协吉休符茂，盛藻迎祥睿志虔。",
            "璧散示慈恩正洽，斯千流咏降琼牋。"
        ],
        "title": "奉和御制真游殿告成",
        "id": "b82cea00-2cdb-485e-839e-574aafb955c7"
    },
    {
        "author": "夏竦",
        "paragraphs": [
            "皇皇至德召和平，茂烈馨香已告成。",
            "祇报元符营紫馆，钦崇上帝荐鸿名。",
            "夤威洁志通三境，宥密真游降九清。",
            "淳耀先期观道秘，休成协吉顺天正。",
            "琼干文彩云幡列，金简荧煌玉字呈。",
            "藻衞导迎扬盛则，灵场陟降极精诚。",
            "绵区率吁民胥悦，篆素铺观古未行。",
            "广乐乍兼箫籁响，仙风微动珮环声。",
            "飏烟层宙祥辉涌，称庆斋闱瑞气生。",
            "道荫符通嘉应集，中宸繁贶永充盈。"
        ],
        "title": "奉和御制与天下臣庶恭上玉皇大帝天帝圣号",
        "id": "3dd66ace-9b24-442c-aa61-45d6fc408e26"
    },
    {
        "author": "夏竦",
        "paragraphs": [
            "岳镇明神屡降康，圣心尊奉礼文扬。",
            "徽名祇荐昭殊典，秘宇钦崇报美祥。",
            "曲沼甘泉秋湛湛，浮荣嘉气晓苍苍。",
            "金釭衔壁流繁影，云雀踶甍耀采章。",
            "祇祓王灵涓吉日，密砻文杏架修梁。",
            "都人雾集鸿仪盛，帝御天临絜志彰。",
            "宸唱茂宣昭峻极，春祺纷委显蕃昌。",
            "升平更属西成日，击壤欢谣徧井疆。"
        ],
        "title": "奉和御制五岳观告成",
        "id": "e78ae6ca-0569-442b-96d2-89f80c2b4b58"
    },
    {
        "author": "夏竦",
        "paragraphs": [
            "中宸夜驻飞廉辔，东阙朝迎绿错篇。",
            "祇建宝宫朝睟象，载崇金阁奉真铨。",
            "高侔紫极威神异，迥据柔灵胜势宣。",
            "矗矗端平规景叶，煌煌丰丽圣功全。",
            "承隅阳马层云隔，鸣磬花台晓色先。",
            "别笈箓缄龙印字，清坛香奏鹊鑪烟。",
            "流泉灌注通河汉，列馆回环接洞天。",
            "玉籁琅璈鸾竞舞，蘂书金简鹤争传。",
            "采梁虹指祺祥集，银榜星分庆赏延。",
            "永镇帝居资曼寿，五城奚取汉迎年。"
        ],
        "title": "奉和御制玉清昭应宫成",
        "id": "6bd96c04-1268-471d-ba0b-02ed2abd58fc"
    },
    {
        "author": "夏竦",
        "paragraphs": [
            "岳灵飞观耸神州，上圣钦崇德日休。",
            "嘉露霄零甘特异，贞条膏被势何稠。",
            "昆山宝器今初贮，汉苑仙盘昔未浮。",
            "自可纪年昭瑞应，更殊添海助洪流。",
            "堇荼变味承余润，图牒腾芳焕大猷。",
            "愿采朝华和美玉，仰资宸筭倍千秋。"
        ],
        "title": "奉和御制会灵观甘露",
        "id": "a67a9233-d724-46b4-a6cf-b1604ff472db"
    },
    {
        "author": "夏竦",
        "paragraphs": [
            "汉门候景嘉辰启，鲁观书云协气升。",
            "玉琯飞灰新节应，璿霄合璧瑞华凝。",
            "阳芸初动犹兼雪，柔茘将芳尚隔冰。",
            "繁祉建元名已肇，殊庭备物礼将登。",
            "黄龙甘露诚难拟，泰畤甘泉岂足称。",
            "共庆帝辰延百福，巍巍千载庇黎蒸。"
        ],
        "title": "奉和御制冬至",
        "id": "c849815c-b85e-49e8-8630-de9c4322928d"
    },
    {
        "author": "夏竦",
        "paragraphs": [
            "高真降佑开鸿业，哲后祈禠福下民。",
            "靖馆斋心成钜典，嘉坛报贶奉严禋。",
            "时遵夏历春当孟，礼宪周郊日在辛。",
            "图箓先登符命显，祖宗昭配孝思伸。",
            "侍祠卿士衣缨列，随兆星辰爼豆陈。",
            "穆穆苍灵潜扈跸，寥寥风伯豫清尘。",
            "再登午陛虔诚达，三烛奔精美应臻。",
            "万寿无疆增介祉，永蠲牲玉事神明。"
        ],
        "title": "奉和御制恭谢南郊",
        "id": "08a653fd-6c46-400b-8896-7c6843175698"
    },
    {
        "author": "夏竦",
        "paragraphs": [
            "事地有严彰至德，显亲为重化含生。",
            "永怀慈景心追孝，载举鸿仪月就盈。",
            "徽册钦崇昭懿铄，太宫祇祔极诚明。",
            "黄彝进裸精衷达，小吕登歌茂礼成。",
            "式宴外庭均大庆，受厘恭馆洽维祯。",
            "薫絃远播思齐颂，亿载垂鸿廓帝纮。"
        ],
        "title": "奉和御制庆先后升祔礼成",
        "id": "a2258956-7c1d-456b-966a-41a34284717b"
    },
    {
        "author": "夏竦",
        "paragraphs": [
            "绍休文祖盛仪陈，载耜东耕恊仲春。",
            "冕服远推踰古制，须知明主为生民。"
        ],
        "title": "奉和御制藉田诗",
        "id": "e562fdaf-06f3-4e79-b214-f394582f835d"
    },
    {
        "author": "夏竦",
        "paragraphs": [
            "圣哲因心迈古先，亲裁礼乐定牺牷。",
            "祼成文母膺鸿祐，永指南山比寿年。"
        ],
        "title": "奉和御制皇太后恭谢太庙",
        "id": "268bc24e-7fd6-4e4d-aa6a-0a8ae63da4a7"
    },
    {
        "author": "夏竦",
        "paragraphs": [
            "睿藻昭回侔列纬，时龙顺豫体苍旻。",
            "岂同周穆临瑶水，凯乐雍容浃庶民。"
        ],
        "title": "奉和御制幸金明池",
        "id": "870febdb-bb46-4bf6-bcff-360d9dcfa277"
    },
    {
        "author": "夏竦",
        "paragraphs": [
            "金盘晓日融春露，黼帐鲜云荫瑞香。",
            "圣寿永同天地久，南山何足比延长。"
        ],
        "title": "御阁春帖子  其一",
        "id": "945263c7-e60c-41aa-a838-674adcaa3f02"
    },
    {
        "author": "夏竦",
        "paragraphs": [
            "冰消太液生春水，日上披香积瑞烟。",
            "乔岳告成鸿庆远，垂衣无事永千年。"
        ],
        "title": "御阁春帖子  其二",
        "id": "6feeeb89-771e-4f4c-a5e1-81aa76754890"
    },
    {
        "author": "夏竦",
        "paragraphs": [
            "天人道洽真游降，禅祀功高帝业昌。",
            "迎气东郊风乍暖，受厘中禁日初长。"
        ],
        "title": "御阁春帖子  其三",
        "id": "fb320bbb-8105-48cb-86d1-cd86e2810ca6"
    },
    {
        "author": "夏竦",
        "paragraphs": [
            "九门和气冲鱼钥，层宙祥飇起鹤云。",
            "王泽下流慈煦远，万方歌舞戴明君。"
        ],
        "title": "御阁春帖子  其四",
        "id": "82fed737-8378-4686-9bd2-d25f3ba3d60f"
    },
    {
        "author": "夏竦",
        "paragraphs": [
            "青逵布序韶晖盛，紫禁乘春乐事多。",
            "海域晏清无夕虑，斋居宣室顺天和。"
        ],
        "title": "御阁春帖子  其五",
        "id": "44e9520a-dcdc-4064-bde0-ca6b93089908"
    },
    {
        "author": "夏竦",
        "paragraphs": [
            "寒梅吐艳风初应，步辇宣游日渐迟。",
            "道荫无涯真绪远，永康寰海茂春祺。"
        ],
        "title": "御阁春帖子  其六",
        "id": "b0252e68-6596-4129-ac3f-413473e28001"
    },
    {
        "author": "夏竦",
        "paragraphs": [
            "青逵布序和风扇，紫禁延禧瑞日长。",
            "伫看亲蚕临茧馆，永观彤管播声芳。"
        ],
        "title": "内阁春帖子  其一",
        "id": "f0859e87-77d8-4400-9f0d-09a97ba31a94"
    },
    {
        "author": "夏竦",
        "paragraphs": [
            "椒花献岁良时启，彩鷰迎春淑气来。",
            "仰奉帝慈方秀出，吹箫看筑凤凰台。"
        ],
        "title": "内阁春帖子  其二",
        "id": "46f6f1aa-8fa0-48f8-b726-7fdc3729a439"
    },
    {
        "author": "夏竦",
        "paragraphs": [
            "东郊候气回青辂，北阙迎祥辟紫闱。",
            "大庇羣生承宝绪，永敷春泽播鸿徽。"
        ],
        "title": "内阁春帖子  其三",
        "id": "4967d5dd-5dda-487d-abd3-c1f53c346eeb"
    },
    {
        "author": "夏竦",
        "paragraphs": [
            "银箭初传暖律延，微和渐扇物华姸。",
            "彩幡红镂宜春字，永奉宸慈亿万年。"
        ],
        "title": "内阁春帖子  其四",
        "id": "633398c2-1130-44ad-abe7-5d1b414a7400"
    },
    {
        "author": "夏竦",
        "paragraphs": [
            "青阳乍整苍龙驾，紫宙初凝白鹤云。",
            "曼寿无疆真荫远，九重嘉气日氤氲。"
        ],
        "title": "内阁春帖子  其五",
        "id": "aefd2db0-8674-477e-b429-00c776e4a9ed"
    },
    {
        "author": "夏竦",
        "paragraphs": [
            "缇室葭灰飞候管，彤闱天路起和风。",
            "六宫永被河洲化，穆穆芳猷佐圣功。"
        ],
        "title": "内阁春帖子  其六",
        "id": "a9daca49-2e4f-45b2-8615-7460ff4870ec"
    },
    {
        "author": "夏竦",
        "paragraphs": [
            "三星分曜辉宸汉，九禁迎春启令辰。",
            "仰奉椒闱宣内治，湛恩鸿庆永如春。"
        ],
        "title": "内阁春帖子  其七",
        "id": "2abcdc58-1024-4ecb-a4a6-8e16dce10602"
    },
    {
        "author": "夏竦",
        "paragraphs": [
            "穆穆韶华生紫禁，迟迟春箭下青宫。",
            "良辰已庆加元服，大国爰闻拜景风。"
        ],
        "title": "寿春郡王阁春帖子  其一",
        "id": "137f2b7f-20ba-4101-9022-9ff00f23bfd2"
    },
    {
        "author": "夏竦",
        "paragraphs": [
            "缇室葭灰飞律管，凤闱春色动年芳。",
            "仙源积庆诚无际，永戴宸慈袭美祥。"
        ],
        "title": "寿春郡王阁春帖子  其二",
        "id": "cdda3f99-34ef-4d20-aac1-6a742719014f"
    },
    {
        "author": "夏竦",
        "paragraphs": [
            "日上苑梅凝素艳，雪晴宫柳弄青条。",
            "已观寿土封东国，即看怀金奉内朝。"
        ],
        "title": "寿春郡王阁春帖子  其三",
        "id": "b7a81f75-a034-4a4c-9742-8690be195f03"
    },
    {
        "author": "夏竦",
        "paragraphs": [
            "异表英奇非世出，惠心通敏尽生知。",
            "更当淑景承慈煦，永奉嘉祥茂本枝。"
        ],
        "title": "寿春郡王阁春帖子  其四",
        "id": "802d91b5-3e67-4ef2-ba8c-f95e0d4d7ff5"
    },
    {
        "author": "夏竦",
        "paragraphs": [
            "续命彩丝登茧馆，长生金箓献琳宫。",
            "百灵拱卫天居峻，万国欢康帝业隆。"
        ],
        "title": "御阁端午帖子  其一",
        "id": "3c3f0c73-a45f-457b-a5c2-3eff5d913569"
    },
    {
        "author": "夏竦",
        "paragraphs": [
            "金缕开辰分五色，长丝献寿祝千年。",
            "垂衣日月承嘉庆，真祖飇游正在天。"
        ],
        "title": "御阁端午帖子  其二",
        "id": "b293ad2f-d499-4183-b7af-d3cbc73eb59e"
    },
    {
        "author": "夏竦",
        "paragraphs": [
            "僊园采药回彫辇，禁殿迎祥启凤闱。",
            "四海乐康民富寿，穆清无事永垂衣。"
        ],
        "title": "御阁端午帖子  其三",
        "id": "3e8fba27-48c7-4f4a-b22d-ccadbca8e2f3"
    },
    {
        "author": "夏竦",
        "paragraphs": [
            "彩丝祝寿芳辰启，紫禁凝旒瑞日长。",
            "亿兆归仁天祐德，绵绵真荫永无疆。"
        ],
        "title": "御阁端午帖子  其四",
        "id": "1c239284-cffa-40af-a17f-3a98fe20f5bc"
    },
    {
        "author": "夏竦",
        "paragraphs": [
            "绛台丹笔书金箓，紫殿瑶箱献巧衣。",
            "亿载延鸿资睿算，百祥重沓拥宸闱。"
        ],
        "title": "御阁端午帖子  其五",
        "id": "f9dbd8be-c408-4ed2-9585-ec688d4c652c"
    },
    {
        "author": "夏竦",
        "paragraphs": [
            "太官角黍迎嘉节，上圣斋居袭美祥。",
            "金阙鉴观真绪远，永延鸿庆庇多方。"
        ],
        "title": "御阁端午帖子  其六",
        "id": "4cb48e21-0075-4ada-8d0e-57af331f1082"
    },
    {
        "author": "夏竦",
        "paragraphs": [
            "尚方绶带迎嘉节，中禁彤闱纳美祥。",
            "畴德珍符方瑞圣，后天宸寿永无疆。"
        ],
        "title": "御阁端午帖子  其七",
        "id": "1a8f0889-9f21-45f6-ad82-e7891381d977"
    },
    {
        "author": "夏竦",
        "paragraphs": [
            "太官角黍初晨启，法坐垂衣介福隆。",
            "亿载昌期方赫奕，九天真荫永延鸿。"
        ],
        "title": "御阁端午帖子  其八",
        "id": "8233d3b2-2172-4cc4-bf41-f4828415750e"
    },
    {
        "author": "夏竦",
        "paragraphs": [
            "赐羮佳事传青简，续寿长丝献紫宸。",
            "帝祉荐彰符盛德，圣心勤恤为生民。"
        ],
        "title": "御阁端午帖子  其九",
        "id": "43f49d67-185c-459c-8c60-f32f5bc69f80"
    },
    {
        "author": "夏竦",
        "paragraphs": [
            "五色彩丝初献寿，九重嘉气颂长生。",
            "庇民精意方虔巩，垂拱仁风更穆清。"
        ],
        "title": "御阁端午帖子  其一○",
        "id": "6d71cddd-448d-4c1e-acf7-ff31c64a34b7"
    },
    {
        "author": "夏竦",
        "paragraphs": [
            "浴兰袭祉良辰启，握纪无为圣道尊。",
            "舄奕嘉祥充九禁，冲融和气徧干门。"
        ],
        "title": "御阁端午帖子  其一一",
        "id": "8b648566-d40b-4bcc-b103-c473cb193f97"
    },
    {
        "author": "夏竦",
        "paragraphs": [
            "八龙焜燿长生箓，五采葳蕤续命丝。",
            "亿载延长资睿算，万区康乐遇昌期。"
        ],
        "title": "御阁端午帖子  其一二",
        "id": "11e4f85a-fdba-4fee-8a2d-0ef70d208857"
    },
    {
        "author": "夏竦",
        "paragraphs": [
            "迎祥竞献双条达，续寿初纒五色丝。",
            "共仰斋庄隆内训，永观蕃衍茂仙枝。"
        ],
        "title": "皇后阁端午帖子  其一",
        "id": "18ef0d82-1ca3-4d47-9519-3a0f635c1dff"
    },
    {
        "author": "夏竦",
        "paragraphs": [
            "璧沼水嬉飞隼渡，瑶箱命缕彩丝新。",
            "亲蚕礼毕无余事，夙佩珩璜奉紫宸。"
        ],
        "title": "皇后阁端午帖子  其二",
        "id": "ffdc9f3d-b8ef-412e-b33c-3161f4603813"
    },
    {
        "author": "夏竦",
        "paragraphs": [
            "千门朱索迎嘉祉，九禁椒涂纳美祥。",
            "虔奉黼帷承渥惠，庆隆禖石美祥新。"
        ],
        "title": "皇后阁端午帖子  其三",
        "id": "0c2b85f4-c422-434b-b2bb-227c09ba7558"
    },
    {
        "author": "夏竦",
        "paragraphs": [
            "千门袭吉萦朱索，九禁开晨辟紫闱。",
            "宫漏正长天睠重，永宣芳训率三妃。"
        ],
        "title": "皇后阁端午帖子  其四",
        "id": "6cfcf658-ec33-4e80-a6c8-2cf5f65d3b6e"
    },
    {
        "author": "夏竦",
        "paragraphs": [
            "日记采兰追楚俗，化孚流荇诵周诗。",
            "肃恭懿德垂彤管，九御归心百福宜。"
        ],
        "title": "皇后阁端午帖子  其五",
        "id": "c70d7808-698b-425f-9f9a-282e111f2c1f"
    },
    {
        "author": "夏竦",
        "paragraphs": [
            "中闺正肃鸣环节，吉日爰逢采术时。",
            "亿载繁禧同圣寿，百男鸿庆茂仙枝。"
        ],
        "title": "皇后阁端午帖子  其六",
        "id": "ef16a4d5-35b3-4945-ad94-a7d4f1fb9186"
    },
    {
        "author": "夏竦",
        "paragraphs": [
            "点画诸宫初献巧，裁缝中禁又迎祥。",
            "周南永播河洲化，仰佐鸿明烛万方。"
        ],
        "title": "皇后阁端午帖子  其七",
        "id": "e65d742b-0ad6-440e-bed5-9d7a3bc8ea36"
    },
    {
        "author": "夏竦",
        "paragraphs": [
            "对日惠心时共仰，沐兰嘉节庆长丝。",
            "仰承中绪隆天爱，永奉祥祺袭太熙。"
        ],
        "title": "郡王阁端午帖子  其一",
        "id": "6f389d40-f684-47e6-80ad-600a802171f8"
    },
    {
        "author": "夏竦",
        "paragraphs": [
            "彤闱永奉千年庆，金策将封一字王。",
            "伫向景风承异渥，预从佳节纳多祥。"
        ],
        "title": "郡王阁端午帖子  其二",
        "id": "e034c112-84ae-4eea-b5aa-8573ec66fffc"
    },
    {
        "author": "夏竦",
        "paragraphs": [
            "五色彩丝颁禁殿，千龄嘉庆集藩房。",
            "玉堂絃诵依真馆，日日灵心降美祥。"
        ],
        "title": "郡王阁端午帖子  其三",
        "id": "2e396395-3ddd-470c-ac2d-5d697b139ba5"
    },
    {
        "author": "夏竦",
        "paragraphs": [
            "昆山瑞玉题真篆，阆苑蟠桃刻印文。",
            "并献春闺延美庆，亿年嘉气永氤氲。"
        ],
        "title": "郡王阁端午帖子  其四",
        "id": "6dc93324-2b00-4e5c-bdc7-b6888b634590"
    },
    {
        "author": "夏竦",
        "paragraphs": [
            "蕤宾布序逢良月，条达延祥记令辰。",
            "仰奉椒涂宣内治，永昭芳誉冠虞嫔。"
        ],
        "title": "淑妃阁端午帖子  其一",
        "id": "a8273912-fe4f-4321-966c-568d556005e8"
    },
    {
        "author": "夏竦",
        "paragraphs": [
            "芳园踏草迎嘉节，紫掖鸣环奉鞠衣。",
            "渥惠日新鸿庆远，永隆徽序耀层闱。"
        ],
        "title": "淑妃阁端午帖子  其二",
        "id": "8c4991c0-2011-41f8-ad64-0f1706c06254"
    },
    {
        "author": "夏竦",
        "paragraphs": [
            "万宇清和当圣日，千门采拾遘良辰。",
            "上真鸿绪宜蕃衍，从此高禖美应新。"
        ],
        "title": "淑妃阁端午帖子  其三",
        "id": "84191890-07d4-42e2-8e47-66160c3ccbca"
    },
    {
        "author": "夏竦",
        "paragraphs": [
            "宴寝奉朝鸣采玉，良辰袭庆表长丝。",
            "仰承中壸垂芳裕，永播周南逮下诗。"
        ],
        "title": "淑妃阁端午帖子  其四",
        "id": "dc384207-5697-4eee-8566-55e8b920ff61"
    },
    {
        "author": "夏竦",
        "paragraphs": [
            "殿上衮衣明日月，砚中旗影动龙蛇。",
            "纵横礼乐三千字，独对丹墀日未斜。"
        ],
        "title": "廷试",
        "id": "d7c107c0-b820-4344-96da-f301bc20635b"
    },
    {
        "author": "夏竦",
        "paragraphs": [
            "原上西风马力生，折胶时候正凄清。",
            "功名未立头空白，却忆金徽万里行。"
        ],
        "title": "和太师相公秋兴十首  其一",
        "id": "7e1672cd-db84-4684-ba90-72daa743ab0a"
    },
    {
        "author": "夏竦",
        "paragraphs": [
            "亭臯危叶乍经霜，过尽惊鸿落吹长。",
            "闲上层楼待初月，方壶残漏下三商。"
        ],
        "title": "和太师相公秋兴十首  其二",
        "id": "00141e76-98b5-499d-8f2e-04d39b685371"
    },
    {
        "author": "夏竦",
        "paragraphs": [
            "萤光照水星星度，鴈阵横空字字移。",
            "何处佳人惜团扇，玉阶烟叶动轻飔。"
        ],
        "title": "和太师相公秋兴十首  其三",
        "id": "36e6e581-b4e3-4040-bb00-50060d81549b"
    },
    {
        "author": "夏竦",
        "paragraphs": [
            "苑树残蝉送远愁，懒将衰鬓照清流。",
            "归来自扫东园叶，学灌寒蔬备晚秋。"
        ],
        "title": "和太师相公秋兴十首  其四",
        "id": "bfaca0e2-54f9-44b1-95a2-98293a693591"
    },
    {
        "author": "夏竦",
        "paragraphs": [
            "水榭凉生暑气销，疏萤点点漏迢迢。",
            "明河案户苍龙转，只有匏瓜缀碧霄。"
        ],
        "title": "和太师相公秋兴十首  其五",
        "id": "3a3a2d16-eebb-4dc1-9a9a-cf8c7020200b"
    },
    {
        "author": "夏竦",
        "paragraphs": [
            "沉沉池阁乍凉天，坐爱莲薰夜不眠。",
            "却忆北门曾候对，半帘斜月玉堂前。"
        ],
        "title": "和太师相公秋兴十首  其六",
        "id": "19154b4a-81c5-44c2-afe6-cb6998cc910b"
    },
    {
        "author": "夏竦",
        "paragraphs": [
            "相府新秋宴席开，西湖珠履践苍苔。",
            "白头旧吏方奔走，不得抽毫逐上才。"
        ],
        "tags": [
            "西湖"
        ],
        "title": "和太师相公秋兴十首  其七",
        "id": "69c0fb2b-d414-44e8-82c0-6ef186192027"
    },
    {
        "author": "夏竦",
        "paragraphs": [
            "遥思汉阙雨新晴，天际微云夕吹生。",
            "沆瀣气凉僊掌迥，满盘宵露结珠英。"
        ],
        "title": "和太师相公秋兴十首  其八",
        "id": "fd8a5b7c-57cb-424a-8b0e-45d026179d4d"
    },
    {
        "author": "夏竦",
        "paragraphs": [
            "河汉西倾火渐流，露华微冷透轻裘。",
            "何当弄凤随惊吹，直上层城十二楼。"
        ],
        "title": "和太师相公秋兴十首  其九",
        "id": "d0febad8-4f17-4610-bfc5-1f3f279114d0"
    },
    {
        "author": "夏竦",
        "paragraphs": [
            "彤管少文堪约史，霜戈无艺可防边。",
            "孟诸苍莾平台远，坐对秋光又一年。"
        ],
        "title": "和太师相公秋兴十首  其一○",
        "id": "473ba525-c529-4704-bba9-c2befe597489"
    },
    {
        "author": "夏竦",
        "paragraphs": [
            "日上西山舞鸾鹤，波翻碧海鬪蛟龙。",
            "直钩到了成何事，消得君王四履封。"
        ],
        "title": "青州",
        "id": "e8dc6ca5-6591-4a9e-94e0-8cb5d1dfd7d7"
    },
    {
        "author": "夏竦",
        "paragraphs": [
            "年光过眼如车毂，职事羁人似马衔。",
            "若遇琵琶应大笑，何须涕泣满青衫。"
        ],
        "title": "江州琵琶亭",
        "id": "c5cd9a38-44eb-4377-b063-6193d6f3eb6b"
    },
    {
        "author": "夏竦",
        "paragraphs": [
            "元化平分荷大钧，左符新刻玉为麟。",
            "南湖特地栽桃李，拟伴沙鸥过十春。"
        ],
        "title": "狎鸥亭诗  其一",
        "id": "db765f3d-d0fa-4781-b3a9-f7a431a0b99f"
    },
    {
        "author": "夏竦",
        "paragraphs": [
            "海鴈桥边绿水深，绝无尘土近花阴。",
            "忘机不管人知否，自有溪鸥信此心。"
        ],
        "title": "狎鸥亭诗  其二",
        "id": "8eae9fe5-d9a6-4fa1-85f5-896362eac62e"
    },
    {
        "author": "夏竦",
        "paragraphs": [
            "黄阁有贤图国计，皂嚢无党害边功。",
            "河湟饮马无难事，一点沙尘在目中。"
        ],
        "title": "书怀",
        "id": "7bce09f5-baaa-47ac-a870-fa567e6a14d8"
    },
    {
        "author": "夏竦",
        "paragraphs": [
            "功兼文武帝师臣，久厌崇高乐退身。",
            "任是东山无限好，谢公争忍负生民。"
        ],
        "title": "到任后作",
        "id": "0a536a6d-f578-4b8d-a95f-8e45079710eb"
    },
    {
        "author": "夏竦",
        "paragraphs": [
            "阶除尽日微风度，帘幕先秋暑气还。",
            "莫讶使君临案久，雨晴端正见南山。"
        ],
        "title": "西厅",
        "id": "bb0c3013-a8ba-4161-86d0-0a7e755a079b"
    },
    {
        "author": "夏竦",
        "paragraphs": [
            "鬓拢春烟湿翠翘，石榴裙幔袅纤腰。",
            "绛唇不敢深深注，却怕香脂污玉箫。"
        ],
        "title": "宫词  其一",
        "id": "d31e84fe-c66f-42b4-81e9-2c15403e5140"
    },
    {
        "author": "夏竦",
        "paragraphs": [
            "新染罗衣窣地红，喜迎天仗宴春风。",
            "歌词若入君王听，不惜新声教六宫。"
        ],
        "title": "宫词  其二",
        "id": "52a13a52-1dd8-449b-b11b-a2c271cb340c"
    },
    {
        "author": "夏竦",
        "paragraphs": [
            "重上青楼拂蛛网，却匀愁黛对菱波。",
            "也知新旧争多少，敢话机头织素多。"
        ],
        "title": "古意",
        "id": "c6e6d656-ed1f-40c1-b902-9344f45fd157"
    },
    {
        "author": "夏竦",
        "paragraphs": [
            "读徧龙韬事可知，一竿闲把直钩垂。",
            "秋来江上西风急，且系扁舟卷钓丝。"
        ],
        "title": "渔者",
        "id": "7606432f-03de-4c2f-9338-e05b4e0a91bf"
    },
    {
        "author": "夏竦",
        "paragraphs": [
            "敏手机心颇自安，遮藏有路巧千般。",
            "主公当面无因见，只怕旁人冷眼看。"
        ],
        "title": "观藏珠",
        "id": "5a76418a-0aa3-480f-ae3e-930f77ce2325"
    },
    {
        "author": "夏竦",
        "paragraphs": [
            "两朝西掖旧词臣，蘖苦冰寒四十春。",
            "霜雪满头尘满袖，自惭重见玉堂人。"
        ],
        "title": "安抚状元内翰还朝复命再获候迎先附短章以代片幅",
        "id": "8e328524-dadd-4b7f-af63-8e0e324f8e40"
    },
    {
        "author": "夏竦",
        "paragraphs": [
            "上公诗笔千金重，逋客归装一棹轻。",
            "莫向青山更招隐，且留贤哲济苍生。"
        ],
        "title": "送张逸人二首  其一",
        "id": "82b2c29d-1a6e-4fd6-9bcc-31f7cce85ed7"
    },
    {
        "author": "夏竦",
        "paragraphs": [
            "徘徊独鹤翻清景，容曵孤云下绛霄。",
            "朝市山林本无异，前贤出处尽逍遥。"
        ],
        "title": "送张逸人二首  其二",
        "id": "8e808e24-1223-4e0e-b19a-aa67fc9b638a"
    },
    {
        "author": "夏竦",
        "paragraphs": [
            "半载秦川令始行，论文犹未款羣英。",
            "横戈且趁从军乐，不及期年待政成。"
        ],
        "title": "到任泾州寄长安府学诸先辈",
        "id": "72111142-c3a0-483b-9e61-0e982310b275"
    },
    {
        "author": "夏竦",
        "paragraphs": [
            "宅临殷羡投书渚，门拥维摩问疾人。",
            "诏使舣舟应访道，雨花交影隔西津。"
        ],
        "title": "闻劝农二使渡江访胡丞隐居",
        "id": "c0645d92-674b-44b9-9ce4-b534bea4c8de"
    },
    {
        "author": "夏竦",
        "paragraphs": [
            "千仞翺翔览德辉，成汤解网四灵归。",
            "梧桐欲下还惊去，悄悄饥鹰掠树飞。"
        ],
        "title": "咏凤",
        "id": "1692e806-6a04-4fae-8d70-3b50c5590083"
    },
    {
        "author": "夏竦",
        "paragraphs": [
            "春光容与晓风高，花映金涂见羽毛。",
            "莫讶绿杨留不住，内园新雨熟含桃。"
        ],
        "title": "闻莺",
        "id": "1a51904d-8e66-4375-b43a-28f39c65e144"
    },
    {
        "author": "夏竦",
        "paragraphs": [
            "获自野罗知性巧，饲之鲜食已恩丰。",
            "下鞲未便随人意，须是经春更一笼。"
        ],
        "title": "咏鹰",
        "id": "a518130b-b0cf-4627-9e7c-966407732da6"
    },
    {
        "author": "夏竦",
        "paragraphs": [
            "弱羽伤弓尚未完，孤飞谁敢拟鸳鸾。",
            "明珠自有千金价，莫为游人作弹丸。"
        ],
        "title": "再徙西都咏青雀寄张升谏院",
        "id": "a1922f79-f96c-4457-a18d-afe6813d05e4"
    },
    {
        "author": "夏竦",
        "paragraphs": [
            "万里无尘塞草秋，玉轮金轭未巡游。",
            "上林苜蓿天池水，饱食长鸣可自羞。"
        ],
        "title": "厩马",
        "id": "54fb373d-8009-4d13-a3e9-33e213f5ec45"
    },
    {
        "author": "夏竦",
        "paragraphs": [
            "红房深浅翠条低，满架清香敌麝脐。",
            "攀折若无花底刺，岂教桃李独成蹊。"
        ],
        "title": "蔷薇",
        "id": "ec7bc091-a449-4fc5-87e5-24cfb3b8a643"
    },
    {
        "author": "夏竦",
        "paragraphs": [
            "广厦长廊四面围，小栏霜雪两三枝。",
            "帘帷壅蔽无人见，赖有中天日照知。"
        ],
        "title": "槛竹",
        "id": "f513c5cd-d02f-4c99-9620-d1b260cd0ae2"
    },
    {
        "author": "夏竦",
        "paragraphs": [
            "曲槛横栏百宝装，春风容冶看人狂。",
            "孤松瘦柏无颜色，只有青青待雪霜。"
        ],
        "title": "花槛",
        "id": "0c6dd8d3-dd77-4949-bbeb-43a3400ee0ae"
    },
    {
        "author": "夏竦",
        "paragraphs": [
            "黼幄思贤已再三，诏书将拆紫泥缄。",
            "嘉言一句利天下，何必金文更彻函。"
        ],
        "title": "题华严经诗",
        "id": "aa19679e-91f0-4fa5-95f5-1a4264cf5d1d"
    },
    {
        "author": "夏竦",
        "paragraphs": [
            "译案多年润法音，性根虽钝信根深。",
            "无明不起冤亲等，应有龙天证此心。"
        ],
        "title": "寄传法二大卿并简译席诸大士  其一",
        "id": "f6fba853-51dc-4e90-a473-2109d86b4091"
    },
    {
        "author": "夏竦",
        "paragraphs": [
            "润色金文数十函，清凉甘露洗尘凡。",
            "修行不作伊兰计，只愿三千尽宝严。"
        ],
        "title": "寄传法二大卿并简译席诸大士  其二",
        "id": "a1d73902-a7f9-45cf-8318-3dfec56fb98a"
    },
    {
        "author": "夏竦",
        "paragraphs": [
            "雪山修道六年成，云满长空雪满庭。",
            "便向个中登觉地，何须腊月待明星。"
        ],
        "title": "雪后赠雪苑师  其一",
        "id": "f356d79b-c6bb-44a5-8e2d-67e90ef5642a"
    },
    {
        "author": "夏竦",
        "paragraphs": [
            "玉界琼田万顷平，一年光景一番新。",
            "苑中又见梅花发，信手拈来总是春。"
        ],
        "title": "雪后赠雪苑师  其二",
        "id": "952dce0b-eb0b-4449-a4b1-eff82a4f4eaa"
    },
    {
        "author": "夏竦",
        "paragraphs": [
            "千嶂崔嵬雪里看，东风一夜卷余寒。",
            "巖前溜玉知多少，涨起西江十八滩。"
        ],
        "title": "雪后赠雪苑师  其三",
        "id": "47ccd6c5-58a5-49d5-940b-28faac30e0c7"
    },
    {
        "author": "夏竦",
        "paragraphs": [
            "老去方知行路难，此心正要觅人安。",
            "室中半偈如闻得，便作当年立雪看。"
        ],
        "title": "雪后赠雪苑师  其四",
        "id": "9709d63f-5ada-4a4f-aa8b-dfdc45a2ba3d"
    },
    {
        "author": "夏竦",
        "paragraphs": [
            "非才徧历清华地，悟佛方为止足身。",
            "浮名浮利莫相试，三千世界一微尘。"
        ],
        "title": "偶成  其一",
        "id": "517f88e9-07ed-4c25-b689-a39a4cbca5b0"
    },
    {
        "author": "夏竦",
        "paragraphs": [
            "保庇孤根逄圣主，矜修晚节顺天机。",
            "空门自有清凉地，不向红尘议是非。"
        ],
        "title": "偶成  其二",
        "id": "cd8b7ba2-db91-4eb6-9d51-472e41dbc85d"
    },
    {
        "author": "夏竦",
        "paragraphs": [
            "燕雀纷纷出乱麻，汉江西畔使君家。",
            "空堂自恨无金弹，任尔啾啾到日斜。"
        ],
        "title": "偶成  其三",
        "id": "773aef43-a55b-4b84-bf6c-5418b59cb51d"
    },
    {
        "author": "夏竦",
        "paragraphs": [
            "满头黄菊鬓毛斑，曾议皇王对尔颜。",
            "今日临风轻霸迹，尧山应合胜牛山。"
        ],
        "title": "九日登尧山书事",
        "id": "d50ce795-b049-4e50-9d20-f8eda52e785f"
    },
    {
        "author": "夏竦",
        "paragraphs": [
            "玉格功成碧诏迟，御风千里款黄扉。",
            "旋纡兰珮朝丹禁，却捧云章入翠微。",
            "绿蕴星辰藏古篆，绛宫龙虎闭神扉。",
            "东山日暮余霞散，南国烟晴独鹤归。",
            "重结茅茨临乳窦，别裁荷芰换尘衣。",
            "鸾凤若有壶中志，从此高梧一见稀。"
        ],
        "title": "送张无梦归天台",
        "id": "e8ffb523-565a-49f8-a8af-d0294b4584bf"
    },
    {
        "author": "夏竦",
        "paragraphs": [
            "楼压荒城见远村，倚阑衣袂拂苔纹。",
            "猿啼晓树枝枝雨，僧下秋山级级云。",
            "招客酒旗临岸挂，灌田溪水凿渠分。",
            "洞中应有神仙窟，缭乱红霞出紫氛。"
        ],
        "title": "登台州城楼",
        "id": "0ec960b9-c9b2-43f6-a08a-e9c28b97c2de"
    },
    {
        "author": "夏竦",
        "paragraphs": [
            "落照明残菊，村亭路欲分。",
            "酒旗降远客，雁阵战秋云。",
            "断陇拳鼇足，轻波起鹤纹。",
            "田家逢乐岁，歌舞贺时君。"
        ],
        "title": "秋日村路",
        "id": "274cc8e4-9c0a-4cc1-b2b8-e3c771f44f52"
    },
    {
        "author": "夏竦",
        "paragraphs": [
            "云罩觚棱鬬影寒，一丛香压玉栏干。",
            "东皇用意交裁剪，留待君王驻跸看。"
        ],
        "title": "咏牡丹",
        "id": "31a954d0-80d7-4813-9ddd-39b194dd77ac"
    },
    {
        "author": "夏竦",
        "paragraphs": [
            "孤馆明秋月，清砧韵霜风。"
        ],
        "title": "句  其一",
        "id": "ea0d44ce-9a07-4a94-9495-90900666da5d"
    },
    {
        "author": "夏竦",
        "paragraphs": [
            "横陈皆锦绣，器皿尽金玉。"
        ],
        "title": "句  其二",
        "id": "7e3e597e-993b-42ea-8183-3b581b454570"
    },
    {
        "author": "夏竦",
        "paragraphs": [
            "雪度维杨腊，花逢北国春。"
        ],
        "title": "句  其三",
        "id": "418e6168-d753-4880-902d-fb954a523233"
    },
    {
        "author": "夏竦",
        "paragraphs": [
            "出没鱼龙聚，飞沉日月连。"
        ],
        "title": "句  其四",
        "id": "c1763898-2216-49c2-a00e-8c14492e0c36"
    },
    {
        "author": "夏竦",
        "paragraphs": [
            "灯背翠帘人欲别，月斜烟柳马频嘶。"
        ],
        "title": "句  其五",
        "id": "e005b336-c3b9-43cc-a128-3ec148d93f78"
    },
    {
        "author": "夏竦",
        "paragraphs": [
            "密叶凝华承玉戺，附枝交影荫银塘。"
        ],
        "title": "句  其六",
        "id": "2186ae67-eed0-4e51-ad7c-8f72ac776ff7"
    },
    {
        "author": "夏竦",
        "paragraphs": [
            "似法阴爻呈六穗，或符阳数效三岐。"
        ],
        "title": "句  其七",
        "id": "ec3f4b28-e0fd-4e70-bf7d-8a81be96bda4"
    },
    {
        "author": "夏竦",
        "paragraphs": [
            "气凌云梦吞八九，欲与溟渤争雌雄。"
        ],
        "title": "句  其八",
        "id": "5e01c1d3-cf58-4382-8084-d36a394a9983"
    },
    {
        "author": "冯信可",
        "paragraphs": [
            "桃源东回溪转长，桃花开时春日光。",
            "幽禽出树乱红落，游鱼吹花流水香。",
            "山人正住溪之浒，屋角花开自成坞。",
            "寻源未许武陵人，隐者但作桃花主。",
            "拄杖穿花来水头，禽鱼亦解识风流。",
            "往来况有樵云叟，何惜衔杯同唱酬。",
            "一尊如出桃花色，花落尊中已无迹。",
            "醉乡泠泠白日闲，黄尘滚滚青山隔。",
            "明年此日桃花开，何人净扫溪阴苔。",
            "我亦天台约刘阮，春风一櫂酒船来。"
        ],
        "title": "桃源图",
        "id": "c0b94a74-64cf-4bf0-a942-cc843990ab83"
    },
    {
        "author": "章傪",
        "paragraphs": [
            "吴上江上客亭幽，地占姑苏最上游。",
            "万顷重湖朝夕浪，几声残橹往来舟。",
            "凉生领袖苹风晚，冷射杯盘桂魄秋。",
            "东道正闲时倒屣，笙歌谁惜一迟留。"
        ],
        "title": "如归亭",
        "id": "c05c32a6-37ad-4190-9e35-de284a4b8c72"
    },
    {
        "author": "何永锡",
        "paragraphs": [
            "独临朱槛爱平波，安稳归舟两两过。",
            "数岛云霞栽橘社，一汀烟月采菱歌。",
            "湖心日定施青黛，砌下风恬展碧罗。",
            "好写仙源槎阁主，便教从此上银河。"
        ],
        "title": "如归亭",
        "id": "7ac0a7a5-794e-45dc-bc9a-b4f6c779408c"
    },
    {
        "author": "陶伯宗",
        "paragraphs": [
            "吾家本住洞庭西，烟雨生涯接钓矶。",
            "今日吴江亭上望，水光山色却如归。"
        ],
        "tags": [
            "洞庭湖"
        ],
        "title": "如归亭",
        "id": "f2ea7585-1d41-4804-a503-5a9a34851f6e"
    },
    {
        "author": "王渎",
        "paragraphs": [
            "东湖富泉石。"
        ],
        "title": "句",
        "id": "48eafae1-4c01-4355-a37f-b2b116a8d49a"
    },
    {
        "author": "张观",
        "paragraphs": [
            "保心如止水，为行见真书。"
        ],
        "title": "句",
        "id": "c3a5a29e-3fe2-4810-b193-f5db7af1d723"
    },
    {
        "author": "何拯",
        "paragraphs": [
            "自古{宗/内}城继踵希，吾门多幸盛昌时。",
            "姮娥不惜蟾宫桂，从此何家第二枝。"
        ],
        "title": "登第后作",
        "id": "331a2122-2f77-4b9c-84ed-c5a33709d1c2"
    },
    {
        "author": "詹中正",
        "paragraphs": [
            "宦情文思竞阑珊，利户名枢莫我关。",
            "无可奈何新白发，不如归去旧青山。",
            "须知百岁都为梦，未信千金买得闲。",
            "珍重樽中贤圣酒，非因风月亦开颜。"
        ],
        "title": "退居",
        "id": "e4672d52-c3f2-4a05-9bad-c7050d8a6ce1"
    },
    {
        "author": "詹中正",
        "paragraphs": [
            "浪兀孤舟一叶轻，香山登步觉神清。",
            "几多怪石全胜画，大半奇花不识名。",
            "猿狖尽当吟里见，烟霞祇向眼前生。",
            "官身未约重来此，酒满螺杯月正明。"
        ],
        "title": "香山",
        "id": "c48fe2cf-c5cd-4149-ba2a-2bac9f55390b"
    },
    {
        "author": "詹中正",
        "paragraphs": [
            "未达且穷栖，寂寥难可为。",
            "雪窗灯焰短，茅屋雨声低。",
            "幽砌苔金锁，闲庭草半迷。",
            "江山无限意，时得入新题。"
        ],
        "title": "山居苦",
        "id": "47111eea-e70e-470d-8cc0-ea3ccdc3159a"
    },
    {
        "author": "詹中正",
        "paragraphs": [
            "吟余妓散杯中酒，归去蝶随头上花。"
        ],
        "title": "句",
        "id": "942ac293-b4fd-4515-a12a-4f0a269949b9"
    },
    {
        "author": "黄虚舟",
        "paragraphs": [
            "睡觉愁无奈，难禁冬夜长。",
            "才听晓钟动，又是世人忙。",
            "入市船撑月，朝天马踏霜。",
            "布衾绵样软，切莫笑寻常。"
        ],
        "title": "五更枕上",
        "id": "2db01b21-48fd-44c0-a10b-1ecbf9925222"
    },
    {
        "author": "黄虚舟",
        "paragraphs": [
            "浩荡长流浪拍天，貔貅十万坐楼船。",
            "年年春满江南岸，夜夜风传塞北烟。",
            "中界灵祇藏水府，六朝废寝落山边。",
            "秋来留得唐时月，捉月今谁是谪仙。"
        ],
        "title": "蛾眉亭",
        "id": "5d72666f-20d5-4389-9da1-d4b99b767972"
    },
    {
        "author": "黄鉴",
        "paragraphs": [
            "吴山紫翠倚晴空，潘令风流向此中。",
            "雨饱公田方稼稔，春生香径杂葩红。",
            "彩舻衔尾凌波驶，頳鲤骈头荐俎丰。",
            "玉季情深重暌索，南云延脰接飞鸿。"
        ],
        "title": "送李殿省赴任常熟",
        "id": "0505fdd9-9fec-4ac4-90bd-eb1d3cef13e6"
    },
    {
        "author": "黄鉴",
        "paragraphs": [
            "城阙厌纷华，山泉乐清适。",
            "瞥然浮杯归，远思浩无极。",
            "珍篇蔼昼评，净义留泰译。",
            "平生雾霞衣，倏变兰蒲色。",
            "美号宠弥天，端居馆香积。",
            "孤踪共鸟还，情愔避高弋。",
            "烟波一叶舟，风雨两镮锡。",
            "佛垅有幽栖，鹰房多善识。",
            "把尘话空无，百虑从此息。",
            "回瞻辇寺居，不及莓苔石。"
        ],
        "title": "送梵才大师归天台",
        "id": "81753513-5717-4bfb-8bbc-f4a3107415f8"
    },
    {
        "author": "黄鉴",
        "paragraphs": [
            "峭壁矗云三峡里，急湍翻雪五湖边。",
            "何年造物施神力，移到褒中小有天。"
        ],
        "title": "石门巖壁",
        "id": "05680c32-9089-42cb-b46c-1717bf1c7ad6"
    },
    {
        "author": "黄鉴",
        "paragraphs": [
            "游鱼波上游。"
        ],
        "title": "句  其一",
        "id": "815357ea-9885-4e35-a8c7-c90f396f61da"
    },
    {
        "author": "黄鉴",
        "paragraphs": [
            "远水涵空迷极目，落花如雾拥归轩。"
        ],
        "title": "句  其二",
        "id": "3f42c39c-ef43-4d40-bcfe-fe1a2bb97138"
    },
    {
        "author": "王致",
        "paragraphs": [
            "谷暗随呼应，禽春不速来。",
            "幽居逢令序，跬步且徘徊。"
        ],
        "title": "即事",
        "id": "e620d494-ef47-460f-84e3-637ea6271594"
    },
    {
        "author": "王致",
        "paragraphs": [
            "年近古稀有，不易升此堂。",
            "他日留泉下，须留姓氏香。"
        ],
        "title": "辞本州教官",
        "id": "130dfe37-cfd7-441b-ac96-94a6d82450c8"
    },
    {
        "author": "王致",
        "paragraphs": [
            "平生有志惜分阴，经济功夫着力深。",
            "一日高飞成远举，几回怀古作豪吟。",
            "春风频梦丹墀月，夏日长思玉馆琴。",
            "天下弦歌声已旧，化成都只在公心。"
        ],
        "title": "题袁学士像",
        "id": "aef9d3c1-a711-444e-b256-ca28ba13a52b"
    },
    {
        "author": "释楚圆",
        "paragraphs": [
            "长江行不尽，帝里到何时。",
            "既得凉风便，休将舻棹施。"
        ],
        "tags": [
            "长江"
        ],
        "title": "舟中作偈",
        "id": "34fc8b02-f8ca-445d-9dfe-15a18e020f87"
    },
    {
        "author": "孔道辅",
        "paragraphs": [
            "日观峰前访隐沦，岂同沮溺异人羣。",
            "轲能养浩雄能默，今复渊源见此君。"
        ],
        "title": "访隐居孙明复山斋二首  其一",
        "id": "1e141c06-1961-4254-8b0f-9c5aba58b2c6"
    },
    {
        "author": "孔道辅",
        "paragraphs": [
            "脱屐名场蕴壮图，君方举逸待嘉谟。",
            "即期鹤版临巖室，万叠云山恋得无。"
        ],
        "title": "访隐居孙明复山斋二首  其二",
        "id": "ee02e187-37bc-42db-9e04-5c02726a9861"
    },
    {
        "author": "孔道辅",
        "paragraphs": [
            "秦火自焚宁害圣，金丝堂壁閟家书。",
            "典坟启发皆天意，非谓共王好治居。"
        ],
        "title": "题祖庙二首  其一",
        "id": "dbab66d4-17da-44a6-9081-3013ce213487"
    },
    {
        "author": "孔道辅",
        "paragraphs": [
            "门有诗书不华彩，素王留得好生涯。",
            "行人莫讶频回首，天下文章第一家。"
        ],
        "title": "题祖庙二首  其二",
        "id": "35676306-45ab-4441-b359-7ae14b67e098"
    },
    {
        "author": "释惟政",
        "paragraphs": [
            "桥上山万重，桥下水千里。",
            "惟有白鹭鸶，见我常来此。"
        ],
        "title": "山中作",
        "id": "69363744-50ac-4233-a2f9-516a904b3779"
    },
    {
        "author": "释惟政",
        "paragraphs": [
            "昨日曾将今日期，出门倚杖又思惟。",
            "为僧只合居巖谷，国土筵中甚不宜。"
        ],
        "title": "辞侍郎蒋公讌客见招",
        "id": "4662886f-1028-4142-a922-2d1d834b7749"
    },
    {
        "author": "释惟政",
        "paragraphs": [
            "貌古形疏倚杖蔾，分明画出须菩提。",
            "解空不许离声色，似听孤猨月下啼。"
        ],
        "title": "自题像",
        "id": "1503f4fa-810f-4377-8286-6f424875fc54"
    },
    {
        "author": "释惟政",
        "paragraphs": [
            "山中何所有，岭上多白云。",
            "祇可自怡悦，不堪持赠君。"
        ],
        "tags": [
            "古诗三百首",
            "言志",
            "魏晋南北朝诗",
            "谢绝"
        ],
        "title": "送僧偈",
        "id": "b03d075b-66eb-4b59-bc86-fe02d3d381ab"
    },
    {
        "author": "黄仲通",
        "paragraphs": [
            "危亭治旧基，登览一何奇。",
            "万态罗浮景，三章宰辅诗。",
            "岚光如画处，霁色乍开时。",
            "味此休闲趣，惟予野吏知。"
        ],
        "title": "惠州野吏亭",
        "id": "f3fdeaa3-ae10-4296-a86f-71de76c7d8d0"
    },
    {
        "author": "麻温其",
        "paragraphs": [
            "湖边景物属秋天，楼上风光似去年。",
            "仙侣缑生留福地，湘娥帝子寄哀弦。",
            "云门自统轩台外，木叶偏飞楚客前。",
            "极目江山何处是，一帆万里信归船。"
        ],
        "tags": [
            "岳阳楼"
        ],
        "title": "登岳阳楼",
        "id": "d8d1d207-aa6d-4d7c-9de2-b70adbf4e439"
    },
    {
        "author": "余湜",
        "paragraphs": [
            "沙场诸子弟，少小尽晞颜。",
            "迎我五经笥，归来七岛山。",
            "朝游松子洞，暮宿惠人湾。",
            "讲罢西风里，扁舟早送还。"
        ],
        "title": "送龙池寥先生开讲沙场诗",
        "id": "642e66c8-ee87-486b-920c-2c4205014031"
    },
    {
        "author": "余湜",
        "paragraphs": [
            "西母子回金殿冷，绿珠一坠玉楼空。"
        ],
        "title": "句",
        "id": "e855f6dd-56fd-43fb-831c-3763f9dbe445"
    },
    {
        "author": "史温",
        "paragraphs": [
            "曹娥庙貌枕江湄，南北行人合孝思。",
            "有智不争三十里，千年黄绢一厅碑。"
        ],
        "title": "诗一首",
        "id": "79f6ec7a-c630-4ae8-8618-49e7d2bf69f0"
    },
    {
        "author": "张日损",
        "paragraphs": [
            "百里凄清古县城，阮郎陶令自相应。",
            "非无柳影含彭泽，别有花光胜武陵。",
            "闲醉想同莎外石，冷吟知共夜深灯。",
            "红尘未得寻高兴，心过青山第几层。"
        ],
        "title": "寄天台王炼师兼呈邑宰",
        "id": "c3d28472-d6c7-43f6-8d7b-49a7f2bc5c83"
    },
    {
        "author": "黄康弼",
        "paragraphs": [
            "齐野非吴渚，支郎是子陵。",
            "钓台千古月，宝塔万年灯。"
        ],
        "title": "题广化寺阿育王塔",
        "id": "aece51a4-84cb-4abb-b83d-4fcbdd1db43d"
    },
    {
        "author": "高觌",
        "paragraphs": [
            "锦里花中色最奇，妖娆天赋本来稀。",
            "绮霞忽照迷红障，縠露轻笼设翠帏。",
            "繁朵有情妆媚景，纤枝无力带残晖。",
            "好将绣向罗裙上，永作香闺楚楚衣。"
        ],
        "title": "海棠",
        "id": "f45334b2-118c-4b13-a8bb-f1c62f723f37"
    },
    {
        "author": "苏耆",
        "paragraphs": [
            "虎踞标灵迹，危楼杳霭间。",
            "剑池沉石壁，金池涌秋山。",
            "塔影松轩断，云迷藓迳斑。",
            "磬随灵籁尽，鹤伴老僧闲。",
            "有句惭先哲，无辞愈厚颜。",
            "我来聊写望，顿觉离人寰。"
        ],
        "title": "虎丘",
        "id": "7f9c0a27-babb-4a9f-b852-e604cf13d132"
    },
    {
        "author": "苏耆",
        "paragraphs": [
            "上到天门最高处，不能容物只容身。"
        ],
        "title": "句",
        "id": "5b2c523f-a86b-4678-9854-3a1497acbec5"
    },
    {
        "author": "祖士衡",
        "paragraphs": [
            "雪中问法传宗印，日暮裁诗变楚骚。",
            "香积诸天修净供，蒲葺三殿赐新袍。",
            "夜禅锡驻青鸳刹，晓渡杯陵白露涛。",
            "参罢虚堂惟宴坐，风松露桂海蟾高。"
        ],
        "title": "送僧归护国寺",
        "id": "a841ccb2-cebf-4e2e-b2a0-588ae399b7f2"
    },
    {
        "author": "黄晞",
        "paragraphs": [
            "久不见泰伯，中心频损和。",
            "近闻束书卷，更卜好山阿。",
            "学古成儒癖，敦风荡俗讹。",
            "周公法已矣，原宪事如何。",
            "母老禄未及，身闲鬓不皤。",
            "新文海裔播，旧业钓竿拖。",
            "宁戚歌宁发，麻姑使屡过。",
            "时人一握小，吾道片云多。",
            "友弟俱游宦，池樊自摭莎。",
            "闻猿诗兴逸，敲户酒徒罗。",
            "乡里名光也，朝廷礼后么。",
            "年来鱼信至，怪我客蹉跎。"
        ],
        "title": "寄李先生",
        "id": "99a8b59e-fcfd-4922-9b42-9887945bc5b7"
    },
    {
        "author": "黄晞",
        "paragraphs": [
            "福唐太守天下才，好事求奇竭中楮。",
            "有时劝我静祛怀，到处寻幽闲笑侣。",
            "一朝薏苡足人疑，万里珠玑同梦睹。",
            "树墓休提孤剑鐞，星垣忽见清絃古。",
            "好物终难寂寞留，高门即是从容所。",
            "几年何地各分飞，此地当歌忽胥遇。",
            "还记当头洒泪人，同是从前旧承顾。",
            "中郎一见厚难忘，柯亭有竹君知否。"
        ],
        "title": "诗一首",
        "id": "91cb8f62-5c1a-4da9-bc60-3948a160ab22"
    },
    {
        "author": "刘忠顺",
        "paragraphs": [
            "七十二鳞波底镌，一衔蓂草一衔莲。",
            "出来非共贪芳饵，奏去因同报稔年。",
            "方客远书徒自得，牧人嘉梦合相先。",
            "前知上瑞宜频见，帝念民饥刺史贤。"
        ],
        "title": "留题涪州石鱼",
        "id": "3a227808-a894-4af7-8f99-bfd620121076"
    },
    {
        "author": "刘忠顺",
        "paragraphs": [
            "院幽庵更小，嘉遯称名尊。",
            "展榻殊无地，看山别有门。",
            "潮来供菜圃，云过隔城村。",
            "了毕如来藏，任他风动摇。"
        ],
        "title": "留题资圣寺宗己嘉遯居",
        "id": "20e488ff-19f7-4859-92b6-4c152f20efb2"
    },
    {
        "author": "蔡用之",
        "paragraphs": [
            "昨日新官对旧官，吏民一半冷相看。",
            "夜来惟有前滩水，依旧多情到枕寒。"
        ],
        "title": "龙泉秩满题",
        "id": "0534aab2-f5f3-42a1-9ae6-4b8d01cfb88c"
    },
    {
        "author": "解旦",
        "paragraphs": [
            "封疆莫叹极西陲，景物尤堪著咏思。",
            "亭台处处垂杨影，街巷家家小酒旗。",
            "旧同吴楚分梅艳，新比戎泸有荔枝。",
            "凿井咸泉通海脉，靠山公署映江涯。"
        ],
        "title": "富顺",
        "id": "0284c8b5-61b9-4ffe-be58-2dd88cba2463"
    },
    {
        "author": "解旦",
        "paragraphs": [
            "便作武陵溪上看，春来何处不开花。"
        ],
        "title": "句",
        "id": "b21057e7-1132-4148-964f-f27eba9722bb"
    },
    {
        "author": "郑炎",
        "paragraphs": [
            "凌晨别我将何适，鹤态飘然振霜翮。",
            "指点金华欲去游，骑驴直造烟霞宅。",
            "一片岚光凝不飞，数里松阴翠如滴。",
            "背腊山寒雪未消，迎春地暖花争拆。",
            "水潺潺兮风索索，帘卷虚堂正岑寂。",
            "高歌应有鬼神听，状物潜驱鸿化力。",
            "繄我浮生系郡符，安得乘闲访灵迹。",
            "吟成一首送君诗，倩僧勒上巖边石。"
        ],
        "title": "赠张俞秀才游金华山",
        "id": "6a46121d-dcb4-465a-ab19-b393140c2be3"
    },
    {
        "author": "柳永",
        "paragraphs": [
            "故侯幽隐直城东，草树扶疏一亩宫。",
            "曾珥貂珰为近侍，却纡绦褐作闲翁。",
            "高吟拥鼻诗怀壮，雅论持衡道气充。",
            "厌尽繁华天上乐，始将踪蹟学冥鸿。"
        ],
        "title": "赠内臣孙可久",
        "id": "f9b63162-b6a4-4484-b3e8-2220991ecb6c"
    },
    {
        "author": "柳永",
        "paragraphs": [
            "鬻海之民何所营，妇无蚕织夫无耕。",
            "衣食之源太寥落，牢盆鬻就汝输征。",
            "年年春夏潮盈浦，潮退刮泥成岛屿。",
            "风干日曝咸咺加，始灌潮波塯成卤。",
            "卤浓咸淡未得闲，采樵深入无穷山。",
            "豹踪虎迹不敢避，朝阳出去夕阳还。",
            "船载肩擎未遑歇，投入巨灶炎炎热。",
            "晨烧暮烁堆积高，才得波涛变成雪。",
            "自从潴卤至飞霜，无非假贷充糇粮。",
            "秤入官中得微直，一缗往往十缗偿。",
            "周而复始无休息，官租未了私租逼。",
            "驱妻逐子课工程，虽作人形俱菜色。",
            "鬻海之民何苦辛，安得母富子不贫。",
            "本朝一物不失所，愿广皇仁到海滨。",
            "甲兵净洗征输辍，君有余财罢盐铁。",
            "太平相业尔惟盐，化作夏商周时节。"
        ],
        "title": "鬻海歌",
        "id": "a38dd548-a474-4487-9025-e1a40aba9062"
    },
    {
        "author": "柳永",
        "paragraphs": [
            "攀萝蹑石落崔嵬，千万峰中梵室开。",
            "僧向半空为世界，眼看平地起风雷。",
            "猿偷晓果升松去，竹逗清流入槛来。",
            "旬月经游殊不厌，欲归回首更迟回。"
        ],
        "title": "题中峰寺",
        "id": "c2c9e719-092f-402d-9cdf-a12b6e0296b2"
    },
    {
        "author": "柳永",
        "paragraphs": [
            "分得天一角，织成山四围。"
        ],
        "title": "句",
        "id": "050bdb45-605f-4f58-8edf-65155f585319"
    },
    {
        "author": "蔡齐",
        "paragraphs": [
            "大孤之石衡且修，青青长在湖之头。",
            "小孤之石锐以高，削立江崖当洪涛。",
            "滔滔逝水东流去，两石崔嵬屹天柱。",
            "蜀巴之源浩沄沄，壮哉此诚江海门。",
            "鸿庞稍见士宇广，疏凿方知夏禹勤。",
            "名山大川神所主，过者震惊谁敢侮。",
            "云何作庙向荒壖，抟土娉婷像龙女。",
            "篙师贾客尔何知，坎坎伐鼓持豚蹄。",
            "倚篷清坐渔歌起，日暮但见崖鹰飞。"
        ],
        "title": "小孤山  其一",
        "id": "9880b609-8ec4-44c9-acb9-e3a29ee750c7"
    },
    {
        "author": "蔡齐",
        "paragraphs": [
            "危峰屹立长江上，势折华胥限百蛮。",
            "鳌背孤撑青玉柱，斗杓斜插翠云鬟。",
            "月生西海初三夜，潮到东吴第一关。",
            "安得扁舟多载酒，放歌击楫浪花间。"
        ],
        "tags": [
            "长江"
        ],
        "title": "小孤山  其二",
        "id": "3bc51157-9793-409e-a377-16d9113d0ec5"
    },
    {
        "author": "蔡齐",
        "paragraphs": [
            "缆舟宿松县，我友爱奇观。",
            "爱登小孤山，千里瞰江岸。",
            "窄塞峡浪喧，微茫渚沙漫。",
            "临深看泳鱼，思归闻啼雁。",
            "茫茫吊千古，俯仰亦嗟叹。",
            "君侯金玉章，贻我舟中玩。"
        ],
        "title": "小孤索用黄士殷同赋",
        "id": "bbbfdd88-a8b7-4c8b-8e53-ad232fe7fc1f"
    },
    {
        "author": "蔡交",
        "paragraphs": [
            "武定新雄阃，丰宁旧奥墟。",
            "地兼秦蜀美，川会汉洋纡。",
            "翠垒环封岭，清流跃野渠。",
            "安知下斜谷，别得上华胥。",
            "干酒香村落，生金富里闾。",
            "晴轩迎䗖蝀，夜管送蟾蜍。",
            "啼乌絃幽坞，芳花绣碧墟。",
            "路飞游女盖，巷曳隐人裾。",
            "陆会寻穿石，江遨揭聚鱼。",
            "缴将藤解坼，耗用谷驱除。",
            "双竹溪翁杖，柔芎坝户蔬。",
            "镇留僊婿恨，巖邃佛人居。",
            "照市成都锦，盈庠阙里书。",
            "采茶惊雉鹧，护橘趁狨狙。",
            "俗洽庭无讼，年丰廥有储。",
            "大资州将懒，藐与世贤疏。",
            "统总村何有，甘酣分有余。",
            "正宜心自怍，更有位谁如。",
            "未执归田耒，犹乘集事车。",
            "好于闲静处，积渐学樵渔。"
        ],
        "title": "洋州",
        "id": "ae5fd6b8-3dbb-4853-a755-27bfe0001bee"
    },
    {
        "author": "释居昱",
        "paragraphs": [
            "松声和雨听，山色带云看。"
        ],
        "title": "句",
        "id": "cc2fee2c-5c97-41dc-bc6e-3b6712a6edd6"
    },
    {
        "author": "李遵勗",
        "paragraphs": [
            "雷海谭音出世雄，台巖香社冠禅丛。",
            "红炉点雪灵机密，翠径斑苔道步通。",
            "珠水滤罗晨漱净，豉莼萦筯午斋丰。",
            "当帆已应王臣供，金地天龙绕旧宫。"
        ],
        "title": "送僧归护国寺",
        "id": "b03759ae-292b-4186-b325-458f606efd42"
    },
    {
        "author": "聂宗卿",
        "paragraphs": [
            "陟冈寻胜蹟，小径遶危岑。",
            "高隐重云幕，闲游乱石林。",
            "因潜涤患水，如卧辟寒金。",
            "松老青姿怪，巖空紫气深。",
            "几宵惊客梦，半夜有猿吟。",
            "我本神僊裔，徘徊称道心。"
        ],
        "title": "游黄山",
        "id": "500d4fa5-45d7-457f-a189-b56c277206b2"
    },
    {
        "author": "吴遵路",
        "paragraphs": [
            "磻谿垂钓者，终得展其才。",
            "何事先生隐，不逢明主来。",
            "泉声秋雨歇，月色夜云开。",
            "对此空惆怅，吟魂早晚回。"
        ],
        "title": "经照湖方干旧居",
        "id": "2b5fd57f-4f4b-4463-a75a-d9fe761173d6"
    },
    {
        "author": "吴遵路",
        "paragraphs": [
            "高躅动京国，静缘怀故山。",
            "扁舟乘兴往，孤鸟倦飞还。",
            "社漏重湖外，霞城积霭闲。",
            "碧云聊寓意，即境自幽关。"
        ],
        "title": "送梵才大师归天台",
        "id": "4ccbe2a0-8fdd-4e0c-b5b8-5203efca6e47"
    },
    {
        "author": "王雍",
        "paragraphs": [
            "五色琉璃白昼寒，当年佛脚万旃檀。",
            "藕丝织出三衣妙，贝叶经传一偈难。",
            "夜看圣灯红菡萏，晓惊飞石碧瑯玕。",
            "更闻鹦鹉因缘塔，八十山僧试说看。"
        ],
        "title": "题三学山",
        "id": "2e843b99-1613-41f1-9f88-641dad2a797d"
    },
    {
        "author": "张奎",
        "paragraphs": [
            "公余连骑赏芳妍，柳重花明祓禊天。",
            "丝竹绕堤浮舴艋，绮罗照水戏秋千。",
            "回头景物才三月，屈指光阴又一年。",
            "台旆行春暂均逸，凤凰池暖正思贤。"
        ],
        "title": "兴庆池禊宴",
        "id": "6535462a-89c8-40db-aef2-28849f2e20ec"
    },
    {
        "author": "程琳",
        "paragraphs": [
            "霜枝彫翠雁横秋，莫倚危楼动旅愁。",
            "菊有清香樽有酒，茱萸不插也风流。"
        ],
        "title": "和答刘夔咏茱萸  其一",
        "id": "1ed738e8-d8c3-4689-850e-facaa591e373"
    },
    {
        "author": "程琳",
        "paragraphs": [
            "秋风台上起高歌，把酒看花意已多。",
            "屈轶不生神豸死，结茱为佩欲如何。"
        ],
        "title": "和答刘夔咏茱萸  其二",
        "id": "0094de43-5aa7-469e-9921-6b30d4b2c7b7"
    },
    {
        "author": "程琳",
        "paragraphs": [
            "西湖多胜景，飞盖喜相陪。",
            "暑气迎秋尽，江声向夕来。"
        ],
        "tags": [
            "西湖"
        ],
        "title": "咏西湖",
        "id": "e47a8ab0-4135-4c8c-9baa-127157dac35b"
    },
    {
        "author": "程琳",
        "paragraphs": [
            "海外移根灼灼奇，风情闲丽比应稀。",
            "晶莹宝萼排珠琲，旖旎芳丛簇绣帷。",
            "繁极只愁随暮雨，飘多何计驻春晖。",
            "浣花溪上年年意，露湿烟霞拂客衣。"
        ],
        "title": "海棠",
        "id": "f7351613-5ad0-403d-9314-4f7b20bc115c"
    },
    {
        "author": "程琳",
        "paragraphs": [
            "世间剥复每相寻，此理几几唤得譍。",
            "万木冻僵梅有信，黄河冰合井如蒸。"
        ],
        "title": "冬近",
        "id": "6af5d297-2a5b-46de-b241-40e7c45174fb"
    },
    {
        "author": "庞籍",
        "paragraphs": [
            "政报公余称雅怀，两城烟树尽楼台。",
            "波通龙口春戏盛，云入山门晓望开。",
            "园馆有诗书命笔，海邦无寇破蛮才。",
            "当时不俟交符印，恨失岚亭展宴罍。"
        ],
        "title": "窃闻集贤侍郎政成公暇时出游览因念青社境物之胜长句四韵奉寄",
        "id": "3f57f56a-9786-49d8-9fb2-74e1eaff86a0"
    },
    {
        "author": "庞籍",
        "paragraphs": [
            "初到营陵春始回，泱泱风物接梧台。",
            "鱼盐利重通阛盛，筝瑟声和宴席开。",
            "天际肤云连岱色，海中灵药慕仙才。",
            "早知未许身闲去，悔舍尧田石涧来。"
        ],
        "title": "到塞后有怀青社",
        "id": "42c74665-cd5d-485b-8894-3213c0410ccf"
    },
    {
        "author": "庞籍",
        "paragraphs": [
            "需头章荐重，方底诏除荣。",
            "人比鸣琴令，官参梦马卿。",
            "菰烟吴地景，涛鹭浙江程。",
            "美政应天报，姚虞旧俗清。"
        ],
        "title": "送余姚知县陈最寺丞",
        "id": "eddf0739-6675-4f40-ba07-1b588b603bb7"
    },
    {
        "author": "庞籍",
        "paragraphs": [
            "冬至子时阳已生，道随阳长物将萌。",
            "星辰赐告铭心骨，愿以宽章辅至平。"
        ],
        "title": "记异",
        "id": "5f828c1d-086d-41e3-9590-d7e0f08025f1"
    },
    {
        "author": "庞籍",
        "paragraphs": [
            "翠岫临寒濑，先生老此中。",
            "钓耕轻万乘，要领戒三公。",
            "入宿星躔动，归来世网空。",
            "何人知此意，千古激浇风。"
        ],
        "title": "经严子陵钓台作四首  其一",
        "id": "81773c28-30d7-4249-a6d4-6e81ebf906b4"
    },
    {
        "author": "庞籍",
        "paragraphs": [
            "道闭甯濡足，时平亦括囊。",
            "故人登世帝，清濑自吾乡。",
            "渭叟非真钓，商奴是诈狂。",
            "先生不可问，天外一鸾翔。"
        ],
        "title": "经严子陵钓台作四首  其二",
        "id": "3c1f4d34-d26d-4c46-a465-b1e73b1712ed"
    },
    {
        "author": "庞籍",
        "paragraphs": [
            "闻个狂奴足，生平在草莱。",
            "不荣升帝腹，宁自蹋鱼台。",
            "步武中朝下，胼胝故国回。",
            "沧浪重一濯，京雒有尘埃。"
        ],
        "title": "经严子陵钓台作四首  其三",
        "id": "91ec24d2-8df5-435a-b58b-6c9fefd3380f"
    },
    {
        "author": "庞籍",
        "paragraphs": [
            "长天杳杳道冥冥，一士孤风达至精。",
            "云若有心应有著，鱼缘轻饵是轻生。",
            "何人楚泽三年放，此地家滩七里清。",
            "应宿将臣皆列士，未将烟水博功名。"
        ],
        "title": "经严子陵钓台作四首  其四",
        "id": "addaf374-fd6d-4787-b811-9e34bcebf3bb"
    },
    {
        "author": "庞籍",
        "paragraphs": [
            "毗耶长者入街初。"
        ],
        "title": "句  其一",
        "id": "bd48fe69-16d3-4f63-b4e2-0047b975e4b3"
    },
    {
        "author": "庞籍",
        "paragraphs": [
            "田园贫宰相，图史富书生。"
        ],
        "title": "句  其二",
        "id": "b31d2cf2-a1b4-4c17-82f6-4ab1cdb6e84e"
    },
    {
        "author": "庞籍",
        "paragraphs": [
            "巢凤阁边劳远梦，系龙桥下认前题。"
        ],
        "title": "句  其三",
        "id": "11a97fc8-e598-434b-835d-8dd710dc04f3"
    },
    {
        "author": "庞籍",
        "paragraphs": [
            "蜀道盘纡去不迷，故园犹在武阳西。"
        ],
        "title": "句  其四",
        "id": "4dda0ec7-1ff2-4a25-ad56-7d22654f41d4"
    },
    {
        "author": "李受",
        "paragraphs": [
            "香炉峰下宅天官，三界方知可往还。",
            "白石眼前分世路，紫云头上接天班。",
            "沧溟岂隔毫芒内，忆劫皆归瞬息间。",
            "但得心源到真境，凌虚鸾鹤会跻攀。"
        ],
        "title": "题太平兴国宫",
        "id": "9d1eaf6d-84a1-4262-9eaa-78ee966cb8cc"
    },
    {
        "author": "齐廓",
        "paragraphs": [
            "宝势耸如飞，簷牙照锦翬。",
            "路盘危磴出，僧触断云归。",
            "万井分尘界，千巖在目围。",
            "浮生枉多事，到此合忘机。"
        ],
        "title": "题应天寺",
        "id": "72e3d344-c9cc-41c0-8b56-0e6eae590d85"
    },
    {
        "author": "齐廓",
        "paragraphs": [
            "翬飞绮构成，宾至得佳名。",
            "岫列千螺出，江涵匹练平。",
            "吟看客帆度，坐见钓舟横。",
            "独倚雕阑外，令人心骨清。"
        ],
        "title": "如归亭",
        "id": "86f19223-6c59-42fa-a34c-668572e530ce"
    },
    {
        "author": "齐廓",
        "paragraphs": [
            "祖龙神兵驱不得，挥电成鞭有遗迹。"
        ],
        "title": "句",
        "id": "ca288054-6f76-490b-973a-4dc790a3fd55"
    },
    {
        "author": "齐唐",
        "paragraphs": [
            "伞峰一片崎危石，枕在青冥绝壁间。",
            "人作盐梅资世济，蹟留巖岫与云闲。",
            "露盘高出长年殿，羽盖斜临宛委山。",
            "藐矣诸孙愧前躅，但开三径掩柴关。"
        ],
        "title": "石伞峰书堂",
        "id": "4b171fbe-93e6-4b06-b152-59853386a1cf"
    },
    {
        "author": "齐唐",
        "paragraphs": [
            "削断龙门剑力闲，遗祠终古鉴湖边。",
            "昆墟到海曾穷地，石穴藏书不记年。",
            "春色门墙花滴雨，晓光台殿水浮烟。",
            "涂山万国梯航集，告禅灵坛岂偶然。"
        ],
        "title": "题禹庙",
        "id": "b79da9d1-4b75-4a87-93ea-c98f7d1a3c1c"
    },
    {
        "author": "齐唐",
        "paragraphs": [
            "阳明洞天三月春，桃花艳艳迎笑人。",
            "仙官瑶裾翠羽裾，直上非烟骖紫麟。",
            "手把赤书秘玉文，朝谒太素三元君。",
            "琳房窈窕出青云，众真啸语林际闻。",
            "山精木魅知有主，敛戢鬼火摧飚轮。",
            "崇巖绝壑足清放，抗迹万里无埃尘。",
            "物不疵疠年谷熟，绰约曾潜姑射神。",
            "祈师努力学此道，下济泽国穷鳏民。"
        ],
        "title": "送张尊师监龙瑞宫",
        "id": "d913798d-d30a-4dee-af39-bf38b5ad999d"
    },
    {
        "author": "齐唐",
        "paragraphs": [
            "仙方上品夸灵种，忽怪灵芝拆紫苞。",
            "玉泽返婴看验术，少微山是小三茅。"
        ],
        "title": "仙茅",
        "id": "fb70e08d-1027-4c13-8ecf-39bcbd7b053a"
    },
    {
        "author": "齐唐",
        "paragraphs": [
            "白石洞间路，吾家在其中。",
            "琴窗与书阁，一半是云封。"
        ],
        "title": "玉洞",
        "id": "cd4b13eb-8b99-41ab-93d0-b4bc15defa1c"
    },
    {
        "author": "齐唐",
        "paragraphs": [
            "元和文物盛羣贤，曾借蓬莱住列仙。",
            "画入帘栊烟外寺，鉴摇台榭水中天。"
        ],
        "title": "披云楼",
        "id": "4b09974d-6f05-4b50-9a00-9c337699ee62"
    },
    {
        "author": "齐唐",
        "paragraphs": [
            "卧龙山脚寒巖底，沮洳泥涂不记年。",
            "疏引一朝逢智匠，坐令咫尺变璇渊。",
            "待时藏用怀灵德，济物施功假世贤。",
            "留作越人歌咏事，召棠阴下酌贪泉。"
        ],
        "title": "越州通判厅事后新凿方井",
        "id": "093553a2-47a5-44b4-a8fb-a32875e16d53"
    },
    {
        "author": "齐唐",
        "paragraphs": [
            "雁级指高冥，登瞻地域灵。",
            "路寻沧海断，山带沃洲青。"
        ],
        "title": "题上虞南塔院",
        "id": "c0e825ee-3115-439c-acc3-2723a36e255b"
    },
    {
        "author": "齐唐",
        "paragraphs": [
            "建中天子寄弥纶，筑隐商巖旧叶存。",
            "麟笑有文藏册府，驷车流庆属衡门。",
            "金绳宝构新空界，剑树真游接古原。",
            "藐矣诸孙愧前躅，脱身仍谢北山猿。"
        ],
        "title": "长葺圣寿寺",
        "id": "f33128e4-4592-4277-b643-443e0ea1a23c"
    },
    {
        "author": "齐唐",
        "paragraphs": [
            "远适庐陵郡，经旬泛楚天。",
            "江山晴绕枕，星斗夜随船。"
        ],
        "title": "十咏  其一",
        "id": "f38c3528-9ee8-4d8c-bc93-953b9a67e420"
    },
    {
        "author": "齐唐",
        "paragraphs": [
            "远适庐陵郡，重江去不穷。",
            "全家片帆底，三月怒涛中。"
        ],
        "title": "十咏  其二",
        "id": "2e702fb4-971d-4337-8035-10957e31085a"
    },
    {
        "author": "齐唐",
        "paragraphs": [
            "海腹藏吴楚，天枢转斗牛。",
            "夜分惊日浴，潮落见鲸游。"
        ],
        "title": "登狼山阁",
        "id": "92bebd7c-36e6-4180-9c5e-fe6baa891ded"
    },
    {
        "author": "齐唐",
        "paragraphs": [
            "天意降时雨，山川潜出云。",
            "锄秦将授汉，此力半因君。"
        ],
        "title": "乌江庙",
        "id": "5bfda26f-776f-4dd4-a82b-0dc5bcba4ec3"
    },
    {
        "author": "齐唐",
        "paragraphs": [
            "汉初开郡出南夷，万壑千巖足崄巇。",
            "天上斗牛应共域，人间江岭自分岐。",
            "尉佗椎髻遗风俗，马援飞鸢堕水时。"
        ],
        "title": "南雄城楼",
        "id": "a5c737a6-b5dc-47e6-8c18-234f86d3cb41"
    },
    {
        "author": "齐唐",
        "paragraphs": [
            "何意滔天苦作威，狂驱海若走冯夷。",
            "因看平地波翻起，知是沧浪鼎沸时。",
            "初似长平万瓦震，忽如圆峤六鼇移。",
            "直应待得澄如练，会有安流往济时。"
        ],
        "tags": [
            "钱塘江"
        ],
        "title": "观潮",
        "id": "240a127d-a374-4e30-84c9-4782bac4e871"
    },
    {
        "author": "齐唐",
        "paragraphs": [
            "戴水寒流对轩槛，桃源深径入渔樵。"
        ],
        "title": "句  其一",
        "id": "0e073f98-bbfb-4bb8-a60c-fafb982413b0"
    },
    {
        "author": "齐唐",
        "paragraphs": [
            "楩柟非给燎，鱮鲂必施罛。"
        ],
        "title": "句  其二",
        "id": "f2656dcb-338a-4e42-861d-f736e8badd76"
    },
    {
        "author": "齐唐",
        "paragraphs": [
            "纤纶鱼罗尾，鸣镞雉摧班。"
        ],
        "title": "句  其三",
        "id": "affb6648-056c-46f6-9191-350c51f363bf"
    },
    {
        "author": "齐唐",
        "paragraphs": [
            "新筑隄成号杜塘，结茅深稳占湖光。"
        ],
        "title": "句  其四",
        "id": "0c346d9c-da44-4d91-a1ad-c7bf76447533"
    },
    {
        "author": "齐唐",
        "paragraphs": [
            "扫拂渔蓬出泾来。"
        ],
        "title": "句  其五",
        "id": "3451edab-2b9f-4cb7-99c4-249d3dede9a0"
    },
    {
        "author": "齐唐",
        "paragraphs": [
            "独坐涧边听水落，却来洞口看云生。"
        ],
        "title": "句  其六",
        "id": "004b104d-375c-4459-83a6-2c8a0246382c"
    },
    {
        "author": "齐唐",
        "paragraphs": [
            "飞栋新成蘸碧轩，会稽山脚照湖边。"
        ],
        "title": "句  其七",
        "id": "90a7cdba-f23d-460d-b8c6-f6fea18d465c"
    },
    {
        "author": "齐唐",
        "paragraphs": [
            "偃藩唯觉讼铃虚。"
        ],
        "title": "句  其八",
        "id": "da252e1e-18f4-4bdd-b8ce-d84f2cf59799"
    },
    {
        "author": "齐唐",
        "paragraphs": [
            "唯有梅花报春早，雪中传信过江干。"
        ],
        "title": "句  其九",
        "id": "bff9c1fc-23a7-4a09-a86e-17467ddadc2b"
    },
    {
        "author": "齐唐",
        "paragraphs": [
            "剑水清凉梦笔山，戟衣照日启重关。"
        ],
        "title": "句  其一○",
        "id": "d2cf475a-f471-46cd-a77a-46c47bcbb4c4"
    },
    {
        "author": "齐唐",
        "paragraphs": [
            "岁贵波然素，时珍蟹有箱。"
        ],
        "title": "句  其一一",
        "id": "463ef7ac-b4a0-4abc-98c4-f5b7bf380be6"
    },
    {
        "author": "齐唐",
        "paragraphs": [
            "身闲婚嫁毕，秋老蟹螯肥。"
        ],
        "title": "句  其一二",
        "id": "35ea4749-e92c-4741-95ac-f0f2967842db"
    },
    {
        "author": "齐唐",
        "paragraphs": [
            "春波池上搘琴荐，秋月桐阴把蟹螯。"
        ],
        "title": "句  其一三",
        "id": "2effe294-987e-43b6-a32a-8ba570fd7c37"
    },
    {
        "author": "段谷",
        "paragraphs": [
            "一间茅屋，尚自修治。",
            "信任风吹，连簷破碎。",
            "斗栱邪欹，看看倒也。",
            "墙壁作散土一堆，主人永不来归。"
        ],
        "title": "歌一首",
        "id": "f55567c9-ba17-4557-bc7d-9ed58071bf56"
    },
    {
        "author": "张式",
        "paragraphs": [
            "半生漂落江湖外，此日登楼花正开。",
            "丹灶依然沈涧水，珠帘空自挂瑶台。",
            "昔年道士何时去，前度游人今又来。",
            "点检洞门题咏处，几多墨迹篆苍苔。"
        ],
        "title": "九鲤湖",
        "id": "45f0e128-4b19-4b60-8642-68bc3c5208e9"
    },
    {
        "author": "范仲淹",
        "paragraphs": [
            "松桂有嘉色，不与众芳期。",
            "金石有正声，讵将羣响随。",
            "君子著雅言，以道不以时。",
            "仰止江夏公，大醇无小疵。",
            "孜孜经纬心，落落教化辞。",
            "上有帝皇道，下有人臣规。",
            "邈与圣贤会，岂以富贵移。",
            "谁言荆棘滋，独此生兰芝。",
            "谁言鼃黾繁，独此蟠龙龟。",
            "岂徒一时异，将为千古奇。",
            "愿此周召风，达我尧舜知。",
            "致之讽谏路，升之诰命司。",
            "二雅正得失，五典陈雍熙。",
            "颂声格九庙，王泽及四夷。",
            "自然天下文，不复迷宗师。"
        ],
        "title": "谢黄惣太博见示文集",
        "id": "eaf1c513-a8cf-44e8-8c49-edf9db9db9ce"
    },
    {
        "author": "范仲淹",
        "paragraphs": [
            "前王诏多士，咸以德为先。",
            "道从仁义广，名由忠孝全。",
            "美禄报尔功，好爵縻尔贤。",
            "黜陟金鉴下，昭昭媸与妍。",
            "此道日以疏，善恶何茫然。",
            "君子不斥怨，归诸命与天。",
            "术者乘其隙，异端千万惑。",
            "天道入指掌，神心出胸臆。",
            "听幽不听明，言命不言德。",
            "学者忽其本，仕者浮于职。",
            "节义为空言，功名思苟得。",
            "天下无所劝，赏罚几乎息。",
            "阴阳有变化，其神固不测。",
            "祸福有倚伏，循环亦无极。",
            "前圣不敢言，小人尔能臆。",
            "裨灶方激扬，孔子甘寂默。",
            "六经无光辉，反如日月蚀。",
            "大道岂复兴，此弊何时抑。",
            "末路竞驰骋，浇风扬羽翼。",
            "昔多松柏心，今皆桃李色。",
            "愿言造物者，回此天地力。"
        ],
        "title": "四民诗 士",
        "id": "c2d6037c-e4fe-4d54-be33-444a630de693"
    },
    {
        "author": "范仲淹",
        "paragraphs": [
            "圣人作耒耜，苍苍民乃粒。",
            "国俗俭且淳，人足而家给。",
            "九载襄陵祸，比户犹安辑。",
            "何人变清风，骄奢日相袭。",
            "制度非唐虞，赋敛由呼吸。",
            "伤哉田桑人，常悲大絃急。",
            "一夫耕几垄，游堕如云集。",
            "一蚕吐几丝，罗绮如山入。",
            "太平不自存，凶荒亦何及。",
            "神农与后稷，有灵应为泣。"
        ],
        "title": "四民诗 农",
        "id": "1dff4f3e-9e03-498e-a722-36ceea2704a6"
    },
    {
        "author": "范仲淹",
        "paragraphs": [
            "先王教百工，作为天下器。",
            "周旦意不朽，刊之考工记。",
            "嗟嗟远圣人，制度日以纷。",
            "窈窕阿房宫，万态横青云。",
            "荧煌甲乙帐，一朝那肯焚。",
            "秦汉骄心起，陈隋益其侈。",
            "鼓舞天下风，滔滔弗能止。",
            "可甚佛老徒，不取慈俭书。",
            "竭我百家产，崇尔一室居。",
            "四海竞如此，金碧照万里。",
            "茅茨帝者荣，今为庶人耻。",
            "宜哉老成言，欲攦般输指。"
        ],
        "title": "四民诗 工",
        "id": "ef6f8ea5-9df8-418d-9568-584bae2915a4"
    },
    {
        "author": "范仲淹",
        "paragraphs": [
            "尝闻商者云，转货赖斯民。",
            "远近日中合，有无天下均。",
            "上以利吾国，下以藩吾身。",
            "周官有常籍，岂云逐末人。",
            "天意亦何事，狼虎生贪秦。",
            "经界变阡陌，吾商苦悲辛。",
            "四民无常籍，茫茫伪与真。",
            "游者窃吾利，堕者乱吾伦。",
            "淳源一以荡，颓波浩无津。",
            "可堪贵与富，侈态日日新。",
            "万里奉绮罗，九陌资埃尘。",
            "穷山无遗宝，竭海无遗珍。",
            "鬼神为之劳，天地为之贫。",
            "此弊已千载，千载犹因循。",
            "桑柘不成林，荆棘有余春。",
            "吾商则何罪，君子耻为邻。",
            "上有尧舜主，下有周召臣。",
            "琴瑟愿更张，使我歌良辰。",
            "何日用此言，皇天岂不仁。"
        ],
        "title": "商",
        "id": "d6d2cf25-55b6-40c6-8299-c1cddaf661fa"
    },
    {
        "author": "范仲淹",
        "paragraphs": [
            "天地何风流，复生王子猷。",
            "黄金买碧鲜，绿玉排清秋。",
            "非木亦非草，东君岁寒宝。",
            "耿耿金石性，雪霜不能老。",
            "清风及故人，徘徊过此君。",
            "泠泠钧天音，千载犹得闻。",
            "应是圣贤魄，钟为此标格。",
            "高节见直清，灵心隐虚白。",
            "粉筠多体貌，锦箨见儿童。",
            "上交松桂枝，下结兰蕙丛。",
            "秀气蔼晴岚，翠光凝绿水。",
            "明月白露中，静如隐君子。",
            "不愿湘灵泣，不求伶伦吹。",
            "鳯皇得未晚，蛟龙起何时。",
            "萧萧云水间，良与主人宜。",
            "红尘满浮世，何当拂长袂。",
            "坐啸此亭中，行歌此亭际。",
            "逍遥复逍遥，不知千万岁。"
        ],
        "title": "寄题孙氏碧鲜亭",
        "id": "31f08551-dc1e-4e7a-afe0-5df8d76edd95"
    },
    {
        "author": "范仲淹",
        "paragraphs": [
            "应是少微星，又云严君平。",
            "浩歌七十余，未尝识戈兵。",
            "康宁福已大，清静道自生。",
            "邈与神仙期，不犯宠辱惊。",
            "读易梦周公，大得天地情。",
            "养志学浮丘，久炼日月精。",
            "寿存金石性，啸作鸾鳯声。",
            "阴德不形言，一一在幽明。",
            "何当换金骨，五云朝玉京。",
            "有客淳且狂，少小爱功名。",
            "非谓钟鼎重，非谓箪瓢轻。",
            "素闻前哲道，欲向圣朝行。",
            "风尘三十六，未作万人英。",
            "乃闻头角者，五神长战争。",
            "祸福有倚伏，富贵多亏盈。",
            "金门不乏隽，白云宜退耕。",
            "人间有嵩华，栖之比蓬瀛。",
            "芝田春蔼蔼，玉涧昼铮铮。",
            "峰峦多秀色，杉桂一何清。",
            "月壑认瑶池，花巖列锦城。",
            "朱铉冉冉奏，金醴迟迟倾。",
            "相劝绮季徒，颓玉信纵横。",
            "此乐不寻常，何苦事浮荣。",
            "愿师先觉者，远远濯吾缨。"
        ],
        "title": "赠张先生",
        "id": "1124d200-65e6-4e58-9ba3-0d218cd6ecad"
    },
    {
        "author": "范仲淹",
        "paragraphs": [
            "明月在天西，初如玉钩微。",
            "一夕增一分，堂堂有余辉。",
            "不掩五星耀，不碍浮云飞。",
            "徘徊河汉间，秀色若可餐。",
            "清风起丛桂，白露生阶兰。",
            "高楼望君时，为君拂金徽。",
            "奏以尧舜音，此音天与稀。",
            "明月或可闻，顾我亦依依。",
            "月有万古光，人有万古心。",
            "此心良可歌，凭月为知音。"
        ],
        "title": "明月谣",
        "id": "f7217f10-f18f-45b0-8673-b2685d13f751"
    },
    {
        "author": "范仲淹",
        "paragraphs": [
            "真人累阴德，闻之三十天。",
            "一朝鸾鹤来，高举为神仙。",
            "冉冉去红尘，飘飘凌紫烟。",
            "下有脩真者，望拜何拳拳。",
            "愿君银台上，侍帝玉案前。",
            "当有人间问，请为天下宣。",
            "自从混沌死，淳风日衰靡。",
            "百王道不同，万物情多诡。",
            "尧舜累代仁，絃歌始能治。",
            "桀纣一旦非，宗庙自然毁。",
            "是非既循环，兴亡亦继轨。",
            "福至在朱门，祸来先赤子。",
            "尝闻自天意，天意岂如此。",
            "何为治乱间，多言历数尔。",
            "愿天赐吾君，如天千万春。",
            "明与日月久，恩将雨露均。",
            "帝力何可见，物情自欣欣。",
            "人复不言天，天亦不伤人。",
            "天人两相忘，逍遥何有乡。",
            "吾当饮且歌，不知羲与黄。"
        ],
        "title": "上汉谣",
        "id": "066505e4-48fb-4e4e-a0b1-b08c44af2793"
    },
    {
        "author": "范仲淹",
        "paragraphs": [
            "清风何处来，先此高高台。",
            "兰丛国香起，桂枝天籁迥。",
            "飘飘度清汉，浮云安在哉。",
            "万古郁结心，一旦为君开。",
            "有客慰所思，临风久徘徊。",
            "神若游华胥，身疑立天台。",
            "极渇饮沆瀣，大暑执琼瓌。",
            "旷如携松丘，腾上烟霞游。",
            "熙如揖庄老，语人逍遥道。",
            "朱絃鼓其薫，可以解吾民。",
            "沧浪比其清，可以濯吾缨。",
            "愿此阳春时，勿使飘暴生。",
            "千灵无结愠，万卉不摧荣。",
            "庶几宋玉赋，聊广楚王情。"
        ],
        "title": "清风谣",
        "id": "82716ca0-020e-438e-b46a-f594592ac24c"
    },
    {
        "author": "范仲淹",
        "paragraphs": [
            "东南沧海郡，幕府清风堂。",
            "诗书对周孔，琴瑟亲羲黄。",
            "君子不独乐，我朋来远方。",
            "言兰一相接，岂特十步香。",
            "德星一相聚，直有千载光。",
            "道味清可挹，文思高若翔。",
            "笙磬得同声，精色皆激扬。",
            "栽培尽桃李，栖止皆鸾皇。",
            "琢玉作镇圭，铸金为干将。",
            "猗哉滕子京，此意久而芳。"
        ],
        "title": "书海陵滕从事文会堂",
        "id": "13a2b667-a076-43a6-924a-feb7d6f6d575"
    },
    {
        "author": "范仲淹",
        "paragraphs": [
            "上都有圣人，日月一以新。",
            "晔晔天下才，西走尧舜宾。",
            "百谷望东浸，万星依北辰。",
            "直者为之辕，曲者为之轮。",
            "一材不复遗，况此席上珍。",
            "南山张公子，气象清且淳。",
            "怀有绮绣文，朝无瓜瓞亲。",
            "寸心如铁石，不羞贱与贫。",
            "买臣起白社，贾谊富青春。",
            "宝此金辘轳，去去延平津。"
        ],
        "title": "上都行送张伯玉",
        "id": "b78b270e-8eb3-411c-a985-8c6de68f68dd"
    },
    {
        "author": "范仲淹",
        "paragraphs": [
            "思古理鸣琴，声声动金玉。",
            "何以报昔人，传此尧舜曲。"
        ],
        "title": "鸣琴",
        "id": "b5f201dc-4fad-4325-9fdf-35f0138d2e4b"
    },
    {
        "author": "范仲淹",
        "paragraphs": [
            "万物有常性，性无不贵生。",
            "风翔与骏奔，一一远害情。",
            "鴥彼沙上鸥，皎皎霜雪明。",
            "月宿沧洲静，日浴沧浪清。",
            "何以狎溪人，溪人淡无营。",
            "循循自饮啄，往往相逢迎。",
            "徘徊两无猜，何慕亦何惊。",
            "客有怀依依，云水言将归。",
            "逐尔羣鸥乐，羣鸥尔勿飞。",
            "此心未忘者，天机非杀机。"
        ],
        "title": "驯鸥咏",
        "id": "6be303fb-3aae-4057-b3ef-7161af82f8c5"
    },
    {
        "author": "范仲淹",
        "paragraphs": [
            "磨此千年鉴，朱颜清可览。",
            "君看日月光，无求照人胆。"
        ],
        "title": "古鉴",
        "id": "a35a5803-973f-41a2-b708-dc28085b1cb4"
    },
    {
        "author": "范仲淹",
        "paragraphs": [
            "五代云雷屯，九野皆龙战。",
            "闻国如棋枰，皇极何由建。",
            "太祖乘天飞，大发光华旦。",
            "樊公江表来，经纶速如电。",
            "微子入姬周，仓皇救涂炭。",
            "四海乃大同，万里闻薫风。",
            "礼乐与征伐，出自明光宫。",
            "大勋未大赏，积庆宜无穷。",
            "李广不封侯，继世多英雄。",
            "公有承家子，所至神明理。",
            "复有起家孙，一见知千里。",
            "和气十洲春，清流九江水。",
            "非有神笔梦，粲粲文何绮。",
            "天子青春朝，列鼎招英髦。",
            "明年桃李开，禹浪如霞高。",
            "之子可变化，咫尺登金鳌。",
            "始知祖德长，光辉传佩刀。"
        ],
        "title": "赠樊秀才",
        "id": "5e93eca1-c7b0-4f52-85b5-9e5afbbf2e68"
    },
    {
        "author": "范仲淹",
        "paragraphs": [
            "何处逢神仙，传此棋上旨。",
            "静持生杀权，密照安危理。",
            "接胜如云舒，御敌如山止。",
            "突围秦师震，诸侯皆披靡。",
            "入险汉将危，奇兵翻背水。",
            "势应不可隳，关河常表里。",
            "南轩春日长，国手相得喜。",
            "泰山不碍目，疾雷不经耳。",
            "一子贵千金，一路重千里。",
            "精思入于神，变化胡能拟。",
            "成败系之人，吾当著棋史。"
        ],
        "tags": [
            "泰山"
        ],
        "title": "赠棋者",
        "id": "947117e3-ac4c-48eb-b00b-43c2d6960705"
    },
    {
        "author": "范仲淹",
        "paragraphs": [
            "我先本唐相，奕世天衢行。",
            "子孙四方志，有家在江城。",
            "双松俨可爱，高堂因以名。",
            "雅知堂上居，宛得山中情。",
            "目有千年色，耳有千年声。",
            "六月无炎光，长如玉壶清。",
            "于以聚诗书，教子脩诚明。",
            "于以列钟鼓，邀宾乐升平。",
            "绿烟亦何知，终日在簷楹。",
            "太阳无偏照，自然虚白生。",
            "不向揺落地，何忧岁峥嵘。",
            "勗哉肯构人，处之千万荣。"
        ],
        "title": "岁寒堂三题 岁寒堂",
        "id": "10f2ecec-8289-4e93-bb2a-59a868aff084"
    },
    {
        "author": "范仲淹",
        "paragraphs": [
            "二松何年植，清风未尝息。",
            "夭矫向庭户，双龙思霹雳。",
            "岂无桃李姿，贱彼非正色。",
            "岂无兰菊芳，贵此有清德。",
            "万木怨揺落，独如春山碧。",
            "乃知天地威，亦向岁寒惜。",
            "有声若江湖，有心若金璧。",
            "雅为君子材，对之每前席。",
            "或当应自然，化为补天石。"
        ],
        "title": "岁寒堂三题 君子树",
        "id": "c541a127-f132-4d98-b8a7-22103ec8fe7b"
    },
    {
        "author": "范仲淹",
        "paragraphs": [
            "此阁宜登临，上有松风吟。",
            "非絃亦非匏，自起箫韶音。",
            "明月万里时，何必开绿琴。",
            "鳯皇下云霓，锵锵呜中林。",
            "淳如葛天歌，太古传于今。",
            "洁如庖羲易，洗人平生心。",
            "安得嘉宾来，当之共披襟。",
            "陶景若在僊，千载一相寻。"
        ],
        "title": "岁寒堂三题 松风阁",
        "id": "809362ed-c733-45b0-8926-6c65e66f44b6"
    },
    {
        "author": "范仲淹",
        "paragraphs": [
            "梅福隐市门，严平居卜肆。",
            "乃知神仙徒，非必烟霞地。",
            "异哉西山人，逍遥京洛尘。",
            "门多长者车，察脉如有神。",
            "轩皇万余载，此术了然在。",
            "精意洞五行，飞名落四海。",
            "结舍拟沧洲，东池接御沟。",
            "兰芳披幽径，琴樽在小舟。",
            "清夜泛月华，宛是江湖游。",
            "他日上云去，兹为黄鹤楼。"
        ],
        "title": "赠都下隐者",
        "id": "28cf1dd6-eb27-4d50-9a40-356bc5e10ae9"
    },
    {
        "author": "范仲淹",
        "paragraphs": [
            "嵩高发灵源，北望洛阳注。",
            "清流引河汉，白气横云雾。",
            "英雄惜此地，百万曾相拒。",
            "近代无战争，常人自来去。"
        ],
        "title": "和人游嵩山十二题 公路涧",
        "id": "dc7936d8-bb17-47f0-9be7-70b9a849c4ac"
    },
    {
        "author": "范仲淹",
        "paragraphs": [
            "传闻王子仙，涧边遗一骥。",
            "当时青云路，鸡犬亦可致。",
            "未必真龙媒，悠悠在平地。"
        ],
        "title": "和人游嵩山十二题 拜马涧",
        "id": "d24a22a0-f429-4fa3-85ac-2ee5f8ac0641"
    },
    {
        "author": "范仲淹",
        "paragraphs": [
            "太室何森耸，少室欲飞动。",
            "相对起云霞，恍如游仙梦。",
            "何以宠此行，行歌降神颂。"
        ],
        "title": "和人游嵩山十二题 二室道",
        "id": "db6d2e18-0911-424d-a845-da5943e2d62c"
    },
    {
        "author": "范仲淹",
        "paragraphs": [
            "白云随人来，翩翩疾如马。",
            "洪崖与浮丘，襟袂安足把。",
            "不来峻极游，何能小天下。"
        ],
        "title": "和人游嵩山十二题 自峻极中院步登太室中峰",
        "id": "9498c128-92ab-440a-9d9a-c134aef65f0b"
    },
    {
        "author": "范仲淹",
        "paragraphs": [
            "窈窕玉女窗，想像玉女粧。",
            "皎皎月为鉴，飘飘霓作裳。",
            "莫学阳台梦，无端惑楚王。"
        ],
        "title": "和人游嵩山十二题 玉女窗",
        "id": "31fa2db7-7e92-44a3-8565-c9d2e3ca127b"
    },
    {
        "author": "范仲淹",
        "paragraphs": [
            "但见巖前砧，谁闻月下杵。",
            "金文与铁色，璨璨知千古。",
            "试问捣衣仙，何如补天女。"
        ],
        "title": "和人游嵩山十二题 玉女捣衣石",
        "id": "7c974feb-68e4-4789-98f2-dd4165306b80"
    },
    {
        "author": "范仲淹",
        "paragraphs": [
            "天门绝境游，熙然揖灏气。",
            "下顾莽苍间，云雷走平地。",
            "天威不远人，孰起欺天意。"
        ],
        "title": "和人游嵩山十二题 天门",
        "id": "6c421393-2b15-41e2-8fac-5fb617c21089"
    },
    {
        "author": "范仲淹",
        "paragraphs": [
            "天门有灵泉，埃尘未尝至。",
            "日月自高照，云霞亦辉庇。",
            "惟抱夷齐心，饮之可无愧。"
        ],
        "title": "和人游嵩山十二题 天门泉",
        "id": "967a781f-b3d1-439b-8857-181a303f3e86"
    },
    {
        "author": "范仲淹",
        "paragraphs": [
            "岳顶见天池，神异安可度。",
            "勿谓无波涛，云雷有时恶。",
            "乘此澄清间，吾缨可以濯。"
        ],
        "title": "和人游嵩山十二题 天池",
        "id": "f7dbc81d-8263-4cce-b900-ab230544e0b9"
    },
    {
        "author": "范仲淹",
        "paragraphs": [
            "巍巍八仙坛，上有三醉石。",
            "怜此高阳徒，如乐华胥域。",
            "憔悴泽边人，独醒良可惜。"
        ],
        "title": "和人游嵩山十二题 三醉石",
        "id": "bfd82bc5-f8f4-48e7-af9d-6919c13e964e"
    },
    {
        "author": "范仲淹",
        "paragraphs": [
            "徘徊峻极寺，清意满烟霞。",
            "好风从天来，吹落桂树花。",
            "高高人物外，犹属梵王家。"
        ],
        "title": "和人游嵩山十二题 峻极上寺",
        "id": "ada971b3-723c-452c-8570-4ee7ba2f1c0b"
    },
    {
        "author": "范仲淹",
        "paragraphs": [
            "嵩高最高处，逸客偶登临。",
            "回看日月影，正得天地心。",
            "念此非常游，千载一披襟。"
        ],
        "title": "和人游嵩山十二题 中峰",
        "id": "7f224403-73ea-4068-8106-c1b420105841"
    },
    {
        "author": "范仲淹",
        "paragraphs": [
            "银潢耿耿霜棱棱，西轩月色寒如冰。",
            "上人一叩朱丝绳，万籁不起秋光凝。",
            "伏羲归天忽千古，我闻遗音泪如雨。",
            "嗟嗟不及郑卫儿，北里南邻竞歌舞。",
            "竞歌舞，何时休，师襄堂上心悠悠。",
            "击浮金，戞鸣玉，老龙秋啼苍海底，幼猿暮啸寒山曲。",
            "陇头琴瑟咽流泉，洞庭萧萧落寒木。",
            "此声感物何太灵，十二衔珠下仙鹄。",
            "为予再奏南风诗，神人和畅舜无为。",
            "为余试弹广陵散，鬼物悲哀晋方乱。",
            "乃知圣人情虑深，将治四海先治琴。",
            "兴亡哀乐不我遁，坐中可见天下心。",
            "感公遗我正始音，何以报之千黄金。"
        ],
        "tags": [
            "洞庭湖"
        ],
        "title": "听真上人琴歌",
        "id": "60aba26a-fbe0-4d6f-87a5-c5d18677344c"
    },
    {
        "author": "范仲淹",
        "paragraphs": [
            "湖山满清气，赏心甲吴越。",
            "晴岚起片云，晚水连初月。",
            "渔父得意归，歌诗等闲发。"
        ],
        "title": "和僧长吉湖居五题 湖山",
        "id": "8d25a0c1-0f8b-412e-87ec-4d9d6cb7de6f"
    },
    {
        "author": "范仲淹",
        "paragraphs": [
            "千寻月脚寒，湖影浄于天。",
            "忽如嫦娥宫，俯仰见婵娟。",
            "更约中秋夕，长津无寸烟。"
        ],
        "title": "和僧长吉湖居五题 水月",
        "id": "a00560eb-86fb-4db0-8f89-f375b06dcac8"
    },
    {
        "author": "范仲淹",
        "paragraphs": [
            "为爱碧鲜亭，入夏敂敂至。",
            "台榭竞生烟，独有清凉意。",
            "高冈鳯不来，幽人此沉醉。"
        ],
        "title": "和僧长吉湖居五题 筠亭",
        "id": "1463fd9b-037d-4d9d-a994-65f47c811245"
    },
    {
        "author": "范仲淹",
        "paragraphs": [
            "风引湖边笛，焉知非隐沦。",
            "一声裂云去，明月生精神。",
            "无为落梅调，留寄陇头人。"
        ],
        "title": "和僧长吉湖居五题 风笛",
        "id": "af5087f2-a24c-4130-b6d0-85d1cb17e20f"
    },
    {
        "author": "范仲淹",
        "paragraphs": [
            "武陵谁家子，波面双双渡。",
            "空积心中丝，未成机上素。",
            "似共织女期，秋宵苦霜露。"
        ],
        "title": "和僧长吉湖居五题 渚莲",
        "id": "47b1e7d4-144e-4269-8f7d-db7fbe1239e8"
    },
    {
        "author": "范仲淹",
        "paragraphs": [
            "世传学中禄，小子迺逢辰。",
            "一入谏诤司，鸿毛忽其身。",
            "可负万乘主，甘为三黜人。",
            "岂量尧舜心，如日照孤臣。",
            "薄责落善地，雅尚过朝伦。",
            "仅同龟在泥，敢冀蠖求伸。",
            "朱楼逼清江，下睨百丈鳞。",
            "羡此南鱼乐，不忍持钩纶。",
            "为郡良优优，乏材止循循。",
            "恬愉弗扰外，何以慰远民。",
            "拙可存吾朴，静可逸吾神。",
            "渐得疏懒味，下车将四旬。",
            "嘉兴风雅来，观对如天宾。",
            "感兹韶夏音，佐我台上春。"
        ],
        "title": "酬叶道卿学士见寄",
        "id": "ccf3c73c-b2d1-4823-99e5-0870ac7381b9"
    },
    {
        "author": "范仲淹",
        "paragraphs": [
            "年年春自东南来，建溪先暖冰微开。",
            "溪边奇茗冠天下，武夷仙人从古栽。",
            "新雷昨夜发何处，家家嬉笑穿云去。",
            "露牙错落一番荣，缀玉含珠散嘉树。",
            "终朝采掇未盈襜，唯求精粹不敢贪。",
            "研膏焙乳有雅制，方中圭兮圆中蟾。",
            "北苑将期献天子，林下雄豪先鬭美。",
            "鼎磨云外首山铜，瓶携江上中泠水。",
            "黄金碾畔绿尘飞，紫玉瓯心雪涛起。",
            "鬭余味兮轻醍醐，鬭余香兮薄兰芷。",
            "其间品第胡能欺，十目视而十手指。",
            "胜若登仙不可攀，输同降将无穷耻。",
            "于嗟天产石上英，论功不愧阶前蓂。",
            "众人之浊我可清，千日之醉我可醒。",
            "屈原试与招魂魄，刘伶却得闻雷霆。",
            "卢仝敢不歌，陆羽须作经。",
            "森然万象中，焉知无茶星。",
            "商山丈人休茹芝，首阳先生休采薇。",
            "长安酒价减千万，成都药市无光辉。",
            "不如仙山一啜好，泠然便欲乘风飞。",
            "君莫羡花间女郎只鬭草，赢得珠玑满斗归。"
        ],
        "title": "和章岷从事鬭茶歌",
        "id": "fb4a8071-ef0b-4712-90b5-8b1755de256b"
    },
    {
        "author": "范仲淹",
        "paragraphs": [
            "江城有卒老且贫，憔悴抱关良苦辛。",
            "众中忽闻语声好，知是北来京洛人。",
            "我试问云何至是，欲语汍澜堕双泪。",
            "斯须收泪始能言，生自东都富贵地。",
            "家有城南锦绣园，少年止以花为事。",
            "黄金用尽无他能，却作琼林苑中吏。",
            "年年中使先春来，晓宣口勅脩花台。",
            "奇芬异卉百余品，求新换旧争栽培。",
            "犹恐君王厌颜色，羣芳只似寻常开。",
            "幸有神仙接花术，更向都城求绝匹。",
            "梁王苑里索妍姿，石氏园中搜淑质。",
            "金刀玉尺裁量妙，香膏腻壤弥缝密。",
            "回得东皇造化工，五色敷华异平日。",
            "一朝宠爱归牡丹，千花相笑妖娆难。",
            "窃药嫦娥新换骨，婵娟不似人间看。",
            "太平天子春游好，金明柳色笼黄道。",
            "道南楼殿五云高，钧天捧上蓬莱岛。",
            "四边桃李不胜春，何况花王对玉宸。",
            "国色精明动韶景，天香旖旎飘芳尘。",
            "特奏霓裳羽衣曲，千官献寿罗星辰。",
            "兑悦临轩逾数刻，花吏此时方得色。",
            "白银红锦满牙牀，拜赐仗前生羽翼。",
            "惟观风景不忧身，一心岁岁供春职。",
            "中途得罪情多故，刻木在前何敢诉。",
            "窜来江外知几年，骨肉无音鴈空度。",
            "北人情况异南人，萧洒溪山苦无趣。",
            "子规啼处血为花，黄梅熟时雨如雾。",
            "多愁多恨信伤人，今年不及去年身。",
            "目昏耳重精力减，复有乡心难具陈。",
            "我闻此语聊悒悒，近曾侍从班中立。",
            "朝违日下暮天涯，不学尔曹向隅泣。",
            "人生荣辱如浮云，悠悠天地胡能执。",
            "贾谊文才动汉家，当时不免来长沙。",
            "幽求功业开元盛，亦作流人过梅岭。",
            "我无一事逮古人，谪官却得神仙境。",
            "自可优优乐名教，曾不恓恓吊形影。",
            "接花之技尔则奇，江乡卑湿何能施。",
            "吾皇又诏还淳朴，组绣文章皆弃遗。",
            "上林将议赐民畋，似昔繁华徒尔为。",
            "西都尚有名园处，我欲抽身希白傅。",
            "一日天恩放尔归，相逐栽花洛阳去。"
        ],
        "title": "和葛闳寺丞接花歌",
        "id": "eb723f7d-79d4-4bd7-af6c-7815e7e08a83"
    },
    {
        "author": "范仲淹",
        "paragraphs": [
            "灵泉在天半，狂波不能侵。",
            "神蛟穴其中，渇虎不敢临。",
            "隐照涵秋碧，泓然一勺深。",
            "游润腾龙飞，散作三日霖。",
            "天造岂无意，神化安可寻。",
            "挹之如醍醐，尽得清凉心。",
            "闻之异丝竹，不含哀乐音。",
            "月好羣籁息，涓涓度前林。",
            "子晋罢云笙，伯牙收玉琴。",
            "徘徊不拟去，复发沧浪吟。",
            "乃云尧汤岁，盈盈常若今。",
            "万里江海源，千秋松桂阴。",
            "兹焉如有价，北斗量黄金。"
        ],
        "title": "天平山白云泉",
        "id": "738aad3b-9568-437c-904b-096531507b75"
    },
    {
        "author": "范仲淹",
        "paragraphs": [
            "平湖数百里，隐然一山起。",
            "中有白龙泉，可洗人间耳。",
            "吾师仁智心，爱兹山水音。",
            "结茅三十年，不道日月深。",
            "笑我名未已，来问无端理。",
            "却指岭边云，斯焉赠君子。"
        ],
        "title": "留题常熟顶山僧居",
        "id": "9cd214e9-8fc2-4de0-8e3b-ca9d45eeb1ba"
    },
    {
        "author": "范仲淹",
        "paragraphs": [
            "江上往来人，但爱鲈鱼美。",
            "君看一叶舟，出没风波里。"
        ],
        "title": "江上渔者",
        "id": "1592ea3e-3bae-47d3-b2c4-18bde65ba1d3"
    },
    {
        "author": "范仲淹",
        "paragraphs": [
            "朔风岂不寒，蜀道岂不难。",
            "之子代亲行，万里心自安。",
            "剑阁雪犹明，锦江春未阑。",
            "到日必诗战，重登李杜坛。"
        ],
        "title": "送蔡挺代父之蜀",
        "id": "5ad0d0da-e985-4930-98fa-83582bab41ef"
    },
    {
        "author": "范仲淹",
        "paragraphs": [
            "吾生岂不幸，所禀多刚肠。",
            "身甘一枝巢，心苦千仞翔。",
            "志意苟天命，富贵非我望。",
            "立谭万乘前，肝竭喉无浆。",
            "意君成大舜，千古闻羶香。",
            "寸怀如春风，思与天下芳。",
            "片玉弃且在，双足何辞伤。",
            "王章死于汉，韩愈逐诸唐。",
            "狱中与岭外，妻子不得将。",
            "义士抚卷起，眦血一霑裳。",
            "胡弗学掲厉，胡弗随低昂。",
            "干时宴安人，灭然已不扬。",
            "匹夫虎敢鬬，女子熊能当。",
            "况彼二长者，乌肯巧如簧。",
            "我爱古人节，皎皎明如霜。",
            "今日贬江徼，多惭韩与王。",
            "罪大祸不称，所损伤纤茫。",
            "尽室来官下，君恩大难忘。",
            "酒圣无隐量，诗豪有余章。",
            "秋来魏公亭，金菊何煌煌。",
            "登高发秘思，聊以摅吾狂。",
            "卓有梅圣俞，作邑郡之旁。",
            "矫首赋灵乌，拟彼歌沧浪。",
            "因成答客戏，移以赠名郎。",
            "泉南曹使君，诗源万里长。",
            "复我百余言，疑登孔子堂。",
            "闻之金石音，绳绳自宫商。",
            "念此孤鸣鹤，声应来远方。",
            "相期养心气，弥天浩无疆。",
            "铺之被万物，照之谐三光。",
            "此道果迂阔，陶陶吾醉乡。"
        ],
        "title": "鄱阳酬泉州曹使君见寄",
        "id": "80e4db14-bd72-41cf-b8c4-931a6d7134d0"
    },
    {
        "author": "范仲淹",
        "paragraphs": [
            "天地久开泰，过言防结括。",
            "谁怜多出处，自省有本末。",
            "心焉介如石，可裂不可夺。",
            "尽室得江行，君恩与全活。",
            "回头谏诤路，尚愿无壅遏。",
            "岂独世所非，千载成迂阔。"
        ],
        "title": "和谢希深学士见寄",
        "id": "73e7115f-567f-48cd-97e9-b01e241989e0"
    },
    {
        "author": "范仲淹",
        "paragraphs": [
            "灵源何太高，北斗想可挹。",
            "凌日五光直，逗云千仞急。",
            "白虹下涧饮，寒剑倚天立。",
            "阔电不得瞬，长雷无敢蛰。",
            "万丈巖崖坼，一道林峦湿。",
            "险逼飞鸟坠，冷束山鬼泣。",
            "须当截海去，独流不相入。"
        ],
        "tags": [
            "庐山"
        ],
        "title": "庐山瀑布",
        "id": "90332767-8ba4-4bd1-88da-3bfc01510bc6"
    },
    {
        "author": "范仲淹",
        "paragraphs": [
            "长江天下险，涉者利名驱。",
            "二公访贫交，过之如坦途。",
            "风波岂不恶，忠信天所扶。",
            "相见乃大笑，命歌倒金壶。",
            "同年三百人，大半功名呼。",
            "没者草自绿，存者颜无朱。",
            "功名若在天，何必心区区。",
            "莫竞贵高路，休防谗疾夫。",
            "孔子作旅人，孟轲号迂儒。",
            "吾辈不饮酒，笑杀高阳徒。"
        ],
        "tags": [
            "长江"
        ],
        "title": "滕子京魏介之二同年相访丹阳郡",
        "id": "12ecff7b-6ad6-4ea1-8deb-3f1c126f299d"
    },
    {
        "author": "范仲淹",
        "paragraphs": [
            "相国镇东鲁，开合多英豪。",
            "羡子赋从军，壮思如波涛。",
            "当有非常遇，所得连六鼇。",
            "故人孙复之，卧云生二毛。",
            "或作梁甫吟，秋风共呼号。",
            "翩翩草檄外，可与相游遨。",
            "益以夫子心，万物都一毫。",
            "此行名与节，须似泰山高。"
        ],
        "tags": [
            "泰山"
        ],
        "title": "送刘牧推官之兖州",
        "id": "3ba9c339-20f8-4a9f-9e3f-fdd80020faa1"
    },
    {
        "author": "范仲淹",
        "paragraphs": [
            "爱此千里器，如见古人面。",
            "欲弹换朱丝，明月当秋汉。",
            "我愿宫商絃，相应声无间。",
            "自然召南风，莫起孤琴叹。"
        ],
        "title": "和杨畋孤琴咏",
        "id": "08a1c10b-e49e-4da0-b4a7-3c245f3ab203"
    },
    {
        "author": "范仲淹",
        "paragraphs": [
            "绛台史君府，亭阁参园圃。",
            "一泉西北来，羣峰高下覩。",
            "池鱼或跃金，水帘长布雨。",
            "怪柏锁蛟虬，丑石鬭䝙虎。",
            "羣花相倚笑，垂杨自由舞。",
            "静境合通仙，清阴不知暑。",
            "每与风月期，可无诗酒助。",
            "登临问民俗，依旧陶唐古。"
        ],
        "title": "绛州园池",
        "id": "f0db52b5-3a91-4740-b54b-d0e33c4b615c"
    },
    {
        "author": "范仲淹",
        "paragraphs": [
            "神哉叔虞庙，地胜出嘉泉。",
            "一源甚澄静，数步忽潺湲。",
            "此异孰可穷，观者增恭虔。",
            "锦鳞无敢钓，长生同水仙。",
            "千家溉禾稻，满目江乡田。",
            "我来动所思，致主愧前贤。",
            "大道果能行，时雨宜不愆。",
            "皆如晋祠下，生民无旱年。"
        ],
        "title": "晋祠泉",
        "id": "069d4ede-3860-4f49-a361-30ddb412a718"
    },
    {
        "author": "范仲淹",
        "paragraphs": [
            "贤哉先处士，天书召不起。",
            "云夫嗣孤风，复为隐君子。",
            "有石砺其齿，有泉洗其耳。",
            "下瞰红尘路，荣利无穷已。",
            "孜孜朝市人，同在风波里。",
            "大为高士笑，誓不拾青紫。",
            "我亦宠辱流，所幸无愠喜。",
            "进者道之行，退者道之止。",
            "矧今领方面，岂称长城倚。",
            "来访卧云人，而请益诸已。",
            "得无长者言，佩之玉非美。"
        ],
        "title": "访陜郊魏疏处士",
        "id": "071a4edc-fabf-41fc-be03-1e16175d30bd"
    },
    {
        "author": "范仲淹",
        "paragraphs": [
            "南阳太守清狂发，未到中秋先赏月。",
            "百花洲里夜忘归，绿梧无声露光滑。",
            "天学碧海吐明珠，寒辉射空星斗疏。",
            "西楼下看人间世，莹然都在青玉壶。",
            "从来酷暑不可避，今夕凉生岂天意。",
            "一笛吹销万里云，主人高歌客大醉。",
            "客醉起舞逐我歌，弗舞弗歌如老何。"
        ],
        "title": "中元夜百花洲作",
        "id": "860f687a-26d3-494c-9c11-f3fc22457ca3"
    },
    {
        "author": "范仲淹",
        "paragraphs": [
            "南阳有绝胜，城下百花洲。",
            "谢公创危亭，屹在高城头。",
            "尽览洲中秀，历历销人忧。",
            "作诗刻金石，意垂千载休。",
            "我来亭蚤坏，何以待英游。",
            "试观荆棘繁，欲步瓦砾稠。",
            "嗟嗟命良工，美材肆尔求。",
            "曰基复日搆，落成会中秋。",
            "开樽揖明月，席上皆应刘。",
            "敏速迭唱和，醺酣争献酬。",
            "老子素不浅，预兹年少俦。",
            "九日重登临，凉空氛气收。",
            "风来鴈声度，云去山色留。",
            "西郊有潭菊，满以金船浮。",
            "雅为君子寿，外物真悠悠。",
            "过则与春期，春时良更优。",
            "焰焰众卉明，衮衮新泉流。",
            "箫鼓动地喧，罗绮倾城游。",
            "五马不行乐，州人为之羞。",
            "亭焉讵可废，愿此多贤侯。"
        ],
        "title": "览秀亭诗",
        "id": "b046a535-2b93-45a2-83a3-4aac75607615"
    },
    {
        "author": "范仲淹",
        "paragraphs": [
            "先王制礼经，祠为国大事。",
            "孟春祭风师，刺史敢有二。",
            "斋戒升于坛，拜手首至地。",
            "所祈动以时，生物得咸遂。",
            "勿鼓江海涛，害我舟檝利。",
            "昊天六七月，会有雷雨至。",
            "慎无吹散去，坐使百谷悴。",
            "高秋三五夕，明月生天际。",
            "乃可驱云烟，以喜万人意。",
            "愿君入薫絃，上副吾皇志。",
            "阜财复解愠，即为天下赐。",
            "八使重古礼，作诗歌祭义。",
            "诚欲通神明，非徒奖州吏。",
            "贤哉推此心，良以警有位。"
        ],
        "title": "祠风师酬提刑赵学士见贻",
        "id": "280ff495-26eb-4cdb-9f61-a47a1d58c26c"
    },
    {
        "author": "范仲淹",
        "paragraphs": [
            "穰下故都今善藩，沃衍千里多丰年。",
            "孙公顷以清浄化，我来代之惭二天。",
            "人物高传卧龙里，神仙近接弄珠川。",
            "汉光旧烈山河在，徘徊吊古良依然。",
            "二十八将固不朽，风云一代皆忠贤。",
            "我亦明时得君者，出处十载功不前。",
            "尚得州麾养衰疾，优游岂减居林泉。",
            "因逢故人作宴喜，琴樽风月夕不眠。",
            "之翰诗来若金石，重于我辈何其偏。",
            "相其直道了无悔，宁争蠖屈与鹏骞。"
        ],
        "title": "依韵和安陆孙司谏见寄",
        "id": "a057d872-042c-4882-93d8-4bbe52e0bb06"
    },
    {
        "author": "范仲淹",
        "paragraphs": [
            "少年好逸骥，老者重安车。",
            "争先尚逐逐，致远贵徐徐。",
            "勿言一尉卑，千户系惨舒。",
            "外矜固不足，内乐则有余。",
            "子游与季路，作邑宁欷歔。",
            "五斗对万钟，所问道何如。"
        ],
        "title": "送郧乡尉黄通",
        "id": "84e9bdf6-8ef5-4d3c-8649-a85e7243fe56"
    },
    {
        "author": "范仲淹",
        "paragraphs": [
            "高车赴南岘，敝郊主东道。",
            "风采喜一见，布素情相好。",
            "屈指四十秋，于今岁寒保。",
            "我起为君寿，善颂复善祷。",
            "愿尽杯中物，薄言理可到。",
            "君子贵有终，功名非必早。",
            "朝端卿大夫，所尚贤而老。",
            "世虑久乃周，圣门深已造。",
            "与君誓许国，无忝于祖考。",
            "洁如鳯食竹，乐若鱼在藻。",
            "安得长相亲，时时一绝倒。",
            "不忘平生期，明月满怀抱。"
        ],
        "title": "依韵和襄阳王源叔龙图见寄",
        "id": "5df6a298-4595-4d24-9a1c-3d54c2fca2f7"
    },
    {
        "author": "范仲淹",
        "paragraphs": [
            "今之刺史古诸侯，孰敢不分天子忧。",
            "自秋徂冬渇雨雪，旬奏空文惭转邮。",
            "得非郡国政未洽，刺史闭合当自尤。",
            "上赖天子仁且圣，神龙奔走不俟求。",
            "同云千里结雪意，一夕密下诚如羞。",
            "晓来赏心江海上，东望不见三神丘。",
            "浑祛厉气发和气，明年黍稷须盈畴。",
            "烟郊空阔猎者健，酒市暖热沽人稠。",
            "光精璨璨夺剑戟，清寒拂拂生衣裘。",
            "铃斋贺客有喜色，饮酣歌作击前筹。",
            "常愿帝力及南亩，尽使风俗如东邹。",
            "谁言吾子青春者，意在生民先发讴。"
        ],
        "title": "依韵答贾黯监丞贺雪",
        "id": "69eb1fdf-6c08-4dab-8e13-ca1069eb45fa"
    },
    {
        "author": "范仲淹",
        "paragraphs": [
            "南阳本佳处，偶得作守臣。",
            "地与汝坟近，古来风化纯。",
            "当官一无术，易易复循循。",
            "长使下情达，穷民奚不伸。",
            "此外更何事，优游欵嘉宾。",
            "时得一笑会，恨无千日醇。",
            "客有多闻者，密法为我陈。",
            "自言此灵物，尽心妙始臻。",
            "非徒水泉洁，大要曲糵均。",
            "暄凉体四时，日月周数旬。",
            "其气芳以烈，厥味和而辛。",
            "涓涓滴小槽，清光能照人。",
            "固可奉宗庙，宜能格天神。",
            "我姑酌金罍，驻此席上珍。",
            "况有百花洲，水木长时新。",
            "烟姿藏碧坞，柳杪见朱闉。",
            "两两凫鴈侣，依依江海濒。",
            "晚光倒晚影，一川无一尘。",
            "悠悠乘画舸，坦坦解朝绅。",
            "绿阴承作盖，芳草就为茵。",
            "引此杯中物，献酬交错频。",
            "礼俗重三爵，今乃不记巡。",
            "大言出物表，本性还天真。",
            "或落孟嘉帽，或抛陶令巾。",
            "吾非葛天氏，谁为刘伯伦。",
            "大使达观者，与予日相亲。",
            "作诗美嘉会，调高继无因。",
            "但愿天下乐，一若樽前身。",
            "长戴尧舜主，尽作羲黄民。",
            "耕田与凿井，熙熙千万春。"
        ],
        "title": "依韵答提刑张太博尝新酝",
        "id": "d6f32a33-ba18-4618-baa8-1c3e0b7a6179"
    },
    {
        "author": "范仲淹",
        "paragraphs": [
            "休哉羊叔子，辅晋功勋大。",
            "化行江汉间，恩被疆埸外。",
            "中国倚而安，治为天下最。",
            "开府多英僚，置酒每高会。",
            "徘徊临岘首，兴言何慷慨。",
            "此山自古有，游者千万辈。",
            "堙灭皆无闻，空悲岁月迈。",
            "公乎仁泽深，风采独不昧。",
            "于今堕泪碑，观之益钦戴。",
            "卓有王源叔，文学伟当代。",
            "借麾来襄阳，高怀极恬退。",
            "山姿列云端，江响拂天籁。",
            "行乐何逍遥，览古忽感概。",
            "不见叔子祠，芜没民畴内。",
            "千金赎故基，庙貌重营绘。",
            "襄人复其祀，水旱有攸赖。",
            "太守一兴善，比户皆欢快。",
            "源叔政可歌，又留千载爱。"
        ],
        "title": "寄题岘山羊公祠堂",
        "id": "84c6a867-927c-4613-99b5-7d5e0171ed75"
    },
    {
        "author": "范仲淹",
        "paragraphs": [
            "忆守姑苏日，见君已惊人。",
            "翩翩幕中画，落落席上珍。",
            "强记及敏力，一一精如神。",
            "洎余领西帅，密与羌夏邻。",
            "君来贰边郡，表里还相亲。",
            "有如得四支，周旋衞其身。",
            "予始按万渠，兵行百物陈。",
            "而君主其事，进退皆有伦。",
            "羌酋八九百，醉歌喜龂龂。",
            "传告以号令，再拜罔不驯。",
            "作城大顺川，扼胡来路津。",
            "汉军始屯集，虏骑俄纷纶。",
            "诸将稍畏怯，偶语辞艰辛。",
            "君跃疋马去，入险将死滨。",
            "持檛画祸福，虎校靡不遵。",
            "呼兵就畚锸，悦使咸忻忻。",
            "昼夜战且役，城成未踰旬。",
            "虏乃急攻我，万众生烟尘。",
            "苍惶被矢石，遁走无逡巡。",
            "君驰奏阙下，感慨动中宸。",
            "是秋怀敏败，虏势侵泾原。",
            "天地正愁惨，关辅将迸奔。",
            "腹心苟不守，皮肤安得存。",
            "予召蕃汉兵，趋邠当北门。",
            "诸将切切议，谓宜守塞垣。",
            "惟君力赞我，咸镐为本根。",
            "全师遂鼓进，连城息惊喧。",
            "果释天子忧，奖诏垂明恩。",
            "予贰机衡重，君掌食货繁。",
            "岂敢懈夙夜，未尝摅笑言。",
            "今叨领南阳，会君乘使轩。",
            "携手百花洲，无时不开樽。",
            "语论极今古，情契及子孙。",
            "气同若兰芝，声应如篪埙。",
            "浩歌忘物我，剧饮无凉暄。",
            "自问平生心，此乐曾几番。",
            "一旦改使节，怱怱指并汾。",
            "惜别固不忍，赠行当有云。",
            "从来宿兵地，北与胡汉分。",
            "长河出紫塞，太行入青云。",
            "天然作雄屏，览者怀忠勋。",
            "行府在平阳，山川秀氤氲。",
            "尧民击壤歌，千古犹得闻。",
            "君有经济心，润以金石文。",
            "揽辔问风俗，坐堂精典坟。",
            "此道日益大，行行思致君。"
        ],
        "title": "送河东提刑张太博",
        "id": "edf266e7-5691-4b4e-a42c-f3af1db9d166"
    },
    {
        "author": "范仲淹",
        "paragraphs": [
            "南阳风俗常苦耕，太守忧民敢不诚。",
            "今秋与冬数月旱，二麦无望愁编氓。",
            "龙遁云藏不肯起，荒祠巫鼓徒轰轰。",
            "昨宵天意骤回复，繁阴一布飘寒英。",
            "裁成片片尽六出，化工造物何其精。",
            "散乱狂飞若倚势，徘徊缓舞如含情。",
            "千门竞扫明月色，万木都拆寒梅英。",
            "天上风流忽尔在，人间险阻无不平。",
            "因松偶作琴瑟调，过竹徐闻环珮声。",
            "江天鸣鴈畏相失，龙庭奔马豪如惊。",
            "丞相沙隄初踏练，将军紫髯浑缀璎。",
            "巖前饥杀啸风虎，海上冻死吞舟鲸。",
            "我有高楼擘云上，双瞳一开千里明。",
            "羣阎逐去疫疠远，长逵压下尘埃清。",
            "当知有年可坐致，东臯父老休营营。",
            "因招大使赏天瑞，醉把羲黄向上评。",
            "穷通得丧了无事，庄老器宇何难并。",
            "君起作歌我作和，天地和气须充盈。",
            "当年此乐不可得，与雪对舞摅平生。",
            "共君学取雪好处，平施万物如权衡。"
        ],
        "title": "依韵和提刑太博嘉雪",
        "id": "00d72f2d-4d11-4423-8c60-ae643e8140a8"
    },
    {
        "author": "范仲淹",
        "paragraphs": [
            "中山天下重，韩公兹镇临。",
            "堂上缋昔贤，阅古以儆今。",
            "牧师六十人，冠剑竦若林。",
            "既瞻古人像，必求古人心。",
            "彼或所存远，我将所得深。",
            "仁与智可尚，忠与义可钦。",
            "吾爱古贤守，馨德神祗歆。",
            "典法曾弗泥，劝沮良自斟。",
            "跻民在春台，熙熙乐不淫。",
            "耕夫与樵子，饱暖相讴吟。",
            "王道自此始，然后张薫琴。",
            "吾爱古名将，毅若武库森。",
            "其重如山安，其静如渊沉。",
            "有令凛如霜，有谋密如阴。",
            "敌城一朝拔，戎首万里擒。",
            "虎豹卷韬畧，鲸鲵投釡鬵。",
            "皇威彻西海，天马来骎骎。",
            "留侯武侯者，将相俱能任。",
            "决胜神所启，受托天所谌。",
            "披开日月光，振起雷霆音。",
            "九关支一柱，万宇覆重衾。",
            "前人何赫赫，后人岂愔愔。",
            "所以作此堂，公意同坚金。",
            "仆思宝元初，叛羌弄千镡。",
            "王师生太平，苦战诚未禁。",
            "赤子喂犬彘，塞翁泪涔涔。",
            "中原固为辱，天子动宸襟。",
            "乃命公与仆，聨使御外侵。",
            "历历革前弊，拳拳扫妖祲。",
            "二十四万兵，抚之若青衿。",
            "惟以人占天，不问昴与参。",
            "相彼形胜地，指掌而蹄涔。",
            "复我横山疆，限尔长河浔。",
            "此得喉可扼，彼宜肉就椹。",
            "上前同定策，奸谋俄献琛。",
            "枭巢不忍覆，异日生凶禽。",
            "仆已白髪翁，量力欲投簪。",
            "公方青春期，抱道当作霖。",
            "四夷气须夺，百代病可鍼。",
            "河湟议始行，汉唐功必寻。",
            "复令千载下，景仰如高岑。",
            "因赋阅古篇，为公廊庙箴。"
        ],
        "title": "阅古堂诗",
        "id": "dd5ea86a-9b4c-4eb8-9ac6-2d0cdd2b6db3"
    },
    {
        "author": "范仲淹",
        "paragraphs": [
            "世德践甲科，青紫信可拾。",
            "故乡特荣辉，高门复树立。",
            "余姚二山下，东南最名邑。",
            "烟水万人家，熙熙自翔集。",
            "又得贤大夫，坐堂恩信敷。",
            "春风为君来，绿波满平湖。",
            "乘兴访隐沦，今逢贺老无。",
            "文藻凌云处，定喜江山助。",
            "未能同仙舟，离樽少留驻。",
            "行行道不孤，明月相随去。"
        ],
        "title": "送谢景初廷评宰余姚",
        "id": "92eb804d-0c40-498e-8b49-2a26db252bfa"
    },
    {
        "author": "范仲淹",
        "paragraphs": [
            "白云无赖帝乡遥，汉苑谁人奏洞箫。",
            "多难未应歌鳯鸟，薄才犹可赋鹪鹩。",
            "瓢思颜子心还乐，琴遇钟君恨即销。",
            "但使斯文天未丧，涧松何必怨山苗。"
        ],
        "title": "睢阳学舍书怀",
        "id": "123cb7a4-1a60-4a31-a781-28c901bc3c35"
    },
    {
        "author": "范仲淹",
        "paragraphs": [
            "纯衣黄冕历星辰，白马彤车一百春。",
            "莫道茅茨无复见，古今时有致尧人。"
        ],
        "title": "咏史五首 陶唐氏",
        "id": "010b9f9e-3167-4944-a460-e8ba9362398e"
    },
    {
        "author": "范仲淹",
        "paragraphs": [
            "成都成邑即天开，终践尧基咏起哉。",
            "但得四门元凯至，九韶何必鳯皇来。"
        ],
        "title": "咏史五首 有虞氏",
        "id": "edca0f22-26bd-4a38-a3e7-2b727a5f8d64"
    },
    {
        "author": "范仲淹",
        "paragraphs": [
            "景命还将伯益传，九川功大若为迁。",
            "讴歌终在吾君子，岂是当时不让贤。"
        ],
        "title": "咏史五首 夏后氏",
        "id": "63ade7a6-fc6d-421d-a419-53b618a11c0d"
    },
    {
        "author": "范仲淹",
        "paragraphs": [
            "履癸昆吾祸莫移，应天重造帝王基。",
            "子孙何事为炮烙，不念嘻吁祝网时。"
        ],
        "title": "咏史五首 商人",
        "id": "dfce2261-843f-4c83-8e57-dde01a89959e"
    },
    {
        "author": "范仲淹",
        "paragraphs": [
            "斧钺为藩忍内侵，商人涂炭奈何深。",
            "不烦鱼火明天意，自有诸侯八百心。"
        ],
        "title": "咏史五首 周人",
        "id": "8f9a6d2d-5cc4-4656-8c9e-dee654ff3686"
    },
    {
        "author": "范仲淹",
        "paragraphs": [
            "蔌蔌楼台外，新辉溢四遐。",
            "云中凋玉叶，星际落榆花。",
            "岳色参差露，松声彷彿加。",
            "风流裁赋苑，清苦读书家。",
            "霜女惭轻格，蟾娥让素华。",
            "孤鸿迷鸟道，万马忆龙沙。",
            "浄拂王恭氅，香滋陆羽茶。",
            "载歌劳郢谢，一奏待钟牙。",
            "几处和梅赏，何人为鬓嗟。",
            "含毫看不足，诗社好生涯。"
        ],
        "title": "次韵和刘夔判官对雪",
        "id": "fd91c9b4-c167-4add-a6d2-c645f5b882cf"
    },
    {
        "author": "范仲淹",
        "paragraphs": [
            "太平燕赵许闲游，三十从知壮士羞。",
            "敢话诗书为上将，犹怜仁义对诸侯。",
            "子房帷幄方无事，李牧耕桑合有秋。",
            "民得袴襦兵得帅，御戎何必问严尤。"
        ],
        "title": "河朔吟",
        "id": "05523995-1e2b-4d7c-9dd3-3bbf38d63524"
    },
    {
        "author": "范仲淹",
        "paragraphs": [
            "万石君贤再出麾，犹龙川上五歌时。",
            "九重执宪清规在，十镇分忧白髪知。",
            "环禁申威星拱极，铃斋舒啸月侵帷。",
            "金台下客思何报，愿上中和乐职诗。"
        ],
        "title": "和黄惣太博上知郡杜少卿",
        "id": "f4d5c3b8-148f-4f43-813c-c918e0f09e36"
    },
    {
        "author": "范仲淹",
        "paragraphs": [
            "丑石危松半绿萝，函关真相玉嵯峨。",
            "谁言仙道求难至，自愧阴功积未多。",
            "渺渺云霞开绛节，雝雝鸾鳯答空歌。",
            "几时身退琼坛畔，荣利匆匆奈老何。"
        ],
        "title": "过太清宫",
        "id": "45d8f909-450e-4c55-87cf-1cdf3a5abd50"
    },
    {
        "author": "范仲淹",
        "paragraphs": [
            "分携俱是佐高牙，两地光尘自等差。",
            "荣事日趋丞相府，道情时过老君家。",
            "双鸿得侣知风便，一鹤思鸣对露华。",
            "早晚相将云汉外，重为龙友免天涯。"
        ],
        "title": "寄余杭全安石段少连二从事",
        "id": "e4cd6b85-e42b-4412-98e6-5cf27d813b9c"
    },
    {
        "author": "范仲淹",
        "paragraphs": [
            "刑措东南始诏回，重分邦计命钦哉。",
            "于公已积充闾庆，萧相还施富国才。",
            "十郡甘棠歌未歇，一方流马路初开。",
            "启心知有嘉谟在，足乱云霓忆帝台。"
        ],
        "title": "送江南运使张传度支",
        "id": "fa68b4a4-1e78-4c83-8ef4-95f31ff9b177"
    },
    {
        "author": "范仲淹",
        "paragraphs": [
            "千古如天日，巍巍与善功。",
            "禹终平洚水，舜亦致薫风。",
            "江海生灵外，干坤揖让中。",
            "乡人不知此，箫鼓谢年丰。"
        ],
        "title": "尧庙",
        "id": "d47fd787-97a7-49f6-84fd-46eb3a8dac0c"
    },
    {
        "author": "范仲淹",
        "paragraphs": [
            "阳和不择地，海角亦逢春。",
            "忆得上林色，相看如故人。"
        ],
        "title": "西溪见牡丹",
        "id": "6cb39cbe-7d92-4656-9d30-047bfdb58831"
    },
    {
        "author": "范仲淹",
        "paragraphs": [
            "同时辟命新，中道改丝纶。",
            "沧海人归楚，清风子在秦。",
            "共居卿月下，独得将星邻。",
            "耸动军前檄，峥嵘席上珍。",
            "烽烟边信息，金鼓武精神。",
            "猎度天山雪，歌逢陇树春。",
            "燕台无限好，西向自霑巾。"
        ],
        "title": "寄秦州幕明化基寺丞",
        "id": "6d5381a1-4eb5-4cad-b7df-6b8ba136b405"
    },
    {
        "author": "范仲淹",
        "paragraphs": [
            "秋汉寥寥迥，雄心肯木栖。",
            "人间正揺落，天外绝攀跻。",
            "月兔精应丧，阳乌影欲齐。",
            "长河匹练小，太华一拳低。",
            "下眄羣毛遁，横过百鸟睽。",
            "乘风俊未巳，空阔玉关西。"
        ],
        "title": "雕鹗在秋天",
        "id": "a4971a71-1837-4c67-b260-5fcd89425b13"
    },
    {
        "author": "范仲淹",
        "paragraphs": [
            "鹰犬一何骄，霜明远近郊。",
            "鸾皇不触网，狐兔自充庖。",
            "熠熠流鸣镝，纷纷过绿髾。",
            "雄飞侵汉下，杀气与云交。",
            "翦棘争探穴，摧林竞覆巢。",
            "惟开三面者，盛德播絃匏。"
        ],
        "title": "观猎",
        "id": "293a4ee8-1357-4024-abff-11ea26f2e074"
    },
    {
        "author": "范仲淹",
        "paragraphs": [
            "堂上每云云，金笼久受恩。",
            "思山诚有意，对主忍无言。",
            "性比孤鸾洁，声殊百舌繁。",
            "云林如一去，应喜谢朱门。"
        ],
        "title": "鹦鹉",
        "id": "a4068d09-43d1-411a-8b76-e50ccb1e75b7"
    },
    {
        "author": "范仲淹",
        "paragraphs": [
            "稻粱留不得，一一起江天。",
            "带雪南离楚，和春北入燕。",
            "依依前伴侣，历历旧山川。",
            "木叶程犹远，梅花信可传。",
            "子规啼到晓，鹦鹉锁经年。",
            "应羡冥冥者，东风羽翼全。"
        ],
        "title": "归鴈",
        "id": "c2f57807-c510-434a-8bfb-46c8c254cb29"
    },
    {
        "author": "范仲淹",
        "paragraphs": [
            "青郊鸣锦雉，绿水漾金鳞。",
            "愿得郢中客，共歌台上春。"
        ],
        "title": "青郊",
        "id": "c5769f20-b24b-45f3-9de9-78d72862f0bf"
    },
    {
        "author": "范仲淹",
        "paragraphs": [
            "渺渺指平湖，烟波极望初。",
            "纵横皆钓者，何处得嘉鱼。"
        ],
        "title": "射阳湖",
        "id": "65a2e323-b650-4169-bdd5-562c194d2c90"
    },
    {
        "author": "范仲淹",
        "paragraphs": [
            "珠彩耀前川，归来一扣舷。",
            "微风不起浪，明月自随船。"
        ],
        "title": "舟中",
        "id": "3953f4cb-108f-4b1a-8538-95ec0199e57b"
    },
    {
        "author": "范仲淹",
        "paragraphs": [
            "君归一水遥，魂断木兰桡。",
            "赖有南轩竹，清风慰寂寥。"
        ],
        "title": "寄欧静秀才",
        "id": "a3e77cc4-360a-4cf6-8a20-4a0502cd3331"
    },
    {
        "author": "范仲淹",
        "paragraphs": [
            "平湖万顷碧，谢客一开颜。",
            "待得临清夜，徘徊载月还。"
        ],
        "title": "和韩布殿丞三首 泛湖中",
        "id": "b5ef8417-b3ef-4661-9b23-eb2a37a0c5d8"
    },
    {
        "author": "范仲淹",
        "paragraphs": [
            "絃上万古意，樽中千日醇。",
            "清心向流水，醉貌发阳春。"
        ],
        "title": "和韩布殿丞三首 琴酒",
        "id": "5293970e-3611-4f5a-bf1f-b6b1b0f2e10a"
    },
    {
        "author": "范仲淹",
        "paragraphs": [
            "月色满沧波，吾生乐事多。",
            "何人独醒者，试听濯缨歌。"
        ],
        "title": "和韩布殿丞三首 渔父",
        "id": "b1d87d58-e5ac-48f8-b136-826ae2dee35c"
    },
    {
        "author": "范仲淹",
        "paragraphs": [
            "空半簇楼台，红尘安在哉。",
            "山分江色破，潮带海声来。",
            "烟景诸邻断，天光四望开。",
            "疑师得仙去，白日上蓬莱。"
        ],
        "title": "送识上人游金山寺",
        "id": "56d10c7c-866b-4d04-aee0-d1d166b782a7"
    },
    {
        "author": "范仲淹",
        "paragraphs": [
            "非烟亦非雾，羃羃映楼台。",
            "白鸟忽点破，夕阳还照开。",
            "肯随芳草歇，疑逐远帆来。",
            "谁谓山公意，登高醉始回。"
        ],
        "title": "野色",
        "id": "92fe2dbb-0f77-4e45-a9e3-f06abe0e385f"
    },
    {
        "author": "范仲淹",
        "paragraphs": [
            "梓人一笑白云乡，杞桂森森遇豫章。",
            "闻道周公绳墨在，天庭谁此遇明堂。"
        ],
        "title": "杂咏四首  其一",
        "id": "c29de2fb-626a-4bc9-8b3f-51f92905edb8"
    },
    {
        "author": "范仲淹",
        "paragraphs": [
            "有客蓝田得意归，溪光冉冉白虹蜺。",
            "玉人岂忍言环珮，留取天王尺二圭。"
        ],
        "title": "杂咏四首  其二",
        "id": "fc33674a-e9d3-4c2c-80b8-15dc3b222f2d"
    },
    {
        "author": "范仲淹",
        "paragraphs": [
            "铿铿千古峄山桐，金石声来造化中。",
            "谁道元和无复致，为君堂上起薫风。"
        ],
        "title": "杂咏四首  其三",
        "id": "87d06058-bede-4962-9b42-cd367443f783"
    },
    {
        "author": "范仲淹",
        "paragraphs": [
            "岭上英英向日开，帝乡情态自徘徊。",
            "如何一施阳春雨，依旧无心归去来。"
        ],
        "title": "杂咏四首  其四",
        "id": "329f4b84-c025-4b5f-9eb0-b71f079a888d"
    },
    {
        "author": "范仲淹",
        "paragraphs": [
            "南宫曾荐牧之文，失足徒劳忽十春。",
            "天上云龙期际会，山中猿鹤愧因循。",
            "无功岂不孤黄石，有道何堪忆紫莼。",
            "少壮由来须努力，篆铭钟鼎古何人。"
        ],
        "title": "书事呈韩布殿丞",
        "id": "1c4f1938-5768-4d85-8973-50824083a357"
    },
    {
        "author": "范仲淹",
        "paragraphs": [
            "卑栖曾未托椅梧，敢议雄心万里途。",
            "蒙叟自当齐黒白，子牟何必怨江湖。",
            "秋天响亮频闻鹤，夜海朣胧每见珠。",
            "一醉一吟疏嬾甚，溪人能信解嘲无。"
        ],
        "title": "西溪书事",
        "id": "b883a929-8a8d-459b-ae66-b9c26b71217a"
    },
    {
        "author": "范仲淹",
        "paragraphs": [
            "秋风海上忆神交，江外书来慰寂寥。",
            "松柏旧心当化石，埙篪新韵似闻韶。",
            "须期管鲍垂千古，不学张陈负一朝。",
            "三复荆州无限意，王孙芳草路遥遥。"
        ],
        "title": "得李四宗易书",
        "id": "1f381136-e8b6-4d21-b2f7-4dffb8451985"
    },
    {
        "author": "范仲淹",
        "paragraphs": [
            "海涯牢落若为怀，惟子相过未忍回。",
            "劲草不随风偃去，孤桐何意鳯飞来。",
            "罇藏金醴迟迟进，匣锁云和特特开。",
            "万古功名有天命，浩然携手上春台。"
        ],
        "title": "欧伯起相访",
        "id": "6d5bed0d-eb66-4d27-9896-d604c8efb422"
    },
    {
        "author": "范仲淹",
        "paragraphs": [
            "唐虞重逸人，束帛降何频。",
            "风俗因君厚，文章至老淳。",
            "玉田耕小隐，金阙梦高真。",
            "罢钓轮生蠧，慵冠鉴积尘。",
            "饵莲攀鹤顶，歌雪扣琴身。",
            "墨妙青囊秘，丹灵绿髪新。",
            "岭霞明四望，巖笋入诸邻。",
            "几姓簪裾盛，诸生礼乐循。",
            "朝廷唯荐鹗，乡党不伤麟。",
            "吊古夫差国，怀贤伍相津。",
            "剧谈来剑侠，腾啸骇山神。",
            "有客瞻冥翼，无端预荐绅。",
            "未能忘帝力，犹待补天均。",
            "早晚功名外，孤云可得亲。"
        ],
        "title": "寄赠林逋处士",
        "id": "d4d59975-17de-475b-968a-2891ee13bf5d"
    },
    {
        "author": "范仲淹",
        "paragraphs": [
            "谢家风雅若为酬，散吏方耽海上游。",
            "疏嬾几忘传笔梦，寂寥仍有负薪忧。",
            "欲歌兰雪归真隐，敢向簪轩竞急流。",
            "如共茂先瞻气象，莫言神物在南州。"
        ],
        "title": "酬滕子京同年",
        "id": "1df49abe-7025-4468-bf23-333474f6ef09"
    },
    {
        "author": "范仲淹",
        "paragraphs": [
            "名动公卿四十秋，相逢仍作旅人游。",
            "青山欲买难开口，白髪思归易满头。",
            "厌入市廛如海燕，可堪云水属江鸥。",
            "故乡知己方都督，千树春浓种橘休。"
        ],
        "title": "赠余杭唐异处士",
        "id": "b658aee0-6aba-4b8f-8e32-04c2a7bb8879"
    },
    {
        "author": "范仲淹",
        "paragraphs": [
            "山中宰相下巖扃，静接游人笑傲行。",
            "碧嶂浅深骄晚翠，白云舒卷看春晴。",
            "烟潭共爱鱼方乐，樵爨谁欺鴈不鸣。",
            "莫道隐君同德少，樽前长揖圣贤清。"
        ],
        "title": "和沈书记同访林处士",
        "id": "3263472a-841c-4293-9bc3-6baf8244dae7"
    },
    {
        "author": "范仲淹",
        "paragraphs": [
            "林下提壶招客醉，溪边杜宇劝人归。",
            "可怜白酒青山在，不醉不归多少非。"
        ],
        "title": "诸暨道中作",
        "id": "794a1a95-54d5-42e1-8fff-67a7a3e3149b"
    },
    {
        "author": "范仲淹",
        "paragraphs": [
            "翠峰高与白云闲，吾祖曾居水石间。",
            "千载家风应未坠，子孙还解爱青山。"
        ],
        "title": "题翠峰院",
        "id": "8dfdb2d9-7a45-4f1d-bdc3-cf7b8e5216ff"
    },
    {
        "author": "范仲淹",
        "paragraphs": [
            "闲约诸公扣隐扃，江天风雨忽飘零。",
            "方怜春满王孙草，可忍云遮处士星。",
            "蕙帐未容登末席，兰舟无赖寄前汀。",
            "湖山早晚逢晴霁，重待寻仙入翠屏。"
        ],
        "title": "与人约访林处士阻雨因寄",
        "id": "ff2c65b9-030e-4f15-a8ad-7e2172f45ec0"
    },
    {
        "author": "范仲淹",
        "paragraphs": [
            "萧索遶家云，清歌独隐沦。",
            "巢由不愿仕，尧舜岂遗人。",
            "一水无涯静，羣峰满眼春。",
            "何当伴闲逸，尝酒过诸邻。"
        ],
        "tags": [
            "西湖"
        ],
        "title": "寄西湖林处士",
        "id": "edc8ee74-f9f6-4cc3-8505-a054f1be1418"
    },
    {
        "author": "范仲淹",
        "paragraphs": [
            "夜入翠烟啼，昼寻芳树飞。",
            "春山无限好，犹道不如归。"
        ],
        "title": "越上闻子规",
        "id": "168864f2-6afc-46a3-8467-226718dbbe34"
    },
    {
        "author": "范仲淹",
        "paragraphs": [
            "寂寥门巷每相过，亲近贤人所得多。",
            "今日九重天上去，濉阳孤客奈愁何。"
        ],
        "title": "送李纮殿院赴阙  其一",
        "id": "ad4a68c5-d9b0-49b4-8447-655b593debd1"
    },
    {
        "author": "范仲淹",
        "paragraphs": [
            "霜露丘园不忍违，三年月日速如飞。",
            "金门乍入应垂泪，因挂朝衣忆彩衣。"
        ],
        "title": "送李纮殿院赴阙  其二",
        "id": "f9239f39-3d96-4e1f-bc3b-88252a9344b1"
    },
    {
        "author": "范仲淹",
        "paragraphs": [
            "落落崆峒一大儒，四方心逸忆江湖。",
            "东南赖有林君复，万里清风去不孤。"
        ],
        "title": "送邢昂处士南游",
        "id": "76cf666c-a4f0-410e-8309-be673b032b63"
    },
    {
        "author": "范仲淹",
        "paragraphs": [
            "仙家枝叶令威孙，南去司刑庇越民。",
            "金阙道书微旨在，狱多阴德是真人。"
        ],
        "title": "送丁司理赴明州",
        "id": "057e3557-ac90-44ee-8896-0e209204795e"
    },
    {
        "author": "范仲淹",
        "paragraphs": [
            "片帆飞去若轻鸿，一霎春潮过浙东。",
            "王谢江山久萧索，子真今为起清风。"
        ],
        "title": "送鄞江窦尉",
        "id": "968e0ccb-b41d-4da3-ae22-b021cf8af304"
    },
    {
        "author": "范仲淹",
        "paragraphs": [
            "姑苏台下水如蓝，天赐仙乡奉旨甘。",
            "梅淡柳黄春不浅，王孙归思满江南。"
        ],
        "title": "送常熟钱尉",
        "id": "dfa0be7d-070f-4210-8f9e-35e4030d73b7"
    },
    {
        "author": "范仲淹",
        "paragraphs": [
            "偶缘疏拙得天真，岂问前途屈与伸。",
            "车马纵能欺倦客，江山犹可助骚人。",
            "懒如叔夜书盈几，狂似渊明酒满巾。",
            "况有南窗姬易在，此心那更起纤尘。"
        ],
        "title": "试笔",
        "id": "11a8f869-f1f9-4428-99cc-aca01bbe9410"
    },
    {
        "author": "范仲淹",
        "paragraphs": [
            "归心不可夺，千里故园春。",
            "及见市朝事，却思江海人。",
            "烟波方得伴，松月定为邻。",
            "愿结虎溪社，休休老此身。"
        ],
        "title": "送真元二上人归吴中",
        "id": "bf852fff-85af-4e7f-b742-29e4ab47ed2e"
    },
    {
        "author": "范仲淹",
        "paragraphs": [
            "华搆高轩敞，名湖一面分。",
            "星辰居上相，鼓吹燕中军。",
            "山色来嵩室，风光彻汝坟。",
            "杉篁涵晚翠，兰茝荐时薫。",
            "坐啸频乘月，归怀几望云。",
            "迥临黄霸俗，远味仲宣文。",
            "万户方开国，三阶复致君。",
            "斯亭比棠树，千载颂清芬。"
        ],
        "title": "寄题许州钱相公信美亭",
        "id": "d2a3cd8d-e79f-478d-add0-263bce5c4b16"
    },
    {
        "author": "范仲淹",
        "paragraphs": [
            "盛府兼名邑，荣归指故林。",
            "多年望乡泪，万里倚门心。",
            "江馆春寒薄，山程晚翠深。",
            "板舆迎侍日，桃李正芳阴。"
        ],
        "title": "送何白节推宰晋原二首  其一",
        "id": "86f64d71-6202-42b7-8a67-c3a02e5fee8c"
    },
    {
        "author": "范仲淹",
        "paragraphs": [
            "此行深惜别，所喜是宁亲。",
            "祖帐千门晓，乡关锦国春。",
            "鸟歌疑劝酒，山态似迎人。",
            "我绝南陔望，因兄泪满巾。"
        ],
        "title": "送何白节推宰晋原二首  其二",
        "id": "4be9feb5-cb13-4e0b-89c2-35703ccd6e9e"
    },
    {
        "author": "范仲淹",
        "paragraphs": [
            "精鉴本非深，英僚暂此沉。",
            "火炎方试玉，沙密偶遗金。",
            "岂累青云器，犹孤白雪音。",
            "敢希苏季子，潜有激仪心。"
        ],
        "title": "送刁纺户掾太常下第",
        "id": "57d03f07-b7b4-4acd-8b56-5835fa6594b5"
    },
    {
        "author": "范仲淹",
        "paragraphs": [
            "长忆西湖胜鉴湖，春波千顷绿如铺。",
            "吾皇不让明皇美，可赐疏狂贺老无。"
        ],
        "tags": [
            "西湖"
        ],
        "title": "忆杭州西湖",
        "id": "b857ebb5-886f-42ac-a2ac-9136040e7cf0"
    },
    {
        "author": "范仲淹",
        "paragraphs": [
            "片心高与月徘徊，岂为千钟下钓台。",
            "犹笑白云多事在，等闲为雨出山来。"
        ],
        "title": "寄林处士",
        "id": "68dec203-d5a5-4f88-a05c-3d4fc298d3ca"
    },
    {
        "author": "范仲淹",
        "paragraphs": [
            "圣门非入室，文阵敢争盟。",
            "不意栖云阁，何才隷月卿。",
            "珍羣怜未至，霄鹗引脩程。",
            "直舍有仙味，祕庭无俗声。",
            "午阴宫树绿，宵刻禁钟清。",
            "奉制歌三秀，称觞听六英。",
            "恩辉孤易感，交结淡难成。",
            "新髪鉴中改，旧山天际横。",
            "缨思渔父濯，春伴隼旟行。",
            "桃浪观秦塞，薫风省舜城。",
            "几多兴废迹，重叠古今情。",
            "进退思先觉，蹉跎畏后生。",
            "见诒如美衮，欲报乏英琼。",
            "浄揖澄江练，高窥擢露茎。",
            "复惊闻正始，终仰辅登闳。",
            "好励图南志，翺翔览四瀛。"
        ],
        "title": "依韵酬毋湜推官",
        "id": "cffa775f-476e-4948-b8ed-82d33e2dbb66"
    },
    {
        "author": "范仲淹",
        "paragraphs": [
            "河光岳色过秦关，英气飘飘酒满颜。",
            "贾谊书成动西汉，谢安人笑起东山。",
            "亨途去觉云天近，旧隐回思水石闲。",
            "此道圣朝如不坠，疏封宜在立谭间。"
        ],
        "title": "送石曼卿",
        "id": "08f08ae3-05e3-4804-b88d-0f3aa526e305"
    },
    {
        "author": "范仲淹",
        "paragraphs": [
            "蜀道归来万里身，上堂嘉庆动诸邻。",
            "贤良诏下先生起，休向成都问卜人。"
        ],
        "title": "送何涉秀才",
        "id": "337d35ed-5166-424d-9603-1218694a85c5"
    },
    {
        "author": "范仲淹",
        "paragraphs": [
            "光华岂不盛，赏宴尚迟迟。",
            "天意将圆夜，人心待满时。",
            "已知千里共，犹讶一分亏。",
            "来夕如澄霁，清风不负期。"
        ],
        "title": "八月十四夜月",
        "id": "dfeeee1d-9e9d-42fb-b909-85a30ff456d9"
    },
    {
        "author": "范仲淹",
        "paragraphs": [
            "一麾轻去奉兰羞，共惜清贤岂易求。",
            "筮易暗惊鸣鹤远，赋诗深望白驹留。",
            "古来经纬心皆晓，闲处光阴髪半秋。",
            "长孺之才同吏隐，相寛频上海边楼。"
        ],
        "title": "送吴安道学士知崇州",
        "id": "0c5641aa-5109-4d31-a819-5144210e176f"
    },
    {
        "author": "范仲淹",
        "paragraphs": [
            "重父必重母，正邦必正家。",
            "一心回主意，十口向天涯。",
            "铜虎恩犹厚，鲈鱼味复佳。",
            "圣明何以报，没齿愿无邪。"
        ],
        "title": "谪守睦州作",
        "id": "cf109579-5128-4f3a-bfd9-226bcfa7528c"
    },
    {
        "author": "范仲淹",
        "paragraphs": [
            "圣宋非强楚，清淮异汨罗。",
            "平生仗忠信，尽室任风波。",
            "舟楫颠危甚，蛟鼋出没多。",
            "斜阳幸无事，沽酒听渔歌。"
        ],
        "title": "赴桐庐郡淮上遇风三首  其一",
        "id": "972a3a7a-fa48-472e-8e54-d1ba85c359c0"
    },
    {
        "author": "范仲淹",
        "paragraphs": [
            "妻子休相咎，劳生险自多。",
            "商人岂有罪，同我在风波。"
        ],
        "title": "赴桐庐郡淮上遇风三首  其二",
        "id": "d568c824-6817-4226-a908-d04825551362"
    },
    {
        "author": "范仲淹",
        "paragraphs": [
            "一棹危于叶，傍观亦损神。",
            "他时在平地，无忽险中人。"
        ],
        "title": "赴桐庐郡淮上遇风三首  其三",
        "id": "cba56818-8294-41ca-9a9f-aee740ea4fdd"
    },
    {
        "author": "范仲淹",
        "paragraphs": [
            "仕宦自飘然，君恩岂欲偏。",
            "才归剑门道，忽上洞庭船。",
            "坠絮伤春目，舂涛废夜眠。",
            "岳阳楼上月，清赏浩无边。"
        ],
        "tags": [
            "洞庭湖",
            "岳阳楼"
        ],
        "title": "送韩渎殿院出守岳阳",
        "id": "5696f3ac-c4c8-4a78-a1e8-7a7d86466eb6"
    },
    {
        "author": "范仲淹",
        "paragraphs": [
            "陇上带经人，金门齿谏臣。",
            "雷霆日有犯，始可报君亲。"
        ],
        "title": "出守桐庐道中十绝  其一",
        "id": "3699e19f-4bba-4f0f-b264-cea9111551ee"
    },
    {
        "author": "范仲淹",
        "paragraphs": [
            "君恩泰山重，尔命鸿毛轻。",
            "一意惧千古，敢怀妻子荣。"
        ],
        "tags": [
            "泰山"
        ],
        "title": "出守桐庐道中十绝  其二",
        "id": "4dc01459-c220-4286-b487-dbd99dc2138d"
    },
    {
        "author": "范仲淹",
        "paragraphs": [
            "妻子屡牵衣，出门投祸机。",
            "宁知白日照，犹得虎符归。"
        ],
        "title": "出守桐庐道中十绝  其三",
        "id": "6a7d0a76-4606-4cd2-842c-f4b707d11c39"
    },
    {
        "author": "范仲淹",
        "paragraphs": [
            "分符江外去，人笑似骚人。",
            "不道鲈鱼美，还堪养病身。"
        ],
        "title": "出守桐庐道中十绝  其四",
        "id": "46e3672b-3f03-48ae-b644-3fd0b2c9eb78"
    },
    {
        "author": "范仲淹",
        "paragraphs": [
            "有病甘长废，无机苦直言。",
            "江山藏拙好，何敢望天阍。"
        ],
        "title": "出守桐庐道中十绝  其五",
        "id": "8c3adfa7-74e5-4f3d-84e3-d90e2ee2914a"
    },
    {
        "author": "范仲淹",
        "paragraphs": [
            "天阍变化地，所好必真龙。",
            "轲意正迂阔，悠然轻万钟。"
        ],
        "title": "出守桐庐道中十绝  其六",
        "id": "0c52189b-8b0b-455a-888b-a2cd4075361b"
    },
    {
        "author": "范仲淹",
        "paragraphs": [
            "万钟谁不慕，意气满堂金。",
            "必若枉此道，伤哉非素心。"
        ],
        "title": "出守桐庐道中十绝  其七",
        "id": "e0d85d6a-06da-48b6-8f5e-6dc8748da84a"
    },
    {
        "author": "范仲淹",
        "paragraphs": [
            "素心爱云水，此日东南行。",
            "笑解尘缨处，沧浪无限清。"
        ],
        "title": "出守桐庐道中十绝  其八",
        "id": "af14a348-ff05-4571-adcb-936fb583c68d"
    },
    {
        "author": "范仲淹",
        "paragraphs": [
            "沧浪清可爱，白鸟鉴中飞。",
            "不信有京洛，风尘化客衣。"
        ],
        "title": "出守桐庐道中十绝  其九",
        "id": "ddaa0426-27cb-46f8-87cf-25390fe77a33"
    },
    {
        "author": "范仲淹",
        "paragraphs": [
            "风尘日已远，郡枕子陵溪。",
            "始见神龟乐，优优尾在泥。"
        ],
        "title": "出守桐庐道中十绝  其一○",
        "id": "0e033fef-45b4-4911-bd4f-6c7601ec251b"
    },
    {
        "author": "范仲淹",
        "paragraphs": [
            "萧洒桐庐郡，乌龙山霭中。",
            "使君无一事，心共白云空。"
        ],
        "title": "萧洒桐庐郡十绝  其一",
        "id": "d124172b-66e2-4beb-b4a4-27708957690d"
    },
    {
        "author": "范仲淹",
        "paragraphs": [
            "萧洒桐庐郡，开轩即解颜。",
            "劳生一何幸，日日面青山。"
        ],
        "title": "萧洒桐庐郡十绝  其二",
        "id": "37f12586-16e2-4423-a355-7d7743b39763"
    },
    {
        "author": "范仲淹",
        "paragraphs": [
            "萧洒桐庐郡，全家长道情。",
            "不闻歌舞事，遶舍石泉声。"
        ],
        "title": "萧洒桐庐郡十绝  其三",
        "id": "dca82c7b-9650-47c2-a027-c3041c7094f3"
    },
    {
        "author": "范仲淹",
        "paragraphs": [
            "萧洒桐庐郡，公余午睡浓。",
            "人生安乐处，谁复问千钟。"
        ],
        "title": "萧洒桐庐郡十绝  其四",
        "id": "e943a616-eed3-410c-81e3-59ca47005765"
    },
    {
        "author": "范仲淹",
        "paragraphs": [
            "萧洒桐庐郡，家家竹隐泉。",
            "令人思杜牧，无处不潺湲。"
        ],
        "title": "萧洒桐庐郡十绝  其五",
        "id": "2515137d-374a-48cb-b4d0-625524200fb3"
    },
    {
        "author": "范仲淹",
        "paragraphs": [
            "萧洒桐庐郡，春山半是茶。",
            "新雷还好事，惊起雨前芽。"
        ],
        "title": "萧洒桐庐郡十绝  其六",
        "id": "f5a7279a-d8a0-442c-a797-441fa93a114b"
    },
    {
        "author": "范仲淹",
        "paragraphs": [
            "萧洒桐庐郡，千家起画楼。",
            "相呼采莲去，笑上木兰舟。"
        ],
        "title": "萧洒桐庐郡十绝  其七",
        "id": "d14c2ee4-ce85-413e-8414-d08c6438fd6f"
    },
    {
        "author": "范仲淹",
        "paragraphs": [
            "萧洒桐庐郡，清潭百丈余。",
            "钓翁应有道，所得是嘉鱼。"
        ],
        "title": "萧洒桐庐郡十绝  其八",
        "id": "e72e2b68-fc4b-4df9-9f9d-b3dd42d6d14c"
    },
    {
        "author": "范仲淹",
        "paragraphs": [
            "萧洒桐庐郡，身闲性亦灵。",
            "降真香一炷，欲老悟黄庭。"
        ],
        "title": "萧洒桐庐郡十绝  其九",
        "id": "e894f30d-cc8f-4b18-989c-761fc5075535"
    },
    {
        "author": "范仲淹",
        "paragraphs": [
            "萧洒桐庐郡，严陵旧钓台。",
            "江山如不胜，光武肯教来。"
        ],
        "title": "萧洒桐庐郡十绝  其一○",
        "id": "210aae9b-8d85-4726-a1cf-fd30da6be0b4"
    },
    {
        "author": "范仲淹",
        "paragraphs": [
            "数仞黄堂上，题名仅百贤。",
            "孤高宋开府，千载可拳拳。"
        ],
        "title": "新定感兴五首  其一",
        "id": "01d75b79-8f97-47a4-995c-5c1fef9c6c92"
    },
    {
        "author": "范仲淹",
        "paragraphs": [
            "山水真名郡，恩多补谏官。",
            "中间好田锡，风月亦盘桓。"
        ],
        "title": "新定感兴五首  其二",
        "id": "86b3c26b-cc6e-4d0c-8585-62e9988d6aeb"
    },
    {
        "author": "范仲淹",
        "paragraphs": [
            "风物皆堪喜，民灵独可哀。",
            "稀逢贤太守，多是谪官来。"
        ],
        "title": "新定感兴五首  其三",
        "id": "270136cf-ef06-4b62-b5d3-d5e42fd9f2c1"
    },
    {
        "author": "范仲淹",
        "paragraphs": [
            "去国三千里，风波岂不赊。",
            "回思洞庭险，无限胜长沙。"
        ],
        "tags": [
            "洞庭湖"
        ],
        "title": "新定感兴五首  其四",
        "id": "4b02860b-1fc6-4ce7-b8c9-f0d0389f11ec"
    },
    {
        "author": "范仲淹",
        "paragraphs": [
            "江上多嘉客，清歌进白醪。",
            "灵均良可笑，终日著离骚。"
        ],
        "title": "新定感兴五首  其五",
        "id": "6223eb4a-6085-4233-98ea-111594bf25ff"
    },
    {
        "author": "范仲淹",
        "paragraphs": [
            "高岚指天近，远溜出山迟。",
            "万事不到处，白云无尽时。",
            "异花啼鸟乐，灵草隐人知。",
            "信是栖真地，林僧半雪眉。"
        ],
        "title": "游乌龙山寺",
        "id": "100d30dc-6d66-4322-9939-b30424ecfef1"
    },
    {
        "author": "范仲淹",
        "paragraphs": [
            "江干日清旷，寓目一搘笻。",
            "落叶信流水，归云识旧峰。",
            "兰荪谁共采，凫鴈自相从。",
            "莫爱苹风起，波来千万重。"
        ],
        "title": "江干闲望",
        "id": "8cb96cd4-9d2e-4432-b297-dcb360247f85"
    },
    {
        "author": "范仲淹",
        "paragraphs": [
            "僧阁倚寒竹，幽襟聊一开。",
            "清风曾未足，明月可重来。",
            "晚意烟垂草，秋姿露滴苔。",
            "佳宾何以伫，云瑟与霞杯。"
        ],
        "title": "和章岷推官同登承天寺竹阁",
        "id": "26d0e45c-cf95-4146-886d-d884c3fb78d9"
    },
    {
        "author": "范仲淹",
        "paragraphs": [
            "狂愚多苦口，幽远独甘心。",
            "言路有余责，权门无去音。",
            "忘忧曾扣易，思古即援琴。",
            "此意谁相和，寥寥鹤在阴。"
        ],
        "title": "斋中偶书",
        "id": "b7394d44-09be-4e51-b2fc-6cd0ee3a45c1"
    },
    {
        "author": "范仲淹",
        "paragraphs": [
            "结舍近沧洲，江山不外求。",
            "我来明月夜，更得主人留。"
        ],
        "title": "留题江秀才旧居",
        "id": "da25daaa-eb2b-4706-beb7-5433a8abb3fb"
    },
    {
        "author": "范仲淹",
        "paragraphs": [
            "孰敢先怀富贵图，良时须惜几嗟吁。",
            "众心可致巍巍主，上意思平两两符。",
            "不称内朝裨耳目，多惭外补救皮肤。",
            "子陵滩畔观渔钓，无限残阳媚绿蒲。"
        ],
        "title": "依韵酬周骙太博同年",
        "id": "0b1e9482-9625-452d-bd46-c0956657b15e"
    },
    {
        "author": "范仲淹",
        "paragraphs": [
            "千年风采逢明主，一寸襟灵慕昔贤。",
            "待看朝廷兴礼让，天衢何敢鬬先鞭。"
        ],
        "title": "依韵答胡侍郎见寄",
        "id": "075a2fb2-78f0-415e-aabc-a8661562fd54"
    },
    {
        "author": "范仲淹",
        "paragraphs": [
            "千峰秀处白云骄，吏隐云边岂待招。",
            "数仞堂高谁富贵，一枝巢隐自逍遥。",
            "杯中好物闲宜进，林下幽人静可邀。",
            "莫道官清无岁计，满山芝术长灵苖。"
        ],
        "title": "桐庐郡斋书事",
        "id": "f63cc2f8-40e3-4ae6-8818-d9afecae7feb"
    },
    {
        "author": "范仲淹",
        "paragraphs": [
            "风雅先生旧隐存，子陵台下白云村。",
            "唐朝三百年冠盖，谁聚诗书到远孙。"
        ],
        "title": "留题方干处士旧居",
        "id": "0ec36167-3bc9-446f-a7a3-dcc68c242001"
    },
    {
        "author": "范仲淹",
        "paragraphs": [
            "姑苏从古号繁华，却恋巖边与水涯。",
            "重入白云寻钓濑，更随明月宿诗家。",
            "山人惊戴乌纱出，溪女笑偎红杏遮。",
            "来蚤又抛泉石去，范茫荣利一吁嗟。"
        ],
        "title": "依韵酬章推官见赠",
        "id": "c3f0247e-890a-4777-babf-12aa50f5b6cd"
    },
    {
        "author": "范仲淹",
        "paragraphs": [
            "至德本无名，宣尼一此评。",
            "能将天下让，知有圣人生。",
            "南国奔方远，西山道始亨。",
            "英灵岂不在，千古碧江横。"
        ],
        "title": "苏州十咏 泰伯庙",
        "id": "c323d46d-5ab3-4b31-a19f-4446472d3eb6"
    },
    {
        "author": "范仲淹",
        "paragraphs": [
            "堂上列歌钟，多惭不如古。",
            "却羨木兰花，曾见霓裳舞。"
        ],
        "title": "苏州十咏 木兰堂",
        "id": "f5107d25-1daf-46bb-96d4-3a00061946fa"
    },
    {
        "author": "范仲淹",
        "paragraphs": [
            "吴山无此秀，乘暇一游之。",
            "万顷湖光里，千家橘熟时。",
            "平看月上早，远觉鸟归迟。",
            "近古谁真赏，白云应得知。"
        ],
        "tags": [
            "洞庭湖"
        ],
        "title": "苏州十咏 洞庭山",
        "id": "711f38a8-d337-46dc-93ea-8f1b027ebddb"
    },
    {
        "author": "范仲淹",
        "paragraphs": [
            "昔见虎耽耽，今为佛子巖。",
            "云寒不出寺，剑静未离潭。",
            "幽步萝垂径，高禅雪闭庵。",
            "吴都十万户，烟瓦亘西南。"
        ],
        "title": "苏州十咏 虎丘山",
        "id": "0b0380b9-c390-461c-a6a8-5167fd19e0ac"
    },
    {
        "author": "范仲淹",
        "paragraphs": [
            "吴门耸阊阖，迎送毎跻攀。",
            "一水帝乡路，片云师子山。",
            "落鸿渔钓外，斜柳别离间。",
            "白傅归休处，盘桓几厚颜。"
        ],
        "title": "苏州十咏 阊门",
        "id": "90f5d1b0-ec5b-4092-895b-a7b77d2ba5ad"
    },
    {
        "author": "范仲淹",
        "paragraphs": [
            "古来兴废一愁人，白髪僧归掩寺门。",
            "越相烟波空去鴈，吴王宫阙半啼猿。",
            "春风似旧花犹笑，往事多遗石不言。",
            "唯有延陵逃遁去，清名高节满干坤。"
        ],
        "title": "苏州十咏 灵巖寺",
        "id": "b5367bea-ac51-474b-8722-216f5c428f51"
    },
    {
        "author": "范仲淹",
        "paragraphs": [
            "有浪即山高，无风还练静。",
            "秋宵谁与期，月华三万顷。"
        ],
        "tags": [
            "太湖"
        ],
        "title": "苏州十咏 太湖",
        "id": "ef977068-564a-4e69-8d5c-1c2e9f9f991a"
    },
    {
        "author": "范仲淹",
        "paragraphs": [
            "胥也应无憾，至哉忠孝门。",
            "生能酬楚怨，死可报吴恩。",
            "直气海涛在，片心江月存。",
            "悠悠当日者，千载秪惭魂。"
        ],
        "title": "苏州十咏 伍相庙",
        "id": "0ce3c392-c672-4e83-9095-c385a35b00b3"
    },
    {
        "author": "范仲淹",
        "paragraphs": [
            "高压郡西城，观风不浪名。",
            "山川千里色，语笑万家声。",
            "碧寺烟中静，红桥柳际明。",
            "登临岂刘白，满目见诗情。"
        ],
        "title": "苏州十咏 观风楼",
        "id": "024ac973-87b1-4158-b3ef-08ec3002df41"
    },
    {
        "author": "范仲淹",
        "paragraphs": [
            "西施台下见名园，百草千花特地繁。",
            "欲问吴王当日事，后来桃李若为言。"
        ],
        "title": "苏州十咏 南园",
        "id": "e8922bcd-5d8e-4e69-a0b2-83f5cfe6f7bd"
    },
    {
        "author": "范仲淹",
        "paragraphs": [
            "徽音来景亳，盛事耸吴乡。",
            "上象三台照，高文五色章。",
            "纯如登乐府，渊若测天潢。",
            "寒谷春重煦，幽宫草特芳。",
            "感知心似血，思报鬓成霜。",
            "新定惭无惠，姑苏惜未康。",
            "尧汤余水旱，刘白旧风光。",
            "北阙云霓远，南园橘柚荒。",
            "愿闻歌画一，敢议赋长杨。",
            "碌碌嘲须解，循循教弗忘。",
            "迹甘荣路外，情寄圣门傍。",
            "几托为鱼梦，江湖尚渺茫。"
        ],
        "title": "依韵奉酬晏尚书见寄",
        "id": "33c45a9c-3682-4e30-a827-d7cac9734bdc"
    },
    {
        "author": "范仲淹",
        "paragraphs": [
            "祖述贤人业，何因降玄乡。",
            "周公旧才美，夫子近文章。",
            "逸气弥冲斗，雄源甚决潢。",
            "月中灵桂老，春外宝芝芳。",
            "远似天无翳，清如塞有霜。",
            "日星图舜禹，金石颂成康。",
            "涡曲风骚盛，营丘学校光。",
            "至精含变化，大手凿洪荒。",
            "崧岳词欺甫，甘泉价掩扬。",
            "满朝当讽诵，终古岂遗忘。",
            "恍若探龙际，森疑履虎傍。",
            "半生游此道，观海特茫茫。"
        ],
        "title": "又用前韵谢晏尚书以近著示及",
        "id": "ed96c6cd-0c67-4e8a-9293-27df6058e271"
    },
    {
        "author": "范仲淹",
        "paragraphs": [
            "贤者逝如斯，皇天岂易知。",
            "众人皆堕泪，君子欲安碑。",
            "几世传清白，满乡称孝慈。",
            "贤哉生令嗣，遗秀在兰芝。"
        ],
        "title": "陈质殿丞挽歌词",
        "id": "92070baf-1cbf-4105-b259-194095ca66eb"
    },
    {
        "author": "范仲淹",
        "paragraphs": [
            "一品山前识，迢迢三十春。",
            "多惭画戟里，重见白云人。"
        ],
        "title": "送僧文光",
        "id": "93761132-bc64-4213-9469-da9437014f93"
    },
    {
        "author": "范仲淹",
        "paragraphs": [
            "二十年前已定交，而今鹏鷃各逍遥。",
            "但能贾傅亲前席，何必萧生意本朝。",
            "直节羡君如指佞，孤根怜我异凌霄。",
            "莫将富贵移平昔，彼此清心髪半凋。"
        ],
        "title": "依韵酬府判庞醇之见寄  其一",
        "id": "651fbdbc-9a8e-4bfd-a958-b6a2017f2c74"
    },
    {
        "author": "范仲淹",
        "paragraphs": [
            "吴门歉岁减繁华，萧索专城未足夸。",
            "柳色向秋迎使馆，水声终夜救田车。",
            "丘山在负思朝寄，毫髪经心愧道家。",
            "不似桐庐人事少，子陵台畔乐无涯。"
        ],
        "title": "依韵酬府判庞醇之见寄  其二",
        "id": "e25431fd-7811-4d91-a942-47f1d1be224c"
    },
    {
        "author": "范仲淹",
        "paragraphs": [
            "圣君贤相正弥纶，谏诤臣微敢徇身。",
            "但得葵心长向日，何妨骛足未离尘。",
            "岂辞云水三千里，犹济疮痍十万民。",
            "宴坐黄堂愧无限，陇头元是带经人。"
        ],
        "title": "依韵酬吴安道学士见寄",
        "id": "404897ba-d771-4939-8315-eb05fcaed28f"
    },
    {
        "author": "范仲淹",
        "paragraphs": [
            "华亭孤立病时身，终日徘徊尚海滨。",
            "露掌思高还警夜，芝田音断欲伤春。",
            "千年灵气何求药，八变奇姿已过人。",
            "莫厌在阴犹寡和，九臯非晚见精神。"
        ],
        "title": "依韵酬吴春卿二首 鹤",
        "id": "ac245b6c-9c1d-4070-83f5-0890b041a5c5"
    },
    {
        "author": "范仲淹",
        "paragraphs": [
            "亭亭百尺栋梁身，寂寞云根与涧滨。",
            "寒冒雪霜宁是病，静期风月不须春。",
            "萧萧远韵和于乐，密密清阴意在人。",
            "高节直心时勿伐，千秋为石迺知神。"
        ],
        "title": "依韵酬吴春卿二首 松",
        "id": "5dc843cf-a01a-43be-bb46-39b509d44192"
    },
    {
        "author": "范仲淹",
        "paragraphs": [
            "万汇嘉亨日，皇心豫宴辰。",
            "华林新濯雨，灵沼正涵春。",
            "帝幄纷仙蘤，天钩掷锦鳞。",
            "洋洋颁睿唱，赓颂浃簪绅。"
        ],
        "title": "应制赏花钓鱼",
        "id": "8fadbe4d-5854-414a-9c63-e252ea53f071"
    },
    {
        "author": "范仲淹",
        "paragraphs": [
            "登临江上寺，迁客特依依。",
            "远水欲无际，孤舟曾未归。",
            "乱峰藏好处，幽鹭得闲飞。",
            "多少天真趣，遥心结翠微。"
        ],
        "title": "过余杭白塔寺",
        "id": "ef5c606a-9315-473e-a1ef-ab2885d7068a"
    },
    {
        "author": "范仲淹",
        "paragraphs": [
            "官秩文昌贵，功名信史褒。",
            "朝廷三老重，乡党二疏高。",
            "涯业尽图籍，子孙皆俊髦。",
            "西湖天下绝，今日盛游遨。"
        ],
        "tags": [
            "西湖"
        ],
        "title": "西湖筵上赠胡侍郎",
        "id": "b52c804c-8c72-4715-8ccc-9b7cc40ee889"
    },
    {
        "author": "范仲淹",
        "paragraphs": [
            "南国风波远，东门冠盖回。",
            "多情是明月，相逐过江来。"
        ],
        "title": "江城对月",
        "id": "5c15c9ae-b054-475e-b202-d4aa319f98fe"
    },
    {
        "author": "范仲淹",
        "paragraphs": [
            "通籍三公后，监州五岭深。",
            "欲知明主意，将慰远人心。",
            "岁计多藏药，舟行不废琴。",
            "归书清白最，宁问槖中金。"
        ],
        "title": "送向综国博通判桂州",
        "id": "6146ff78-bd5b-4924-950a-830de545f307"
    },
    {
        "author": "范仲淹",
        "paragraphs": [
            "楼殿观崔嵬，灵芝安在哉。",
            "云飞过江去，花落入城来。",
            "得食鵶朝聚，闻经虎夜回。",
            "偶临西阁望，五老夕阳开。"
        ],
        "title": "芝山寺",
        "id": "9d565749-8cbf-415f-8a78-03b5a5306ff0"
    },
    {
        "author": "范仲淹",
        "paragraphs": [
            "爱此诗家好，幽轩绝世纷。",
            "澄宵半牀月，淡晓数峰云。",
            "远意经年就，微吟并舍闻。",
            "只应虚静处，所得自兰芬。"
        ],
        "title": "升上人碧云轩",
        "id": "88c98b9e-e052-4f3c-a6e6-451f9e58cb86"
    },
    {
        "author": "范仲淹",
        "paragraphs": [
            "三出专城鬓似丝，斋中萧洒过禅师。",
            "近疏歌酒缘多病，不负云山赖有诗。",
            "半雨黄花秋赏健，一江明月夜归迟。",
            "世间荣辱何须道，塞上衰翁也自知。"
        ],
        "title": "郡斋即事",
        "id": "0cd6224b-3373-450d-92f1-ac89db83a6f0"
    },
    {
        "author": "范仲淹",
        "paragraphs": [
            "寒苦同登甲乙科，天涯相对合如何。",
            "心存阙下还忧畏，身在樽前且笑歌。",
            "闲上碧江游画鹢，醉留红袖舞鸣鼍。",
            "与君今日真良会，自信麤官乐事多。"
        ],
        "title": "同年魏介之会上作",
        "id": "5455297f-7fe4-4775-9816-f1948c682774"
    },
    {
        "author": "范仲淹",
        "paragraphs": [
            "再贬鄱川信不才，子规相爱劝归来。",
            "客心但感江山助，天意难期日月回。",
            "白雪孤琴弥冷淡，浮云双阙自崔嵬。",
            "南方岁宴犹能乐，醉尽黄花见早梅。"
        ],
        "title": "依韵酬黄灏秀才",
        "id": "730c4e36-583b-4817-8ebc-119944f22187"
    },
    {
        "author": "范仲淹",
        "paragraphs": [
            "人间无复动机心，挂了儒冠岁已深。",
            "惟有诗家风味在，一坛松月伴秋吟。"
        ],
        "title": "赠钟道士",
        "id": "1f41c971-3235-4918-b887-417e38e7d89a"
    },
    {
        "author": "范仲淹",
        "paragraphs": [
            "貌古神疏画本难，因师心妙发毫端。",
            "无功可上凌云阁，留取云山静处看。"
        ],
        "title": "道士程用之为余传神因题",
        "id": "bee57633-16f4-4f58-b19d-b141413bde30"
    },
    {
        "author": "范仲淹",
        "paragraphs": [
            "旌旗如火浪如鸥，一路春城次第游。",
            "江上高楼欲千尺，便从今日望归舟。"
        ],
        "title": "送魏介之江西提点",
        "id": "9ac0821b-c727-4b5e-b6c1-ccfe41df1d59"
    },
    {
        "author": "范仲淹",
        "paragraphs": [
            "五老闲游倚舳舻，碧梯岚迳好程途。",
            "云开瀑影千门挂，雨过松黄十里铺。",
            "客爱往来何所得，僧言荣辱此间无。",
            "从今愈识逍遥旨，一听升沉造化鑪。"
        ],
        "tags": [
            "庐山"
        ],
        "title": "游庐山作",
        "id": "44112f6e-dac2-42b4-996e-6b846fd660b0"
    },
    {
        "author": "范仲淹",
        "paragraphs": [
            "迥与众流异，发源高更孤。",
            "下山犹直在，到海得清无。",
            "势鬭蛟龙恶，声吹雨雹麤。",
            "晚来云一色，诗句自成图。"
        ],
        "title": "瀑布",
        "id": "4870fea7-f3e8-4aa4-93c3-497b156b8b96"
    },
    {
        "author": "范仲淹",
        "paragraphs": [
            "忆昔同游紫阁云，别来三十二回春。",
            "白头相见双林下，犹是清朝未退人。"
        ],
        "title": "赠广宣大师",
        "id": "726854a9-8c8f-485e-b532-db36bff42f1c"
    },
    {
        "author": "范仲淹",
        "paragraphs": [
            "丹阳太守意何如，先谒茅卿始下车。",
            "展节事君三黜后，收心奉道五旬初。",
            "偶寻灵草逢芝圃，欲扣真关借玉书。",
            "不更从人问通塞，天教吏隐接山居。"
        ],
        "title": "移丹阳郡先游茅山作",
        "id": "1ddd6712-f420-4212-8d44-e481a1766feb"
    },
    {
        "author": "范仲淹",
        "paragraphs": [
            "有客生平爱白云，无端年老尚红尘。",
            "只应金简名犹在，得见仙巖种玉人。"
        ],
        "title": "赠茅山张道者",
        "id": "b1f7ebb8-1362-4d39-a6ff-e862e1b234fe"
    },
    {
        "author": "范仲淹",
        "paragraphs": [
            "突兀立孤城，诗中别有情。",
            "地深江底过，日大海心生。",
            "甘露楼台古，金山气象清。",
            "六朝人薄命，不见此升平。"
        ],
        "title": "京口即事",
        "id": "9804b296-7cda-400e-8bcd-e4c9c133176b"
    },
    {
        "author": "范仲淹",
        "paragraphs": [
            "庆朔堂前花自栽，便移官去未曾开。",
            "年年忆著成离恨，只托清风管勾来。"
        ],
        "title": "怀庆朔堂",
        "id": "fdfd283d-d47c-4a4f-b76a-8176e32af242"
    },
    {
        "author": "范仲淹",
        "paragraphs": [
            "天遣今宵无寸云，故开秋碧挂冰轮。",
            "诗人不悔衣霑露，为惜清光岂易亲。"
        ],
        "title": "依韵酬叶道卿中秋对月二首  其一",
        "id": "019d6165-65f0-4ce7-ab82-8edd4562eeb8"
    },
    {
        "author": "范仲淹",
        "paragraphs": [
            "孤光千里与君逢，最爱无云四望通。",
            "处处楼台竞歌宴，的能爱月几人同。"
        ],
        "title": "依韵酬叶道卿中秋对月二首  其二",
        "id": "76de25dc-cbf7-4236-8948-11ec24ac1fc8"
    },
    {
        "author": "范仲淹",
        "paragraphs": [
            "退也天之道，东南事了人。",
            "风波抛旧路，花月伴闲身。",
            "湖外扁舟远，门中驷马新。",
            "心从今日泰，家似昔时贫。",
            "见子登西掖，携孙过北邻。",
            "白云高阁曙，渌水后池春。",
            "樽酒呼前辈，鑪香扣上真。",
            "只应阴德在，八十富精神。"
        ],
        "title": "赠叶少卿",
        "id": "2dcb4334-f746-4714-95bf-f462a03634cb"
    },
    {
        "author": "范仲淹",
        "paragraphs": [
            "蔽野旌旗色，满山笳吹声。",
            "功名早晚就，裴度亦书生。"
        ],
        "title": "依韵答梁坚运判见寄",
        "id": "69a843de-5e87-4325-a19b-d944c18d5b8e"
    },
    {
        "author": "范仲淹",
        "paragraphs": [
            "三月二十七，羌山始见花。",
            "将军了边事，春老未还家。"
        ],
        "title": "城大顺回道中作",
        "id": "8f50d3f0-e64d-4ff1-a731-67700aa04206"
    },
    {
        "author": "范仲淹",
        "paragraphs": [
            "种柳穿湖后，延安盛可游。",
            "远怀忘泽国，真赏即瀛洲。",
            "江景来秦塞，风情属庾楼。",
            "刘琨增坐啸，王粲乍销忧。",
            "秀发千丝堕，光揺匹练柔。",
            "双双翔乳鷰，两两睡驯鸥。",
            "折翠赠归客，濯清招隐流。",
            "宴回银烛夜，吟度玉关秋。",
            "胜处千场醉，劳生万事浮。",
            "王公多雅故，思去共仙舟。"
        ],
        "title": "依韵和延安庞龙图柳湖",
        "id": "624e7641-5864-4c6d-a8c0-7ca587fa3dc7"
    },
    {
        "author": "范仲淹",
        "paragraphs": [
            "优游滕太守，郡枕洞庭边。",
            "几处云藏寺，千家月在船。",
            "疏鸿秋浦外，长笛晚楼前。",
            "旋拨醅头酒，新炰缩项鳊。",
            "宦情须淡薄，诗意定连緜。",
            "迥是偷安地，仍当饱事年。",
            "只应天下乐，无出日高眠。",
            "岂信忧边处，干戈隔一川。"
        ],
        "tags": [
            "洞庭湖"
        ],
        "title": "和延安庞龙图寄岳阳滕同年",
        "id": "856aca7a-3bf2-4cc9-8e1c-28f1452c30ec"
    },
    {
        "author": "范仲淹",
        "paragraphs": [
            "数年风土塞门行，说著江山意暂清。",
            "求取罢兵南国去，满楼苍翠是平生。"
        ],
        "title": "与张焘太博行忻代间因话江山作",
        "id": "e9c57eab-6aac-4541-8ece-f88c5980e319"
    },
    {
        "author": "范仲淹",
        "paragraphs": [
            "乡关交复亲，把酒且逡巡。",
            "共上青云路，相看白髪人。",
            "有为须报国，无事即頥神。",
            "故素几云在，风音莫厌频。"
        ],
        "title": "过长安醉别资政郑侍郎",
        "id": "5f7fa703-8254-47d5-8d24-f146070f37fb"
    },
    {
        "author": "范仲淹",
        "paragraphs": [
            "老来难得旧交游，莫叹樽前两鬓秋。",
            "少日苦辛名共立，晚年恬退语相投。",
            "龚黄政事聊牵强，元白邻封且唱酬。",
            "附郭田园能置否，与君乘健早归休。"
        ],
        "title": "依韵酬光化李简夫屯田",
        "id": "d428c4ea-3cbf-46c6-af04-f19fb2169540"
    },
    {
        "author": "范仲淹",
        "paragraphs": [
            "出处曾无致主功，南阳为守地犹雄。",
            "醉醒往日惭渔父，得失今朝贺塞翁。",
            "七里河边归带月，百花洲上啸生风。",
            "卧龙乡曲多贤达，愿预逍遥九老中。"
        ],
        "title": "依韵酬太傅张相公见赠",
        "id": "2f8887e4-6222-4384-a6d1-b28c2d258416"
    },
    {
        "author": "范仲淹",
        "paragraphs": [
            "滥登清显遇公朝，岂有才谋可致尧。",
            "拙守自惭成木强，宦游谁叹仅蓬飘。",
            "醉来多谢提壶劝，归去宁烦杜宇招。",
            "好乐当年开口笑，此心无事愧重霄。"
        ],
        "title": "依韵酬益利钤辖马端左藏",
        "id": "5d4f225f-7029-4f29-bc72-c811f6616032"
    },
    {
        "author": "范仲淹",
        "paragraphs": [
            "南豳日日接英标，公外追随岂待招。",
            "恶劝酒时图共醉，痛赢棋处肯相饶。",
            "一抛言笑如何遣，频得音书似不遥。",
            "独上西楼为君久，满城明月会云销。"
        ],
        "title": "依韵酬邠州通判王稷太博",
        "id": "9a1d255d-b93b-423e-aab8-d0b3facce940"
    },
    {
        "author": "范仲淹",
        "paragraphs": [
            "南阳偃息养衰颜，天暖风和近楚关。",
            "欲少祸时当止足，得无权处始安闲。",
            "心怜好鸟来幽院，目送微云过别山。",
            "此景此情聊自慰，是非何极任循环。"
        ],
        "title": "依韵酬李光化见寄",
        "id": "785d879f-6dff-4848-92d3-288c51fd4d73"
    },
    {
        "author": "范仲淹",
        "paragraphs": [
            "吏隐南阳味日新，幕中文雅尽交宾。",
            "满轩明月清谭夜，共忆诗书万卷人。"
        ],
        "title": "寄安素高处士",
        "id": "307d41a7-15d7-4cf1-957f-445e7cde397b"
    },
    {
        "author": "范仲淹",
        "paragraphs": [
            "交亲莫笑出麾频，不任纤机只任真。",
            "远护玉关犹竭力，入陪金铉敢周身。",
            "素心直拟圭无玷，晚节当如竹有筠。",
            "道本逍遥惟所适，吾生何用蠖求伸。"
        ],
        "title": "酬李光化见寄二首  其一",
        "id": "b984d91a-5eee-4e49-b38a-9705fc43877c"
    },
    {
        "author": "范仲淹",
        "paragraphs": [
            "万里承平尧舜风，使君尺素半空空。",
            "庭中无事吏归早，野外有歌民意丰。",
            "石鼎鬭茶浮乳白，海螺行酒灎波红。",
            "宴堂未尽嘉宾兴，移下秋光月色中。"
        ],
        "title": "酬李光化见寄二首  其二",
        "id": "6b5523a0-985e-494e-8fd3-e1299ecc2774"
    },
    {
        "author": "范仲淹",
        "paragraphs": [
            "列宿専城且自娱，清名善最即前途。",
            "江山乐国诚难会，风月诗家的不辜。",
            "未必晚成输早达，好将高笑代长吁。",
            "公余更励经邦业，思为清朝赞禹谟。"
        ],
        "title": "依韵酬李光化叙怀",
        "id": "85c26d5e-6eaf-4f1e-96eb-851d61db320f"
    },
    {
        "author": "范仲淹",
        "paragraphs": [
            "墙外辘轳响，楼前江汉欹。",
            "曙光和月色，犹记早朝时。"
        ],
        "title": "和李光化秋咏四首 晓",
        "id": "427824ce-97fb-4f8e-bc5c-50cb1318e39d"
    },
    {
        "author": "范仲淹",
        "paragraphs": [
            "日色清如照，前林叶未零。",
            "海东新隼至，一点在青冥。"
        ],
        "title": "和李光化秋咏四首 昼",
        "id": "fe3cb30b-1f4c-42f0-81c9-6fe82fd7b8b3"
    },
    {
        "author": "范仲淹",
        "paragraphs": [
            "晚色动边思，去年犹未归。",
            "戍楼人已冷，目断望征衣。"
        ],
        "title": "和李光化秋咏四首 晚",
        "id": "aa656ed6-afe4-459d-804d-9aa97960620a"
    },
    {
        "author": "范仲淹",
        "paragraphs": [
            "春色人皆醉，秋光独不眠。",
            "君看明月下，何似落花前。"
        ],
        "title": "和李光化秋咏四首 夜",
        "id": "c9c3de84-3e8a-4bd6-85f1-178249daeccc"
    },
    {
        "author": "范仲淹",
        "paragraphs": [
            "三十余年交旧心，相逢那复议升沉。",
            "卑飞尘土味诚薄，达宦风波忧更深。",
            "自古荣华浑一梦，即时欢笑敌千金。",
            "追陪未久还离索，早晚轩车重见寻。"
        ],
        "title": "送黄灏员外",
        "id": "64aa4a0e-30b3-413f-a367-d755a36aa916"
    },
    {
        "author": "范仲淹",
        "paragraphs": [
            "太原兵重压强胡，莫对秋风忆鲙鲈。",
            "万里天声扬紫塞，十年人望在黄枢。",
            "定应松柏心无改，自信云龙道不孤。",
            "应笑病夫何所补，独能安坐养桑榆。"
        ],
        "title": "和并州大资政郑侍郎秋晚书事",
        "id": "df5b10ba-4d97-481f-991a-b02181c5ac0e"
    },
    {
        "author": "范仲淹",
        "paragraphs": [
            "萧条臈后复春前，雪压霜欺未放妍。",
            "昨日倚栏枝上看，似留芳意入新年。"
        ],
        "title": "和提刑赵学士探梅三绝  其一",
        "id": "32f64fa9-ce38-4017-a988-829911dd3b09"
    },
    {
        "author": "范仲淹",
        "paragraphs": [
            "静映寒林晚未芳，人人欲看寿阳粧。",
            "玉颜须傍韶春笑，莫鬭严风与恶霜。"
        ],
        "title": "和提刑赵学士探梅三绝  其二",
        "id": "743b2dab-9d8c-437d-b7c0-37dd9c443d30"
    },
    {
        "author": "范仲淹",
        "paragraphs": [
            "百花争早孰过梅，天与芳时岂待催。",
            "莫惜黄金置清赏，隔年春色为君开。"
        ],
        "title": "和提刑赵学士探梅三绝  其三",
        "id": "7e02285f-fa3e-48b9-870c-9b385a4b0f6e"
    },
    {
        "author": "范仲淹",
        "paragraphs": [
            "三提相印代天工，邓国归来耀本封。",
            "此日神仙丁令鹤，几年霖雨武侯龙。",
            "酬恩定得祠黄石，谈道须期会赤松。",
            "莫虑故乡陵谷变，武当依旧碧重重。"
        ],
        "title": "和太傅邓公归游武当见寄",
        "id": "1328b0fb-6151-40f5-a792-fc78c2821e3e"
    },
    {
        "author": "范仲淹",
        "paragraphs": [
            "鳯池三入冠台躔，致了升平一品闲。",
            "白傅歌诗传海外，晋公桃李满人间。",
            "上都云远经时别，故国春浓几度还。",
            "太史占天应有奏，寿星光彩近南山。"
        ],
        "title": "即席呈太傅相公",
        "id": "900e8086-b157-454f-ba15-e032677ccb9e"
    },
    {
        "author": "范仲淹",
        "paragraphs": [
            "搢绅谁敢望差肩，独向昌期协半千。",
            "首会云龙游少海，亲扶日月上中天。",
            "碧油两就元戎镇，黄阁三提冢宰权。",
            "坐致唐虞成大化，退居师傅养高年。",
            "闲披丹诀开鑪灶，醉度清歌被管絃。",
            "同牓几人登将相，满朝今日羡神仙。",
            "松楸薙草思纯孝，里巷挥金过昔贤。",
            "归赴诞辰知兑说，轻安拜舞寿觞前。"
        ],
        "title": "纪送太傅相公归阙",
        "id": "fd7ac7a9-3cf9-434b-99a1-82d099a5b10d"
    }
]
]