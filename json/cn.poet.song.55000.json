[
    {
        "author": "李之仪",
        "paragraphs": [
            "乐全老子如星日，真一仙人似凤鸾。",
            "早岁光明均照耀，异时文彩避高寒。",
            "低回气类追千劫，邂逅风流得二难。",
            "环堵萧然清彻骨，却疑深雪卧袁安。"
        ],
        "title": "题张湛然兄弟所居壁时谒之不见",
        "id": "2af24cb7-4fad-41d7-b398-de4b92c36315"
    },
    {
        "author": "李之仪",
        "paragraphs": [
            "宦路相逢一笑休，共知身世两虚舟。",
            "楚材有用谁青眼，赵将无功枉白头。",
            "会见姓名通北阙，何妨风韵冠南州。",
            "求田接武如凫鹥，只欠元龙百尺楼。"
        ],
        "title": "李去言相别二年忽得书知在吴中答书偶成",
        "id": "5b30786d-d928-4bb1-88a5-728a53eb75b8"
    },
    {
        "author": "李之仪",
        "paragraphs": [
            "上人偶作十日留，才别便觉如三秋。",
            "应觉拥炉华藏客，不知对雪姑溪愁。",
            "清诗字字吟可老，冷日愔愔谁见投。",
            "媿我霜髯不用剪，寒灰拨尽欲何求。"
        ],
        "title": "与珪元白相别之次日大雪火边有怀其人",
        "id": "4a0968cb-855f-45fc-a457-54d8dd18e11c"
    },
    {
        "author": "李之仪",
        "paragraphs": [
            "千里波涛一叶中，急难平日但闻风。",
            "自非积习有天得，那复间关特地同。",
            "乐事放怀须命酒，生涯何处不飘蓬。",
            "先归只作寻常别，切莫樽前感断鸿。"
        ],
        "title": "次储子椿金陵作别韵",
        "id": "8af9bd24-58fe-4fef-ad17-65d0acdf992f"
    },
    {
        "author": "李之仪",
        "paragraphs": [
            "倦途回首已无牛，独向田间涉早秋。",
            "倚仗固知同失马，攀援犹恐昧操舟。",
            "渐逢陌上相推醉，尚有空中未下鸥。",
            "可是道边无葬地，肯将身世曲如钩。"
        ],
        "title": "又次子椿同君俞三诗  其一",
        "id": "46b2554a-51ea-45ec-a138-bfd5f6275043"
    },
    {
        "author": "李之仪",
        "paragraphs": [
            "西来不复见青牛，问遍生涯两鬓秋。",
            "但受郢人夸鼻斲，岂知蒙叟是腰舟。",
            "柱头寂寞千年鹤，波面分明一点鸥。",
            "不向虚中问消息，磻溪终老但垂钩。"
        ],
        "title": "又次子椿同君俞三诗  其二",
        "id": "0c8c9d5e-683a-4c4e-b5f1-4d625894cf0e"
    },
    {
        "author": "李之仪",
        "paragraphs": [
            "隠隠山林似卧牛，纷纷镰担喜逢秋。",
            "虚名漫托三春柳，实际须归万斛舟。",
            "未信此生真野马，且将余日寄江鸥。",
            "崎岖精卫人空笑，终恐长鲸上直钩。"
        ],
        "title": "又次子椿同君俞三诗  其三",
        "id": "853683f8-db07-4ffc-b7e8-78ddb3ab8868"
    },
    {
        "author": "李之仪",
        "paragraphs": [
            "蒙蒙小雨落征帆，漠漠烟云远近山。",
            "属意几回真入梦，欲来常恨涩如湾。",
            "家程岂复嗟留滞，物外何妨且往还。",
            "便恐都人入图画，却应难写是高闲。"
        ],
        "title": "次韵子椿金陵相会诗",
        "id": "70d2971f-3963-41b4-8259-e7803dcb4f11"
    },
    {
        "author": "李之仪",
        "paragraphs": [
            "胜游自有经年约，佳客难同信步来。",
            "无复风烟翳寒日，渐催花柳映高台。",
            "云光故事空陈迹，玉树遗音失旧哀。",
            "今昔循环等相视，欲寻归路更迟回。"
        ],
        "title": "次韵子椿游雨花台同长老德正",
        "id": "34466616-b919-4b27-90f4-ea5dd77bb749"
    },
    {
        "author": "李之仪",
        "paragraphs": [
            "茫茫巨浸托船归，风不充帆气易衰。",
            "犹喜岁寒逢逆旅，不将人事异当时。",
            "从他老去知何用，由是终焉岂自遗。",
            "独有东阡南陌意，莫辞扶杖数相期。"
        ],
        "title": "又次庄居见贻佳什",
        "id": "c4480183-374e-4e6f-af85-d221011e2151"
    },
    {
        "author": "李之仪",
        "paragraphs": [
            "牢落郊原正早收，书来起我顿风流。",
            "弦歌韵里识琴贱，鸿鹄飞时逢奕秋。",
            "极目烟云来指顾，何时谈笑共沈浮。",
            "文章落笔惊人眼，新有声名旧姓侯。"
        ],
        "title": "用圣行韵和呈几仲",
        "id": "2e5be87e-4aca-439b-a085-7ab7199fa879"
    },
    {
        "author": "李之仪",
        "paragraphs": [
            "雍容闲雅许君都，万绪相逢一笑无。",
            "休把盛衰观世谛，且将言语共诗图。",
            "人亡人得同吹吷，潮落潮生等据梧。",
            "只恐後庭歌不尽，曲终翻被鬼揶揄。"
        ],
        "title": "和人见寄二首  其一",
        "id": "b77fbffc-721b-48c8-b3e3-fc52f1048df5"
    },
    {
        "author": "李之仪",
        "paragraphs": [
            "倾盖相逢惜别离，等闲谈笑尽心期。",
            "它年终解如今日，此念常应寄异时。",
            "余事不妨多蜡屐，放怀赢得盛留诗。",
            "早携桃叶寻归路，准拟花间倒接䍦。"
        ],
        "title": "和人见寄二首  其二",
        "id": "2a91c4a5-e0dd-4c76-88b4-897b7ed53af8"
    },
    {
        "author": "李之仪",
        "paragraphs": [
            "公子高明悟劫灰，鼎开轩语致幽怀。",
            "萦云叠巘镵天去，极目沧波入坐来。",
            "千首诗成谈笑里，百分酒尽筦弦催。",
            "自怜曾是高堂客，欲赋惭无宋玉才。"
        ],
        "title": "澄虚堂",
        "id": "6981cb26-3400-4309-89df-e1bf84511eaf"
    },
    {
        "author": "李之仪",
        "paragraphs": [
            "一番霖雨下商岩，末路方收破冢帆。",
            "鸡肋未能忘甽亩，骊珠还见发囊函。",
            "润分余浸回枯辙，色借阳春起陋缄。",
            "自是亨嘉相际会，便应从此出尘凡。"
        ],
        "title": "和子椿",
        "id": "84a146af-bf99-479b-a683-31864b784095"
    },
    {
        "author": "李之仪",
        "paragraphs": [
            "槐黄时节早相期，留滞田园阻蹔依。",
            "闻道程文太超轶，却因诗句接光辉。",
            "君能活计如公理，我愧生涯负表微。",
            "已向青山托遗老，不应专有谢玄晖。"
        ],
        "title": "庄居寄友人",
        "id": "11bdb8e1-4344-4bcc-811f-dcf257224ba5"
    },
    {
        "author": "李之仪",
        "paragraphs": [
            "明月平时敢自因，特高兰玉信吾人。",
            "便从缑岭如无媿，更许毗耶约问津。",
            "每见似醺千日酒，不言常备四时春。",
            "妙云岂独南游契，又喜钟山近得邻。"
        ],
        "title": "和友人见寄三首  其一",
        "id": "cace55bb-7e0c-4519-aac5-d5851aa18b8f"
    },
    {
        "author": "李之仪",
        "paragraphs": [
            "俗驾难回固有因，勒移终愧北山人。",
            "不辞冒雨投归步，始信忘形是要津。",
            "一笑未容披软语，十分先觉报新春。",
            "定应偏契王郎便，消得从来愿卜邻。"
        ],
        "title": "和友人见寄三首  其二",
        "id": "7ad6e5b4-3b03-4784-ba55-68cc40f1f6d4"
    },
    {
        "author": "李之仪",
        "paragraphs": [
            "除却吟诗总是尘，道人应笑可怜人。",
            "固知参请能成佛，未到升腾且咽津。",
            "村落风烟常似腊，禅房灯火已如春。",
            "会须随例餐䭔子，聊借明窗暂作邻。"
        ],
        "title": "和友人见寄三首  其三",
        "id": "818d8e6f-aff1-4ca4-8efc-cb4300e01bb4"
    },
    {
        "author": "李之仪",
        "paragraphs": [
            "陈迹回头似梦余，花应长好但人无。",
            "诗成固已名千古，墓上谁倾饭一盂。",
            "流落丹青惊始见，形容笔墨竟难图。",
            "公孙自是天同派，漫托周人载硕肤。"
        ],
        "title": "旧怀二首  其一",
        "id": "4f023d9b-fa5d-4c29-b698-c5876b7c578d"
    },
    {
        "author": "李之仪",
        "paragraphs": [
            "花存人往祗天知，目暗心摇却自疑。",
            "尚想汉庭传诏令，如登鲁庙见樽彝。",
            "一时鹦鹉娱宾赋，百世甘棠美召诗。",
            "安得残春逢海上，尽须衰泪洒新枝。"
        ],
        "title": "旧怀二首  其二",
        "id": "38ad98ab-8f0d-4844-9e71-abc6eae64ccb"
    },
    {
        "author": "李之仪",
        "paragraphs": [
            "天禄峥嵘北斗齐，享穷人欲去无梯。",
            "自非终贾名偏重，祇恐蓬瀛到却迷。",
            "铅椠异时森杞梓，功名他日看虹蜺。",
            "中朝若问姑溪老，但道摧颓一木鸡。"
        ],
        "title": "送人入馆阁",
        "id": "37bec810-3106-4111-9f7b-0b84aad862f6"
    },
    {
        "author": "李之仪",
        "paragraphs": [
            "湖山胜处得君家，怀祖曾于膝上夸。",
            "不见多年应宦远，相逢何事却天涯。",
            "朱弦无复来湘水，骏骨分明产渥洼。",
            "闻道贤劳多野处，新醅聊寄傲霜花。"
        ],
        "title": "邂逅故人  其一",
        "id": "6c4449b9-2c4c-4b32-8c59-02bb40faf2e8"
    },
    {
        "author": "李之仪",
        "paragraphs": [
            "已将身世等浮云，又向江边得故人。",
            "数日暝寒埋雪意，一番佳境为时新。",
            "村醅淡薄聊资笑，洞户深闲自有春。",
            "已幸邻封同寄老，却应风月费精神。"
        ],
        "title": "邂逅故人  其二",
        "id": "72c8cb33-eaa7-42e6-8c18-90eb58dc5661"
    },
    {
        "author": "李之仪",
        "paragraphs": [
            "焰燧何劳鼓万牛，聊将一带付幽流。",
            "纔闻浮鹢来波上，已见牵羊出石头。",
            "旧穴依然披信汐，古祠谁为荐时羞。",
            "功名到了成何事，扰扰空移夜壑舟。"
        ],
        "title": "金陵怀古二首  其一",
        "id": "8a7448de-e5db-4c17-9daa-f921dd48ebd8"
    },
    {
        "author": "李之仪",
        "paragraphs": [
            "霜天日晚独沈吟，潮上风来别是音。",
            "恃险战争休想旧，凭高临眺且论今。",
            "数声雁蹙千年恨，一片帆惊万里心。",
            "不是江山解磨折，却应人物自升沈。"
        ],
        "title": "金陵怀古二首  其二",
        "id": "a8cd5002-8b4d-430e-a09b-0f1165b4731c"
    },
    {
        "author": "李之仪",
        "paragraphs": [
            "壮志峥嵘不自神，低回聊此接波臣。",
            "虽非腰重真骑鹤，犹胜途穷强泣麟。",
            "击节久怀洲上晚，空樽未放网边春。",
            "固知遗老能相契，翻愧公输作幸民。"
        ],
        "title": "和人见寄",
        "id": "ca4cc61c-b8e5-42ac-983c-f1a5365b5395"
    },
    {
        "author": "李之仪",
        "paragraphs": [
            "禾黍离离露一丘，淡烟轻霭夕阳秋。",
            "微基西枕邯山尽，往事东随漳水流。",
            "御辇金车何处去，闲花野草几时休。",
            "可怜全赵繁华地，留作行人万古愁。"
        ],
        "title": "邯郸丛台",
        "id": "37d5ac7e-ba9b-4c7a-8e18-db7bf825da4c"
    },
    {
        "author": "李之仪",
        "paragraphs": [
            "尘埃肺腑屡更时，淫雨平欺素颔垂。",
            "忽觉光辉慰岑寂，坐令华茂转离披。",
            "中痟未厌徒空壁，雅意安能系赤墀。",
            "独有晴明陪击节，回肠尤在不为诗。"
        ],
        "title": "久雨次韵君俞",
        "id": "26049f53-73cb-474a-8284-ed3e2cc68f64"
    },
    {
        "author": "李之仪",
        "paragraphs": [
            "占尽韶华异众芳，分明绝艳降昭阳。",
            "肯同繁杏搀春色，漫道幽兰有国香。",
            "大叶尚疑攒处髻，马嵬犹认去时囊。",
            "牡丹独赏慈恩句，只解金杯比发妆。"
        ],
        "title": "次韵君俞瑞香",
        "id": "321f6736-1618-4f7c-b874-37693d1abd96"
    },
    {
        "author": "李之仪",
        "paragraphs": [
            "文章老去岂能神，犹有残膏占旧名。",
            "赋就贾生空自感，诗成侯喜近闻声。",
            "拾尘已信非尝饭，撒豆终知不是兵。",
            "多谢嘉篇慰岑寂，便思约伴问归程。"
        ],
        "title": "次韵君俞四首  其一",
        "id": "b4e00f87-e56f-4cb4-a17d-ee826391112c"
    },
    {
        "author": "李之仪",
        "paragraphs": [
            "合浦圆光降下胎，豫章千尺本天材。",
            "未能海运参抟翼，聊复舟行共覆杯。",
            "白发情怀虽草莽，青春消息自条枚。",
            "何妨接武穷幽致，莫待风光却见催。"
        ],
        "title": "次韵君俞四首  其二",
        "id": "8a2f2b05-2f13-4eec-a0fd-48e303d09b7b"
    },
    {
        "author": "李之仪",
        "paragraphs": [
            "语解惊人固有神，始知无不是虚名。",
            "方观去接天边翼，何事犹谐爨下声。",
            "齐晋近能通歃血，江黄讵敢议鏖兵。",
            "老来肺腑都荆棘，顿欲薅锄不计程。"
        ],
        "title": "次韵君俞四首  其三",
        "id": "857f15a6-0137-40d7-9d7a-fd7e1298a49b"
    },
    {
        "author": "李之仪",
        "paragraphs": [
            "熊掌如何得豹胎，弃常嗜异信难材。",
            "端能不学邯郸步，正可同尝沆瀣杯。",
            "有意良图休我老，他年吉卜伫君枚。",
            "云间日下容相契，且置燃萁特地催。"
        ],
        "title": "次韵君俞四首  其四",
        "id": "34273d8e-d6fc-4544-9e97-1cc1df1869c7"
    },
    {
        "author": "李之仪",
        "paragraphs": [
            "风旌江木信漂浮，散策腾腾亦谬悠。",
            "未必萦回能擢胜，却疑平远解供愁。",
            "年衰易感难留日，机尽应无不下鸥。",
            "渡口舟横晚潮急，一番佳意忆苏州。"
        ],
        "title": "堤上闲步二首  其一",
        "id": "dfedfd4b-7fc6-48cc-8b1d-fbd2a9498d55"
    },
    {
        "author": "李之仪",
        "paragraphs": [
            "暖风轻蹙浪花浮，留滞江城媿谢悠。",
            "吟苦空多屈原恨，赋残犹剩庾郎愁。",
            "渐因卜筑投归鹭，聊托潺湲习戏鸥。",
            "可笑麤官杀风景，满船丝管载凉州。"
        ],
        "title": "堤上闲步二首  其二",
        "id": "41f6fb77-e059-4a6c-8770-0922d87cb538"
    },
    {
        "author": "李之仪",
        "paragraphs": [
            "南窗何似北窗凉，寄傲来风各有方。",
            "千古光辉如昨日，一时收拾付新堂。",
            "已惊醆里醅初绿，更觉篱边菊渐黄。",
            "就使主人官即显，此门高兴定难忘。"
        ],
        "title": "题韦深道寄傲轩",
        "id": "98b624a0-ce37-438b-a5a7-9f729b2fa331"
    },
    {
        "author": "李之仪",
        "paragraphs": [
            "连璧兼金尽出伦，雪髯霜鬓信陈人。",
            "能忘枘凿方圆异，许接风云变化新。",
            "绝韵淹时劳极目，虚斋穷日但凝尘。",
            "何当一笑披环堵，頼月吟哦未厌贫。"
        ],
        "title": "次韵君俞兼简少孙六首  其一",
        "id": "ebc7af1b-6a33-44b9-b672-a76924f45323"
    },
    {
        "author": "李之仪",
        "paragraphs": [
            "残编弊藁掩还开，好意经年不暂来。",
            "伏枥已应真款段，脱鞲终拟谢低回。",
            "颇传共坐侵斜月，更想微吟荐罚杯。",
            "居士从来少风味，独将愁眼望初梅。"
        ],
        "title": "次韵君俞兼简少孙六首  其二",
        "id": "32398a41-b91d-433c-b974-88263e2adf21"
    },
    {
        "author": "李之仪",
        "paragraphs": [
            "莫羡财多石季伦，任从闾里笑长人。",
            "五湖浪迹名终在，六印悬腰眼暂新。",
            "且乐歌呼随沥斝，不妨文字洗留尘。",
            "年来顿觉珠玑富，万户侯家却是贫。"
        ],
        "title": "次韵君俞兼简少孙六首  其三",
        "id": "64a09c27-f8d7-4c80-8288-335c6f15aaea"
    },
    {
        "author": "李之仪",
        "paragraphs": [
            "愔愔怀抱不曾开，忽忽还添一岁来。",
            "灯火香花随赞祝，儿孙旛胜共徘徊。",
            "休夸路寝当前拜，谁得屠苏最後杯。",
            "何物相期同一醉，为君催发槛前梅。"
        ],
        "title": "次韵君俞兼简少孙六首  其四",
        "id": "0d807dd3-e99f-4ec0-b482-dbad9f1a4cfb"
    },
    {
        "author": "李之仪",
        "paragraphs": [
            "定应春到今日几，但觉耳边多醉人。",
            "已分余生不如旧，却应佳句渐能新。",
            "悲来徒有萦心泪，情尽空惊满眼尘。",
            "到得锥无真我辈，一箪犹是作家贫。"
        ],
        "title": "次韵君俞兼简少孙六首  其五",
        "id": "4d273f0d-28d6-473c-998e-6839a0f89ac1"
    },
    {
        "author": "李之仪",
        "paragraphs": [
            "书空懒作咄咄语，催老祗怪骎骎来。",
            "断梦已将愁共远，离魂不觉泪惊回。",
            "病余想见崭岩玉，欢处犹怀宛转杯。",
            "能伴晴和着屐否，深山应有未凋梅。"
        ],
        "title": "次韵君俞兼简少孙六首  其六",
        "id": "e7296467-0be3-4934-bc50-f37625ca93a8"
    },
    {
        "author": "李之仪",
        "paragraphs": [
            "今朝又读东坡集，记得原州鞫狱时。",
            "千首高吟赓欲遍，几多强韵押无遗。",
            "固知才气原非敌，独有心期老不欺。",
            "泪尽九原无路见，冰霜他日看青枝。"
        ],
        "title": "观东坡集",
        "id": "05beff7a-d805-440f-ba32-226737f3a3d0"
    },
    {
        "author": "李之仪",
        "paragraphs": [
            "涔涔梅雨涨江滨，耿耿僧房借钵人。",
            "秀色惊回随念到，孤怀赢得暂时新。",
            "何妨一笑空诸有，更觉三摩浄六尘。",
            "忧患年来倍伤感，送君衰泪不容贫。"
        ],
        "title": "再次韵奉送禹钦且坚再来之约  其一",
        "id": "847909b2-9921-47d9-8dbb-ab67aad29672"
    },
    {
        "author": "李之仪",
        "paragraphs": [
            "相逢怀抱各全开，蔚结才舒倏又来。",
            "倾倒已辜将进酒，追随休赋上林回。",
            "临分莫作楚愁叹，故事须询河朔杯。",
            "看取滁翁宜自警，空将遗恨感苏梅。"
        ],
        "title": "再次韵奉送禹钦且坚再来之约  其二",
        "id": "ca8bb6ce-82ae-4740-a996-44476072cb1d"
    },
    {
        "author": "李之仪",
        "paragraphs": [
            "由来气类即天伦，孰谓刘琨独可人。",
            "稍隔相从更无味，几因拈起又还新。",
            "席间谁致龙皮异，雪里常怀鹤羽尘。",
            "祗欲期君拾瑶草，庾郎三韭未为贫。"
        ],
        "title": "袭前韵再简少孙四首  其一",
        "id": "8bff7dca-9345-497f-ac75-677318e8fc76"
    },
    {
        "author": "李之仪",
        "paragraphs": [
            "雪意埋云蔚不开，新春还傍故春来。",
            "未堪骯脏倚门立，聊复差池接羽回。",
            "得丧但知求失马，盛衰赢取付传杯。",
            "风流二妙天怜我，种玉秧中更插梅。"
        ],
        "title": "袭前韵再简少孙四首  其二",
        "id": "ab04f120-6249-4185-8cff-c433c043f216"
    },
    {
        "author": "李之仪",
        "paragraphs": [
            "子默清真本绝伦，羊昙仍是个中人。",
            "林泉不作南风竞，旗帜还因对垒新。",
            "金矿跃垆元有艳，冰壶莹月旧无尘。",
            "何妨再葺昆阳战，寻邑师行固不贫。"
        ],
        "title": "袭前韵再简少孙四首  其三",
        "id": "03ca801c-80a0-48f3-ae4e-2d170473f479"
    },
    {
        "author": "李之仪",
        "paragraphs": [
            "记得金樽特地开，举头新岁又重来。",
            "银潢已分经年隔，玉节犹期旧腊回。",
            "千汲浪迷云表梦，百分愁寄烛残杯。",
            "醉乡谁谓无消息，已觉歌声傍落梅。"
        ],
        "title": "袭前韵再简少孙四首  其四",
        "id": "25786015-90f4-4d55-9bf4-377b42b28288"
    },
    {
        "author": "李之仪",
        "paragraphs": [
            "腊日频年未尝雪，今春雪与腊俱来。",
            "暖归白傅金蕉叶，寒逼温郎玉镜台。",
            "几处欢声动丝竹，一番佳思近离堆。",
            "新诗不以寻梅见，万里丰登气已回。"
        ],
        "title": "次韵雪",
        "id": "0a7baed7-c885-46a6-b579-f3c84e9ab1a2"
    },
    {
        "author": "李之仪",
        "paragraphs": [
            "江山信美亦人同，寒暑随时兴易穷。",
            "寓意果能超物境，养花长欲占春风。",
            "何须户外屦常满，自乐尊中酒不空。",
            "可笑道人犹有恨，一番红尽一番红。"
        ],
        "title": "题张约之长春阁",
        "id": "40d61ad1-a45f-409d-8d6a-d8180ae56c55"
    },
    {
        "author": "李之仪",
        "paragraphs": [
            "鹁鸠呼妇天欲雨，杏子退花鶑未雏。",
            "庭前已觉绿半毯，酒面忽有红双鳬。",
            "芳物恋客不忍去，主人好贤谁复如。",
            "会应百岁享此乐，何妨画作重屏图。"
        ],
        "title": "後圃",
        "id": "91ae625d-ca81-49bc-9b4b-aa510928bbd2"
    },
    {
        "author": "李之仪",
        "paragraphs": [
            "江山秀气表吾人，辇下开轩得趣新。",
            "不拟旧游离几席，常令每况隔埃尘。",
            "客来谈笑无非楚，纸上文章近过秦。",
            "分我一枝频见约，乘槎行欲问通津。"
        ],
        "title": "寄题子椿野轩",
        "id": "45596535-b124-4b76-9428-7fe96ba70b0f"
    },
    {
        "author": "李之仪",
        "paragraphs": [
            "无功卫鹤偶乘轩，虐暑从谁解倒悬。",
            "顿觉御风凌绝境，似逢调瑟认华年。",
            "回光已幸参东壁，裂地何须得酒泉。",
            "自惜抑扬非瓦砾，倦途终愧失陶甄。"
        ],
        "title": "避暑无地偶过君俞聊资华屋广荫以揖主人之胜绸缪礼意遂至抵暮君俞有诗因次韵二首  其一",
        "id": "3ec98160-e16d-417a-a0b9-3082cdd9d973"
    },
    {
        "author": "李之仪",
        "paragraphs": [
            "十轮杨恽旧轩轩，四壁相如似磬悬。",
            "岂谓投怀忘晚节，每容佳处共流年。",
            "笑谈璀璨风生坐，翰墨纵横思涌泉。",
            "土苴固难重就器，转钧尤幸识精甄。"
        ],
        "title": "避暑无地偶过君俞聊资华屋广荫以揖主人之胜绸缪礼意遂至抵暮君俞有诗因次韵二首  其二",
        "id": "308d0e79-ec2d-4910-9fbb-ad19249e2aec"
    },
    {
        "author": "李之仪",
        "paragraphs": [
            "吴山陈迹已飞埃，投老还惊病眼开。",
            "似泛灵槎海边去，却因华表鹤归来。",
            "情移客枕收残梦，恨着江梅恋故台。",
            "便觉新篇资六翮，飘飘真是子虚才。"
        ],
        "title": "归自钱塘伏蒙君俞特枉佳句钦叹不已聊赋来韵",
        "id": "a0a543b3-b80d-46d1-a4f3-f20fe3deb940"
    },
    {
        "author": "李之仪",
        "paragraphs": [
            "生涯已定不干时，收拾工夫且作诗。",
            "濑水方来吊东野，同安初喜识丘迟。",
            "兼将佛事资三昧，又喜风骚出一枝。",
            "投老相逢能几许，何堪得句每相期。"
        ],
        "title": "赠金陵荣天和",
        "id": "5a149e6f-292c-4986-916b-765f795c1bfa"
    },
    {
        "author": "李之仪",
        "paragraphs": [
            "久闻秘术独超羣，肯向青囊学景纯。",
            "解使山川如在掌，须知祸福不由人。",
            "论功合附天仙籍，底事犹随客路尘。",
            "满眼峰峦应有待，何妨裁剪出精神。"
        ],
        "title": "刘君以地里之学各邂逅相遇求诗为别因赋长句",
        "id": "1ee3f686-7a9f-4cdd-aa31-e40650975b7e"
    },
    {
        "author": "李之仪",
        "paragraphs": [
            "休论莫莫与休休，老眼逢春且暂留。",
            "未必余寒更能久，祇因残蘂易为揉。",
            "及时行乐何妨剩，感物兴怀漫自愁。",
            "南北生涯等羁旅，定应无着是清流。"
        ],
        "title": "伯镇客居伤春佳句辄赋元韵二首  其一",
        "id": "6d79ffff-14f0-4a31-a5d1-6726c533ef43"
    },
    {
        "author": "李之仪",
        "paragraphs": [
            "纷纷到底不如休，空把闲心见便留。",
            "昨日白消行处去，今朝绿遍定谁揉。",
            "且从寂灭翻千偈，安用深湛咏四愁。",
            "我坐言多欲无语，每惭佳思枉诗流。"
        ],
        "title": "伯镇客居伤春佳句辄赋元韵二首  其二",
        "id": "35ddedcc-6623-4e54-97c8-7f702e27bb9f"
    },
    {
        "author": "李之仪",
        "paragraphs": [
            "料理愁怀落那边，桃花烘日竹含烟。",
            "墙红密约连昌晓，夏木深藏绣岭天。",
            "篮轝造门如会面，渔舟失路想当年。",
            "因君咏出黄筌笔，从此风光生彩笺。"
        ],
        "title": "次韵夹竹桃花",
        "id": "e5b9cc1d-a977-4e6e-8453-e5013ae53c77"
    },
    {
        "author": "李之仪",
        "paragraphs": [
            "涓涓水咽众山泉，隠隠雷惊二月天。",
            "共喜春工能应候，方知节物似烹鲜。",
            "倦途所欠无多子，胜日相逢又一年。",
            "好是羣花应竞发，不须留待柳三眠。"
        ],
        "title": "次韵闻笛",
        "id": "8b2a3ca2-e1bf-43b4-98b2-e2a75fa68259"
    },
    {
        "author": "李之仪",
        "paragraphs": [
            "十年朝马望前程，晚作琳宫物外人。",
            "彻骨清风真有韵，醉心常德本来淳。",
            "新栽松菊开三径，旧检方书备六陈。",
            "不是诗翁形美颂，丹青难写自由身。"
        ],
        "title": "和郭功甫赠陈待制致仕二首  其一",
        "id": "c79ed2b8-c46f-4fe5-a9a2-5f5aba269696"
    },
    {
        "author": "李之仪",
        "paragraphs": [
            "南北纷纷不觉尘，鸳鸯湖水解留人。",
            "乳浮香焙谁同试，蚁泛家篘分外淳。",
            "禅寂久因师粲可，婚姻便可继朱陈。",
            "莫从旧路寻归梦，占取东篱采菊身。"
        ],
        "title": "和郭功甫赠陈待制致仕二首  其二",
        "id": "893a3da7-fc13-40aa-946d-4c0b0538926d"
    },
    {
        "author": "李之仪",
        "paragraphs": [
            "昂昂野鹤固难羣，皎皎冰壶不受尘。",
            "一笑每逢青眼旧，多情空愧白头新。",
            "西风未用高纨扇，东道应容岸角巾。",
            "珍重长谣倚云瑟，潇湘谁是赏音人。"
        ],
        "title": "和人三首  其一",
        "id": "d3c0caed-1e58-4b9c-929d-bb7ba605d4dc"
    },
    {
        "author": "李之仪",
        "paragraphs": [
            "经年牢落别离羣，准拟归来拂路尘。",
            "妙语独从书上得，欢悰犹欠坐中新。",
            "颇闻洛下传佳句，更喜嵩阳识垫巾。",
            "几欲军门示巾帼，老来犹更不如人。"
        ],
        "title": "和人三首  其二",
        "id": "58020820-cd2d-43bb-a685-e36601ddff88"
    },
    {
        "author": "李之仪",
        "paragraphs": [
            "荆溪风物记当时，吹絮河豚下箸迟。",
            "绿满金田朝应供，红残朱槛夜论诗。",
            "幅巾已托遗民後，杓柄犹怀象骨疑。",
            "早晚云间见金臂，空悬翠竹漫抽枝。"
        ],
        "title": "和人三首  其三",
        "id": "d60a7019-32e5-4d50-8930-fd56add9e409"
    },
    {
        "author": "李之仪",
        "paragraphs": [
            "闻道栽成十亩莲，便思挑出杖头钱。",
            "定知荇菜参差处，不是决明颜色鲜。",
            "红日半移芳草岸，清歌低泛木兰船。",
            "惊心未得同真赏，空媿诸豪白玉篇。"
        ],
        "title": "次韵采莲",
        "id": "f6fa6cc5-db8f-4d10-bacc-6d74a9ef8f0e"
    },
    {
        "author": "李之仪",
        "paragraphs": [
            "国西华丽占池莲，曾记开樽奉赐钱。",
            "几欲漂流劳滞念，又惊红绿映澄鲜。",
            "主人无间容联步，胜日何妨更买船。",
            "满挹香风振归袂，更烦佳思出新篇。"
        ],
        "title": "复次韵  其一",
        "id": "724467c4-d08f-4174-a0e9-96282b3b6627"
    },
    {
        "author": "李之仪",
        "paragraphs": [
            "幕府风流旧泛莲，裔孙家世掩青钱。",
            "别开眼界霞争烂，分得秋光菊未鲜。",
            "灯阵有心欺醉帽，珠盘何日泻归船。",
            "锦囊示我锵金句，空媿巴吟缀後篇。"
        ],
        "title": "复次韵  其二",
        "id": "cbc190b3-af24-4ed0-9365-bd38fac72164"
    },
    {
        "author": "李之仪",
        "paragraphs": [
            "偶因秋蘂记初春，增损元无尔自贫。",
            "病骨萧条惊岁晚，新诗来往媿情亲。",
            "未应谢傅终垂涕，谁为刘公是可人。",
            "艾火呻吟对摇落，不堪庭草又还新。"
        ],
        "title": "次韵子椿庄居述怀",
        "id": "dee35880-d701-4e5d-959c-d59bb76b15ef"
    },
    {
        "author": "李之仪",
        "paragraphs": [
            "冲冲时序一邮亭，睡美从今气不蒸。",
            "便好心期金叶酒，乍惊梦在玉壶冰。",
            "栽松种竹来三径，效策输龟待十朋。",
            "百尺楼高谁与共，倦途初喜接陈登。"
        ],
        "title": "次韵早秋",
        "id": "319b5103-bff6-43fa-99ad-66c470c61ac0"
    },
    {
        "author": "李之仪",
        "paragraphs": [
            "桑柘丘墟辇路长，景阳依旧在山阳。",
            "石标官品名常在，井记胭脂迹半荒。",
            "吊古漫劳兴感慨，寄怀聊以共彷徉。",
            "相看等是未推枕，何日同惊梦後粱。"
        ],
        "title": "同子椿游三品石诗井寻三阁故基久之因以次韵",
        "id": "83fbb413-fbbc-4152-89d3-64eac5016e5d"
    },
    {
        "author": "李之仪",
        "paragraphs": [
            "已凉时节未霜前，十里平湖共酒船。",
            "岩岫涌寒清澈水，芰荷翻浪绿连天。",
            "百年过眼真聊尔，一笑投怀岂适然。",
            "独有黄花似回避，定缘红粉不能先。"
        ],
        "title": "陪曾延之泛舟历湖至苦竹寺次韵陈致君席上所赋",
        "id": "9497c256-838d-41a9-940a-520f86988ba8"
    },
    {
        "author": "李之仪",
        "paragraphs": [
            "倦游知止未知还，平日生涯只在山。",
            "金碧喜逢云外境，文章重见管中斑。",
            "篆烟萦晓留无寐，宝铎吟风笑不闲。",
            "他日归栖虽有地，胜游终寄梦魂间。"
        ],
        "title": "宿大乘赠祖灯",
        "id": "a92a0265-fb0b-4543-84d5-81e0816ba299"
    },
    {
        "author": "李之仪",
        "paragraphs": [
            "赏心亭角倚栏杆，虎住龙蹲自屈蟠。",
            "无复埋金销胜气，空余飞鹭识前滩。",
            "百年名在人何处，万里潮平雨送寒。",
            "几向後庭更白纻，不堪残照下鱼竿。"
        ],
        "title": "赏心亭",
        "id": "2f142d83-79ec-4bf8-ba91-b37000adaa9a"
    },
    {
        "author": "李之仪",
        "paragraphs": [
            "累日相看似处阴，今朝乘兴共追寻。",
            "曲栏方沼争留步，秀色新啼总会心。",
            "酒面屡从罗绮发，花心休被雪霜侵。",
            "烛城醉路凌初月，但觉人山一径深。"
        ],
        "title": "延之云累日把酒止在相近处殊不快人意坐间命徧索城内外可以延处之地将往因之得城南张氏园秋花斑驳可喜遂剧饮待月上戴花作乐而归市犹未彻观者如堵次致君韵",
        "id": "53bf231d-d958-4c6c-b087-40c6533e4ade"
    },
    {
        "author": "李之仪",
        "paragraphs": [
            "闭门只欲浑无事，门外何尝有事来。",
            "生计不须忧水旱，仕途休更问梯媒。",
            "身安种种皆三乐，客到时时共一杯。",
            "此外华岩是归处，眼前楼阁竟谁开。"
        ],
        "title": "偶书二首  其一",
        "id": "82ac6f84-0a3e-474f-94ca-550b9b126678"
    },
    {
        "author": "李之仪",
        "paragraphs": [
            "小山相对数椽地，乐与心期境自多。",
            "有酒未妨同客醉，无情到了任君魔。",
            "采薇行歌亦劳矣，饮水曲肱还会么。",
            "只恐时来把不住，更看究竟事如何。"
        ],
        "title": "偶书二首  其二",
        "id": "c1786e5d-34a3-4062-b8bd-441e3e5b2b37"
    },
    {
        "author": "李之仪",
        "paragraphs": [
            "落得清闲与物疏，扃门终日似山居。",
            "案头新有归田赋，架上元留纬世书。",
            "紫府未须穷秘简，丹山重见引名雏。",
            "诏恩咫尺来相继，还许频为贺客无。"
        ],
        "title": "赠人",
        "id": "5a3d40f0-ea72-422b-a802-231dcc41be76"
    },
    {
        "author": "李之仪",
        "paragraphs": [
            "何处又传金椀出，几人争看玉山颓。",
            "幽情不是风期旧，异境难从指顾开。",
            "猿鹤已回尘外驾，烟云休造眼中衰。",
            "未妨一老同巾履，香火终年谢劫灰。"
        ],
        "title": "和两翁轩",
        "id": "722db094-0a3b-461d-b4c5-bd9ab383849f"
    },
    {
        "author": "李之仪",
        "paragraphs": [
            "阴重炉红欲雪天，氤氲香篆不藏烟。",
            "南游步步如同历，西竺层层有旧缘。",
            "未觉鸦声惊户外，似传梅信到窗前。",
            "老来酒量无消息，负此佳时一慨然。"
        ],
        "title": "次韵珪首座",
        "id": "ac653b0e-57e0-44e1-883e-3e6cde09573a"
    },
    {
        "author": "李之仪",
        "paragraphs": [
            "漂泊生涯寄一萍，胜游长记锦花亭。",
            "山来已讶天能巧，春到方知地更灵。",
            "虽许登临追曳尾，却应颜色未忘形。",
            "何妨共保千年约，白帽回头笑管宁。"
        ],
        "title": "和锦绣亭",
        "id": "3e9ba3b5-eaff-4573-a4ec-595e601eb5a2"
    },
    {
        "author": "李之仪",
        "paragraphs": [
            "端门风月十年抛，垂老山林寄一瓢。",
            "可得故人来市脚，共寻陈迹到江郊。",
            "麦黄且置尘中累，眉白欣投世外交。",
            "只恐话长清夜短，明朝去路不相饶。"
        ],
        "title": "吴思道相送同宿崇因二首  其一",
        "id": "fd8b5e70-52cf-43ef-8642-a91ed74a0aff"
    },
    {
        "author": "李之仪",
        "paragraphs": [
            "形单影只久相抛，鼎食端能胜饮瓢。",
            "已分余材辜北阙，元非不雨自西郊。",
            "求田聊复同中隠，玩世宁嫌渎下交。",
            "千古平泉有遗恨，漫劳精爽畏文饶。"
        ],
        "title": "吴思道相送同宿崇因二首  其二",
        "id": "067e55aa-03a2-4849-aea9-55b6301ef3e1"
    },
    {
        "author": "李之仪",
        "paragraphs": [
            "得皮得髓漫多门，实际圆融理自存。",
            "谕意当时纔一笑，还卿千日见三孙。",
            "维持佛法元无事，建立家山尽有文。",
            "占断干坤今鼎足，会多哮吼慰传闻。"
        ],
        "title": "寄僧",
        "id": "d4dc6092-0a1b-44c0-8279-9752572031a8"
    },
    {
        "author": "李之仪",
        "paragraphs": [
            "红尘扰扰功名地，不碍诗人得趣幽。",
            "何必千岩连万壑，能令六月似三秋。",
            "茶瓯变乳随汤泛，香篆萦云尽日浮。",
            "时觉东城添纸价，应知得句胜封侯。"
        ],
        "title": "寄题吴思道横翠堂",
        "id": "519bb9fc-93c5-4c4e-a7a5-aeb739ce2a5c"
    },
    {
        "author": "李之仪",
        "paragraphs": [
            "刘郎本是风尘外，画舸新从越上来。",
            "闻说露芽如爪活，更多溪楮截肪开。",
            "雪消鼎面声频涌，鹅转池心首屡回。",
            "洗涤睡魔临二景，敢辞瓦砾换琼瑰。"
        ],
        "title": "简刘君秉",
        "id": "ec97202f-ddaa-4500-ba72-ffa29638b51c"
    },
    {
        "author": "李之仪",
        "paragraphs": [
            "忆陪金醆醉红颜，回首风光杳霭间。",
            "老去未忘三级浪，近来频梦八重关。",
            "云烟旧路到何日，灯火虚堂真似山。",
            "只恐断魂收不得，更须佳句与招还。"
        ],
        "title": "八月十一日九月六日二十四日三梦过赵仲强家坐中人物笑语一一如平时因寄长句庶蒙藻思见酬因投一会面之慰也",
        "id": "cff21c1e-2e43-40e6-9ac8-9fc84628c45d"
    },
    {
        "author": "李之仪",
        "paragraphs": [
            "龙宫海藏固闻夸，偶袭初凉泛客槎。",
            "层槛迥高临落日，洞房无数尽浮家。",
            "闾阎可想知何在，天水相连杳莫涯。",
            "借我华严记残帙，欲将因地付袈裟。"
        ],
        "title": "水中登王德循月阁",
        "id": "b1e9562c-573a-4bdb-b284-532a8157726c"
    },
    {
        "author": "李之仪",
        "paragraphs": [
            "唐人好诗乃风俗，语出工夫各一家。",
            "前辈相因多自任，後来无复更相夸。",
            "半山老子偏游戏，真一仙人每叹嗟。",
            "傍出豫章登一格，凭君细与辨龙蛇。"
        ],
        "title": "德循诗律甚佳方幸拭目因作拙句以勉之",
        "id": "37ef778f-f292-473b-81d8-8f1e38cc635c"
    },
    {
        "author": "李之仪",
        "paragraphs": [
            "窣堵频经眼，伽蓝未息肩。",
            "多情两父子，同住一云烟。",
            "缭绕寻幽径，从容慰昔年。",
            "本无留客意，投分且迁延。"
        ],
        "title": "之仪家当涂七年矣屡过禅岳山下望高山塔欲一游辄不果异时山主懃公大师与其子宣上人相过因往报之取路回远薄晚方到遂留宿栋宇一新舍次皆得其便而宏丽高朗唯见者知焉又复规范齐肃钟鼓应接问之乃懃一力所就丝蓄粒聚未尝毫发资之人此尤难者感叹不已因赋二小诗  其一",
        "id": "64d2707e-a177-41fd-807f-e3747ba97d94"
    },
    {
        "author": "李之仪",
        "paragraphs": [
            "去往如流水，兴衰似转肩。",
            "新工几夺目，旧爨仅留烟。",
            "愿起三千劫，功收十八年。",
            "儿孙尽龙象，家世自绵延。"
        ],
        "title": "之仪家当涂七年矣屡过禅岳山下望高山塔欲一游辄不果异时山主懃公大师与其子宣上人相过因往报之取路回远薄晚方到遂留宿栋宇一新舍次皆得其便而宏丽高朗唯见者知焉又复规范齐肃钟鼓应接问之乃懃一力所就丝蓄粒聚未尝毫发资之人此尤难者感叹不已因赋二小诗  其二",
        "id": "ec32d5d5-77d0-4add-9a30-f1e4d2a34501"
    },
    {
        "author": "李之仪",
        "paragraphs": [
            "鸟语晚更好，山风秋转凉。",
            "心闲日自永，簟冷梦尤长。",
            "赤荐新舂稻，清添旧荫香。",
            "此身归有地，去路尚何妨。"
        ],
        "title": "藏云山居  其一",
        "id": "cc3d7b0d-e6fa-43a3-bc33-31fa3c9c556e"
    },
    {
        "author": "李之仪",
        "paragraphs": [
            "雨後山尤好，秋来方此时。",
            "心清觉老健，步懒欲归迟。",
            "林响惊鼷鼠，风闲叫画眉。",
            "善人吾岂敢，去此尚何之。"
        ],
        "title": "藏云山居  其二",
        "id": "127b542c-9a56-4980-820c-5abfc23a85e3"
    },
    {
        "author": "李之仪",
        "paragraphs": [
            "金鏁笼窗日，黄缯蔽柳蝉。",
            "恋鶑忘日转，借榻就凉偏。",
            "好作宿山计，难堪被俗牵。",
            "归途迎晚照，豫促渡头船。"
        ],
        "title": "山居夏日",
        "id": "c364a824-ff2b-465b-b217-7c89c8e5730e"
    },
    {
        "author": "李之仪",
        "paragraphs": [
            "委曲披高下，虚明得静深。",
            "佛香平日愿，经卷本来心。",
            "地据三车上，尘无一点侵。",
            "出山应有恨，何处似如今。"
        ],
        "title": "诚上人游方既归林下焚香诵经以严报地相见欣然留不欲去遂赋小诗",
        "id": "bd9672cb-e3bf-4c2e-b094-93cd7389718c"
    },
    {
        "author": "李之仪",
        "paragraphs": [
            "命驾追彭泽，开怀得士龙。",
            "残寒偏恼客，小雨未妨农。",
            "已幸同归辙，何劳更赁舂。",
            "川原如故里，疑是旧栽松。"
        ],
        "title": "宿青山坊君锡馆置甚款时方兴圩",
        "id": "91bb2385-46cf-40e2-8ccd-cd6a5c9b007f"
    },
    {
        "author": "李之仪",
        "paragraphs": [
            "过午风虽恶，此心难自安。",
            "如何一时顷，遂变十分寒。",
            "忍听僵夫诉，还思昨夜欢。",
            "祇应贤地主，犹作故侯看。"
        ],
        "title": "将过黄池中路寒甚风猛不可行复归青山坊投宿",
        "id": "a3df6917-81e2-4f11-afb9-aacccb32f838"
    },
    {
        "author": "李之仪",
        "paragraphs": [
            "静退陶彭泽，风流支道林。",
            "论欢虽暂阻，投分本来深。",
            "客舍汗如洗，僧轩云正阴。",
            "莫因俗眼碍，终负胜游心。"
        ],
        "title": "次韵俞希贤大暑家居寄天宁二老",
        "id": "749cba30-8a1c-434b-a909-02378a099265"
    },
    {
        "author": "李之仪",
        "paragraphs": [
            "比日逢春社，占龙得贲山。",
            "虽能素愿合，未放老身闲。",
            "家世绵延远，功名指顾间。",
            "自应天有助，一到一开颜。"
        ],
        "title": "和答友人二首  其一",
        "id": "130d2ea5-a5fd-48d1-a40c-be3130a74b4b"
    },
    {
        "author": "李之仪",
        "paragraphs": [
            "春来自多雨，行处只逢山。",
            "赋分皆可乐，贪生常不闲。",
            "人归挑菜处，鸟语落梅间。",
            "翻恨新增酒，何从解醉颜。"
        ],
        "title": "和答友人二首  其二",
        "id": "7569e1b7-cdc7-4ba6-bd3b-6c8efb1fe030"
    },
    {
        "author": "李之仪",
        "paragraphs": [
            "燕雀初为友，烽烟近卜邻。",
            "不嫌千语聒，只怕一笼新。",
            "病眼常如睡，归心喜似人。",
            "柈餐犹见笋，未省已无春。"
        ],
        "title": "食笋二首  其一",
        "id": "bf9c4626-fb55-4201-8bf1-ca2c4e28393d"
    },
    {
        "author": "李之仪",
        "paragraphs": [
            "疏帘不碍日，缺甃宛如塘。",
            "默坐千名佛，忘形一炷香。",
            "卷中贪味永，镜里任颜苍。",
            "饮後纔推枕，逡巡又夕阳。"
        ],
        "title": "食笋二首  其二",
        "id": "93324d3d-d25a-442c-b8d9-f95eddf4a08d"
    },
    {
        "author": "李之仪",
        "paragraphs": [
            "下直来天禄，柴荆故远求。",
            "论心日恨短，归路雨无忧。",
            "红叶缤纷晚，黄花烂缦秋。",
            "会须寻此况，击节再相酬。"
        ],
        "title": "谢陈无己相访",
        "id": "1f264733-35df-498a-9d30-d6928063c172"
    },
    {
        "author": "李之仪",
        "paragraphs": [
            "胜日欣相得，旷怀谁与同。",
            "如何四君子，肯顾一衰翁。",
            "林杪收残雨，檐牙递好风。",
            "归时不须问，更待月如弓。"
        ],
        "title": "昨日偶到北观蒙君俞元载元发明叔惠然见过",
        "id": "bb88fcb7-be8d-444e-8a7f-b46d577eac14"
    },
    {
        "author": "李之仪",
        "paragraphs": [
            "莫笑和州酒，和州酒却醇。",
            "聊资千岁祝，用赞一阳春。",
            "柳信涡将报，梨晴点向真。",
            "醉寻平日路，好在武陵人。"
        ],
        "title": "回酒",
        "id": "ecf227f3-bd2e-4f35-8db9-52bf5ec9a5f3"
    },
    {
        "author": "李之仪",
        "paragraphs": [
            "异日延禅地，今朝选佛场。",
            "真身瘗坚固，层级韵琅当。",
            "雨洒家家润，灯传处处光。",
            "曾将一则语，要路截诸方。"
        ],
        "title": "书长干僧房",
        "id": "12e92019-5e54-4759-ae72-fdf5474f850f"
    },
    {
        "author": "李之仪",
        "paragraphs": [
            "邂逅俱青眼，招携媿白头。",
            "穿林犹畏日，坐石忽惊秋。",
            "不作崎岖倦，几成汗漫游。",
            "临分怀杜老，月涌大江流。"
        ],
        "title": "无题三首  其一",
        "id": "8fc3a69b-89ff-4484-9319-3a4fae5acfac"
    },
    {
        "author": "李之仪",
        "paragraphs": [
            "步武高低外，生涯梦寐中。",
            "不知三径足，信是一生穷。",
            "触目如逢旧，随缘似有功。",
            "便应参羽翼，何异注鱼虫。"
        ],
        "title": "无题三首  其二",
        "id": "edec70df-1b4a-4203-8d36-54fb134182a1"
    },
    {
        "author": "李之仪",
        "paragraphs": [
            "轩庑千寻碧，江山一抹红。",
            "微吟接僚友，健啖趁羣童。",
            "恋别犹能暂，论欢昔已通。",
            "更凭将此况，远问霅溪翁。"
        ],
        "title": "无题三首  其三",
        "id": "fb761069-de76-4035-8b64-284c1a498f94"
    },
    {
        "author": "李之仪",
        "paragraphs": [
            "一日复一日，新年即旧年。",
            "本来无欠少，强自起攀缘。",
            "妙悟通三境，清风寄七弦。",
            "升腾如未果，且作地行仙。"
        ],
        "title": "题历阳天庆观自然庵",
        "id": "3c14b6bc-967e-464b-8058-8030617f254f"
    },
    {
        "author": "李之仪",
        "paragraphs": [
            "迢迢山路永，漠漠晓风昏。",
            "雨歇鸠呼妇，年丰稻有孙。",
            "旅怀悲暮齿，野饭寄前村。",
            "只恐今宵梦，凭谁续断魂。"
        ],
        "title": "自大乘将游汤泉道中",
        "id": "ad8f4ae0-06d2-4e43-bd93-b1e634065700"
    },
    {
        "author": "李之仪",
        "paragraphs": [
            "雨路如投洗，山行似踏绳。",
            "深闲逢竹院，欢喜得诗僧。",
            "语款疑缫茧，心明自有灯。",
            "难忘惜别处，高义等丘陵。"
        ],
        "title": "雨中过明觉招上人辄留小诗",
        "id": "bd880ae3-5873-49a1-91f3-cb12ea2a4d85"
    },
    {
        "author": "李之仪",
        "paragraphs": [
            "瀑水泻灵窦，铿锵韶濩音。",
            "树深猿啸月，山迥鸟归林。",
            "一曲广陵散，再歌梁甫吟。",
            "天边有鸿雁，莫寄此时心。"
        ],
        "title": "宿滴水岩怀赵德麟和壁间韵",
        "id": "b9fcf0a8-bee2-4755-95f3-80d21a5412c0"
    },
    {
        "author": "李之仪",
        "paragraphs": [
            "夜久露华重，寒鸦不肯栖。",
            "月推银海上，斗过玉绳西。",
            "风脱林衣瘦，山擎云帽低。",
            "流萤三四点，趁队过前溪。"
        ],
        "title": "夜行巩洛道上",
        "id": "f5967cce-9749-46b9-a0bf-d5b4f131234e"
    },
    {
        "author": "李之仪",
        "paragraphs": [
            "松竹庞公宅，丘坟倚相家。",
            "和声敦雁序，秀色茂兰芽。",
            "鲁秉方如昔，淮流讵可涯。",
            "踌躇不欲去，寒日任西斜。"
        ],
        "title": "题李钦之承事宅",
        "id": "2eaf714b-cb2d-4b99-9527-87b5b322132b"
    },
    {
        "author": "李之仪",
        "paragraphs": [
            "倦客登舟际，江城欲暮时。",
            "恨长山自远，心速棹归迟。",
            "村市明鱼火，严城起鼓鼙。",
            "诗成真有助，新月上天涯。"
        ],
        "title": "离宣城",
        "id": "1caa501e-9d1f-4edc-a9fc-62b5ea90e3b2"
    },
    {
        "author": "李之仪",
        "paragraphs": [
            "潦倒忘衰日，风流袭垫巾。",
            "未能分朽骨，还此挹余尘。",
            "吊古无千载，伤心为一颦。",
            "依稀如到眼，气类信吾人。"
        ],
        "title": "秋日游青山访太白墓二首  其一",
        "id": "d434107c-7896-4274-b645-e072c997f7d0"
    },
    {
        "author": "李之仪",
        "paragraphs": [
            "淹时苦炎暑，此日遇初秋。",
            "旧籍存千亩，彝伦咏九畴。",
            "但能寻旷荡，何必事深幽。",
            "未媿辽东笑，真成知北游。"
        ],
        "title": "秋日游青山访太白墓二首  其二",
        "id": "04ca6bfa-f8cc-4ca9-a8f6-44154a335d99"
    },
    {
        "author": "李之仪",
        "paragraphs": [
            "青山忽相值，一笑脱征衫。",
            "未就三都赋，聊寻五柳潜。",
            "并游虽得意，作阔更愁兼。",
            "问字终忘倦，言归但小惭。",
            "旁求须作相，未聘且耕岩。",
            "赠别无多语，禔身要律贪。"
        ],
        "title": "游青山因过西庄",
        "id": "61d152a1-0d7d-41ce-8052-341c5aae752b"
    },
    {
        "author": "李之仪",
        "paragraphs": [
            "兹游久寂寞，胜士偶陪随。",
            "竹暗笋初熟，江深鲈正肥。",
            "但须频结社，何必访题诗。",
            "会有重来日，还应记此时。"
        ],
        "title": "同荣天和游石城",
        "id": "06c80b6d-c207-4955-b88b-8cd0155e5c69"
    },
    {
        "author": "李之仪",
        "paragraphs": [
            "珍重黄池秀，风流迥出尘。",
            "多情念羁旅，脱网寄鲜鳞。",
            "掀动龙蛟宅，惊回匕箸春。",
            "丹青如得便，更拟问通津。"
        ],
        "title": "谢人送鱼",
        "id": "fd93b6a3-624d-4046-ad0f-fe3bb699e0c5"
    },
    {
        "author": "李之仪",
        "paragraphs": [
            "凌空登白纻，此地与云齐。",
            "一览众山小，方知人世低。",
            "暂留蝴蝶梦，终负杜鹃啼。",
            "回向禅关客，何当别有梯。"
        ],
        "title": "题齐云亭",
        "id": "77602efc-95d4-4f71-ab9e-fafd49bcf628"
    },
    {
        "author": "李之仪",
        "paragraphs": [
            "锡羡来经世，储休表降神。",
            "云间瞻鸑鷟，天上识麒麟。",
            "藴藉三冬学，形容万古春。",
            "班庭倾玉笋，镇庙契金人。",
            "帝载熙明格，朝签绝拟伦。",
            "渊源参密幄，同德在斯民。",
            "有作皆前用，无言不绪陈。",
            "光华荣斝寿，蕃锡会昌辰。",
            "宠接张侯异，年颁卫武均。",
            "江干空引睇，无路袭余尘。"
        ],
        "title": "贺时相生辰",
        "id": "6ee20835-36c3-4032-a022-6d3843eb5284"
    },
    {
        "author": "李之仪",
        "paragraphs": [
            "扑面烟霞晓更嘉，偶随藜杖访仙家。",
            "斜阳不见登山屐，独遶长溪折夜花。"
        ],
        "title": "登山未还范景仁以诗见促次韵二首  其一",
        "id": "ad6e5de9-091f-4c33-9980-36e50e91a603"
    },
    {
        "author": "李之仪",
        "paragraphs": [
            "危墙烟际耸层城，潮落沙头眼更明。",
            "不觉归舟犯牛斗，天风吹下步虚声。"
        ],
        "title": "登山未还范景仁以诗见促次韵二首  其二",
        "id": "419865c1-609f-489b-a91f-1b689ed90cb1"
    },
    {
        "author": "李之仪",
        "paragraphs": [
            "留滞初春寂寞滨，眼明归路一番新。",
            "何妨更作重来计，枝上微红解恼人。"
        ],
        "title": "次韵景仁海次西还二首  其一",
        "id": "1c457bcc-114b-403d-82a4-52f9a116ccd4"
    },
    {
        "author": "李之仪",
        "paragraphs": [
            "二月春阴到水滨，秋风重见玉蟾新。",
            "无端扰扰来还去，只恐沙鸥解笑人。"
        ],
        "title": "次韵景仁海次西还二首  其二",
        "id": "80eccd57-5082-4abc-ab35-358a788f217b"
    },
    {
        "author": "李之仪",
        "paragraphs": [
            "寻春何惜驻征鞍，只怕春归不怕寒。",
            "故国山川无限思，我来仍得雨中看。"
        ],
        "title": "又次韵",
        "id": "ebc430a3-5821-44ee-89d0-e6275514ba7e"
    },
    {
        "author": "李之仪",
        "paragraphs": [
            "穷日愔愔已死灰，似沈眢井念昭回。",
            "一声霹雳起平地，顿觉青天万里开。"
        ],
        "title": "柏台自述四首  其一",
        "id": "76426f40-8348-478a-9d84-817e286686cc"
    },
    {
        "author": "李之仪",
        "paragraphs": [
            "钻龟打瓦不曾休，金注昏人岂自由。",
            "谁谓纯诚无感格，会逢公议报私雠。"
        ],
        "title": "柏台自述四首  其二",
        "id": "3ed2dc2c-8215-4a95-94fb-893713c6b45e"
    },
    {
        "author": "李之仪",
        "paragraphs": [
            "一梦扬州似隔生，轻舟未往但贪程。",
            "莫年觳觫儿童念，风物依稀媿此情。"
        ],
        "title": "柏台自述四首  其三",
        "id": "3e2fd76f-0931-4410-b06f-639f2ca5cb99"
    },
    {
        "author": "李之仪",
        "paragraphs": [
            "熬熬内火战骄阳，鹤唳风声便着忙。",
            "波浪翻天谁与渡，却应甘井是慈航。"
        ],
        "title": "柏台自述四首  其四",
        "id": "9922ca40-2c6a-40ad-ad03-3cce5d93ff53"
    },
    {
        "author": "李之仪",
        "paragraphs": [
            "去秋欲雨不得雨，今春望晴还未晴。",
            "蝼蚁尚知为自便，强将私意与天争。"
        ],
        "title": "江西庄上久雨",
        "id": "3eaf1007-fb5c-4379-b4a8-b476543fc2b6"
    },
    {
        "author": "李之仪",
        "paragraphs": [
            "麦未登场已插秧，更忧雨过水还伤。",
            "一生能着几量屐，白发萧萧祇管忙。"
        ],
        "title": "路西庄绝句",
        "id": "21dba2b5-f225-4b68-80c0-7dbdde5cd00d"
    },
    {
        "author": "李之仪",
        "paragraphs": [
            "江声隠隠风前恨，雁阵喧喧枕畔愁。",
            "更觉孤衾如泼水，始知今夜宿山头。"
        ],
        "title": "宿采石",
        "id": "78932362-db9b-42c8-b82f-fc63c546e987"
    },
    {
        "author": "李之仪",
        "paragraphs": [
            "因缘时节本相期，只恐蹉跎醉似泥。",
            "洗尽从前留意处，何忧金臂不提携。"
        ],
        "title": "寄西庄梅道者",
        "id": "105f2037-502e-4130-af57-1704b5d6090e"
    },
    {
        "author": "李之仪",
        "paragraphs": [
            "元宵灯火闹游人，偶向忙中得此身。",
            "浄几明窗尘不到，弄黄先见一枝春。"
        ],
        "title": "偶书二首  其一",
        "id": "137cf3c6-84b6-413a-a615-d616e04768fe"
    },
    {
        "author": "李之仪",
        "paragraphs": [
            "通中玉冷梦偏长，花影笼阶月浸廊。",
            "挽断罗巾留不住，觉来犹有去时香。"
        ],
        "title": "偶书二首  其二",
        "id": "13607599-e12b-4b1e-bb57-5ff963450f79"
    },
    {
        "author": "李之仪",
        "paragraphs": [
            "芭蕉叶密柿阴浓，散发西窗到晚钟。",
            "霹雳一声三尺水，旱天方信有真龙。"
        ],
        "title": "瑞竹即事三绝  其一",
        "id": "1dfeda81-b180-4f6e-9d5d-e68113413f00"
    },
    {
        "author": "李之仪",
        "paragraphs": [
            "纤絺不挂汗如倾，一霎风来梦乍惊。",
            "自是人心有凉思，强将庭叶作秋声。"
        ],
        "title": "瑞竹即事三绝  其二",
        "id": "a0c73209-2de5-44ae-be54-b1bcaa177236"
    },
    {
        "author": "李之仪",
        "paragraphs": [
            "鸭脚初成绿未齐，芭蕉仍在柿阴西。",
            "推迁节物均如此，眼界何须苦自迷。"
        ],
        "title": "瑞竹即事三绝  其三",
        "id": "a9753e6d-47f3-4bbc-9dbd-fe6989e97e1d"
    },
    {
        "author": "李之仪",
        "paragraphs": [
            "会稽陈迹久荒芜，流落江城墨未枯。",
            "好向溪边示行客，问人能出百钱无。"
        ],
        "title": "书扇",
        "id": "b7125f43-08bb-4069-8928-9015cebc50d4"
    },
    {
        "author": "李之仪",
        "paragraphs": [
            "蹇馿破帽耸鸢肩，石里长松欲到天。",
            "六月尘埃汗如洗，始知立意不徒然。"
        ],
        "title": "题郭熙画扇  其一",
        "id": "dd534664-ab8c-49f6-bf74-76f748e51654"
    },
    {
        "author": "李之仪",
        "paragraphs": [
            "袅袅凉风八月初，试挥椽笔写江湖。",
            "还家预想迎门喜，争问今年得意无。"
        ],
        "title": "题郭熙画扇  其二",
        "id": "e6a3e95b-a0d3-41d7-861f-8416e501a380"
    },
    {
        "author": "李之仪",
        "paragraphs": [
            "几年无事在江湖，醉倒黄公旧酒垆。",
            "觉後不知新月上，满身花影倩人扶。"
        ],
        "title": "又书扇",
        "id": "17719163-778f-4eb4-97eb-3a74d26e2929"
    },
    {
        "author": "李之仪",
        "paragraphs": [
            "烟梢云顶石藏根，溪压舆梁晓乍分。",
            "车盖定寻何处路，皇皇犹想为斯文。"
        ],
        "title": "画夫子扇",
        "id": "0ee37dbf-b479-41ab-9f4c-7eb8037038af"
    },
    {
        "author": "李之仪",
        "paragraphs": [
            "曾记终南雪里山，玉峰琼岫耸巑岏。",
            "风流转入丹青手，画作江城六月寒。"
        ],
        "title": "题画扇  其一",
        "id": "4c8311f2-cb44-4b2b-8a5b-bbb7b3fa41d0"
    },
    {
        "author": "李之仪",
        "paragraphs": [
            "落笔无因似退之，每逢佳致却如痴。",
            "孤高全露秋来骨，无复山红涧碧时。"
        ],
        "title": "题画扇  其二",
        "id": "84b168b0-98ed-4a70-8574-19d77e7c20a0"
    },
    {
        "author": "李之仪",
        "paragraphs": [
            "柱础犹蒸湿未休，悬知雨意未全收。",
            "只忧场上芽生稻，不厌田间水拍沟。"
        ],
        "title": "庄上书事",
        "id": "45f318e5-78b6-4741-af5c-014f450ce2dc"
    },
    {
        "author": "李之仪",
        "paragraphs": [
            "我来独爱南天竺，公去谁烹北苑茶。",
            "頼有清风犹好客，扫门杨柳影交加。"
        ],
        "title": "访僧不值",
        "id": "b9f73e6a-c151-4e94-803c-0d0910a280dd"
    },
    {
        "author": "李之仪",
        "paragraphs": [
            "不看经也不参禅，时去时来又一年。",
            "秪愿阇黎终有信，大家留取草鞋钱。"
        ],
        "title": "天宁众寮即事",
        "id": "229713f3-0aae-430f-b271-8715e779d834"
    },
    {
        "author": "李之仪",
        "paragraphs": [
            "停骖假馆雪初晴，学古堂中气象新。",
            "多谢故人无弃我，一炉软火暖如春。"
        ],
        "title": "宿吉先之学古堂",
        "id": "df172888-3e43-4a75-b4fa-fdda6214b1bf"
    },
    {
        "author": "李之仪",
        "paragraphs": [
            "儿童鸡犬语声喧，桑柘萦纡绿蔽川。",
            "斗觉门庭兰玉盛，更将箫鼓乐丰年。"
        ],
        "title": "书于子高宅",
        "id": "70d29779-5c8d-4b0e-8512-b20c63842af3"
    },
    {
        "author": "李之仪",
        "paragraphs": [
            "荆公宾客晚多奇，休叹穰侯见事迟。",
            "雨过半山初睡足，何如蚊力负山时。"
        ],
        "title": "书俞秀老诗卷後",
        "id": "e010e1f7-bac6-44df-9461-d1e1e247a81b"
    },
    {
        "author": "李之仪",
        "paragraphs": [
            "轻裙碎折晓风微，弱柳腰肢稳称衣。",
            "更剪垂虹平窄地，双鳬似恐见人飞。"
        ],
        "title": "写裙带",
        "id": "a0df50ae-b272-4742-864c-21ee027732bd"
    },
    {
        "author": "李之仪",
        "paragraphs": [
            "云山夹岸去层层，来往扁舟恨未能。",
            "更有寻常最佳处，无风一日到金陵。"
        ],
        "title": "采石二首  其一",
        "id": "25848051-8097-4d17-ad10-9670422092bb"
    },
    {
        "author": "李之仪",
        "paragraphs": [
            "鸡笼山下是和州，隔岸闻呼见点头。",
            "不见东归夜郎客，锦袍谁共醉扁舟。"
        ],
        "title": "采石二首  其二",
        "id": "6f7440bf-ff6d-4f12-abfa-b496aed281f7"
    },
    {
        "author": "李之仪",
        "paragraphs": [
            "一重洗尽一重生，尘垢昏人不自醒。",
            "会得栽茄种瓜意，始知松竹本来青。"
        ],
        "title": "浴南寺园头求诗",
        "id": "062b4639-ae15-4afe-9164-4f1f6cefca96"
    },
    {
        "author": "李之仪",
        "paragraphs": [
            "过岭传衣不传钵，何事眼里更着枻。",
            "欲识黄梅半夜心，踏着称锤硬似铁。"
        ],
        "title": "源上人研",
        "id": "e47152fe-29d3-4eaa-ada7-ca5897f5451c"
    },
    {
        "author": "李之仪",
        "paragraphs": [
            "入门不见主人公，座具袈裟在眼中。",
            "更有山童会人意，略无一事许相同。"
        ],
        "title": "访采石臻山主不遇  其一",
        "id": "d58776b4-3804-490b-ac16-babe5a7e2d65"
    },
    {
        "author": "李之仪",
        "paragraphs": [
            "十年采石寄漂蓬，广济虽名寺亦空。",
            "将为新来有消息，依前山不结蓬笼。"
        ],
        "title": "访采石臻山主不遇  其二",
        "id": "55333511-6b35-4202-aecc-acdc1f8e76ec"
    },
    {
        "author": "李之仪",
        "paragraphs": [
            "髭须潇飒面嶙峋，怪我多非旧日人。",
            "百里挐舟谁复尔，却应情重故情亲。"
        ],
        "title": "次韵湖阴韦深道五小诗  其一",
        "id": "bd3ec26b-eea4-400e-8172-19292b1cc929"
    },
    {
        "author": "李之仪",
        "paragraphs": [
            "书去书来又一年，祇应提处是虚鞭。",
            "相逢会得笔头语，莫惜频寻酒里天。"
        ],
        "title": "次韵湖阴韦深道五小诗  其二",
        "id": "27a7f105-3588-4e2c-855f-622383294f4c"
    },
    {
        "author": "李之仪",
        "paragraphs": [
            "江头风浪似重关，几许行人限往还。",
            "不是多情过相与，肯将一叶犯银山。"
        ],
        "title": "次韵湖阴韦深道五小诗  其三",
        "id": "848dd76d-d7e3-4373-8e43-892cdd0846b0"
    },
    {
        "author": "李之仪",
        "paragraphs": [
            "三山矶雨列山风，我亦频年强自攻。",
            "不负蛟龙竟何事，祇疑身世属江东。"
        ],
        "title": "次韵湖阴韦深道五小诗  其四",
        "id": "75932da0-134b-4dd9-812e-7d1d828c282c"
    },
    {
        "author": "李之仪",
        "paragraphs": [
            "新来句法宛如阴，端与衰公伴陆沈。",
            "未易偏师壮秦系，刘郎戈甲旧成林。"
        ],
        "title": "次韵湖阴韦深道五小诗  其五",
        "id": "9c32c948-8111-4a7e-bb9c-c2e9e08fbac7"
    },
    {
        "author": "李之仪",
        "paragraphs": [
            "谁人月下奏云和，一夜繁枝向北多。",
            "长笛未须论旧恨，且留幽思待阴何。"
        ],
        "title": "次韵东坡梅花十绝  其一",
        "id": "86c6c5d1-6d19-4339-aa93-db40c79ea0b7"
    },
    {
        "author": "李之仪",
        "paragraphs": [
            "奸雄投老恋层台，随得分香散处开。",
            "枝上休论歌舞旧，尊中且泛绿于苔。"
        ],
        "title": "次韵东坡梅花十绝  其二",
        "id": "bb8cf5e4-b64a-4562-80c0-0a3ed4eb8f8f"
    },
    {
        "author": "李之仪",
        "paragraphs": [
            "弄蘂攀条日几回，依稀长记雪中开。",
            "尘埃满袂家山远，底事多情拂眼来。"
        ],
        "title": "次韵东坡梅花十绝  其三",
        "id": "5d9c28a0-53d1-4fc4-afa3-411a9bf53113"
    },
    {
        "author": "李之仪",
        "paragraphs": [
            "软火明窗酒一尊，余杯未减日尤昏。",
            "谁人为折东来阁，续得何郎日断魂。"
        ],
        "title": "次韵东坡梅花十绝  其四",
        "id": "230d0e36-56d8-4f55-a763-acde0b0fc83c"
    },
    {
        "author": "李之仪",
        "paragraphs": [
            "黯黯危肠独九回，故园谁对此时开。",
            "捻来聊把倚孤枕，更拟殷懃入梦来。"
        ],
        "title": "次韵东坡梅花十绝  其五",
        "id": "a77cda85-264f-4ce4-9174-45c45dd907bf"
    },
    {
        "author": "李之仪",
        "paragraphs": [
            "病余憔悴拊空尊，子细思量意却昏。",
            "便觉阳和振枯槁，不须方士致幽魂。"
        ],
        "title": "次韵东坡梅花十绝  其六",
        "id": "86f536dd-25ed-42fb-b942-920957272f37"
    },
    {
        "author": "李之仪",
        "paragraphs": [
            "初见今年报信花，定从清浅缀横斜。",
            "无言对我应惆怅，不复当时处士家。"
        ],
        "title": "次韵东坡梅花十绝  其七",
        "id": "1917d02f-f651-4310-86c3-0a9013a52ef8"
    },
    {
        "author": "李之仪",
        "paragraphs": [
            "玉作肌肤雪作衣，剪裁风月缀寒枝。",
            "上池可饮偶无路，空愧当年带下医。"
        ],
        "title": "次韵东坡梅花十绝  其八",
        "id": "694941a0-e36f-475f-bee3-f1cff2738914"
    },
    {
        "author": "李之仪",
        "paragraphs": [
            "漏泄天工意不轻，傍春依腊独分明。",
            "孤高不作繁红伴，造化须知别有情。"
        ],
        "title": "次韵东坡梅花十绝  其九",
        "id": "89131a71-4505-4de7-8163-7563805b7b77"
    },
    {
        "author": "李之仪",
        "paragraphs": [
            "姑射山前旧卜家，天香真色倚风斜。",
            "不须薝卜分高下，要是东皇第一花。"
        ],
        "title": "次韵东坡梅花十绝  其一○",
        "id": "31a175c8-ee0c-4205-9c75-aef23258a1a1"
    },
    {
        "author": "李之仪",
        "paragraphs": [
            "红炉欢坐腊灯长，豫借春风发艳妆。",
            "流水落花无限好，却应双鬓恨刘郎。"
        ],
        "title": "赠吕焕",
        "id": "471db710-bf22-48c3-8bcc-cd32b31fb607"
    },
    {
        "author": "李之仪",
        "paragraphs": [
            "经年欲到竟无繇，便路今朝得暂留。",
            "弄月燃犀俱未暇，潮平且欲过西州。"
        ],
        "title": "舟泊采石",
        "id": "1f374bbc-14ec-4e73-98db-e0cef0296ef9"
    },
    {
        "author": "李之仪",
        "paragraphs": [
            "楼台烟树接平芜，水墨丹青十幅图。",
            "认得黄山家住处，云中相对似相呼。"
        ],
        "title": "和州太守曾延之置酒鼓角楼",
        "id": "245a457b-6ccc-4de1-a6c9-1351a5ad7011"
    },
    {
        "author": "李之仪",
        "paragraphs": [
            "云山远近浅还深，宛转愁颜顿不任。",
            "独有绮罗知此意，故拈金盏十分斟。"
        ],
        "title": "延之置酒当利楼侍人劝酒",
        "id": "c11365e8-4de0-4867-b2b1-2c599c93ccd8"
    },
    {
        "author": "李之仪",
        "paragraphs": [
            "後垄前冈一色松，相看冠剑几悲风。",
            "今朝笑语明朝哭，莫厌尊中酒不空。"
        ],
        "title": "延之置酒连云观北望丘墟掩翳相与凭栏感叹延之以所持扇见授云不可不记也因书之",
        "id": "4921a91d-8f74-4cb6-ae41-5e2a501464f2"
    },
    {
        "author": "李之仪",
        "paragraphs": [
            "尊前景气朝朝别，醉里歌呼处处新。",
            "一度拈来一回好，主人须信异于人。"
        ],
        "title": "延之置酒南园因书柱上",
        "id": "e94bef02-b77f-4062-ad2d-e49f30567375"
    },
    {
        "author": "李之仪",
        "paragraphs": [
            "老绿阴森锁昼寒，儿孙延裔不知年。",
            "欲归顿失来时路，一似高风暗雨天。"
        ],
        "title": "何子温家有巨竹数顷因成绝句",
        "id": "9f12535c-d180-4163-95e2-93ca4dd52c90"
    },
    {
        "author": "李之仪",
        "paragraphs": [
            "御醅盏畔千头菊，椽烛光中四和香。",
            "红粉莫嗟霜满颔，也应歌处似周郎。"
        ],
        "title": "曾延之置酒後阁供帐酒馔物物皆内出侍人以裙带求书",
        "id": "22fa3337-0c4e-4cd0-b90c-34eea95176bb"
    },
    {
        "author": "李之仪",
        "paragraphs": [
            "胯下淹时岂不知，故人疑我似阳痴。",
            "一廛固愿授陈相，只恐锋车便见追。"
        ],
        "title": "延之问及当涂近事云君殆能容忍我不及也胡不迁居于此便治馆因口占为谢",
        "id": "13124429-acd5-4cad-8065-54d2f6a86244"
    },
    {
        "author": "李之仪",
        "paragraphs": [
            "一水相忘辄自疲，青毡情厚失先期。",
            "从今不比鸬鹚数，更欲棠阴借异时。"
        ],
        "title": "延之云久迟公来不谓迫之乃肯顾我既开此路却当以匪人为津梁矣致我佳客敢忘其德口占为戏",
        "id": "513a2a85-fa9b-4099-9a5f-9df8b78e2e7b"
    },
    {
        "author": "李之仪",
        "paragraphs": [
            "人间所乐宁过此，一事都无有俸钱。",
            "更向丰年观割稻，须知身是地行仙。"
        ],
        "title": "杂咏四绝  其一",
        "id": "bcbb2739-3957-4a01-9a00-e491dd67e7bb"
    },
    {
        "author": "李之仪",
        "paragraphs": [
            "老呼稚舞报丰年，极目黄云欲际天。",
            "旋捣新粳供晚饭，只愁闲梦搅安眠。"
        ],
        "title": "杂咏四绝  其二",
        "id": "c9897500-8694-4a5c-bc94-640b2f10583d"
    },
    {
        "author": "李之仪",
        "paragraphs": [
            "解箨新篁绿未分，弄晴啼鸟语如文。",
            "翻风葭菼全疑雨，对岸峰峦便是云。"
        ],
        "title": "杂咏四绝  其三",
        "id": "64c6ab03-dcd5-40ea-bebe-ad26cad56a2e"
    },
    {
        "author": "李之仪",
        "paragraphs": [
            "平生粥饭寄伽蓝，老日田园强自添。",
            "岂自着靴踏泥客，如何不许蹔深潜。"
        ],
        "title": "杂咏四绝  其四",
        "id": "406b4253-2682-40ab-9d7c-3817662b83cb"
    },
    {
        "author": "李之仪",
        "paragraphs": [
            "青黄赤白千畦稻，远近高低四面山。",
            "旧约买邻今已决，却忧无力伴跻攀。"
        ],
        "title": "书龚彦本庄壁二绝  其一",
        "id": "28c886e2-30ad-4611-bd80-8ca7c365c715"
    },
    {
        "author": "李之仪",
        "paragraphs": [
            "重阳过了十二日，阶下黄花方盛开。",
            "节物参差何足较，且浮新蘂共衔杯。"
        ],
        "title": "书龚彦本庄壁二绝  其二",
        "id": "d465283c-c1a3-4979-b53f-25c505842319"
    },
    {
        "author": "李之仪",
        "paragraphs": [
            "横截西山一叶轻，晓奁初发镜中行。",
            "异时常作玻璃观，却恐丹青画不成。"
        ],
        "title": "同彦本兄弟泛舟过北山",
        "id": "2027a40b-d140-497c-9a9a-237c58eaea2b"
    },
    {
        "author": "李之仪",
        "paragraphs": [
            "求田问舍太迟生，栋宇纔逢眼便明。",
            "凭仗经营须占早，连墙祇恐负柴荆。"
        ],
        "title": "彦本邻庄有欲售其所舍之屋者相与就阅遂书其屏上与彦本为约",
        "id": "c62f8c51-b9f5-48e6-a26f-2ad012461ca1"
    },
    {
        "author": "李之仪",
        "paragraphs": [
            "德公期我此联裾，独舍扁舟断梦初。",
            "繐帐一灯如晤语，泪痕空对两龙驹。"
        ],
        "title": "龚深之曾约相从偶不及而深之逝矣独过其所约之地遗像俨然感怆不已因书其事",
        "id": "97623970-4bb7-4ea7-a515-90ef265fc440"
    },
    {
        "author": "李之仪",
        "paragraphs": [
            "近山回抱锦为屏，金碧高低照眼明。",
            "四十年来劳梦想，白头方喜慰平生。"
        ],
        "title": "初入褒禅山",
        "id": "f18724be-54e2-4c99-b08e-3f70e3d6412c"
    },
    {
        "author": "李之仪",
        "paragraphs": [
            "霜林斑驳抱园回，晓日初升宿雾开。",
            "忆得旧游怀小杜，分明回望绣成堆。"
        ],
        "title": "褒禅知客求书因以答之",
        "id": "00d598a2-8b5b-4ccc-b308-9a238ac749b2"
    },
    {
        "author": "李之仪",
        "paragraphs": [
            "两脚都忘力不胜，穿云度堑信腾腾。",
            "林深鸟兽知无迹，时见游山一两僧。"
        ],
        "title": "褒禅斋後独出三门步深山久之",
        "id": "f93a6c93-f575-43fc-b08f-17576355d207"
    },
    {
        "author": "李之仪",
        "paragraphs": [
            "篝火宵深兴转浓，可怜潭水断来踪。",
            "祇疑终有蛟龙护，玉室金堂未许逢。"
        ],
        "title": "游华阳洞行十余步水阻而回",
        "id": "6657b090-c084-42c7-afd6-c7f8bed660fe"
    },
    {
        "author": "李之仪",
        "paragraphs": [
            "不觉离家二十日，山林城市恣延缘。",
            "定因曾作和州客，长见鸡笼在眼前。"
        ],
        "title": "自褒禅寺东转将过大乘路中",
        "id": "93051220-8104-4925-9c42-8977f901b21a"
    },
    {
        "author": "李之仪",
        "paragraphs": [
            "大乘此去有几里，闻道祇园近布金。",
            "但恐钵中无客饭，止期经宿谢知音。"
        ],
        "title": "欲过大乘先寄祖灯禅师大乘甚贫新开堂",
        "id": "eac79950-677b-4a4d-afd8-b2d93984f10c"
    },
    {
        "author": "李之仪",
        "paragraphs": [
            "踏尽田塍转尽山，芥塘犹在夕阳间。",
            "主人缩地元多术，何事今朝特见悭。"
        ],
        "title": "将过大乘薄晚不能到既见祖灯以寄一笑",
        "id": "fdcb9a4c-6d8d-44cf-a8cf-1b3bfb3eded4"
    },
    {
        "author": "李之仪",
        "paragraphs": [
            "欲从旷口过金陵，不惜汤泉两日程。",
            "因就故人求一浴，何妨随例得身轻。"
        ],
        "title": "汤泉纔到便问浴处何在戏呈长老",
        "id": "2d64a29f-9e62-4dc7-b9d2-12e417a92d9a"
    },
    {
        "author": "李之仪",
        "paragraphs": [
            "竹映丹枫转短篱，有花开处尽空枝。",
            "春风想见如铺锦，惆怅来游不是时。"
        ],
        "title": "题苦竹寺後亭",
        "id": "117312ba-0268-402a-b7dd-8e6fdfbaf916"
    },
    {
        "author": "李之仪",
        "paragraphs": [
            "隼旟謌呼引红妆，花帽追随入醉乡。",
            "今日再来如断梦，主人依旧进黄粱。"
        ],
        "title": "再过苦竹饭于寺前客邸",
        "id": "2f236f67-e716-4fe2-a4a4-64a8f58f55dd"
    },
    {
        "author": "李之仪",
        "paragraphs": [
            "海燕初飞掠水轻，酴醾开就照人明。",
            "旋倾煮酒尝青杏，唯有风光不世情。"
        ],
        "title": "绝句七首  其一",
        "id": "e0223209-305f-42cd-858d-02af9c1a4d04"
    },
    {
        "author": "李之仪",
        "paragraphs": [
            "万腔腰鼓打梁州，舞罢还催步打球。",
            "更借缠头三百万，阿奴要彻第三筹。"
        ],
        "title": "绝句七首  其二",
        "id": "400cb757-4052-4615-b0be-d2fe4496aa1a"
    },
    {
        "author": "李之仪",
        "paragraphs": [
            "情随榆荚不胜飘，心似杨花暖欲销。",
            "拟借琼林大盈库，约君孤注赌妖娆。"
        ],
        "title": "绝句七首  其三",
        "id": "2ec50eaa-af86-4386-a31c-9def5c37eaaf"
    },
    {
        "author": "李之仪",
        "paragraphs": [
            "漫寻蝴蝶却成痴，欲趁蜂儿转更疑。",
            "自是心情怕时节，不如闲处伴黄鹂。"
        ],
        "title": "绝句七首  其四",
        "id": "69827314-aa3a-42ee-9589-348b44f9d611"
    },
    {
        "author": "李之仪",
        "paragraphs": [
            "程氏园当尺五天，千金争赏并朱栏。",
            "莫因今日家家有，便与常时两样看。"
        ],
        "title": "绝句七首  其五",
        "id": "dbf0c560-f574-492b-b8fb-a781f78b66bd"
    },
    {
        "author": "李之仪",
        "paragraphs": [
            "的的枝头浅浅黄，未先颜色占年芳。",
            "任是剪成香更裂，鼻根眼界漫商量。"
        ],
        "title": "绝句七首  其六",
        "id": "792d1e88-021b-4308-a356-ce37d9715f90"
    },
    {
        "author": "李之仪",
        "paragraphs": [
            "斋盂洗罢日方中，帘影低回破睡风。",
            "试问新浮一瓯乳，何须亲到广寒宫。"
        ],
        "title": "绝句七首  其七",
        "id": "e7ec8bf7-4346-44be-857d-212eb2ea6005"
    },
    {
        "author": "李之仪",
        "paragraphs": [
            "草草声名等漏巵，相逢佳处暂舒眉。",
            "我方击节聊乘兴，君可忘忧莫见疑。"
        ],
        "title": "和张文潜赠杨妹",
        "id": "0db5346a-a6e1-4141-b99a-52c7e3d1b259"
    },
    {
        "author": "李之仪",
        "paragraphs": [
            "倦听帘间点滴声，栖禽初报晓来晴。",
            "分明市合人争语，清浊高低各有情。"
        ],
        "title": "宿观音寺三绝  其一",
        "id": "058472dd-ba9e-496a-b947-1cb492260522"
    },
    {
        "author": "李之仪",
        "paragraphs": [
            "乌啼鹊噪趁初晴，百舌新调燕羽轻。",
            "滑滑竹鸡催布谷，声声鶗鴂唤流鶑。"
        ],
        "title": "宿观音寺三绝  其二",
        "id": "3ce9dad4-4e6e-4a22-b701-fa232404ecc9"
    },
    {
        "author": "李之仪",
        "paragraphs": [
            "留滞江南又一年，燕巢初就鹊声喧。",
            "一番风竹摇窗外，犹冀曾来紫玉轩。"
        ],
        "title": "宿观音寺三绝  其三",
        "id": "d2ff9be1-0f52-454a-8689-9a205821e5a8"
    },
    {
        "author": "李之仪",
        "paragraphs": [
            "玉翎红觜小池中，双入筠笼寄病翁。",
            "不是山阴亲换得，自惭书学久无工。"
        ],
        "title": "谢范守惠鹅",
        "id": "0f5fd1e0-6a3c-4b72-b23b-d74f5d0a5736"
    },
    {
        "author": "李之仪",
        "paragraphs": [
            "野塘溶漾夕阳时，风淡云闲草半欹。",
            "会得腾身振衣否，不教春色在花枝。"
        ],
        "title": "画鸭  其一",
        "id": "891bc39b-21f0-4979-9b8e-e982adefbddd"
    },
    {
        "author": "李之仪",
        "paragraphs": [
            "道人笔力与春争，五彩都将墨染成。",
            "新浴羽毛犹更葺，似疑颜色未分明。"
        ],
        "title": "画鸭  其二",
        "id": "7205a929-bad8-4640-a15b-fdc75fe6cdc0"
    },
    {
        "author": "李之仪",
        "paragraphs": [
            "声里生涯殻外天，天真虽判尚茫然。",
            "只应未解长依母，每向沙头独自眠。"
        ],
        "title": "画鹅儿",
        "id": "626b5b54-0024-48f0-9686-7b864ac91f5b"
    },
    {
        "author": "李之仪",
        "paragraphs": [
            "人间今复见丹青，生意初侵造物灵。",
            "却笑山阴何所得，尚须辛苦写黄庭。"
        ],
        "title": "画鹅",
        "id": "9814375f-5e87-4971-8502-68fecdd49e35"
    },
    {
        "author": "李之仪",
        "paragraphs": [
            "浄练平铺月上时，无人吟得谢郎诗。",
            "酒酣直欲捉倒影，千古风流几个知。"
        ],
        "title": "书罗氏屏风四绝  其一",
        "id": "32b3bf9b-1645-4377-a1fe-fb1d54976429"
    },
    {
        "author": "李之仪",
        "paragraphs": [
            "鼓声绝罢香烟起，涌出潮音满座寒。",
            "为问如何第一义，等闲拈却面前山。"
        ],
        "title": "书罗氏屏风四绝  其二",
        "id": "2f028394-9eb2-449c-b668-c7b6918c0095"
    },
    {
        "author": "李之仪",
        "paragraphs": [
            "一到山头却下山，终朝只在翠微间。",
            "白云本是无心物，何事高低伴往还。"
        ],
        "title": "书罗氏屏风四绝  其三",
        "id": "f04e5829-1df6-4d3b-be7a-1f9b5480e4dc"
    },
    {
        "author": "李之仪",
        "paragraphs": [
            "日日春禽百转新，明窗棐几浄无尘。",
            "平生似有丛林分，秃鬓何为尚满巾。"
        ],
        "title": "书罗氏屏风四绝  其四",
        "id": "b8c0f34c-effa-463a-a93f-4225b0bf47c6"
    },
    {
        "author": "李之仪",
        "paragraphs": [
            "荆州太守紫微仙，远寄渔翁白玉泉。",
            "长钓久垂鱼未食，为君一醉卧长川。"
        ],
        "title": "谢荆州太守",
        "id": "4c79b26e-c4ed-4431-bb4d-15680841301b"
    },
    {
        "author": "李之仪",
        "paragraphs": [
            "问道全家隠鹿门，竹篱茅屋寄江村。",
            "庞公事业无多子，只有平安遗子孙。"
        ],
        "title": "题隠者壁",
        "id": "cae68e34-e1be-4e60-b510-476b5b64c286"
    },
    {
        "author": "李之仪",
        "paragraphs": [
            "卖酒罾鱼止数家，卜邻还在水之涯。",
            "扁舟定向桃源去，斜日红开两岸花。"
        ],
        "title": "题渔家壁",
        "id": "7aaf9f00-e4e9-42a3-b6ff-9481838d1978"
    },
    {
        "author": "李之仪",
        "paragraphs": [
            "霜风刮地雁连天，野舍衾寒感旧年。",
            "独有多情夜来榨，床头滴滴慰孤眠。"
        ],
        "title": "偶题六绝  其一",
        "id": "466cb906-ed96-4a37-a914-80f51b6c6137"
    },
    {
        "author": "李之仪",
        "paragraphs": [
            "行人犹未有归期，万里初程日暮时。",
            "唯爱门前双柳树，枝枝叶叶不相离。"
        ],
        "title": "偶题六绝  其二",
        "id": "d66fd00c-e905-45bc-9b2e-cd773742d632"
    },
    {
        "author": "李之仪",
        "paragraphs": [
            "长溪新雨色如泥，野水阴寒尽向西。",
            "楚客天南行渐远，山山树里鹧鸪啼。"
        ],
        "title": "偶题六绝  其三",
        "id": "68de3c39-684a-4734-8c44-1cd4f06d90f9"
    },
    {
        "author": "李之仪",
        "paragraphs": [
            "数卷新游蜀苑诗，长安僻巷得相随。",
            "草堂雪夜携琴处，况似青城馆里时。"
        ],
        "title": "偶题六绝  其四",
        "id": "e25a7c2e-ba88-4897-8b40-7b0a23d6e30c"
    },
    {
        "author": "李之仪",
        "paragraphs": [
            "不觉六月初八日，还是去年瓜熟时。",
            "鞭藉竟谁能致曲，定自昭昭终可期。"
        ],
        "title": "偶题六绝  其五",
        "id": "d2409a29-4f6e-4888-92fe-0994822fc4e2"
    },
    {
        "author": "李之仪",
        "paragraphs": [
            "软火明窗纸帐低，一声初报午来鸡。",
            "葱茶未必能留坐，为爱高人手自提。"
        ],
        "title": "访瑫上人值吃葱茶",
        "id": "e75aa369-1077-4d80-9aac-dbb403bdb587"
    },
    {
        "author": "李之仪",
        "paragraphs": [
            "银汉风休月对弦，灵桥长挂罢星填。",
            "从今祇恐情先老，无复佳期又隔年。"
        ],
        "title": "七夕",
        "id": "0fe36718-1138-45ca-a956-2543481e6f23"
    },
    {
        "author": "李之仪",
        "paragraphs": [
            "南山不见见东山，白鹭时时自往还。",
            "为问天公几时雨，定因薄相故能悭。"
        ],
        "title": "东山",
        "id": "c92bdcc1-3957-48b0-a610-3ba1771664df"
    },
    {
        "author": "李之仪",
        "paragraphs": [
            "鸦衔遗秉趁饥鹰，老牸时传唤犊声。",
            "凡物有生皆有乐，不堪孤坐泪纵横。"
        ],
        "title": "闲坐",
        "id": "bedc47e9-012d-479c-9cf2-11653e47306d"
    },
    {
        "author": "李之仪",
        "paragraphs": [
            "宝炷芬敷散瑞烟，月移花影上栏杆。",
            "角声又报梅花弄，只恐归时夜更寒。"
        ],
        "title": "壬辰春试终场王德循置酒登月阁邀丁希韩甚欢夜分方罢",
        "id": "b90c2900-fccc-4d98-87a2-d2be5f138477"
    },
    {
        "author": "李之仪",
        "paragraphs": [
            "老禅期客煮园蔬，少憩西邻日转初。",
            "万白千红好时节，断魂空付两龙驹。"
        ],
        "title": "清明日浄因庄早饭罢遂游洪福有怀巨载元确因致别约  其一",
        "id": "c74ad430-27f1-4a20-a9ad-d6232c8f4e9e"
    },
    {
        "author": "李之仪",
        "paragraphs": [
            "忆寻春色过何郎，西寺传来墨有香。",
            "安得蒹葭真倚玉，再邀花影上回廊。"
        ],
        "title": "清明日浄因庄早饭罢遂游洪福有怀巨载元确因致别约  其二",
        "id": "eb5d93f4-5779-459f-9ae0-d8eed7ec0c38"
    },
    {
        "author": "李之仪",
        "paragraphs": [
            "树密山深镇雨凉，西州陈迹旧丹阳。",
            "相逢莫话当时事，且约清心感妙香。"
        ],
        "title": "同荣天和游石城",
        "id": "b1ffbc98-bc00-4d7c-a8ab-68a7263a5494"
    },
    {
        "author": "李之仪",
        "paragraphs": [
            "软火明窗一炷香，岁交时节夜来霜。",
            "须知钱李饶风味，却媿巴歌污锦囊。"
        ],
        "title": "谒钱公振李与几",
        "id": "50e9319d-3e08-405e-bd32-12a1ea22f670"
    },
    {
        "author": "李之仪",
        "paragraphs": [
            "客窗孤被探深寒，一梦从来已六年。",
            "独有可人无复见，尊前旋笑尚依然。"
        ],
        "title": "再过李钦之宅忆希武",
        "id": "a558b3b1-8ec3-4673-bff3-6743de13738e"
    },
    {
        "author": "李之仪",
        "paragraphs": [
            "金影风光小洞天，蓝桥有路隔云烟。",
            "玉壶叩尽应能语，早晚光明照座边。"
        ],
        "title": "题李仲山金影轩",
        "id": "16bbcacc-c549-43cb-b0ef-17d5ba1434fd"
    },
    {
        "author": "李之仪",
        "paragraphs": [
            "住庵老子不复见，传法阿师追不回。",
            "饮水能知大愚意，一拳真是打爷来。"
        ],
        "title": "题黄蘗泉",
        "id": "02ec2ebe-080e-4e70-b291-5bf8f3835013"
    },
    {
        "author": "李之仪",
        "paragraphs": [
            "念尽已知木偶，多闻早慰诗流。",
            "北海幸君知举，东家未我为丘。"
        ],
        "title": "次韵赠答洪觉范五首  其一",
        "id": "f3566383-d21a-4e32-8ec9-c33ea5ba57cb"
    },
    {
        "author": "李之仪",
        "paragraphs": [
            "岂为弥天盖世，却来作戏逢场。",
            "可是因人尔尔，要非皆我堂堂。"
        ],
        "title": "次韵赠答洪觉范五首  其二",
        "id": "c57ba356-f634-46ea-a86f-2c8ca589eaf5"
    },
    {
        "author": "李之仪",
        "paragraphs": [
            "问舍求田底事，乘流遇坎方时。",
            "且向忙中作茧，敢从作者论诗。"
        ],
        "title": "次韵赠答洪觉范五首  其三",
        "id": "d6fbbf92-8e6e-4927-b3cb-d1562a71e85d"
    },
    {
        "author": "李之仪",
        "paragraphs": [
            "立玉无因再倚，坐荆偶此同班。",
            "老去谁开东阁，朝来空对西山。"
        ],
        "title": "次韵赠答洪觉范五首  其四",
        "id": "8472ea97-1feb-4cfa-a6cb-e57f22e4f0b6"
    },
    {
        "author": "李之仪",
        "paragraphs": [
            "俛仰谁为荆棘，峥嵘漫自波涛。",
            "休说花砖步日，旦寻烟雨飞鸼。"
        ],
        "title": "次韵赠答洪觉范五首  其五",
        "id": "52d711a8-fcdc-4c75-8230-c24f40a16121"
    },
    {
        "author": "李之仪",
        "paragraphs": [
            "白颊饶春思，梅梢喜可知。",
            "声声催烂漫，定是雪晴时。"
        ],
        "title": "题画扇",
        "id": "bc7e7029-6101-4158-ae7a-2fd6a45b060c"
    },
    {
        "author": "李之仪",
        "paragraphs": [
            "从来忧患许追随，末路文词特见知。",
            "肯向虞兮悲盖世，空惭赐也可言诗。",
            "炎荒不死疑阴相，汉水相招本素期。",
            "月堕星沈岂人力，辉光他日看丰碑。"
        ],
        "title": "东坡挽词",
        "id": "30e63dc3-3662-470e-9e8a-bf68359ca12c"
    },
    {
        "author": "李之仪",
        "paragraphs": [
            "万年风采属当时，堕地能班世有儿。",
            "梦笔方传符昔应，玉楼何事遽先期。",
            "无由负弩瞻前导，空叹骑鲸去不疑。",
            "老矣无从忘肉味，余音犹幸接吹箎。"
        ],
        "title": "石敏若挽词",
        "id": "ecd99618-8cba-4168-adb8-7bd632812262"
    },
    {
        "author": "李之仪",
        "paragraphs": [
            "十年枯木不知春，每向尊前得可人。",
            "申叔共瞻云外翼，元宾岂是辙中鳞。",
            "扬帆巨浸方期远，摧辐穷途定有因。",
            "後学从谁识头角，祇应遗藁是通津。"
        ],
        "title": "李希武挽词",
        "id": "f5a091d2-b4fe-407c-91ab-bc1427db69a1"
    },
    {
        "author": "李之仪",
        "paragraphs": [
            "暮雨江边寄一犁，多情邻老共差池。",
            "平生意气几如侠，晚日诗书更有儿。",
            "社酒方期终岁乐，葵萧俄感送人悲。",
            "纷纷穷达都归尽，谁复声名是旧时。"
        ],
        "title": "濮道甫挽词二首  其一",
        "id": "03549827-5ff9-4936-9d3b-fe01fdd6b0e4"
    },
    {
        "author": "李之仪",
        "paragraphs": [
            "倜傥胸襟孰可侔，生平行乐自优游。",
            "坐忘更漏棋盈局，醉彻笙歌月满楼。",
            "千顷田园常富足，几朝冠盖旧交游。",
            "佳城今日悲埋玉，亘古传名信不休。"
        ],
        "title": "濮道甫挽词二首  其二",
        "id": "28b6f83c-0bbf-48c3-bbcd-8017e0d7e8a9"
    },
    {
        "author": "李之仪",
        "paragraphs": [
            "率己名无媿，成家德可尊。",
            "苹蘩招婿妇，翰墨见儿孙。",
            "孰不承慈训，俱来哭寝门。",
            "诗人难再得，彤管负详论。"
        ],
        "title": "郭功甫妻孙夫人挽词",
        "id": "cd4246f9-57ea-4912-b615-38096bedc676"
    },
    {
        "author": "李之仪",
        "paragraphs": [
            "卖药韩康伯，着书河上公。",
            "幻同聊复尔，缘散却归空。",
            "独有乡人泪，难胜薤露风。",
            "我来嗟已晚，犹及想冥鸿。"
        ],
        "title": "李府君挽词",
        "id": "5a382a4a-e1bb-4992-a4ea-ab8508135e04"
    },
    {
        "author": "李之仪",
        "paragraphs": [
            "崎岖南北旧相闻，晚困羁缧托後尘。",
            "盗贼余风如振槁，里闾和气似深春。",
            "雀巢绝探终能鷇，乌喙虽长自不伸。",
            "所去见思犹可想，九泉赍恨彼何人。"
        ],
        "title": "吊王承议二首  其一",
        "id": "16c3d4ac-5dd3-42c7-9645-07b966818917"
    },
    {
        "author": "李之仪",
        "paragraphs": [
            "征西墓上木成围，伯氏传孤出更奇。",
            "皂盖朱轮谁不拥，青天白日晚方知。",
            "功名不挂非由种，赙赗终辞信有儿。",
            "空指丹青访陈迹，倦怀尤恨得君迟。"
        ],
        "title": "吊王承议二首  其二",
        "id": "bc24c079-0343-4590-8e14-68976e2013f2"
    },
    {
        "author": "李之仪",
        "paragraphs": [
            "似则似，是则不是。",
            "纵使挤之九泉下，也须出得一头地。",
            "休论捉月骑鲸，到了众人皆醉。"
        ],
        "title": "自作传神赞  其一",
        "id": "9415d84e-835b-4d0c-b7c3-dcac480cebbd"
    },
    {
        "author": "李之仪",
        "paragraphs": [
            "时雌时雄，时白时黑。",
            "不是徐翁异身，又非丰干指出。",
            "盖优哉游哉，聊以卒岁。",
            "浮沈于物，而不胶于物者也。"
        ],
        "title": "自作传神赞  其二",
        "id": "fa70d275-698a-42b6-81d4-8581182703a2"
    },
    {
        "author": "李之仪",
        "paragraphs": [
            "孰从而图，孰从而状。",
            "大千俱空，况尔幻妄。",
            "直须壁立千仞，要且事无一向。",
            "虽然觌面相呈，便是本来形相。"
        ],
        "title": "自作传神赞  其三",
        "id": "1753b3db-6cf2-456b-ae8f-e96930f19290"
    },
    {
        "author": "李之仪",
        "paragraphs": [
            "意中迥有千般思，笔下原无一点尘。",
            "自笑顽冥一村老，忽从今日换精神。"
        ],
        "title": "自作传神赞  其四",
        "id": "f3856dd3-bd11-4117-b7ae-2c17a08e4bfb"
    },
    {
        "author": "李之仪",
        "paragraphs": [
            "龙章凤姿，燕颔虎颈。",
            "巍巍堂堂，弗严而整。",
            "山纳海容，霜根雪节。",
            "可畏而亲，力莫之斡。",
            "吾私淑诸，一代之英。",
            "多取益给，欲掩滋明。",
            "长庚未艾，白气何来。",
            "精爽如在，佳城不开。",
            "出卯则角，堕地而班。",
            "岂无所遗，騄骥方闲。",
            "高牙赤舄，惟叔惟虎。",
            "有之似之，千载一武。",
            "赳赳桓桓，彼徒见诮。",
            "他日凌烟，实先前诏。"
        ],
        "title": "折渭州画像赞",
        "id": "3c4a99c0-69fc-4a22-8a1b-a9f163c550d7"
    },
    {
        "author": "李之仪",
        "paragraphs": [
            "先天弗违，圣时以乘。",
            "人谋鬼谋，其谁其能。",
            "彼虽渊密，我则揆叙。",
            "万目交张，维纲之举。",
            "展也吾人，一世绝拟。",
            "孰友多文，宛在中沚。",
            "用此以通，亦以是穷。",
            "自崖反矣，凛然孤风。"
        ],
        "title": "沈存中画像赞",
        "id": "999008f7-1855-4f86-b5dc-05dff6c89b99"
    },
    {
        "author": "李之仪",
        "paragraphs": [
            "一回拈起一回新，觌面相逢那处亲。",
            "口似含珠声似虎，情如止水意如春。",
            "一心为法无余事，四海如公有几人。",
            "祇恐丹青传未尽，更须圆相助精神。"
        ],
        "title": "保宁机道者传神赞  其一",
        "id": "01181acc-7e07-43fb-9269-6c929eee075c"
    },
    {
        "author": "李之仪",
        "paragraphs": [
            "万点寒鸦，一轮秋月。",
            "时节因缘，因谁漏泄。",
            "眼光如电舌如雷，遶颔须眉满头雪。",
            "若问人间大导师，踏着称锤硬似铁。"
        ],
        "title": "保宁机道者传神赞  其二",
        "id": "4925fdbc-fdc3-4ad3-8472-fbc1a026e75f"
    },
    {
        "author": "李之仪",
        "paragraphs": [
            "真如会中，相见了也。",
            "崇因堂上，因甚出来。",
            "一滴曹溪，初无二味。",
            "大冶精金，岂有他色。",
            "虽然画得分明，要须重新注出。",
            "十二面相忽然开，不是僧繇谁得会。"
        ],
        "title": "崇因钦老赞",
        "id": "6fdc7ea5-a335-40bb-b5c1-8c92b19bd513"
    },
    {
        "author": "李之仪",
        "paragraphs": [
            "法云会中，多闻第一。",
            "瑞竹堂上，说法无双。",
            "降径山龙，则雨必应候。",
            "祝崇宁寿，则香不妄拈。",
            "将谓有多少神通，元来只这般面目。"
        ],
        "title": "凈慈璘老赞",
        "id": "231d7f27-9118-4787-a3a6-ab10f9dbec7a"
    },
    {
        "author": "李之仪",
        "paragraphs": [
            "一住姑熟溪头，三据宝华玉座。",
            "草木无不沾恩，缁素几多证果。",
            "世人尽爱西庵璞，谁知屡试红炉火。",
            "虽然觌面相呈，也要从头觑破。",
            "咄，钝置杀人。"
        ],
        "title": "西庵璞老真赞",
        "id": "f5276826-4b28-4b52-83d1-d4e5e1146579"
    },
    {
        "author": "李之仪",
        "paragraphs": [
            "敏以自求，仁而乐施。",
            "乡党怀其恕，朋友畏其义。",
            "悟幻妄之不留，惟精进之是利。",
            "故能告所厚而表其行，敛众美以昌其嗣。",
            "尚虑吾志之未孚，遂复有形于梦寐。",
            "呜呼，斯岂今人之愿力欤，见者宁不知媿。"
        ],
        "title": "储居士真赞",
        "id": "a46dadf2-fec7-4297-892d-b8949c186151"
    },
    {
        "author": "李之仪",
        "paragraphs": [
            "举目一世空无人，当时何有高将军。",
            "龙鶱凤翥固莫群，晴天万里惟孤云。",
            "冥冥何地非埃尘，我欲从之嗟此身。",
            "形容不到浪自分，坐令鲁叟悲获麟。"
        ],
        "title": "李太白画像赞",
        "id": "a4c66186-b19c-45bf-b90e-8ca5c2ab35ec"
    },
    {
        "author": "李之仪",
        "paragraphs": [
            "东坡仙人，岷峨异禀。",
            "道日而升，弗类斯摈。",
            "有继皇皇，期之奠枕。",
            "谁其止之，成是贝锦。",
            "天作人远，言何从谂。",
            "闻已耸然，见孰不凛。"
        ],
        "title": "东坡先生赞  其一",
        "id": "9bdaf51f-9770-4964-9ac3-6c5fee8a041e"
    },
    {
        "author": "李之仪",
        "paragraphs": [
            "天作斯文，万物所印。",
            "时惨时舒，与天同运。",
            "其谁特立，卓哉吾人。",
            "黄且落矣，蔚然常春。",
            "见险弗止，自信无闷。",
            "求仁得仁，于我何怨。",
            "光时显被，外薄四夷。",
            "载瞻载仰，百世之师。"
        ],
        "title": "东坡先生赞  其二",
        "id": "a40726ed-492d-4afe-9369-0abf75058c91"
    },
    {
        "author": "李之仪",
        "paragraphs": [
            "法不孤起，随处有人。",
            "一花既开，无地不春。",
            "现满月相，转大法轮。",
            "似雷雨作解，如山川出云。",
            "不向人偏衫襟里吃饭，而于孤峰顶上化身。"
        ],
        "title": "灵岩愿老真赞",
        "id": "64363d36-c808-4f42-8e01-68d77e293b4f"
    },
    {
        "author": "李之仪",
        "paragraphs": [
            "滔滔汩汩，莫知其出。",
            "汪汪洋洋，随圆随方。",
            "故八万四千偈不离于当处，而五千四十八卷皆作戏于逢场。",
            "山谷老人所以强名之而无媿，姑溪居士又从而雪上加霜。",
            "咄，只这便是灵源叟，何须更上照默堂。"
        ],
        "title": "灵源禅师真赞",
        "id": "8cbd900a-a260-4230-8ba0-1b08f69c070b"
    },
    {
        "author": "李之仪",
        "paragraphs": [
            "荆山美璞，霜天一鹗。",
            "可荐郊庙，志存寥廓。",
            "逢场作戏，随病予药。",
            "信与佛祖齐肩，直是摸索不着。"
        ],
        "title": "报恩邦禅师真赞",
        "id": "c68c0dcb-ef0e-4911-aac8-3331db575ce1"
    },
    {
        "author": "李之仪",
        "paragraphs": [
            "竹批双耳，风激四蹄。",
            "振尾顿鬣，会于一时。",
            "惟伯时父，神而明之。",
            "千载相遇，非公而谁。"
        ],
        "title": "李伯时马赞",
        "id": "c3aa4f3b-f847-4522-825d-a258e43da9a6"
    },
    {
        "author": "李之仪",
        "paragraphs": [
            "鳞介所宗，寿无与京。",
            "纳锡以荐，曳尾而行。",
            "与其托之于死骨，孰若遂性以为生。",
            "余私淑诸，盖将卒岁以沉冥。"
        ],
        "title": "画龟赞",
        "id": "40d07999-6d6b-4bdb-81c8-40faddcbf50f"
    },
    {
        "author": "李之仪",
        "paragraphs": [
            "敷座而坐，如日初晓。",
            "护念付属，一时俱了。",
            "非此老人，其谁能表。",
            "漫自形容，本无欠少。"
        ],
        "title": "须菩提赞",
        "id": "880884db-62d7-4d7e-8cca-a2ace5de884b"
    },
    {
        "author": "李之仪",
        "paragraphs": [
            "高坐清凉道场，截断东南路口。",
            "一万菩萨列在下风，天下衲僧闻者稽首。",
            "挺超佛越祖之意气，有抽钉拔楔之妙手。",
            "拶得额头汗出，又向王舍城中哮吼。"
        ],
        "title": "慧林正老真赞",
        "id": "a599dbd5-e372-4247-80fd-6b5531ef3af1"
    },
    {
        "author": "李之仪",
        "paragraphs": [
            "盛着底是病，拈出底是药。",
            "众生以相见我，却道风狂颠错。",
            "秋来叶落归根，春去鸟啼花落。",
            "只这便是生涯，说甚重重楼阁。"
        ],
        "title": "布袋和尚赞",
        "id": "f501c6ac-fab0-4d37-a6e8-a6db336199dc"
    },
    {
        "author": "李之仪",
        "paragraphs": [
            "青山白云中人，对面若不相识。",
            "笑我吟咏自如，终□□□居士身得度，住平常人窠窟。",
            "谁谓半山多□口，却作丰干指出。"
        ],
        "title": "俞秀老画赞",
        "id": "b806766e-a7f9-4c4e-a19e-c96806b9a5db"
    },
    {
        "author": "李之仪",
        "paragraphs": [
            "说着便知姓名，见者谁不欢喜。",
            "虽如自起自倒，要乃无此无彼。",
            "冥冥三板缘中，随处逢场作戏。",
            "欲问涅盘一路，头头只在这里。"
        ],
        "title": "俞清老画赞",
        "id": "a72be6ba-6b2b-4d0e-aeac-567088631864"
    },
    {
        "author": "李之仪",
        "paragraphs": [
            "法云地中得度，慧炬光里法身。",
            "在处淘金拣玉，随缘运栰通津。",
            "偏解抽钉拔楔，更能因语识人。",
            "且道有相无相，休云是真非真。"
        ],
        "title": "宝觉昕长老画赞",
        "id": "01d12617-f6c5-4ff8-995b-24ef52a28171"
    },
    {
        "author": "李之仪",
        "paragraphs": [
            "石霜山中二虎，後世儿孙无数。",
            "堂堂大为古佛，一身普照寰宇。",
            "别出寿宁一枝，又作慈云法雨。",
            "他时侍立坐边，往往呵佛骂祖。"
        ],
        "title": "寿宁宣老赞",
        "id": "462d9b59-c947-411d-ad87-1f32c98dfc40"
    },
    {
        "author": "李之仪",
        "paragraphs": [
            "叶磨数仞剑，惟有清风剪不断。",
            "根乱一窝丝，缠定白云寒不散。",
            "水无沙，石无苔，师乎一片心清哉。"
        ],
        "title": "为僧作石菖蒲赞",
        "id": "f48f3135-1fe9-4fc9-bbc0-b97d8d0d1f85"
    },
    {
        "author": "李之仪",
        "paragraphs": [
            "王良不作，世绝麒麟。",
            "是可欺邪，岂无後人。",
            "谁其似之，维烈武孙。",
            "武则似矣，而济以文。",
            "气已万里，方尔就秣。",
            "风云其时，会如兔脱。",
            "俨然是则，现居士身。",
            "幅巾白拂，无一点尘。",
            "以无尘故，始终一如。",
            "显忠数功，固非两途。"
        ],
        "title": "为人作真赞  其一",
        "id": "cd0d4c66-c81c-4982-8e6b-dd23e67e2d5a"
    },
    {
        "author": "李之仪",
        "paragraphs": [
            "茅茨为居，脱粟为餐。",
            "牛衣自暖，徒行亦鞍。",
            "凡人皆友，是酒可欢。",
            "略不践迹，未尝恤言。",
            "山林城市，随遇即安。",
            "一旦义重，杀生非难。",
            "彼强增饰，宁知吾全。",
            "盖庶几不淫不移不屈者，而以乐吾之天。"
        ],
        "title": "为人作真赞  其二",
        "id": "bd008bb0-0a90-4968-9f92-cc83c0bcafc5"
    },
    {
        "author": "李之仪",
        "paragraphs": [
            "霜空无云，秋天澄雾。",
            "照然政通，何劳钟簴。",
            "俨然望之，希世一遇。",
            "万折方东，逢坡益注。"
        ],
        "title": "文忠公画像赞",
        "id": "d697ef0d-22f8-41e7-b199-d8cfde9ee7a2"
    },
    {
        "author": "李之仪",
        "paragraphs": [
            "虎头燕颔，将军之相。",
            "雪桧霜松，山僧之容。",
            "以是而见，胡来汉现。",
            "捩转面目，瞻之不足。",
            "盛哉七百聚徒，何殊在网之鱼。",
            "若也向此提撕，却成土上加泥。"
        ],
        "title": "为僧作真赞",
        "id": "8d4c749b-2b4e-4e61-a404-309f1ce1c330"
    },
    {
        "author": "李之仪",
        "paragraphs": [
            "可畏而亲，不扶而直。",
            "艺表士林，望高王国。",
            "如在广庭，鹄立柱石。",
            "翼翼眉间，尝满黄色。"
        ],
        "title": "吴思道朝服画像赞",
        "id": "66592b40-9ff8-44c9-a5a0-c9f465127cf8"
    },
    {
        "author": "李之仪",
        "paragraphs": [
            "浓眉深眼，出尘之相。",
            "幅巾燕服，经世之状。",
            "有时收沙界于一粒粟，忽然乘长风破万里浪。",
            "固知透过六轮，可谓森罗万象。",
            "本谁鼻端挥斤，先生信是神匠。"
        ],
        "title": "又道服赞",
        "id": "dd6bf68e-0148-461c-9494-8dced9ac7148"
    },
    {
        "author": "李之仪",
        "paragraphs": [
            "清风习习醒毛骨，华屋高明占城北。",
            "胡床偶伴庾江州，万盖摇香俯澄碧。",
            "阴森老树藤千尺，刻桷雕楹初未识。",
            "忽传绣障半天来，举头不是人间色。",
            "方疑绚塔灯照耀，更觉丽天星的历。",
            "此时遥望若神仙，结绮临春犹可忆。",
            "徘徊欲去辄不忍，百种形容空叹息。",
            "乱点金钿翠被张，主人此况真难得。"
        ],
        "title": "晚过王晋卿第移坐池上松杪凌霄烂开",
        "id": "e6db92bf-1490-4059-9b45-86e1dece3ba7"
    },
    {
        "author": "李之仪",
        "paragraphs": [
            "主人邀我登闲轩，轩前景物祗欠山。",
            "坐来惨澹若不足，引我忽到营丘间。",
            "营丘山水天下知，全齐十二雄一时。",
            "旧游历历如到眼，吾宗笔力穷高低。",
            "峰云岩霭互隠现，老木苍藤纷彩绚。",
            "珑璁特干势将压，奇崛欲夸人未见。",
            "石磴流泉似幽噎，洞穴纵横乍明灭。",
            "举头楼观俯悬崖，定须六月临飞雪。",
            "行人初踏山前路，款段冲寒怯回顾。",
            "蹇馿亦自乐平地，亸耳徐行方得趣。",
            "日西平远连何处，极目苍茫天欲暮。",
            "行人端是我前身，斗觉精神相会聚。",
            "百年瞬息竟谁真，此老应无一点尘。",
            "主人等是风尘外，岂是闲轩久住人。"
        ],
        "title": "题王子重出李成所画山水",
        "id": "ac71ecf2-4ec9-4af5-b272-dfad68dd8e29"
    },
    {
        "author": "李之仪",
        "paragraphs": [
            "千年老木根半拔，叉牙枯枝斗金铁。",
            "苍鹰见鸡岂复舍，伺隙必拿将雷掣。",
            "鸡知不免怖且死，铜觜窥鹰反噪聒。",
            "阴风惨惨天为改，杀气凭陵欲翻海。",
            "画工已证三昧因，造化精神智能采。",
            "江南山水多异人，遁迹往往随风尘。",
            "等闲应现非一化，流落终为绝世珍。",
            "王公盛德天下归，想见干兴天圣时。",
            "进贤退佞乃所嗜，不使异趣侵毫厘。",
            "喻公为鹰固不可，排击奸邪力尤果。",
            "开图凛凛毛发惊，滞蔚顿摅如破锁。",
            "公孙胜致有余风，十年凈土常相同。",
            "拟借传摹应见从，意欲因画时见公。"
        ],
        "title": "观子重钟隠鸡鹰图就借传本画乃文康旧物",
        "id": "c9904585-460d-4ef2-9b4b-cc0461e1493d"
    },
    {
        "author": "李之仪",
        "paragraphs": [
            "君不见狐裘相齐望前古，後日执鞭固欣慕。",
            "烟云得趣更飘萧，常使高人恨无路。",
            "阑干峥嵘擅空阔，寒日低回得循步。",
            "朱轮想见不可从，南国小棠疑未去。",
            "百年暴辉实之宾，俯盛仰衰情易新。",
            "孤怀直欲共倾倒，衣上元无一点尘。",
            "又不见三千珠履春申君，十年天禄扬子云。",
            "极目平原草萦骨，秋月春风愁杀人。",
            "五湖归去辨之蚤，击鼓撞钟犹恨少。",
            "险语缓丝一剑休，九衢相视空草草。",
            "荆州万里控上流，歌舞翻风甚飞鸟。",
            "回首苍梧隔暮云，南狩不归何可叫。",
            "解后相逢情更亲，刍狗畴能夸已陈。",
            "欲书醉语致多感，好事今无载酒人。",
            "班班微阳度密竹，啧啧寒雀喧荒榛。",
            "韦郎所纪十无一，安得遗老酬咨询。",
            "蹭蹬难堪随末俗，健论爱君如剪竹。",
            "宁人负我无负人，咄咄老瞒徒四目。",
            "直弦易断曲未终，凤髓难容断谁续。",
            "白首胡君到孤独，在何分金齐鲍叔。"
        ],
        "title": "次韵胡希圣登毗陵东山亭",
        "id": "60fdccc4-5f87-4642-878b-ae80f6142845"
    },
    {
        "author": "李之仪",
        "paragraphs": [
            "烱然五府不受尘，深山大泽猛虎蹲。",
            "豫章千尺若可抉，沧溟万里疑平吞。",
            "秋天一鹗祢正平，人物南州庞士元。",
            "莫咏濠梁好风月，当知猿臂出吾门。"
        ],
        "title": "送李仲益赴濠梁司户",
        "id": "cdcacb70-a4fe-4ed8-8be9-b349889b9e9b"
    },
    {
        "author": "李之仪",
        "paragraphs": [
            "食饱舐指老更深，饥肠南北常欹崟。",
            "曾作闽山对岸客，海舶供看常相寻。",
            "一路埃尘春几换，荤膻裂脑愁举桉。",
            "淮陵巨海不多程，多情谁杀能鸣雁。",
            "道人雅好逾千金，短茁渍味羞春林。",
            "呼儿绩饭不知饱，未彻已到闽山阴。",
            "孤风冷石常齿齿，不忘南音似君子。",
            "寂寞相求义愈高，岂特今朝共邻里。"
        ],
        "title": "闽僧馈红糟炒笋",
        "id": "3fed87f5-fef6-4968-93b6-f95f7891f920"
    },
    {
        "author": "李之仪",
        "paragraphs": [
            "寒云四塞客日短，一壶脐裂洪畴中。",
            "君家大门我父党，觅白聊复相过从。",
            "和香索料多甲煎，幽兰几弄理孤桐。",
            "尔来行李偶南北，齿齿不见云间峰。",
            "登山临水不无思，独笑往往扪长松。",
            "蓬门春晚燕语好，书幌迤逦来清风。",
            "五府带垢一洗尽，万里古色开愁胸。",
            "辋川何在广文死，比比孺子夸有功。",
            "楚人仅免二日苦，却嗟白璧埋蒿蓬。",
            "逡巡取酒叙契阔，百川赴吸惊长虹。",
            "风流未愧正始後，沦落丘范评无钟。",
            "君才有用岂特尔，我亦相将成老翁。",
            "骐驎得路即千里，会看拭目天边鸿。"
        ],
        "title": "胡希圣在毗陵有诗私送比过山阳复以其韵送之",
        "id": "97e46974-fe0e-4da3-a1d9-095b28f930d2"
    },
    {
        "author": "李之仪",
        "paragraphs": [
            "大河南奔山北走，脐裂天涯懒回首。",
            "撞钟击鼓醉横参，恃险英雄骨已朽。",
            "岁暮风烟尤可悲，功名白发不相期。",
            "重来好是当晴日，应有鸡羣翡翠儿。"
        ],
        "title": "登鹳雀楼",
        "id": "514be900-ea0f-42d4-8349-df1b8b6bebcf"
    },
    {
        "author": "李之仪",
        "paragraphs": [
            "酌君白玉杯，送君正黄梅。",
            "长安风沙瞇人眼，君行暂诣黄金台。",
            "剧辛已老乐毅去，荆棘平地多龙媒。",
            "九重深沉四海远，快便谁许参云雷。",
            "黄金台高不易上，并州雄节几尘埃。",
            "当时勋业皎白日，余风表表皆雄才。",
            "龙睛豕腹实异相，肝膈上下罗琼瑰。",
            "丹青万物大门婿，妙论尔汝无嫌猜。",
            "同时舒卷一门盛，将见烈火生寒灰。",
            "十年早飞不足叹，青云自此亨途开。",
            "我暂追随极天末，有酒取醉长追陪。",
            "离亭雨足绿蔽眼，健帆危挂寒风催。",
            "黄金台不知几千尺，劝君窣衣直上首莫回。",
            "时和岁丰亦足被君赐，还须远过青山隈。"
        ],
        "title": "送郑产庄",
        "id": "19600b47-62d4-45e3-9107-0c86637d5c6d"
    },
    {
        "author": "李之仪",
        "paragraphs": [
            "昨日行河堤，柳色绿如埽。",
            "只疑晚烟罩寒林，细看始知春已到。",
            "春来本不与我期，病中蹉却春来时。",
            "尘埃雨过风不起，但见红紫咄咄陵高枝。",
            "年年见春随分喜，今年见春略无意。",
            "泊然相遇等幻化，况是客愁如梦里。",
            "前年随春入都门，去年探春海上村。",
            "今年作客还到此，万里漂浮谁与论。",
            "故人邂逅罗酒樽，白发相逢情更亲。",
            "身世崎岖有底急，终日裂脐如归云。",
            "倚门几夜环连梦，勃窣稚子行逡巡。",
            "扁舟早晚东南奔，车马纷纷愁杀人。"
        ],
        "title": "晚步汴堤始见春色次夜与蔡君规郑希仁同饮进奏官舍",
        "id": "f3b23724-fa90-4160-8020-34d8cbf8a2a9"
    },
    {
        "author": "李之仪",
        "paragraphs": [
            "终军弃关繻，李斯逐黄犬。",
            "功名事业自有时，咄嗟所得亦蹇浅。",
            "雷奔电掣千里雨，鱼变为龙如掌反。",
            "侯嬴抱关谁复论，公子感之在一言。",
            "担簦屐履遍列国，平揖相印须臾间。",
            "箦中不死魏齐困，口中舌在天应旋。",
            "莫叹髀肉消，休悲釜生鱼。",
            "挥斥八极神不变，秦人岂识照乘珠。",
            "气吁虹蜺亘天地，有时一笑海可枯。",
            "泰山排云天下小，纷纷何足论贤愚。",
            "得君本如此，君知我无朱。",
            "几年飞鸣共抢榆，长惭瓦砾参璠玙。",
            "都城踰月同朝晡，蹩然别我还旧庐。",
            "引君一杯酒，洗君衣上尘。",
            "我歌虽促非酸辛，未忍祝别惟加飧。",
            "直教探取虎穴子，西来射策黄金门。"
        ],
        "tags": [
            "泰山"
        ],
        "title": "送俞叔通归四明",
        "id": "1800a6ba-0ca3-4147-b09e-eab86920373e"
    },
    {
        "author": "李之仪",
        "paragraphs": [
            "天姥迤逦沃州紧，万壑千岩相汲引。",
            "峥嵘不知尽何如，撑突云烟随望陨。",
            "来蹲去伏搏虎豹，上圆下妥蒸芝菌。",
            "溪流萦纡湛寒玉，飞泉滴沥调金轸。",
            "天造神藏发有时，眼力收罗一朝尽。",
            "连甍接桷插星斗，槛栏分明嘘老蜃。",
            "薄游曾向画图见，几欲微吟写秋蚓。",
            "登临更想新醅熟，紫蕨堆盘参竹笋。",
            "排坐歌呼来谪仙，落笔篇章陵醉尹。",
            "晴春雪霁夜月满，此乐谁能计畦畛。",
            "到者如行避世村，回首纷纷只堪哂。",
            "因君归兴不自持，安得陵风跨苍隼。"
        ],
        "title": "次韵孔经甫题剡县史氏竞秀堂",
        "id": "6243c6a0-8179-462d-a7f9-88440f5d71ed"
    },
    {
        "author": "李之仪",
        "paragraphs": [
            "得句如得仙，悟笔如悟禅。",
            "弹丸流转即轻举，龙蛇飞动真超然。",
            "禅瑛乃醉，我顾惭道玄。",
            "戏将字画当杖拂，与子凭轼相周旋。",
            "笔若运矛矟，手如致裨偏。",
            "眼能援桴鼓，心为制中权。",
            "弃捐尺度废绳削，似曲还直非方圆。",
            "适当庖丁善刀後，但见满纸银钩连。",
            "心眼手笔俱不用，拟向底处观其全。",
            "思量不可到，此地无中边。",
            "政似观澜亭上夜深後，满空白月孤光悬。"
        ],
        "title": "兼江祥瑛上人能书自以为未工又能诗而求予诗甚勤予以为非所当病也为赋一首勉之使进于道云",
        "id": "61dba4f3-4c81-4756-b988-9fbaa9c0f9c9"
    },
    {
        "author": "李之仪",
        "paragraphs": [
            "文质相乘徒野史，拔山塞海终军死。",
            "早时妄作不朽计，掇拾余疏自纲纪。",
            "跳梁甃缺固无有，白首何堪堕牛李。",
            "冥行触柱犹欲前，布袜青鞋从兹始。",
            "春风罾头问时鱼，莫雨洲中吟白芷。",
            "尔来蹭蹬十二年，尚向牛角惊斗蚁。",
            "亭亭日没见初月，宛是角巾逢绮里。",
            "万顷烟波渺天末，十丈霜松腾涧底。",
            "几从窈窕泛斗槎，终愧婆娑参佩蘂。",
            "晚来鹊话颇不凡，俄报翩翩航一苇。",
            "元龙豪气不少除，楼卧超然遽思起。",
            "问途直指三峰去，盘马楼前万人喜。",
            "亟发健句压欲倒，似不见容已无齿。",
            "便期脱帽洒风腴，豫宿寒舂絜云子。",
            "定应一笑非等闲，更想笔端如泻水。"
        ],
        "title": "次韵王性之见寄佳句",
        "id": "11a29255-b3b2-470b-ad7a-0a6cca185ac5"
    },
    {
        "author": "李之仪",
        "paragraphs": [
            "忆昨扁舟下京口，六月江头浪如吼。",
            "一笑还寻浮玉叟，山半飞云似招手。",
            "月明上船萦宿酒，倒摘沈星疑犯斗。",
            "夜深归梦彻东吴，觉来落月穿疏牖。",
            "山僧流连强终日，黄昏归鸟凌风疾。",
            "玉骨萧森病枕余，一语才交复相失。",
            "先生高节如古人，薄宦淹回行路尘。",
            "海城寄食不自给，暂喜持杯同探春。",
            "春风花草来踆踆，微红淡绿意旋新。",
            "相从白发情未压，底事促别声悲辛。",
            "淮陵欲到嗟无因，想见蔓草萦龙鳞。",
            "浦光亭南拍堤水，冉冉落日低孤坟。",
            "到时春色应已迟，满树黄鹂初啭时。",
            "凭将一曲原头泪，为洒南坟松树枝。"
        ],
        "title": "唐公兄惠顾海上既行辄有诗奉送",
        "id": "58a80be3-cc6e-4792-b6a5-bee2b0f2ab66"
    },
    {
        "author": "李之仪",
        "paragraphs": [
            "有口莫饮盗泉水，有手莫探骊龙珠。",
            "秋风冷落千古意，追风绝足谁能拘。",
            "白云青山避世乐，击鼓撞钟廊庙居。",
            "等闲舒卷四海为之动，岂惮一一从吹竽。",
            "君看事事绝天险，阿房宫在空荒墟。",
            "野人不识贵者帝，直欲炙背同向茅檐隅。",
            "由来土苴漫优劣，亹亹传习随有无。",
            "当时一啸亦偶尔，至今登览烦嗟歔。",
            "吾人妙质素所畏，感叹陈迹追盈虚。",
            "泾清渭浊固可辨，未应到海君能殊。"
        ],
        "title": "阮公啸台次韵辛正叔",
        "id": "8b780b2c-eeac-4235-967d-2a3406c6c360"
    },
    {
        "author": "李之仪",
        "paragraphs": [
            "搔发满爪垢，扑衣满襟尘。",
            "百年信几时，吾生苦纷纭。",
            "黄河源从天上流，忽然河底为沙丘。",
            "张良身不满三尺，从使沛公君列侯。",
            "淮阴小儿亦何者，俛首无辞出胯下。",
            "晨炊蓐食为得计，一饭千金岂无价。",
            "相君之背贵莫言，前趋鼎镬何等闲。",
            "使为故主已枭首，奏事犹如冕旒前。",
            "轵深井里有屠者，荆歌壮士不复还。",
            "伯乐相马只相骨，咄咄常情迷贾鞭。",
            "春来万事不欲语，惟愿沽酒不着钱。",
            "大铛长杓酌还引，日日如此过百年。",
            "相家新有检正官，谓我落魄早见怜。",
            "东轩小桃间梅蘂，清香秀色能相先。",
            "不将贵势略雅旧，脱巾取酒容流连。",
            "瑠璃盆深花透过，爱花移向花边坐。",
            "时时飘蘂落盆中，冉冉天仙空里坠。",
            "醉後草书疑有神，墙间怒角拿飞云。",
            "扫秃千毫兴未尽，惆怅粉壁何时新。",
            "盆空不记上马去，晓来但见衣巾污。",
            "古人名节堆故纸，多少沉埋不知数。",
            "明朝花落在须臾，莫遣高门无入路。"
        ],
        "title": "王为道东轩梅花小桃相次弄色置酒见邀出琉璃盆浸花贮酒半移即花既辞留名壁间",
        "id": "c14b1481-f7d7-4343-9c74-be7748fb976c"
    },
    {
        "author": "李之仪",
        "paragraphs": [
            "君不见深山穷谷千丈潭，悬崖绝壁倒挂松。",
            "雷霆雨电有时一洒遍八极，繁霜雪霁能邀夜月来高穹。",
            "又不见江头龟手洴澼絖，裂地得侯终有逢。",
            "长安大雪几千尺，高卧不愧衣玲珑。",
            "揖人而相若反掌，登天有路非难通。",
            "天之可上势或便，得相乃在须臾中。",
            "朝冠貂蝉暮徽纆，曲肱何在三千钟。",
            "方东遽北安足究，岂异海舶随狂风。",
            "舞雩而咏吾与点，坐中客满谁知融。",
            "屹屹杜夫子，灵芝翳深丛。",
            "百年转盼皆腐朽，且将逸驾聊与同。",
            "我惭圭觚刺人眼，空向霜天望飞鸿。"
        ],
        "title": "次韵参寥杜孝锡",
        "id": "fa7fb22e-1057-4c91-be8b-2f02291104d0"
    },
    {
        "author": "李之仪",
        "paragraphs": [
            "忆昨西湖弄烟月，玉面少年搔绀发。",
            "六月正午断人行，坐上无风不觉热。",
            "长安尘沙五月尾，汗透纤絺甚悬水。",
            "相逢惝怳秋已深，冰骨令人冷如洗。",
            "吾家谪仙应已朽，采石风流谁可後。",
            "却恐骑鲸下紫霄，斯人岂是人间有。",
            "春风标名冠礼部，睥睨英豪皆培塿。",
            "三月飞花试集英，笔下光芒射斗牛。",
            "共说唱名须第一，人事天时良可必。",
            "大任先当益未能，何谓扬雄老终吃。",
            "沧溟汹涌百怪见，鲸鬣虬髯岂难辨。",
            "莫谓卑飞遽自陵，功曹曾是将军愿。",
            "集贤学士文章旧，平日追随今太守。",
            "到日应须倒屣迎，还闻下榻南昌秀。",
            "濠上观鱼鱼正跃，携手何人知此乐。",
            "妙处期君向上求，可笑蜗牛争两角。"
        ],
        "tags": [
            "西湖"
        ],
        "title": "送李仲益及第调濠州司户还钱塘",
        "id": "c1e9dbc7-5326-43f4-8f90-22e520747e7b"
    },
    {
        "author": "李之仪",
        "paragraphs": [
            "反衣狐裘矜绿里，月落宵行易沦委。",
            "崎岖身世等秋蓬，皎皎吾心淡如水。",
            "青云有路谁引目，肯学荒疏辍洗髓。",
            "经营一饱困南北，未易功名输故纸。",
            "尔来投迹间诸彦，白雪每容参下里。",
            "何殊溺者得尺素，聊谢箕翁徒洗耳。",
            "大官供庖事铅椠，时引古人同凈几。",
            "枉老王郎特我贤，华衮相先惭溢美。",
            "清风冷落劳怅望，谁谓云间见黄绮。",
            "因收倦绪聊纺织，半是弃余安足喜。",
            "一片箫韶送下天，游遍华胥如唤起。",
            "从此修途可问津，岂复龙头却蛇尾。"
        ],
        "title": "为道见还诗因次其韵兼简孝锡",
        "id": "d38ff87b-396b-41c7-a25a-8f6ac1425537"
    },
    {
        "author": "李之仪",
        "paragraphs": [
            "七月江南秋已到，江水如天鱼尾掉。",
            "处处团橘欲黄时，家家门前舣归棹。",
            "西山佳气彻青云，潘郎门巷如深春。",
            "陈家有儿新及第，新着恩袍归见亲。",
            "为报行人洗眼看，养儿如此谁不羡。",
            "愿儿不要重科第，事业功名他日见。"
        ],
        "title": "送陈莹中及第归洪州",
        "id": "2f51ecab-7919-41c3-8ec6-cebe03da1818"
    },
    {
        "author": "李之仪",
        "paragraphs": [
            "元鼎元年东有兵，未央催班不待明。",
            "龙骧虎步拥旄出，蚁蚁部曲随鸣钲。",
            "三千珠履皆上客，囊中有锥谁为发。",
            "莫歌雌兔眼迷离，长城可倚知在谁。",
            "千羊不如一狐腋，草底寒虫漫啾唧。",
            "两口四目未必智，天下奇才余星坠。",
            "舟中指可掬，冀北马羣空。",
            "漆身吞炭为国士，射足接处谋已同。",
            "义感丹诚虹贯日，坛上成功方顷刻。",
            "纵有明珠千丈长，安能保得头常黑。"
        ],
        "title": "古东门行",
        "id": "b6283d9d-7009-402f-8e4c-7233e9ab6cff"
    },
    {
        "author": "李之仪",
        "paragraphs": [
            "都城春风吹落花，都城九陌无尘沙。",
            "貂裘公子燕何处，阑干百尺陵朝霞。",
            "凤筝新调玉指软，黄金捍拨当胸遮。",
            "紫檀屡碎翻成拍，红茸毯衬鸦头袜。",
            "回旋谁许彩云轻，欲断还催犹未彻。",
            "新鶑弄雏乳燕飞，一曲凉州春日迟。",
            "百疋缠头随玉杯，咿哑一哄争扶持。",
            "公子笑不已，下客欢正浓。",
            "更邀娅姹持金钟，一釂直欲沧溟空。",
            "从他海若在平地，明珠堕泪愁蛟龙。",
            "珊瑚突兀撑高峰，便疑巴姬御来风。",
            "月渐满，银河低。",
            "归路促，街鼓稀。",
            "何时再到红茸地，更倩游丝惹住衣。"
        ],
        "title": "春日同梁十四宴李公昭朝霞阁侍儿舞梁州曲彻客有以润罗为赠公昭命玉杯满酌酬之又以金钟邀儿相属既釂出乌丝栏索诗",
        "id": "993a3e56-d243-496f-9a92-5ef126cedb37"
    },
    {
        "author": "李之仪",
        "paragraphs": [
            "卢泉之水名河长，裂脐不到空莽苍。",
            "读君诗句心已凉，便觉满耳清浪浪。",
            "彼方逐臭如窃香，肝膈素饱神鹰扬。",
            "有客饭水衣朝阳，睥睨不语中何伤。",
            "过从德君想更乐，直欲造化穷微茫。",
            "何当相从老此水，桀跖夷齐均是死。"
        ],
        "title": "卢泉之水次韵晁尧民赠张隠人",
        "id": "89b32bec-0763-44e4-98f8-e5a8e622251a"
    },
    {
        "author": "李之仪",
        "paragraphs": [
            "密雨着地三四尺，斑驳云开日已西。",
            "坐来指点经行处，问我何年别虎溪。",
            "十分酒到一举尽，笑我强饮如登梯。",
            "灯火荧荧夜未艾，回首但觉娥眉低。",
            "今朝未食先破赵，明日凭熊欲下齐。",
            "门外马嘶独未起，据鞍纔许趋鸡啼。"
        ],
        "tags": [
            "庐山"
        ],
        "title": "饮散留别希仲自江州倅罢归壁间挂庐山图约为象戏终席不果又约明日而纔彻余遂行",
        "id": "4a7e3e27-fcf5-4ab3-9e44-b9f26874c09c"
    },
    {
        "author": "李之仪",
        "paragraphs": [
            "纷纷扰扰何为哉，一身之余皆傥来。",
            "当前荆棘谁所树，到了酰酸蚋方聚。",
            "公归斯文乃有主，公去妖淫几人误。",
            "狐狸罢嘷蛟龙众，户外何嫌常满屦。"
        ],
        "title": "和张文潜喜东坡过岭",
        "id": "1b470769-723a-46f9-91f0-8e1afe5b72ec"
    },
    {
        "author": "李之仪",
        "paragraphs": [
            "山谷老子久不见，豫章诗人何许来。",
            "章江未觉清彻骨，西山一带寒烟开。",
            "文章明镜现诸相，句律蛰户惊春雷。",
            "红炉劝坐且一醉，为我更赋扬州梅。"
        ],
        "title": "合流遇潘子真出斯文相示因置酒",
        "id": "40fcb9c4-8f46-4936-b4ac-6f4a71bd0e54"
    },
    {
        "author": "李之仪",
        "paragraphs": [
            "一日几回捻白须，我本于世非葭莩。",
            "奈何寸沫长自濡，起倒不供须人扶。",
            "眼前扰扰嘈笙竽，况于得失随有无。",
            "鼠壤狼籍多弃余，史云空悲釜生鱼。",
            "抓搔世垢清肌肤，愈下愈拙真挈壶。",
            "爱极并爱屋上乌，古诗有之今辄如。",
            "不愿百尺腾龟趺，不愿去为在泾鳬。",
            "只愿卒岁眼长淤，百无所见常踟蹰。",
            "出门擿埴寻君居，万里付于千里驹。"
        ],
        "title": "捻须寄傅子渊",
        "id": "cfda6e1d-c387-47cf-82d0-08e3018682fe"
    },
    {
        "author": "李之仪",
        "paragraphs": [
            "平生不愿与物迕，所向未始值坑谷。",
            "浊斯濯足清濯缨，世间此理固纤曲。",
            "朱颜见君一笑可，两眼照人光煜煜。",
            "深沉不可犯毫发，迟暮已许同松竹。",
            "去年相逢俨如昨，叹我何殊侵晓烛。",
            "衰残壮盛等复虚，且可清樽对殽蔌。",
            "军兴百邑不可遏，与期纵横犹沸粥。",
            "念君去替无几日，颇复驱驰随检束。",
            "君方抚掌笑我迂，物理循环同一局。",
            "有来则受去莫追，忍看纷纷自鱼肉。",
            "我愧君言但首肯，明朝君去追奔轴。",
            "临行春色已无有，勉强歌呼趋红绿。",
            "思君不见一长吁，忽得书来亲愈笃。",
            "约我归来叙离别，满纸抑扬疑谕蜀。",
            "岂知重门锁白首，迹虽伏枥心麋鹿。",
            "寄声少作旬浃计，莫便云间参去鹄。",
            "乖离会合杳难量，君能规规如世俗。"
        ],
        "title": "送保定钱弼违且约相见後行",
        "id": "fbd777c9-47aa-40ca-8c8d-767d75027581"
    },
    {
        "author": "李之仪",
        "paragraphs": [
            "故人书报新种畦，东皋豆麦稻水西。",
            "更添庄屋成两脱，筑出涌路排沙泥。",
            "柳插千本竹万个，鸡豚母子羣相携。",
            "又倚前冈辟场圃，更下南泊来凫鹥。",
            "两年课役已似此，数岁渐可如山溪。",
            "吾师报地适我与，胸中莹彻真琉璃。",
            "一钱不敢力为尽，只得一饭仍鸡栖。",
            "我惭汩没落陷穽，眼前差路知几蹊。",
            "缅怀吾邦归未得，书来未读先酸凄。",
            "本无去来强絷缚，亦非颠倒随倾挤。",
            "万众过眼即他物，列鼎既饱均朝虀。",
            "明年定作一村老，非施委曲谁刀圭。"
        ],
        "title": "得琏老庄僧书所报周悉且速东归既愧其勤因述书语为谢仍约官满就见",
        "id": "fe6bf795-0301-46f2-a11d-bed79fed1952"
    },
    {
        "author": "李之仪",
        "paragraphs": [
            "天街雨过花满窗，万人壁立惊游龙。",
            "飘飘衣袂欲仙去，宝鞭遥指蓬莱宫。",
            "真人睡起春纔柳，谁眷琵琶最先手。",
            "合欢堂里谢使人，暗香犹带天阶尘。",
            "宛然相对若可语，笔墨顿失当时痕。",
            "开眼成今合眼古，回头自有来时路。",
            "长风破浪真快哉，快处须防倒骑虎。"
        ],
        "title": "内侍刘有方畜名画乃内虢国夫人夜游图最为绝笔东坡馆北客都亭驲有方敢跋其後既作诗以相示时欲和而偶未暇今阅集得诗遂次其韵以申前志",
        "id": "f57aa532-3029-4354-b98c-aabdd242a345"
    },
    {
        "author": "李之仪",
        "paragraphs": [
            "老来不惯离家久，独卧一庵今八夜。",
            "抵搔十爪垢已满，降伏千魔心未下。",
            "荧荧病眼日更昏，皎皎孤怀谁与泻。",
            "恨无鸾帐与谁俱，独有筇枝伴身亚。",
            "华严性海偶深味，兜率陀天聊复借。",
            "平生好书陋颜柳，近日作诗几沈谢。",
            "百年旅梦行将觉，万里家园犹未舍。",
            "妄缘傥或未尝胆，佳境安得如食蔗。",
            "从来少味燕偏知，早已忘机鼠休怕。",
            "行当遂作重屏图，阘茸凡材任讥骂。"
        ],
        "title": "常爱东坡去年花落在徐州对月酣歌美清夜今夜黄州见落花小院闭门风露下二诗因即其韵聊寄目前  其一",
        "id": "6b18b0c6-8624-4052-88a8-c59831492c87"
    },
    {
        "author": "李之仪",
        "paragraphs": [
            "良宵明月为谁好，记得初来正合夜。",
            "城头火客喏不断，花上鹊栖惊欲下。",
            "更深未觉单衣怯，风细只疑清露泻。",
            "漂流南北心已老，绵历间关身自亚。",
            "伤心黄卷不相契，过眼青春难更借。",
            "那知交臂辄深扃，骤学问囚谁与谢。",
            "家书杳邈隔重岭，客饭酸咸真传舍。",
            "殷懃儿女置只鲤，璀璨盘蔬胜木蔗。",
            "定知何日遂能归，却忆今朝真可怕。",
            "解衣就枕已多三，喘咄多言翻自骂。"
        ],
        "title": "常爱东坡去年花落在徐州对月酣歌美清夜今夜黄州见落花小院闭门风露下二诗因即其韵聊寄目前  其二",
        "id": "33676e00-1d7d-4ad0-b609-3d3811c35b05"
    },
    {
        "author": "李之仪",
        "paragraphs": [
            "昨夜雪深疑有雨，五更还作扫云风。",
            "我于此地虽无责，伤时失事心则同。",
            "起来怅望一吁歔，又觉烈日侵阶红。",
            "隔墙鼓吹去何许，入户哀怨号无踪。",
            "寻花恋蘂尔自乐，啼夫哭子情无穷。",
            "平生感慨垂老别，异时独与新丰翁。",
            "迩来眼力不解事，彷佛推堕此境中。",
            "天公岂肯违一物，尔且莫叹杼柚空。",
            "无心致祷祷必应，会见一雨半年丰。"
        ],
        "title": "初夜有雨意欲晓风大作",
        "id": "af02abe3-c5d8-4c8a-b028-17db02af30ec"
    },
    {
        "author": "李之仪",
        "paragraphs": [
            "四月边城气如煮，问龙乞水将致雨。",
            "起我独有泛莲人，相与授诚香一缕。",
            "腹枵不拟谢僧疏，愁对焦枯无告语。",
            "君时捧檄不我舍，意欲同分神所怒。",
            "此诚未契我辄罢，想望绝疑隔烟雾。",
            "一朝报我檄难留，明日清晨离此去。",
            "我惭君住本为我，君行我乃不得祖。",
            "固知身世不相期，戚戚安能效儿女。",
            "君还我亦脱缰锁，闻道荆醅如泼乳。",
            "使君况是我辈人，便约临高目东注。",
            "经由第一莫迟回，尤物须知原有主。"
        ],
        "title": "送慕容若禔公干环庆邠宁",
        "id": "d35d79cd-cd9d-46b2-b8f2-51472172b82f"
    },
    {
        "author": "李之仪",
        "paragraphs": [
            "顾我从来奈烹煮，况复颠风并怪雨。",
            "出门未必趁鸿鹄，闭门何曾下縿缕。",
            "比来重作坐禅僧，日与虚空相晤语。",
            "初非小智肯自私，终谓大国不可怒。",
            "倦途倾盖得吾人，独喜山行逢豹雾。",
            "仅愧依融累岁留，犹胜投闳经宿去。",
            "东州胜事久欲讲，老滕元将效怀祖。",
            "岂知敏手骤输君，使君方咏罗敷女。",
            "愿侍一笑作先容，试觉醍醐分酪乳。",
            "宁州别乘吾所畏，屹然万弩不得注。",
            "寄声到眼不须论，毕竟生涯谁能主。"
        ],
        "title": "再次韵并寄宁州孙子发",
        "id": "f1fd705f-dec8-4b2a-a1e7-208627498762"
    },
    {
        "author": "李之仪",
        "paragraphs": [
            "凋瘵尪残不胜煮，欲救镬汤须是雨。",
            "天公爱人甚赤子，忍将性命轻毛缕。",
            "使君屹起石门城，归路壶浆喧笑语。",
            "定知此雨必随来，何用与龙争喜怒。",
            "初疑点点洒醍醐，渐次蒙蒙萦瑞雾。",
            "一滴入地须一尺，万室焦枯如洗去。",
            "我惭无力助精虔，独致微诚祈佛祖。",
            "深扃不得陪贺燕，坐跋歌姝参舞女。",
            "近传一斛出六斗，盏面浮蛆泛牛乳。",
            "烦君说与猿臂翁，留得滂沱猛如注。",
            "醉中寄我庆丰谣，想见今朝宾与主。"
        ],
        "title": "喜雨用前韵",
        "id": "4ba89f1c-33f9-4ee8-b405-f95f848f9197"
    },
    {
        "author": "李之仪",
        "paragraphs": [
            "有幻色身同一煮，谁振杨枝洒甘雨。",
            "一息不御百虐随，邪正交差穷脉缕。",
            "昔人有术我得早，自约初到必与语。",
            "日来静坐不能遣，痞嗌忽作河豚怒。",
            "腹肠迤逦吼雷霆，呕哑缤纷杂珠雾。",
            "吾僚恩勤漫驰告，果为新留陈辄去。",
            "君臣辨正参苦良，物物经营本农祖。",
            "一杯狼籍走三彭，再啜逡巡失魔女。",
            "恍疑身在清凉国，无异金堂逢石乳。",
            "便当窜入经验法，何用忉忉增补注。",
            "多惭世语必见临，不会作客劳烦主。"
        ],
        "title": "谢慕容若禔惠橘皮汤用前韵",
        "id": "ebbe9ea6-b752-40e5-b5e5-13c70ab28aac"
    },
    {
        "author": "李之仪",
        "paragraphs": [
            "一罂潋滟香馥郁，刻意传来敌珠玉。",
            "画屏当袢世俗珍，独喜小甲随宜粟。",
            "老翁病起疏匕箸，顿觉加餐不劳祝。",
            "喜舆颇讶并日食，庖有力疲忧断续。",
            "舌根有相未须遮，定应双笋没春芽。",
            "只愁此法不能录，归去寻思空自嗟。",
            "天酥辟易醍醐酽，且从乐处为生涯。",
            "他人若问真消息，请向原州觅傅家。"
        ],
        "title": "谢傅子渊惠虀醋",
        "id": "64661533-ca41-460c-bfd9-70c6fc2e6ab6"
    },
    {
        "author": "李之仪",
        "paragraphs": [
            "齐眉去，朝天回。",
            "一声号，千声催。",
            "土匀纔布一抟许，试锥只恐锥锋摧。",
            "万仞连云绝川路，胡骑回还不敢觑。",
            "但云本是汉家地，如此携家渡河去。",
            "渡河去，莫回头。",
            "汉家人人要首级，渭州门外签尔喉。"
        ],
        "title": "筑城词效张籍体",
        "id": "df677e2f-f419-458d-9f6b-dc8760785da4"
    },
    {
        "author": "李之仪",
        "paragraphs": [
            "造物于我终何功，寓形宇宙一粟同。",
            "由粟而形则可物，自形而我如飘风。",
            "我初与子未束发，长我一岁今皆翁。",
            "间关世故忧愁集，悔不相向但盲聋。",
            "迩来梦寐亦惊噩，无异船鼓挝冬冬。",
            "逢场作戏固聊尔，随缘应责畴能充。",
            "边城氛埃蔽天赤，春物岂暇寻青红。",
            "颇知别乘甚相得，共玩双翠临雕笼。",
            "酒阑起舞屡脱帽，笑指落月如悬铜。",
            "何当容我作鼎足，未易归马催匆匆。"
        ],
        "title": "寄耀州毕九",
        "id": "2cd046ba-9d95-47d3-9246-14f98eed066e"
    },
    {
        "author": "李之仪",
        "paragraphs": [
            "老骥无能空在闲，苜蓿既饱思行山。",
            "谁知尺幅分向背，恍如百里随跻攀。",
            "云烟蒙蒙心共远，草树阴阴日将晚。",
            "一声幽鸟隔前溪，万古回春来叠巘。",
            "凉风彷佛飞清霜，奉身九折忍王阳。",
            "嗟我胡为不自爱，逐物颠倒轻余光。",
            "爪䍦活计知何日，相对无言搔短发。",
            "芒鞋竹杖清自在，皎皎吾心真匪石。"
        ],
        "title": "壁间所挂山水图",
        "id": "92ce583b-cada-443b-ae61-2f0aaed2e539"
    },
    {
        "author": "李之仪",
        "paragraphs": [
            "石磴萦纡行一发，下见沧溟涌初月。",
            "不应佳气无所归，十载声名蔼吴越。",
            "香炉峰下新解官，疋马又过桑麻间。",
            "知有秦人篆字否，不妨高处小尘寰。"
        ],
        "title": "送郎祖仁罢九江税省亲仙源",
        "id": "1375004b-90af-4ff9-b6c8-b7f815d39909"
    },
    {
        "author": "李之仪",
        "paragraphs": [
            "红绿枝头自开落，薄日低云天一幕。",
            "可堪困绪尚眠蚕，未拟欢心随破萼。",
            "宝环半脱畏侵肌，百刻萦香竟属谁。",
            "旋制称衣宫样窄，慵看架上去年衣。"
        ],
        "title": "四时词拟徐陵用今体次东坡旧韵 春",
        "id": "d0159289-c045-4059-a7d3-127a5788668c"
    },
    {
        "author": "李之仪",
        "paragraphs": [
            "蜀葵易过红榴永，鳞鳞莹角波纹冷。",
            "水光汗透玉枕凉，扇影风摇深院静。",
            "无言一向几回颦，品尽么弦竟不匀。",
            "空被梁间偷眼燕，黄蜂元是窃香人。"
        ],
        "title": "四时词拟徐陵用今体次东坡旧韵 夏",
        "id": "a9dd3c00-7300-46a3-8662-ab704d74b9c7"
    },
    {
        "author": "李之仪",
        "paragraphs": [
            "画图展尽潇湘绿，窈窕新词写啼竹。",
            "薄衾笑拂又经年，已报莎鸡入重屋。",
            "渐施帘幙作深扃，时看明河步广庭。",
            "旋索罗衣防露下，隔墙闻叫侍儿声。"
        ],
        "title": "四时词拟徐陵用今体次东坡旧韵 秋",
        "id": "ccbe8d9d-d6e7-47ad-83f8-ccbddc0296be"
    },
    {
        "author": "李之仪",
        "paragraphs": [
            "休愿车轮生四角，莫向金樽嫌酒薄。",
            "门外风号雁阵低，拥衾同看残灯落。",
            "辘轳敲冻惊栖鸦，睡红笑引燕脂霞。",
            "未拟雕笼问鹦鹉，先投宿酒敌霜花。"
        ],
        "title": "四时词拟徐陵用今体次东坡旧韵 冬",
        "id": "9885807a-d631-4189-8607-41f23bb8f1f2"
    },
    {
        "author": "李之仪",
        "paragraphs": [
            "大枝凭陵力争出，小干萦纡穿瘦石。",
            "一杯未釂笔已濡，此理分明来面壁。",
            "我尝傍观不见画，只见佛祖遭呵骂。",
            "人知见画不见人，纷纷岂是知公者。",
            "汗流几案惨无光，忽然到眼如锋铓。",
            "急将两耳掩双手，河海振动电电吼。"
        ],
        "title": "次韵东城所画郭功甫家壁竹木怪石诗",
        "id": "b172a8bf-5097-410f-94dc-62cfedd3e005"
    },
    {
        "author": "李之仪",
        "paragraphs": [
            "忆昔榱题杂梁栋，怀璧握珠容抱瓮。",
            "大宛天马本不羁，擫耳辕驹援就控。",
            "捞虾摸蟹力易尽，搏虎擒蛟杀方痛。",
            "君时正射晁董策，直把黄金变铅汞。",
            "顾我衰迟特相子，许我过比仪韶凤。",
            "回头已数六端午，几向梦中自占梦。",
            "迩来欲述陷肤语，岂谓书词情愈重。",
            "琅琅楚虞奏未缺，杳杳燕鸿目频送。",
            "壮君已赴宣室召，老来未弃蟭螟动。",
            "诗成新月半侵帘，更听楼头角初弄。"
        ],
        "title": "答吴子友见寄昔与子友同书局以此韵往来人各十二篇今子友仍用元韵遂复次之各十三篇矣",
        "id": "669bb25d-54af-4018-a81c-2e31ee36770a"
    },
    {
        "author": "李之仪",
        "paragraphs": [
            "鹿头关下花深处，竹马曾寻彩衣路。",
            "虽知梨栗是生涯，人道风烟如鄠杜。",
            "四十年来若断桥，问津无计冷潇潇。",
            "一闻此语心先醉，似向江边笋自烧。",
            "羡君材器森诸有，宝带垂腰今一叟。",
            "未说常开坛上旗，且须再遣云中守。",
            "从来别驾不谋身，欲作蛾眉会里人。",
            "本是文殊亲接引，定应见处必逢君。"
        ],
        "title": "答成都侍其纯父用其韵",
        "id": "d805305b-81b1-4f6b-a9a8-24e17de3d09b"
    },
    {
        "author": "李之仪",
        "paragraphs": [
            "薄薄酒，胜茶汤。",
            "刳麝脐，为有香。",
            "断尾山鸡避文章，直木先伐甘井竭，谁将列鼎移黄粱。",
            "扬雄草玄反嘲白，曲糵宁非井丹食。",
            "却念牛衣儿女心，王郎漫致回天力。",
            "五湖归去弄烟月，伏剑成名空玉雪。",
            "饮薄酒，醉後纷纷亦何有。"
        ],
        "title": "苏子瞻因胶西赵明叔赋薄薄酒杜孝锡晁尧民黄鲁直从而有作孝锡复以属予意则同也聊以广之  其一",
        "id": "7e08ab33-0806-4dc7-868c-68648608ece5"
    },
    {
        "author": "李之仪",
        "paragraphs": [
            "莫厌薄酒薄，莫恶丑妇丑。",
            "君不见王寻百万驱虎豹，千兵扫荡同拉朽。",
            "又不见高堂笙歌午夜饮，明日哭声喧正寝。",
            "莫厌薄酒薄，到头一醉亦足乐。",
            "莫恶丑妇丑，携子弄孙同白首。",
            "高飞远走固亦乐，莫救眼前忘时後。"
        ],
        "title": "苏子瞻因胶西赵明叔赋薄薄酒杜孝锡晁尧民黄鲁直从而有作孝锡复以属予意则同也聊以广之  其二",
        "id": "eb1bc3c0-9397-4ec9-ae41-c0a27c0bd718"
    },
    {
        "author": "李之仪",
        "paragraphs": [
            "君不见张子房，素书未授抵游侠。",
            "又不见萧望之，不能碌碌反抱关。",
            "汉业已成赤松去，杀吾贤傅终感叹。",
            "乘时致用固不免，要须缯缴无由攀。",
            "八十钓渭滨，挥旄仗钺兴艰难。",
            "臂鹰上蔡市，复得不可空多言。",
            "周倾秦得汉亦起，虎噬鲸吞羝触藩。",
            "一兴一废竟谁有，要之有数归元元。",
            "元元亦何为，与君论子细。",
            "须将剧孟作敌国，未信叶公真勇士。",
            "窃借声名人自叹，白公枭首方为是。",
            "干旋坤转只等闲，收放仅在毫端耳。",
            "何郎目如电，奋髯儿童惊。",
            "眼光在酒里，一饮黄河倾。",
            "不作么么贵公子，横行欲得十万兵。",
            "吾语何郎少卑之，犀有角兮麝有脐。",
            "果知有累不早计，抑扬毕竟何所之。",
            "满酌劝君饮，吾语无文章。",
            "鞭笞六龙驾扶桑，上朝元君陪紫皇。",
            "霞衣玉简须如霜，俯仰八极何茫茫。",
            "方时与君俱此举，如何烦君蹔起舞。",
            "舞彻听我歌，我歌端为我辈作。",
            "蠢蠢万类随江河，肯同儿女战蜗角，酒酣雨泪挥滂沱。"
        ],
        "title": "过雨饮临颍何希仲家蒙督诗即席为赠",
        "id": "9155701a-acf4-4309-acd3-ac1beb3581b3"
    },
    {
        "author": "李之仪",
        "paragraphs": [
            "岁除夜雪一寸许，便觉新年喜气多。",
            "大观元年第一日，一番胜事信可歌。",
            "歌不已，鼓声起，漫垄连村如市里。",
            "更愿雪深一尺余，收了去年三尺水。"
        ],
        "title": "正旦日大雪过秀州城外闻乐神踏歌打鼓",
        "id": "753d6240-91fa-430b-87a9-ba84bf70dd39"
    },
    {
        "author": "李之仪",
        "paragraphs": [
            "君不见东林木鱼催万指，巾钵纷纷似流水。",
            "银丝百遍连夜具，大解行虀如酒醴。",
            "又不见亲贤宅中午睡足，花簇春羔衒红绿。",
            "一窝随首发犹粗，妖冶均调笑相续。",
            "他日何人参智海，研乳磨姜捣椒薤。",
            "便觉庐山落眼中，谁为穷边辄相会。",
            "往还断绝惟缄默，蹔远荤膻味薝卜。",
            "亲贤胜事不可寻，且向个中求一则。"
        ],
        "tags": [
            "庐山"
        ],
        "title": "问傅子渊求冷淘醋",
        "id": "9cc5a197-2888-4bac-88a1-0963c8ff1224"
    },
    {
        "author": "李之仪",
        "paragraphs": [
            "帝闲万马皆天宠，一一尽是真龙种。",
            "欲知志气吞万里，骏意向人耳双竦。",
            "翰林下直出玉堂，狨鞍宝辔声琅琅。",
            "传呼一声惊里闬，新向庭中赐骕骦。",
            "明年乞得东南守，画舸西河卧载酒。",
            "免令此马老江山，故用赠君良独厚。",
            "怜君从来家苦贫，坐冷儒士喜意新。",
            "自书券字甚雄伟，作书远报江河人。",
            "翰林好士裴丞相，知君亦负玉堂望。",
            "愿君宝此。"
        ],
        "title": "贺李方叔得眉山玉堂赐马公自书券",
        "id": "436c9be7-b999-4672-93e1-69a06dbf6acb"
    },
    {
        "author": "李之仪",
        "paragraphs": [
            "梦寝东南游，金山居第一。",
            "泊船瓜州口，风雨系黑日。",
            "冒雨访老胡，翛然出萝荜。",
            "壁间十弟子，云是王维笔。",
            "生者今何在，别有一丈室。",
            "相期同过之，佳思久披拂。",
            "差池成独往，敢惮泥没膝。",
            "投鞭望横参，露重衣如湿。",
            "方诸湛漏魄，指顾尽纤息。",
            "目眩神为清，壶冰荡肝膈。",
            "亹亹相问劳，软语皆中律。",
            "颇怪不预知，有似惊暴客。",
            "杈牙荐炉红，柔脆修林茁。",
            "老泪感陆生，明盘皎霜橘。",
            "木鱼动晓堂，永味固南毕。",
            "百年惊枯槁，平日胶在漆。",
            "幅巾行此时，岁暮悲蟋蟀。"
        ],
        "title": "雨中自瓜步谒宝觉遂约游黄社宝觉遽有仪真之行雨後独往夜分方到泥滑路巇乘步相半",
        "id": "402d82de-3733-4883-856f-1ec0877995e1"
    },
    {
        "author": "李之仪",
        "paragraphs": [
            "建古求亡子，寓意一何疏。",
            "除道声出师，老将定胡卢。",
            "满座语更发，谁是囊中珠。",
            "平生不少贷，鲜不相谓迂。",
            "定分固有来，跛鳖参乘驹。",
            "执别纔几日，眷眷瞻云衢。",
            "破碎物役尔，此理君何如。",
            "危步上杰观，畴昔相携扶。",
            "成兹尘外趋，感慨反不舒。",
            "收我漏尽景，课君种树书。",
            "开山一百里，玉粒随香葅。",
            "闭口不复语，早晚同归与。"
        ],
        "title": "金山寄怀秦太虚用建除体",
        "id": "ccced78c-c358-4a25-b18b-b026f613dc16"
    },
    {
        "author": "李之仪",
        "paragraphs": [
            "平皋已春风，昨夜犹繁霜。",
            "倦客惊节物，游子思故乡。",
            "楼高白日促，远目空悲凉。",
            "愿言平生欢，各在天一方。",
            "遡游不可从，山川阻且长。",
            "安得一樽酒，咿哑共深堂。",
            "孤怀昔萧屑，壮志犹激昂。",
            "无阶际玄护，尚期梦池塘。",
            "饥鹰在千里，怒鬣存三湘。",
            "寒鸦似相求，依依度斜阳。"
        ],
        "title": "毗陵西城楼感怀",
        "id": "5ab754d5-e89b-4d29-840d-5053f63e4235"
    },
    {
        "author": "李之仪",
        "paragraphs": [
            "白眼望青天，我乃厌多酒。",
            "秦郎才语新，高低秀蜀柳。",
            "春风昨夜来，传书自江口。",
            "固为愁水光，物物惭我丑。",
            "归程无日多，僧窗不惊帚。",
            "投怀二三子，自许口不朽。",
            "笑言忌有累，醆斚来所有。",
            "莫问夜如何，为君专一斗。"
        ],
        "title": "秦太虚寄书云想君在毗陵广坐中白眼望青天也因录此语为寄兼简诸君",
        "id": "72758f37-71c6-46f7-8137-b55386cf305b"
    },
    {
        "author": "李之仪",
        "paragraphs": [
            "我生固有地，物物皆可口。",
            "身行半天下，荐饥无不有。",
            "读书恨未博，每索多掣肘。",
            "一逢可意人，似对灵和柳。",
            "老来益落寞，永日类中酒。",
            "北舟得二妙，洗尽平生垢。",
            "参军欲陵春，记室寒挂斗。",
            "雍容送落日，百衲为抖擞。",
            "崎岖等外惊，瞥眼自妍丑。",
            "真乐极胡越，谁可论不朽。",
            "昔人固欣慕，仅欲操箕帚。",
            "堂皇几千仞，未易窥户牖。",
            "逡巡即千里，转盼百年久。",
            "一笑且低回，朱颜今皓首。"
        ],
        "title": "维扬会张曼老陈莹中分韵得柳字",
        "id": "4c25f8f2-e347-41f5-8454-e757bbe70558"
    },
    {
        "author": "李之仪",
        "paragraphs": [
            "南北二十年，短褐足尘垢。",
            "九仞未及泉，竭心恚地厚。",
            "积翳开前山，月在山之颜。",
            "目断两黄鹄，梦寐长跻攀。",
            "我饭苦多噎，见君遽出气。",
            "定有囊中药，痿人果知起。",
            "枯槁洗朝露，咀嚼玉壶冰。",
            "蔓草岂自得，香发须高陵。",
            "齚舌真有味，辨口空齿落。",
            "顿悟孺子歌，会当濯其浊。",
            "允蹈固未见，能言人亦难。",
            "得微可齐语，引置庄岳间。",
            "大路平如掌，仁者贵安宅。",
            "直弦为君弹，万里等寻尺。",
            "何年纪渻子，相向犹木鸡。",
            "肝肺已自镂，土苴非所知。"
        ],
        "title": "次韵鲁直留别",
        "id": "d6773408-80b9-4a7a-ab1f-b6f96af7f266"
    },
    {
        "author": "李之仪",
        "paragraphs": [
            "云间彼上人，处污能见垢。",
            "咄咄向风雅，入国知温厚。",
            "别来仰高山，霜风刮衰颜。",
            "新诗解人颐，调古不可攀。",
            "练练瑚琏姿，森森栋梁气。",
            "愿学固有归，黯然由此起。",
            "世味淡于蜡，孤怀冷如冰。",
            "十年问归路，歌舞怀西陵。",
            "岁晏感飘蓬，老去委瓠落。",
            "岂无杖头钱，斗酒不问浊。",
            "尚平累愈重，欲去亦良难。",
            "安得厕木雁，才与不才间。",
            "遇君本有地，怅我将焉宅。",
            "引领遡家山，一望几千尺。",
            "何须惊堕叶，会当鉴攘鸡。",
            "风来北窗下，此况谁为知。"
        ],
        "title": "鲜于子骏用鲁直见寄韵因以为谢",
        "id": "895e8f1f-a7a6-4882-b7b1-d7325427da5e"
    },
    {
        "author": "李之仪",
        "paragraphs": [
            "无儿晚读书，得之两河场。",
            "何待少陵诗，闪闪已生光。",
            "深山秀兰芽，无人方自香。",
            "未央锁千门，可知曼修廊。",
            "俯仰要自得，牺樽浪青黄。",
            "恶木热亦荫，盗泉渴须尝。",
            "果能夺固有，利害置两傍。",
            "匪我亦匪人，用托宁见伤。"
        ],
        "title": "次韵子瞻古风诗二首  其一",
        "id": "1d6104f3-6c57-44d1-9d1a-0b1792e0715c"
    },
    {
        "author": "李之仪",
        "paragraphs": [
            "红炉一勺水，涌沸如雷声。",
            "德君戒终南，为君歌采苓。",
            "水尽焰仍烈，崎岖阅修龄。",
            "由来外一重，畴非君死生。",
            "风物托兹世，异种聊并蒂。",
            "荣谢等春秋，何劳骛多计。",
            "眷眷後世雄，惟君有以似。"
        ],
        "title": "次韵子瞻古风诗二首  其二",
        "id": "e5c525ff-1c7c-455c-a766-8146bd9fac0b"
    },
    {
        "author": "李之仪",
        "paragraphs": [
            "曾为惠山客，心已寄苍茫。",
            "知今几何时，常在山间堂。",
            "淹留情莫蛰，怅望身疑翔。",
            "联翩得秀句，古殿逢灯光。",
            "耳冷彻孤韵，神幽拂清香。",
            "买舟行有期，此兴安能忘。"
        ],
        "title": "子瞻参寥太虚同游惠山用王武陵窦郡朱宿三诗韵各有所赋参寥录以相示余将游焉用次其韵  其一",
        "id": "a9670be3-dddf-4547-8130-72dcfc7d5dd5"
    },
    {
        "author": "李之仪",
        "paragraphs": [
            "三子骨已朽，来者非一人。",
            "箫声起孤凤，抑按皆清新。",
            "松阴贮老月，藓晕涵苍磷。",
            "崎岖固有属，千载无纤尘。",
            "物物吾已矣，今昔是可均。",
            "何当事一廛，顾水终为邻。"
        ],
        "title": "子瞻参寥太虚同游惠山用王武陵窦郡朱宿三诗韵各有所赋参寥录以相示余将游焉用次其韵  其二",
        "id": "4e02acf8-85dc-4346-a2ea-6e82009399f9"
    },
    {
        "author": "李之仪",
        "paragraphs": [
            "膏肓有前人，老意系丛樾。",
            "差池纷鬓霜，味蜡火已绝。",
            "一啜风潄液，幽思起复灭。",
            "讵惭数及七，缅予在明月。",
            "疏更蹇修途，景耿重激发。",
            "泠然傥可御，千古同一辙。"
        ],
        "title": "子瞻参寥太虚同游惠山用王武陵窦郡朱宿三诗韵各有所赋参寥录以相示余将游焉用次其韵  其三",
        "id": "349f48fb-23d4-42ae-bec3-90c43673677a"
    },
    {
        "author": "李之仪",
        "paragraphs": [
            "北舟揽黄氏，楚楚不自平。",
            "故步聊低回，新月微风清。",
            "蛙声语莫下，泡涌浮修甍。",
            "何在超世游，翳路情难倾。",
            "西堂梦不到，春草还复生。",
            "长年浸枯枿，有时怀层城。",
            "适从吴儿炊，又作淮人烹。",
            "皇皇徧诸侯，吾人愧安行。",
            "独抱照乘姿，花枝似相明。",
            "拂衣归待旦，南州逢顾荣。"
        ],
        "title": "再登斗野亭路旧韵寄太虚",
        "id": "4017b340-1309-498b-b14f-31a57a90cb89"
    },
    {
        "author": "李之仪",
        "paragraphs": [
            "别子又春杪，幽怀谁与讙。",
            "返复事远途，缭绕如理绵。",
            "家山虽入眼，尚疑隔晨烟。",
            "破闷得子诗，鸣鸡还到船。",
            "追随日苦短，容易悲长年。",
            "犹能共一辙，植足临天旋。",
            "下泽政有味，万户自我捐。",
            "唯有不舍心，常如俯奔川。"
        ],
        "title": "秦太虚出鲁直所寄诗因次其韵",
        "id": "fe2ddef6-aa04-4161-ac96-1630523da583"
    },
    {
        "author": "李之仪",
        "paragraphs": [
            "几年保新阡，托身斗一方。",
            "问语得野人，禾黍共登场。",
            "迁疏傥可老，持须时抑扬。",
            "顾非马上才，犹怀袖中刚。",
            "西风荡微气，仰视明星光。",
            "叩齿咏真主，白眉谁最良。",
            "师门守边钥，表表南方强。",
            "逋诛百年寇，敢谓莫我当。",
            "牝鸡久司晨，羣吠移当阳。",
            "荤膻固难律，谁可无宫商。",
            "堂堂发天机，右钺左仗黄。",
            "一旦念风云，果知筹策长。",
            "洗涤尽余滓，万翼争回翔。",
            "能无出囊颖，及顾箕子傍。",
            "平生惯草衣，岂堪事戎行。",
            "强歌出塞曲，夭矫参龙章。",
            "蝇因逸骥速，马为奏瑟昂。",
            "尚期骛鼓操，奋力起病床。",
            "贺兰夺故穴，安西还旧疆。",
            "归上千万寿，重赓庶事康。"
        ],
        "title": "次韵家室送别",
        "id": "f0f85ac2-9bb0-488f-8d48-94b77921cde8"
    },
    {
        "author": "李之仪",
        "paragraphs": [
            "及此仲春月，颇欲谢远步。",
            "世味久已疏，何惮鱼生釜。",
            "青阴合广除，似失北门路。",
            "端知鸡在埘，未媿豹隠雾。",
            "飘萧方外游，缱绻慰迟暮。",
            "共待青光来，软语坐良树。",
            "呼风破炎蒸，扣齿却忘虑。",
            "逡巡栖鸟惊，不记衣上露。",
            "临分期屡来，此乐复谁与。"
        ],
        "title": "和参寥过敝庐留宿因见寄之韵为谢",
        "id": "ce2cbfa4-2e7e-450a-a91e-2518cf1d0c58"
    },
    {
        "author": "李之仪",
        "paragraphs": [
            "浮云无定着，乍合还分离。",
            "廓开万里天，好是无云时。",
            "我怀苦萧屑，多感不自拾。",
            "奈何情所亲，容易成南飞。",
            "秦人虽受宝，睨柱谁瑕疵。",
            "空能九宾赏，终负连城归。",
            "此道固有命，如君应未迟。",
            "且从淮上游，霜浓蟹螯肥。",
            "载取一樽酒，里门相扶携。",
            "笑语欲难背，古人良可期。",
            "开编若对面，嚯浪尤相宜。",
            "皎皎澄汉月，森森琼树枝。",
            "燕地重郭隗，吴儿轻陆机。",
            "晓来犹薄露，会见高风披。"
        ],
        "title": "送孙叔静",
        "id": "e344a7ee-4e06-45f8-a0c1-8c9ecda2c039"
    },
    {
        "author": "李之仪",
        "paragraphs": [
            "洋洋引天津，湍悍谁为写。",
            "谋臧神所劳，穹筑限修野。",
            "缅怀二三子，感物寓土苴。",
            "卯饮束貂裘，指顾来其下。",
            "霜风面欲黎，踉跄倚羸马。",
            "一笑等飞云，吾生竟何者。"
        ],
        "title": "次韵黄鲁直晁尧民游马颊归",
        "id": "290090e6-780a-4013-bb2b-b12ebed30565"
    },
    {
        "author": "李之仪",
        "paragraphs": [
            "耿耿万里心，振衣常夜半。",
            "明星当户高，仰首每自叹。",
            "是身固虚空，殆将等闲玩。",
            "永怀一寸光，有之讵能散。",
            "南山富蕨薇，采采宁待伴。",
            "不媿郢中曲，谁报青玉案。",
            "千载北窗风，郑声何可乱。",
            "子职若崎岖，垢指宁与盥。",
            "我惭老更拙，欲和知良难。",
            "但能袭余尘，未易窥重关。",
            "路年与君俱，纔此意少宽。",
            "奈何舍我去，鸿鹄随骞抟。",
            "岑楼起肤寸，万仞始一拳。",
            "知君未易量，愿君更加餐。",
            "亲发日益白，何以为亲欢。",
            "以义不以时，吾君正求贤。",
            "只欠明光宫，峨峨望君冠。"
        ],
        "title": "次韵晁尧民黄鲁直苏子瞻同赋半粲字韵十往返而不倦者",
        "id": "bbcb0fc4-074a-477d-a5e4-a63428084382"
    },
    {
        "author": "李之仪",
        "paragraphs": [
            "吾友范君谊，宛似丘迟诗。",
            "点缀花映草，草长鶑乱飞。",
            "咏诗知吾人，因人想其诗。",
            "不知胸中宽，西域方鞭笞。",
            "昔为守御策，坚壁不容锥。",
            "今作进讨计，万里入鼓鼙。",
            "相从惜日短，既别恨见迟。",
            "虽无老成人，彷佛颊頳儿。",
            "每见挽手语，问我将何为。",
            "我非浊子者，我友实似之。",
            "典刑不可见，况复堂上奇。",
            "边城气候晚，四月犹夹衣。",
            "青灯照冷坐，素目披重帷。",
            "孤怀苦萧屑，人事终难期。",
            "何当命典刑，一笑相淋漓。"
        ],
        "title": "寄范七平凉有一优者颇相似每见即与从容聊遣吾思之不能已也",
        "id": "51cef2e8-2464-4b47-91fe-62ff4f49e376"
    },
    {
        "author": "李之仪",
        "paragraphs": [
            "静坐已十日，聊复资一浴。",
            "我发不满梳，安得别置沐。",
            "浴暖连头浇，快哉如出谷。",
            "我生本离垢，妄念即桎梏。",
            "外物强扶持，何异雨中竹。",
            "亦不无雨愧，亦不有雨足。",
            "森森自然往，无荣亦无辱。",
            "振衣步空庭，又见黄粱熟。",
            "进退葵何从，晨羞讵宜缓。",
            "叩齿感苋史，虚心岂鱼贯。",
            "乃知抱关者，俯首固非懦。",
            "烈日下严霜，杯水沃炽炭。",
            "物理自回旋，何方即吾馆。",
            "年来老顿逼，四月未觉暖。",
            "勉力更无念，已矣见此粲。"
        ],
        "title": "浴",
        "id": "810c1e03-6c29-4a35-9ca5-0c878154d1d6"
    },
    {
        "author": "李之仪",
        "paragraphs": [
            "乌延一挥手，岁月如奔流。",
            "谁知头半白，重见须双虬。",
            "面冷庞一铁，气雄吞九州。",
            "门庭外虽设，毫发终无留。",
            "此时可见者，如君实难求。",
            "人固不易亲，而我独见酬。",
            "半年话畴昔，论极非谬悠。",
            "但云置是事，可质为冥幽。",
            "功名本何为，入手如上钩。",
            "我每壮其言，心肯屡回头。",
            "别来已七月，怅望逾三秋。",
            "近闻复来此，只尺不相投。",
            "元戎奉天讨，知与造化谋。",
            "化城两驰突，直控咽与喉。",
            "乂斩万余级，少快姑蹔休。",
            "此锐且就养，彼生岂容偷。",
            "君谓乃吾射，含笑缠臂鞲。",
            "今秋取天祁，明年入兴州。",
            "遂复都护府，再见万里游。",
            "汾阳异世勋，子政如缀旒。",
            "未或便相袭，且作仲升侯。"
        ],
        "title": "第六郭将求诗久未暇今以寄之",
        "id": "19ca8c89-7933-46fe-a776-2a218cec2c35"
    },
    {
        "author": "李之仪",
        "paragraphs": [
            "灵台右鹑首，南北两山间。",
            "我来春未几，红叶绕斑斑。",
            "与君早相求，携手问两山。",
            "折花饮清泉，共此一日闲。",
            "君才真健敏，诗句如芝兰。",
            "娟好秀且静，馥郁若可餐。"
        ],
        "title": "送灵台尉徐舜举",
        "id": "4b62ecfe-4b02-488d-b512-e87e84afcf90"
    },
    {
        "author": "李之仪",
        "paragraphs": [
            "昨夜闻有赦，今朝遂得雨。",
            "天泽随君恩，一洒遍寰宇。",
            "彼玩尚逋诛，吾土久未还。",
            "皇灵实神谋，剪复笑谈间。",
            "峥嵘若化城，扫荡如破竹。",
            "开田一百里，得土千万族。",
            "不雨三四月，垄亩犹烧畬畬。",
            "祷祈略无应，居哭行叹嗟。",
            "岂知有此待，城就师振旅。",
            "上不辍板筑，下不妨野处。",
            "秋种盖未晚，及此壮者归。",
            "欢呼各着业，卖刀买耕犁。",
            "山头夜叱牛，山下妇亦斸。",
            "老稚旦出耘，勤劳莫归宿。",
            "待我土尽垦，俟尔日有余。",
            "归来笑相向，共乐生无虞。",
            "又闻赦书中，逋欠皆除免。",
            "更放一年租，其细及移变。",
            "天公固爱我，吾君岂违天。",
            "乃知父子间，事事必关连。",
            "野人语可书，使我喜不寐。",
            "谁谓彼无知，况欲迷向背。",
            "我歌本民言，未愧中兴诗。",
            "闻者足以戒，可是辙趋时。"
        ],
        "title": "赦到後雨遂大作",
        "id": "003522e5-bc07-4cc7-8756-70c80cfb4a21"
    },
    {
        "author": "李之仪",
        "paragraphs": [
            "岂复记佳节，饱食睡亭午。",
            "虽不负此身，倦听亦良苦。",
            "念初入此门，只作十日数。",
            "那知如忍炎，倏尔到角黍。",
            "本非来质秦，盖异行怨楚。",
            "端为城旦拘，独与缧绁语。",
            "深坑偶未埋，大镬仅逃煮。",
            "凈持诸愿力，妙地叩初祖。",
            "会当纵奔鹿，遂与搏猛虎。",
            "蹇余愧平生，何适非龃龉。"
        ],
        "title": "端午睡起和韵",
        "id": "2b3157db-7651-4f64-a808-c3164a47b600"
    },
    {
        "author": "李之仪",
        "paragraphs": [
            "向晚云骤合，雨点如车轮。",
            "入夜势转暴，对面语不闻。",
            "初疑坤轴裂，渐觉河海翻。",
            "倾注恣豪放，沟渎莫吐吞。",
            "平地忽五尺，呼叫均四邻。",
            "下堰上辄隙，东塞西遽奔。",
            "一身应百给，坐卧不得申。",
            "旦自秉锸刀，彳亍意已昏。",
            "念兹嗷嗷农，拱手过一春。",
            "入夏又将半，寸苗无宿根。",
            "祈祷备众伎，杳杳天九阍。",
            "饥殍漫狼藉，极目无烟村。",
            "及此滂沛泽，一洗疮痍痕。",
            "劳我敢有词，故喜气已温。",
            "置酒会宾客，耕辍翁语孙。",
            "尔年非可期，我责亦粗伸。",
            "欲赴固踊跃，感慨扃重门。"
        ],
        "title": "大雨",
        "id": "fd82543b-9b51-423a-a74a-87a35450a696"
    },
    {
        "author": "李之仪",
        "paragraphs": [
            "数日不吟语，已觉舌本强。",
            "熟处自难忘，是乃真苦相。",
            "帘空睡起足，物我两俱丧。",
            "举头见南山，依旧秃相向。",
            "解衣遶屋行，未巾已踉跄。",
            "翻书试遮眼，一抹如白浪。",
            "目足身所先，二者辄相抗。",
            "生理从可知，何用更惆怅。",
            "独有梁上燕，怜我本痴惷。",
            "时时作好语，似欲致劝奬。",
            "见尔初衔泥，生子已颉颃。",
            "而我犹未归，兹事固难谅。",
            "安用苦烟尘，无劳独凄怆。",
            "俯仰即陈迹，未易烦度量。",
            "一樽试有求，传来如鹊盎。",
            "顿味毒酒酷，猛釂投晚饷。",
            "倦怀岂复有，舌烂腹斗涨。",
            "抱薪救烈火，自取将谁让。",
            "夜分方半生，劣过逃属纩。"
        ],
        "title": "睡起",
        "id": "6660475a-eff3-4af3-8d5d-c68788921a8e"
    },
    {
        "author": "李之仪",
        "paragraphs": [
            "午睡不觉久，起坐独扪腹。",
            "眊矂相苦魔，眩瞀遂为族。",
            "永怀建溪春，偶尔得藏畜。",
            "品第虽非貂，犹胜狗尾续。",
            "虚堂无纤尘，百转纷击筑。",
            "破碾顿愕眙，屑纷随轮蹙。",
            "被褐而怀璧，凡眼真亵渎。",
            "聊资定碗黑，岂待无托绿。",
            "久闻城西角，有泉湛寒玉。",
            "名因所居传，廉惠纔可仆。",
            "殷勤持小罂，甘莹来一掬。",
            "蟹眼方转旋，色味相芬馥。",
            "迩来棘荆生，未易梨栗熟。",
            "一啜便超腾，庾愁空万斛。"
        ],
        "title": "试郭底泉和韵",
        "id": "1b1985d6-e7f0-47b5-bd44-c30809c057d6"
    },
    {
        "author": "李之仪",
        "paragraphs": [
            "今日起差晚，持课几到午。",
            "饥饱虽难医，荤酒且入务。",
            "脱粟快一饭，白眼视寰宇。",
            "固知等浮沉，要在极纤缕。",
            "聒耳林鸠嘷，举头梁燕乳。",
            "我亦尽轮回，何必高下数。",
            "缅怀故山中，泉石潄深坞。",
            "万壑响松风，千岩澄月露。",
            "胡为不归去，乃与朱墨侣。",
            "只记入门时，未有还家路。",
            "我生讵应尔，炳炳莫我顾。",
            "彼心岂易同，吾首莫易俯。"
        ],
        "title": "晚起和韵",
        "id": "ca847525-b47b-48a0-a553-3e53333ca6c0"
    },
    {
        "author": "李之仪",
        "paragraphs": [
            "岁月忽云徂，人事只如此。",
            "胡不及此时，斗酒劳邻里。",
            "有田半荒芜，有屋亦倾圯。",
            "强颜宾客後，毕竟如何尔。"
        ],
        "title": "读渊明诗效其体十首  其一",
        "id": "847d2a9a-9a33-498f-b0ee-fea4f323f7b1"
    },
    {
        "author": "李之仪",
        "paragraphs": [
            "渊明弃官归，议者见各别。",
            "去就须有名，岂独为卑亵。",
            "折腰分当尔，柴米岂无说。",
            "舍彼而处此，亦不苟自洁。"
        ],
        "title": "读渊明诗效其体十首  其二",
        "id": "c4b34b0e-4469-474a-804f-4289e986b8e9"
    },
    {
        "author": "李之仪",
        "paragraphs": [
            "扶疏草木长，兹时岂无情。",
            "未论身得去，想像心已清。",
            "童山久不雨，汤热气鬰蒸。",
            "遣怀一开卷，便觉凉风生。"
        ],
        "title": "读渊明诗效其体十首  其三",
        "id": "ba1a053e-fd76-4ff0-b8f2-352859985388"
    },
    {
        "author": "李之仪",
        "paragraphs": [
            "操檄乌延府，已复十五年。",
            "年当三十余，事事随精坚。",
            "非惟会兴灵，兼欲还幽燕。",
            "谁知今白首，狱吏辄差肩。"
        ],
        "title": "读渊明诗效其体十首  其四",
        "id": "9df76dd5-6feb-43d8-962f-e3a70a23d6af"
    },
    {
        "author": "李之仪",
        "paragraphs": [
            "晚来风稍回，渐见布阴云。",
            "乘时得尺雨，吾农实难勤。",
            "不愿生边地，报施岂无因。",
            "我虽不在事，未能忘戚欣。"
        ],
        "title": "读渊明诗效其体十首  其五",
        "id": "64083a04-c6d8-4415-b54f-70c8b6bf5ab9"
    },
    {
        "author": "李之仪",
        "paragraphs": [
            "用舍系临时，金玉与蒿莱。",
            "尘埃混瓦砾，燔燎参樽罍。",
            "何云长兴公，陈迹独归来。",
            "一跌竟不起，念之有余哀。"
        ],
        "title": "读渊明诗效其体十首  其六",
        "id": "36d4cb1f-e5ec-4fcb-be92-4ed1555c7065"
    },
    {
        "author": "李之仪",
        "paragraphs": [
            "我闻瘴疠地，去者无生还。",
            "吾凡三十口，归来尽颓颜。",
            "死生非人能，得丧亦非天。",
            "张毅与单豹，要之皆偶然。"
        ],
        "title": "读渊明诗效其体十首  其七",
        "id": "ce31562d-14dd-4282-ae94-55f7c361af72"
    },
    {
        "author": "李之仪",
        "paragraphs": [
            "朝从空儋出，莫逐頳颜归。",
            "既谢爨无烟，此外将何为。",
            "堂堂十六年，子孙反无依。",
            "莫作如是见，随遇聊差池。"
        ],
        "title": "读渊明诗效其体十首  其八",
        "id": "cad9fd04-2c76-48c0-b35e-b97ae7caa253"
    },
    {
        "author": "李之仪",
        "paragraphs": [
            "吾亦爱吾庐，此亦未为得。",
            "死即瘗路傍，要是不免或。",
            "随流认得性，有念乃吾贼。",
            "是以方丈间，千偈终一默。"
        ],
        "title": "读渊明诗效其体十首  其九",
        "id": "ced270f8-1a7b-4d20-ab60-b1fd8135035a"
    },
    {
        "author": "李之仪",
        "paragraphs": [
            "吾友傅子渊，每见常熙熙。",
            "人固莫我高，我固不人低。",
            "问其何因尔，我盖不自知。",
            "孰为第一义，只此是菩提。"
        ],
        "title": "读渊明诗效其体十首  其一○",
        "id": "4c7b7db8-4589-41f2-8227-9fc89d47514a"
    },
    {
        "author": "李之仪",
        "paragraphs": [
            "幻化如空花，建立等修竹。",
            "四海不离身，一笑长满掬。",
            "相逢亦何有，展转犹所独。",
            "攀缘过九上，圆顿系一宿。",
            "岁月屈身臂，到此非问卜。",
            "心清闻妙香，老句俱三复。",
            "何当会实际，超然发吾覆。",
            "未尔且逡巡，更待梨早熟。"
        ],
        "title": "乌牙义禅师退居金陵与予有都城之旧能诗喜说修养年七十余貌类三四十许人以诗道旧因次韵报之",
        "id": "95481648-83f7-4a2d-a625-9ebc35c4b133"
    },
    {
        "author": "李之仪",
        "paragraphs": [
            "五云会中天，众山如朝宗。",
            "相臣夙有约，标神期此宫。",
            "傍有洞天接，面直积金峰。",
            "常言五百间，斯地将修崇。",
            "废兴果冥符，变化如云龙。",
            "缅怀祥符後，天意固莫穷。",
            "一言不可复，此兴犹未终。",
            "知国如知葬，尤难邀此翁。"
        ],
        "title": "五云观",
        "id": "4b93c8b5-b43f-4f41-903b-6509d2e70e77"
    },
    {
        "author": "李之仪",
        "paragraphs": [
            "鸿禧已不凡，崇寿气尤古。",
            "经始天监谋，余力保大举。",
            "十围人何在，乌鹊尚如睹。",
            "井泉翳荆棘，像设半尘土。",
            "视今犹视昔，一笑纔仰俯。",
            "有媿所坐峰，安得参鹤羽。"
        ],
        "title": "崇寿宫梁昭明太子修行之地",
        "id": "83b1f563-986d-47b8-a3d1-7d500e3f4f2c"
    },
    {
        "author": "李之仪",
        "paragraphs": [
            "取迳辄林莽，得地三尺余。",
            "名曰喜客泉，客至如涌珠。",
            "初惊一穗起，逡巡周四隅。",
            "酌之甘胜酝，瀹茗尤敷腴。",
            "物理不可诘，感叹常踌躇。",
            "于焉知福地，未易世眼拘。"
        ],
        "title": "喜客泉",
        "id": "51d1fac7-c96b-4165-a9d1-11ca439d5cf4"
    },
    {
        "author": "李之仪",
        "paragraphs": [
            "泓渟宿寒藻，正占山一曲。",
            "平时常湛然，抚掌珠可掬。",
            "喜怒去千里，气类若相属。",
            "如何辄示异，乃尔分迟速。",
            "霜风鼓橐钥，岩树响丝竹。",
            "语出若有答，路转疑绝续。",
            "幽寻力恨短，博采日苦促。",
            "便拟寄无余，舍策遂留宿。"
        ],
        "title": "抚掌泉",
        "id": "bc7ba427-0aa6-46f6-afe8-5483fc1cdbce"
    },
    {
        "author": "李之仪",
        "paragraphs": [
            "白鹤不复见，荒台煨烬余。",
            "昔时三茅君，鹤驾常相于。",
            "一岁许一会，此地几其庐。",
            "倏然自一境，历揽莫与俱。",
            "兄弟两羽人，玉骨太古须。",
            "烧丹云未暇，弹琴聊自娱。",
            "日伫驾鹤来，夤缘参玉虚。",
            "身世久已忘，况复话里闾。"
        ],
        "title": "白鹤观",
        "id": "b8f7c9e3-cddc-4e2b-8f7b-16b550f18ec1"
    },
    {
        "author": "李之仪",
        "paragraphs": [
            "强臣欲窃命，九锡乃所僭。",
            "奈何得道人，亦复有此念。",
            "是非固不同，等欲示其渐。",
            "石地凿龙趺，穹载极该赡。",
            "漫灭半可读，以足表龟监。",
            "名存物何在，遗制不少欠。",
            "帝意岂无谓，人事徒妄占。",
            "何适非偶然，随遇始弛担。"
        ],
        "title": "九锡庵",
        "id": "19a02860-9abb-4425-89d8-19d70a6f2539"
    },
    {
        "author": "李之仪",
        "paragraphs": [
            "洞天名此山，于此实第八。",
            "东将秦岳连，西与岷峨轧。",
            "磴道端可通，足亦若相戛。",
            "我欲踵其武，苔径特见滑。",
            "屡试辄复却，宛似物初遏。",
            "周行半天下，是等三四阅。",
            "有无终可疑，雷同惭小黠。",
            "退之固颉顽，桃源盖强说。",
            "卒谓武陵传，何殊眼着楔。",
            "孔子亦猎较，此理信难辍。"
        ],
        "title": "华阳洞天",
        "id": "aa3df646-5380-4af2-9ab0-22c2f9daff63"
    },
    {
        "author": "李之仪",
        "paragraphs": [
            "白发不我贷，青山亦世情。",
            "斧斤借羡力，遂易当时名。",
            "吹箫人可想，有念应难平。",
            "从兹定相忘，那更随戏成。",
            "松门插天半，竹迳梳晶荧。",
            "所期茅茨永，丹碧岂愿营。",
            "含凄振落日，拊事悲颓龄。",
            "吾生傥与归，境界滋光明。"
        ],
        "title": "玉箫庵今名天圣庵",
        "id": "c9fccc45-e005-45bb-a319-e970eb37effd"
    },
    {
        "author": "李之仪",
        "paragraphs": [
            "山云自往来，人事久萧索。",
            "谁为插小松，记此常栖泊。",
            "坡陀披浅麓，窈窕带远壑。",
            "着书方呻吟，谁与会所乐。",
            "鸾凰耿莫追，岁月俨如昨。",
            "隠约玉箫声，憔悴金匕药。",
            "风来万籁奏，一笑竟难约。",
            "尚友徒此心，相期在寥廓。"
        ],
        "title": "陶隠居书堂",
        "id": "a6ba486a-e633-4cdf-94cb-056ef2c3b862"
    },
    {
        "author": "李之仪",
        "paragraphs": [
            "古人偏爱竹，种不虚一席。",
            "相将共忘年，敢惮培且植。",
            "君家占何方，容易来秀色。",
            "薙草出明轩，翛然耸修碧。",
            "剪梢畏风摧，留叶期凤食。",
            "从兹两茧足，闭户忘所适。"
        ],
        "title": "比部文承制移竹赠初秀才尧民有诗因次其韵  其一",
        "id": "3faeaa20-1c56-4e5e-be3a-453fa84426c1"
    },
    {
        "author": "李之仪",
        "paragraphs": [
            "增筑贵坚厚，抨绳避欹侧。",
            "朝灌暮复压，深虞枯易得。",
            "劲节既能主，百蠹遂为客。",
            "风微吟疏簧，日永齿客屐。",
            "此况倘可期，吾甘事潜默。",
            "晋人知自完，皎皎良未息。",
            "不材谢纷纭，斯言愧安国。"
        ],
        "title": "比部文承制移竹赠初秀才尧民有诗因次其韵  其二",
        "id": "ff617b1d-7b4b-4783-bcec-c815c8ab6767"
    },
    {
        "author": "李之仪",
        "paragraphs": [
            "黄昏促征鞍，别酒已沾醉。",
            "风威危破腊，雪意欲着地。",
            "超然气类人，送我奄独至。",
            "悬知必如此，恐终欲弗类。",
            "平生昧归宿，恍若得所诣。",
            "胡床十余语，彷佛京口例。",
            "此言固近俳，要之不无谓。",
            "觉梦犹在马，解鞍定何地。",
            "百年谁见宰，一己乃许事。",
            "缱绻儿女情，回首端自愧。"
        ],
        "title": "离颍昌张圣行独出城相送",
        "id": "3294ab62-ce0b-458d-afd6-2d51f71247bc"
    },
    {
        "author": "李之仪",
        "paragraphs": [
            "冥行眼忽明，乃是到临颍。",
            "倦马倚风嘶，冻仆望门逞。",
            "初非敢此期，势逼岂容倾。",
            "是身虽无难，从者固当省。",
            "主人颇料理，灯烛分炯炯。",
            "炽炭解噤颐，重帷护寒领。",
            "招魂几剪纸，感惠非尚褧。",
            "粲然一笑开，那复嗟断梗。",
            "我生且莫落，随遇辄自警。",
            "转盼已归空，区区徒画餠。"
        ],
        "title": "夜投临颍陆周仲馆待甚悉",
        "id": "8bb40c52-8982-4274-a8c7-db4cfd1befd5"
    },
    {
        "author": "李之仪",
        "paragraphs": [
            "纔冬即欲雪，酝酿非不久。",
            "旅馆黄昏风，半夜忽如昼。",
            "天公时嚯戏，不在我先後。",
            "儿心见期心，咫尺弗得就。",
            "密洒良未已，兀坐几忍灸。",
            "遂令相逢心，感慨若奔辏。",
            "红炉惨无光，短气犹发馏。",
            "况兹严报本，供卫何所售。",
            "风威果能神，排斥勿宿留。",
            "非独寸草荣，万里同锦绣。"
        ],
        "title": "明日阻雪不得行盖冬至前一日也",
        "id": "dc3cc3fe-e304-4196-a8be-e81768a3e840"
    },
    {
        "author": "李之仪",
        "paragraphs": [
            "早饮欲过午，感此去路遥。",
            "解衣酒家床，主人喜相招。",
            "逡巡出饾饤，劝我饮一瓢。",
            "举手谢殷懃，宿酲犹未消。",
            "报言雪满野，征辔相无聊。",
            "何如酩酊去，更可忘今朝。",
            "年来颇解官，径欲随所邀。",
            "端愧五浆期，未觉羣心摇。",
            "偷薄日益窘，妙论轻鸿毛。",
            "何当受一廛，醉倒同渔樵。"
        ],
        "title": "三家店主人劝饮",
        "id": "6a02c733-923c-42b0-9953-d1a958b4c6b9"
    },
    {
        "author": "李之仪",
        "paragraphs": [
            "清晨得君书，远意来吴中。",
            "开缄一见面，顿觉百虑空。",
            "书词若萧屑，怪我情不通。",
            "我岂逐物者，君亦如冥鸿。",
            "便当永相忘，何计騧与骢。",
            "闻君奋钤槌，喝下分华戎。",
            "晚鱼会千指，一一麻中蓬。",
            "朝参月破牖，暮请灯在笼。",
            "坐令万折异，沛然俱向东。",
            "缘契乃如此，想见圭璧丛。",
            "胡为特垂手，千里寻庞公。",
            "庞公无伎俩，只这是家风。",
            "复如多闻师，亦在兜率宫。",
            "人间最胜处，何必颜如童。",
            "会当谢朝谒，烂漫游无穷。"
        ],
        "title": "得常州感慈邦长老书求诗兼寄邻老",
        "id": "7fcc542f-e261-4184-ad61-fa1601e93aac"
    },
    {
        "author": "李之仪",
        "paragraphs": [
            "元丰初得君，赐袍色可摘。",
            "雍容戎马间，爽气凌秀色。",
            "十年不相逢，颔须已有白。",
            "京尘化人衣，岁月动阻隔。",
            "夏屋如深山，排日许连席。",
            "坐中多可人，一笑每堕帻。",
            "人皆指为夸，我辈日所惜。",
            "于今已三见，爽气若初得。",
            "同言胡乃尔，前致作娇客。",
            "边城久不雨，旱气几烁石。",
            "俯仰数刻间，咫尺便南北。",
            "寄声不敢辄，问讯莫我获。",
            "但问深闭门，鸱坐较定力。",
            "双林旧家风，庞老真消息。",
            "莫作分别想，认子却为贼。",
            "造门会有日，聊复铦戈戟。",
            "准拟诘朝见，无或但坚壁。"
        ],
        "title": "寄何德固",
        "id": "563ab523-b9c1-4e8e-8b8b-bcc96f980aa5"
    },
    {
        "author": "李之仪",
        "paragraphs": [
            "依依梁间燕，终日密相对。",
            "本不欲尔期，何为尚此会。",
            "得非缘所遭，又恐意有在。",
            "飞来复飞来，好语如湍濑。",
            "我亦强维絷，尔岂知向背。",
            "万事杳霭间，一笑沉吟外。",
            "玄妙第一义，为尔降障碍。",
            "卷帘见天下，始信物有大。"
        ],
        "title": "燕子和韵",
        "id": "9bd53b11-547b-46fe-8cba-4a1f2b79bc29"
    },
    {
        "author": "李之仪",
        "paragraphs": [
            "酾水投过日，佳思生襟裳。",
            "缅怀江上笛，相游共胡床。",
            "星月弄疏明，草木来远香。",
            "所得亦饷尔，端能谢炎凉。"
        ],
        "title": "次韵方叔晚过湖上时积雨新霁夜色如昼传闻余有兴元之命",
        "id": "202f2c7e-0ccb-4a45-9743-5d3bdaf15c35"
    },
    {
        "author": "李之仪",
        "paragraphs": [
            "萧然傲环堵，心性懒衣裳。",
            "匝坐定何许，井井书满床。",
            "我每不欲去，鼻观无尽香。",
            "未始有寒暑，彼哉自炎凉。"
        ],
        "title": "方叔并用前韵复继之",
        "id": "b5749c65-7cad-4f94-9103-f8fd412e93b8"
    },
    {
        "author": "李之仪",
        "paragraphs": [
            "日日不离山，爱山终不厌。",
            "因地端有来，及此若尚欠。",
            "当轩出巑屼，昏膜遽效砭。",
            "枝撑檐楹窄，明灭烟云蹔。",
            "幽禽时一鸣，隠约隔天堑。",
            "早闻羣玉峰，世境未易占。",
            "却应三昧力，易致兹可验。",
            "便拟绝高深，两足恐不赡。",
            "幻化浪攀缘，胶扰窘囊槛。",
            "会须揖清风，方暑对枕簟。"
        ],
        "title": "句容澄上人羣玉轩求诗",
        "id": "89e0dfe4-5321-4c00-8364-d6118d2a2145"
    },
    {
        "author": "李之仪",
        "paragraphs": [
            "我初游丛林，得人如满月。",
            "细披云雾间，桂影若可掇。",
            "旋转二十年，相半分会别。",
            "暮途喜可掬，妙语等冰雪。",
            "告我第一义，光艳忽振发。",
            "老魔俱辟易，善类随击拂。",
            "是真万里足，一举安能辍。",
            "径山光蹔韬，夜气尤昭彻。",
            "异时摩聊老，荐藉意甚切。",
            "子果识至人，指顾石必裂。",
            "出我连城珍，郊庙冠前列。",
            "无令刖足翁，二献文为拙。"
        ],
        "title": "送忠禅老诣径山请普觉住天宁万寿新剎",
        "id": "03ed605d-68a6-4963-b6d5-db04fadc9a35"
    },
    {
        "author": "李之仪",
        "paragraphs": [
            "东坡在黄州，饮酒只饮湿。",
            "我今又过之，酾浆如虀汁。",
            "平生不喜酒，兴来且莫絷。",
            "长虹偶尔放，因复投一吸。",
            "入口舌欲脱，下咽虫争泣。",
            "熇熇腹将裂，窣窣泪莫裛。",
            "顽涎杂血唾，心悸如鼓集。",
            "卓尔无一事，荆棘强自入。",
            "主人固好饮，宿兴亦素缉。",
            "如何似见毒，使我卧复立。",
            "彷徨日欲落，稍宽困眼涩。",
            "梦觉天未明，齿颊犹习习。",
            "是邦居不非，奈此掩弗及。",
            "昔闻禁酒国，今见毒酒邑。",
            "作歌寄一笑，倦闷聊救急。"
        ],
        "title": "因服药饮酒一盏",
        "id": "d7add721-528d-49bb-a179-737f81a1d0cd"
    },
    {
        "author": "李之仪",
        "paragraphs": [
            "百年观不足，一日乐有余。",
            "况兹夏日长，而与君子俱。",
            "号呶谢呼笑，谈论皆诗书。",
            "门外方烁石，坐上如冰壶。",
            "仰怀冥冥鸿，俯愧戢戢鱼。",
            "我老百不堪，嗜好终蒲葅。",
            "殷勤相得心，黄昏尚踌躇。",
            "追随自此始，莫厌频招呼。",
            "何必得美酒，然後可将须。"
        ],
        "title": "大暑不可逃偶携数友过湖上因咏老杜槐叶冷淘句凡十人以君王纳凉晚此味亦时须得须字",
        "id": "7557e814-3686-4cd4-8cac-ac8e03ecd4b4"
    },
    {
        "author": "李之仪",
        "paragraphs": [
            "密雪不着地，朔风暖如春。",
            "天公岂无心，慰此东归人。",
            "吾人晚相投，每见每更亲。",
            "踰年稻粱俱，未觉旦暮频。",
            "欲识分浅深，荡荡风中云。",
            "问其美如何，表里无缁磷。",
            "深湛子云默，高广太丘真。",
            "汲汲惜日短，奄兹奉离樽。",
            "莫辞十分斟，酒薄情则醇。",
            "庶几一举尽，泾渭从此分。",
            "万里自咫尺，百岁均埃尘。",
            "行人定向识，他年期问津。"
        ],
        "title": "张圣行解官入京僚友饯别分韵劝酒得醇字",
        "id": "3b16d89f-cca5-4796-95dc-62f22dd1cecf"
    },
    {
        "author": "李之仪",
        "paragraphs": [
            "十年不相见，一见情愈亲。",
            "执手语半塞，但觉频沾巾。",
            "别来事多矣，未易咫尺论。",
            "感君冒雨归，知君意弥敦。",
            "邀我过其庐，灯火如春深。",
            "金碧炫境界，怳然惊一新。",
            "为我时置浴，仍为加柈飧。",
            "止我腹中饥，振我衣上尘。",
            "何劳强剪纸，已复收断魂。",
            "漆炉接膝坐，软语尤殷勤。",
            "闵我忧患余，漂泊纔此身。",
            "劝我葬且居，生死相与邻。",
            "清晨陟高座，四众如云屯。",
            "展转叙契阔，博辨河海翻。",
            "句句不妄发，信矣灵岩孙。",
            "岁暮能几何，缱绻谁我温。",
            "非君美无度，泾渭那更分。",
            "相期在来日，击节徒谆谆。"
        ],
        "title": "常州感慈邦老相遇甚款聊复申叙",
        "id": "8e590393-f364-4985-b74e-98803e19a92e"
    },
    {
        "author": "李之仪",
        "paragraphs": [
            "蹈雪入窈窕，蓊蔚如深春。",
            "左右无佳色，老绿不改新。",
            "小愒茅茨下，园翁叙殷懃。",
            "主人谓此翁，好事绝等伦。",
            "养生惟养花，种种皆躬亲。",
            "每到二三月，烂漫如锦茵。",
            "问翁何所有，品目如何分。",
            "翁云世间本，搜采无遗根。",
            "牡丹三万株，兼取洛与陈。",
            "芍药扬州来，密密搀鱼鳞。",
            "杂花极目是，浩不知涯津。",
            "四序更代谢，颜色常相因。",
            "我适来非时，犹得聊逡巡。",
            "约翁待花开，许我论主宾。"
        ],
        "title": "子重相率游任园",
        "id": "b172ffa3-f4ff-4163-aa43-98010a9e7f04"
    },
    {
        "author": "李之仪",
        "paragraphs": [
            "老鹤志千里，候虫戒三秋。",
            "此理定如何，宛在水中洲。",
            "我师南荣去，生从知北游。",
            "岁暮良鲜欢，不如狐首丘。",
            "寒灯伴岑寂，河汉窗间流。",
            "缅怀双白璧，路断水悠悠。",
            "摩诘颇解事，好语供我求。",
            "坐令不可遣，奄然随遇收。",
            "归程只旦暮，妙义思赓酬。",
            "君谓我辈人，吾匪斯人俦。",
            "且将有限力，相与穷深幽。"
        ],
        "title": "独坐有怀张圣行王成伯偶读摩诘诗因借其韵",
        "id": "d5e1fb3e-7ef6-4554-a09a-ad09b98f7ac2"
    },
    {
        "author": "李之仪",
        "paragraphs": [
            "半夜一濯雨，断梦失炎蒸。",
            "汗甑不复鼓，蚊雷为之停。",
            "逡巡万窍号，破窗风如倾。",
            "絺帷强主宰，庭砌已满盈。",
            "极护老稚奔，欢呼闾里情。",
            "但觉万里返，浩荡随沧溟。",
            "掠眼纔闪烁，劈耳俄掀轰。",
            "岂暇计飘溺，且护婴儿惊。",
            "小休月在户，却视斗挂甍。",
            "唧唧与啾啾，次第先秋鸣。",
            "粤从腊雪後，旱魃苦自明。",
            "焦枯病三农，芽田不滋荣。",
            "陇亩半坼裂，几席饶蝇虻。",
            "端若一大难，眊焉犹宿酲。",
            "点我读书灯，凉宵聊与征。",
            "庶几简牍中，暂寓蛮触争。"
        ],
        "title": "久旱湫舍殆不可遣免一夕雷雨忽作",
        "id": "4728aa52-ac16-4635-92bd-7b26b777cc84"
    },
    {
        "author": "李之仪",
        "paragraphs": [
            "边州守御谢沈机，独喜身闲是道师。",
            "狱吏难堪非素料，病怀无计复何辞。",
            "空惭南郡三家学，頼有东坡一集诗。",
            "永日风埃惟惬睡，到头不比在家时。"
        ],
        "title": "读东坡诗",
        "id": "3a8e2a86-117e-418f-b5d5-356e0696477c"
    },
    {
        "author": "李之仪",
        "paragraphs": [
            "矩不成方圆不规，倦途谁与相多仪。",
            "门深不拟睡教熟，舌强犹防语或知。",
            "无事且寻黄面老，关心休问碧云姿。",
            "此身未必终如此，长日犹吟十首诗。"
        ],
        "title": "次韵见寄  其一",
        "id": "c426e68f-742f-4f8b-96cb-54d9e5bab02e"
    },
    {
        "author": "李之仪",
        "paragraphs": [
            "东坡流落坐多言，我欲无言亦未全。",
            "好辨悬知非获己，力行到底信为贤。",
            "抱琴有味无彭泽，沽酒何妨问玉川。",
            "只拟饮呼出门去，强麋置网岂当然。"
        ],
        "title": "次韵见寄  其二",
        "id": "55e9e3ac-09c4-4464-b62c-0db3d6443a2d"
    },
    {
        "author": "李之仪",
        "paragraphs": [
            "常恨官居如传舍，爱君池馆葺初成。",
            "偶同罪垢归无计，聊喜私巢得蹔营。",
            "辟户开窗留晚日，栽花引水趁心情。",
            "此身何处不可老，况有吾人似弟兄。"
        ],
        "title": "罢官後旋营居舍寄赠存之",
        "id": "aafd76de-df09-49b1-a6c6-3678beef9a3a"
    },
    {
        "author": "李之仪",
        "paragraphs": [
            "东西南北为谁忙，蔡泽噤吟旧笑唐。",
            "路断不妨频打睡，心清何必更烧香。",
            "寻思有似黄州味，潦倒休嗟白发郎。",
            "近免竹筒拘月费，主人时亦破悭囊。"
        ],
        "title": "次韵见问",
        "id": "ef0cf75f-c179-465d-b2e2-54e807707fc7"
    },
    {
        "author": "李之仪",
        "paragraphs": [
            "睡余落莫肘难支，节物依然我自衰。",
            "已悟龙蛇终不爽，何须龟筴强稽疑。",
            "孤怀佛语虽能遣，归路佳人已叹迟。",
            "共吊沉湘无数日，却嗟轻负习家池。"
        ],
        "title": "五月旦日",
        "id": "30964391-e696-4dcc-9800-6bce563f3038"
    },
    {
        "author": "李之仪",
        "paragraphs": [
            "晚来又有数点雨，声入乡人拭泪中。",
            "渐喜浓云初蔽日，只愁深夜却回风。",
            "闵怜焦槁非无意，祈祷精虔信有功。",
            "闻不茹荤几两月，使君忧乐与民同。"
        ],
        "title": "晚雨寄泾州刘晦叔",
        "id": "830cf5fe-9906-46b6-a785-aebd915dda30"
    },
    {
        "author": "李之仪",
        "paragraphs": [
            "彩丝百缕纫为佩，艾叶千窠结作人。",
            "散诞何妨儿女戏，漂流不觉岁时新。",
            "清歌尚记书裙带，旧恨安能吊放臣。",
            "角黍粉团矜节物，一樽聊与寄逡巡。"
        ],
        "title": "端午  其一",
        "id": "8cccd00f-322c-4eaf-a87b-235bc85eff82"
    },
    {
        "author": "李之仪",
        "paragraphs": [
            "曾约佳人端午归，又期僚友面南池。",
            "谁知犹阻重门锁，未拟轻为故国悲。",
            "九节菖蒲应好在，十围樗木正相宜。",
            "微行细约宁忘我，却话今朝会有期。"
        ],
        "title": "端午  其二",
        "id": "815a2ec3-b0e7-4677-aaf6-bdaf73fd0ee2"
    },
    {
        "author": "李之仪",
        "paragraphs": [
            "嘉陵江水接天流，州据江流最上游。",
            "忆昔练衣随跋马，而今白发任虚舟。",
            "庆门誉望闻来久，塞路殷勤得暂酬。",
            "见说明朝却西去，长亭挥手恨无由。"
        ],
        "title": "傅子昌归兴州",
        "id": "5414340b-891a-4d10-a391-95e03e2c32f5"
    },
    {
        "author": "李之仪",
        "paragraphs": [
            "何郎本是风尘外，平日仍同般若因。",
            "有底新来便如此，定缘无事不相亲。",
            "熏莸何得同薝卜，简洁安能别孟津。",
            "会借天河三级浪，终须流出旧精神。"
        ],
        "title": "余入院二十日相知往往寄声相劳独何德固寂然无闻",
        "id": "2a13134e-45a1-4218-9419-0566790b2797"
    },
    {
        "author": "李之仪",
        "paragraphs": [
            "等闲相见即相亲，冉冉风流一段春。",
            "未论典刑思旧德，便知材业是当仁。",
            "他年鸡黍情无限，此日词章笔有神。",
            "落尽节旄毡未压，疾风劲草定何人。"
        ],
        "title": "留别子渊",
        "id": "27079153-7c26-46ff-b5b5-44c4169e814b"
    },
    {
        "author": "李之仪",
        "paragraphs": [
            "我诗易得君休叹，君节难攀我自知。",
            "问会但嗟归有日，奏功方看独先时。",
            "箫笳部曲催骄马，绵绣山川入彩旗。",
            "莫讶黄金偏满手，平生□□是男儿。"
        ],
        "title": "送冯子庄赴秦州将官述其督诗之语以广篇首",
        "id": "fc9277d0-997b-4774-b9a9-695da8a437a4"
    },
    {
        "author": "李之仪",
        "paragraphs": [
            "五月相将又下旬，依前深院度黄昏。",
            "频看岭路占家信，旋兀帘旌作燕门。",
            "抖擞衾裯防垢秽，湔除蚤虱断儿孙。",
            "不因肉食脾难磨，且欲从今习菜根。"
        ],
        "title": "重治寝榻更衣蔬食",
        "id": "ef888b8d-550a-42e5-8472-a154ea00134b"
    },
    {
        "author": "李之仪",
        "paragraphs": [
            "悬知昨过邻家馆，更挽明珰间玉钗。",
            "虽喜黄姑论隔岁，偶陪摩诘事长斋。",
            "啸歌未阕云间接，鶑燕难逃席上猜。",
            "预怅醒醒独回马，何如为赋酒如淮。"
        ],
        "title": "周臣约过景裕第会饮先寄此诗卒章因以投诚也",
        "id": "35b032a2-316c-467e-a9f1-630009cec84b"
    },
    {
        "author": "李之仪",
        "paragraphs": [
            "隠居何必在山岩，境界全归指顾间。",
            "能把轩裳为外物，便应风月胜酡颜。",
            "地连紫禁千重邃，石绕清泉五色斑。",
            "从此梦魂犹可到，定知衰废不容攀。"
        ],
        "title": "次韵题隠居岩",
        "id": "c48de2db-8cf9-43c7-8266-e1f80645da33"
    },
    {
        "author": "李之仪",
        "paragraphs": [
            "林泉废疾固难除，杳杳觚棱寄梦余。",
            "已到东山知不免，须由北海本来疏。",
            "功名漫笑乘轩鹤，事业终归种树书。",
            "闻道江楼巢已稳，未应长铗叹无鱼。"
        ],
        "title": "次韵见怀",
        "id": "50584e2c-98e3-47f4-b705-9323bb5c2d55"
    },
    {
        "author": "李之仪",
        "paragraphs": [
            "天时人事不相寻，遽食蒸豚废古吟。",
            "谁感亲颜前约短，常知圣日後缘深。",
            "风云亹亹天边路，霜露愔愔壁上琴。",
            "我亦临风频拭目，看悬金印到山林。"
        ],
        "title": "次韵病起",
        "id": "31635aa6-38c5-4f7d-937c-d83cb9478d7c"
    },
    {
        "author": "李之仪",
        "paragraphs": [
            "一逢佳节一消魂，青彻江山绿满园。",
            "又把锄犁聊自遣，却嗟身世独难论。",
            "三钟切幸资三径，九奏时犹梦九门。",
            "胜处何能偏见忆，便应佳思袭香荪。"
        ],
        "title": "次韵子椿见寄",
        "id": "e5a3b8c0-a40d-4e89-9006-5cde89bd57ab"
    },
    {
        "author": "李之仪",
        "paragraphs": [
            "海岳仙人不我期，碧云幽恨独心知。",
            "坐间优孟已难别，笔下羊欣更出奇。",
            "自是人才空立异，当知臣叔本非痴。",
            "重轻到了存公议，挥扇何劳强执葵。"
        ],
        "title": "次韵子椿同关圣源吴思道赠董无求有怀米元章",
        "id": "fe0347c4-67fa-4b14-b90e-e793ca77e812"
    },
    {
        "author": "李之仪",
        "paragraphs": [
            "王门平昔早相求，几向樗亭得趣幽。",
            "从别风光应似旧，每怀胜丽只搔头。",
            "麈毛抗论倾终日，玉指挼花泛晚秋。",
            "老尽邹阳还忆否，密移空自感藏舟。"
        ],
        "title": "次韵思道子椿题仲强樗亭",
        "id": "fd9c9285-69fd-4e84-a631-642115c7da47"
    },
    {
        "author": "李之仪",
        "paragraphs": [
            "重阳曾记客京埃，江国相逢又七回。",
            "感旧只如春梦断，登高未许壮心摧。",
            "方嗟陈迹何时见，底事新诗到眼来。",
            "便好扶携披节物，犹胜落木对空罍。"
        ],
        "title": "次韵子椿九日登高见怀兼呈君俞相约寻春",
        "id": "f92b924c-0829-4362-a161-2652450dbb6b"
    },
    {
        "author": "李之仪",
        "paragraphs": [
            "何劳楚些为招魂，是处春风似僻园。",
            "可复京尘难共乐，却应江月要深论。",
            "灯花昨夜占行馆，鹊语今朝报里门。",
            "想见慈颜问行李，一樽浮蚁侑芳荪。"
        ],
        "title": "次韵关圣源送董无求",
        "id": "9a11a1f4-d184-4566-b75d-b83e34966147"
    },
    {
        "author": "李之仪",
        "paragraphs": [
            "羡门不见见安期，流水高山独我知。",
            "门径踏穿行复尔，灵丹救活信能奇。",
            "换虽得辨纔三纸，借恐终还是两痴。",
            "不用艰难成发冢，红楼亲共赋烹葵。"
        ],
        "title": "次韵圣源无求兼怀元章",
        "id": "87ae87d9-de24-4fbf-8b43-45d91d545a9b"
    },
    {
        "author": "李之仪",
        "paragraphs": [
            "骯脏从来不易俦，低徊身世亦悠悠。",
            "离羣断雁虽难偶，得两明珠岂待求。",
            "强挹余尘时琢句，问寻陈迹自经丘。",
            "清时醉尉知何在，似是人多识故侯。"
        ],
        "title": "次韵思道送董无求兼寄思道",
        "id": "c78cc12e-8a6d-468f-91e6-fbdc88da3b54"
    },
    {
        "author": "李之仪",
        "paragraphs": [
            "又听村村腊鼓鸣，年丰物阜庆清平。",
            "星霜陡觉岁华晚，时序祇伤今古情。",
            "装景雪花飞点点，催诗云叶乱英英。",
            "自惭伏腊尤多误，和语烦公子细评。"
        ],
        "title": "和人腊日",
        "id": "99f4940b-630a-44fd-a7be-e9ed38ebb37d"
    },
    {
        "author": "李之仪",
        "paragraphs": [
            "江左风流不乏人，能将佳思洗埃尘。",
            "坐中炜烨当时士，庭下扶疏上古椿。",
            "日永清阴怒鹏翼，月明翠影闹龙鳞。",
            "云泥路绝无由到，犹欲乘槎一问津。"
        ],
        "title": "题寿椿轩",
        "id": "80fb58a9-06c8-4fe6-8a05-053cb89a9395"
    },
    {
        "author": "李之仪",
        "paragraphs": [
            "蹭蹬生涯可否间，强扶衰绪欲观澜。",
            "蓬生虽托麻方直，器就宁嗟木是蟠。",
            "晚寄乡闾端有谓，时容鸡黍共论欢。",
            "连城未荐难为璞，莫与坚珉一眼看。"
        ],
        "title": "次韵米元章",
        "id": "018f68cd-d009-4832-bc50-ca512273eced"
    },
    {
        "author": "李之仪",
        "paragraphs": [
            "异乡流落十三年，老日从谁寄往还。",
            "久叹断蓬飘世外，忽惊连璧下云间。",
            "生涯已约同他日，词笔端能慰蹔颜。",
            "准拟新秋便相见，为君终日倚柴关。"
        ],
        "title": "仲春季泽远来相访感往念今怅然有怀",
        "id": "672680a6-a404-4317-bd5c-005b3fd15207"
    },
    {
        "author": "李之仪",
        "paragraphs": [
            "经年问疾漫持想，今日登轩念自空。",
            "不能碌碌遽如许，定应剪剪将无同。",
            "人喧渡口似瓜步，木落沙头疑渚宫。",
            "莫辞眼力徧沙界，回首腊尽还春风。"
        ],
        "title": "书王子重闲轩壁",
        "id": "adaa6174-7214-4f07-8246-81a30d96c11f"
    },
    {
        "author": "李之仪",
        "paragraphs": [
            "窣堵波寒对水东，坐来初报夕阳钟。",
            "回环桑柘疑无际，咫尺云烟隔几重。",
            "听讲有心陪寂寞，杖藜何日许从容。",
            "主人境界诸缘尽，应笑规规着画龙。"
        ],
        "title": "同子重望长芦寺",
        "id": "45b61d72-6554-404e-a804-3cba7df34062"
    },
    {
        "author": "李之仪",
        "paragraphs": [
            "行来思住觉城东，粥饭随缘早晚钟。",
            "安得心田荒万有，便惊眼界失千重。",
            "笑谈喜接真摩诘，衰病休嗟老曼容。",
            "馊饮残羹应不惜，聊分水墨为成龙。"
        ],
        "title": "陪子重游长芦寺",
        "id": "88f90148-cc1d-4d12-ad90-c627dab35f38"
    },
    {
        "author": "李之仪",
        "paragraphs": [
            "应供都城今几春，屡陪香火是前因。",
            "偶来清瀵堤边住，重见东林社里人。",
            "青眼略容谈近事，白头同喜得闲身。",
            "自言此去寻思大，便好乘时继後尘。"
        ],
        "title": "德山方老退院索诗送行即席口占",
        "id": "b28f94ef-c583-4068-959a-237e060f1e1d"
    },
    {
        "author": "李之仪",
        "paragraphs": [
            "新春穷巷几伤嗟，联璧俄来照蔀家。",
            "意厚旋倾新酿酒，眼明初见未开花。",
            "百寻自是松难老，什袭终惭玉有瑕。",
            "便觉赋成无用处，漫劳憔悴叹长沙。"
        ],
        "title": "朱伯宣才英昆仲见过曲相慰藉因留饮得花字",
        "id": "429d0dbf-b1e4-4ddf-8273-f776f81eff6e"
    },
    {
        "author": "李之仪",
        "paragraphs": [
            "六凿相攘不蹔休，超然谁复与天游。",
            "酰鸡瓮里自歌舞，野马窗间空赘疣。",
            "妙境果从拈处得，生涯须向个中求。",
            "逢场作戏由来事，可笑区区问髑髅。"
        ],
        "title": "题僧道符天游斋",
        "id": "941054d4-f95e-48f7-bb27-8b56b887316a"
    },
    {
        "author": "李之仪",
        "paragraphs": [
            "老恋穷年怯五更，可堪爆竹响新声。",
            "但惊灯火如残梦，岂有心情敌後生。",
            "饧竞胶牙空对白，酒期分岁独怜清。",
            "赐袍应有天香在，想见明朝奉九成。"
        ],
        "title": "除夜寄王性之",
        "id": "9b9845d0-890b-4a2f-b848-1aaf69554e3d"
    },
    {
        "author": "李之仪",
        "paragraphs": [
            "霜髯雪鬓十分侵，举盏常思蘸甲深。",
            "虽约依刘同汉上，犹虚访戴似山阴。",
            "文章歆向传家日，事业韦平奕世心。",
            "冰玉相辉方自表，何妨佳思屡追寻。"
        ],
        "title": "又寄性之二首  其一",
        "id": "28ba6193-475b-4b6e-940f-f5407eec919f"
    },
    {
        "author": "李之仪",
        "paragraphs": [
            "平日鹓鸾接武中，汪汪每叹不能穷。",
            "蹔烦朱毂图遗爱，方信清时是至公。",
            "千载难期人物盛，一时休叹马羣空。",
            "何妨坐啸追陈迹，应有新诗袭素风。"
        ],
        "title": "又寄性之二首  其二",
        "id": "4ac5a43a-508e-451e-b54d-dae2befc148c"
    },
    {
        "author": "李之仪",
        "paragraphs": [
            "牛斗淹时两耳昏，偶陪沈祝共僧轩。",
            "数声抑按披香雾，双屦分明在晓原。",
            "物节不堪催我老，赏心聊复为谁论。",
            "初年记得山阴旧，又见夷中几世孙。"
        ],
        "title": "听惠师琴",
        "id": "9e590836-18a5-42c5-bca1-9c24613aea4f"
    },
    {
        "author": "李之仪",
        "paragraphs": [
            "芊芊芳草望中迷，传火楼台丽日西。",
            "飞絮轻翻遮柳陌，落花乱点暗桃溪。",
            "琉璃波凈沈鱼藻，玳瑁帘疏阻燕泥。",
            "百五良辰最葱蒨，绿阴行马过鶑啼。"
        ],
        "title": "春日",
        "id": "08478cf7-9b04-4798-91c8-7e69e0d6b16d"
    },
    {
        "author": "李之仪",
        "paragraphs": [
            "江南江北久相望，常负灵山一炷香。",
            "会上拈花虽未笑，坐中持钵顿生光。",
            "投针技俩空诸有，弹指庄严自一方。",
            "何必汤池能离垢，入门心地已清凉。"
        ],
        "title": "觉老求诗",
        "id": "89daded5-03ca-477d-883d-acc0b93e7027"
    },
    {
        "author": "李之仪",
        "paragraphs": [
            "去陇回冈翼两傍，旧缘来继鹤林香。",
            "随时解致留客雨，涉世圆能出定光。",
            "运用投机疑有象，纵横垂手固无方。",
            "倦游累接通宵语，时觉杨枝洒面凉。"
        ],
        "title": "觉老见和复次韵报之时雨行未得",
        "id": "aaf16332-0a37-486a-9ef0-dc8c47117297"
    },
    {
        "author": "李之仪",
        "paragraphs": [
            "一接深言一点头，离骚致处未为幽。",
            "不嫌坏路容连步，且欲他年作旧游。",
            "翰墨抑扬虽已晚，林泉栖止会终收。",
            "孤云祗恐元无定，候我归来共此丘。"
        ],
        "title": "真师约过寄老庵雨不止两日不得往小霁辄涉淖以契前约次其所示韵庵壁有孙莘老秦少游刘贡父诸君诗",
        "id": "5875e6cc-479d-4d68-9c53-b173654f2a7b"
    },
    {
        "author": "李之仪",
        "paragraphs": [
            "造化工夫岂偶然，一池如沸自澄鲜。",
            "论功但可资沐浴，有理不须深究研。",
            "流落未妨供凈社，升沉何用较温泉。",
            "更宜场稼犹能就，凡占余波尽美田。"
        ],
        "title": "次韵陈致君题朱砂汤",
        "id": "c8f5c360-c5e7-4cdc-950d-869a62f6671d"
    },
    {
        "author": "李之仪",
        "paragraphs": [
            "一牛吼地得林垧，邂逅经行眼暂明。",
            "挟策读书虽未暇，杀鸡炊黍喜相迎。",
            "依依高柳来栖鹊，炯炯黄花弄晚晴。",
            "自是主人能好事，非关秋日解多情。"
        ],
        "title": "同祖灯过陈氏书斋主人留饭遂求诗",
        "id": "24717109-038d-4b05-aa49-19c25e2ba8f3"
    },
    {
        "author": "李之仪",
        "paragraphs": [
            "主人好客久闻名，曾约江鱼对酒烹。",
            "邂逅相逢同一笑，逡巡不觉到三更。",
            "屠龙手段元非策，画虎工夫浪有声。",
            "便欲与君论卒岁，却忧舟子报潮平。"
        ],
        "title": "石碛朱希仲馆谷甚勤因题壁间",
        "id": "6d2cba2a-4782-41ec-a30f-c07eebd3e337"
    },
    {
        "author": "李之仪",
        "paragraphs": [
            "潮去潮来知几年，依然城郭带山川。",
            "连虚玉骨元如虎，布地金沙旧种莲。",
            "垂手鼎开香积供，传家仍是乳峰禅。",
            "珠庭月角人何在，頼有遗踪契宿缘。"
        ],
        "title": "清凉寺觉海召饭出数帖相示览之怆然求诗为记",
        "id": "656db6e4-2e09-4c89-ae6a-1b0911581d3b"
    },
    {
        "author": "李之仪",
        "paragraphs": [
            "乌衣人物已成空，窣堵纔能记宝公。",
            "请祝骤开新福地，全提还振旧家风。",
            "千岩日上春初到，万里云收月正中。",
            "欲识投机无意尽，江流入海几时穷。"
        ],
        "title": "崇宁求诗时正初老住为初祖",
        "id": "721e944d-7670-4326-a9ab-f7dd07b33ab9"
    },
    {
        "author": "李之仪",
        "paragraphs": [
            "流传胜致有无间，投老方能一倚栏。",
            "千里江山来极目，万家烟雨锁初寒。",
            "奸雄几许埋蓁莽，笑语何妨拥蕙兰。",
            "便觉寸阴真可惜，须将酒户为君宽。"
        ],
        "title": "范倅置酒雨花台",
        "id": "16e88da7-017b-4415-9c1f-3769478357d9"
    },
    {
        "author": "李之仪",
        "paragraphs": [
            "倾盖逢君亦偶然，埙篪今日似当年。",
            "仙风宛是金华旧，诗句分明历水传。",
            "故国江山聊徙倚，深灯歌笑屡迁延。",
            "相思果许重相见，豫约严装报此缘。"
        ],
        "title": "寄赵仰之",
        "id": "06f4be26-2fdb-49b8-adb4-847e7ecec5f5"
    },
    {
        "author": "李之仪",
        "paragraphs": [
            "高风畴昔在烟霞，末路芝兰属当家。",
            "一句转身元的确，千条差路任纷华。",
            "才疏意广虽难契，语款情真特见嘉。",
            "只恐平明便分手，相看更待月西斜。"
        ],
        "title": "次韵邦老见贶",
        "id": "fb4c75b5-81bf-4501-87cd-efb4a3706526"
    },
    {
        "author": "李之仪",
        "paragraphs": [
            "灵山相别已多年，重把圆光信有缘。",
            "愧我天涯真断梗，喜君居处似诸天。",
            "元无浮世多般事，只说我家一味禅。",
            "软语绸缪霜夜永，停灯温火共留连。"
        ],
        "title": "宿无锡寿圣院赠明祖禅老",
        "id": "31657312-ed45-4b39-aed6-dd43934e1eaa"
    },
    {
        "author": "李之仪",
        "paragraphs": [
            "小篷不卸远相寻，顿喜忘年得断金。",
            "便觉雨华随脱麈，更能操笔问来禽。",
            "投怀方寄朱弦直，掺袂还惊白发深。",
            "独幸南游慰真赏，他年会见好丛林。"
        ],
        "title": "元白拏舟相访出纸求书因书此以归其纸",
        "id": "a7d5c4b0-8594-4404-b230-851cd35f3da4"
    },
    {
        "author": "李之仪",
        "paragraphs": [
            "雪晴时节腊穷天，湖海光浮万井烟。",
            "胜槩尚能惊老眼，旷怀无复似当年。",
            "难堪塞雁终联翼，頼有龙驹特象贤。",
            "已约一廛须卜筑，不妨当此共迁延。"
        ],
        "title": "同熙绩侄登有美堂",
        "id": "813f3dbd-5518-4ea5-97e3-23724d6512d7"
    },
    {
        "author": "李之仪",
        "paragraphs": [
            "饥时囓饭困时眠，任运腾腾信自然。",
            "岂谓故人投此况，先来佳处作闲仙。",
            "寓怀何必开三径，得句胜如食万钱。",
            "只恐里门惊内史，不容同占好山川。"
        ],
        "title": "钱塘教授宅饭眠斋次其韵",
        "id": "6c8a9dbe-5477-4b0b-ba9d-0a0dcaa629c5"
    },
    {
        "author": "李之仪",
        "paragraphs": [
            "平日刳心欲致君，异时携手但论文。",
            "兴来只有归田赋，老去何如背水军。",
            "占胜已惊无不尽，卜邻应许镇相温。",
            "形容岂敢轻酬酢，谢傅风流自出羣。"
        ],
        "title": "次韵钱塘节士见寄",
        "id": "885ea4dd-d6a6-420e-b5d9-8ea60e05a8ff"
    },
    {
        "author": "李之仪",
        "paragraphs": [
            "铁作骄幢不易摧，望林谁免渴趋梅。",
            "院门报钥人初断，天气纔阴日又开。",
            "倦路已先衰鬓雪，思家难遣寸心灰。",
            "冲风正起还飞下，何物元非阿滥堆。"
        ],
        "title": "阿滥堆  其一",
        "id": "ddb0b240-13ef-444f-887b-509f9ff56391"
    },
    {
        "author": "李之仪",
        "paragraphs": [
            "年来未觉壮心摧，昨夜偏伤三弄梅。",
            "不惯离家遽如许，自然昏眼亦慵开。",
            "萧条寂寞思樗荫，细绎华严谢劫灰。",
            "少味童山莫分别，直须真峭比离堆。"
        ],
        "title": "阿滥堆  其二",
        "id": "7cf6f1d5-d4b0-4a33-835e-876b9f6adad6"
    },
    {
        "author": "李之仪",
        "paragraphs": [
            "西来谁为炙牛心，惜事拘文不敢寻。",
            "岂谓邻邦无百里，骤令馋口得千金。",
            "登台未论前人比，扪腹翻惊用思深。",
            "从此耒阳休吊古，便思白酒与同斟。"
        ],
        "title": "食牛炙",
        "id": "317eea29-6abc-4080-aef3-ca4d315581c3"
    },
    {
        "author": "李之仪",
        "paragraphs": [
            "阶除又见日将斜，若此奔驰尚可夸。",
            "敢觊阴功踵定国，未应和药困王嘉。",
            "门前祷雨频催鼓，眼底无人但见花。",
            "不比贡闱当日锁，病来有许便还家。"
        ],
        "title": "元佑末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其一",
        "id": "54a58fd1-843d-4d8c-9ca2-3edf4cc30cea"
    },
    {
        "author": "李之仪",
        "paragraphs": [
            "兼材莫作尹翁归，自鬻崎岖不畏非。",
            "妄役土龙宁得雨，可堪刍狗强蒙衣。",
            "移文不报如沉井，行路皆疑镇掩扉。",
            "早悟垂头供立仗，好随四牡去騑騑。"
        ],
        "title": "元佑末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其二",
        "id": "0cfa82f9-623b-40f0-9f35-863453d065a3"
    },
    {
        "author": "李之仪",
        "paragraphs": [
            "沉沉深锁出无涯，白尽于思岂复华。",
            "准拟归期叩端午，那知此地见葵花。",
            "幽忧未论如阴府，倏忽翻惊走电车。",
            "久病元来最欺眼，蝇头只觉似栖鸦。"
        ],
        "title": "元佑末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其三",
        "id": "3f2a805c-c290-47c8-b49e-552ed054ef82"
    },
    {
        "author": "李之仪",
        "paragraphs": [
            "十年三拜东门敕，长是寻灯濯污裾。",
            "赢得平安题报历，不妨朋友校残书。",
            "歌传鹊鼠非行路，咏入乌狐愧大车。",
            "物物背驰将老矣，定知身世欲何如。"
        ],
        "title": "元佑末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其四",
        "id": "ff33b766-3ff4-4d79-9a6c-e6f13e483118"
    },
    {
        "author": "李之仪",
        "paragraphs": [
            "前日报君明日行，强凭诗句写离情。",
            "悬知北海经旬别，须滞韶山半日程。",
            "环席已甘搀上首，余罍应不负同倾。",
            "预期一笑东门外，剩记樽前醉里声。"
        ],
        "title": "若禔告行再寄二诗  其一",
        "id": "d14efc20-0051-4520-b681-da4b9bcddde5"
    },
    {
        "author": "李之仪",
        "paragraphs": [
            "醉里新声解记无，祗应琴意似相如。",
            "近来公道偏难得，从此佳期敢妄图。",
            "玉室金堂有阻隔，兔葵燕麦恨扶疏。",
            "冥鸿不比寻常雁，试觅萧娘一纸书。"
        ],
        "title": "若禔告行再寄二诗  其二",
        "id": "6bff570f-5464-423f-b7c3-43db54e7b5d1"
    },
    {
        "author": "李之仪",
        "paragraphs": [
            "顽阴将腊袭衣褠，倦辔临风愧白头。",
            "一事无成还岁晚，百年过半尚人谋。",
            "天边漫铸黄金印，月下何时紫绮裘。",
            "拟借东邻分一径，未应人物谢羊求。"
        ],
        "title": "阳翟道中有怀存之二首  其一",
        "id": "5921d7e6-42d9-4720-8552-76848a7cbc0d"
    },
    {
        "author": "李之仪",
        "paragraphs": [
            "夕阳风里得君心，常约清香带月寻。",
            "红萼似披经几嗅，绿条如弄已难禁。",
            "野狂不惯娉婷醉，蓬鬓偏宜蓓蕾侵。",
            "准拟归时更浮动，琼樽宁谢十分斟。"
        ],
        "title": "阳翟道中有怀存之二首  其二",
        "id": "d9ee27b1-316f-4aee-92dc-27c294fa3900"
    },
    {
        "author": "李之仪",
        "paragraphs": [
            "送腊迎春亦是常，独高梅蘂报年芳。",
            "风来彷佛逢荀令，月下分明见寿阳。",
            "开徧漫夸千种韵，天然别是一般香。",
            "从今漏泄东君意，直到霜前菊蘂黄。"
        ],
        "title": "次韵梅花  其一",
        "id": "1dc68981-c0ff-4dea-934a-95ccc12c23a8"
    },
    {
        "author": "李之仪",
        "paragraphs": [
            "岭上纔分一寸光，羣花次第促来妆。",
            "绝胜羣玉山头见，须信昭仪体自香。",
            "妙赏不逢徒老去，佳期难得为谁芳。",
            "定应痒处无人会，空怨相邀客姓王。"
        ],
        "title": "次韵梅花  其二",
        "id": "278e45ff-1cbf-47dc-97b5-9c6ca8729bfc"
    },
    {
        "author": "李之仪",
        "paragraphs": [
            "绀发朱颜气吐虹，峥嵘头角振家风。",
            "千金自晦邹王後，一笑时游管郭中。",
            "老子已应终汩没，诸儿聊为指穷通。",
            "他年朱紫相辉地，莫惜高轩访此翁。"
        ],
        "title": "智臣相过成小诗",
        "id": "00c8f43f-2207-48d2-b441-878cc768395e"
    },
    {
        "author": "李之仪",
        "paragraphs": [
            "精神秀发真狮子，耸壑昂霄似出林。",
            "击竹有声先了悟，拈花微笑已知音。",
            "新诗富健疑披锦，妙字清奇不换金。",
            "往往秋高又飞锡，白云来去本无心。"
        ],
        "title": "瑛侍者欲再游方作此勉之",
        "id": "c0d28ed5-9c6b-48d7-9be8-a34762bdfb52"
    },
    {
        "author": "李之仪",
        "paragraphs": [
            "来时点滴纔彷佛，今日烂漫将飞扬。",
            "春事不知尚多少，客怀空自成悲伤。",
            "新名侯喜足诗思，旧病维摩难药方。",
            "共饮节食冷相对，少须陈子同飞觞。"
        ],
        "title": "有送梅花者而彦行适在君俞来",
        "id": "307dc473-84af-47f7-b15e-0b275557fe9e"
    },
    {
        "author": "李之仪",
        "paragraphs": [
            "结束轻装趁晓风，崎岖行李偶难同。",
            "他年谁谓双成老，今日翻为无是公。",
            "秪恐穰侯迟见事，固应原宪本非穷。",
            "洛阳烟霭因缘在，鸡黍相期定不空。"
        ],
        "title": "失题九首  其一",
        "id": "41b7b030-f388-4662-885f-9173f4072b81"
    },
    {
        "author": "李之仪",
        "paragraphs": [
            "上番新梢与旧齐，啄残红腐半成泥。",
            "画船似觉去已晚，丽句犹堪手自题。",
            "气候相催虽迅速，笑歌赢得暂招携。",
            "红舒绿卷分前後，全胜当年白集西。"
        ],
        "title": "失题九首  其二",
        "id": "a0f29098-8c3e-4e09-a32c-e6164537a12d"
    },
    {
        "author": "李之仪",
        "paragraphs": [
            "君方陵愈我惭郊，大瓠为舟浪自要。",
            "老矣独期云駃便，归与长负桂丛招。",
            "峥嵘红橘迎风密，点滴安榴掠望烧。",
            "多谢□萌滋味永，便思飞步到杨寥。"
        ],
        "title": "失题九首  其三",
        "id": "5d491e8f-0eb2-42bd-bd13-bd537878d967"
    },
    {
        "author": "李之仪",
        "paragraphs": [
            "佳禽百啭不惊风，午日蒙蒙睡眼中。",
            "几片犹飞残腊白，数枝初见出墙红。",
            "低回节物怜迁客，漂泊生涯难老翁。",
            "多谢春光相击拂，一樽倾倒许谁同。"
        ],
        "title": "失题九首  其四",
        "id": "991284b5-3601-4694-b123-ac4c4e5f304e"
    },
    {
        "author": "李之仪",
        "paragraphs": [
            "窥豹曾容见一斑，孤高凛凛固难攀。",
            "早应拔宅朝元去，犹有遗踪在世间。",
            "舒啸款谈虽可想，赏风吟月未终闲。",
            "诸郎莫为功名老，须信移文下北山。"
        ],
        "title": "失题九首  其五",
        "id": "618719b8-1a56-4bba-b94e-83d4d6a28dea"
    },
    {
        "author": "李之仪",
        "paragraphs": [
            "映月临灯万萼披，喜随宾客宴芳菲。",
            "诸姨队合骊山晓，猎骑夜从云梦归。",
            "须把玉觞酬胜丽，徒劳彩笔强依稀。",
            "回头便见飘红雨，莫惜频歌金缕衣。"
        ],
        "title": "失题九首  其六",
        "id": "e6a76185-09c8-4990-9a4c-0cc3c8966742"
    },
    {
        "author": "李之仪",
        "paragraphs": [
            "映月西湖漾鸭头，堕红飘碧正飞浮。",
            "逢师来自日边路，如我遂归江上州。",
            "嵩岭异花开未遍，洛川新燕语方柔。",
            "经行须作半年计，归去当知难再求。"
        ],
        "tags": [
            "西湖"
        ],
        "title": "失题九首  其七",
        "id": "f02c9954-bdd8-46a5-8792-94e821a78b02"
    },
    {
        "author": "李之仪",
        "paragraphs": [
            "薄云疏雨洒雕笼，槎拂银潢月上弓。",
            "红泪半残歌後烛，翠涛低涌梦回风。",
            "淬余剑锷虽为利，解尽犀棱未见通。",
            "杳杳芝田定何许，断魂无计脱惊鸿。"
        ],
        "title": "失题九首  其八",
        "id": "448de237-3e4c-4cd0-9b19-d3e594b26ee6"
    },
    {
        "author": "李之仪",
        "paragraphs": [
            "华榱曾记孔鸾栖，断梦还来拂旧题。",
            "妙悟从谁识无射，赏心空自感雌霓。",
            "干云宝气层霄外，埋玉孤坟落照西。",
            "千载相逢定何许，嘐嘐风雨独鸣鸡。"
        ],
        "title": "失题九首  其九",
        "id": "784cc37c-637e-4668-a32e-291c29ba95be"
    },
    {
        "author": "李之仪",
        "paragraphs": [
            "铙钹高低与哭声，同寻此路不相惊。",
            "年来自是多伤感，帘外何须问晦明。",
            "未返耕桑真拙计，长萦缰锁奈虚名。",
            "无名可恋何贪着，缾罄须休莫强倾。"
        ],
        "title": "闻葬者",
        "id": "b9177c62-fdff-4f39-bb06-821cc5e3c9d5"
    },
    {
        "author": "李之仪",
        "paragraphs": [
            "萧寺经行旧，骚人趣尚幽。",
            "从来不妄许，相见若为愁。",
            "税驾终何地，乘桴可共舟。",
            "感君诗有味，老去复谁求。"
        ],
        "title": "过蒲地寺谒田承居",
        "id": "31a9798a-6aee-4ecc-9dbc-45be5ff4f832"
    },
    {
        "author": "李之仪",
        "paragraphs": [
            "坐久日将落，窗前云欲平。",
            "倦游淹岁月，旅闷等坻京。",
            "已谢长杨赋，犹怀古剑行。",
            "拥炉虽有味，琢句苦难成。",
            "一笑逢吾友，诸方旧着名。",
            "景山惭绝膑，击节愧深耕。",
            "奥妙穷三际，坚刚敌万兵。",
            "谁知俯冬杪，顿觉得春荣。",
            "缱绻桑榆恨，间关儿女情。",
            "金篦何足道，闇室斗光明。"
        ],
        "title": "子重见过夜话",
        "id": "485caff7-a194-4a0a-88e2-c54ce5c2643a"
    },
    {
        "author": "李之仪",
        "paragraphs": [
            "再过三家店，还投旧酒垆。",
            "重攀红踯躅，争认白髭须。",
            "所惜自拘束，无因同拍扶。",
            "他年遂卜筑，终为伴歌呼。"
        ],
        "title": "三家店早饮主人似喜余至而庭下残花犹在也酒客辄见避余固止之因得揽其醉态  其一",
        "id": "a4e70cf5-484a-42fb-b414-815d42050130"
    },
    {
        "author": "李之仪",
        "paragraphs": [
            "醉人休见避，我恨未如君。",
            "到了输他乐，何须强自分。",
            "稻粱姑取足，鸡鹜漫离羣。",
            "上马冲寒去，回头愧垄云。"
        ],
        "title": "三家店早饮主人似喜余至而庭下残花犹在也酒客辄见避余固止之因得揽其醉态  其二",
        "id": "909f2c65-4e7a-45d2-a104-533ad4dc4b60"
    },
    {
        "author": "李之仪",
        "paragraphs": [
            "锦绷方有托，粉面转相疑。",
            "渐露凌云节，微分弄月枝。",
            "高僧开槛赏，野客带砧移。",
            "只恐成龙去，空来款此时。"
        ],
        "title": "次韵真师移植新竹",
        "id": "8b374ff0-395c-4986-a463-7fb7eb6123ec"
    },
    {
        "author": "李之仪",
        "paragraphs": [
            "睡美不觉晓，蜕然犹恋床。",
            "未能忘夜旦，已自懒衣裳。",
            "供佛添新水，持经续旧香。",
            "不知门外路，何事有归艎。"
        ],
        "title": "宿汤泉示真师二首  其一",
        "id": "bb112b99-9ad3-4bd8-9794-db42c54b2bef"
    },
    {
        "author": "李之仪",
        "paragraphs": [
            "粥後复就枕，梦中还在家。",
            "老身知自妄，病厌事如麻。",
            "渐觉同刍狗，终当悟宝车。",
            "何妨蓦直去，细啜赵州茶。"
        ],
        "title": "宿汤泉示真师二首  其二",
        "id": "ca353d5e-87c4-481d-84ea-748728999175"
    },
    {
        "author": "李之仪",
        "paragraphs": [
            "居士留我宿，虚堂照一灯。",
            "如逢永平梦，仍对竹兰僧。",
            "彷佛三无愠，间关百不能。",
            "平明失檐溜，欢喜话金陵。"
        ],
        "title": "朱希仲设榻温密与真师榻相对明日雨止送过金陵",
        "id": "cb9a2869-013e-40ad-b2e3-700159d004c6"
    },
    {
        "author": "李之仪",
        "paragraphs": [
            "流落不我弃，如君能几人。",
            "宁辞迂驿路，且喜慰情亲。",
            "蹭蹬还逢雨，因循懒问津。",
            "尤惭远相送，谁谓白头新。"
        ],
        "title": "真师自汤泉相送至石碛遂归索诗为别",
        "id": "c8096d05-0144-4ba4-9d2a-1c187b1459cf"
    },
    {
        "author": "李之仪",
        "paragraphs": [
            "一夜雨不止，渡江还不能。",
            "谁知未归客，独自对孤灯。",
            "禄食强作主，生涯端是僧。",
            "都来如一梦，随处且腾腾。"
        ],
        "title": "石碛阻雨夜分睡觉枕上",
        "id": "48190dc6-d25b-463d-a113-17b3a38064ae"
    },
    {
        "author": "李之仪",
        "paragraphs": [
            "花石锁风烟，轩楹半是山。",
            "门连虎溪路，桥接赵州关。",
            "屈曲深疑步，高低屡解颜。",
            "却应多是梦，不伴此身闲。"
        ],
        "title": "游石碛寺寺僧以牌求诗",
        "id": "4bf6dedd-cfa3-49eb-9c98-f38d9941aa59"
    },
    {
        "author": "李之仪",
        "paragraphs": [
            "客绪如缲茧，山行似踏车。",
            "方疑武陵宿，宛是德公家。",
            "倾盖君何厚，论心我可嗟。",
            "祗应从此别，去路隔云霞。"
        ],
        "title": "茅山道中抵莫投一客邸甚素雅主人喜客乃一善士为待至厚既别留此致谢",
        "id": "d91470fd-ff1b-4676-b977-e9404f153db9"
    },
    {
        "author": "李之仪",
        "paragraphs": [
            "醉侣今何在，寒灯倍黯然。",
            "却应听雨梦，犹是散花天。",
            "老境不自得，客程谁我怜。",
            "晓钟催去路，明日又新年。"
        ],
        "title": "除夜小舟中雨不止而作雪寄德麟",
        "id": "ad2847fb-5d38-475f-8c9a-72b8c45f3e6f"
    },
    {
        "author": "李之仪",
        "paragraphs": [
            "我固不善酒，醉中常独颠。",
            "不词讥濩落，秪恐负妖妍。",
            "迹类怀沙悴，心驰浊世翩。",
            "空樽聊口诳，继晷漫膏然。",
            "未分穷投魏，长思夜刷燕。",
            "蛇惊元有影，蚁慕本无膻。",
            "兀坐疑痴鹤，忘形已蜕蝉。",
            "沧溟虽可径，何意逐鲸鳣。"
        ],
        "title": "腰痛医者馈药以酒为使命酒对灯欲饮不能",
        "id": "d15601f9-4606-4a54-a4dd-b84dd777c9f7"
    },
    {
        "author": "李之仪",
        "paragraphs": [
            "局蹐数椽内，回旋蹞步中。",
            "艰生乃至此，吾道得非穷。",
            "询鞠元无术，行移底是功。",
            "可堪追兔鼠，强学注鱼虫。",
            "未厌朝虀绿，生憎夜烛红。",
            "呻吟惭杜老，感慨谢终童。",
            "奏剡何时发，微连几日通。",
            "亲知遥怅望，应是转衰翁。"
        ],
        "title": "灯下试婺源杨生笔和韵",
        "id": "aed8763c-f56d-46ae-9975-1823556f18ab"
    },
    {
        "author": "李之仪",
        "paragraphs": [
            "春至犹飘雪，江寒未有鱼。",
            "无人慰青眼，尽日对红炉。",
            "瑟瑟窗频响，愔愔鸟强呼。",
            "潸然不自觉，岂待到穷途。"
        ],
        "title": "江上独坐",
        "id": "422bab49-2b85-4d52-885a-aa70bc7cedd4"
    },
    {
        "author": "李之仪",
        "paragraphs": [
            "地肺闻名久，崇宁请祝初。",
            "仙家岂兴废，物理自乘除。",
            "羽客论欢旧，红炉劝坐俱。",
            "斯须竟何有，聊复慰穷途。"
        ],
        "title": "书崇宁观黄道士火柜壁",
        "id": "cd0a9706-4c5e-40a4-bd3e-0b32a8e9d3b8"
    },
    {
        "author": "李之仪",
        "paragraphs": [
            "涔涔一夜雨，皎皎百年心。",
            "岁路无多日，僧床有剩衾。",
            "长卿空涤器，季子漫多金。",
            "頼有绨袍旧，春风定可寻。"
        ],
        "title": "同赵德麟宿长河堰僧房德麟适相送至此且约明春再相会有诗见及次其韵",
        "id": "a3c8dc53-10da-48fb-8728-8d17352e43cc"
    },
    {
        "author": "李之仪",
        "paragraphs": [
            "挑菜逢今日，藏云访近山。",
            "路纡知昼永，心远觉身闲。",
            "未信尘埃隔，犹疑梦寐间。",
            "佳城更何卜，便好辍孱颜。"
        ],
        "title": "大观四年二月二日自采石过藏云取路回远少憩已入夜遂留宿明日聪师相邀登览偶见西偏地真一方之胜也余方营葬庶几得之以托妙缘既去因留此诗",
        "id": "9212237f-6d72-4cc1-b2ac-dacf7fdd407f"
    },
    {
        "author": "李之仪",
        "paragraphs": [
            "赤手能搏虎，青毡不与偷。",
            "真知外物重，未放此缘休。",
            "平地见山岳，排空回斗牛。",
            "何须待尘劫，才许证前秋。"
        ],
        "title": "书长干僧房二首  其一",
        "id": "d7f13904-5745-4a33-8c46-696fcae6186f"
    },
    {
        "author": "李之仪",
        "paragraphs": [
            "问讯无尺寸，顺风留岁时。",
            "传闻万金积，未叹一生疲。",
            "突兀端可想，高明还此期。",
            "他年问初祖，却是宁馨儿。"
        ],
        "title": "书长干僧房二首  其二",
        "id": "74133e77-b90f-4b28-874f-2b68c8b867d3"
    },
    {
        "author": "李之仪",
        "paragraphs": [
            "过眼崎岖等劫灰，到头荣悴本谁裁。",
            "须知此老心如铁，看尽行人几往回。"
        ],
        "title": "和东坡赠岭上老人",
        "id": "590dc371-5ed5-4ec1-a864-d48e221b7483"
    },
    {
        "author": "李之仪",
        "paragraphs": [
            "檐间百啭已鶑声，枕上千山尚未明。",
            "老去只知难得睡，儿童何用报阴晴。"
        ],
        "title": "大观四年春夏之交闲居无事触绪成咏得绝句五首  其一",
        "id": "6af5d80a-6a34-4c80-ad8c-f3e080d8aba3"
    },
    {
        "author": "李之仪",
        "paragraphs": [
            "身世低回不自期，个中消息更谁知。",
            "江边折尽青青柳，才见云头月画眉。"
        ],
        "title": "大观四年春夏之交闲居无事触绪成咏得绝句五首  其二",
        "id": "e18a0696-f74c-4c4a-8355-e032c35b152c"
    },
    {
        "author": "李之仪",
        "paragraphs": [
            "楸花落尽楝花繁，门巷人稀半是村。",
            "好事凭谁消湿热，一帘疏雨下黄昏。"
        ],
        "title": "大观四年春夏之交闲居无事触绪成咏得绝句五首  其三",
        "id": "63c5a26f-6839-4b62-8b2f-1c004141a1a3"
    },
    {
        "author": "李之仪",
        "paragraphs": [
            "庭前日转树交阴，坐上风来境自深。",
            "度曲已嗟千里客，听蝉已寄两头心。"
        ],
        "title": "大观四年春夏之交闲居无事触绪成咏得绝句五首  其四",
        "id": "46ded067-b76b-4b21-bb3d-ad84930f603c"
    },
    {
        "author": "李之仪",
        "paragraphs": [
            "江南塞北遍曾游，一饭何方不可留。",
            "快筯旧尝便蛮耳，垂涎安得饫饘头。"
        ],
        "title": "大观四年春夏之交闲居无事触绪成咏得绝句五首  其五",
        "id": "4e532d04-fcbd-477e-92fe-0cbdd637e24c"
    },
    {
        "author": "李之仪",
        "paragraphs": [
            "昔年车马遶芳丛，倒尽金缸卧醉红。",
            "可惜秾华俱扫地，兔葵燕麦自春风。"
        ],
        "title": "题柳氏园",
        "id": "49b2cd60-9178-42b5-ad01-50e52fc5400b"
    },
    {
        "author": "李之仪",
        "paragraphs": [
            "松阴苔径曲盘盘，古佛残灯古殿间。",
            "却羡老僧无个事，一生长伴白云闲。"
        ],
        "title": "书真公轩",
        "id": "1783091a-6e0e-418a-abe6-14f49b93cd15"
    },
    {
        "author": "李之仪",
        "paragraphs": [
            "新荷点水麦花齐，一抹残阳露浅晖。",
            "回首西山归未得，片心还逐暮云飞。"
        ],
        "title": "偶题",
        "id": "007c8638-2463-4fb3-b679-bd8701274d59"
    },
    {
        "author": "李之仪",
        "paragraphs": [
            "娇红扫尽绿阴成，便觉庭虚暑气生。",
            "旋拂藤床方竹枕，不妨鼻息作雷鸣。"
        ],
        "title": "首夏",
        "id": "80789b78-33cf-4d13-816e-9426c9332239"
    },
    {
        "author": "李之仪",
        "paragraphs": [
            "晦迹丘园敢自图，幸逢泉石作幽居。",
            "明窗隠几有余乐，一炷清香卧勘书。"
        ],
        "title": "晦迹",
        "id": "6fc37ca7-933c-497c-9670-6b2abc3896a5"
    },
    {
        "author": "李之仪",
        "paragraphs": [
            "玉骨冰肌体自轻，非关茗饮觉神清。",
            "无端堕落红尘里，碾就云腴不许烹。"
        ],
        "title": "饷茶不容少待二绝  其一",
        "id": "aed91bc4-4fdf-4fd2-946e-94047e0abcb2"
    },
    {
        "author": "李之仪",
        "paragraphs": [
            "厌厌酒病结春阴，邻笛传来恨更深。",
            "拟借春风联袂去，遏云佳处托知音。"
        ],
        "title": "饷茶不容少待二绝  其二",
        "id": "aac83e2f-a29d-480f-97c7-3108f733ad00"
    },
    {
        "author": "李之仪",
        "paragraphs": [
            "过从顿谢懒尤添，倦卧终朝不卷帘。",
            "晚饭都无官米气，始知身已是苍黔。"
        ],
        "title": "罢官後稍谢宾客十绝  其一",
        "id": "9f02f8c9-4d51-4a22-a618-15a3d496b71a"
    },
    {
        "author": "李之仪",
        "paragraphs": [
            "独展离骚吊逐臣，尚存残角报重闉。",
            "时节自新人易老，未应闲处似他人。"
        ],
        "title": "罢官後稍谢宾客十绝  其二",
        "id": "f9aae5b6-2fec-4437-a715-0cf8cae29a3e"
    },
    {
        "author": "李之仪",
        "paragraphs": [
            "忆逢新火客秦川，绣岭归来浴暖泉。",
            "从古盛衰如反掌，累累何地不新阡。"
        ],
        "title": "罢官後稍谢宾客十绝  其三",
        "id": "6bc6cf6d-bb4c-4256-8ddc-2abd776689e0"
    },
    {
        "author": "李之仪",
        "paragraphs": [
            "旋营香火拂尘埃，市井声传隠隠雷。",
            "顿觉林泉归已晚，姑从闲处看花开。"
        ],
        "title": "罢官後稍谢宾客十绝  其四",
        "id": "73371298-e853-4061-91a3-5b3c6484321e"
    },
    {
        "author": "李之仪",
        "paragraphs": [
            "贪着崎岖信可羞，误将鬼录作天游。",
            "东山自是力不足，细论前途有底忧。"
        ],
        "title": "罢官後稍谢宾客十绝  其五",
        "id": "7db2b9fb-274e-4282-a558-ec8be1c492db"
    },
    {
        "author": "李之仪",
        "paragraphs": [
            "春风浩荡思无涯，老病萦仍苦恋家。",
            "推枕不知真早晚，小窗披雨一庭花。"
        ],
        "title": "罢官後稍谢宾客十绝  其六",
        "id": "be607398-4428-46b7-8509-505f1c93bfe6"
    },
    {
        "author": "李之仪",
        "paragraphs": [
            "极目湖光彻骨清，无风犹觉尚坚冰。",
            "心安处处皆堪乐，未必西南是得朋。"
        ],
        "title": "罢官後稍谢宾客十绝  其七",
        "id": "fb7f1434-0b81-4739-914f-807f4cab52f9"
    },
    {
        "author": "李之仪",
        "paragraphs": [
            "十仞惊湍拂面寒，恐人如在百胜竿。",
            "飞云舞鹤形容处，英爽端疑共此看。"
        ],
        "title": "罢官後稍谢宾客十绝  其八",
        "id": "bc401f96-112a-4de0-b128-94079ef7f29c"
    },
    {
        "author": "李之仪",
        "paragraphs": [
            "求田问舍本无期，废弃衰年适此时。",
            "未拟沃州那旧隠，且从新托试维持。"
        ],
        "title": "罢官後稍谢宾客十绝  其九",
        "id": "bdd2d901-860d-4843-ac9c-0840e3cfcbb7"
    },
    {
        "author": "李之仪",
        "paragraphs": [
            "何须叹世鹿皮翁，得句真能发笑容。",
            "谁谓祖风无与寄，寸莛终愧触洪钟。"
        ],
        "title": "罢官後稍谢宾客十绝  其一○",
        "id": "e96b8b48-f697-449e-9b12-2026953da710"
    },
    {
        "author": "李之仪",
        "paragraphs": [
            "渡口人归月上钩，萧萧风叶荻花秋。",
            "因君指出诗人语，便向庭前欲买舟。"
        ],
        "title": "次韵李方叔宋镇立秋五绝  其一",
        "id": "559c98c6-bb0a-481c-8551-7056ecbf74ce"
    },
    {
        "author": "李之仪",
        "paragraphs": [
            "雨闇烟昏蔚不开，时时白鸟去还来。",
            "相逢都是江湖上，莫为人声却自猜。"
        ],
        "title": "次韵李方叔宋镇立秋五绝  其二",
        "id": "314e9525-7e51-4afb-8ec2-8f3dd695a063"
    },
    {
        "author": "李之仪",
        "paragraphs": [
            "秋热春寒花不老，云浓日薄雨频收。",
            "共言今岁鱼偏熟，旧网须教展一筹。"
        ],
        "title": "次韵李方叔宋镇立秋五绝  其三",
        "id": "8d6f1f7f-6e84-482f-8cde-0a92d17a1eb6"
    },
    {
        "author": "李之仪",
        "paragraphs": [
            "捞虾摸蚬几回来，斗笠蓑衣安在哉。",
            "将谓此生缘已断，登临不觉眼重开。"
        ],
        "title": "次韵李方叔宋镇立秋五绝  其四",
        "id": "8467b3d1-0a12-4bc0-aeea-2eaafe481c98"
    },
    {
        "author": "李之仪",
        "paragraphs": [
            "南北区区浪自催，不妨随遇且徘徊。",
            "鲈鱼白酒何须得，一醉端从好句来。"
        ],
        "title": "次韵李方叔宋镇立秋五绝  其五",
        "id": "d1e40a04-601e-42d3-98c3-a6f4e949e8da"
    },
    {
        "author": "李之仪",
        "paragraphs": [
            "留陶渊明把酒椀，送陆修静过虎溪。",
            "胸次九流清似镜，人间万事醉如泥。"
        ],
        "title": "与晋卿相别忽复春深得书见邀",
        "id": "26711899-301c-4090-a595-a1658b444942"
    },
    {
        "author": "李之仪",
        "paragraphs": [
            "得水能僊天与奇，寒香寂寞动冰肌。",
            "仙风道骨今谁有，淡扫蛾眉簪一枝。"
        ],
        "title": "水僊花二绝  其一",
        "id": "7d7d4036-7be5-4426-a7f4-9945bdc54f4a"
    },
    {
        "author": "李之仪",
        "paragraphs": [
            "借水开花亦自奇，冰沈为骨玉为肌。",
            "寒香自压酴醾倒，只比江梅无好枝。"
        ],
        "title": "水僊花二绝  其二",
        "id": "332544f3-9149-4384-a53c-72f116b54228"
    },
    {
        "author": "李之仪",
        "paragraphs": [
            "有两龙驹慰陆沈，四年河海每关心。",
            "今朝款段聊乘兴，矍铄犹堪寄好音。"
        ],
        "title": "初得马骑",
        "id": "8fa271a2-7c07-4f5c-9d54-172edffcea1c"
    },
    {
        "author": "李之仪",
        "paragraphs": [
            "忆同德曜涉歊蒸，欲濯汤池竟辍行。",
            "憔悴独来琴瑟变，满怀谁识泪纵横。"
        ],
        "title": "题朱砂汤",
        "id": "a94d177d-1c4a-4d2f-9214-5f6eb8587c94"
    },
    {
        "author": "李之仪",
        "paragraphs": [
            "泉泓石蟹如乌头，一种为类太微生。",
            "此地逢君宜见假，纔方入手便横行。"
        ],
        "title": "石蟹",
        "id": "d24aca81-9e6c-40d8-9c51-760da7944c6c"
    },
    {
        "author": "李之仪",
        "paragraphs": [
            "华清赐浴记当年，偶托荒山结胜缘。",
            "未必兴衰异今昔，曾经天女卸金钿。"
        ],
        "title": "再次韵致君",
        "id": "dda7b97c-bfa3-4eb7-b2de-e016bb2a728c"
    },
    {
        "author": "李之仪",
        "paragraphs": [
            "齿豁童头老可憎，艰难相值历何曾。",
            "吹箫问渡愧未达，终有心头一点蝇。"
        ],
        "title": "得延之书书尾戏答",
        "id": "89eabc9b-84d2-4662-9d0b-1d82ba301b7a"
    },
    {
        "author": "李之仪",
        "paragraphs": [
            "丛篁灌木丽霜晴，忠孝岩岩父子名。",
            "举扇西风虽自洁，受遗不至亦何情。"
        ],
        "title": "卞忠烈公墓",
        "id": "5245f59c-3f72-4c21-b1c6-9e06531054a8"
    },
    {
        "author": "李之仪",
        "paragraphs": [
            "冶城昔是王公宅，鹊噪乌啼异昔时。",
            "不见犊车催麈尾，莫年惆怅蔡家儿。"
        ],
        "title": "冶城",
        "id": "04cfe324-3284-44a8-b161-0a82b17f341c"
    },
    {
        "author": "李之仪",
        "paragraphs": [
            "月堕风林夜已深，寒衾展转不能禁。",
            "一番过眼知何处，惟有孤灯识此心。"
        ],
        "title": "宿天禧因书壁间",
        "id": "be5c547a-9d35-4df6-8862-991661be0cb4"
    },
    {
        "author": "李之仪",
        "paragraphs": [
            "火灭窗晴冷似冰，随时活计自修行。",
            "客来若问真消息，只有观音自证明。"
        ],
        "title": "正上人求书",
        "id": "27dd701b-9a41-43b6-8f1a-dfea0e6f7287"
    },
    {
        "author": "李之仪",
        "paragraphs": [
            "三十年惊一世人，衣巾空有泪痕深。",
            "他年不为鲈鱼脍，聊欲江干卜近邻。"
        ],
        "title": "书吴江垂虹亭壁",
        "id": "d4b714af-b852-428a-a1b2-195e538ea91a"
    },
    {
        "author": "李之仪",
        "paragraphs": [
            "眼力无穷面面窗，知君心不在西凉。",
            "聊将浮世两茧足，共借明朝一线长。"
        ],
        "title": "书张君书斋窗上次其韵",
        "id": "5b2a78ee-f2fe-444c-85da-792d1fc791c7"
    },
    {
        "author": "李之仪",
        "paragraphs": [
            "朝阳烁烁欲争流，已过羣红盍自修。",
            "发尽妖妍犹未歇，天机终待几时休。"
        ],
        "title": "次韵牡丹四绝  其一",
        "id": "3ada1662-1647-45ca-af59-849b049a2e39"
    },
    {
        "author": "李之仪",
        "paragraphs": [
            "云低雨细静无风，似着精神染异红。",
            "驻辇慈恩赏佳句，若论今日定谁工。"
        ],
        "title": "次韵牡丹四绝  其二",
        "id": "e98b6bcf-98df-45eb-860d-5bf3c1703558"
    },
    {
        "author": "李之仪",
        "paragraphs": [
            "蓬莱宫阙有神僊，解释春风欲斗妍。",
            "不是殊狂曾迕物，肯将飞燕谓当前。"
        ],
        "title": "次韵牡丹四绝  其三",
        "id": "55505e63-9867-48f4-9970-d582efa5a089"
    },
    {
        "author": "李之仪",
        "paragraphs": [
            "我老迂疏合灌园，强来乘障负初暄。",
            "多情似识伊川旧，宛是韩公第一根。"
        ],
        "title": "次韵牡丹四绝  其四",
        "id": "edf36021-d986-49a8-8082-5b3cdd1f2ca9"
    },
    {
        "author": "李之仪",
        "paragraphs": [
            "阳关纔断一声歌，已觉离愁万斛多。",
            "谁信邮亭槛车际，便惊风露隔关河。"
        ],
        "title": "试陈瞻墨十绝  其一",
        "id": "3833fb22-05a9-45de-bc14-825ab49180cf"
    },
    {
        "author": "李之仪",
        "paragraphs": [
            "疏帘弄影不惊尘，百忆恒沙认此身。",
            "转盼回头已陈迹，那知犹作未归人。"
        ],
        "title": "试陈瞻墨十绝  其二",
        "id": "530e94df-d022-4766-8060-c024fb9f57df"
    },
    {
        "author": "李之仪",
        "paragraphs": [
            "门无关锁何由出，案有诗书敢自期。",
            "寻到古人留意处，绝胜把酒听歌时。"
        ],
        "title": "试陈瞻墨十绝  其三",
        "id": "c27ad932-aeaf-4ae5-b0be-a4517e58436c"
    },
    {
        "author": "李之仪",
        "paragraphs": [
            "大患于吾为有身，纵横颠倒竟谁神。",
            "祗应静处天真在，且作斯须自在人。"
        ],
        "title": "试陈瞻墨十绝  其四",
        "id": "a7ecdb96-41ea-4c0e-8e4d-15987fd0d68b"
    },
    {
        "author": "李之仪",
        "paragraphs": [
            "雉堞回环半倚山，泉声风顺响潺潺。",
            "从来省事惟便静，他日端能忆此间。"
        ],
        "title": "试陈瞻墨十绝  其五",
        "id": "2ab9a12f-0f86-4ffb-b273-6d5e01bb70c8"
    },
    {
        "author": "李之仪",
        "paragraphs": [
            "春来多病圣频中，歌曲双青笑拂红。",
            "今日闭门常静坐，始知身世已衰翁。"
        ],
        "title": "试陈瞻墨十绝  其六",
        "id": "2f0b9463-b64e-421e-8ed1-6ab185f649c5"
    },
    {
        "author": "李之仪",
        "paragraphs": [
            "万口弥陀未饭前，西方境界每依然。",
            "何须更学王文度，那处元非极乐天。"
        ],
        "title": "试陈瞻墨十绝  其七",
        "id": "b1bd5bef-470f-4ec9-8a0d-7ab842820f76"
    },
    {
        "author": "李之仪",
        "paragraphs": [
            "今年四月未闻雷，赤地从何问宿灰。",
            "剑戟埋身均是死，生憎逋欠踏门催。"
        ],
        "title": "试陈瞻墨十绝  其八",
        "id": "ea1c67a3-4149-45e1-b3d2-f904c5091131"
    },
    {
        "author": "李之仪",
        "paragraphs": [
            "十年不去有如何，得少何须较失多。",
            "大是驹奴必千里，功名他日莫渠魔。"
        ],
        "title": "试陈瞻墨十绝  其九",
        "id": "31f47dfc-8e64-4d5a-8e07-1348d20a3f90"
    },
    {
        "author": "李之仪",
        "paragraphs": [
            "卧听风声坐见山，此生长寄有无间。",
            "等闲撇起能知病，莫厌萧萧雪满颜。"
        ],
        "title": "试陈瞻墨十绝  其一○",
        "id": "7202f6d5-66ac-4ebe-9bd8-bf9870b57a8e"
    },
    {
        "author": "李之仪",
        "paragraphs": [
            "风吹苏小门前柳，雨暗罗敷陌上桑。",
            "遥想九江春色晚，被花恼得少陵狂。"
        ],
        "title": "偶书",
        "id": "64461c4d-569e-455f-9494-398c598fe587"
    },
    {
        "author": "李之仪",
        "paragraphs": [
            "姑熟溪头近请违，玩鞭亭上再相期。",
            "留连话旧忘尘虑，把盏枰棋得自怡。"
        ],
        "title": "过玩鞭亭再见吉先之",
        "id": "5f088a56-9f3d-4972-bc34-d00b57344b61"
    },
    {
        "author": "李之仪",
        "paragraphs": [
            "朝来雨过发妖妍，向日枝头雪作团。",
            "缟练长拖轻洒墨，不须将作两般看。"
        ],
        "title": "杏花白鹇",
        "id": "0158d996-d10c-4acb-8bc7-68bb1448e848"
    },
    {
        "author": "李之仪",
        "paragraphs": [
            "瘦玉萧疏触处宜，仙风一霎散霜威。",
            "未应舞罢排云去，更看丹砂理雪衣。"
        ],
        "title": "竹鹤",
        "id": "3cf24aba-a9a4-4894-83e6-490265261bf8"
    },
    {
        "author": "李之仪",
        "paragraphs": [
            "绿遍前峰到後峰，灵苗压地几千重。",
            "勾班养就无人见，多少狂心欲采茸。"
        ],
        "title": "黄精鹿",
        "id": "4e6e6879-ab47-4c31-a060-80c671e2491f"
    },
    {
        "author": "李之仪",
        "paragraphs": [
            "翠盖相扶两不欹，多情独许见阳窥。",
            "千年自有逃形处，聊与清香暂约时。"
        ],
        "title": "荷叶龟",
        "id": "6ccaee73-2580-4239-8517-ff04f6097d27"
    },
    {
        "author": "李之仪",
        "paragraphs": [
            "耳冷无人唱竹枝，归心惟有梦魂知。",
            "杨花扑地烟波阔，犹记征帆欲卸时。"
        ],
        "title": "惠崇扇面小景二绝  其一",
        "id": "ad3ae4fb-8821-47d6-8b86-189b8ac4ee7a"
    },
    {
        "author": "李之仪",
        "paragraphs": [
            "风高雨暗不成羣，欲下还飞似畏人。",
            "已是却寻归去路，江南休笑水如春。"
        ],
        "title": "惠崇扇面小景二绝  其二",
        "id": "69fce611-6a6c-4252-b9ca-746f346ed615"
    },
    {
        "author": "李之仪",
        "paragraphs": [
            "纷纷作客不归来，树本无根何处栽。",
            "弹指未应超十地，重重楼阁一时开。"
        ],
        "title": "读华严经三绝  其一",
        "id": "186a5ad1-d139-46a6-9e3a-40142618a045"
    },
    {
        "author": "李之仪",
        "paragraphs": [
            "老境侵寻上砌苔，自然生意不应栽。",
            "便应烈日鳞潜去，能得愁怀几度开。"
        ],
        "title": "读华严经三绝  其二",
        "id": "8f043816-cc2f-4633-9ee0-2b239fa25e62"
    },
    {
        "author": "李之仪",
        "paragraphs": [
            "法令端如万仞陂，後来无法只趋时。",
            "早知兴废无非命，可笑穰侯见事迟。"
        ],
        "title": "读华严经三绝  其三",
        "id": "f7c5d42c-4354-44ee-8b3b-5b9f878143ec"
    },
    {
        "author": "李之仪",
        "paragraphs": [
            "雨後阶庭物物新，睡余欹枕悄无闻。",
            "只疑日脚随人意，百刻香纔过一分。"
        ],
        "title": "学书十绝  其一",
        "id": "a422c6a7-0957-442c-b18f-59c0d4434715"
    },
    {
        "author": "李之仪",
        "paragraphs": [
            "帘波不动地无尘，久与相亲燕雀驯。",
            "似怪衰翁长静坐，时时回眼辄疑人。"
        ],
        "title": "学书十绝  其二",
        "id": "7633a455-bb92-4c59-aaa5-c9945564b17d"
    },
    {
        "author": "李之仪",
        "paragraphs": [
            "未逢四祖且堆堆，纔见龙潭眼便开。",
            "龙去潭空人自老，衔花百鸟漫飞来。"
        ],
        "title": "学书十绝  其三",
        "id": "3b36880f-c078-4ab3-8ebc-cca61f20bd3f"
    },
    {
        "author": "李之仪",
        "paragraphs": [
            "闭门不语信深沉，岂可讥时作酒箴。",
            "料得门前无好事，解嘲聊复寄初心。"
        ],
        "title": "学书十绝  其四",
        "id": "b63a4331-db40-4065-8aed-36c6001231ce"
    },
    {
        "author": "李之仪",
        "paragraphs": [
            "不堪细字眼犹花，熟睡分明暂到家。",
            "何独能收小儿泪，客中时可当乘槎。"
        ],
        "title": "学书十绝  其五",
        "id": "6b214d74-c58f-460a-9454-5aab9e570093"
    },
    {
        "author": "李之仪",
        "paragraphs": [
            "玉壶试叫鸳鸯语，为问仙家似此无。",
            "养就丹砂早归去，不妨闲处作工夫。"
        ],
        "title": "学书十绝  其六",
        "id": "471ad522-8778-4d75-857a-9cc074903ef7"
    },
    {
        "author": "李之仪",
        "paragraphs": [
            "大人相好一百种，几劫修来得到今。",
            "不独普贤能演说，淘沙个个得精金。"
        ],
        "title": "学书十绝  其七",
        "id": "ec636db6-c840-47e9-91a4-400e8bb22a6a"
    },
    {
        "author": "李之仪",
        "paragraphs": [
            "万里无云天一色，单衣不试似初春。",
            "鸽鸰习习游丝坠，未必他时得此身。"
        ],
        "title": "学书十绝  其八",
        "id": "b2804819-4912-498d-a809-4dcba447f0ce"
    },
    {
        "author": "李之仪",
        "paragraphs": [
            "歌词漫与收狂念，诗句聊将代欠伸。",
            "钩棘徒劳刳胃肾，笔头纔住已成尘。"
        ],
        "title": "学书十绝  其九",
        "id": "4f1029ce-4bd4-4f53-846c-84aad2b5b299"
    },
    {
        "author": "李之仪",
        "paragraphs": [
            "心非可见舌能陈，随语成章自有神。",
            "用作功名终底事，区区雕琢定痴人。"
        ],
        "title": "学书十绝  其一○",
        "id": "2b771ff6-faca-47f4-83d8-33090e1f2f25"
    },
    {
        "author": "李之仪",
        "paragraphs": [
            "晚烟拂拂聚无痕，瘦骨棱棱见彻根。",
            "细路萦纡饥马疾，举头新月是前村。"
        ],
        "title": "故人李世南画秋山林木平远三首和韵  其一",
        "id": "0f44d7cb-f6bd-4609-9875-ab9497f9e520"
    },
    {
        "author": "李之仪",
        "paragraphs": [
            "曾经岁月几华夷，雨貌风颜茂晚姿。",
            "自是雪霜心共老，笔头聊复戏孙枝。"
        ],
        "title": "故人李世南画秋山林木平远三首和韵  其二",
        "id": "8f46045d-e600-4524-885c-7b0697efb340"
    },
    {
        "author": "李之仪",
        "paragraphs": [
            "霜清木落见沙洲，洲上人家半在舟。",
            "射雁归来鱼满笱，瓮中先见问扶头。"
        ],
        "title": "故人李世南画秋山林木平远三首和韵  其三",
        "id": "7230865d-c966-4782-ba80-c3b647ef7463"
    },
    {
        "author": "李之仪",
        "paragraphs": [
            "亲旧相逢似隔时，从今无复念归期。",
            "莫同更写留连恨，只拟添成百首诗。"
        ],
        "title": "出院有期",
        "id": "b7289ac0-173f-4e8f-9173-8a317a4b763c"
    },
    {
        "author": "李之仪",
        "paragraphs": [
            "扫除不尽自无痕，底事狂缘尚有根。",
            "几日宁宁图画里，祇缘归思在江村。"
        ],
        "title": "再和观画三首  其一",
        "id": "65bfa793-4bd7-46e4-bd11-b3138621fc65"
    },
    {
        "author": "李之仪",
        "paragraphs": [
            "何时船上载鸱夷，海道聊寻一问姿。",
            "不为丹青生着相，从来卷曲是吾枝。"
        ],
        "title": "再和观画三首  其二",
        "id": "9c380601-ca3f-4b33-887a-d9c4263e7696"
    },
    {
        "author": "李之仪",
        "paragraphs": [
            "欲问船师觅宝洲，须将大瓠作腰舟。",
            "掀天白浪蛟龙吼，纔得随流一点头。"
        ],
        "title": "再和观画三首  其三",
        "id": "4d2edc2b-2829-4a3c-b023-a70eb67b8ac4"
    },
    {
        "author": "李之仪",
        "paragraphs": [
            "霅上归来过了春，枝头杏子可尝新。",
            "旋追老酒医佳况，更谢提壶解劝人。"
        ],
        "title": "路西田舍示虞孙小诗二十四首  其一",
        "id": "663c7a11-0276-4a0c-8f6a-20fd61152e82"
    },
    {
        "author": "李之仪",
        "paragraphs": [
            "一春霖雨不曾休，雪雹惊人四月头。",
            "初制单衣方待着，却添炉火换重裘。"
        ],
        "title": "路西田舍示虞孙小诗二十四首  其二",
        "id": "1f462a0e-73b9-4f17-98a7-db910e9857b2"
    },
    {
        "author": "李之仪",
        "paragraphs": [
            "梦回檐滴不闻声，残月披窗分外明。",
            "投老逢春能几许，不堪催去与谁争。"
        ],
        "title": "路西田舍示虞孙小诗二十四首  其三",
        "id": "1c006cd0-0b7e-49fe-961b-e56d8f523511"
    },
    {
        "author": "李之仪",
        "paragraphs": [
            "扶老相邀到陇头，麦苗如洗未全抽。",
            "愿天不雨只一月，聊慰艰辛望半收。"
        ],
        "title": "路西田舍示虞孙小诗二十四首  其四",
        "id": "75d06acf-8d17-402f-b1a1-c331e594e75c"
    },
    {
        "author": "李之仪",
        "paragraphs": [
            "栽桑插柳展沟塍，共趁清明力倍增。",
            "分得这般穷伎俩，却应苦行过于僧。"
        ],
        "title": "路西田舍示虞孙小诗二十四首  其五",
        "id": "594e63ad-476c-404d-ab6c-9e97d6c74ef9"
    },
    {
        "author": "李之仪",
        "paragraphs": [
            "修车浸种一番忙，肚热邻家见早秧。",
            "饱饭未惊心已饱，方知生计要商量。"
        ],
        "title": "路西田舍示虞孙小诗二十四首  其六",
        "id": "262c62f8-4f43-42f1-b725-3c21872a3765"
    },
    {
        "author": "李之仪",
        "paragraphs": [
            "一生着得几䩫屐，一饱消得几多粮。",
            "怕雨望晴心不歇，白头搔尽眼望羊。"
        ],
        "title": "路西田舍示虞孙小诗二十四首  其七",
        "id": "2f15cf39-47c6-4c1e-ae9c-0ace02a9595c"
    },
    {
        "author": "李之仪",
        "paragraphs": [
            "须知官职为他人，老去何妨可问津。",
            "宾客欢娱童仆饱，到头活计定谁亲。"
        ],
        "title": "路西田舍示虞孙小诗二十四首  其八",
        "id": "ce9531b5-80ec-4b43-ba5b-f55793029859"
    },
    {
        "author": "李之仪",
        "paragraphs": [
            "从来人说水晶宫，投老方能到眼中。",
            "未必吾生便休去，溪山隠去再相同。"
        ],
        "title": "路西田舍示虞孙小诗二十四首  其九",
        "id": "5dfa009e-20d6-4dd3-8108-b0421917368e"
    },
    {
        "author": "李之仪",
        "paragraphs": [
            "鹅儿成队草成茵，来往驯鸦喜趁人。",
            "却恐城中无此况，莫辞辛苦且逡巡。"
        ],
        "title": "路西田舍示虞孙小诗二十四首  其一○",
        "id": "c8167666-2f34-4fb9-b303-bf0d714c8316"
    },
    {
        "author": "李之仪",
        "paragraphs": [
            "亹亹柔条动懿筐，森森初穗弄微黄。",
            "引雏飞去蒙朝雨，带犊归来卧夕阳。"
        ],
        "title": "路西田舍示虞孙小诗二十四首  其一一",
        "id": "78171e85-1904-4787-bc72-00dc6a226b77"
    },
    {
        "author": "李之仪",
        "paragraphs": [
            "东囤扫场方蹔歇，插秧车水又相催。",
            "衰年乐得身强健，常愿南山到眼来。"
        ],
        "title": "路西田舍示虞孙小诗二十四首  其一二",
        "id": "092fb315-63af-4ce6-9e4c-3c2d2754b0c0"
    },
    {
        "author": "李之仪",
        "paragraphs": [
            "芦已藏人水鸟喧，草堪留坐午风寒。",
            "从来偏得田家趣，折莫催归兴已阑。"
        ],
        "title": "路西田舍示虞孙小诗二十四首  其一三",
        "id": "b0df284f-b261-42f2-9dc0-3e5e4fa92f2a"
    },
    {
        "author": "李之仪",
        "paragraphs": [
            "雨後西风日日颠，重裘犹自觉轻单。",
            "春寒秋热江南候，四月如何尚有寒。"
        ],
        "title": "路西田舍示虞孙小诗二十四首  其一四",
        "id": "b119cf7f-1e54-4ee2-bf84-e439369aa59f"
    },
    {
        "author": "李之仪",
        "paragraphs": [
            "转午风休陡觉来，绵衣脱尽旋开轩。",
            "乍寒乍热难调御，厚薄随时体自安。"
        ],
        "title": "路西田舍示虞孙小诗二十四首  其一五",
        "id": "19b48f58-a23f-4623-bf56-4c919b1c65b5"
    },
    {
        "author": "李之仪",
        "paragraphs": [
            "见事迟来五十年，何须投老念艰难。",
            "暖衣饱食无过此，谁是鲇鱼上竹竿。"
        ],
        "title": "路西田舍示虞孙小诗二十四首  其一六",
        "id": "8af49fe2-b52e-465d-ba1d-11e4fc105a37"
    },
    {
        "author": "李之仪",
        "paragraphs": [
            "饭舂罗担雁行来，任是囷廛亦易推。",
            "一岁艰难方有味，较量犹胜上燕台。"
        ],
        "title": "路西田舍示虞孙小诗二十四首  其一七",
        "id": "1f323392-5544-4c39-bd06-2a0578f5b00d"
    },
    {
        "author": "李之仪",
        "paragraphs": [
            "朝衣行市头颅落，六印垂腰手足分。",
            "旋煮河豚加鮆脍，争如闲处醉醺醺。"
        ],
        "title": "路西田舍示虞孙小诗二十四首  其一八",
        "id": "b3069571-2d25-44fa-98a8-6583532e8c3e"
    },
    {
        "author": "李之仪",
        "paragraphs": [
            "荷钱贴水蚕如蚁，稻似针芒葚未丹。",
            "牛角叩残歌转急，请看平地有波澜。"
        ],
        "title": "路西田舍示虞孙小诗二十四首  其一九",
        "id": "e4b1369f-3417-4ff6-b9eb-ab4316ec7913"
    },
    {
        "author": "李之仪",
        "paragraphs": [
            "百事无能一老夫，十年江上把犁锄。",
            "西庄南亩时来往，常得青山在坐隅。"
        ],
        "title": "路西田舍示虞孙小诗二十四首  其二○",
        "id": "a9fc1357-4f03-4f12-985f-9474804c6797"
    },
    {
        "author": "李之仪",
        "paragraphs": [
            "青山于我岂无因，到处抬头便见亲。",
            "时更一班逢好句，玄晖端恐是前身。"
        ],
        "title": "路西田舍示虞孙小诗二十四首  其二一",
        "id": "804d02c0-e81f-4e11-ab31-10ce8c0d4220"
    },
    {
        "author": "李之仪",
        "paragraphs": [
            "坐啸宣城迹已赊，青山今日属寒家。",
            "多情宾客门如市，不独风流解染花。"
        ],
        "title": "路西田舍示虞孙小诗二十四首  其二二",
        "id": "15f96445-7b65-400b-a2d2-1cad5b5aa8ac"
    },
    {
        "author": "李之仪",
        "paragraphs": [
            "数亩田荒积渐耕，常忧坝损害垂成。",
            "传闻赵魏推盟主，便觉如云照眼明。"
        ],
        "title": "路西田舍示虞孙小诗二十四首  其二三",
        "id": "369d05fa-b0b6-44b4-9091-838d60746411"
    },
    {
        "author": "李之仪",
        "paragraphs": [
            "水已平堤柳已线，洞房犹记锁婵娟。",
            "彩云易散春常在，啼鸟留人尚可怜。"
        ],
        "title": "路西田舍示虞孙小诗二十四首  其二四",
        "id": "e961cb14-e9ec-4ec1-a9f0-7f302f118528"
    },
    {
        "author": "李之仪",
        "paragraphs": [
            "万国衣冠拱醉容，钧天梦断失云龙。",
            "多情尚寄当时约，宛似阇黎饭後钟。"
        ],
        "title": "蒙宠惠朋樽深佩眷意聊奉一噱",
        "id": "b29c2ddd-01b3-42a4-99c6-8398bc18626f"
    },
    {
        "author": "李之仪",
        "paragraphs": [
            "髯友新从塞上回，中元樽俎未能开。",
            "更堪庭竹添幽思，只欠清风玉雨来。"
        ],
        "title": "伯成已归尚阻雨会聚聊申短唱容易一笑",
        "id": "ae8a1e88-871c-4bfe-98b9-54f5430449c0"
    },
    {
        "author": "李之仪",
        "paragraphs": [
            "河朔初辞爨析骸，都城还许谢烦埃。",
            "日长穷巷春归後，万绿阴阴锁吹台。"
        ],
        "title": "试笔柬赵德麟二绝  其一",
        "id": "31079c96-23bc-4d48-9763-bb307db82325"
    },
    {
        "author": "李之仪",
        "paragraphs": [
            "窗间多病委枯骸，陌上初收雨後埃。",
            "公子风流过京兆，正堪眉妩傍妆台。"
        ],
        "title": "试笔柬赵德麟二绝  其二",
        "id": "83a13560-f79c-4400-b51b-b31e533e6937"
    },
    {
        "author": "李之仪",
        "paragraphs": [
            "江湖流落久相依，每叹朱颜戏彩衣。",
            "何事泪痕书上见，他年千陇约同归。"
        ],
        "title": "次韵见寄两绝  其一",
        "id": "cc997239-64a9-42a5-b4ee-d126815af251"
    },
    {
        "author": "李之仪",
        "paragraphs": [
            "七分年纪十分愁，物理乘除不自由。",
            "死葬生游今得地，却嗟无计共迟留。"
        ],
        "title": "次韵见寄两绝  其二",
        "id": "caa6c6e1-effa-409a-b397-363c7c8c3119"
    },
    {
        "author": "李之仪",
        "paragraphs": [
            "双双小叶衬花房，只斗花房不斗双。",
            "拾得不教同伴见，袖中拈出一齐降。"
        ],
        "title": "赠人",
        "id": "d89442d5-1296-4f11-84de-ef291ed8040d"
    },
    {
        "author": "李之仪",
        "paragraphs": [
            "曾寄冰绡十幅开，竹间红蕊燕衔来。",
            "黄筌已去风流尽，忽见诗翁笔下催。"
        ],
        "title": "再和仇粹夫  其一",
        "id": "0a7592e8-fc1d-46fb-9af3-f04d328dead5"
    },
    {
        "author": "李之仪",
        "paragraphs": [
            "面面轩楹压水开，暑天端恐雪飞来。",
            "冰肌玉骨元无汗，更倩殷勤执板催。"
        ],
        "title": "再和仇粹夫  其二",
        "id": "477eb288-8e75-4657-97fc-1b3acbb00394"
    },
    {
        "author": "李之仪",
        "paragraphs": [
            "池方一寻深寸许，泉脉涓涓萦砌台。",
            "闻道旱天能作雨，定应变化自何来。"
        ],
        "title": "祈泽寺龙池",
        "id": "8ece3baf-ab41-41a5-a493-99dd03a353e8"
    },
    {
        "author": "李之仪",
        "paragraphs": [
            "处己莫辞三径陋，读书须及五车多。",
            "成吾宅相非吾志，直欲丘门备四科。"
        ],
        "title": "题虞氏外孙扇",
        "id": "f43c54dc-df01-41c0-8b83-2b6b6005ef41"
    },
    {
        "author": "李之仪",
        "paragraphs": [
            "投老还家髀肉消，霜天何处换金貂。",
            "一樽帝所欢犹在，翻恐醒来尚寂寥。"
        ],
        "title": "失题二绝  其一",
        "id": "c681bd2d-2ebc-4d6a-9f08-7b403518e246"
    },
    {
        "author": "李之仪",
        "paragraphs": [
            "楚国曾闻照乘珠，间因齐盗取为娱。",
            "人亡人得何须计，端有龟肠恨晚厨。"
        ],
        "title": "失题二绝  其二",
        "id": "7340b9c9-ee3c-4d5a-ab02-71b0a1a38a80"
    },
    {
        "author": "李之仪",
        "paragraphs": [
            "会次定多古语，笔端无复时流。",
            "骯脏若非投分，崎岖肯共经丘。"
        ],
        "title": "次韵子椿五首  其一",
        "id": "88fec3d3-d101-4a82-8158-372c76f5a0b8"
    },
    {
        "author": "李之仪",
        "paragraphs": [
            "昨夜中秋好月，今朝类试终场。",
            "遥想客窗对酒，未知野饭同堂。"
        ],
        "title": "次韵子椿五首  其二",
        "id": "3c8bc5a2-90ca-4205-a077-2d206a9e4eb5"
    },
    {
        "author": "李之仪",
        "paragraphs": [
            "踏碎琼瑶聊步，行陪笑语多时。",
            "一段难逢佳事，五篇消得新诗。"
        ],
        "title": "次韵子椿五首  其三",
        "id": "55c6989c-d541-4c24-ace7-d946c14ae683"
    },
    {
        "author": "李之仪",
        "paragraphs": [
            "龙欲兴云致雨，虎能堕地成斑。",
            "端是便骑赐马，不须深恋家山。"
        ],
        "title": "次韵子椿五首  其四",
        "id": "144827df-5af0-4beb-a1e1-2bec1b73c046"
    },
    {
        "author": "李之仪",
        "paragraphs": [
            "附见谁为邹湛，奬成无复山涛。",
            "岂敢遽名此地，不如且醉归舠。"
        ],
        "title": "次韵子椿五首  其五",
        "id": "17020e15-e922-47d4-afb4-bcc9483ff218"
    },
    {
        "author": "李之仪",
        "paragraphs": [
            "款步昔陪下泽，剧谈今愧高流。",
            "又喜秋来相见，暂同南陌东丘。"
        ],
        "title": "又次韵三绝  其一",
        "id": "8a72e7df-1212-4b25-890e-1abdc6f1a8e8"
    },
    {
        "author": "李之仪",
        "paragraphs": [
            "华屋暂离星斗，沧江归弄波涛。",
            "可得遽通来信，便知却整还舠。"
        ],
        "title": "又次韵三绝  其二",
        "id": "31f6ca5e-2200-4896-a4f5-21c03850e048"
    },
    {
        "author": "李之仪",
        "paragraphs": [
            "旱日能诗传信，新来投笔从班。",
            "身世且依魏阙，烟云休恋钟山。"
        ],
        "title": "又次韵三绝  其三",
        "id": "3c1b59cc-c291-458f-93fd-d27750d381dd"
    },
    {
        "author": "李之仪",
        "paragraphs": [
            "彭蠡湖边一笑初，绿衣相见论葭莩。",
            "四千里外空搔首，三十年来屡揽须。",
            "方卜他时共兰若，岂知今日奠生刍。",
            "穷途只有思君泪，无复吟君屋上乌。"
        ],
        "title": "旌德王承议挽词",
        "id": "60479cea-fbd3-4b7d-a661-d1375ba52054"
    },
    {
        "author": "李之仪",
        "paragraphs": [
            "春生复秋落，物物犹帝力。",
            "哀哉劬劳恩，甘藟至诚实。",
            "棘心咏诗人，常恐一旦失。",
            "何乃不我报，皎皎如白日。",
            "痛哉胡为生，每念气填臆。",
            "仰君犹长庚，华发萃众德。",
            "岁时捧金樽，门户几万石。",
            "常云我有子，未易先尺璧。",
            "伯仁非碌碌，到此辄自惑。",
            "庶几德有相，睥睨莫我逼。",
            "颇闻君有言，既跌不见谪。",
            "李杜苟齐名，死且不足惜。",
            "孰不斯言愧，谓君寿无极。",
            "岂知属纩书，何为在吾侧。",
            "堂堂古益友，千载同此室。",
            "撼铎倘能参，我泪不虚滴。"
        ],
        "title": "钱君倚夫人仙源郡君挽词",
        "id": "31877ac7-2be7-437c-a2a7-15742fd36a03"
    },
    {
        "author": "李之仪",
        "paragraphs": [
            "生涯真断梗，身世委虚舟。",
            "直欲超千劫，都将付一沤。",
            "纵横无滞碍，游戏任沈浮。",
            "报尽随缘去，聊从一笑休。"
        ],
        "title": "俞清老挽词二首  其一",
        "id": "0afc4e13-5b7d-41cc-9384-ee4c503340b6"
    },
    {
        "author": "李之仪",
        "paragraphs": [
            "寒食相披拂，方时欲适然。",
            "君应寻故约，我亦赴新阡。",
            "但怪沈来雁，那知已逝川。",
            "风流有千里，未愧昔人贤。"
        ],
        "title": "俞清老挽词二首  其二",
        "id": "ee8b0b0f-3c0b-418e-bf8e-710c45c4998a"
    },
    {
        "author": "李之仪",
        "paragraphs": [
            "白首严冰雪，清风逼里闾。",
            "空残贝叶偈，不见锦囊书。",
            "表表名终在，诜诜庆有余。",
            "会如华夏约，他日看高车。"
        ],
        "title": "陈氏母夫人挽词二首  其一",
        "id": "c8b584ba-229c-41b5-b97f-f50cdf211a61"
    },
    {
        "author": "李之仪",
        "paragraphs": [
            "子令人空毁，孙贤我故钦。",
            "成家信如玉，传世果非金。",
            "不作寻常去，方知积累深。",
            "天花长满裓，应悟本来心。"
        ],
        "title": "陈氏母夫人挽词二首  其二",
        "id": "a91b4849-e94a-4cb1-b74a-07ee129e709e"
    },
    {
        "author": "李之仪",
        "paragraphs": [
            "报地三千箓，年光八十春。",
            "却寻来处路，重接社中人。",
            "杖履空平日，幢幡想去尘。",
            "莲开布金底，又见一番新。"
        ],
        "title": "杂挽诗四首  其一",
        "id": "ac41592a-06d4-4060-b735-98d1df4feed6"
    },
    {
        "author": "李之仪",
        "paragraphs": [
            "方报先同穴，俄闻改葬期。",
            "祇应偕老约，不拟异他时。",
            "已矣如何憾，贤哉有剩悲。",
            "会看松柏路，赐篆耸丰碑。"
        ],
        "title": "杂挽诗四首  其二",
        "id": "3776aa15-1ab9-4e17-9bd2-714d9d029025"
    },
    {
        "author": "李之仪",
        "paragraphs": [
            "汉室传经後，唐朝旧族家。",
            "柔明惟典则，专静辍纷华。",
            "得配同高寿，流光固未涯。",
            "定应知去路，门外列三车。"
        ],
        "title": "杂挽诗四首  其三",
        "id": "ecddf2fc-4db5-487f-a9d3-742307db911e"
    },
    {
        "author": "李之仪",
        "paragraphs": [
            "子令钦平昔，多惭接俊游。",
            "升堂称有志，执奠叹无由。",
            "逝水空归壑，春风忽变秋。",
            "箫声到原尽，千载想风流。"
        ],
        "title": "杂挽诗四首  其四",
        "id": "2d883cdf-298e-46a1-be40-ccb10dc64da4"
    },
    {
        "author": "李之仪",
        "paragraphs": [
            "大慈大悲大威德，补陀落山住孤绝。",
            "三界轮回若热恼，一闻我名便清凉。",
            "名虽可闻见不得，随所建立即如见。",
            "施者受者不退心，常如心在光明里。"
        ],
        "title": "观世音赞",
        "id": "7c202749-2e65-4878-892c-929c00096051"
    },
    {
        "author": "李之仪",
        "paragraphs": [
            "毗耶离城，此去几许。",
            "一睹慈光，如到其所。",
            "八万四千，翻风驾雨。",
            "枯者即荣，堕者斯举。",
            "周徧恒沙，了无一语。"
        ],
        "title": "维摩居士赞",
        "id": "67d69332-8cc1-4682-af39-21b79452916f"
    },
    {
        "author": "李之仪",
        "paragraphs": [
            "我昔同登法云地，道场不异耆闇山。",
            "指出後身自在通，当日曾闻新受记。",
            "秀眉明目坏色衣，谁其写成比丘相。",
            "只这便是紫金容，在在处处咸恭敬。"
        ],
        "title": "慧严永长老赞",
        "id": "3e8fb0c7-4dad-452e-bd22-b846f814e81b"
    },
    {
        "author": "李之仪",
        "paragraphs": [
            "西庵老人，谁不赞叹。",
            "东辙西蹊，路头坐断。",
            "维三昧力，化身千百。",
            "北雨南云，青天霹雳。",
            "岂待形容，何处不见。",
            "须知闹市里，便是百草头荐。"
        ],
        "title": "西庵琳老真赞",
        "id": "2bae7f28-c26f-4aa3-a69c-0913c6ec9cd7"
    },
    {
        "author": "李之仪",
        "paragraphs": [
            "无形而袭人之鼻者香，不谋而同人之舌者名。",
            "名因香而及远，香因名而有声。",
            "然则红梅老子固如是乎。",
            "投闇即闇，投明即明。",
            "随波逐浪，应物观形。",
            "夫是之谓馿手佛脚，而真得无学于保宁者也。"
        ],
        "title": "常州荐福琄老真赞",
        "id": "b2cf6d10-485a-45c9-8d5b-5e1cddb7b314"
    },
    {
        "author": "李之仪",
        "paragraphs": [
            "织得蒲鞋无脚着，大雪漫山却伸脚。",
            "嬲人枉了三则语，传家只用一字错。",
            "至今儿孙满天下，伸头缩颈如鹳鹤。",
            "捩转嘴面有商量，学得马骑被馿扑。"
        ],
        "title": "云门大师真赞",
        "id": "9d095a88-d3e4-4d3a-8931-8ad934f36160"
    },
    {
        "author": "李之仪",
        "paragraphs": [
            "衮球输了一只脚，答语失了一只眼。",
            "却将两只杀人手，不妨捞虾只摸蚬。",
            "踏翻船子月是谁，撞破烟楼如掣电。",
            "树倒藤枯笑呵呵，春光更觉家家遍。"
        ],
        "title": "雪峰真赞",
        "id": "32758660-a71b-40f6-b887-30253dc2bf72"
    },
    {
        "author": "李之仪",
        "paragraphs": [
            "不勉而中，不思而得。",
            "从容中道，是为极则。",
            "胡来胡现，汉来汉现。",
            "随所运用，莫非方便。",
            "在迩求远，知深昧浅。",
            "头上安头，以口为眼。",
            "以相而现，略无异同。",
            "一有所扣，则犹撞钟。",
            "缘不我契，漫尔形容。",
            "稽首导师，如日方中。"
        ],
        "title": "晦堂宝觉真赞",
        "id": "701858f9-d19b-4bb8-8745-bf509edceda7"
    },
    {
        "author": "李之仪",
        "paragraphs": [
            "龙不可收，虎不可缚。",
            "矫矫世路，彼自清浊。",
            "醉遣脱靴，孰贵孰贱。",
            "弄月沧波，万顷一线。",
            "图画如好，虽曰糟粕。",
            "对之超然，鲸尾欲捉。"
        ],
        "title": "李太白赞",
        "id": "5c90e133-9e52-4cc1-aac9-a076cc96b63a"
    },
    {
        "author": "李之仪",
        "paragraphs": [
            "蒿目以游千世，铁心以践其志。",
            "有时端委以即事，忽尔卖针而买醉，岂所谓逆行顺行莫测者欤。",
            "盖得之自是不得，是以听天命而已。"
        ],
        "title": "姑溪自赞  其一",
        "id": "297f2b7e-3297-4fa0-9c62-41235e5474c9"
    },
    {
        "author": "李之仪",
        "paragraphs": [
            "偶乘扁舟，一日千里。",
            "若遇胜境，终年不移。",
            "故能屈御手调羹而亲饷，命力士脱靴而不疑。",
            "予私淑诸人也，故欲与之同归。",
            "鸦然于腮而不售，羊然遶领而犹痴。",
            "人固欲其售，尔谓之痴也，予方游戏以随时。"
        ],
        "title": "姑溪自赞  其二",
        "id": "0440d28d-2709-4a64-9b87-c636015e1f95"
    },
    {
        "author": "李之仪",
        "paragraphs": [
            "濯余足兮寒泉，振余衣兮古丘。",
            "洞胸中之滞碍，眇云散而水流。",
            "识此行之非祸，乃造物之予休。"
        ],
        "title": "李伯时画姑溪濯足图赞",
        "id": "3f53af48-2edf-49aa-83a5-72c13a55cbc8"
    },
    {
        "author": "李之仪",
        "paragraphs": [
            "野老形容，公子刷砑。",
            "谓俗则数珠挂于臂上，谓僧则髭须满于颔下。",
            "以我为牛则为之牛，以我为马则为之马。",
            "不妨随俗流通，何必分真辨假。"
        ],
        "title": "董曼老画姑溪赞",
        "id": "4ff77a7c-e9ec-4bd7-88e3-b31d1f12672e"
    },
    {
        "author": "李之仪",
        "paragraphs": [
            "饮不以鼻，投不以趾。",
            "虽梦亦然，理自应尔。",
            "吾师东坡，尝有是语。",
            "天机所同，惟伯时父。",
            "东坡形容，伯时位置。",
            "曹韩少陵，俱落第二。",
            "吾私淑诸，限隔九泉。",
            "笔头落处，几至潸然。"
        ],
        "title": "李伯时画马赞",
        "id": "7e77cd64-de40-4dbe-9bf2-54fe30c10837"
    },
    {
        "author": "李之仪",
        "paragraphs": [
            "懒将身世问穷通，邂逅僧轩一席同。",
            "已叹故家如坠叶，可堪白发共飘蓬。",
            "冥搜固出能言外，妙用都归指掌中。",
            "咫尺京师莫辞远，有云何患不乘风。"
        ],
        "title": "送戴道人",
        "id": "dd581cce-6e3c-4dcb-8d9c-dff7857ec3ba"
    },
    {
        "author": "李之仪",
        "paragraphs": [
            "绿阴初合燕归来，煮酒新尝换拨醅。",
            "不独江山想王谢，须知宾客尽邹枚。",
            "十分欢意休教剩，万斛愁心亦自开。",
            "倒载任他路人笑，更将何处作春台。"
        ],
        "title": "赏花亭致语口号",
        "id": "8c78b549-79a3-4121-b45b-d3299eea2b8e"
    },
    {
        "author": "李之仪",
        "paragraphs": [
            "闻道华阳客，儒衣谒紫微。",
            "旧山连药卖，孤鹤带云归。",
            "柳市名犹在，桃源梦已稀。",
            "还家见鸥鸟，应愧背船飞。"
        ],
        "title": "还俗道士",
        "id": "40f505b6-3bde-4940-8dd4-bbf2da268a38"
    },
    {
        "author": "李之仪",
        "paragraphs": [
            "美人在时花满堂，美人去後留空床。",
            "床上绣衾闲不寝，至今三载犹余香。",
            "香亦竟不灭，人亦竟不来。",
            "相思复相忆，白露湿苍苔。"
        ],
        "title": "诗一首",
        "id": "f189862d-909c-44bd-b459-887543e9d627"
    },
    {
        "author": "李之仪",
        "paragraphs": [
            "诗题：立秋日书唐行成扇首句：自古逢秋悲寂寥。"
        ],
        "title": "存目  其一",
        "id": "32723e5f-28f3-43f3-a732-df5cf228013f"
    },
    {
        "author": "李之仪",
        "paragraphs": [
            "诗题：偶题（其二）首句：洛阳城里见秋风。"
        ],
        "title": "存目  其二",
        "id": "4ffe7f67-bb5e-4b09-8b17-60a8d8a8fbeb"
    },
    {
        "author": "贾朝奉",
        "paragraphs": [
            "第一荆州白玉泉，兰舟载与酒中仙。",
            "且须捉住鲸鱼尾，恐怕醉来骑上天。"
        ],
        "title": "白玉泉酒遗李端叔",
        "id": "0a936cfc-815f-4af9-a570-5b246e69e9d8"
    },
    {
        "author": "赵德孺",
        "paragraphs": [
            "翰林李谪仙，埋骨青山下。",
            "平生爱此山，老去终不舍。",
            "放逐鹓鹭行，追随鸡黍社。",
            "文采今尚存，英风满松槚。",
            "寥寥五百年，好尚世所寡。",
            "韩子荆州後，为求袭良冶。",
            "乃祖当时辈，异代同潇洒。",
            "结堂山之阳，真趣非少假。",
            "秀色来天外，远势包平野。",
            "烟岚浮翠黛，揽之不容把。",
            "徜徉盘谷游，屡请秣吾马。",
            "时无谪仙人，登临谁赋者。",
            "九原如可作，一奠招魂斝。"
        ],
        "title": "赋秀远堂",
        "id": "93b6253b-14a5-4da7-9e7c-6de335f3a43e"
    },
    {
        "author": "赵德孺",
        "paragraphs": [
            "在昔避世贤，隠居岂自喜。",
            "甘守西山饿，清洗颍阳耳。",
            "一旦事高尚，万古激贪鄙。",
            "孰谓乐山林，便可轻朝市。",
            "窃笑效颦人，不知捧心美。",
            "妄将凡庸姿，敢希明哲轨。",
            "盗此嘉遯名，纷若干时子。",
            "仕途指捷径，矫伪污青史。",
            "圣朝扬仄陋，采录无遐迩。",
            "不遗下体葑，况乃中乡芑。",
            "多士生此时，贫且贱焉耻。",
            "梦自傅岩来，猎从渭滨起。",
            "隠君闻此风，翻然乌可已。",
            "聊为知者道，庶达名庵旨。"
        ],
        "title": "中隠庵",
        "id": "5d1a93b1-c651-4664-9bba-6a2888009053"
    },
    {
        "author": "周彦质",
        "paragraphs": [
            "正朝排仗谨天元，常服无令入禁阍。",
            "十样冠裳五千袭，紫宸前殿对诸蕃。"
        ],
        "title": "宫词  其一",
        "id": "ce5fcf8f-9a23-4751-b2fa-fadba05e58fc"
    },
    {
        "author": "周彦质",
        "paragraphs": [
            "大内相连辟迩英，每延禁从侍谈经。",
            "君王克谨持盈戒，无逸新书易画屏。"
        ],
        "title": "宫词  其二",
        "id": "4f24f224-6026-4538-a643-7bd87af7fb12"
    },
    {
        "author": "周彦质",
        "paragraphs": [
            "君王端的似唐虞，仁政天心若合符。",
            "不独四方传瑞牒，灵芝甘露满皇都。"
        ],
        "title": "宫词  其三",
        "id": "35511f90-b5ed-4191-9c92-6a4e9e42a32d"
    },
    {
        "author": "周彦质",
        "paragraphs": [
            "圣主词章尽典谟，宫嫔一一究诗书。",
            "如今转觉西京陋，只说班家有婕妤。"
        ],
        "title": "宫词  其四",
        "id": "499e0d36-f6d4-473b-95b7-b8e3d2435442"
    },
    {
        "author": "周彦质",
        "paragraphs": [
            "主上慈仁笃友于，二王恩眷古无如。",
            "外朝迥与班联别，玉带仍令佩玉鱼。"
        ],
        "title": "宫词  其五",
        "id": "69412e71-e3cb-4991-9f2d-df410716a709"
    },
    {
        "author": "周彦质",
        "paragraphs": [
            "圣人制作合天规，大晟初成按乐时。",
            "果见晴空鸾鹤舞，未饶当日凤凰仪。"
        ],
        "title": "宫词  其六",
        "id": "0183c400-3a0c-4997-b2c4-f8fcbb5e708b"
    },
    {
        "author": "周彦质",
        "paragraphs": [
            "圣主词源涌巨澜，恤民手诏月常颁。",
            "一回传出惊新丽，多少词臣愧汗颜。"
        ],
        "title": "宫词  其七",
        "id": "fad125e2-c40f-4b31-acd7-d7517ec55772"
    },
    {
        "author": "周彦质",
        "paragraphs": [
            "万里封疆匝普天，君王神武不开边。",
            "河西房下文书少，枢府经年罢密宣。"
        ],
        "title": "宫词  其八",
        "id": "553d3d33-9b54-4b82-8c6f-5c26a26f3693"
    },
    {
        "author": "周彦质",
        "paragraphs": [
            "圣主威声慑四溟，洮湟鄯廓指呼平。",
            "如今都护无公事，但奏诸藩进奉名。"
        ],
        "title": "宫词  其九",
        "id": "e316fd10-5d7f-426a-a84a-885a8bed1ef2"
    },
    {
        "author": "周彦质",
        "paragraphs": [
            "四海丰登五纬明，君王高拱守盈成。",
            "词臣合进烝崧颂，更向何年咏太平。"
        ],
        "title": "宫词  其一○",
        "id": "1ea732f6-dcf8-4534-afb3-ebaa0e8c041c"
    },
    {
        "author": "周彦质",
        "paragraphs": [
            "五云楼阙耸天颜，龙烛交光万寿山。",
            "缥缈祥风来帝所，御香时得到人间。"
        ],
        "title": "宫词  其一一",
        "id": "78c1566c-8c21-4005-affe-3df02e35d244"
    },
    {
        "author": "周彦质",
        "paragraphs": [
            "稀微斜照影鳌山，黼座高临缥缈间。",
            "共祝吾皇千万寿，年年华阙觐天颜。"
        ],
        "title": "宫词  其一二",
        "id": "5ade0ca0-7d81-49c3-9f11-c145bf044081"
    },
    {
        "author": "周彦质",
        "paragraphs": [
            "太一元宵驾幸初，喧阗丝管拥銮舆。",
            "主家夹道金车驻，步障徐开奏起居。"
        ],
        "title": "宫词  其一三",
        "id": "7d441c40-fc22-4215-a290-d38d31768e16"
    },
    {
        "author": "周彦质",
        "paragraphs": [
            "圣主忧勤尽至仁，玉炉清夜拱星辰。",
            "谁知漏永虔祈处，不为皇躬只为民。"
        ],
        "title": "宫词  其一四",
        "id": "9f6b4ba4-2781-4702-9b26-4d0a8ceb072f"
    },
    {
        "author": "周彦质",
        "paragraphs": [
            "元宵鼓吹满严城，万烛荧煌御驾行。",
            "纔入端门回凤辇，两军游艺一齐呈。"
        ],
        "title": "宫词  其一五",
        "id": "d87cd11d-c19a-479e-a1d6-42198df2fa99"
    },
    {
        "author": "周彦质",
        "paragraphs": [
            "洛阳花使款银台，魏紫姚黄次第来。",
            "调护须知青帝力，进呈方是十分开。"
        ],
        "title": "宫词  其一六",
        "id": "098cce1b-1b95-4176-ab40-aecf3d61dc1c"
    },
    {
        "author": "周彦质",
        "paragraphs": [
            "圣主忧民手诏书，颁宣经月罕尝虚。",
            "周旋曲尽斯民瘼，远使观风未必知。"
        ],
        "title": "宫词  其一七",
        "id": "d44f1d3a-281a-44aa-991a-00bf6cc64b70"
    },
    {
        "author": "周彦质",
        "paragraphs": [
            "华封献祝协休祥，已见诜诜十七王。",
            "宗德祖公钟圣世，子孙千亿正蕃昌。"
        ],
        "title": "宫词  其一八",
        "id": "ed766735-f981-4e30-82f7-9384e92886f3"
    },
    {
        "author": "周彦质",
        "paragraphs": [
            "千官班列未央宫，称贺盐池课复充。",
            "助顺固知天地力，由来威断自宸衷。"
        ],
        "title": "宫词  其一九",
        "id": "5957aa34-8eee-4d39-a7d0-56f22c0bfcef"
    },
    {
        "author": "周彦质",
        "paragraphs": [
            "宫嫔春昼步庭前，曲砌轻风𨍽柳绵。",
            "二十四番花信後，融怡还作困人天。"
        ],
        "title": "宫词  其二○",
        "id": "1ec62f7f-a6c9-4b40-9448-e5f61971d242"
    },
    {
        "author": "周彦质",
        "paragraphs": [
            "文思主吏籍通闺，逐节供须各品题。",
            "知是禁园挑菜日，雕床十扛进金篦。"
        ],
        "title": "宫词  其二一",
        "id": "814b7f6b-0f7e-4449-ba1d-8374ebb65ea4"
    },
    {
        "author": "周彦质",
        "paragraphs": [
            "君王博学古无如，羲献奇踪购得初。",
            "裁处万机无一事，睿思深殿自临书。"
        ],
        "title": "宫词  其二二",
        "id": "da68c409-e306-4044-a52e-26f61777de6d"
    },
    {
        "author": "周彦质",
        "paragraphs": [
            "吾君友爱古难方，棣萼深情不暂忘。",
            "求得万机休暇日，披香深殿燕亲王。"
        ],
        "title": "宫词  其二三",
        "id": "c7b2952f-6c95-46a5-a45c-bcd21223b25a"
    },
    {
        "author": "周彦质",
        "paragraphs": [
            "未明冠佩集龙楼，上宰貂蝉导冕旒。",
            "羌虏欢呼瞻盛礼，躬迎八宝受天休。"
        ],
        "title": "宫词  其二四",
        "id": "d9f568b4-1e07-49f5-9ec7-367b22bb2c9e"
    },
    {
        "author": "周彦质",
        "paragraphs": [
            "初升直笔喜迁官，妙札何曾数彩鸾。",
            "莫谓纤纤持管弱，风雷雨露在毫端。"
        ],
        "title": "宫词  其二五",
        "id": "51240e24-d4b9-4df1-91dc-ee44159444c6"
    },
    {
        "author": "周彦质",
        "paragraphs": [
            "绣襟金钩玉轴斜，宫娥当殿奏琵琶。",
            "急弹犀拨如飞电，端不轻侵御画花。"
        ],
        "title": "宫词  其二六",
        "id": "a4ae61c8-6a62-4a44-a413-b45e58113609"
    },
    {
        "author": "周彦质",
        "paragraphs": [
            "新拜贤妃国媛才，穹崇品秩视三台。",
            "捧麻入谢天恩後，院院嫔嫱展贺来。"
        ],
        "title": "宫词  其二七",
        "id": "31b24673-df62-4233-b110-8d22119d8c07"
    },
    {
        "author": "周彦质",
        "paragraphs": [
            "後苑繁花间绿杨，龙楼辉赫缕金装。",
            "遥知黼座登临处，栏楯狻猊尽吐香。"
        ],
        "title": "宫词  其二八",
        "id": "c6c9844c-b6bd-4929-8cdd-77f19cfd4b85"
    },
    {
        "author": "周彦质",
        "paragraphs": [
            "翠弁仙衣下玉廊，修真宫女夜焚香。",
            "舒徐有月随莲步，绰约无人见靓妆。"
        ],
        "title": "宫词  其二九",
        "id": "41aaf1b6-f6a7-48e5-abf7-5830d81353b7"
    },
    {
        "author": "周彦质",
        "paragraphs": [
            "诏许珠玑饰珥钿，遐方翡翠贡都捐。",
            "九重一语天恩博，亿万珍禽性命全。"
        ],
        "title": "宫词  其三○",
        "id": "e155da77-f8ae-46ec-b75c-e23142324378"
    },
    {
        "author": "周彦质",
        "paragraphs": [
            "神都三月盛风光，修禊宫中乐事长。",
            "银字笙簧随步辇，相将曲水侍流觞。"
        ],
        "title": "宫词  其三一",
        "id": "75429c63-1ddc-4f2b-9133-376463d903ab"
    },
    {
        "author": "周彦质",
        "paragraphs": [
            "春昼阴添一倍长，秋千娱乐集嫔嫱。",
            "彩缯画板高高送，来去随风散异香。"
        ],
        "title": "宫词  其三二",
        "id": "efe8e432-3861-44ca-b073-83284d48d8df"
    },
    {
        "author": "周彦质",
        "paragraphs": [
            "樱桃初进绿筠笼，蜜酪随供彩帕蒙。",
            "靸面金盘五十只，传宣先赐二王宫。"
        ],
        "title": "宫词  其三三",
        "id": "003997e9-e294-4994-85ab-d107041dc9a5"
    },
    {
        "author": "周彦质",
        "paragraphs": [
            "圣主仪刑自智临，嫔嫱博古趣何深。",
            "金虬香里芸窗静，满几诗书一弄琴。"
        ],
        "title": "宫词  其三四",
        "id": "3c5243b3-011b-4f0f-a05d-81ed7580f602"
    },
    {
        "author": "周彦质",
        "paragraphs": [
            "祝应多男属圣君，词臣常备洗儿文。",
            "高禖喜燕排旬有，包子红绡叠日分。"
        ],
        "title": "宫词  其三五",
        "id": "978882b2-aeff-4967-a467-731ccab3b744"
    },
    {
        "author": "周彦质",
        "paragraphs": [
            "春晴太液漾漪涟，柳绿花明艳冶天。",
            "十二栏干帘半卷，瑶津亭下按龙船。"
        ],
        "title": "宫词  其三六",
        "id": "446a613e-9242-4133-b4b1-d331b2194b8c"
    },
    {
        "author": "周彦质",
        "paragraphs": [
            "宫阁春来乐事添，喜逢新燕入高檐。",
            "从今欲使营巢便，故遣终朝不下帘。"
        ],
        "title": "宫词  其三七",
        "id": "233cbda3-b74d-452e-9ff0-de03826a9402"
    },
    {
        "author": "周彦质",
        "paragraphs": [
            "名园蹴游称春游，近密宣呈技最优。",
            "当殿不教身背向，侧中飞出足跟球。"
        ],
        "title": "宫词  其三八",
        "id": "378dac1f-c2d6-41ed-8c60-400ebd7b5c51"
    },
    {
        "author": "周彦质",
        "paragraphs": [
            "春昼宫娥睡足时，凭栏无语听黄鹂。",
            "谁家按曲敲檀板，惊破林间自在啼。"
        ],
        "title": "宫词  其三九",
        "id": "208fe373-a3b5-4733-91ba-aa69ff71b05e"
    },
    {
        "author": "周彦质",
        "paragraphs": [
            "春昼宫娥直退迟，茶余清话屡移时。",
            "困人天气成浓睡，偶失秋千伴侣期。"
        ],
        "title": "宫词  其四○",
        "id": "d1378a5f-7f5a-4772-8245-d75d77e79dc3"
    },
    {
        "author": "周彦质",
        "paragraphs": [
            "端午茸花簇彩鸾，高标宝鉴缕金鞶。",
            "不宜夏景销酥腕，似觉新来百索宽。"
        ],
        "title": "宫词  其四一",
        "id": "ca799913-26ea-404f-b16c-128194abfc2e"
    },
    {
        "author": "周彦质",
        "paragraphs": [
            "初夏清和昼漏长，酴醾高架映华堂。",
            "一枝斜插蓝罗扇，摇动时时送好香。"
        ],
        "title": "宫词  其四二",
        "id": "2e2150e4-e53c-4782-80b8-eabf9674be6f"
    },
    {
        "author": "周彦质",
        "paragraphs": [
            "朱夏炎炎昼漏长，迸珠亭下共流觞。",
            "清风寒韵侵肌冷，谁信宫中六月凉。"
        ],
        "title": "宫词  其四三",
        "id": "eb6aeba8-05aa-45f6-82d4-db340af35994"
    },
    {
        "author": "周彦质",
        "paragraphs": [
            "冰屏四合响流泉，白玉杯盘奉御筵。",
            "纵有炎蒸无处入，水晶宫阙会神仙。"
        ],
        "title": "宫词  其四四",
        "id": "a4d29955-4537-4a4c-8e9f-56cbb5c98038"
    },
    {
        "author": "周彦质",
        "paragraphs": [
            "荔子珍奇冠九垓，上林航海近移栽。",
            "绛囊玉颗如闽峤，不用红尘一骑来。"
        ],
        "title": "宫词  其四五",
        "id": "68926cb0-38c0-4699-810a-8049ff807c19"
    },
    {
        "author": "周彦质",
        "paragraphs": [
            "亲蚕摘叶满筠笼，机杼仍观组织工。",
            "圣世后妃躬道化，仪刑无愧二南风。"
        ],
        "title": "宫词  其四六",
        "id": "2ce5df99-08a8-4eb5-ae49-55dd385ba2b9"
    },
    {
        "author": "周彦质",
        "paragraphs": [
            "便殿时时燕二王，吾君亲睦似陶唐。",
            "寂寥棠棣留芳後，盛事应传入雅章。"
        ],
        "title": "宫词  其四七",
        "id": "16263355-6f08-45c5-8137-85d22ead4299"
    },
    {
        "author": "周彦质",
        "paragraphs": [
            "燕子安巢近上阳，惯听深殿理丝簧。",
            "伊州入破喧轰闹，不废呢喃语画梁。"
        ],
        "title": "宫词  其四八",
        "id": "68fcbdc8-a786-4792-b398-c7272bfc5e76"
    },
    {
        "author": "周彦质",
        "paragraphs": [
            "碧玉峥嵘照座清，良工镌斲亦难成。",
            "巫山雁荡惭粗俗，销得君王号胜瀛。"
        ],
        "title": "宫词  其四九",
        "id": "b5b013cc-78a6-454c-8883-74167c982b40"
    },
    {
        "author": "周彦质",
        "paragraphs": [
            "君王锡庆自高天，禖燕宫庭每每传。",
            "老㜮宝箱珠遍蹙，别收诸阁洗儿钱。"
        ],
        "title": "宫词  其五○",
        "id": "aaece6e2-8bc0-4081-9ee1-eb347a52fbb7"
    },
    {
        "author": "周彦质",
        "paragraphs": [
            "七夕宫娥设席祈，翠台莲烛静交辉。",
            "彩楼逗晓蛛丝满，女伴谁传得巧归。"
        ],
        "title": "宫词  其五一",
        "id": "28a576eb-c557-4b7a-9dcc-d49c085bba3f"
    },
    {
        "author": "周彦质",
        "paragraphs": [
            "郊庠已见咏台莱，近密仍多着譔才。",
            "汉武得人何足道，内朝今亦盛邹枚。"
        ],
        "title": "宫词  其五二",
        "id": "78d516e3-f3ba-4c25-b0f9-79a8050e2ed9"
    },
    {
        "author": "周彦质",
        "paragraphs": [
            "瑞竹亭亭近玉墀，初同一簳却分岐。",
            "已传国史新图籍，更得君王御制诗。"
        ],
        "title": "宫词  其五三",
        "id": "092ceafc-9c61-4bfa-8f22-ae91b365d98e"
    },
    {
        "author": "周彦质",
        "paragraphs": [
            "禁籞承平种植繁，枇杷荔子近移根。",
            "地祇应借东南候，养就甘香奉至尊。"
        ],
        "title": "宫词  其五四",
        "id": "e72e9382-6c0b-413f-aa07-351064b10a28"
    },
    {
        "author": "周彦质",
        "paragraphs": [
            "桂魄初生出翠台，玉人拜祝久徘徊。",
            "非唯月月长相见，更愿重重喜庆来。"
        ],
        "title": "宫词  其五五",
        "id": "8e1c5c8e-5c5a-4f67-a401-9287f4a90028"
    },
    {
        "author": "周彦质",
        "paragraphs": [
            "青唐陇拶觐神都，亿万天兵列路隅。",
            "三省枢臣合班对，进呈平旦受降图。"
        ],
        "title": "宫词  其五六",
        "id": "e0b81d3f-ef19-4a63-9b80-bd79a7ec8948"
    },
    {
        "author": "周彦质",
        "paragraphs": [
            "乌巾袅脚锦袍襕，供奉新来进押班。",
            "从此便应闲日少，玉除轮日侍天颜。"
        ],
        "title": "宫词  其五七",
        "id": "a0b28d7f-aeed-433f-9c97-8b6a60d43f45"
    },
    {
        "author": "周彦质",
        "paragraphs": [
            "瑞竹初生每觉长，分岐共簳出宫墙。",
            "普天无限成林地，故产皇家是吉祥。"
        ],
        "title": "宫词  其五八",
        "id": "63b6c660-e63b-4b6e-bfae-09339ad95bdf"
    },
    {
        "author": "周彦质",
        "paragraphs": [
            "内庭耸秀碧云屏，冠绝羣峰最杰英。",
            "圣世瓌才终显赫，嶙峋犹得赐佳名。"
        ],
        "title": "宫词  其五九",
        "id": "cafaaa10-6a57-44e3-8153-aadc35b29843"
    },
    {
        "author": "周彦质",
        "paragraphs": [
            "瑶津亭榭俯池塘，芬馥氤氲杂众芳。",
            "永昼和风一披拂，近城分得禁园香。"
        ],
        "title": "宫词  其六○",
        "id": "1be0ede9-1800-41ea-bd3b-54221970993e"
    },
    {
        "author": "周彦质",
        "paragraphs": [
            "珠帘十二卷金钩，万里无云桂魄浮。",
            "嘈杂笙箫半天响，瑶津亭上赏中秋。"
        ],
        "title": "宫词  其六一",
        "id": "09cdd7da-5ab6-4cf7-a958-f8a38b303ab6"
    },
    {
        "author": "周彦质",
        "paragraphs": [
            "振振皇族盛豪雄，籍庆天支自不同。",
            "宗学宏开崇教养，已多歆向出深宫。"
        ],
        "title": "宫词  其六二",
        "id": "ec4a325b-ba7c-48e0-81a9-71bb4ac8bc5f"
    },
    {
        "author": "周彦质",
        "paragraphs": [
            "资善诸王就傅初，常宣步辇按观书。",
            "六宫准拟经由处，一一排门候起居。"
        ],
        "title": "宫词  其六三",
        "id": "3ff7a2ec-b09f-419b-bfc9-80ac71d56ae3"
    },
    {
        "author": "周彦质",
        "paragraphs": [
            "集英赐第对天颜，顷刻蓝袍翠一班。",
            "漫说禹门三级浪，鱼龙只在指呼间。"
        ],
        "title": "宫词  其六四",
        "id": "55941686-ff78-4c96-9e02-8d51be2737aa"
    },
    {
        "author": "周彦质",
        "paragraphs": [
            "唐帝惟珍阳羡茶，未尝百草不开花。",
            "太平奉御穷佳异，建焙先春进露芽。"
        ],
        "title": "宫词  其六五",
        "id": "664346cf-4cbe-4738-afa6-cbf86bde4084"
    },
    {
        "author": "周彦质",
        "paragraphs": [
            "深院相过笑语同，选仙清乐得从容。",
            "由来本是桃源侣，常占三清最上宫。"
        ],
        "title": "宫词  其六六",
        "id": "b3355819-f28c-4d3d-832a-0156dfbd9477"
    },
    {
        "author": "周彦质",
        "paragraphs": [
            "召对词臣幄殿华，密宣令草相公麻。",
            "黄庭诏下齐欢舞，望协羣工共叹嗟。"
        ],
        "title": "宫词  其六七",
        "id": "ee964d35-86e8-41bf-a0cb-78f99a9640eb"
    },
    {
        "author": "周彦质",
        "paragraphs": [
            "圣主边谋过六奇，指踪决胜率前知。",
            "深沉清禁传三鼓，犹报金牌出睿思。"
        ],
        "title": "宫词  其六八",
        "id": "a4d682b9-b5ad-4fb5-ae07-50ea23fa7ec1"
    },
    {
        "author": "周彦质",
        "paragraphs": [
            "掖门放钥响铜镮，平晓传催百辟班。",
            "垂拱殿前人肃静，独闻鶑语转间关。"
        ],
        "title": "宫词  其六九",
        "id": "7a9bd446-955d-4c16-9674-b5ef13ddd445"
    },
    {
        "author": "周彦质",
        "paragraphs": [
            "地衣红锦蹙盘鵰，罗袖飘香转舞腰。",
            "清暇君王休务日，宣和深殿按仙韶。"
        ],
        "title": "宫词  其七○",
        "id": "3ae2c8e8-7458-4f0f-82e4-5691a2606db5"
    },
    {
        "author": "周彦质",
        "paragraphs": [
            "深秋萧爽十分凉，茱菊浮杯满座香。",
            "百尺玉楼喧鼓吹，六宫思许醉重阳。"
        ],
        "title": "宫词  其七一",
        "id": "62de4e73-a0ee-4bd3-b369-a2da23032452"
    },
    {
        "author": "周彦质",
        "paragraphs": [
            "禁籞瑶津宝阁重，芳亭曲榭暗相通。",
            "汪洋太液澄清影，金碧丹青上下同。"
        ],
        "title": "宫词  其七二",
        "id": "e86f8dff-1174-4116-8fcf-ac6cb2f78ebe"
    },
    {
        "author": "周彦质",
        "paragraphs": [
            "圣学渊宏百世师，六宫熏习喜文词。",
            "睿思传出宸章丽，院院珠装御制诗。"
        ],
        "title": "宫词  其七三",
        "id": "3836c47c-be0e-4470-9e83-ca8c235f84b0"
    },
    {
        "author": "周彦质",
        "paragraphs": [
            "永昼宫娥聚笑嬉，小王初习起居仪。",
            "朱衫御史心聪慧，学得中庭赞对词。"
        ],
        "title": "宫词  其七四",
        "id": "20f93805-9f14-495a-bb35-08823e413c47"
    },
    {
        "author": "周彦质",
        "paragraphs": [
            "永昼嫔嫱小燕阑，投壶雅戏集清欢。",
            "众中最觉天机巧，平送筠筹觅倚干。"
        ],
        "title": "宫词  其七五",
        "id": "d58d80e9-7291-4008-bd7f-09638b1d5ccd"
    },
    {
        "author": "周彦质",
        "paragraphs": [
            "象戏宫娥共雅欢，团团犀玉布牙盘。",
            "蹉车避马寻常事，却是堤防叠炮难。"
        ],
        "title": "宫词  其七六",
        "id": "487caf1c-5047-4777-a269-9630db1e3f9c"
    },
    {
        "author": "周彦质",
        "paragraphs": [
            "德自关雎乐善心，六宫渐染化风深。",
            "鼓琴擘阮非凡好，为有淳和太古音。"
        ],
        "title": "宫词  其七七",
        "id": "dec018fb-8e8a-4ae1-bf5b-ea6e7b120512"
    },
    {
        "author": "周彦质",
        "paragraphs": [
            "庭试初宣进士班，玉阶咫尺觐天颜。",
            "画廊两畔楸花发，时递清香笔砚间。"
        ],
        "title": "宫词  其七八",
        "id": "3bcbf5c5-d6e7-4bec-9f51-e63d69704435"
    },
    {
        "author": "周彦质",
        "paragraphs": [
            "按乐清宵女伴同，和谐仙韵出深宫。",
            "寻腔理得新翻曲，月上龙楼第一重。"
        ],
        "title": "宫词  其七九",
        "id": "db5233e5-e5ab-45ce-b31a-b852e796c153"
    },
    {
        "author": "周彦质",
        "paragraphs": [
            "太平天子绝畋游，结束宫娥马打球。",
            "韶乐引来花锦队，男儿跪拜谢头筹。"
        ],
        "title": "宫词  其八○",
        "id": "fc1d4306-d5e7-4294-be03-8bd1cec0ec25"
    },
    {
        "author": "周彦质",
        "paragraphs": [
            "开炉佳节乍寒朝，近侍班联衣锦朝。",
            "兽炭香新金鸭暖，珠帘龙幕按箫韶。"
        ],
        "title": "宫词  其八一",
        "id": "b3f062d7-7ac2-4e7e-8631-a27c2f526f8c"
    },
    {
        "author": "周彦质",
        "paragraphs": [
            "瑞香圆结异凡丛，天幸移根植禁中。",
            "露浥清香来御榻，玉牌题作锦熏笼。"
        ],
        "title": "宫词  其八二",
        "id": "9bd422a9-258e-445e-8815-586538cf6e44"
    },
    {
        "author": "周彦质",
        "paragraphs": [
            "锦裀方窄簇花球，羯鼓琼台七宝钩。",
            "共按升平新制曲，不同箫索打梁州。"
        ],
        "title": "宫词  其八三",
        "id": "fb45228c-7fdb-4b4e-9674-ecdf0613b75c"
    },
    {
        "author": "周彦质",
        "paragraphs": [
            "白玉镌成十六牌，禁宫方响古无偕。",
            "非唯韵出箫竽上，仍是音参律吕谐。"
        ],
        "title": "宫词  其八四",
        "id": "fab2d7e6-0e70-4d64-abc6-b42fe39b694c"
    },
    {
        "author": "周彦质",
        "paragraphs": [
            "上直归来日未晡，宫嫔相与戏摴蒲。",
            "蓦关渡堑寻常彩，无奈时时掷雉卢。"
        ],
        "title": "宫词  其八五",
        "id": "261e3577-06ec-4459-9749-77d6288695be"
    },
    {
        "author": "周彦质",
        "paragraphs": [
            "三卫千官侍冕旒，君王郊祀款圆丘。",
            "彩棚夹路瞻天表，一半珠帘上玉钩。"
        ],
        "title": "宫词  其八六",
        "id": "df9e4b02-a3e7-4b70-bbe0-563c88fc9eae"
    },
    {
        "author": "周彦质",
        "paragraphs": [
            "庆成大礼御端门，肃肃千官拱至尊。",
            "高捧金鸡宣霈泽，两班欢舞荷天恩。"
        ],
        "title": "宫词  其八七",
        "id": "3292e589-ff3b-4b01-af2f-8925e6ae5353"
    },
    {
        "author": "周彦质",
        "paragraphs": [
            "聪俊宫娥妙奕棋，每虞宣唤各穷奇。",
            "更阑自覆忘忧局，好着长防敌手知。"
        ],
        "title": "宫词  其八八",
        "id": "a6d1dca7-39bf-47b0-802e-c7f41774bed5"
    },
    {
        "author": "周彦质",
        "paragraphs": [
            "腊後寒梅蕊弄黄，金瓶丛插贮兰房。",
            "已供阖座清香满，更得临鸾学晚妆。"
        ],
        "title": "宫词  其八九",
        "id": "a998af84-f635-468b-86f7-b6c1e5d2f9ac"
    },
    {
        "author": "周彦质",
        "paragraphs": [
            "踊跃新羁已过关，未高生怕别人盘。",
            "到窝路数无多掷，急满须防将马阑。"
        ],
        "title": "宫词  其九○",
        "id": "2524c4a7-da4e-49a1-9940-682b0c86fc41"
    },
    {
        "author": "周彦质",
        "paragraphs": [
            "冬候寒威凛未央，初欣至日乍迎长。",
            "退朝一曲升平乐，共进新阳万寿觞。"
        ],
        "title": "宫词  其九一",
        "id": "dd5fe9ec-00c8-4119-823f-eb523132b0ea"
    },
    {
        "author": "周彦质",
        "paragraphs": [
            "感古梅妆范样殊，折梅特地试妆梳。",
            "薄施红粉临鸾鉴，却是梅花迥不如。"
        ],
        "title": "宫词  其九二",
        "id": "ca826c0b-fc19-4f27-9579-4d5ca30e9e6d"
    },
    {
        "author": "周彦质",
        "paragraphs": [
            "五云宫阙鬰岧峣，尤称蒙蒙瑞雪飘。",
            "中使到来东上阁，传宣初放紫宸朝。"
        ],
        "title": "宫词  其九三",
        "id": "66298eaa-4d9a-4401-8b9d-99e835201777"
    },
    {
        "author": "周彦质",
        "paragraphs": [
            "二月春宫折杏花，垂梢繁蕊闹交加。",
            "折来已觉柔枝重，插向搔头宝髻斜。"
        ],
        "title": "宫词  其九四",
        "id": "af17a9ec-ec80-4235-bc21-99a4310a9635"
    },
    {
        "author": "周彦质",
        "paragraphs": [
            "丹青御笔趣尤深，不许流传到翰林。",
            "乞得睿思全幅轴，宝藏端胜满籝金。"
        ],
        "title": "宫词  其九五",
        "id": "5e47b828-f5b2-4b4f-89dd-f07ff4e340f8"
    },
    {
        "author": "周彦质",
        "paragraphs": [
            "女冠新观近西清，玉宇幽奇称道情。",
            "宫禁沉沉银漏永，好风时送步虚声。"
        ],
        "title": "宫词  其九六",
        "id": "eae41134-9b9a-444b-8b42-834144d1e8c4"
    },
    {
        "author": "周彦质",
        "paragraphs": [
            "碧芦方沼水潺潺，叠石嵯峨翠霭间。",
            "不谓九重宫禁里，忽逢江国好溪山。"
        ],
        "title": "宫词  其九七",
        "id": "03ac703c-c79e-4cd0-a5a8-57b33ec7f9b8"
    },
    {
        "author": "周彦质",
        "paragraphs": [
            "彩架清阴接凤楼，分班左右各朋俦。",
            "就中最得抛梭便，不碍珠门紫绣球。"
        ],
        "title": "宫词  其九八",
        "id": "46fddf2c-22e4-4806-a6e9-481121d066b9"
    },
    {
        "author": "周彦质",
        "paragraphs": [
            "楼殿亭台处处通，花光柳色共溟蒙。",
            "苑东即出横门道，已觉仙凡路不同。"
        ],
        "title": "宫词  其九九",
        "id": "489f9df7-acae-4fae-a6c5-c6a9b8f33ada"
    },
    {
        "author": "周彦质",
        "paragraphs": [
            "分引天源入禁城，御沟萦绕六宫行。",
            "寒声碧甃淙淙急，流到人间分外清。"
        ],
        "title": "宫词  其一○○",
        "id": "cfeed241-36df-448c-be9f-0f218291694e"
    },
    {
        "author": "周谞",
        "paragraphs": [
            "浪有虚名落世间，自惭无实骨毛寒。",
            "未年三十身先倦，纔得一官心已阑。",
            "卜宅拟寻栽药圃，买田宜近钓鱼滩。",
            "他年子弟重相见，藜杖蓑衣笋箨冠。"
        ],
        "title": "寄子弟",
        "id": "92b7c002-04f2-4bd1-a84a-44a13449176e"
    },
    {
        "author": "关澥",
        "paragraphs": [
            "野艇归时蒲叶雨，缲车鸣处楝花风。",
            "江南旧日经行地，尽在于今醉梦中。"
        ],
        "title": "绝句  其一",
        "id": "75ba8aec-c810-48bd-b773-eff81b444057"
    },
    {
        "author": "关澥",
        "paragraphs": [
            "寺官官小未朝参，红日半竿春睡酣。",
            "为报邻鸡莫惊起，且容归梦到江南。"
        ],
        "title": "绝句  其二",
        "id": "d9abc149-2700-4ff2-84d6-a8fc05597db1"
    },
    {
        "author": "关澥",
        "paragraphs": [
            "山下寒流咽细泉，晓林浮日自生烟。",
            "九峰密锁疑无路，五洞潜通别有天。",
            "羽客依山多得道，昔人涉海谩求仙。",
            "我来要学栖真事，愿借孤云一榻眠。"
        ],
        "title": "游九锁",
        "id": "375f2a1c-1b8a-4525-b050-70ac9dec2649"
    },
    {
        "author": "曾谔",
        "paragraphs": [
            "五泄高寒插太清，银河垂地落天声。",
            "玉虹贯日晴空见，骢马翻瓢白昼倾。",
            "作赋曾闻夸雁荡，乘槎应可到蓬瀛。",
            "何当一比乖龙起，手挽商霖洗甲兵。"
        ],
        "title": "五泄山",
        "id": "134fe861-4b66-4dac-8bef-60617242ed3c"
    },
    {
        "author": "曾旼",
        "paragraphs": [
            "谪守凄凉卧郡斋，夫君失意偶同来。",
            "海边故国渺何许，城上新楼空几回。",
            "宁羡一囊供鹤料，会看千里跃龙媒。",
            "清吟未免萦机虑，只恐飞鸥便见猜。"
        ],
        "title": "次韵赵仲美表弟西斋自遣",
        "id": "0bd851b5-a9b3-4a19-a449-14854ce25785"
    },
    {
        "author": "曾旼",
        "paragraphs": [
            "长山谩刻金芝颂，宫相空吟石竹诗。",
            "事往岁深无处问，北园唯见孟家池。"
        ],
        "title": "统军池",
        "id": "a95dcfa3-bafe-4382-a806-2c5c37c006d0"
    },
    {
        "author": "曾旼",
        "paragraphs": [
            "山势盘纡是几重，溪行乱石水溶溶。",
            "东西路口分双洞，苍翠羣中起一峰。",
            "石上仙翁留去迹，壁间羽客有吟踪。",
            "夜分不是红尘境，清梦回时晓殿钟。"
        ],
        "title": "游九锁",
        "id": "5235d407-7eab-4215-9ef7-ed6bcb7ee6ff"
    },
    {
        "author": "柳子文",
        "paragraphs": [
            "邓子知名久，秋闱得暂依。",
            "论文虚以往，讲道实而归。",
            "得句赓酬数，忘言笑语稀。",
            "自惭初学步，鱼目混珠玑。"
        ],
        "title": "呈同院诸公  其一",
        "id": "0b749daa-7e34-4def-afa8-b9a90e7e262d"
    },
    {
        "author": "柳子文",
        "paragraphs": [
            "刻意长沙客，编书近隙光。",
            "朝方登庙器，时可咏山梁。",
            "未用嘲经笥，端宜号智囊。",
            "颇闻穷史学，犹想见三长。"
        ],
        "title": "呈同院诸公  其二",
        "id": "ba83a169-14c0-4b47-b77d-40037abe07e4"
    },
    {
        "author": "柳子文",
        "paragraphs": [
            "官辍蓬莱直，身从帝所回。",
            "文章孔庭奥，事业傅岩隈。",
            "多士朝廷念，诸公殿阁来。",
            "英雄须入彀，应有济川才。"
        ],
        "title": "呈同院诸公  其三",
        "id": "6b74f92d-9351-407c-a9ec-e9de4cc5bf74"
    },
    {
        "author": "柳子文",
        "paragraphs": [
            "磊落羣英集，峥嵘逸气齐。",
            "捷机闻堕灶，妙论及交梨。",
            "庭木何年植，窗尘异域题。",
            "独怜车马散，寒月满宫闺。"
        ],
        "title": "秋日同文馆  其一",
        "id": "85af8841-efe4-4c61-b484-08bcaa654568"
    },
    {
        "author": "柳子文",
        "paragraphs": [
            "懒散江湖客，秋深念涤场。",
            "端宜返田里，安敢论文章。",
            "山坞橙应熟，霜篱菊正香。",
            "行归招隠客，鼓腹咏时康。"
        ],
        "title": "秋日同文馆  其二",
        "id": "41a49d95-5b03-46fc-b2b8-0b934730ee64"
    },
    {
        "author": "柳子文",
        "paragraphs": [
            "国器来金马，儒冠萃木鸡。",
            "胜心争逐北，锐气鼓争西。",
            "海峤鹏程息，春风雁塔题。",
            "应思连夜雨，车马六街泥。"
        ],
        "title": "秋日同文馆  其三",
        "id": "adcaa21c-daaa-4fea-b61f-be2d4270150b"
    },
    {
        "author": "柳子文",
        "paragraphs": [
            "虚廊空白月，灯火闭重闱。",
            "思苦诗难继，更长梦易归。",
            "徒劳争墨榜，须信有朱衣。",
            "万事前期定，升沉不尔违。"
        ],
        "title": "未试即事杂书  其一",
        "id": "4d1b6f6f-cf81-48d1-98c1-9e9e85e0ce74"
    },
    {
        "author": "柳子文",
        "paragraphs": [
            "一一听宫征，铢铢较短长。",
            "品题分玉石，得失异炎凉。",
            "中的非无术，知音岂易忘。",
            "鱼龙头角老，变化更何方。"
        ],
        "title": "未试即事杂书  其二",
        "id": "344d127a-489e-4d0d-9872-125654c11fee"
    },
    {
        "author": "柳子文",
        "paragraphs": [
            "万户争看榜，三年此一开。",
            "异时千载遇，此日四方来。",
            "价重连城璧，珍逾羽化杯。",
            "山梁欣有获，置网岂须媒。"
        ],
        "title": "未试即事杂书  其三",
        "id": "45f01041-6c0f-4eb7-b6e9-7636c620782e"
    },
    {
        "author": "柳子文",
        "paragraphs": [
            "秋日同文馆，中官押入回。",
            "西风初雨後，明月为人来。",
            "藻鉴凭君许，赓歌媿我陪。",
            "相逢已忘寝，坐见斗移魁。"
        ],
        "title": "呈同院後至诸公",
        "id": "8d3f6f83-35fb-415e-b682-8c1b6eb5d7af"
    },
    {
        "author": "柳子文",
        "paragraphs": [
            "跫然虽复喜斯行，开豁拘怀頼俊英。",
            "上国擢材初改辙，众心督战亦乘城。",
            "何时奏籍瞻霜简，且复安眠听雨声。",
            "异日尚容休沐会，未惭相约太癯生。"
        ],
        "title": "初入试院",
        "id": "3ac01a0d-dcb0-4d2a-9d9e-229c365e4870"
    },
    {
        "author": "柳子文",
        "paragraphs": [
            "高谈初喜听悬河，未厌邻房日夕过。",
            "蝴蝶乍回尘外梦，蜘蛛看结雨中罗。",
            "银袍较艺观勍敌，玉帐收功听凯歌。",
            "共是当年廷试客，锁闱今日合如何。"
        ],
        "title": "试院即事呈诸公",
        "id": "f1c17995-7fdb-48b0-af2d-d77e49d079ca"
    },
    {
        "author": "柳子文",
        "paragraphs": [
            "侵寻节物过秋风，何处钧天燕鼓钟。",
            "九日菊花聊一醉，五湖佳士偶相逢。",
            "挑灯款语时供笑，借纸联诗且漫从。",
            "待得出闱应放意，百杯追逐兴方浓。"
        ],
        "title": "再呈慎思诸公兼以言怀",
        "id": "4e473d5f-9960-43b6-ba01-ccfc643e44ad"
    },
    {
        "author": "柳子文",
        "paragraphs": [
            "才堪斗量君独釜，年少登瀛脱尘土。",
            "重闱几日锁清秋，酬唱新篇乱如雨。",
            "读书相逢十载前，君家酥酪和腐乳。",
            "分题吟思入风云，得意还忘呕心苦。",
            "晚将衰飒奉英游，漫记雪窗邀夜语。",
            "平生意气杯酒间，我醉狂歌君起舞。",
            "即今头白老青衫，但期教子应门户。",
            "燕颔从君骨相殊，看君鼎食罗五俎。"
        ],
        "title": "次韵呈文潜学士同年",
        "id": "307489d4-5b0b-4caf-b10a-dfe998c428c4"
    },
    {
        "author": "柳子文",
        "paragraphs": [
            "咸韶濩武来何方，铿锵入耳安能忘。",
            "阳春兰芷秋菊芳，金门词客青袍郎。",
            "昭回下烛光焰长，深山大泽龙蛇苍。",
            "浩歌激烈元非狂，正逢圣主开明堂。",
            "风烟关塞收旗枪，舞干两阶臣戎羌。",
            "喋血拓境谋非臧，边城夜行休赍粮。",
            "采诗不复嘲青冈，蛜蝛戢羽戍妇床。",
            "移文北斗猿鹤傍，渥洼朱龙两服骧。",
            "胥靡版筑罢浚隍，白环楛矢贡篚装。",
            "航海万里风帆扬，边圉胆落嗟唇亡。",
            "诸蕃入学愿可偿，槐花举子促书囊。",
            "成均贡士贤登乡，东门宣诏礼十行。",
            "我惭驽骀追骕骦，何敢望回不及商。",
            "毛遂未至空连房，頼有墨妙江都王。",
            "传模共分此日光，骅骝绿骠两耳黄。",
            "想见蹙踏披天香，坐觉暑退秋堂凉。",
            "拘挛龌龊漫引觞，门外乌兔双飞翔。",
            "悠悠逝川东去央，故山鱼鸟空相望。",
            "邓侯意气摩秋霜，朝吟百篇暮千章。",
            "骈罗经史贯列庄，落纸但见书吏忙。",
            "孔鸾羽仪各效祥，鄙夫不学空面墙。",
            "先馈不用惊五浆，乌号要须贲育张。"
        ],
        "title": "次韵呈慎思学士",
        "id": "8da82574-81d1-4f7a-8002-4ab780be2eb3"
    },
    {
        "author": "余授",
        "paragraphs": [
            "神僧曾西征，目览江山异。",
            "深林植杖藜，他日成州治。"
        ],
        "title": "藜厅",
        "id": "e529f5d9-cd6b-49ea-9ed8-418df71613e5"
    },
    {
        "author": "余授",
        "paragraphs": [
            "绝塞邛崃外，偏城越巂东。",
            "山含初夏雪，林偃夕阳风。",
            "地僻无参谒，民淳少讼争。",
            "睡余兵放教，衙退吏归耕。"
        ],
        "title": "诗一首",
        "id": "7c227030-bde0-4955-a8fc-b09402506edc"
    },
    {
        "author": "郑安道",
        "paragraphs": [
            "今宵汤餠会，满座桂香来。",
            "圆月飞金镜，流霞泛玉杯。",
            "渥洼元异种，丹穴岂凡胎。",
            "载路声闻彻，祥光烛上台。"
        ],
        "title": "朱乔年尉公举男往贺  其一",
        "id": "fb48b1d2-5c0f-4dc8-983b-81abf644cced"
    },
    {
        "author": "郑安道",
        "paragraphs": [
            "瑞气霭南山，弧悬别墅间。",
            "此时夸降岳，他日见探环。",
            "席敞篱花艳，樽浮竹叶斑。",
            "老夫歌既醉，拄杖月中还。"
        ],
        "title": "朱乔年尉公举男往贺  其二",
        "id": "3bc61269-1244-4490-b945-74da046e12d3"
    },
    {
        "author": "周述",
        "paragraphs": [
            "维扬乔木翰林家，底事投闲钓鹭沙。",
            "真隠每嫌劳物色，烟波深处足生涯。"
        ],
        "title": "屏山草堂四咏 鹭洲钓月",
        "id": "6ae7993e-8891-4fa1-8249-3ddb56bcaaac"
    },
    {
        "author": "周述",
        "paragraphs": [
            "封事何如乐采薪，崚嶒石磴步堪驯。",
            "深林不识日昏晓，一任山隈卧白云。"
        ],
        "title": "屏山草堂四咏 天马樵云",
        "id": "a45be3e2-1cfd-45e2-bd7a-5c3aa0f1dee3"
    },
    {
        "author": "周述",
        "paragraphs": [
            "天设名区拥翠屏，草堂风度晓鸡声。",
            "年来不作繁华梦，饭犊郊原学耦耕。"
        ],
        "title": "屏山草堂四咏 吴皋东作",
        "id": "60c71f6e-003c-4ce5-9aa2-d584efed3a46"
    },
    {
        "author": "周述",
        "paragraphs": [
            "归来筑室月山傍，星斗长悬午夜光。",
            "清白流芳无别业，诗书堆满竹方床。"
        ],
        "title": "屏山草堂四咏 月岩夜读",
        "id": "a7f017b5-b890-4d5d-929e-a25825c1ac00"
    },
    {
        "author": "俞伟",
        "paragraphs": [
            "笠泽渔帆翠叶轻，洞庭山色青螺小。"
        ],
        "tags": [
            "洞庭湖"
        ],
        "title": "句",
        "id": "cbcb27f4-1524-4397-b43a-0443a49b6b92"
    },
    {
        "author": "周韶",
        "paragraphs": [
            "陇上巢空岁月惊，忍看回首自梳翎。",
            "开笼若放雪衣女，长念观音般若经。"
        ],
        "title": "求落籍",
        "id": "2a3f6807-9e55-4596-a89a-801ed00ea2da"
    },
    {
        "author": "胡楚",
        "paragraphs": [
            "淡妆轻素鹤翎红，移入朱阑便不同。",
            "应笑西园桃与李，强匀颜色待东风。"
        ],
        "title": "送周韶落籍",
        "id": "56c531b1-96bb-4988-8ac5-2c1d1ab03a02"
    },
    {
        "author": "胡楚",
        "paragraphs": [
            "不见当时丁令威，年来处处是相思。",
            "若将此恨同芳草，却恐青青有尽时。"
        ],
        "title": "绝句",
        "id": "03f1b033-bcea-4d8d-a7c5-2175bd677da4"
    },
    {
        "author": "龙靓",
        "paragraphs": [
            "天与羣芳十样葩，独分颜色不堪夸。",
            "牡丹芍药人题徧，自分身如鼓子花。"
        ],
        "title": "献张郎中",
        "id": "45caec34-1299-4c3e-a93c-32b85217e049"
    },
    {
        "author": "龙靓",
        "paragraphs": [
            "桃花流水本无尘，一落人间几度春。",
            "解佩暂酬交甫意，濯缨还作武陵人。"
        ],
        "title": "送周韶落籍",
        "id": "efa21e86-29ee-4ed0-9f68-bc273e475900"
    },
    {
        "author": "祖庵主",
        "paragraphs": [
            "小锅煮菜上蒸饭，菜熟饭香人正饥。",
            "一补饥疮了无事，明朝依样画猫儿。"
        ],
        "title": "遣兴作偈",
        "id": "7b08ffc4-5067-46f9-9933-d9b1eea920a5"
    },
    {
        "author": "觉禅师",
        "paragraphs": [
            "佛具无有生，而能示出生。",
            "法性如虚空，诸佛于中住。",
            "无住亦无知，处处皆见佛。"
        ],
        "title": "诵华严经",
        "id": "575023d9-1308-4d11-a2c2-2dfc387bb6ed"
    },
    {
        "author": "觉禅师",
        "paragraphs": [
            "家住孤峰顶，长年半掩门。",
            "自嗟身已老，活计付儿孙。"
        ],
        "title": "偈一首",
        "id": "304fe858-e37b-4207-a013-371c9f77cd50"
    },
    {
        "author": "觉禅师",
        "paragraphs": [
            "出林依旧入蓬蒿，天网恢恢不可逃。",
            "谁信业缘无避处，回来不怕语声高。"
        ],
        "title": "寄圜悟偈",
        "id": "631fc979-f14d-4209-a1fe-2169e6cf50f1"
    },
    {
        "author": "王雱",
        "paragraphs": [
            "当年睥睨此山阿，欲着红楼贮绮罗。",
            "今日重来无一事，却骑羸马下坡陀。"
        ],
        "title": "钟山",
        "id": "ebe2c637-d685-4b7a-a9f8-2f85bf25df15"
    },
    {
        "author": "王雱",
        "paragraphs": [
            "万马度关山，关山三尺雪。",
            "马尽雪亦干，沙飞石更裂。",
            "归来三五骑，旌旗映雪灭。",
            "不见去时人，空流碛中血。"
        ],
        "title": "度关山",
        "id": "d3de362f-b8a3-4ea5-bd40-4ef765994f37"
    },
    {
        "author": "王雱",
        "paragraphs": [
            "朝日上屋角，百鸟鸣不休。",
            "岂复辨名字，但闻闹钩辀。",
            "乱我读书语，惊我梦寐游。",
            "弯弓弹使去，暂去还啾啾。",
            "弹十不得一，穷时来愈稠。",
            "投弓坐榻上，咄咄空自尤。",
            "时节使汝鸣，我何为汝雠。"
        ],
        "title": "春怀",
        "id": "e30fb1ea-a49d-435f-bace-41a5fb4a13fa"
    },
    {
        "author": "王雱",
        "paragraphs": [
            "一双燕子语帘前，病客无憀尽日眠。",
            "开遍杏花人不见，满庭轻雨绿如烟。"
        ],
        "title": "绝句  其一",
        "id": "650d858b-d2cc-4040-9d15-39a8df542e61"
    },
    {
        "author": "王雱",
        "paragraphs": [
            "霏微细雨不成泥，料峭轻寒透夹衣。",
            "处处园林皆有主，欲寻何地看春归。"
        ],
        "title": "绝句  其二",
        "id": "027ee3d1-3354-4036-b33c-669acdedcce2"
    },
    {
        "author": "王雱",
        "paragraphs": [
            "寺古无邻家，千山抱虚碧。",
            "门开猿鸟路，殿锁烟霞积。",
            "老木森回溪，飞湍自淙激。",
            "曾无车马到，绝境闲今昔。",
            "逍遥贤大夫，肯此携佳客。",
            "鸣驺清晓来，归时日常昃。",
            "不使讼庭空，谁能傲泉石。"
        ],
        "title": "翠云山",
        "id": "888d8b6e-64d1-47a4-bd02-956ea91eccbb"
    },
    {
        "author": "王雱",
        "paragraphs": [
            "杜家园上好花时，尚有梅花三两枝。",
            "日暮欲归岩下宿，为贪香雪故来迟。"
        ],
        "title": "诗一首",
        "id": "f55fc04b-a5ea-41de-85fe-4cb22ba693da"
    },
    {
        "author": "王雱",
        "paragraphs": [
            "君心莫厌频欢乐，请看云间日西入。"
        ],
        "title": "句",
        "id": "0c67042a-40ce-486b-b249-004a7ef04739"
    },
    {
        "author": "释从悦",
        "paragraphs": [
            "耳目一何清，端居幽谷里。",
            "秋风入古松，秋月生寒水。",
            "衲僧于此更求真，两个猢狲垂四尾。"
        ],
        "title": "偈  其一",
        "id": "7732308e-7c81-45cc-8cb6-243440ff4f91"
    },
    {
        "author": "释从悦",
        "paragraphs": [
            "常居物外度清时，牛上横将竹笛吹。",
            "一曲自幽山自绿，此情不与白云知。"
        ],
        "title": "偈  其二",
        "id": "101f6c6b-acb4-42a5-8d2b-02a144d5c20c"
    },
    {
        "author": "释从悦",
        "paragraphs": [
            "无法亦无心，无心复何舍。",
            "要真尽属真，要假全归假。",
            "平地上行船，虚空里走马。",
            "九年面壁人，有口还如哑。"
        ],
        "title": "偈  其三",
        "id": "b7bc2f9a-1237-41f1-9ecd-f3cc7447a4ab"
    },
    {
        "author": "释从悦",
        "paragraphs": [
            "夜夜抱佛眠，朝朝还共起。",
            "起坐镇相随，语默同居止。",
            "欲识佛去处，祇这语声是。"
        ],
        "title": "偈  其四",
        "id": "15d307d0-63d2-4050-a697-1d127fda2954"
    },
    {
        "author": "释从悦",
        "paragraphs": [
            "四十有八，圣凡尽杀。",
            "不是英雄，龙安路滑。"
        ],
        "title": "辞众偈",
        "id": "50f598c1-17eb-4b21-87d6-49de6a1b73cc"
    },
    {
        "author": "黄炎",
        "paragraphs": [
            "献议条陈十五事，输钱岁减二千缗。",
            "备员出宰当求瘼，忤旨监司竟累身。"
        ],
        "title": "罢雁门令後作",
        "id": "14682699-8a71-4d9e-88e5-b7659f940c85"
    },
    {
        "author": "梁彦深",
        "paragraphs": [
            "高僧升座息尘埃，万虑都忘智眼开。",
            "今日□□□□□，□知宿世有缘来。"
        ],
        "title": "赠灵岩元长老",
        "id": "3b0fce02-858a-4921-b774-43e34e319a09"
    },
    {
        "author": "何执中",
        "paragraphs": [
            "曲槛小栏干，登临咫尺间。",
            "望随流水远，高共白云闲。",
            "亭栢僧归路，江枫客渡湾。",
            "觉来生羽翼，疑是梦中还。"
        ],
        "title": "巾山广轩",
        "id": "bb8bcc65-736b-4e71-bdd0-23c181654a85"
    },
    {
        "author": "何执中",
        "paragraphs": [
            "焚修六七龄，内外已圆成。",
            "教相论因果，冥心契死生。",
            "纸窗应自白，花砌本无情。",
            "燕坐观浮世，谁非走利名。"
        ],
        "title": "题寿师塔南轩",
        "id": "014f2946-8a0d-460f-ab1e-adb65c3340ee"
    },
    {
        "author": "何执中",
        "paragraphs": [
            "香山寂寂听因缘。"
        ],
        "title": "句",
        "id": "ff6ee521-5184-4b7d-9e26-68bd29d4fead"
    },
    {
        "author": "陈次升",
        "paragraphs": [
            "土精成石石成星，屈曲安排天北形。",
            "自是山游玩物者，依稀信步踏苍冥。"
        ],
        "title": "北斗岐山",
        "id": "e3937c30-8872-40ea-a74f-880596e7f331"
    },
    {
        "author": "吴安持",
        "paragraphs": [
            "岭表骚然避贼锋，番禺当此每从容。",
            "故知封豕非无意，自是金城不可攻。",
            "海峤百年忻受赐，承明三接正酬庸。",
            "山阴岂足劳公久，能活千人尚有封。"
        ],
        "title": "送程给事知越州",
        "id": "33e9e44d-062f-457c-b914-2d6f8b4539f8"
    },
    {
        "author": "吴安持",
        "paragraphs": [
            "翰林墨客奏封章，天子欣然幸国庠。",
            "彩仗六龙初拥路，青衿三舍已重修。",
            "隆儒共庆贤尧舜，访道谁知应帝王。",
            "附凤骞渊皆法从，独惭由也亦升堂。"
        ],
        "title": "驾幸太学倡和",
        "id": "6042d109-2e6a-46b3-aeac-201e00467faa"
    },
    {
        "author": "张会宗",
        "paragraphs": [
            "人中令德居高地，天下精蓝占好山。",
            "四绝名标清世上，十方僧聚白云间。",
            "二龙珠照看经静，双鹤泉供洗钵闲。",
            "早晚利荣缰锁脱，性通三教叩禅关。"
        ],
        "title": "留题赠灵岩鉴公禅师",
        "id": "88de3813-5496-4d99-9fd6-7168812f6803"
    },
    {
        "author": "王孝先",
        "paragraphs": [
            "小亭高古占城闉，地迥全无一点尘。",
            "时有行云自来去，晚来施雨欲留人。"
        ],
        "title": "题通云亭",
        "id": "37c8eb93-e931-4b5a-82a9-2b555fa7c45c"
    },
    {
        "author": "韩宗古",
        "paragraphs": [
            "云居古道场，缥缈若化土。",
            "西有卧龙洞，传闻结庵住。",
            "晓日射寒岩，翠光入窗户。"
        ],
        "title": "赠佛印禅师",
        "id": "91af0014-7e08-4763-b909-260facf72642"
    },
    {
        "author": "韩宗古",
        "paragraphs": [
            "东渡吴江景气清，拂云楼阁会稽城。",
            "乍辞青琐双旌拥，重驾朱轓驷马迎。",
            "应笑买臣夸郡邸，还同严助厌承明。",
            "茂林修竹山阴地，何日陪公载酒行。"
        ],
        "title": "送程给事知越州",
        "id": "25ba9e55-3073-4670-8c07-0a70467715b1"
    },
    {
        "author": "孙昌龄",
        "paragraphs": [
            "突兀轩楹气象豪，使君携客共游遨。",
            "坐来面揖湖山胜，行处深腾日月高。",
            "隠约壶中露蓬岛，分明海上涌金鳌。",
            "宜酬绝景频吟醉，况是东南暂拥旄。"
        ],
        "title": "和孔司封题蓬莱阁",
        "id": "40271d68-3b21-42ab-9262-3bac0cd54fe3"
    },
    {
        "author": "孙昌龄",
        "paragraphs": [
            "白狼去後桑田出，仙女升来洞府闲。"
        ],
        "title": "句",
        "id": "e72daa56-4a94-45d7-860c-affaa157dc55"
    },
    {
        "author": "张佑",
        "paragraphs": [
            "蟹黄盐满箸，熊白软加笾。"
        ],
        "title": "句",
        "id": "0c5d159b-ded7-4f3c-9175-74860c7a6351"
    },
    {
        "author": "阳孝本",
        "paragraphs": [
            "连日阴云拂晓开，欢声九族一时来。",
            "江山奇秀浑如画，鼓乐喧阗却似雷。",
            "三爵香醪浇故垄，满天春色绝纤埃。",
            "自从菲德叨荣甚，八行初从帝里来。"
        ],
        "title": "大观二年戊子三月二十九日请假祀坟和族人升之韵",
        "id": "5a64602e-7d77-42cb-bf5c-3bd52dafdf78"
    },
    {
        "author": "阳孝本",
        "paragraphs": [
            "六槐何日起商岩，未许蟠龙卧碧潭。",
            "天下苍生还有待，郡中善政却无惭。",
            "锦囊珠玉成咳唾，绮席风云出笑谈。",
            "千载通天蒙品藻，恐教虚誉满江南。"
        ],
        "title": "步韵奉酬林郡守二首  其一",
        "id": "3602dbfa-5047-4663-8e5c-cde88e5e6b3b"
    },
    {
        "author": "阳孝本",
        "paragraphs": [
            "家世中条旧素贫，尘编堆积漫缤纷。",
            "未甘末俗成虚老，却笑劳生漫逐群。",
            "为爱严陵滩上月，还思巢父岭头云。",
            "闾阎莫怪衡门陋，旌节曾来有使君。"
        ],
        "title": "步韵奉酬林郡守二首  其二",
        "id": "6b4de193-651d-4f00-8e81-fd2c14d5dedb"
    },
    {
        "author": "刘次庄",
        "paragraphs": [
            "桃花雨过碎红飞，半逐溪流半染泥。",
            "何处飞来双燕子，一时衔在画梁西。"
        ],
        "title": "敷浅原见桃花",
        "id": "d31941d7-b462-49da-8a35-bcb6f74cb3d3"
    },
    {
        "author": "刘次庄",
        "paragraphs": [
            "翠眉连娟舞袖长，春风自对理容妆。",
            "染丝绣作双鸳鸯，欲飞不飞在罗裳。",
            "耳中明月珠，肘後锦香囊。",
            "凭高欲有寄，所寄在远方。",
            "追风还君立路傍，岂不有地能相当，请着一鞭尘土黄。"
        ],
        "title": "尘土黄",
        "id": "6c6d5443-c4c1-401e-8b03-38933479deeb"
    },
    {
        "author": "刘次庄",
        "paragraphs": [
            "妾本倡家子，笄鬟擅容止。",
            "名隶倡籍中，生倡即倡死。",
            "物势本从权，情恩亦遂迁。",
            "一朝官长怒，独抱锦衾眠。",
            "日暮倚高楼，青丝系白马。",
            "岂不谢殷懃，汪汪泪盈把。",
            "万感自有因，无容遽相亲。",
            "请君促金勒，妾愿看飞尘。"
        ],
        "title": "尘土黄 译",
        "id": "42c77483-12ef-4dc6-a3ca-f1e85f46afd3"
    },
    {
        "author": "刘次庄",
        "paragraphs": [
            "春台女儿似红玉，曾奉当筵柘枝曲。",
            "舞成早自得痴名，更傍春风情不足。",
            "客携黄金欲有赠，多在邻家赌双陆。",
            "近从新官作颜面，祇得低心随所欲。",
            "自知久去非所安，夜半东门车特碌。",
            "秀阙芙蓉潭畔起，每向波间得双鲤。",
            "水流却上大应难，惟有孤怀似潭水。",
            "一骑翩翩锦臂鞲，红罗百丈作缠头。",
            "为言闻得琵琶怨，当门下马欲登楼。",
            "莫登楼，君马骇。",
            "无限朱帘熏好香，城北城南无一瞬。"
        ],
        "title": "尘土黄 笺",
        "id": "b716185f-c30b-4770-aef0-110481f89704"
    },
    {
        "author": "刘次庄",
        "paragraphs": [
            "髻插幽兰花，手把菖蒲叶。",
            "渔郎偷语人，云是江神妾。",
            "江神昨日鼓云涛，开帆拍天上千艘。",
            "吴洲女儿弄春水，浪湿船头红绵袍。"
        ],
        "title": "江神词",
        "id": "69f6286d-c6e9-4767-ab04-20df03670697"
    },
    {
        "author": "刘次庄",
        "paragraphs": [
            "敛袂出明光，琵琶道路长。",
            "初闻胡骑语，未解汉宫妆。",
            "薄命随尘土，元功属庙堂。",
            "蛾眉如有用，惭媿羽林郎。"
        ],
        "title": "王昭君",
        "id": "78954d7f-7cc0-4d68-8407-12487827816f"
    },
    {
        "author": "晁端禀",
        "paragraphs": [
            "吏部瓮闲眠，先生窗下卧。",
            "夜偷绿醑饮，昼喜清风过。",
            "人为清风快于酒，摆落烦襟洗尘垢。",
            "吾知醉寝胜闲睡，可以寄天真兮忘世累。",
            "沟渎超江汉，幕席视天地。",
            "蝴蝶不知缘变化，黄粱未熟虚营利。",
            "从来闲处得闲乐，何者功成与名遂。",
            "陇西夫子称世贤，世家自是酒中仙。",
            "作亭占得松陵地，东坡名之为醉眠。",
            "醉复眠兮眠复醉，颐养邹轲浩然气。",
            "贤人为浊圣人清，昏昏梦寐都忘形。",
            "花影满身犹未觉，竹风吹面不知醒。",
            "忆昔乐天贪醉吟，吟哦未免劳其心。",
            "不如醉睡了无事，其乐陶陶得趣深。",
            "我身走尘埃，羁鞅殊未息。",
            "有所思兮在高轩，欲往从之路艰塞。",
            "无缘一榻同醉眠，空秃千毫挥醉笔。"
        ],
        "title": "醉眠亭",
        "id": "ac67246c-9996-4317-ac44-1597703834d3"
    },
    {
        "author": "晁端禀",
        "paragraphs": [
            "琅邪山色连云绿，烟树参差裹岩谷。",
            "幽香烂熳四时花，翠影交加万竿竹。"
        ],
        "title": "琅邪山",
        "id": "76adb827-a7e4-4459-823f-e914b01b7782"
    },
    {
        "author": "晁端禀",
        "paragraphs": [
            "物外林泉静，闲中日月长。",
            "清风飒然至，可以傲羲皇。"
        ],
        "title": "清风亭",
        "id": "2d46c47d-a23b-4fe5-86ea-ee9536b67f84"
    },
    {
        "author": "晁端禀",
        "paragraphs": [
            "晓风吹落秋泉声，夜雨洗出秋山色。",
            "上有楼台深翠微，可惜丹青图不得。"
        ],
        "title": "翠微亭",
        "id": "fac47497-2f7c-4613-8022-43bd52ff2b8a"
    },
    {
        "author": "晁端禀",
        "paragraphs": [
            "地与市朝远，云藏山水深。",
            "长令有心者，到此自无心。"
        ],
        "title": "无心亭",
        "id": "ce4bcabb-4202-4673-a31e-fd16c185a49d"
    },
    {
        "author": "黄大临",
        "paragraphs": [
            "一溪婉婉如平篆，四野青青似画图。",
            "阮客放船迷洞府，化人携袂到清都。",
            "山中安用名丞相，天下于今得广居。",
            "我即其间构宫室，预愁帝梦有华胥。"
        ],
        "title": "双井敝庐之东得胜地一区长林巨麓危峰四环泉甘土肥可以结茅庵居是在寅山之颏命曰寅庵喜成四诗远寄鲁直可同魏都士人共和之  其一",
        "id": "5c1648a1-ccf8-45bb-8f03-182bcea668a4"
    },
    {
        "author": "黄大临",
        "paragraphs": [
            "山前有路到华胥，下即干坤极海隅。",
            "西接洞庭开晓楚，东倾彭蠡浸晴吴。",
            "四时更代观形化，万物推移见尾闾。",
            "此世人人少闲暇，每携樽酒自看书。"
        ],
        "tags": [
            "洞庭湖"
        ],
        "title": "双井敝庐之东得胜地一区长林巨麓危峰四环泉甘土肥可以结茅庵居是在寅山之颏命曰寅庵喜成四诗远寄鲁直可同魏都士人共和之  其二",
        "id": "89592641-ad7a-473b-9667-5d0fdaaf72a2"
    },
    {
        "author": "黄大临",
        "paragraphs": [
            "手把齐民种莳书，莎衫台笠事耘锄。",
            "夏栽醉竹余千个，春粪辰瓜满百区。",
            "早秫旋舂尝曲药，新粱炊熟自樵苏。",
            "日西杖屦行山口，招得邻丁作饮徒。"
        ],
        "title": "双井敝庐之东得胜地一区长林巨麓危峰四环泉甘土肥可以结茅庵居是在寅山之颏命曰寅庵喜成四诗远寄鲁直可同魏都士人共和之  其三",
        "id": "9aa0bdce-fe02-46e2-b670-74b051b56fb3"
    },
    {
        "author": "黄大临",
        "paragraphs": [
            "招得邻丁作饮徒，山家肴蔬盖胥疏。",
            "就根煨笋连黄箨，和蒂栽瓜带绿须。",
            "羹熟泽中亲射雁，脍成溪上自罾鱼。",
            "远怀羊仲荒三径，能似林间今日无。"
        ],
        "title": "双井敝庐之东得胜地一区长林巨麓危峰四环泉甘土肥可以结茅庵居是在寅山之颏命曰寅庵喜成四诗远寄鲁直可同魏都士人共和之  其四",
        "id": "69e979b7-d403-48a1-bfa7-e1533d41e070"
    },
    {
        "author": "黄大临",
        "paragraphs": [
            "钟鼎功名淹管库，朝廷翰墨写风烟。",
            "遥知道院颇岑寂，定是壶中第几天。",
            "历下笑谈漫一梦，江南消息又余年。",
            "动心忍性非无意，吏部如今信大颠。"
        ],
        "title": "奉寄子由",
        "id": "59426718-eedc-440d-8730-8d92e39367ac"
    },
    {
        "author": "黄大临",
        "paragraphs": [
            "尺五攀天天惨颜，盐烟溪瘴锁诸蛮。",
            "平生梦亦未尝处，闻有鸦飞不到山。",
            "风黑马嘶馿瘦岭，日黄人度鬼门关。",
            "黔南此去无多远，想在夕阳猿啸间。"
        ],
        "title": "题哥罗驿竹枝词",
        "id": "e270dba7-a53a-4a20-a1ef-cda7a1673b85"
    },
    {
        "author": "黄大临",
        "paragraphs": [
            "桄榔笋白映玉箸，椰子酒清宜具觞。",
            "市井衣裘半夷夏，阴晴朝暮变炎凉。",
            "莫推月色共千里，不寄江南书一行。",
            "无頼笳声上云汉，晓来偏绕九回肠。"
        ],
        "title": "留别",
        "id": "782476e7-a329-47de-af70-9f8d0b8bd4a0"
    },
    {
        "author": "黄大临",
        "paragraphs": [
            "路入前村信马行，野花香好不知名。",
            "官卑无补公家事，时向田家问耦耕。"
        ],
        "title": "入萍乡道中",
        "id": "e8ff59b4-9beb-405d-b1ec-135b8c7a7371"
    },
    {
        "author": "黄大临",
        "paragraphs": [
            "南山占相去，方石为谁存。"
        ],
        "title": "句  其一",
        "id": "5a6cba6b-c106-4426-a286-eb5a37ad78f0"
    },
    {
        "author": "黄大临",
        "paragraphs": [
            "虎子养溪鱼。"
        ],
        "title": "句  其二",
        "id": "663626eb-551f-4ca5-8cb2-64417a0fc590"
    },
    {
        "author": "黄大临",
        "paragraphs": [
            "急雪鹡鸰相并影，惊风鸿雁不成行。"
        ],
        "title": "句  其三",
        "id": "574943ff-633f-400e-9b8d-bb83c2adacec"
    },
    {
        "author": "黄庭坚",
        "paragraphs": [
            "江梅有佳实，托根桃李场。",
            "桃李终不言，朝露借恩光。",
            "孤芳忌皎洁，冰雪空自香。",
            "古来和鼎实，此物升庙廊。",
            "岁月坐成晚，烟雨青已黄。",
            "得升桃李盘，以远初见尝。",
            "终然不可口，掷置官道傍。",
            "但使本根在，弃捐果何伤。"
        ],
        "title": "古诗二首上苏子瞻  其一",
        "id": "3bc632ad-d8e1-406e-bc55-188eea80d13e"
    },
    {
        "author": "黄庭坚",
        "paragraphs": [
            "青松出涧壑，十里闻风声。",
            "上有百尺丝，下有千岁苓。",
            "自性得久要，为人制颓龄。",
            "小草有远志，相依在平生。",
            "医和不并世，深根且固蒂。",
            "人言可医国，可用太早计。",
            "小大材则殊，气味固相似。"
        ],
        "title": "古诗二首上苏子瞻  其二",
        "id": "95855830-e662-48e8-9ab1-56787bacc4b9"
    },
    {
        "author": "黄庭坚",
        "paragraphs": [
            "青州从事难再得，墙底数樽犹未眠。",
            "商略督邮风味恶，不堪持到蛤蜊前。"
        ],
        "title": "醇道得蛤蜊复索舜泉舜泉已酌尽官酝不堪不敢送",
        "id": "12717ad9-76f2-4999-8eae-4957c77a999c"
    },
    {
        "author": "黄庭坚",
        "paragraphs": [
            "五更归梦常苦短，一寸客愁无奈多。",
            "慈母每占乌鹊喜，家人应赋扊扅歌。"
        ],
        "title": "次韵王穉川客舍二首  其一",
        "id": "e9a9f00d-f798-4e59-bcf0-172975ad3d10"
    },
    {
        "author": "黄庭坚",
        "paragraphs": [
            "身如病鹤翅翎短，心似乱丝头绪多。",
            "此曲朱门歌不得，湖南湖北竹枝歌。"
        ],
        "title": "次韵王穉川客舍二首  其二",
        "id": "d7209f59-04f2-40b5-8f4e-9fc30d03aae7"
    },
    {
        "author": "黄庭坚",
        "paragraphs": [
            "花上盈盈人不归，枣下纂纂实已垂。",
            "腊雪在时听马嘶，长安城中花片飞。"
        ],
        "title": "欵乃歌二章戏王穉川  其一",
        "id": "9cafd3e0-2a22-448c-a235-c5acd57cddc8"
    },
    {
        "author": "黄庭坚",
        "paragraphs": [
            "从师学道鱼千里，盖世成功黍一炊。",
            "日日倚门人不见，看尽林乌反哺儿。"
        ],
        "title": "欵乃歌二章戏王穉川  其二",
        "id": "f6a26081-89a5-44ea-8976-30488d52e4bd"
    },
    {
        "author": "黄庭坚",
        "paragraphs": [
            "诸葛见益州，释耒答三顾。",
            "川流恨未平，武功原上路。",
            "杜微对诸葛，舆致但求去。",
            "倾心倚经纶，坐上漫书疏。",
            "白鸥渺蒹葭，霜鹘在指呼。",
            "借问诸葛公，如何迎主簿。"
        ],
        "title": "咏史呈徐仲车",
        "id": "158ad3f2-300f-4421-9ded-7f56341e39dc"
    },
    {
        "author": "黄庭坚",
        "paragraphs": [
            "潜鱼愿深渺，渊明无由逃。",
            "彭泽当此时，沈冥一世豪。",
            "司马寒如灰，礼乐卯金刀。",
            "岁晚以字行，更始号元亮。",
            "凄其望诸葛，骯脏犹汉相。",
            "时无益州牧，指挥用诸将。",
            "平生本朝心，岁月阅江浪。",
            "空余诗语工，落笔九天上。",
            "向来非无人，此友独可尚。",
            "属予刚制酒，无用酌杯盎。",
            "欲招千载魂，斯文或宜当。"
        ],
        "tags": [
            "写人",
            "赞美",
            "写人诗"
        ],
        "title": "宿旧彭泽怀陶令",
        "id": "31e3730d-fb89-44d8-a8e4-bb41dc5fb1ec"
    },
    {
        "author": "黄庭坚",
        "paragraphs": [
            "司命无心播物，祖师有记传衣。",
            "白云横而不度，高鸟倦而犹飞。"
        ],
        "title": "题山谷石牛洞",
        "id": "3ab8d1fa-0a0a-481a-8294-cee80bb01ad5"
    },
    {
        "author": "黄庭坚",
        "paragraphs": [
            "徐老海棠巢上，王翁主簿峰庵。",
            "梅蘤破颜冰雪，绿丛不见黄甘。"
        ],
        "title": "题灊峰阁",
        "id": "a7c16db2-1551-4362-bd8a-3f7d91118fee"
    },
    {
        "author": "黄庭坚",
        "paragraphs": [
            "昨梦黄粱半熟，立谈白璧一双。",
            "惊鹿要须野草，鸣鸥本愿秋江。"
        ],
        "title": "次韵公择舅",
        "id": "bfb69e91-c448-4fe7-a55b-01b7bbede2d4"
    },
    {
        "author": "黄庭坚",
        "paragraphs": [
            "莲实大如指，分甘念母慈。",
            "共房头𧥄𧥄，更深兄弟思。",
            "实中有幺荷，拳如小儿手。",
            "令我忆众雏，迎门索梨枣。",
            "莲心正自苦，食苦何能甘。",
            "甘餐恐腊毒，素食则怀惭。",
            "莲生淤泥中，不与泥同调。",
            "食莲谁不甘，知味良独少。",
            "吾家双井塘，十里秋风香。",
            "安得同袍子，归制芙蓉裳。"
        ],
        "title": "赣上食莲有感",
        "id": "8adbdebc-6053-4d55-a19e-d682897465ce"
    },
    {
        "author": "黄庭坚",
        "paragraphs": [
            "黄落山川知晚秋，小虫催女献功裘。",
            "老松阅世卧云壑，挽着沧江无万牛。"
        ],
        "title": "秋思寄子由",
        "id": "8aabb4b8-358f-41ca-863e-fed96f37cb8e"
    },
    {
        "author": "黄庭坚",
        "paragraphs": [
            "利欲熏心，随人翕张。",
            "国好骏马，尽为王良。",
            "不有德人，俗无津梁。",
            "德人天游，秋月寒江。",
            "映彻万物，玲珑八窗。",
            "于爱欲泥，如莲生塘。",
            "处水超然，出泥而香。",
            "孔窍穿穴，明冰其相。",
            "维乃根华，其本含光。",
            "大雅次翁，用心不忘。",
            "日问月学，旅人念乡。",
            "能如斯莲，汔可小康。",
            "在俗行李，密密堂堂。",
            "观物慈哀，莅民爱庄。",
            "成功万年，付之面墙。",
            "草衣石质，与世低昂。"
        ],
        "title": "赠别李次翁",
        "id": "a32f3743-24df-49e8-8e3c-6b77fe48a22b"
    },
    {
        "author": "黄庭坚",
        "paragraphs": [
            "桑蚕作茧自缠裹，蛛蝥结网工遮逻。",
            "燕无居舍经始忙，蝶为风光勾引破。",
            "老鸧衔石宿水饮，穉蜂趋衙供蜜课。",
            "鹊传吉语安得闲，鸡催晨兴不敢卧。",
            "气陵千里蝇附骥，枉过一生蚁旋磨。",
            "虱闻汤沸尚血食，雀喜宫成自相贺。",
            "晴天振羽乐蜉蝣，空穴祝儿成蜾蠃。",
            "蛣蜣转丸贱苏合，飞蛾赴烛甘死祸。",
            "井边蠹李螬苦肥，枝头饮露蝉常饿。",
            "天蝼伏隙录人语，射工含沙须影过。",
            "训狐啄屋真行怪，蟏蛸报喜太多可。",
            "鸬鹚密伺鱼虾便，白鹭不禁尘土涴。",
            "络纬何尝省机织，布谷未应勤种播。",
            "五技鼯鼠笑鸠拙，百足马蚿怜鳖跛。",
            "老蚌胎中珠是贼，酰鸡瓮里天几大。",
            "螳螂当辙恃长臂，熠耀宵行矜照火。",
            "提壶犹能劝沽酒，黄口只知贪饭颗。",
            "伯劳饶舌世不问，鹦鹉纔言便关鏁。",
            "春蛙夏蜩更嘈杂，土蚓壁蟫何碎琐。",
            "江南野水碧于天，中有白鸥闲似我。"
        ],
        "title": "演雅",
        "id": "ca70477c-533c-4170-a77f-4ceae73e3ffd"
    },
    {
        "author": "黄庭坚",
        "paragraphs": [
            "南村北村雨一犁，新妇饷姑翁哺儿。",
            "田中啼鸟自四时，催人脱袴着新衣。",
            "着新替旧亦不恶，去年租重无袴着。"
        ],
        "title": "戏和答禽语",
        "id": "0edb5609-cd61-43c7-b757-33e75e1cba0e"
    },
    {
        "author": "黄庭坚",
        "paragraphs": [
            "高居大士是龙象，草堂丈人非熊罴。",
            "不逢坏衲乞香饭，唯见白头垂钓丝。",
            "鸳鸯终日爱水镜，菡萏晚风雕舞衣。",
            "开径老禅来煮茗，还寻密竹迳中归。"
        ],
        "title": "赠郑交",
        "id": "6d59c9c7-fc79-440b-8475-a96dd986519f"
    },
    {
        "author": "黄庭坚",
        "paragraphs": [
            "无心经世网，有道藏丘山。",
            "养生息天黥，艺木印岁寒。",
            "德人墙九仞，强学窥一斑。",
            "张侯大雅质，结发闯儒关。",
            "奇赢或谐偶，老大尝艰难。",
            "筑亭上云雨，日月转朱栏。",
            "床敷听万籁，我家颇宽闲。",
            "牧牛有坦途，亡羊自多端。",
            "市声鏖午枕，常以此心观。"
        ],
        "title": "平阴张澄居士隠处三诗 仁亭",
        "id": "8dfae8eb-f928-4c9e-bf39-bc1f4d22d40c"
    },
    {
        "author": "黄庭坚",
        "paragraphs": [
            "舂粮出求仁，行李弥宇宙。",
            "久客渺愁人，马饥仆夫瘦。",
            "归来一丘中，万事不改旧。",
            "禾黍锄其骄，牛羊鞭在後。",
            "隠几天籁寒，六凿忽通透。"
        ],
        "title": "平阴张澄居士隠处三诗 复庵",
        "id": "b30b484a-6314-4077-b8b0-a1a509f4ad90"
    },
    {
        "author": "黄庭坚",
        "paragraphs": [
            "水德通万物，发源会时亨。",
            "伏坎非心愿，成川且意行。",
            "栖迟林丘下，欲濯无尘缨。",
            "杖藜逢载酒，一瓢酌余清。"
        ],
        "title": "平阴张澄居士隠处三诗 亨泉",
        "id": "118a2b94-89a5-48b0-9919-d15abb881289"
    },
    {
        "author": "黄庭坚",
        "paragraphs": [
            "河外吹沙尘，江南水无津。",
            "骨肉常万里，寄声何由频。",
            "我随简书来，顾影将一身。",
            "留我左右手，奉承白头亲。",
            "小邦王事略，虫鸟声无人。",
            "王甥解鞍马，夜语鸡唤晨。",
            "母慈家人肥，女惠男垂绅。",
            "有田为酒事，豚韭及秋春。",
            "生涯得如此，旧学更光新。",
            "索去何草草，小留慰艰勤。",
            "百年才一炊，六籍经几秦。",
            "要知胸中有，不与迹同陈。",
            "郢人怀妙质，聊欲运吾斤。"
        ],
        "title": "留王郎",
        "id": "ad76102a-1f45-41da-982b-b4f553996bab"
    },
    {
        "author": "黄庭坚",
        "paragraphs": [
            "酌君以蒲城桑落之酒，泛君以湘累秋菊之英。",
            "赠君以黟川点漆之墨，送君以阳关堕泪之声。",
            "酒浇胸次之垒块，菊制短世之颓龄。",
            "墨以传万古文章之印，歌以写一家兄弟之情。",
            "江山千里俱头白，骨肉十年终眼青。",
            "连床夜语鸡戒晓，书囊无底谈未了。",
            "有功翰墨乃如此，何恨远别音书少。",
            "炊沙作糜终不饱，镂冰文章费工巧。",
            "要须心地收汗马，孔孟行世日杲杲。",
            "有弟有弟力持家，妇能养姑供珍鲑。",
            "儿大诗礼女丝麻，公但读书煮春茶。"
        ],
        "tags": [
            "送别",
            "写人",
            "劝慰",
            "赞美"
        ],
        "title": "送王郎",
        "id": "221216a8-09c5-469b-9f3b-e726bbd28744"
    },
    {
        "author": "黄庭坚",
        "paragraphs": [
            "黄浊归大壑，涟漪遶重城。",
            "西风一横笛，金气与高明。",
            "归鸦度晚景，落雁带边声。",
            "平生知音处，别离空复情。"
        ],
        "title": "次韵刘景文登邺王台见思五首  其一",
        "id": "f02c924a-3774-41d3-9d65-bc9f0a6bac4c"
    },
    {
        "author": "黄庭坚",
        "paragraphs": [
            "旧时刘子政，憔悴邺王城。",
            "把笔已头白，见书犹眼明。",
            "平原秋树色，沙麓暮钟声。",
            "归雁南飞尽，无因寄此情。"
        ],
        "title": "次韵刘景文登邺王台见思五首  其二",
        "id": "f296e57e-7c03-4d0d-adf2-b56b0cd9ff0c"
    },
    {
        "author": "黄庭坚",
        "paragraphs": [
            "系匏两相忆，极目十余城。",
            "积潦干斗极，山河皆夜明。",
            "白璧按剑起，朱弦流水声。",
            "乖逢四时尔，木石了无情。"
        ],
        "title": "次韵刘景文登邺王台见思五首  其三",
        "id": "2d78c967-0923-49d8-8c2b-0f36a3213fa5"
    },
    {
        "author": "黄庭坚",
        "paragraphs": [
            "茗花浮曾坑，酒泛酌宜城。",
            "路寻西九曲，人似汉三明。",
            "千户非无相，五言空有声。",
            "何时郭池晚，照影写闲情。"
        ],
        "title": "次韵刘景文登邺王台见思五首  其四",
        "id": "b730c62c-345c-40c9-8b16-45105d658a53"
    },
    {
        "author": "黄庭坚",
        "paragraphs": [
            "公诗如美色，未嫁已倾城。",
            "嫁作荡子妇，寒机泣到明。",
            "绿琴蛛网徧，弦绝不成声。",
            "想见鸱夷子，江湖万里情。"
        ],
        "title": "次韵刘景文登邺王台见思五首  其五",
        "id": "e8246a71-030a-4a82-ade6-9763eacfd3ff"
    },
    {
        "author": "黄庭坚",
        "paragraphs": [
            "佳眠未知晓，屋角闻晴咔。",
            "万事颇忘怀，犹牵故人梦。",
            "采兰秋蓬深，汲井短绠冻。",
            "起看冥飞鸿，乃见天宇空。",
            "甚念故人寒，谁省机与综。",
            "在者天一方，日月老宾送。",
            "往者不可言，古柏守翁仲。"
        ],
        "title": "次韵吴宣义三径怀友",
        "id": "557f7f71-5762-40b7-af5e-45e541d8ac06"
    },
    {
        "author": "黄庭坚",
        "paragraphs": [
            "刘郎才力耐百战，苍鹰下鞴秋未晚。",
            "千里荷戈防犬羊，十年读书厌藜苋。",
            "试寻北产汗血驹，莫杀南飞寄书雁。",
            "人生有禄亲白头，可能一日无甘馔。"
        ],
        "title": "送刘季展从军雁门二首  其一",
        "id": "abd2b2f9-cafd-4c5a-9319-884ba8018a6c"
    },
    {
        "author": "黄庭坚",
        "paragraphs": [
            "石趺谷中玉子瘦，金刚窟前药草肥。",
            "仙家耕耘成白璧，道人煮掘起风痱。",
            "绛囊璀璨思盈斗，竹畚香甘要百围。",
            "到官莫道无来使，日日北风鸿雁归。"
        ],
        "title": "送刘季展从军雁门二首  其二",
        "id": "480b34e8-f35d-43a5-9ab2-cc0020aa6f3d"
    },
    {
        "author": "黄庭坚",
        "paragraphs": [
            "仲蔚蓬蒿宅，宣城诗句中。",
            "人贤忘巷陋，境胜失途穷。",
            "寒葅书万卷，零乱刚直胸。",
            "偃蹇勋业外，啸歌山水重。",
            "晨鸡催不起，拥被听松风。"
        ],
        "title": "题宛陵张待举曲肱亭",
        "id": "b9d1228d-fc39-4c54-b60e-39c27baaa4c3"
    },
    {
        "author": "黄庭坚",
        "paragraphs": [
            "交游二十年，义等亲骨肉。",
            "风雨漂我巢，公亦未有屋。",
            "寄声来问安，足音到空谷。",
            "我家辇毂下，薪桂炊白玉。",
            "在官与影俱，衣绽发曲局。",
            "天机行日月，春事勤草木。",
            "念公笃行李，野饭中道宿。",
            "惊沙卷旍旗，乌尾城角谡。",
            "骚骚家治具，夫子且归沐。",
            "作书寄後乘，为我遣臣仆。",
            "起居太夫人，并问相与睦。"
        ],
        "title": "寄裴仲谟",
        "id": "58c2af3e-c7e3-48db-a4fe-f8cf882dc3ef"
    },
    {
        "author": "黄庭坚",
        "paragraphs": [
            "我居北海君南海，寄雁传书谢不能。",
            "桃李春风一杯酒，江湖夜雨十年灯。",
            "持家但有四立壁，治病不蕲三折肱。",
            "想得读书头已白，隔溪猿哭瘴溪藤。"
        ],
        "tags": [
            "思念",
            "友情"
        ],
        "title": "寄黄几复",
        "id": "0a724d86-c903-40b8-9598-b152f5f6ce71"
    },
    {
        "author": "黄庭坚",
        "paragraphs": [
            "文思昭日月，神武用雷霆。",
            "制作深垂统，忧勤减梦龄。",
            "孙谋开二圣，末命对三灵。",
            "今代谁班马，能书汗简青。"
        ],
        "title": "神宗皇帝挽词三首  其一",
        "id": "2681c72b-ce02-4599-af87-57e191640112"
    },
    {
        "author": "黄庭坚",
        "paragraphs": [
            "钓筑收贤辅，天人与圣能。",
            "辉光唐六典，度越汉中兴。",
            "百世神宗庙，千秋永裕陵。",
            "帝乡无马迹，空望白云乘。"
        ],
        "title": "神宗皇帝挽词三首  其二",
        "id": "99bb4e93-f812-4dce-9ce0-6bc39c9cd1f6"
    },
    {
        "author": "黄庭坚",
        "paragraphs": [
            "昔在基皇极，师臣论九畴。",
            "丘陵忽为谷，天地不藏舟。",
            "河洛功无憾，幽燕策未收。",
            "嗣皇朝万国，任姒正兴周。"
        ],
        "title": "神宗皇帝挽词三首  其三",
        "id": "4af2a064-d23a-4ed8-b737-58a078f18c43"
    },
    {
        "author": "黄庭坚",
        "paragraphs": [
            "先皇凭玉几，末命寄元勋。",
            "宾日行黄道，攀髯上白云。",
            "四时成岁律，五色补天文。",
            "不谓堂堂去，今为马鬣坟。"
        ],
        "title": "王文恭公挽词二首  其一",
        "id": "3f03099d-f0eb-47f4-aa4a-f5e7301351b3"
    },
    {
        "author": "黄庭坚",
        "paragraphs": [
            "宥密深黄阁，光辉极上台。",
            "藏舟移夜壑，华屋落泉台。",
            "雨绋谁为挽，寒笳故作哀。",
            "伤心具瞻地，无复衮衣来。"
        ],
        "title": "王文恭公挽词二首  其二",
        "id": "a4f35add-8b62-4491-bc21-bc1beb775df0"
    },
    {
        "author": "黄庭坚",
        "paragraphs": [
            "矞云从龙小苍璧，元丰至今人未识。",
            "壑源包贡第一春，缃奁碾香供玉食。",
            "睿思殿东金井栏，甘露荐椀天开颜。",
            "桥山事严庀百局，补衮诸公省中宿。",
            "中人传赐夜未央，雨露恩光照宫烛。",
            "右丞似是李元礼，好事风流有泾渭。",
            "肯怜天禄校书郎，亲敕家庭遣分似。",
            "春风饱识大官羊，不惯腐儒汤餠肠。",
            "搜搅十年灯火读，令我胸中书传香。",
            "已戒应门老马走，客来问字莫载酒。"
        ],
        "title": "谢送碾壑源拣芽",
        "id": "cd451a3f-6151-4961-86c9-30fafa2efab6"
    },
    {
        "author": "黄庭坚",
        "paragraphs": [
            "我持玄圭与苍璧，以暗投人渠不识。",
            "城南穷巷有佳人，不索宾郎常晏食。",
            "赤铜茗椀雨斑斑，银粟翻光解破颜。",
            "上有龙文下棋局，探囊赠君诺已宿。",
            "此物已是元丰春，先皇圣功调玉烛。",
            "晁子胸中开典礼，平生自期莘与渭。",
            "故用浇君磊隗胸，莫令鬓毛雪相似。",
            "曲几团蒲听煮汤，煎成车声绕羊肠。",
            "鸡苏胡麻留渴羌，不应乱我官焙香。",
            "肥如瓠壶鼻雷吼，幸君饮此勿饮酒。"
        ],
        "title": "以小团龙及半挺赠无咎并诗用前韵为戏",
        "id": "147a2f8c-dd59-4c22-9be0-79bf2e0002c3"
    },
    {
        "author": "黄庭坚",
        "paragraphs": [
            "西风挽不来，残暑推不去。",
            "出门厌靴帽，税驾喜巾屦。",
            "道山邻日月，清樾深牖户。",
            "同舍多望郎，闲官无窘步。",
            "少监岩壑姿，宿昔廊庙具。",
            "行趋补衮职，黼黻我王度。",
            "归休饮热客，觞豆愆调护。",
            "浩然养灵根，勿药有神助。",
            "寄声旧僚属，训诂及匕箸。",
            "尚怜费谏纸，玉唾洒新句。",
            "北焙碾玄璧，谷帘煮甘露。",
            "何时临书几，剥芡谈至暮。"
        ],
        "title": "和答外舅孙莘老",
        "id": "a1177134-eb25-47e0-b8f6-946a2fa1cb76"
    },
    {
        "author": "黄庭坚",
        "paragraphs": [
            "炎洲冬无冰，十月雷虺虺。",
            "及春疟疠行，用人祭非鬼。",
            "巫师司民命，药石不入市。",
            "溪弩潜发机，土风甚不美。",
            "苏子卧江南，感叹中夜起。",
            "闻道病在床，食鱼不知旨。",
            "寒暑战胸中，士穷有如此。",
            "此公天机深，爵禄心已死。",
            "养生遗形骸，观妙得骨髓。",
            "后皇莳嘉橘，中岁多成枳。",
            "佳人何时来，为天启玉齿。",
            "湔祓瘴雾姿，朝趋去天咫。",
            "诸公转洪钧，国器方荐砥。",
            "矢诗写予心，庄语不加绮。"
        ],
        "title": "次韵定国闻子由卧病绩溪",
        "id": "3f560692-62b5-4ceb-8f27-4c83e60b434d"
    },
    {
        "author": "黄庭坚",
        "paragraphs": [
            "种萱盈九畹，苏子忧国病。",
            "炎蒸卧百战，山立有余劲。",
            "斯人廊庙器，不合从远屏。",
            "江湖摇归心，毛发侵老境。",
            "艰难喜归来，如晴月生岭。",
            "仍怀阻归舟，风水蛟鳄横。",
            "补衮谏官能，用儒吾道盛。",
            "上书诋平津，蠹藁初记省。",
            "至今民社计，非事颊舌竞。",
            "方来立本朝，献纳继晨暝。",
            "人材包新旧，王度济宽猛。",
            "必开曲突谋，满慰倾耳听。",
            "斯文吕与张，泉下亦苏醒。",
            "天聪四门辟，国势九鼎定。",
            "身得遭太平，分甘守闲冷。",
            "天津十年面，想见颀而整。",
            "何时及国门，休暇过煮茗。",
            "烧灯留夜语，鸿雁看对影。",
            "但恐张罗地，颇复多造请。",
            "维此礼部公，寒泉甃旧井。",
            "谪去久羸瓶，召还汲修绠。",
            "太任决斋宫，陛下天统庆。",
            "日月进亨衢，经纬寒耿耿。",
            "西走已和戎，南迁无哀郢。",
            "谁言两逐臣，朝辔天街并。",
            "王子窜炎洲，万死保躯命。",
            "还家颊故红，信亦抱渊静。",
            "税屋待车音，扫门亲帚柄。",
            "行当怀书传，载酒求是正。",
            "端如尝橄榄，苦过味方永。"
        ],
        "title": "次韵子由绩溪病起被召寄王定国",
        "id": "169cd0df-adab-4c1c-aca5-fb3afb2550a6"
    },
    {
        "author": "黄庭坚",
        "paragraphs": [
            "黄公山下黄鸡秋，持节恤刑曾少休。",
            "小人负弩得开道，扫叶张饮林岩幽。",
            "相传有石非地产，列仙持来自罗浮。",
            "酒酣步出云雨上，南抚方城西嵩丘。",
            "林端乃见石空洞，猛兽赑屃踞上头。",
            "鸟道兔迒谋挽致，万牛不动五丁愁。",
            "道家蓬莱见仙伯，我亦洗湔与清流。",
            "探囊赠研颇宜墨，近出黄山非远求。",
            "乃知此山自才美，物欲致用当穷搜。",
            "迷邦故令成器晚，不琢元非匠石羞。"
        ],
        "title": "次韵李之纯少监惠砚",
        "id": "c9ae9e2b-fbc5-4efc-b1e7-d9d543a3b597"
    },
    {
        "author": "黄庭坚",
        "paragraphs": [
            "藉甚宣城郡，风流数贡毛。",
            "霜林收鸭脚，春网荐琴高。",
            "共理须良守，今年辍省曹。",
            "平生割鸡手，聊试发硎刀。"
        ],
        "title": "送舅氏野夫之宣城二首  其一",
        "id": "ab115ed9-5aa9-4d91-9c81-ba60122d630e"
    },
    {
        "author": "黄庭坚",
        "paragraphs": [
            "试说宣城郡，停杯且细听。",
            "晚楼明宛水，春骑簇昭亭。",
            "䆉稏丰圩户，桁杨卧讼庭。",
            "谢公歌舞处，时对换鹅经。"
        ],
        "title": "送舅氏野夫之宣城二首  其二",
        "id": "6d8764c3-a486-421a-9cfb-0d83c2058621"
    },
    {
        "author": "黄庭坚",
        "paragraphs": [
            "乃翁知国如知兵，塞垣草木识威名。",
            "敌人开户玩处女，掩耳不及惊雷霆。",
            "平生端有活国计，百不一试薶九京。",
            "阿兄两持庆州节，十年骐驎地上行。",
            "潭潭大度如卧虎，边头耕桑长儿女。",
            "折冲千里虽有余，论道经邦正要渠。",
            "妙年出补父兄处，公自才力应时须。",
            "春风旍旗拥万夫，幕下诸将思草枯。",
            "智名勇功不入眼，可用折棰笞羌胡。"
        ],
        "tags": [
            "写人",
            "期望",
            "送别",
            "赞美",
            "抒怀"
        ],
        "title": "送范德孺知庆州",
        "id": "152b2d0e-cd38-4677-af01-c9b128f7c520"
    },
    {
        "author": "黄庭坚",
        "paragraphs": [
            "掘地与断木，智不如机舂。",
            "圣人怀余巧，故为万物宗。",
            "世有斲泥手，或不待郢工。",
            "往时王黄州，谋国极匪躬。",
            "朝闻不及夕，百壬避其锋。",
            "九鼎安盘石，一身转孤蓬。",
            "浮云当日月，白发照秋空。",
            "诸君发蒙耳，汲直与臣同。"
        ],
        "title": "题王黄州墨迹後",
        "id": "52e65454-1322-4c7b-abe2-4b39c0fd314a"
    },
    {
        "author": "黄庭坚",
        "paragraphs": [
            "大隗七圣迷，许田连城重。",
            "里中多佳树，与世作梁栋。",
            "市门行清渠，潩水可抱瓮。",
            "翚飞城东南，隠几抚羣动。",
            "人境要俱尔，我乃得大用。",
            "乌衣之云孙，昆弟不好弄。",
            "木末风雨来，卷箔醉宾从。",
            "事常超然观，乐与贤者共。",
            "人登断龙求，我自归鸿送。",
            "溪毛乱锦缬，候虫响机综。",
            "世纷甚峥嵘，胸次欲空洞。",
            "读书开万卷，谋国妙百中。",
            "傥无斲鼻工，聊付曲肱梦。"
        ],
        "title": "题王仲弓兄弟巽亭",
        "id": "094008fb-fdee-4dd1-bae0-14b8050aa04f"
    },
    {
        "author": "黄庭坚",
        "paragraphs": [
            "啸台有佳人，玄发鉴䈂珥。",
            "登高歌一曲，听者倾城市。",
            "门无行媒迹，草木倚憔悴。",
            "人物方眇然，谁能委圭币。"
        ],
        "title": "寄尉氏仓官王仲弓",
        "id": "a25d137a-dde2-4d94-94b0-aec4226252ae"
    },
    {
        "author": "黄庭坚",
        "paragraphs": [
            "百炼香螺沉水，宝熏近出江南。",
            "一穟黄云绕几，深禅想对同参。"
        ],
        "title": "有惠江南帐中香者戏答六言二首  其一",
        "id": "10f7463a-253d-4d48-b2b7-c6ceee5e59dc"
    },
    {
        "author": "黄庭坚",
        "paragraphs": [
            "螺甲割昆仑耳，香材屑鹧鸪斑。",
            "欲雨鸣鸠日永，下帷睡鸭春闲。"
        ],
        "title": "有惠江南帐中香者戏答六言二首  其二",
        "id": "f67ed760-7754-44ae-9f6e-5b73b240a66c"
    },
    {
        "author": "黄庭坚",
        "paragraphs": [
            "置酒未容虚左，论诗时要指南。",
            "迎笑天香满袖，喜公新赴朝参。"
        ],
        "title": "子瞻继和复答二首  其一",
        "id": "942198e8-c6c5-45af-a17b-90606c1042a3"
    },
    {
        "author": "黄庭坚",
        "paragraphs": [
            "迎燕温风旎旎，润花小雨斑斑。",
            "一炷烟中得意，九衢尘里偷闲。"
        ],
        "title": "子瞻继和复答二首  其二",
        "id": "ef7608aa-a87f-4215-a1fe-ca0c9bd87e1b"
    },
    {
        "author": "黄庭坚",
        "paragraphs": [
            "海上有人逐臭，天生鼻孔司南。",
            "但印香严本寂，不必丛林徧参。"
        ],
        "title": "有闻帐中香以为熬蝎者戏用前韵二首  其一",
        "id": "ab43fcb8-b2b4-4e7f-af8d-2a9868d06c2a"
    },
    {
        "author": "黄庭坚",
        "paragraphs": [
            "我读蔚宗香传，文章不减二班。",
            "误以甲为浅俗，却知麝要防闲。"
        ],
        "title": "有闻帐中香以为熬蝎者戏用前韵二首  其二",
        "id": "843355ca-eb7a-4bb0-ae11-5f20daa981d0"
    },
    {
        "author": "黄庭坚",
        "paragraphs": [
            "外家新赐苍龙璧，北焙风烟天上来。",
            "明日蓬山破寒月，先甘和梦听春雷。"
        ],
        "title": "谢公择舅分赐茶三首  其一",
        "id": "b451bafc-86a9-467f-85d6-2f8c23c324d6"
    },
    {
        "author": "黄庭坚",
        "paragraphs": [
            "文书满案惟生睡，梦里鸣鸠唤雨来。",
            "乞与降魔大圆镜，真成破柱作惊雷。"
        ],
        "title": "谢公择舅分赐茶三首  其二",
        "id": "7ed74c3e-1fa6-48f7-9edc-761fc8d93f1d"
    },
    {
        "author": "黄庭坚",
        "paragraphs": [
            "细题叶字包青箬，割取丘郎春信来。",
            "拚洗一春汤餠睡，亦知清夜有蚊雷。"
        ],
        "title": "谢公择舅分赐茶三首  其三",
        "id": "a78b419a-642d-4f21-ad18-756a7e83bf36"
    },
    {
        "author": "黄庭坚",
        "paragraphs": [
            "食贫好酒尝自嘲，日给上尊无骨相。",
            "大农部丞送新酒，碧香窃比主家酿。",
            "应怜坐客竟无毡，更遭官长颇讥谤。",
            "银杯同色试一倾，排遣春寒出帷帐。",
            "浮蛆翁翁杯底滑，坐想康成论泛盎。",
            "重门着关不为君，但备恶客来仇饷。"
        ],
        "title": "便粜王丞送碧香酒用子瞻韵戏赠郑彦能",
        "id": "23c28599-b1c1-4c6d-8201-0e073b2f9f1a"
    },
    {
        "author": "黄庭坚",
        "paragraphs": [
            "往时河北盗横行，白昼驱人取城郭。",
            "唯闻不犯郑冠氏，犬卧不惊民气乐。",
            "秖今化民作锄耰，田舍老翁百不忧。",
            "铜章去作福昌县，山中读书民有秋。",
            "福昌爱民如父母，当官不扰万事举。",
            "用才之地要得人，眼中虚席十四五。",
            "不知诸公用心许，鲁恭卓茂可人否。"
        ],
        "title": "送郑彦能宣德知福昌县",
        "id": "4bce817b-cbd0-457e-a7af-23d7c56c7be5"
    },
    {
        "author": "黄庭坚",
        "paragraphs": [
            "仙苗寿日月，佛界承露雨。",
            "谁为万年计，乞此一抔土。",
            "扶疏上翠盖，磊落缀丹乳。",
            "去家尚不食，出家何用许。",
            "正恐落人间，采剥四时苦。",
            "养成九节杖，持献西王母。"
        ],
        "title": "显圣寺庭枸杞",
        "id": "bf01e571-90bc-4e9b-95b0-8c31bd01a6ad"
    },
    {
        "author": "黄庭坚",
        "paragraphs": [
            "远志作小草，蛙衣生陵屯。",
            "但为居移气，其实何足言。",
            "名下难为人，丑好随手翻。",
            "百年炊未熟，一垤蚁追奔。",
            "夏日蓬山永，戎葵茂墙藩。",
            "王子吐佳句，如茧丝出盆。",
            "风姿极洒落，云气画罍樽。",
            "属有补衮章，自当宠频烦。",
            "鄙夫无他能，上车问寒温。",
            "惟思穷山去，抱犊长儿孙。"
        ],
        "title": "次韵子瞻赠王定国",
        "id": "4afa2a6c-80f1-4eca-bbf0-4a3811376d50"
    },
    {
        "author": "黄庭坚",
        "paragraphs": [
            "学古编简残，怀人江湖永。",
            "非无车马客，心远境亦静。",
            "挽蔬夜雨畦，煮茗寒泉井。",
            "春去不窥园，黄鹂颇三请。",
            "立朝无物望，补外傥天幸。",
            "想乘沧浪船，濯发晞翠岭。"
        ],
        "title": "次韵张询斋中晚春",
        "id": "4b0dac01-85a6-46f9-bfcf-fed935daecc3"
    },
    {
        "author": "黄庭坚",
        "paragraphs": [
            "翕翕一日炎，耽耽万年永。",
            "四海仰首观，顷复归根静。",
            "时雨泻玉除，潢流涨天井。",
            "性不耐衣冠，入门疏造请。",
            "煮餠卧北窗，保此已徼幸。",
            "空余见贤心，忍渴望梅岭。"
        ],
        "title": "次韵答晁无咎见赠",
        "id": "0062572c-4fb0-43fa-9ef5-df9d53ead8bd"
    },
    {
        "author": "黄庭坚",
        "paragraphs": [
            "短褐不磷缁，文章近楚辞。",
            "未识想风采，别去令人思。",
            "斯文已战胜，凯歌偃旍旗。",
            "君行鱼上冰，忽复燕哺儿。",
            "学省得佳士，催来费符移。",
            "方观追金玉，如许遽言归。",
            "南山有君子，握兰怀令姿。",
            "但应洁斋俟，勿咏无生诗。"
        ],
        "title": "次韵答张文潜惠寄",
        "id": "7a488481-ef7f-40c9-b1d3-8588840a2381"
    },
    {
        "author": "黄庭坚",
        "paragraphs": [
            "帝藉开千亩，农功先九州。",
            "王孙守耒耜，吏隠极风流。",
            "永夏丰草木，五云卫郊丘。",
            "牛羊卧篱落，宾客解衣裘。",
            "汲井羞热啜，挽溪供甘柔。",
            "倒靫收莲的，剖蚌煮鸿头。",
            "野日草光合，水风荷气浮。",
            "稻畦下白鹭，林樾应鸣鸠。",
            "主人发清赏，况复佳同游。",
            "归扇障小雨，真成一赐休。"
        ],
        "title": "同钱志仲饭藉田钱孺文官舍",
        "id": "1a12a80a-458b-4716-9c3d-8407838ff5b8"
    },
    {
        "author": "黄庭坚",
        "paragraphs": [
            "维王调玉烛，时夏雨我田。",
            "壁挂苍龙骨，溜渠故溅溅。",
            "三推劝根本，百谷收皂坚。",
            "官司极斋明，崇丘见升烟。",
            "系马西门柳，忆听去夏蝉。",
            "剥芡珠走盘，钓鱼柳贯鲜。",
            "扫堂延枕簟，公子气翩翩。",
            "自尔欲继往，阻心如壅泉。",
            "紫微乐暇日，披襟咏风涟。",
            "红妆倚荷盖，水镜写明蠲。",
            "美物亦有实，剪房助加笾。",
            "珠宫紫贝阙，足此水府仙。",
            "鬰鬰冠盖宅，追奔易雕年。",
            "能从物外赏，真是区中贤。",
            "仍闻载後乘，笼烛照婵娟。"
        ],
        "title": "次韵曾子开舍人游藉田载荷花归",
        "id": "3b4880f5-135f-458a-8fa0-641208410872"
    },
    {
        "author": "黄庭坚",
        "paragraphs": [
            "秋叶雨堕来，冥鸿天资高。",
            "车马气成雾，九衢行滔滔。",
            "中有寂寞人，灵府扃锁牢。",
            "西风持汉节，骑从严弓刀。",
            "惟闽七聚落，惸独困吏饕。",
            "土弊禾黍恶，水烦鳞介劳。",
            "南驱将仁气，百城共一陶。",
            "察人极泾渭，问俗及豚羔。",
            "官闲得胜日，杖屦之林皋。",
            "人间阅忠厚，物外访英豪。"
        ],
        "title": "送刘士彦赴福建转运判官",
        "id": "27e9837c-c5b3-4dfb-ac55-18dbef88f0bd"
    },
    {
        "author": "黄庭坚",
        "paragraphs": [
            "万灵未对甘泉，五福问祀迎年。",
            "旍旗三斿半偃，风马云车闯然。"
        ],
        "title": "次韵韩川奉祠西太乙宫四首  其一",
        "id": "dcdf02aa-386b-491d-a113-dfde9bda1e1b"
    },
    {
        "author": "黄庭坚",
        "paragraphs": [
            "白髦下金神节，青祝携御炉香。",
            "百礼尽修亳祀，九歌不取沈湘。"
        ],
        "title": "次韵韩川奉祠西太乙宫四首  其二",
        "id": "de6fcb88-3aed-4a73-a51d-8524344d3ac7"
    },
    {
        "author": "黄庭坚",
        "paragraphs": [
            "紫府侍臣鸣玉，霜台御史生风。",
            "官烛论诗未了，知秋自属梧桐。"
        ],
        "title": "次韵韩川奉祠西太乙宫四首  其三",
        "id": "3c1cba3c-7bd5-427a-a627-023bb4bd6afc"
    },
    {
        "author": "黄庭坚",
        "paragraphs": [
            "泰坛下瑞云黄，雨师洒道尘香。",
            "便面犹承坠露，金钲半吐东墙。"
        ],
        "title": "次韵韩川奉祠西太乙宫四首  其四",
        "id": "dae6e4ab-fffe-4295-9f19-f2dc54c1a91f"
    },
    {
        "author": "黄庭坚",
        "paragraphs": [
            "风急啼乌未了，雨来战蚁方酣。",
            "真是真非安在，人间北看成南。"
        ],
        "title": "次韵王荆公题西太乙宫壁二首  其一",
        "id": "25934aba-eabb-4736-a5cd-39a672d952d8"
    },
    {
        "author": "黄庭坚",
        "paragraphs": [
            "晚风池莲香度，晓日宫槐影西。",
            "白下长干梦到，青门紫曲尘迷。"
        ],
        "title": "次韵王荆公题西太乙宫壁二首  其二",
        "id": "1b656bc3-6e78-4a21-86c8-ca1d6f484b1b"
    },
    {
        "author": "黄庭坚",
        "paragraphs": [
            "短世风惊雨过，成功梦迷酒酣。",
            "草玄不妨准易，论诗终近周南。"
        ],
        "title": "有怀半山老人再次韵二首  其一",
        "id": "9334cd3b-b66c-44b9-b85a-3c0462950279"
    },
    {
        "author": "黄庭坚",
        "paragraphs": [
            "啜羹不如放麑，乐羊终愧巴西。",
            "欲问老翁归处，帝乡无路云迷。"
        ],
        "title": "有怀半山老人再次韵二首  其二",
        "id": "264aa8ed-59d8-4890-924d-2e14d578f3f6"
    },
    {
        "author": "黄庭坚",
        "paragraphs": [
            "爱酒醉魂在，能言机事疏。",
            "平生几两屐，身後五车书。",
            "物色看王会，勋劳在石渠。",
            "拔毛能济世，端为谢杨朱。"
        ],
        "tags": [
            "咏物诗",
            "咏物"
        ],
        "title": "和答钱穆父咏猩猩毛笔",
        "id": "fbc984bb-4eaf-4787-88ac-f56b3de00ef2"
    },
    {
        "author": "黄庭坚",
        "paragraphs": [
            "桄榔叶暗宾郎红，朋友相呼堕酒中。",
            "正以多知巧言语，失身来作管城公。"
        ],
        "title": "戏咏猩猩毛笔二首  其一",
        "id": "856bd672-d323-4c2c-b103-cd88d166d4ee"
    },
    {
        "author": "黄庭坚",
        "paragraphs": [
            "明窗脱帽见蒙茸，醉着青鞋在眼中。",
            "束缚归来傥无辱，逢时犹作黑头公。"
        ],
        "title": "戏咏猩猩毛笔二首  其二",
        "id": "b4a8ab57-7b8d-4ca5-8e25-0693e52f6d78"
    },
    {
        "author": "黄庭坚",
        "paragraphs": [
            "龟以灵故焦，雉以文故翳。",
            "本心如日月，利欲食之既。",
            "後生玩华藻，照影终没世。",
            "安得八纮罝，以道猎众智。"
        ],
        "title": "奉和文潜赠无咎篇末多见及以既见君子云胡不喜为韵  其一",
        "id": "6cebfba6-7fd3-44c2-9bea-261f06980112"
    },
    {
        "author": "黄庭坚",
        "paragraphs": [
            "谈经用燕说，束弃诸儒传。",
            "滥觞虽有罪，末派弥九县。",
            "张侯真理窟，坚壁不与战。",
            "难以口舌争，水清石自见。"
        ],
        "title": "奉和文潜赠无咎篇末多见及以既见君子云胡不喜为韵  其二",
        "id": "35f31be0-a11d-4a2e-87d6-ce3f39fafc60"
    },
    {
        "author": "黄庭坚",
        "paragraphs": [
            "野性友麋鹿，君非我同羣。",
            "文明近日月，我亦不如君。",
            "十载长相望，逝川水沄沄。",
            "何当谈绝倒，茗椀对炉熏。"
        ],
        "title": "奉和文潜赠无咎篇末多见及以既见君子云胡不喜为韵  其三",
        "id": "ddef7439-294c-491e-883f-8ad0d21de3d8"
    },
    {
        "author": "黄庭坚",
        "paragraphs": [
            "北寺锁斋房，尘钥时一启。",
            "晁张跫然来，连璧照书几。",
            "庭柏鬰葱葱，红榴罅多子。",
            "时蒙吐佳句，幽处万籁起。"
        ],
        "title": "奉和文潜赠无咎篇末多见及以既见君子云胡不喜为韵  其四",
        "id": "02b1e87b-d059-47fb-9722-7f09e060bc14"
    },
    {
        "author": "黄庭坚",
        "paragraphs": [
            "先皇元丰未，极厌士浅闻。",
            "只今举秀孝，天未丧斯文。",
            "晁张班马首，崔蔡不足云。",
            "当令横笔阵，一战静楚氛。"
        ],
        "title": "奉和文潜赠无咎篇末多见及以既见君子云胡不喜为韵  其五",
        "id": "2ef26474-f0a0-4a37-bcbf-edb3c197dd0a"
    },
    {
        "author": "黄庭坚",
        "paragraphs": [
            "张侯窘炊玉，僦屋得空垆。",
            "但见索酒郎，不见酒家胡。",
            "虽肥如瓠壶，胸中殊不麤。",
            "何用知如此，文彩似于菟。"
        ],
        "title": "奉和文潜赠无咎篇末多见及以既见君子云胡不喜为韵  其六",
        "id": "053ca9a8-4384-4966-bef1-19d7fe4bf69a"
    },
    {
        "author": "黄庭坚",
        "paragraphs": [
            "荆公六艺学，妙处端不朽。",
            "诸生用其短，颇复凿户牖。",
            "譬如学捧心，初不悟己丑。",
            "玉石恐俱焚，公为区别不。"
        ],
        "title": "奉和文潜赠无咎篇末多见及以既见君子云胡不喜为韵  其七",
        "id": "859eb4a6-b3e8-4189-a585-64dd1089f2b4"
    },
    {
        "author": "黄庭坚",
        "paragraphs": [
            "吾友陈师道，抱独门扫轨。",
            "晁张作荐书，射雉用一矢。",
            "吾闻举逸民，故得天下喜。",
            "两公阵堂堂，此士可摩垒。"
        ],
        "title": "奉和文潜赠无咎篇末多见及以既见君子云胡不喜为韵  其八",
        "id": "13264335-0436-415d-987d-2f371dc2af10"
    },
    {
        "author": "黄庭坚",
        "paragraphs": [
            "为山不能山，过在一篑止。",
            "渥洼骐驎儿，堕地志千里。",
            "岷江初滥觞，入楚乃无底。",
            "将升圣人堂，道固有廉陛。",
            "邢子好少年，如世有源水。",
            "方求无津涯，不作蛙井喜。",
            "儿中兀老苍，趣造甚奇异。",
            "过阅王公门，袖中有漫刺。",
            "别来阻河山，望远每障袂。",
            "斯文向千载，有志常寡遂。",
            "後生文楚楚，照影若孔翠。",
            "不应太玄草，睎价咸阳市。",
            "雨作枕箪秋，官闲省中睡。",
            "梦不到汉东，茗椀乃为祟。",
            "闻君肺渴减，颇复佳食寐。",
            "读书得新功，来雁寄一字。"
        ],
        "title": "次韵答邢惇夫",
        "id": "b675162c-67f5-4b63-b2e5-b555109b0c9f"
    },
    {
        "author": "黄庭坚",
        "paragraphs": [
            "残暑已俶装，好风方来归。",
            "未能疏团扇，且复制秋衣。",
            "高蝉遽如许，长吟送落晖。",
            "相戒趣女功，莎虫能表微。"
        ],
        "title": "和邢惇夫秋怀十首  其一",
        "id": "a2ed3bdc-45e2-46a2-ae59-733502a7e547"
    },
    {
        "author": "黄庭坚",
        "paragraphs": [
            "曩时高唐客，暮雨朝行云。",
            "阴居怀天匹，楚观梦纷纭。",
            "我欲睹光仪，斋明炷炉熏。",
            "天高万物肃，谁为帝子魂。"
        ],
        "title": "和邢惇夫秋怀十首  其二",
        "id": "d52f6b54-346e-4f51-9e1f-ff077015a6fa"
    },
    {
        "author": "黄庭坚",
        "paragraphs": [
            "七均师无声，五和常主淡。",
            "芸芸观此归，一德贯真滥。",
            "梦临秋江水，鱼虾避窥瞰。",
            "明月本无心，谁令作寒鉴。"
        ],
        "title": "和邢惇夫秋怀十首  其三",
        "id": "7b1c4c47-d702-4684-8b3c-160c41f262c5"
    },
    {
        "author": "黄庭坚",
        "paragraphs": [
            "王度无畦畛，包荒用冯河。",
            "秦收郑渠成，晋得楚材多。",
            "用人当其物，不但轴与薖。",
            "六通而四辟，玉烛四时和。"
        ],
        "title": "和邢惇夫秋怀十首  其四",
        "id": "e72c0cc3-ebc3-4f3f-a9b9-9c55c9aac69e"
    },
    {
        "author": "黄庭坚",
        "paragraphs": [
            "相如用全赵，留侯开有汉。",
            "名登太山重，功略天下半。",
            "让颇封韩彭，事成羣疑泮。",
            "天道当曲全，小智骜後患。"
        ],
        "title": "和邢惇夫秋怀十首  其五",
        "id": "07dbb9a9-eb65-428a-abf8-a14f96b1e684"
    },
    {
        "author": "黄庭坚",
        "paragraphs": [
            "庆州名父子，忠勇横八区。",
            "许身如稷契，初不学孙吴。",
            "荷戈去防秋，面皱鬓欲疏。",
            "虽折千里冲，岂若秉事枢。"
        ],
        "title": "和邢惇夫秋怀十首  其六",
        "id": "50d45964-98e6-4d4c-9ff5-01be06c8e7ea"
    },
    {
        "author": "黄庭坚",
        "paragraphs": [
            "谢公藴风流，诗作鲍照语。",
            "丝虫萦草纸，笔力挟风雨。",
            "万里投谏书，石交化豺虎。",
            "世方用贤髦，先成泉下土。"
        ],
        "title": "和邢惇夫秋怀十首  其七",
        "id": "cae2f64d-96ad-43ce-ae75-15a6d73f5e36"
    },
    {
        "author": "黄庭坚",
        "paragraphs": [
            "今日吕虢州，堂堂古遗直。",
            "许国输九死，补天炼五色。",
            "颇修谏员缺，人寿无金石。",
            "西风壮夫泪，多为程颢滴。"
        ],
        "title": "和邢惇夫秋怀十首  其八",
        "id": "34551b59-28f5-48bd-b8af-d28e9f7e97af"
    },
    {
        "author": "黄庭坚",
        "paragraphs": [
            "吾友陈师道，抱瑟不吹竽。",
            "文章似扬马，欬唾落明珠。",
            "固穷有胆气，风壑啸于菟。",
            "秋来入诗律，陶谢不枝梧。"
        ],
        "title": "和邢惇夫秋怀十首  其九",
        "id": "8d926d0f-6efb-4a8e-b771-d16b484b6224"
    },
    {
        "author": "黄庭坚",
        "paragraphs": [
            "邢子卧北窗，吟秋意少悰。",
            "读书用意苦，呕血惊乃翁。",
            "安得和扁辈，为浣学古胸。",
            "肺热今好否，微凉生井桐。"
        ],
        "title": "和邢惇夫秋怀十首  其一○",
        "id": "9d11e15a-bd4a-4ff6-9e24-c365fb5cd537"
    },
    {
        "author": "黄庭坚",
        "paragraphs": [
            "西风一叶脱，迹亦不可扫。",
            "巷有白马生，朝回焚谏草。",
            "谁云事君难，是亦父子间。",
            "所要功补衮，不言能犯颜。"
        ],
        "title": "谢公定和二范秋怀五首邀予同作  其一",
        "id": "19f9e90c-b210-49d7-b158-6f6811ea95a5"
    },
    {
        "author": "黄庭坚",
        "paragraphs": [
            "四会有黄令，学古着勋多。",
            "白头对红叶，奈此摇落何。",
            "虽怀斲鼻巧，有斧且无柯。",
            "安得五十弦，奏此寒士歌。"
        ],
        "title": "谢公定和二范秋怀五首邀予同作  其二",
        "id": "8632b3fe-0b6d-4067-80cd-b1620a37f4e8"
    },
    {
        "author": "黄庭坚",
        "paragraphs": [
            "采莲涉江湖，采菊度林薮。",
            "插鬓不成妍，谁怜飞蓬首。",
            "平生耦耕地，风雨深稂莠。",
            "谢公遂如此，永袖绝弦手。"
        ],
        "title": "谢公定和二范秋怀五首邀予同作  其三",
        "id": "590288a6-f11e-402e-9259-399446ba4d23"
    },
    {
        "author": "黄庭坚",
        "paragraphs": [
            "往日孙阳翟，才可任遗补。",
            "击强如摧枯，食蘗不知苦。",
            "属者缺谏垣，时论或未许。",
            "傥可假一邦，使民作邹鲁。"
        ],
        "title": "谢公定和二范秋怀五首邀予同作  其四",
        "id": "2e374db6-0eec-4f9c-9b37-a656aff69caf"
    },
    {
        "author": "黄庭坚",
        "paragraphs": [
            "用智常恨耄，用决常恨早。",
            "推毂天下士，诚心要倾倒。",
            "海宇日清明，庙堂勤洒扫。",
            "何为陈师道，白发三径草。"
        ],
        "title": "谢公定和二范秋怀五首邀予同作  其五",
        "id": "4d17a947-0703-435a-b878-6944edb15ecd"
    },
    {
        "author": "黄庭坚",
        "paragraphs": [
            "谢公文章如虎豹，至今斑斑在儿孙。",
            "竟陵主簿极多闻，万事不理专讨论。",
            "涧松无心古须鬣，天球不瑑中粹温。",
            "落笔尘沙百马奔，剧谈风霆九河翻。",
            "胸中恢疏无怨恩，当官持廉庭不烦。",
            "吏民欺公亦可忍，慎勿惊鱼使水浑。",
            "汉滨耆旧今谁存，驷马高盖徒纷纷。",
            "安知四海习凿齿，拄笏看度南山云。"
        ],
        "title": "送谢公定作竟陵主簿",
        "id": "1e9b1b72-bb6a-433c-ac0c-01ae9a7f7573"
    },
    {
        "author": "黄庭坚",
        "paragraphs": [
            "谢公遂如此，宰木已三霜。",
            "无人知句法，秋月自澄江。",
            "二子学迈俗，窥杜见牖窗。",
            "试斲郢人鼻，未免伤手创。",
            "蟹胥与竹萌，乃不美羊腔。",
            "自往见谢公，论诗得濠梁。",
            "世方尊两耳，未敢筑受降。",
            "丹穴凤凰羽，风林虎豹章。",
            "小谢有家法，闻此不听冰。",
            "相思北风恶，归雁落斜行。"
        ],
        "title": "奉答谢公静与荣子邕论狄元规孙少述诗长韵",
        "id": "a46efd55-578b-4cc4-9bb8-4a18e4c1da28"
    },
    {
        "author": "黄庭坚",
        "paragraphs": [
            "张侯温如邹子律，能令阴谷黍生春。",
            "有齐先君之季女，十年择对无可人。",
            "箕帚扫公堂上尘，家风孝友故相亲。",
            "庙中时荐南涧苹，儿女衣袴得补纫。",
            "两家俱为白头计，察公与人意甚真。",
            "吏能束缚老奸手，要使鳏寡无颦呻。",
            "但回此光还照己，平生倦学皆日新。",
            "我提养生之四印，君家所有更赠君。",
            "百战百胜不如一忍，万言万当不如一默。",
            "无可简择眼界平，不藏秋毫心地直。",
            "我肱三折得此医，自觉两踵生光辉。",
            "团蒲日静鸟吟时，炉熏一炷试观之。"
        ],
        "title": "赠送张叔和",
        "id": "7ed50ca1-893a-47bf-a677-c543bd712702"
    },
    {
        "author": "黄庭坚",
        "paragraphs": [
            "头白书林二十年，印章今领晋山川。",
            "紫参可掘宜包贡，青铁无多莫铸钱。",
            "劝课农桑诚有道，折冲樽俎不临边。",
            "要知使者功多少，看取春郊处处田。"
        ],
        "title": "送顾子敦赴河东三首  其一",
        "id": "62b80f3d-e52c-4083-9856-4bb2335fb1ad"
    },
    {
        "author": "黄庭坚",
        "paragraphs": [
            "家在江东不系怀，爱民忧国有从来。",
            "月斜汾沁催驿马，雪暗岢岚传酒杯。",
            "塞上金汤惟粟粒，胸中水镜是人材。",
            "遥知更解青牛句，一寸功名心已灰。"
        ],
        "title": "送顾子敦赴河东三首  其二",
        "id": "aa6caab8-3784-4d39-a9d6-2336c4ef8af9"
    },
    {
        "author": "黄庭坚",
        "paragraphs": [
            "揽辔都城风露秋，行台无妾护衣篝。",
            "虎头妙墨能频寄，马乳蒲萄不待求。",
            "上党地寒应强饮，两河民病要分忧。",
            "犹闻昔在军兴日，一马人间费十牛。"
        ],
        "title": "送顾子敦赴河东三首  其三",
        "id": "e76238b2-b7f7-4cff-870d-b156dd1d454f"
    },
    {
        "author": "黄庭坚",
        "paragraphs": [
            "元佑开皇极，功归用老成。",
            "惟深万物表，不令四时行。",
            "日者倾三接，天乎奠两楹。",
            "堂堂宁复有，埋玉恸佳城。"
        ],
        "title": "司马文正公挽词四首  其一",
        "id": "e0ac638a-f91e-449e-8393-bf3a3414fea9"
    },
    {
        "author": "黄庭坚",
        "paragraphs": [
            "国在多艰日，人如大雅诗。",
            "忠清俱没世，孝友是生知。",
            "加璧延诸老，櫜弓抚四夷。",
            "公身与宗社，同作太平基。"
        ],
        "title": "司马文正公挽词四首  其二",
        "id": "6fc21ba8-40eb-4ebe-b296-9b32ae856cb5"
    },
    {
        "author": "黄庭坚",
        "paragraphs": [
            "献纳无虚日，居然迹已陈。",
            "清班区玉石，宝历顺星辰。",
            "更化思鸣鵙，遗书似获麟。",
            "易名无异论，今代两三人。"
        ],
        "title": "司马文正公挽词四首  其三",
        "id": "8b9930db-42fa-4cb4-b3de-e76b1beb073e"
    },
    {
        "author": "黄庭坚",
        "paragraphs": [
            "毁誉盖棺了，于今名实尊。",
            "哀荣有王命，终始酌民言。",
            "蝉冕三公府，深衣独乐园。",
            "公心两无累，忧国爱元元。"
        ],
        "title": "司马文正公挽词四首  其四",
        "id": "ff88c778-2772-4f09-8eae-f02d831b06b0"
    },
    {
        "author": "黄庭坚",
        "paragraphs": [
            "漫郎江南酒隠处，古木参天应手栽。",
            "石坳为尊酌花鸟，自许作鼎调盐梅。",
            "平生四海苏太史，酒浇不下胸崔嵬。",
            "黄州副使坐闲散，谏疏无路通银台。",
            "鹦鹉洲前弄明月，江妃起舞袜生埃。",
            "次山醉魂招彷佛，步入寒溪金碧堆。",
            "洗湔尘痕饮嘉客，笑倚武昌江作罍。",
            "谁知文章照今古，野老争席渔争隈。",
            "邓公勒铭留刻画，刳剔银钩洗绿苔。",
            "琢磨十年烟雨晦，摸索一读心眼开。",
            "谪去长沙忧鵩入，归来杞国痛天摧。",
            "玉堂却对邓公直，北门唤仗听风雷。",
            "山川悠远莫浪许，富贵峥嵘今鼎来。",
            "万壑松声如在耳，意不及此文生哀。"
        ],
        "title": "次韵子瞻武昌西山",
        "id": "b390dbd0-a3aa-4c97-bdfe-7bb8ee47483e"
    },
    {
        "author": "黄庭坚",
        "paragraphs": [
            "我诗如曹郐，浅陋不成邦。",
            "公如大国楚，吞五湖三江。",
            "赤壁风月笛，玉堂云雾窗。",
            "句法提一律，坚城受我降。",
            "枯松倒涧壑，波涛所舂撞。",
            "万牛挽不前，公乃独力扛。",
            "诸人方嗤点，渠非晁张双。",
            "但怀相识察，床下拜老庞。",
            "小儿未可知，客或许敦厖。",
            "诚堪婿阿巽，买红缠酒缸。"
        ],
        "title": "子瞻诗句妙一世乃云效庭坚体盖退之戏效孟郊樊宗师之比以文滑稽耳恐後生不解故次韵道之",
        "id": "a0dcbc73-6f6f-445f-9fb0-5065ca35b00c"
    },
    {
        "author": "黄庭坚",
        "paragraphs": [
            "柳君文武甚，睨视万人豪。",
            "老气鼓不作，卷旗解弓刀。",
            "上为朝阳桐，下为涧溪毛。",
            "囊中有美实，期子种蟠桃。"
        ],
        "title": "柳闳展如子瞻甥也其才德甚美有意于学故以桃李不言下自成蹊八字作诗赠之  其一",
        "id": "4eeda674-0151-4032-8aa1-337431c8047e"
    },
    {
        "author": "黄庭坚",
        "paragraphs": [
            "浮阳愧嘉鱼，道傍多苦李。",
            "古来贤达人，不争咸阳市。",
            "吾子富春秋，日月东趋水。",
            "潜圣有玉音，闻道而已矣。"
        ],
        "title": "柳闳展如子瞻甥也其才德甚美有意于学故以桃李不言下自成蹊八字作诗赠之  其二",
        "id": "e18f1a97-adc5-414d-8b2e-e45fa6b86047"
    }
]