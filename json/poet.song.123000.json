[
    {
        "author": "洪适",
        "paragraphs": [
            "快睹终童英妙时，跫然衔袖出明玑。",
            "家声不诧大哉问，文律何愁知者希。",
            "益利锋铓临大敌，养成羽翼看高飞。",
            "红尘可厌忙车马，挹取西山爽气归。"
        ],
        "title": "答林神童",
        "id": "65df6fe6-86c5-476a-84e0-bbd47f79d81f"
    },
    {
        "author": "洪适",
        "paragraphs": [
            "雨濯吴粧腻，风催蜀锦裁。",
            "自嫌生较晚，不得聘寒梅。"
        ],
        "title": "海棠花二绝句  其一",
        "id": "2c2770d5-8b84-45cf-854c-5419c946d2c2"
    },
    {
        "author": "洪适",
        "paragraphs": [
            "鸭壳非难致，鲛胎业已成。",
            "夜深宁觅睡，相照月偏明。"
        ],
        "title": "海棠花二绝句  其二",
        "id": "3c9a420f-4926-4dc1-b650-2c6b09c32488"
    },
    {
        "author": "洪适",
        "paragraphs": [
            "衮衮香毬次第开，结根幽独谢纷埃。",
            "芳蓉妬入鸳鸯社，异馥清传锦绣堆。",
            "睡里魂交非自衍，醒时心赏可无猜。",
            "品题盍在春林石，不是花王喜后来。"
        ],
        "title": "瑞香花",
        "id": "69f45ca5-ed16-43c1-830f-63f8ad06300c"
    },
    {
        "author": "洪适",
        "paragraphs": [
            "上饶甿俗醇且古，千室鸣弦方按堵。",
            "黄堂丈人今循良，河南治平追鼻祖。",
            "讼棠留景分清阴，炉篆方羊燕寝深。",
            "笑谈了却邦人事，游戏翰墨惟书林。",
            "自从真行易篆隶，草圣书绝驰极挚。",
            "游云惊龙初振奇，渴骥怒猊争作势。",
            "臣中第一兹谓谁，寥寥典则其几希。",
            "丈人尺牍妙天下，臧去收拾生光辉。",
            "作古要须从我始，直欲名家自成体。",
            "手追心摹前无人，一扫尘踪有新意。",
            "纵横经纬生胸中，落纸便与游丝同。",
            "缲瓮茧车飞白雪，织簷蛛网破清风。",
            "一行一笔相联属，姿态规抚骇凡目。",
            "临池漫劳三十年，千兔从教后人秃。",
            "旧闻吕向连锦书，百字环写萦发如。",
            "惜哉淟汩已无考，盍使北面称台舆。",
            "独步不复名相甲，端恨二王无此法。",
            "只今四海书同文，使者来求至将押。"
        ],
        "title": "题信州吴傅朋郎中游丝书",
        "id": "61afe73e-df2f-4576-8f44-69da27aad55d"
    },
    {
        "author": "洪适",
        "paragraphs": [
            "密雪舞冬昼，祁寒反夏炎。",
            "竹枝低未湿，梅萼莹先霑。",
            "怯冷昂肩立，欣繁矫首瞻。",
            "随风方北渡，际海必东渐。",
            "轩簸来如掺，缤纷势转严。",
            "枯荄新点缀，曲砌巧增添。",
            "伺隙花穿户，承隅箸插簷。",
            "高飞迷皎鹤，夜影逼清蟾。",
            "砧净绡横石，窗虚粉杂匳。",
            "昆丘千璧碎，武库五兵铦。",
            "烟径杨吹絮，香蹊蝶奋髯。",
            "鲸鲵陆骨腐，鹄鹭野翎爓。",
            "白发秦人遯，厖眉汉尉潜。",
            "渍蚕功孰及，平地瑞初占。",
            "窖卧行人节，门扃志士恬。",
            "已甘穿履困，奚避割毡嫌。",
            "醉慕双螯毕，寒怀五绔廉。",
            "飘飖疑宓女，刻画谢无盐。",
            "河阔凝新浪，峰高失旧尖。",
            "山阴宾欲返，淮右寇将歼。",
            "穆满三章著，宣温五板兼。",
            "君恩捐卫粟，天意绝齐痁。",
            "江上蓑堪画，篱间氅可觇。",
            "客观眸已眩，儿咀手频拈。",
            "足没寻萱屐，腰闲刈藿镰。",
            "马驰毛愈素，乌啄首难黔。",
            "冻折骚人笔，光临织妇幨。",
            "螟牟宁待火，疫疠讵烦砭。",
            "甲长寒蔬细，根肥宿麦纤。",
            "年丰虽欲颂，神助愧江淹。"
        ],
        "title": "雪诗用晁无咎韵",
        "id": "3e109bd3-105b-49e2-803c-96ccc2d8531b"
    },
    {
        "author": "洪适",
        "paragraphs": [
            "一苦寒威重，清晨雨脚□。",
            "严风号宇宙，飞雪下闾阎。",
            "布地盐初撒，穿帷粉乍黏。",
            "裴回轻点袖，萦积满盈檐。",
            "骋巧飘虽急，乘危势或沾。",
            "梨花芳小圃，桂魄射疏帘。",
            "烟湿茶翁灶，竿低酒舍帘。",
            "清泉埋沼沚，苍干耸楩柟。",
            "玉匝齐君履，银封鲁国詹。",
            "盆收新琢璧，阶展未裁缣。",
            "木杪疑飞絮，江干杂秀蒹。",
            "正随云阵合，未放日光暹。",
            "处壮山屠虎，高兴泽殪蚺。",
            "重巅闻折木，邃野绝飞鹣。",
            "隼击翎添厉，鳞藏口敢噞。",
            "狼随姬满驾，鹊集叔才苫。",
            "授简词臣敏，乘车海若谦。",
            "汉传王母绛，周贡嵰山甜。",
            "王脧师方整，高昌众欲熸。",
            "汉光开帝业，苏烈贯兵钤。",
            "豹曳荆人舄，牙抽孙子签。",
            "肤寒方起粟，手坼正忧𪚫。",
            "挟纩冬裘燠，倾罍夜饮厌。",
            "寒光欺宝鉴，素质夺朱綅。",
            "犬喜蹄方逞，儿餐舌未箝。",
            "梅林催皑皑，麦垅长蔪蔪。",
            "罝兔难探穴，叉鱼已溉鬵。",
            "鸱蹲饥愈噪，马缩冻难拑。",
            "见晛将消释，歌诗兴佞憸。",
            "妍辞惭谢客，讵敢示群佥。"
        ],
        "title": "前韵虽险用之未尽掇其余复成三百言",
        "id": "cad2fd7e-ae17-44ef-bab2-77c87e5aab3e"
    },
    {
        "author": "洪适",
        "paragraphs": [
            "我昔檇李寓，君方锡山潜。",
            "欲驰咫尺书，駃足无飞廉。",
            "相望参与商，引首徒遐瞻。",
            "朅来萍梗踪，远野得茅簷。",
            "获与谭垒接，何询龟筮占。",
            "青山整烟鬟，澄波开鉴奁。",
            "乔松与怪柏，如虬老龙髯。",
            "悠然一望间，野色皆可觇。",
            "范甑飞埃尘，墨突寒不黔。",
            "好友岂厌频，鸡黍供炊爓。",
            "外家三遗珠，颖脱皆囊尖。",
            "交情谢流俗，不问凉及炎。",
            "著鞭挹清风，从者屡我淹。",
            "高论极根源，师友识所渐。",
            "大略搉治忽，细谈析毫纤。",
            "皮里有阳秋，褒贬追齐歼。",
            "古称学如殖，秋成观执镰。",
            "吾匪董夫子，家居下帷幨。",
            "言经虽败绩，宁防整冠嫌。",
            "抽轧强成章，句鄙不任拈。",
            "骩骳且艰涩，疵瑕费鍼砭。",
            "君诗粲珠琲，光焰古人兼。",
            "讵覆伧父酒，不道胡儿盐。",
            "陈檄愈头疾，杜词逐寒痁。",
            "轻缣边幅富，健笔锋铓铦。",
            "语句既遒丽，格律何森严。",
            "我穷思已竭，君方涌泉添。",
            "三峡争倒流，未肯波澜恬。",
            "短才愧非正，尚期膏馥沾。",
            "吟罢觉夜永，明窗耿孤蟾。"
        ],
        "title": "用雪诗韵谢三外弟见和",
        "id": "60950b74-b77c-459e-982e-67d0d60360ef"
    },
    {
        "author": "洪适",
        "paragraphs": [
            "应侯一语幽宣后，长信蒙辜徙萯阳。",
            "秦室无亲类枭獍，借箕谇语亦其常。"
        ],
        "title": "读秦本纪",
        "id": "4317ace6-54e8-45ed-b510-79a19f872901"
    },
    {
        "author": "洪适",
        "paragraphs": [
            "淮阴束手九江闲，谁信功成颊舌间。",
            "不惜鸿沟分二国，太公今日得生还。"
        ],
        "title": "侯生",
        "id": "70ee21dc-bec6-4cfd-ba85-06527e5f619d"
    },
    {
        "author": "洪适",
        "paragraphs": [
            "武关谋诈却称臣，冤魄游魂尚在秦。",
            "墓木萧条冢犹湿，流闻其子作昏姻。"
        ],
        "title": "楚怀王",
        "id": "9c7fc26f-a194-4e4c-8feb-028f44a9fb72"
    },
    {
        "author": "洪适",
        "paragraphs": [
            "折足黥徒未易欺，箦中死士亦何为。",
            "魏齐断首庞涓死，祸报由来不可知。"
        ],
        "title": "读战国史",
        "id": "9198c203-96d4-4dbc-aff2-4212a7f92ae7"
    },
    {
        "author": "洪适",
        "paragraphs": [
            "齐晋瓜分四国王，嬴秦为吕芈为黄。",
            "六雄当日皆新主，独有甘棠泽未亡。"
        ],
        "title": "读召公世家",
        "id": "4c24fc8d-03f2-4fb8-9ce1-c7ec2441b67a"
    },
    {
        "author": "洪适",
        "paragraphs": [
            "推毂曾闻荐武安，威伸三晋走荆蛮。",
            "厕中犬彘图攘夺，犹道藏兵不出关。"
        ],
        "title": "穰侯",
        "id": "5570c157-02b3-4cff-9779-f288de12ee24"
    },
    {
        "author": "洪适",
        "paragraphs": [
            "齐主轻忘在莒时，解裘淄水遽相疑。",
            "若无貂勃明勋业，几使功臣枉见夷。"
        ],
        "title": "田单",
        "id": "b070b0ae-4281-43dc-8f51-619f38b016ab"
    },
    {
        "author": "洪适",
        "paragraphs": [
            "一败长平振古无，赵邦臣主亦何愚。",
            "当时已中冯亭计，犹自区区遣郑朱。"
        ],
        "title": "长平",
        "id": "4b7d7f53-057d-4a63-915e-c872a19c4e1d"
    },
    {
        "author": "洪适",
        "paragraphs": [
            "珠履三千尽在门，争无国士解衔恩。",
            "棘门难作无遗类，死党宁闻报李园。"
        ],
        "title": "春申君",
        "id": "50acad11-841b-48b2-929d-ee7aeb9d2f3f"
    },
    {
        "author": "洪适",
        "paragraphs": [
            "翔缨彯组盍中留，绿水芙蓉且漫游。",
            "过耳从教千不是，处心浑欲一宜休。",
            "炉中异馥非多爱，架上新签弗外求。",
            "寂寂掩扉无所事，饱听风竹韵凉秋。"
        ],
        "title": "题陈体仁判官休斋",
        "id": "dd198fa4-6d41-49af-9d1c-a1cde6d5a675"
    },
    {
        "author": "洪适",
        "paragraphs": [
            "人生名利场，羁绊无休假。",
            "沉迷雁鹜行，梦寐鸡豚社。",
            "见谓游子欺，更防官长骂。",
            "何如山中乐，松窗肆嘉话。",
            "陈侯青云客，英声蜚日下。",
            "当年金马门，掉鞅示闲暇。",
            "小试芙蓉池，未整骊驹驾。",
            "台岳十日行，樛萝若相迓。",
            "来归探古囊，篇篇可图画。",
            "倾耳金石声，郑卫敢争霸。"
        ],
        "title": "次韵陈体仁惠诗幷示游山诗卷",
        "id": "bbcab900-6370-4eac-ae72-b206ce841351"
    },
    {
        "author": "洪适",
        "paragraphs": [
            "当年使节反穹庐，解绶归来得少娱。",
            "底事微官又萦缚，强颜文墨受意乌。"
        ],
        "title": "次韵李举之县丞秋日偶成  其一",
        "id": "48eae367-2545-44e2-b564-2e9ae43c1675"
    },
    {
        "author": "洪适",
        "paragraphs": [
            "朝来倾耳得街谈，颇说尘容亦可惭。",
            "从事未知三尺守，醉心空向六经酣。"
        ],
        "title": "次韵李举之县丞秋日偶成  其二",
        "id": "9967b44a-e01b-4ba5-a049-211882f29736"
    },
    {
        "author": "洪适",
        "paragraphs": [
            "宦途陆陆未回车，秋桂春萝总负渠。",
            "目送飞鸿千里去，故山应草绝交书。"
        ],
        "title": "次韵李举之县丞秋日偶成  其三",
        "id": "c7814878-a76d-4779-ab85-267fd30b64a5"
    },
    {
        "author": "洪适",
        "paragraphs": [
            "笔底渊源万顷多，卷中句法不随波。",
            "覃思正作青云计，寡和聊成白雪歌。"
        ],
        "title": "次韵李举之县丞秋日偶成  其四",
        "id": "a1e0bc05-51df-4de2-89e9-7f58759ca305"
    },
    {
        "author": "洪适",
        "paragraphs": [
            "壮岁挥金迈二疏，眼看余子伏盐车。",
            "芷兰清馥浑纫佩，芝术新苗几荷锄。",
            "剩作好诗传近体，谁言巧宦胜闲居。",
            "北窗睡起琴声寂，便若身登太皞墟。"
        ],
        "title": "次韵题谢景思少卿药寮",
        "id": "abec64d6-2613-4842-a077-81517f52cc89"
    },
    {
        "author": "洪适",
        "paragraphs": [
            "漱芳倾液饱心胸，久矣高名在郢中。",
            "遂请丛祠方养气，卜居萧寺且谈空。",
            "结交许入芝兰室，招隐奚须桑苎翁。",
            "妙语鼎来惊创见，益惭白豕过河东。"
        ],
        "title": "蔡瞻明寺丞有诗见简次其韵",
        "id": "64c13da5-cd35-4e44-b1f1-2717f40dfccc"
    },
    {
        "author": "洪适",
        "paragraphs": [
            "象载凝华落笔工，一时英妙盍居中。",
            "交情耐久惟同味，诗意求新更凿空。",
            "挥麈宁谈阿堵物，联珠不数嗫嚅翁。",
            "文成间被鸡林得，复有声名到海东。"
        ],
        "title": "酬李举之",
        "id": "a2998264-ef70-419f-86a5-18d1cb391727"
    },
    {
        "author": "洪适",
        "paragraphs": [
            "纷纷凡卉怯严冬，独有清姿对雪中。",
            "拂幌更宜粧妩媚，巡簷谁惮履穿空。",
            "南来未见传声使，东望方思避俗翁。",
            "闻道联镳得幽趣，无因同醉玉堂东。"
        ],
        "title": "次韵曹功显都承赏梅",
        "id": "b1625fb4-64a3-4c83-8fc9-e17430572c98"
    },
    {
        "author": "洪适",
        "paragraphs": [
            "东皇先遣雪清尘，一夜山川眼界新。",
            "共喜太平今有象，更将歌舞为迎春。"
        ],
        "title": "次韵李举之立春四绝句  其一",
        "id": "735aeb0b-a45b-49f9-bec1-d4962e322f9f"
    },
    {
        "author": "洪适",
        "paragraphs": [
            "三冬文史总空虚，独有施行宽大书。",
            "坐对南墙千个竹，何妨留客煮园蔬。"
        ],
        "title": "次韵李举之立春四绝句  其二",
        "id": "a403bab3-14af-42c9-ae00-142a683e240a"
    },
    {
        "author": "洪适",
        "paragraphs": [
            "雪后疏梅正压枝，春来朝日已晖晖。",
            "痴儿公事何时了，一醉花前心似飞。"
        ],
        "title": "次韵李举之立春四绝句  其三",
        "id": "eec51251-69d7-4205-840b-ac99448020f1"
    },
    {
        "author": "洪适",
        "paragraphs": [
            "他乡春日思如何，屏去茶瓯任睡魔。",
            "且得小窗成好梦，片时江上逐烟蓑。"
        ],
        "title": "次韵李举之立春四绝句  其四",
        "id": "f321b5fb-29a1-4803-8ea8-b2815e4c7d9e"
    },
    {
        "author": "洪适",
        "paragraphs": [
            "底事春愁减玉肌，谁能獭髓为扶衰。",
            "可怜傍巘临池处，非复嫣然一笑时。"
        ],
        "title": "次韵蔡瞻明惜花五绝句  其一",
        "id": "dc4fdb18-6d39-4ca3-896d-d99c1d3a86dc"
    },
    {
        "author": "洪适",
        "paragraphs": [
            "无情谁似东风薄，相见那思雪夜初。",
            "欲把红颜借桃杏，便教枝上白纷如。"
        ],
        "title": "次韵蔡瞻明惜花五绝句  其二",
        "id": "cd32f21d-fa01-4e7e-9697-51848d225a43"
    },
    {
        "author": "洪适",
        "paragraphs": [
            "月地云阶满意开，牵花准拟尚裴回。",
            "抗琼解佩已仙去，骇绿纷红徒后来。"
        ],
        "title": "次韵蔡瞻明惜花五绝句  其三",
        "id": "89491ee8-2269-480f-b828-37f8ac5152dd"
    },
    {
        "author": "洪适",
        "paragraphs": [
            "试因子墨赋瓌姿，独记朝容在一披。",
            "著粉直嫌粧太白，只今何似梦中时。"
        ],
        "title": "次韵蔡瞻明惜花五绝句  其四",
        "id": "78ef884d-9606-406a-a32f-2a21e53fb723"
    },
    {
        "author": "洪适",
        "paragraphs": [
            "一声横笛晓林空，知是春风十日东。",
            "来岁花时在何处，探芳还有几人同。"
        ],
        "title": "次韵蔡瞻明惜花五绝句  其五",
        "id": "55f00581-122c-4528-88bd-76c95158e828"
    },
    {
        "author": "洪适",
        "paragraphs": [
            "尘劳昏独志，禄利蚕良心。",
            "扫地香一炉，澹然清兴深。",
            "假寐顷刻间，烟霏遂盈襟。",
            "联翩珊瑚钩，逼人何骎骎。"
        ],
        "title": "陈体仁以心清闻妙香作诗惠末利花香次韵为谢  其一",
        "id": "6dcdf8eb-5574-4651-8fae-d74d94a7b1b1"
    },
    {
        "author": "洪适",
        "paragraphs": [
            "东风将小雨，一夕池中平。",
            "春声在疏竹，琅琅有余清。",
            "公退远世氛，心地莫与京。",
            "宝薰凝窗牖，为君寻鸥盟。"
        ],
        "title": "陈体仁以心清闻妙香作诗惠末利花香次韵为谢  其二",
        "id": "f9eef58a-a210-453b-8286-348fed7379ea"
    },
    {
        "author": "洪适",
        "paragraphs": [
            "鼻观拜嘉况，名香如前闻。",
            "尘容方一洗，藻思期三薰。",
            "久坐欣有得，飘飘欲陵云。",
            "都良与迷迭，芳馨此其分。"
        ],
        "title": "陈体仁以心清闻妙香作诗惠末利花香次韵为谢  其三",
        "id": "0cc9ec41-cf4a-458f-8ce3-4c7fc365fb0e"
    },
    {
        "author": "洪适",
        "paragraphs": [
            "英英末利花，素蕤馥清晓。",
            "谁将煮水沉，采撷得奇妙。",
            "吾非范蔚宗，品题能了了。",
            "杂佩媿报酬，芜音发嘲笑。"
        ],
        "title": "陈体仁以心清闻妙香作诗惠末利花香次韵为谢  其四",
        "id": "ad4a56a7-0567-47d2-9d13-d0182004f9d7"
    },
    {
        "author": "洪适",
        "paragraphs": [
            "春日紫宸朝，合殿萦天香。",
            "玉笋粲风采，鸡舌相芬芳。",
            "陈侯金闺彦，指期簉鹓行。",
            "安能久鬰鬰，俛首回刚肠。"
        ],
        "title": "陈体仁以心清闻妙香作诗惠末利花香次韵为谢  其五",
        "id": "16db1db5-cdbd-4996-8978-acb9cae17265"
    },
    {
        "author": "洪适",
        "paragraphs": [
            "却月凌风一种香，更匀粉面作红粧。",
            "枝头自结鸳鸯社，为倩东风谢海棠。"
        ],
        "title": "偶得梅一种疏枝清香附萼之花五出与江梅无异但花色微红而五出之上复有一重或十叶或九叶他日皆并蒂双实俗呼为鸳鸯梅昔上林有赵昭仪所植同心梅疑即此也因成四绝  其一",
        "id": "b8e4bd5d-0318-466c-a2b0-e94deb1524b4"
    },
    {
        "author": "洪适",
        "paragraphs": [
            "重重香蘤故多情，索笑初闻带薄酲。",
            "翻恨前村雪深处，一枝幽独太憨生。"
        ],
        "title": "偶得梅一种疏枝清香附萼之花五出与江梅无异但花色微红而五出之上复有一重或十叶或九叶他日皆并蒂双实俗呼为鸳鸯梅昔上林有赵昭仪所植同心梅疑即此也因成四绝  其二",
        "id": "e5df21a8-c712-4c91-ad07-83e7413e73ec"
    },
    {
        "author": "洪适",
        "paragraphs": [
            "客子逢花心欲灰，异方初见眼还开。",
            "故应临水横斜日，曾作于飞一念来。"
        ],
        "title": "偶得梅一种疏枝清香附萼之花五出与江梅无异但花色微红而五出之上复有一重或十叶或九叶他日皆并蒂双实俗呼为鸳鸯梅昔上林有赵昭仪所植同心梅疑即此也因成四绝  其三",
        "id": "e0680a0c-55cb-4343-a79e-c1acfabbea3a"
    },
    {
        "author": "洪适",
        "paragraphs": [
            "开花已作鸳鸯侣，著子还成鸿雁行。",
            "旧日同心上林种，至今千载亦流芳。"
        ],
        "title": "偶得梅一种疏枝清香附萼之花五出与江梅无异但花色微红而五出之上复有一重或十叶或九叶他日皆并蒂双实俗呼为鸳鸯梅昔上林有赵昭仪所植同心梅疑即此也因成四绝  其四",
        "id": "3bf3de27-c6d1-4735-8021-1d534eb92385"
    },
    {
        "author": "洪适",
        "paragraphs": [
            "朝来爽气冠曾丘，急雨惊风正麦秋。",
            "要得云轩聊放目，何妨松径暂低头。"
        ],
        "title": "次韵蔡瞻明登巾山三绝句  其一",
        "id": "7628bbe8-0327-42ef-9d79-136b66df8180"
    },
    {
        "author": "洪适",
        "paragraphs": [
            "名缰局促祇怀惭，飘忽熙春月过三。",
            "矫首白云千里外，此心无日不江南。"
        ],
        "title": "次韵蔡瞻明登巾山三绝句  其二",
        "id": "ce2387a8-1ad2-4493-ae30-c39b4935e56e"
    },
    {
        "author": "洪适",
        "paragraphs": [
            "好句联翩见未曾，品题今日欠钟嵘。",
            "登临自有江山助，岂是胸中不得平。"
        ],
        "title": "次韵蔡瞻明登巾山三绝句  其三",
        "id": "a2ab9e08-dc00-4423-90c6-3d7b5b2a0863"
    },
    {
        "author": "洪适",
        "paragraphs": [
            "倚栏春昼静，花柳自芳香。",
            "消息三州远，尘埃两地忙。",
            "鹊声传近喜，鸿影忆初行。",
            "抄得新书策，归时补墨庄。"
        ],
        "title": "得二弟消息",
        "id": "3aa769cf-0051-48f0-9447-65e499761a37"
    },
    {
        "author": "洪适",
        "paragraphs": [
            "挂壁鸣琴久断絃，强反书帙本相便。",
            "词源顾我非流峡，藻思如君已掞天。"
        ],
        "title": "次韵李举之风雨中书事四绝句  其一",
        "id": "ec331ccc-d931-45c9-ac63-16027d9aca44"
    },
    {
        "author": "洪适",
        "paragraphs": [
            "雨势风声何太雄，群山答响乱贲镛。",
            "青奴今夕安用汝，玉友此时留得侬。"
        ],
        "title": "次韵李举之风雨中书事四绝句  其二",
        "id": "a35d21ff-3663-4d26-b257-03d8b26ee707"
    },
    {
        "author": "洪适",
        "paragraphs": [
            "怒号通夕搅空虚，好梦那能到玉除。",
            "枕上泰然无一念，只愁雨滴架中书。"
        ],
        "title": "次韵李举之风雨中书事四绝句  其三",
        "id": "8936095b-7dd6-4995-b618-47ea7f0d4a8d"
    },
    {
        "author": "洪适",
        "paragraphs": [
            "向晓登楼凭小栏，萧然归兴在江干。",
            "痴儿未了公家事，且把云山子细看。"
        ],
        "title": "次韵李举之风雨中书事四绝句  其四",
        "id": "13557a30-b557-4dda-a439-5d0f1e360544"
    },
    {
        "author": "洪适",
        "paragraphs": [
            "芥毛金爪勇难干，肯作霜花对乍寒。",
            "若说乘轩有痴鹤，司晨如此合峨冠。"
        ],
        "title": "次韵蔡瞻明秋园五绝句  其一",
        "id": "ead4f9ff-bb3a-41fd-a971-269888277c96"
    },
    {
        "author": "洪适",
        "paragraphs": [
            "翔仞当年览德辉，传芳花品未思归。",
            "晚来雾鬓凭轩处，直恐金翘相对飞。"
        ],
        "title": "次韵蔡瞻明秋园五绝句  其二",
        "id": "ef4bcd42-f1f4-436c-9095-75a480300489"
    },
    {
        "author": "洪适",
        "paragraphs": [
            "泽兰萱草比多言，谓汝分阴久夺鲜。",
            "政恐淇园修竹劲，不如秦岭老松坚。"
        ],
        "title": "次韵蔡瞻明秋园五绝句  其三",
        "id": "22c104d1-8d92-4a5e-b9d0-d1c8e8ed9086"
    },
    {
        "author": "洪适",
        "paragraphs": [
            "高标幽艳自宜霜，弱草繁葩莫中伤。",
            "肯与红莲媚三夏，要同黄菊向重阳。"
        ],
        "title": "次韵蔡瞻明秋园五绝句  其四",
        "id": "42f374b7-fbb3-4ac7-a1cb-2d5b764485f0"
    },
    {
        "author": "洪适",
        "paragraphs": [
            "临风裛露早秋天，范出南金色更鲜。",
            "若向东篱比标格，定知花市不言钱。"
        ],
        "title": "次韵蔡瞻明秋园五绝句  其五",
        "id": "932f4d13-ff12-4d67-a326-e29c4ff259bb"
    },
    {
        "author": "洪适",
        "paragraphs": [
            "篮舆登佛窟，高阁望中清。",
            "古木尔许荫，飞泉无限声。",
            "雨消今日暑，云作晚来晴。",
            "独对青山久，相逢如有情。"
        ],
        "title": "宿佛窟寺",
        "id": "5b6bd2f4-15a2-4763-ab7c-2147f614a4df"
    },
    {
        "author": "洪适",
        "paragraphs": [
            "逗晓乱山中，来寻古佛宫。",
            "荷间留夜雨，松下进秋风。",
            "瑞气旧如许，巖姿今亦同。",
            "惺惺有盘石，应记主人公。"
        ],
        "title": "过瑞巖寺示胜上人",
        "id": "85f4c666-4936-4f75-ab96-2628cd11a65e"
    },
    {
        "author": "洪适",
        "paragraphs": [
            "簿领久沉迷，谁能不忍欺。",
            "我来惭此石，拈出问吾师。"
        ],
        "title": "惺惺石",
        "id": "d0dc2326-2787-40d0-ac60-91b5bd776746"
    },
    {
        "author": "洪适",
        "paragraphs": [
            "石罅来泉滴，松风杂涧声。",
            "天明有公事，还忆此时清。"
        ],
        "title": "滴滴泉",
        "id": "32b7df4b-ab4b-4e6b-b86e-8f0595f51cf7"
    },
    {
        "author": "洪适",
        "paragraphs": [
            "闻道飞来石，当年却畔亡。",
            "烟杉行客路，风竹护禅房。",
            "有酒对玉麈，无诗夸锦囊。",
            "尘缨自羁束，真赏负山光。"
        ],
        "title": "题灵石寺并简景思",
        "id": "a66a8a00-d44f-4771-89a5-9f29c0cdade3"
    },
    {
        "author": "洪适",
        "paragraphs": [
            "主人知我乐郊居，药圃嘉招走尺书。",
            "笑语池边欣促席，醉归林下却肩舆。",
            "正闻雁过猨啼后，更是风清月白初。",
            "见说长安消息近，却须高兴谢鲈鱼。"
        ],
        "title": "夜饮药寮次景思韵",
        "id": "3387c667-270d-4c50-84b8-42199072c65c"
    },
    {
        "author": "洪适",
        "paragraphs": [
            "远意閟千云，亭幽不受尘。",
            "来为池上客，本是社中人。",
            "影密龟鱼荫，花开鸥鹭驯。",
            "买山如遂志，应许卜比邻。"
        ],
        "title": "题景思水芝亭",
        "id": "dd2d3b50-851c-4853-ba26-c641f773e161"
    },
    {
        "author": "洪适",
        "paragraphs": [
            "两日黄巖县，纷然百虑侵。",
            "乍听幽鸟语，复起故园心。",
            "冒热度峻岭，惮劳休茂林。",
            "潮来知海近，三岛可能寻。"
        ],
        "title": "黄巖道中",
        "id": "b21ac3c7-3c52-4756-9705-5e79ed422f00"
    },
    {
        "author": "洪适",
        "paragraphs": [
            "断涧复危岑，红尘且满襟。",
            "疾驱触炎热，小憩得禅林。",
            "煮茗对清话，弄琴知好音。",
            "秋风不借便，去辙已骎骎。"
        ],
        "title": "过妙缘寺听怀上人琴",
        "id": "2055190c-825d-43f9-9308-e02d5a886f50"
    },
    {
        "author": "洪适",
        "paragraphs": [
            "云山初见非昔游，一瞬不许回双眸。",
            "二年佐州已强半，七月行县难罢休。",
            "溅溅微溜响萦谷，薿薿多稼光盈畴。",
            "兵厨愿留一罇酒，霜螯醉嚼期中秋。"
        ],
        "title": "行县道中寄曾谹父",
        "id": "4814899c-639f-410f-9721-a84aa9362b4c"
    },
    {
        "author": "洪适",
        "paragraphs": [
            "初识宁和岭，有怀占梦时。",
            "闻诗千里隔，断织九京悲。",
            "草木应相记，烟云浑异宜。",
            "西风袭怀抱，泪睫不胜垂。"
        ],
        "title": "登宁和岭",
        "id": "adf1585b-ed20-44bd-a6a9-8e7a0633eb4d"
    },
    {
        "author": "洪适",
        "paragraphs": [
            "酒开桑落泛觥觩，行子驱车恨不留。",
            "雁塔自是丈人行，麟台更参儒者流。",
            "官居二年有十月，别思一日真三秋。",
            "冰轮今已可人意，何时来赏城东楼。"
        ],
        "title": "怀孙邦求",
        "id": "1b0caacf-03fa-4cf5-b1b8-8c7a9aae18d2"
    },
    {
        "author": "洪适",
        "paragraphs": [
            "看山论旧事，拂石认前题。",
            "雨滑苔径阻，云收松峤迷。",
            "三秋文豹隐，一夜寒螀啼。",
            "又复问程去，清游怀虎溪。"
        ],
        "title": "宿大龙山寺赠海上人",
        "id": "0570fed3-e429-497f-a288-2aa32412e287"
    },
    {
        "author": "洪适",
        "paragraphs": [
            "万法俱一空，忘筌亦忘字。",
            "勿置齿牙间，回观方寸地。"
        ],
        "title": "大龙山五咏用家君所和胡别驾韵 经藏",
        "id": "0c36f170-1b9b-41b7-8407-8df893ef5f15"
    },
    {
        "author": "洪适",
        "paragraphs": [
            "夹日授五飞，论功中兴主。",
            "宛宛龙父尊，兹山职霖雨。"
        ],
        "title": "大龙山五咏用家君所和胡别驾韵 龙祠",
        "id": "1ddb6ddf-85e7-4ddb-baeb-405f89e8a261"
    },
    {
        "author": "洪适",
        "paragraphs": [
            "小室坐蒲团，死灰念不作。",
            "所以护明珠，精修企先觉。"
        ],
        "title": "大龙山五咏用家君所和胡别驾韵 密室",
        "id": "1fa772dd-8988-4534-9d0a-bdfd776fba5c"
    },
    {
        "author": "洪适",
        "paragraphs": [
            "山椒有龙湫，清泉日夜流。",
            "疏巖作方沼，漱甘非外求。"
        ],
        "title": "大龙山五咏用家君所和胡别驾韵 小池",
        "id": "2ebee830-b2db-4602-a99d-9f44e7789785"
    },
    {
        "author": "洪适",
        "paragraphs": [
            "蟹眼候松风，云腴挟霜月。",
            "炉下岂常炎，灰飞即烟灭。"
        ],
        "title": "大龙山五咏用家君所和胡别驾韵 汤炉",
        "id": "5b133a50-66a8-4676-9b74-6a77ab8431fe"
    },
    {
        "author": "洪适",
        "paragraphs": [
            "城南两佳士，英躔名硉矹。",
            "相之妙才具，玉笋班中阙。",
            "胡为彯长缨，去去事輗軏。",
            "举之登词坛，龙虎榜未揭。",
            "归循南陔兰，不使芳馨歇。",
            "胸中蟠五车，一一思英发。",
            "有中清庙瑟，审声知度越。",
            "我来贰银菟，接袂俱墨发。",
            "情期胶漆坚，门受车马谒。",
            "笔阵几鏖战，君盈我先竭。",
            "别来勤相思，十日倏飘忽。",
            "迟明蒙嚣尘，毕景迈崷崪。",
            "跻高怯肩舆，挹秀欣拄笏。",
            "泉清甘著齿，巖幽冷萦骨。",
            "西风涌波澜，极望际溟渤。",
            "是中三神山，缥缈云出没。",
            "问津旧乘槎，引舟今舍筏。",
            "俛首倾缥瓷，独醉径兀兀。",
            "起看天宇开，诗成走邮卒。",
            "归欤及中秋，高楼共嘉月。"
        ],
        "title": "怀李氏昆弟二十韵",
        "id": "954c4863-ed77-476b-af53-bdc2dee48b5e"
    },
    {
        "author": "洪适",
        "paragraphs": [
            "宝地深深俯碧潭，有僧酌茶延我谈。",
            "千巖状秀蹑风磴，万竹含翠藏云庵。",
            "西来指栢本无著，一见悟桃须再参。",
            "登临已是秋欲半，霜叶枝头才两三。"
        ],
        "title": "宿广润寺书伦上人灵云庵",
        "id": "1b22ac8b-ba89-42ef-a771-13ef9755d336"
    },
    {
        "author": "洪适",
        "paragraphs": [
            "披山凿道何崄巇，上摘星汉摩虹霓。",
            "七襄终日往曾问，一握去天今可跻。",
            "叱驭已排萝蔓去，下车不复烟云迷。",
            "举头此际长安远，愿借六翮凌丹梯。"
        ],
        "title": "摘星岭",
        "id": "276e743a-2e67-4ac4-96e6-d5eed53996a2"
    },
    {
        "author": "洪适",
        "paragraphs": [
            "三十年中事，鸾栖筑小亭。",
            "寒声长新箨，清閟拂疏棂。",
            "水转前时绿，山浓远处青。",
            "重来勤问讯，此别记秋萤。"
        ],
        "title": "交翠亭",
        "id": "3cc7bd9d-4fb5-4998-8864-34e1be4fe98f"
    },
    {
        "author": "洪适",
        "paragraphs": [
            "三十年中事，鸾栖筑小亭。",
            "寒声长新箨，清閟拂疏棂。"
        ],
        "title": "交翠亭  其一",
        "id": "0746ec1a-aafe-4004-84a3-18485df69e37"
    },
    {
        "author": "洪适",
        "paragraphs": [
            "水转前时绿，山浓远处青。",
            "重来勤问讯，此别记秋萤。"
        ],
        "title": "交翠亭  其二",
        "id": "6801eefd-2691-4045-8d51-b0fb0d0f27b5"
    },
    {
        "author": "洪适",
        "paragraphs": [
            "久矣驰魂梦，今登三瑞堂。",
            "故山有乔木，近事话甘棠。",
            "展骥惭充位，占熊忆问祥。",
            "白云留未去，极望是吾乡。"
        ],
        "title": "三瑞堂",
        "id": "c3130085-5b05-4b76-9610-49c84959f958"
    },
    {
        "author": "洪适",
        "paragraphs": [
            "满城鼓吹出林坰，珍重来思此日情。",
            "共说栖鸾留政迹，自怜展骥坠家声。",
            "一时宦侣推儒雅，百里民编乐治平。",
            "山意川容若相挽，不堪整驾问归程。"
        ],
        "title": "留别县僚",
        "id": "b4046a67-9c2d-4d71-a19b-57c246892f4f"
    },
    {
        "author": "洪适",
        "paragraphs": [
            "生还未列麒麟画，旧德犹怀鸾凤栖。",
            "共问翰林今孰似，凛然眉宇染风㙠。"
        ],
        "title": "过梁王寺书家君祠堂",
        "id": "191c8df2-3449-4cf8-8df1-1b859f133b13"
    },
    {
        "author": "洪适",
        "paragraphs": [
            "天公作意轰雷霆，风雨骤至神如兵。",
            "翻手为云只俄顷，举头见日尤精明。",
            "蚁君一战方奏凯，鸠妇复还已和鸣。",
            "税驾欲投佳处所，林间隐隐疏钟声。"
        ],
        "title": "山行遇雨",
        "id": "b081b015-4a70-4ce3-86c3-6d269f327023"
    },
    {
        "author": "洪适",
        "paragraphs": [
            "凉秋野趣已萧骚，方驾看山念我曹。",
            "十日空归才每下，一篇来况曲弥高。",
            "词华若我惭雌霓，笔力惟公掣巨鼇。",
            "欲作歌诗兴协律，清朝今日有王褒。"
        ],
        "title": "蔡瞻明以诗还行邑鄙卷次韵谢之",
        "id": "99aee47c-ad8b-43eb-a078-4ecea76ca160"
    },
    {
        "author": "洪适",
        "paragraphs": [
            "阅尽千峰不惮劳，归来文墨厌官曹。",
            "浮槎问汉秋期近，埋剑冲星夜气高。",
            "那复精思如吐凤，初无壮志欲乘鼇。",
            "诗坛轩轾归题品，滥得阳秋一字褒。"
        ],
        "title": "酬李举之用前韵见寄",
        "id": "4906d2f4-bd93-4811-9198-b98243607f48"
    },
    {
        "author": "洪适",
        "paragraphs": [
            "纷纷吏道夸吹毛，未肯留心效此曹。",
            "象齿好辞降二妙，鲈鱼归思羨三高。",
            "吟毫未秃一千兔，诗轴须联十五鼇。",
            "敢道严霜起中夏，益知趁韵有龙褒。"
        ],
        "title": "褒字诗已得十二章请各赋其一以足巨鼇",
        "id": "0540a53e-e435-4486-a559-628aaf5a98c4"
    },
    {
        "author": "洪适",
        "paragraphs": [
            "谁为花王定等差，清芬端合佩金犀。",
            "上林他日移根去，应记诗仙彩笔题。"
        ],
        "title": "次韵蔡瞻明木犀八绝句  其一",
        "id": "061f2d98-a37d-439c-b0c1-983ee213c8a2"
    },
    {
        "author": "洪适",
        "paragraphs": [
            "香清为借三秋露，葩绚宁禁五日风。",
            "俯对猗兰振寒绿，静看飞叶陨轻红。"
        ],
        "title": "次韵蔡瞻明木犀八绝句  其二",
        "id": "ecbb37e0-6365-4041-b6e0-4c802556da86"
    },
    {
        "author": "洪适",
        "paragraphs": [
            "风流直欲占秋光，叶底深藏粟蘂黄。",
            "共道幽香闻十里，绝知芳誉亘千乡。"
        ],
        "title": "次韵蔡瞻明木犀八绝句  其三",
        "id": "2d6b46eb-1822-46ed-998a-e93bc0e8f637"
    },
    {
        "author": "洪适",
        "paragraphs": [
            "笑含菊彩媚疏篱，巧作葵粧傍曲池。",
            "颜色从他矜速肖，芬馨如此孰争驰。"
        ],
        "title": "次韵蔡瞻明木犀八绝句  其四",
        "id": "3c7c9a23-91bf-4dc4-9c38-18903544a9cc"
    },
    {
        "author": "洪适",
        "paragraphs": [
            "心禀犀文饶地力，体薰蟾影夺天香。",
            "图形好命丹青手，絺句须烦锦绣肠。"
        ],
        "title": "次韵蔡瞻明木犀八绝句  其五",
        "id": "2e8e9bdc-861b-41ca-b3ce-64b90b42c56c"
    },
    {
        "author": "洪适",
        "paragraphs": [
            "广寒秋桂映天池，休说当年折得时。",
            "韵胜今逢巖下种，价高宁靳橐中资。"
        ],
        "title": "次韵蔡瞻明木犀八绝句  其六",
        "id": "467e04c9-6af3-4b6a-93e0-38f03d5bfc3f"
    },
    {
        "author": "洪适",
        "paragraphs": [
            "簪鬓新枝立晚晴，淡粧异馥称双清。",
            "梦魂不记前来事，愁逐江潮日日平。"
        ],
        "title": "次韵蔡瞻明木犀八绝句  其七",
        "id": "5f4d89a7-62e2-4577-9315-c0a7de98ea6a"
    },
    {
        "author": "洪适",
        "paragraphs": [
            "黄绢家声映古今，随和发彩惊词林。",
            "高楼宴坐清商晚，独向此花垂意深。"
        ],
        "title": "次韵蔡瞻明木犀八绝句  其八",
        "id": "f10d52da-da41-4c1c-b6ab-cb63b15a6375"
    },
    {
        "author": "洪适",
        "paragraphs": [
            "愁霖方注射，骇浪忽冲斜。",
            "宿鸟行惊鴈，游鱼目失虾。",
            "夕波奔析木，春涨过桃花。",
            "沸渭今如此，谁乘犯斗槎。"
        ],
        "title": "次韵李相之观溪涨二首  其一",
        "id": "868b96db-62dd-403c-9d48-4fdab1af0097"
    },
    {
        "author": "洪适",
        "paragraphs": [
            "风声随雨急，水势满川黄。",
            "巨舰困澎湃，穷阎悲混茫。",
            "为鱼怀洛汭，揵竹谢宣防。",
            "共徯阴云卷，冰轮替戾冈。"
        ],
        "title": "次韵李相之观溪涨二首  其二",
        "id": "386da56d-0861-4ce9-8fa2-8490f4a58cef"
    },
    {
        "author": "洪适",
        "paragraphs": [
            "翰墨场中识面初，珠玑粲粲似相如。",
            "盍簪多士登台省，却掾诸曹亲簿书。",
            "白社不妨闲泚笔，赤城更好命巾车。",
            "寸心淟汩方茅塞，快读新诗得剪除。"
        ],
        "title": "次韵酬丁致远司户",
        "id": "9dff9500-8041-46fc-bb2d-19e6dbc1ddea"
    },
    {
        "author": "洪适",
        "paragraphs": [
            "斜照穿林迥，归云歛岫迟。",
            "蜗文寒壁篆，蛛巧暮簷丝。",
            "待月是愁处，对山无倦时。",
            "掀髯阻谈绮，细读寄来诗。"
        ],
        "title": "次韵蔡瞻明江楼秋晚二首  其一",
        "id": "e123f4b3-bbae-4dc1-a8b7-edb7d0e6b0a5"
    },
    {
        "author": "洪适",
        "paragraphs": [
            "竹外秋风急，楼头夕霭微。",
            "遣怀须命酒，怯冷几更衣。",
            "严鼓萦城去，轻舟劈浪归。",
            "登临多少意，坠叶满庭飞。"
        ],
        "title": "次韵蔡瞻明江楼秋晚二首  其二",
        "id": "6cda0430-0609-4897-94c6-80c77734396d"
    },
    {
        "author": "洪适",
        "paragraphs": [
            "独整陈编对北窗，烟云浑欲助凄凉。",
            "庭前且使竹交翠，篱下从他菊自黄。",
            "远官只今同旅泊，壮怀谁复问行藏。",
            "携壶已失登临便，不待微吟恨夕阳。"
        ],
        "title": "九日官舍种竹",
        "id": "af1178c7-3516-4a74-b48e-761b2528dc40"
    },
    {
        "author": "洪适",
        "paragraphs": [
            "滩声因雨急，山势向云斜。",
            "橘绿谁能画，枫丹远似花。",
            "舂锄怀浅水，郭索上寒沙。",
            "渐听鸣梭近，林中三数家。"
        ],
        "title": "天台道中",
        "id": "5737f51b-cd80-4f92-a911-8a5d1d95662b"
    },
    {
        "author": "洪适",
        "paragraphs": [
            "平生几读兴公赋，今日霞标对赤城。",
            "此是南门入山路，山祇乞我一番晴。"
        ],
        "title": "赤城",
        "id": "177ba2ba-00cf-410e-9dd3-322cfaa7eb67"
    },
    {
        "author": "洪适",
        "paragraphs": [
            "飙轮曾此宅灵仙，洞府今称第六天。",
            "规往不辞萝蔓险，回看云物起琼田。"
        ],
        "title": "玉京洞",
        "id": "32e5ec20-392a-45a8-ba98-cb8c5733efd4"
    },
    {
        "author": "洪适",
        "paragraphs": [
            "绀宇今方盛，名知国已清。",
            "万松九里影，双涧四时声。",
            "杖策将穷览，巾车不计程。",
            "登堂山更好，人去晓猿鸣。"
        ],
        "title": "国清寺",
        "id": "d2fc19c4-8e00-438c-80d2-a5f0148b180f"
    },
    {
        "author": "洪适",
        "paragraphs": [
            "久坐俯潺湲，流清诗思悭。",
            "跳珠鸣藓石，淙玉下松关。",
            "此日耳尘静，几人心地闲。",
            "抽琴作新曲，归去要怡颜。"
        ],
        "title": "清音亭",
        "id": "5cb311d9-3485-4ddd-af4b-cb195bef4f5f"
    },
    {
        "author": "洪适",
        "paragraphs": [
            "振策快秋晴，伽蓝倚翠屏。",
            "看云不留瞬，对竹已忘形。",
            "银地声千载，虹桥拱百灵。",
            "至今钟磬响，如讲净名经。"
        ],
        "title": "禅林寺",
        "id": "013123b7-b210-4c71-92d4-7d17fb9f754d"
    },
    {
        "author": "洪适",
        "paragraphs": [
            "昔闻天台山，一万八千丈。",
            "层峰目华顶，魂梦几驰想。",
            "朅来乘清秋，明发将独往。",
            "小雨巧作难，祥云约仍爽。",
            "风磴渍苔藓，霜崖乱榛莽。",
            "峥嵘一何峻，梯空不可上。",
            "便思捐竹舆，徐行倩藤杖。",
            "老僧挹而言，兹山韬万象。",
            "举头天宇逼，寓目巖扉敞。",
            "重溟倒寒影，万壑振幽响。",
            "峡迥啼猱猿，林高陨楂橡。",
            "仙袂挹浮丘，飘然顿尘网。",
            "今兹风雨时，烟雾接穹壤。",
            "劲寒或薄人，跬步迷俯仰。",
            "不如游石梁，重来事真赏。",
            "斯言既纚纚，诚哉非我诳。",
            "俗驾为之回，芜音不堪榜。",
            "寄声山中灵，心期空鞅鞅。"
        ],
        "title": "山中阻雨欲登华顶峰而不果",
        "id": "75c226c6-e2e3-4690-8293-753f47ba3e1e"
    },
    {
        "author": "洪适",
        "paragraphs": [
            "悬磴跨幽崖，奔流漱深壑。",
            "宛然卧苍龙，天巧谢镌凿。",
            "万木森前山，笙竽真籁作。",
            "长啸斥猩猱，来巢怖乌鹊。",
            "莓苔助危梁，下瞰心胆落。",
            "横前限翠屏，峭壁旁如削。",
            "于此判尘凡，只尺遂绵邈。",
            "飞锡蹑空虚，楼台变林薄。",
            "宝辉觌华灯，金翰过神雀。",
            "二年佐铜虎，渠能解羁络。",
            "来烹紫云腴，寒瓯散葩萼。",
            "奇事订前闻，诗成识层阁。"
        ],
        "title": "石桥",
        "id": "f3c99583-62ba-4bce-9d02-f0c37d885ceb"
    },
    {
        "author": "洪适",
        "paragraphs": [
            "梦回深夜耿秋灯，泉窦争流一味清。",
            "过雁不闻天外影，寒松长送枕边声。",
            "饕风可但久无赖，急雨那能便寝行。",
            "已问琼台双阙路，此心何必羨层城。"
        ],
        "title": "雨中宿万年寺",
        "id": "d92cd57b-da6b-4efb-ab1d-3b477e4b035a"
    },
    {
        "author": "洪适",
        "paragraphs": [
            "篮舆行尽白云层，来款禅居得小亭。",
            "乱石引泉归曲涧，寒风吹雨过中庭。",
            "四旁野色朝昏别，一览巖姿远近青。",
            "宴坐蒲团作何想，光阴不复问尧蓂。"
        ],
        "title": "闲上人览众亭",
        "id": "f708a51f-145a-40fc-8a19-a6a22fe3b4a8"
    },
    {
        "author": "洪适",
        "paragraphs": [
            "主人蚤岁抽华簪，隐居时作梁父吟。",
            "于今松窗在人境，空有蕙帐留烟岑。",
            "风来翠篠自摇玉，秋著黄花仍散金。",
            "拂拭尘埃记行役，兴来命酒还孤斟。"
        ],
        "title": "贺子忱吏部抱膝庵",
        "id": "b6e48101-85a5-4292-b0a3-fa1af2e46d1b"
    },
    {
        "author": "洪适",
        "paragraphs": [
            "屹然双阙峙琼台，仰见彤云郁郁开。",
            "三井穷源知海眼，六符垂象应天台。",
            "松杉满道欣初过，芝术何年得自培。",
            "更听鸣泉杂风籁，直疑笙鹤紫霄来。"
        ],
        "title": "桐柏观",
        "id": "b65297cc-4f10-4ccd-a6fa-a5719db39634"
    },
    {
        "author": "洪适",
        "paragraphs": [
            "白云仙蹟纪琅函，三体丹书宝翠岚。",
            "欲问仕涂今捷径，不须高价借终南。"
        ],
        "title": "众妙台",
        "id": "fcf378e3-3994-41f2-af7e-9c5f2e1aec85"
    },
    {
        "author": "洪适",
        "paragraphs": [
            "泉溜古今同，临流万虑空。",
            "采芝归绝嶂，添竹映疏丛。",
            "影漾高秋月，声宜深夜风。",
            "真清长在耳，何用抚孤桐。"
        ],
        "title": "石道士妙声堂",
        "id": "5ade48ab-1335-4856-a0e3-9576756f10ba"
    },
    {
        "author": "洪适",
        "paragraphs": [
            "蕉闻王子晋，云卧夜吹笙。",
            "控鹤冲天去，松风千古声。"
        ],
        "title": "仙坛院",
        "id": "0cca01a2-abdd-4d9e-8248-0a8f77c4146c"
    },
    {
        "author": "洪适",
        "paragraphs": [
            "芝田环拱碧崔嵬，流瀑高从天际来。",
            "飞沫有风长是雪，寒声无日不如雷。",
            "巖前八桂人谁折，溪畔千桃路未开。",
            "便觉仙都清昼永，翻愁归路染黄埃。"
        ],
        "title": "天台观",
        "id": "98a0a060-c1fd-4efb-abff-57d193195b7a"
    },
    {
        "author": "洪适",
        "paragraphs": [
            "桃花当日未成蹊，已有幽禽语翠微。",
            "楚峡行云空入梦，秦台鸣凤要同飞。",
            "仙家长若三春好，人境何知万事非。",
            "访问丘园荒旧迹，却应回首悔来归。"
        ],
        "title": "刘阮洞",
        "id": "1f405950-475e-4d4e-b75b-24faa30803b9"
    },
    {
        "author": "洪适",
        "paragraphs": [
            "缓辔到禅扃，高谈得细听。",
            "茗花泛轻碗，烟篆度虚棂。",
            "门外云千片，轩中水一瓶。",
            "我来无好语，留此待丹青。"
        ],
        "title": "赠护国昌老",
        "id": "5c3afbf6-4850-46f5-9223-0c68f5453d21"
    },
    {
        "author": "洪适",
        "paragraphs": [
            "几日陟云烟，危峰懒著鞭。",
            "聊将临别意，为我谢悠然。"
        ],
        "title": "慈云祖老相邀至悠然阁倦不克往",
        "id": "976c54b1-255b-420f-8fd6-ad069f3a1aaf"
    },
    {
        "author": "洪适",
        "paragraphs": [
            "路转霞标外，云开绶带前。",
            "几层山底屋，一线竹间泉。",
            "洞口石孤耸，巖头峰倒悬。",
            "故应风雨际，行子总回鞭。"
        ],
        "title": "明巖寺",
        "id": "a1665819-6526-4044-ace0-2520792f6bb4"
    },
    {
        "author": "洪适",
        "paragraphs": [
            "峭壁插青冥，层巖覆化城。",
            "空中清磬发，幽处慧灯明。",
            "万瓦足云气，四簷无雨声。",
            "丰干不饶舌，此地孰知名。"
        ],
        "title": "寒巖寺",
        "id": "1b15a188-89b1-4067-816a-80f393b0ea1b"
    },
    {
        "author": "洪适",
        "paragraphs": [
            "几日山南北，端期汗漫游。",
            "水痕秋雨过，竹色晓烟收。",
            "宦海何时了，僧房为少留。",
            "却寻归去路，余兴谩回眸。"
        ],
        "title": "宁国寺",
        "id": "0c8d72f6-2a3f-494c-823e-652b49f74b7c"
    },
    {
        "author": "洪适",
        "paragraphs": [
            "秋梦不能晓，起行山径迷。",
            "小车惊宿鹭，列炬误鸣鸡。",
            "冷觉霜华重，光瞻斗柄低。",
            "金庭有佳处，芳桂想幽栖。"
        ],
        "title": "晓发秦安驿",
        "id": "a7f102f2-c3b0-4657-b5e9-e5fd10f4c6a9"
    },
    {
        "author": "洪适",
        "paragraphs": [
            "太湖九月霜波寒，郭索不幸逢渔蛮。",
            "谁令骨醉糟丘里，使我涎流书卷间。",
            "黄堂丈人思幼玉，耳边不复亲丝竹。",
            "一杯聊使破愁颜，要遣诗情踵山谷。"
        ],
        "tags": [
            "太湖"
        ],
        "title": "以糟蟹送曾守",
        "id": "12fa78dd-027c-4d2f-bdd0-ea0fdaeb6bae"
    },
    {
        "author": "洪适",
        "paragraphs": [
            "往年同入洛，此日各监州。",
            "惯见浮云改，相思野水流。",
            "有书将远意，何处话新愁。",
            "莫为痴儿事，干萤满案头。"
        ],
        "title": "得景严弟书",
        "id": "c53af95e-89cd-4c23-97bc-014becf91f71"
    },
    {
        "author": "洪适",
        "paragraphs": [
            "西望霞光东望云，划然晴晦此区分。",
            "小桥过尽盘龙险，回首高人多谢君。"
        ],
        "title": "梦中送妙兴寺僧",
        "id": "4423b78c-b40c-4432-abe5-54cfe8c391d8"
    },
    {
        "author": "洪适",
        "paragraphs": [
            "梅枝浑待雪，山意渐呼风。",
            "欲索簷间笑，那忧径外穷。",
            "英辞窥玉洁，拙句愧雷同。",
            "只恐花开日，纶言下法宫。"
        ],
        "title": "次韵曾宏父探梅未开",
        "id": "fea66677-6d9e-431a-a9b1-3786c66dfcd1"
    },
    {
        "author": "洪适",
        "paragraphs": [
            "欲把诗催雪，先将酒送寒。",
            "冻云方作意，微霰已开端。",
            "目断乡城远，心惊岁事阑。",
            "拟同今日醉，待取玉花看。"
        ],
        "title": "招曾宏父待雪",
        "id": "e7b1115b-74ce-41f2-852b-22a48ea6d66f"
    },
    {
        "author": "洪适",
        "paragraphs": [
            "风声止雨岁云暮，雪态兼云昼欲昏。",
            "共喜高轩归别墅，肯临画戟对清樽。",
            "埋轮前事空豺路，授简英辞踵兔园。",
            "是处梅花寝消息，更凭玉藻为招魂。"
        ],
        "title": "次韵钱处和运使郡斋晚集",
        "id": "f7bc5f28-729f-4884-8a86-51d6a76ba849"
    },
    {
        "author": "洪适",
        "paragraphs": [
            "晓出山城故著鞭，荒荒寒日满晴川。",
            "幽栖未卜诛茅地，乘兴来登盖竹天。",
            "霜凝阴崖疑积雪，云跻重障杂飞烟。",
            "洞门今古无关键，俗客那能见列仙。"
        ],
        "title": "游盖竹洞",
        "id": "78399699-fa0c-4ffb-8484-647d438c94b2"
    },
    {
        "author": "洪适",
        "paragraphs": [
            "雪霙方瑞腊，雨势欲凋年。",
            "此日信泥轼，来风侵坐毡。",
            "为官浑漫尔，行邑又徒然。",
            "为报仙居令，无劳负弩前。"
        ],
        "title": "仙居道中",
        "id": "d85291c8-712c-40d2-807e-d8fcf31126c5"
    },
    {
        "author": "洪适",
        "paragraphs": [
            "岁晚仍多病，春来尚异乡。",
            "愁城谁与破，谈垒漫相望。",
            "体怯山岚重，心随驿路长。",
            "后亭梅若放，为寄一枝香。"
        ],
        "title": "寄吴明可正字",
        "id": "8bc6cd5c-d5b7-46ba-a630-7b2d852d465a"
    },
    {
        "author": "洪适",
        "paragraphs": [
            "明朝春琯欲飞葭，腊里重看舞雪斜。",
            "笔下百篇非事业，樽前一醉即生涯。",
            "初疑高柳狂吹絮，却伴寒梅好放花。",
            "踏冻不辞方驾远，闭门留客更谁家。"
        ],
        "title": "次韵范子芬雪中同访曹功显",
        "id": "2899a130-2490-4aa5-92e5-fca123b50ab6"
    },
    {
        "author": "洪适",
        "paragraphs": [
            "重忆东城路，盈盈十里梅。",
            "弥旬阻风雪，几处杂尘埃。",
            "已是春移律，何时酒泛杯。",
            "好花那忍落，直待使君来。"
        ],
        "title": "忆梅呈曾宏父",
        "id": "e50290c0-2623-4373-a20b-c42f4b32c555"
    },
    {
        "author": "洪适",
        "paragraphs": [
            "饱闻居处好，远意快心胸。",
            "树接高低影，山分朝暮容。",
            "佳时能自适，闲客几相从。",
            "勿讶题诗晚，新来百事慵。"
        ],
        "title": "题王氏秀野堂",
        "id": "198f3248-2f3a-46d8-905b-c0ee662ddfde"
    },
    {
        "author": "洪适",
        "paragraphs": [
            "远乡劳薄宦，彩服共思亲。",
            "耿耿胸中事，纷纷眼底尘。",
            "与谁同别岁，到此两迎春。",
            "独有还家梦，书窗一笑新。"
        ],
        "title": "除夜怀景严弟并寄景卢",
        "id": "c4d4bd00-52e8-4048-9cde-43eda8fe7059"
    },
    {
        "author": "洪适",
        "paragraphs": [
            "黄堂清兴动官梅，遥望花林首屡回。",
            "命驾许同狂客往，舒牋频有好诗催。",
            "空怀月观横千影，趁取山宫举一杯。",
            "为语东皇相假借，莫教零乱点苍苔。"
        ],
        "title": "次韵曾宏父欲赏山宫梅花",
        "id": "8f574fcd-bee5-4fe7-a1e6-1d94029458a8"
    },
    {
        "author": "洪适",
        "paragraphs": [
            "翩翩画戟对春光，命客重登千仞冈。",
            "坐上行人倾别酒，花前小雨伴啼妆。",
            "雪肤不为轻寒瘦，玉骨何如昨夜香。",
            "丽句竞传新乐府，谁夸何逊在维扬。"
        ],
        "title": "宏父见招赏梅时范子芬欲行",
        "id": "696e770a-e3f5-47b4-a18e-459adb301df2"
    },
    {
        "author": "洪适",
        "paragraphs": [
            "山头霞彩发天光，初日曈昽射短冈。",
            "莫使吹箫寻古曲，直宜点额作新妆。",
            "不禁风雨飞来急，颇觉园林减却香。",
            "花下凌波奏奇舞，腰支尺六笑垂杨。"
        ],
        "title": "次日宏父携家出游而小雨新晴",
        "id": "ee03dab6-70de-4c26-9d6a-f1d49babd0c2"
    },
    {
        "author": "洪适",
        "paragraphs": [
            "二年倥偬缓归期，漫作新亭接舞漪。",
            "举郡定嗤推不去，故山已讶到何迟。",
            "园官不属藜苋腹，花史好呈桃李姿。",
            "待得浮萍是飞絮，谁能爱树一相思。"
        ],
        "title": "丁卯正月十六日作舞漪亭于池上尽废蔬畦植花数十本",
        "id": "145d0f22-2497-43be-8211-ccfcc8fdd2de"
    },
    {
        "author": "洪适",
        "paragraphs": [
            "往夏新阁成，拔去园中葵。",
            "万花间千蕊，十夫劳徙移。",
            "羣香颇猗狔，密影初参差。",
            "烈日吁可畏，时雨不能滋。",
            "未秋叶先陨，欲冬柯已萎。",
            "虚蒙灌溉恩，无复嫣然姿。",
            "啅雀飞且止，不肯登空枝。",
            "寒螀守枯荄，未忍相弃离。",
            "永怀斩新日，岂料憔悴期。",
            "谁呼殷七七，来伴红裳儿。",
            "金鼎一剂药，返魂庸可追。",
            "春来作高亭，绿沼扬清漪。",
            "旧蹊类陈迹，远圃分芳蕤。",
            "结根旬浃间，生意浑熙熙。",
            "微白李赋质，小红桃入肌。",
            "柳条无颜色，已含烟雨眉。",
            "游蜂相召引，有底渠先知。",
            "地力固自若，大钧不偏私。",
            "竞秀非机巧，向衰非钝迟。",
            "万物理固然，飏芬须得时。"
        ],
        "title": "检校园花",
        "id": "fc2aa86f-a26a-4101-83d2-1e63d2785111"
    },
    {
        "author": "洪适",
        "paragraphs": [
            "添竹乘春力，期君共岁寒。",
            "青青怀特操，碌碌愧麤官。",
            "尚有哦诗日，尤胜借宅看。",
            "他时谁检校，何处报平安。"
        ],
        "title": "添竹",
        "id": "e90b60ea-8e8e-4644-9b0f-27651e209cbc"
    },
    {
        "author": "洪适",
        "paragraphs": [
            "断壶食鬰遵时令，莲芡櫜韬辨土宜。",
            "若解养生供伏腊，自然卜筑数期颐。"
        ],
        "title": "次韵景思谢送四时纂要并惠乳泉且许见顾  其一",
        "id": "f016bbfc-3952-4875-9212-0000b91f1edb"
    },
    {
        "author": "洪适",
        "paragraphs": [
            "我无巵茜等通侯，不作多田望蓐收。",
            "松菊漫成三迳梦，烟蓑已失五湖秋。"
        ],
        "title": "次韵景思谢送四时纂要并惠乳泉且许见顾  其二",
        "id": "e07b3fa2-cbb1-4cda-a8ae-0fe3f19aed1c"
    },
    {
        "author": "洪适",
        "paragraphs": [
            "青编送似补山房，妙语相酬掩夜光。",
            "盗瓮不须睎吏部，将军何日命元方。"
        ],
        "title": "次韵景思谢送四时纂要并惠乳泉且许见顾  其三",
        "id": "81d5c23d-408b-420b-a92c-2837a2f2ff1f"
    },
    {
        "author": "洪适",
        "paragraphs": [
            "男儿三十富春秋，况复才华出辈流。",
            "传家不坠右丞相，入幕少佐东诸侯。",
            "梅花颇惜诗人去，草色正牵行客愁。",
            "修禊兰亭访陈迹，应怀同醉仲宣楼。"
        ],
        "title": "送范子芬赴浙东机幕",
        "id": "7e41e84a-d100-4fa9-a489-67df59a15cd6"
    },
    {
        "author": "洪适",
        "paragraphs": [
            "三年淹讲席，斗酒动离情。",
            "此去登台省，诸公熟姓名。",
            "骅骝看地绝，鸾凤为时鸣。",
            "春日西湖上，烦君一寄声。"
        ],
        "tags": [
            "西湖"
        ],
        "title": "送季元衡教授赴调",
        "id": "6d2ce78a-9495-44be-8491-48717435c271"
    },
    {
        "author": "洪适",
        "paragraphs": [
            "析别梁谿七换春，海边相过意能勤。",
            "袴襦不羨千金子，简策无惭万石君。",
            "豪气掀雷须给札，他时修月待挥斤。",
            "镂衢又揖东风去，情话无人可夜分。"
        ],
        "title": "送石初平归四明",
        "id": "e0b3f319-e0a6-495c-99b5-c514b446a674"
    },
    {
        "author": "洪适",
        "paragraphs": [
            "官柳讫春事，落絮东复西。",
            "门外高轩过，行行将何之。",
            "七闽绣衣属，非如州县卑。",
            "少留长者辙，酌酒语别离。",
            "五年官他壤，一面即故知。",
            "辩囿麈仍落，诗坛襟屡题。",
            "撞钟问今古，邃然五总龟。",
            "迢迢千里去，风过衫裳吹。",
            "我亦及更书，归耘楚江涯。",
            "河梁携手叹，参辰后难期。",
            "曼倩宁自衒，长卿固同时。",
            "征途慎勿遽，会看轺车驰。"
        ],
        "title": "送李相之提干闽中十二韵",
        "id": "8535016d-d7f4-461f-8c87-614f5ab9230f"
    },
    {
        "author": "洪适",
        "paragraphs": [
            "小斋面蓬瀛，昂霄得双桂。",
            "黄卷对圣贤，欣然有余地。",
            "笔端妙言语，挟此波澜势。",
            "荧荧百炼刚，自是青萍器。",
            "冲星不我识，铅刀且争利。",
            "于今修月手，益振陵云气。",
            "明年广寒宫，声名郄诜似。",
            "归来八桂乡，浮丘挹仙袂。"
        ],
        "title": "题左达功秀才桂香斋",
        "id": "56cf53b5-e733-49d0-8b0d-42afc94cb223"
    },
    {
        "author": "洪适",
        "paragraphs": [
            "稗官九百起虞初，过眼宁论所失诬。",
            "午枕黑甜君所赐，持还深媿一瓻无。"
        ],
        "title": "还李举之太平广记",
        "id": "6ab04135-6b3b-497c-b40e-4b2923c60c62"
    },
    {
        "author": "洪适",
        "paragraphs": [
            "怨鹤今谁侣，驯鸥讵可亲。",
            "颇思同渌酒，久已厌红尘。",
            "归梦常通夕，微吟漫惜春。",
            "床头易在否，触手不应新。"
        ],
        "title": "酬光吉叔用前韵见寄",
        "id": "90957279-aec9-47c6-94a0-ab5fa07f3a1e"
    },
    {
        "author": "洪适",
        "paragraphs": [
            "梅雨冥冥晴复阴，小轩终日起归心。",
            "自怜宦业初何补，独喜交情久益深。",
            "忆得微醺看锦瑟，媿无好语比南金。",
            "青山千里江南路，它日邮签幸见寻。"
        ],
        "title": "次韵蔡瞻明雨中书怀",
        "id": "09055a28-a13d-473a-ac4a-011271296336"
    },
    {
        "author": "洪适",
        "paragraphs": [
            "举世人心别，端如面不同。",
            "山川险难测，笔墨思何工。",
            "未索形骸外，聊先阿堵中。",
            "自怜无骨相，不到汉南宫。"
        ],
        "title": "赠传神陈秀才",
        "id": "9b89a997-3b79-4e2d-aec6-46bc78548f6f"
    },
    {
        "author": "洪适",
        "paragraphs": [
            "理财无管晏，言利析秋豪。",
            "吐论千人废，摩空六翮高。",
            "未簪安世笔，先佩吕虔刀。",
            "楚泽东风劲，宁辞揽辔劳。"
        ],
        "title": "次韵向宪见赠三首  其一",
        "id": "bf1177c8-9625-40b6-a7ae-79dcca06bdf1"
    },
    {
        "author": "洪适",
        "paragraphs": [
            "四望荒楼观，登高动土思。",
            "山川相映带，桃李已纷披。",
            "汉节人重仰，黄陂世莫窥。",
            "三章堆锦绣，唐突古西施。"
        ],
        "title": "次韵向宪见赠三首  其二",
        "id": "6e3ec1ed-4e81-4f19-8133-a601991b0aaa"
    },
    {
        "author": "洪适",
        "paragraphs": [
            "河东空有赋，人不道扬雄。",
            "贵贱云泥隔，寅缘井邑同。",
            "平番依列宿，谈笑霁威风。",
            "终赖帡幪力，能成尺寸功。"
        ],
        "title": "次韵向宪见赠三首  其三",
        "id": "f3ae9a94-6ee1-4289-9db0-ebb53e250a2a"
    },
    {
        "author": "洪适",
        "paragraphs": [
            "四牡驰原隰，侯邦害必除。",
            "疲民端可念，茅舍未如初。",
            "消息三春异，创痍二纪余。",
            "君王心在远，谕意倚相如。"
        ],
        "title": "次韵向宪道中偶成",
        "id": "016c0734-56bf-4eff-ab04-032b1bc57101"
    },
    {
        "author": "洪适",
        "paragraphs": [
            "俛仰梁谿岁几寒，向来墨沼已中干。",
            "传家紫橐荣三子，得路青云喜二难。",
            "爵位方知稽古力，论思当使覆盂安。",
            "自怜骨相宜尘土，那得丝言动笔端。"
        ],
        "title": "闻景严弟迁西掖并寄景卢",
        "id": "5d53c881-27c7-42ea-b9da-e103e260194f"
    },
    {
        "author": "洪适",
        "paragraphs": [
            "对泉一洗心如水，诵诗三叹颡有泚。",
            "字比渴骥骎骎来，文如翠潋鳞鳞起。",
            "皇华辙迹环诸道，济物良筹载襟抱。",
            "双泉复见等故人，竹马儿童半羸老。",
            "吾君丰泽要下流，惭愧长澜力不侔。",
            "一方始此一滴润，千亩长有千钟收。",
            "去瘼未尽惠未施，可使剜肉生新痍。",
            "尘埃满面语甚恶，虚辱逢人统项斯。"
        ],
        "title": "次韵向宪留题荆门惠泉卒章见及",
        "id": "3b042a5c-8174-46f4-be68-c318f26d8a58"
    },
    {
        "author": "洪适",
        "paragraphs": [
            "拂崖看古字，倚策仰前英。",
            "雕章细细读，清思源源生。",
            "文传岘山石，句敌渼陂行。",
            "一字或华衮，五言有长城。",
            "林蝉众作噪，下里羞混并。",
            "坐令蕞尔国，宇内浑知名。",
            "兹泉发地脉，有玉潜山庭。",
            "神龙职何护，老蚌呈煌荧。",
            "楚人力水耨，倚沼仍畦瀛。",
            "觱沸昼复夜，输出无穷声。",
            "演迤清汉接，旋折数日程。",
            "膏润亘原陌，谷价年年平。",
            "非才忝敷惠，下考乃为荣。",
            "疲民未击壤，循吏难联横。",
            "独行挹清泚，谁与论丹诚。",
            "销忧赖季雅，遣兴烦客卿。",
            "信美非吾土，千古仲宣情。"
        ],
        "title": "独步惠泉用石刻中韵",
        "id": "b6285506-248f-4416-bc85-da21d2141751"
    },
    {
        "author": "洪适",
        "paragraphs": [
            "小孤宁有匹，织女自无家。",
            "浪比人间世，增添白玉瑕。"
        ],
        "title": "杨元素题蒙泉诗云源有雌雄分碧白注谓南泉色白为雌因为之解嘲二绝句  其一",
        "id": "31b87fe4-1b95-4449-ad11-a979a916639b"
    },
    {
        "author": "洪适",
        "paragraphs": [
            "雄风波不动，雌霓影空垂。",
            "欲洗蒙泉谤，须删蜀客诗。"
        ],
        "title": "杨元素题蒙泉诗云源有雌雄分碧白注谓南泉色白为雌因为之解嘲二绝句  其二",
        "id": "8f24b432-8e27-42c0-92bf-ce14b9ab203c"
    },
    {
        "author": "洪适",
        "paragraphs": [
            "杯去浑无勇退时，偶然遇坎亦安之。",
            "不教坐有独醒客，便与投醪倒接篱。"
        ],
        "title": "曲水",
        "id": "1219eb02-378c-425b-b3e4-39454ff2940f"
    },
    {
        "author": "洪适",
        "paragraphs": [
            "绿衣黄里水苍笄，朝暮凌波步武齐。",
            "一种清高乐泉石，移根不肯污涂泥。"
        ],
        "title": "金莲",
        "id": "0d9bfead-5912-4d54-bc42-a37568571923"
    },
    {
        "author": "洪适",
        "paragraphs": [
            "异时古木蔽巖阿，去盗来兵厄斧柯。",
            "老柳如龙寿千百，独全煨烬傲清波。"
        ],
        "title": "古柳",
        "id": "9f348ad0-300d-4419-b45b-35f22f613ead"
    },
    {
        "author": "洪适",
        "paragraphs": [
            "避暑远簿书，寻幽踏菅蒯。",
            "寒泉浮玉根，巨石开眼界。",
            "灵湫几千年，洗尽尘土碍。",
            "老藤走长蛇，茂木欹翠盖。",
            "扫叶坐水旁，可喜此风快。",
            "炎云不能神，潜虬祕奇怪。",
            "满酌白玉钟，咽甘犹沆瀣。",
            "何如习家池，举鞭同倒载。"
        ],
        "title": "同姚当可胡元质钱舜仁张昭甫游上泉",
        "id": "f907057a-0ca6-4ed0-a5ec-2b27f3f99abe"
    },
    {
        "author": "洪适",
        "paragraphs": [
            "十载萧萧麋鹿姿，那知出守得同时。",
            "黄山白水空孤讽，叠嶂双溪属好诗。",
            "击柝晓传邾子国，举鞭春到习家池。",
            "只今霖雨思贤佐，会见丝纶下王墀。"
        ],
        "title": "次韵朱宣州见寄",
        "id": "6df48e3d-2b6c-4aa3-980e-58afa17f4f34"
    },
    {
        "author": "洪适",
        "paragraphs": [
            "霜风激水蟹舍寒，渔火献俘清夜阑。",
            "不烹五鼎若赊死，使之骨醉尤加餐。",
            "尺半之鱼鳞六六，同入糟丘随小牍。",
            "鼎来兼味口流涎，可使盘中食无肉。",
            "浔阳从事姿南金，高山调古谁知音。",
            "宁同娵隅作蛮语，生憎郭索多躁心。",
            "簷头雪消春有意，洗盏开尊宜一醉。",
            "持螯颇忆左手同，尺素不妨时遣使。"
        ],
        "title": "谢景高兄惠鱼蟹",
        "id": "9c2be682-1f4a-4c5f-be50-067201c96408"
    },
    {
        "author": "洪适",
        "paragraphs": [
            "黄山奇峰三十六，耸壑寿松多节目。",
            "真工曲突扫芳煤，介圭拱璧陈玄玉。",
            "淛河千里兹滥觞，万谷之皮捣冰霜。",
            "肌理细腻色白皙，蜀网剡藤难雁行。",
            "使君来自岷峨麓，曾赋客卿朝奏牍。",
            "细字不作蝇头书，高文富有牛腰轴。",
            "向来平步第一螭，勇退宛在番之湄。",
            "陶泓毛颖幸旅进，快写元和圣德诗。"
        ],
        "title": "送唐左史纸墨",
        "id": "bd16b703-19ff-4cd6-a6d8-5511df1a0052"
    },
    {
        "author": "洪适",
        "paragraphs": [
            "周人九府有圜法，汉京金布在令甲。",
            "炊炭冶镕多乱真，纷纷轻薄如榆荚。",
            "即山不复私下臣，张官置吏几王春。",
            "君子谓之阿堵物，方兄不知何许人。",
            "十羊九牧其弊近，谈何容易趣销印。",
            "事权顿使归民曹，鼓铸伊谁察诸郡。",
            "诏书恳恳修废官，诸公争言隃度难。",
            "向来矫枉亦太过，畴咨英俊乘輶轩。",
            "鼎新能事推心计，贯朽不须夸古始。",
            "共瞻使者振绣衣，曾见真人兴白水。",
            "荀卿自有富国篇，高视管萧宜并肩。",
            "钱流地上小小尔，便合论思雨露边。"
        ],
        "title": "送李泉",
        "id": "f2327327-a587-4986-a7e1-54e937f0719b"
    },
    {
        "author": "洪适",
        "paragraphs": [
            "使君人物风尘表，亭下纤埃远白苹。",
            "佳传缅怀方外友，漫郎端是社中人。",
            "山光水色长排闼，鹄侣鸿俦已卜邻。",
            "莫语软红车马客，香鑪峰下有遗民。"
        ],
        "title": "江州尘外亭",
        "id": "f0d7b0b8-a2e0-4edc-b1b8-b7955f027044"
    },
    {
        "author": "洪适",
        "paragraphs": [
            "数顷澄湖练有光，小亭处处得疏篁。",
            "梦中春草多佳句，一洗尘埃速寄将。"
        ],
        "title": "喜景徐作小圃因怀东阁二绝句  其一",
        "id": "1fa57e50-cf47-47bc-b273-c049c4c7f754"
    },
    {
        "author": "洪适",
        "paragraphs": [
            "白白朱朱手自栽，两年忆著满林开。",
            "莫教童稚轻攀折，惜取浓阴待我来。"
        ],
        "title": "喜景徐作小圃因怀东阁二绝句  其二",
        "id": "9e3f4d8e-f27e-4c26-ad5b-8241364eebac"
    },
    {
        "author": "洪适",
        "paragraphs": [
            "读破群书有远谋，逢时便可动凝旒。",
            "不辞巖邑千山险，肯作铃斋十日留。",
            "辩舌未容蠡测海，归心已梦蝶为周。",
            "松关万一逢佳友，为说相如故倦游。"
        ],
        "title": "次韵董伯鲁",
        "id": "395835f8-4c3f-4588-a794-045136b22981"
    },
    {
        "author": "洪适",
        "paragraphs": [
            "短檠长忆桂巖东，翰墨新来莫论功。",
            "日日簿书成俗吏，星星鬓发逼衰翁。",
            "公祠难缓三人带，小垒聊吟一马骢。",
            "共饮昌蒲修故事，山肴野蔌是家风。"
        ],
        "title": "端午日应贤小集戏用坐中语",
        "id": "fb6228ce-437f-4808-a074-f836969ec952"
    },
    {
        "author": "洪适",
        "paragraphs": [
            "荻花枫叶醉为乡，每忆临分一鼎香。",
            "枉费光阴惊老大，略无治行媿循良。",
            "归心来往鸡豚社，清思消磨雁鹜行。",
            "且喜弦歌余乐地，好诗句句挟风霜。"
        ],
        "title": "次韵黄子余惠双井茶二首  其一",
        "id": "1bddcabe-f89c-40ca-9d63-977ecb3d859d"
    },
    {
        "author": "洪适",
        "paragraphs": [
            "峰横万仞临双井，调护旗枪春怕深。",
            "白雪有芽鹰作爪，黄粱无梦蝶何心。",
            "闻名可信非虚语，知味端如赏好音。",
            "祇欠谷廉一杯水，末能相就盍朋簪。"
        ],
        "title": "次韵黄子余惠双井茶二首  其二",
        "id": "97c419c8-cd23-4993-81d3-431911b40a05"
    },
    {
        "author": "洪适",
        "paragraphs": [
            "愁云暗千山，欲雪意未歇。",
            "雨脚侵夜分，鹢首勇朝发。",
            "软红英俊林，定不冗干谒。",
            "磊落胸中书，高谈倾上笏。",
            "结驷映天街，登瀛有仙骨。",
            "摩挲先友碑，姓名或湮没。",
            "却顾浮丘亭，寄声频日月。"
        ],
        "title": "送范至能",
        "id": "153e2e09-3343-4e51-b930-1488d4ca98cb"
    },
    {
        "author": "洪适",
        "paragraphs": [
            "山城碌碌负鱼符，尺五家园好坦途。",
            "可惜光阴迷簿领，漫无惠露到樵苏。",
            "鸡豚小社元相接，鸥鹭新盟不敢渝。",
            "莫话弹冠仍结绶，祇宜袯襫与夫须。"
        ],
        "title": "次韵王伟文二首  其一",
        "id": "1546b064-f2c4-4c03-aaa8-a76a8fbd5de0"
    },
    {
        "author": "洪适",
        "paragraphs": [
            "衒石难夸和氏场，挥犀久避盖公堂。",
            "笔端风雨真无敌，纸上寒温细作行。",
            "结屋竞传千亩竹，奉祠聊对一炉香。",
            "朝中环赐无虚月，遥想眉黄已效祥。"
        ],
        "title": "次韵王伟文二首  其二",
        "id": "737d730f-d82c-41aa-8950-562aabac59e8"
    },
    {
        "author": "洪适",
        "paragraphs": [
            "山城寂寂簿书稀，梅际春风一夜归。",
            "忽喜烹鱼中有得，恍然挥麈久相违。",
            "折腰岂爱蕲州竹，问汉须寻织女机。",
            "奇绝黄山待佳句，何时小雨湿征衣。"
        ],
        "title": "次韵程观过",
        "id": "7368b568-f1a4-4500-8269-de45a9f43aef"
    },
    {
        "author": "洪适",
        "paragraphs": [
            "叹息和州事，腥羶未易除。",
            "惊涛饮胡马，壮士葬江鱼。",
            "列戍俱奔命，斯民不奠居。",
            "元戎犹拥钺，资斧定何如。"
        ],
        "title": "和州",
        "id": "1a3d2104-99d2-4d88-b6f6-5b04743359bb"
    },
    {
        "author": "洪适",
        "paragraphs": [
            "鼎立淮南将，胡来竞退师。",
            "折冲潜白羽，告捷闹黄旗。",
            "已报瓜洲败，还惊采石危。",
            "边防恃天堑，百万岂熊罴。"
        ],
        "title": "三将",
        "id": "c2b3dc99-eeea-4aba-afa6-88fbf733a862"
    },
    {
        "author": "洪适",
        "paragraphs": [
            "胡虏猖狂甚，妖星近日畿。",
            "俄闻佛狸死，不得帝羓归。",
            "虎旅空增灶，狼狐为解围。",
            "人人说恢复，进退在投机。"
        ],
        "title": "胡虏",
        "id": "575834f3-c2a2-4f8f-86b4-26193489ab86"
    },
    {
        "author": "洪适",
        "paragraphs": [
            "修竹林林贯四时，厖眉扶杖到期颐。",
            "子孙长忆当年事，留取轩楹客赋诗。"
        ],
        "title": "詹氏仁寿轩",
        "id": "1abd492d-c9c6-48f9-bc98-f68a441164e5"
    },
    {
        "author": "洪适",
        "paragraphs": [
            "宦路多睽别，春游隔弟兄。",
            "频年再登陛，十日又离京。",
            "吏责仓台少，官曹省闼清。",
            "床头何夕月，冷话听残更。"
        ],
        "title": "道中怀景卢",
        "id": "a07882a1-323e-4ce9-af35-6defa3720d5b"
    },
    {
        "author": "洪适",
        "paragraphs": [
            "略略春晴天亦悭，雷惊雨作转头间。",
            "浮云又逐东风起，不见前山出髻鬟。"
        ],
        "title": "阐阳驿二绝句  其一",
        "id": "7ba604a1-3139-441f-ba3b-cda18cc63eee"
    },
    {
        "author": "洪适",
        "paragraphs": [
            "触石泉声高下闻，曾将两耳洗埃尘。",
            "相逢尊酒今谁侣，细草青花是故人。"
        ],
        "title": "阐阳驿二绝句  其二",
        "id": "d1b603d3-c2a0-4bf9-9a62-612136922e6f"
    },
    {
        "author": "洪适",
        "paragraphs": [
            "带郭长堤十里春，是中佳处外风尘。",
            "层层危磴浑依旧，一一高亭已斩新。",
            "领略江山初纵目，剪除荆棘不劳神。",
            "携壶一笑须投隙，官事何时可脱身。"
        ],
        "title": "次韵范守翠微亭",
        "id": "6cd9a871-500b-45a0-92c8-bc9a9f21fe6b"
    },
    {
        "author": "洪适",
        "paragraphs": [
            "诗尘谁复数齐梁，小杜文章楚大邦。",
            "曾为黄花酬九日，至今陈迹擅三江。",
            "新亭高下依乔木，远岫参差进曲窗。",
            "著屐与君时茗饮，后车何必酒盈缸。"
        ],
        "title": "次韵施德初游齐山",
        "id": "a6ac5a41-9ff0-4bc0-b0ca-a7a7f5fbf70a"
    },
    {
        "author": "洪适",
        "paragraphs": [
            "向来胡马远跳梁，奔命纷纷不一邦。",
            "景物何期新㔉壑，梦魂犹自怯防江。",
            "看山小隐红莲幙，批敕须临青琐窗。",
            "无事肯来文字饮，为将红酒倒鹅缸。"
        ],
        "title": "再赋",
        "id": "f7b9fff4-fbd0-4a4a-b17b-db664eefcdfd"
    },
    {
        "author": "洪适",
        "paragraphs": [
            "蕲州美竹今古名，白云吹裂笛一声。",
            "臞儒所对笔墨客，长物虚寻疏比僧。",
            "还君不用君莫怪，绮窗办得千金买。",
            "谁与移根到草堂，它日风来听天籁。"
        ],
        "title": "喻江宁欲遗蕲笛辞之",
        "id": "ac2fbea6-5ee1-4459-9895-1ff2dc1a5721"
    },
    {
        "author": "洪适",
        "paragraphs": [
            "烈士死知己，交情重同心。",
            "反眼如不识，怨深恩更深。",
            "忆昔邂逅初，一诺百黄金。",
            "口血顾未干，旧盟何许寻。"
        ],
        "title": "烈士",
        "id": "9a2f918b-023a-4bb3-9f39-995272f8e7d3"
    },
    {
        "author": "洪适",
        "paragraphs": [
            "汉节螭坳出，青毡映父兄。",
            "天方摧丑虏，人已望神京。",
            "使指今兹重，边尘定可清。",
            "归来陈口伐，莲烛问严更。"
        ],
        "title": "景卢自右史假北门出疆再用前韵",
        "id": "9ba8e57e-fe2c-47a1-99bc-35de4cfff879"
    },
    {
        "author": "洪适",
        "paragraphs": [
            "使回亲旧集，虎穴问穹庐。",
            "半夜枥喧马，高秋盘进鱼。",
            "真成聚东井，谁复话南徐。",
            "底事桃源客，新来书也疏。"
        ],
        "title": "闻应贤景高文特少张景孙同客景卢官舍",
        "id": "5ecf586a-db0d-4395-8e80-d697142917a1"
    },
    {
        "author": "洪适",
        "paragraphs": [
            "孤山佳处著茅庐，饱看云烟自卷舒。",
            "莫向淮南恋戎幕，松关恐有绝交书。"
        ],
        "title": "左举善求草堂诗",
        "id": "84109206-81bc-4bef-9fb0-69cdcae1eda5"
    },
    {
        "author": "洪适",
        "paragraphs": [
            "北固金焦顾眄中，裴回于此再踰冬。",
            "徒劳金谷供诸将，未有田园问老农。",
            "且喜边亭罢欧脱，不须水战习蒙冲。",
            "九卿已媿班行忝，敢向明时叹不逢。"
        ],
        "title": "次韵景裴赞喜农扈之除",
        "id": "58ad3023-9e33-4f22-b4b5-c0049eaa423b"
    },
    {
        "author": "洪适",
        "paragraphs": [
            "魁星秀句挟东风，便觉阳春变盛冬。",
            "媿我供军侪绛灌，羨君汲古到羲农。",
            "北邻再讲衣裳会，京口今为冠盖冲。",
            "已具扁舟勇归去，粲花清论度难逢。"
        ],
        "title": "答木缊之用前韵见寄",
        "id": "6aef4979-6298-4bef-85dd-c3e20183b3e8"
    },
    {
        "author": "洪适",
        "paragraphs": [
            "官事何时了，凭高思豁然。",
            "逐江开北户，望岫顿修椽。",
            "繁卉浑相亚，新篁便可怜。",
            "归心入春梦，已遶故山前。"
        ],
        "title": "得江楼",
        "id": "75d69ed5-4648-466f-b8a4-3d42bca76d58"
    },
    {
        "author": "洪适",
        "paragraphs": [
            "解报花消息，江边有好风。",
            "吹香四时别，问讯几人同。",
            "梅坞难藏白，桃蹊岂借红。",
            "但能长检校，定不酒尊空。"
        ],
        "title": "花信亭",
        "id": "20ccbd71-d815-4649-9147-90a0bcda9e81"
    },
    {
        "author": "洪适",
        "paragraphs": [
            "移梅种竹趁阳春，举目江山发兴新。",
            "曲槛疏窗那草草，飞簷碧瓦已鳞鳞。",
            "鼎来好语酬佳景，更有高僧话净因。",
            "步屧踌躇乌亦喜，不嫌风雨垫冠巾。"
        ],
        "title": "小雨同裴弟深甫坚上人登新亭次韵",
        "id": "fa2ba5bc-cfba-4ba9-a44c-3c418f33e539"
    },
    {
        "author": "洪适",
        "paragraphs": [
            "常年穷腊无一白，盈尺冬来已屡书。",
            "底事天公太手熟，又同春絮到阶除。"
        ],
        "title": "春雪再作戏成绝句",
        "id": "872806f6-9fd4-49ff-851b-e52b0af42bdb"
    },
    {
        "author": "洪适",
        "paragraphs": [
            "佳丽并包地，曼花子夜香。",
            "望中团野色，尘外发天光。",
            "小队高牙驻，轻裘清啸长。",
            "故应堂上燕，相与贺雕梁。"
        ],
        "title": "寄题陈阜卿总秀堂",
        "id": "32724738-b47a-4db6-8e6f-b40c4a089af9"
    },
    {
        "author": "洪适",
        "paragraphs": [
            "平野风烟阔，孤村父老存。",
            "薄云低故堞，落日逐輶轩。",
            "分裂时云久，澄清敌未吞。",
            "春光满花柳，天道竟何言。"
        ],
        "title": "使虏道中次韵会亭",
        "id": "0124d850-3c80-4993-827d-676dea6e7001"
    },
    {
        "author": "洪适",
        "paragraphs": [
            "玉帛齐盟亦可寻，东风著面客尘侵。",
            "隋堤望远人烟少，汴水流干辙迹深。",
            "桃李不言应感旧，山川无主祇伤今。",
            "遗民久厌腥羶苦，辟国谋乖负此心。"
        ],
        "title": "过谷熟",
        "id": "74775c49-b704-43c1-b7d1-35ba3ea41fbb"
    },
    {
        "author": "洪适",
        "paragraphs": [
            "天遣祥风扫塞氛，越疆轺传礼仪新。",
            "御戎可鉴秦无策，觇国谁夸郑有人。",
            "鸣鹤九臯闻彻响，翔龙千载仰攀鳞。",
            "垂鞭日日陪清话，谈笑成章泣鬼神。"
        ],
        "title": "次韵马上偶成",
        "id": "e3c18d14-2dbd-4411-b856-17230f8b363d"
    },
    {
        "author": "洪适",
        "paragraphs": [
            "旧国于今作两家，邻翁有酒不能赊。",
            "明朝又逐归鸿去，祇有尘埃满一车。"
        ],
        "title": "次韵车中倦吟二首  其一",
        "id": "f1e1915a-f039-44b0-b531-3f4dac914cf0"
    },
    {
        "author": "洪适",
        "paragraphs": [
            "叱驭宁辞历险难，投戈且幸迩遐安。",
            "毡车轩簸长危坐，恰似舟行八节滩。"
        ],
        "title": "次韵车中倦吟二首  其二",
        "id": "4d63a989-0f92-40d1-8851-669820678e99"
    },
    {
        "author": "洪适",
        "paragraphs": [
            "干坤正欲稔天骄，会见降胡款圣朝。",
            "蓄锐乘机先自治，莫令武库五兵销。"
        ],
        "title": "次韵初入东京二首  其一",
        "id": "37abe144-3ab6-4d68-a7de-b755459044f5"
    },
    {
        "author": "洪适",
        "paragraphs": [
            "五门双阙未央城，碧瓦朱甍云雾生。",
            "真主南巡正尝胆，从今瞻仰泰阶平。"
        ],
        "title": "次韵初入东京二首  其二",
        "id": "210cf377-0fa7-46ce-806e-7bc88ae4d0da"
    },
    {
        "author": "洪适",
        "paragraphs": [
            "风埃如雾满川黄，马上朝来识太行。",
            "水泻浊河桥甚壮，沙连远塞路何长。",
            "皇华复讲衣裳会，京阙今为毡罽乡。",
            "夹道桑麻过千亩，野花时有一枝香。"
        ],
        "title": "过黄河用上介龙深甫迁居旧韵",
        "id": "590200a5-607e-4b39-acdb-d46123b4a711"
    },
    {
        "author": "洪适",
        "paragraphs": [
            "宣防瓠子挠西京，向者河堤役不宁。",
            "胡虏任教流就下，始知谈舌误朝廷。"
        ],
        "title": "绝句",
        "id": "885c42db-998b-40a0-8588-8b086009c5b6"
    },
    {
        "author": "洪适",
        "paragraphs": [
            "一派澄湖何处来，鸣桹渔子聚还开。",
            "主人甚顾他乡客，莫使归途欠一杯。"
        ],
        "title": "次韵北使邀观常丰湖",
        "id": "e404caee-8236-4a80-8eec-85827caab7f6"
    },
    {
        "author": "洪适",
        "paragraphs": [
            "曾峦逾碣石，形胜镇神州。",
            "可惜羊肠险，今包鼠穴羞。",
            "天心端有待，人力岂能谋。",
            "未老如凭轼，壶浆为曲留。"
        ],
        "title": "次韵初望太行山",
        "id": "f07d04af-e3f9-4acd-9d15-184cea2b50d1"
    },
    {
        "author": "洪适",
        "paragraphs": [
            "万里修邻好，毡裘不乱羣。",
            "边锋方两解，春事已平分。",
            "发轫鸡三唱，挥毫酒半醺。",
            "问途殊未已，返顾羨归云。"
        ],
        "title": "次韵伊洛道中",
        "id": "b2d290bb-b0ce-4b12-943c-c148b3838835"
    },
    {
        "author": "洪适",
        "paragraphs": [
            "殊方遇寒食，节物负年华。",
            "小雨偏宜柳，轻风未落花。",
            "见饧如隔岭，对月共忘家。",
            "俗重之推庙，谁祠万里沙。"
        ],
        "title": "次韵汤阴寒食遇雨",
        "id": "907e4dab-8932-4eb8-9c6d-c4a79ce8c5a7"
    },
    {
        "author": "洪适",
        "paragraphs": [
            "汉鼎三分霸业成，并吞犹未戒佳兵。",
            "故城四壁存陈迹，荒冢千年断乐声。",
            "何必枕戈防诡计，岂容横槊窃诗名。",
            "我来吊古停车辙，垄上农人也辍耕。"
        ],
        "title": "次韵讲武城",
        "id": "e25ffcfc-7872-41db-91e2-80afc12ff2ee"
    },
    {
        "author": "洪适",
        "paragraphs": [
            "访古汶河上，聊忘道路劳。",
            "仙踪尝策蹇，海怪或镌鼇。",
            "济远徒杠小，凭虚乱石牢。",
            "何时冠盖集，一变犬羊臊。"
        ],
        "title": "次韵赵州石桥",
        "id": "e9941cb1-6329-4707-a413-0922d1f7b741"
    },
    {
        "author": "洪适",
        "paragraphs": [
            "三关标重镇，自昔护边陲。",
            "观者堵墙立，纷然帘幕垂。",
            "欲谋千日醉，恐误十旬期。",
            "可喜中庭月，何妨尽一巵。"
        ],
        "title": "过中山",
        "id": "77efd388-c7de-440a-bfb2-e58436f7693f"
    },
    {
        "author": "洪适",
        "paragraphs": [
            "艺祖枌榆社，唐人保塞军。",
            "百年邻毳幕，今日聚妖氛。",
            "故老垂黄发，妍姬艳彩裙。",
            "白沟才一舍，何计可中分。"
        ],
        "title": "过保州",
        "id": "4f3ea91c-6fcb-4a91-84c4-186f6a9bb167"
    },
    {
        "author": "洪适",
        "paragraphs": [
            "夙驾星光动，徐行雾气迷。",
            "塞鸿翻月去，胡马向风嘶。",
            "柝静谯门晓，轮欹沙路低。",
            "颇思眠蕙帐，枕上听邻鸡。"
        ],
        "title": "次韵早行",
        "id": "1c62e863-9bf2-47ef-a487-74701cbcaaa4"
    },
    {
        "author": "洪适",
        "paragraphs": [
            "毛颖传既成，陶泓名不朽。",
            "陈楮接武来，论交篇籍囿。",
            "千年铜雀台，瓦解沦坤厚。",
            "何人澄其泥，颇能髣髴否。",
            "龙公天上客，金兰幸同臭。",
            "结束万里行，联翩五旬久。",
            "清谈落玉麈，痛饮尽金斗。",
            "咳唾珠玑粲，挥翰不停手。",
            "穷边得佳研，可出老吕右。",
            "瓦缶莫雷鸣，龙尾羞牛后。"
        ],
        "title": "次韵得保州老张瓦研",
        "id": "f63a3dde-764c-4766-995c-86e2303c5150"
    },
    {
        "author": "洪适",
        "paragraphs": [
            "觉来屈指数修程，历遍中原长短亭。",
            "谁向城头晓鸣角，胡音嘈囋不须听。"
        ],
        "title": "次韵保州闻角  其一",
        "id": "c4f12940-79cc-4510-891e-88868ade4dac"
    },
    {
        "author": "洪适",
        "paragraphs": [
            "胡音嘈囋不须听，整顿征衫待启明。",
            "已把哀笳变清角，可伤任昧杂韶英。"
        ],
        "title": "次韵保州闻角  其二",
        "id": "4f15e27f-cdd2-43d4-9b6d-952735d118bd"
    },
    {
        "author": "洪适",
        "paragraphs": [
            "双垒依然柳作阴，故疆行尽倍伤心。",
            "时平且得无争战，苔上戈枪卧绿沈。"
        ],
        "title": "次韵梁门",
        "id": "0d5938e8-19be-4ba0-9c3d-5d19e490c17e"
    },
    {
        "author": "洪适",
        "paragraphs": [
            "唐余画壤媿鸿沟，西闭关门汉道柔。",
            "一自旄头入京洛，至今泉水不东流。"
        ],
        "title": "次韵白沟河",
        "id": "b61f1dc2-9a34-41f7-a904-3903b42a7278"
    },
    {
        "author": "洪适",
        "paragraphs": [
            "回首燕然日再西，一杯相属使轺归。",
            "残花媚野不妨好，倦鸟投林自在飞。",
            "可惜光阴销客枕，不嫌尘土染征衣。",
            "大明退直清和日，已约梯云访翠微。"
        ],
        "title": "次韵回程至涿鹿",
        "id": "473a6651-b3f7-402c-a2c0-76066d0ffec7"
    },
    {
        "author": "洪适",
        "paragraphs": [
            "提携乘雁脱庖丁，等待他年羽翼成。",
            "唳月摩云须有便，莫教更作不能鸣。"
        ],
        "title": "燕馆日膳得四雁笼之以归",
        "id": "7bf1755a-a5f7-469e-b77c-15f16899adc2"
    },
    {
        "author": "洪适",
        "paragraphs": [
            "桃花开落不同时，燕子衔泥相伴飞。",
            "若向章台问春色，可无清泪湿征衣。"
        ],
        "title": "次韵杨花二首  其一",
        "id": "23f03b16-5ec2-4270-bcd5-2791ccb918b4"
    },
    {
        "author": "洪适",
        "paragraphs": [
            "官路风轻落絮迷，望中高下杂游丝。",
            "糁毡拟雪春无际，只有骚人圣得知。"
        ],
        "title": "次韵杨花二首  其二",
        "id": "ae797c43-7f9d-48bd-92d9-1bfab4aa9d99"
    },
    {
        "author": "洪适",
        "paragraphs": [
            "再入中原境，相迎有暮鸦。",
            "柔桑新迸叶，高柳细吹花。",
            "短帻人如秃，尖冠女不髽。",
            "指期淮可渡，宁叹在天涯。"
        ],
        "title": "再至保州",
        "id": "0f60963f-f1b0-4415-84ab-ba466ca5b7c6"
    },
    {
        "author": "洪适",
        "paragraphs": [
            "路指中山国，人归析木津。",
            "终风震簷瓦，细雨压车尘。",
            "落纸诗章速，开尊酒力醇。",
            "无功惭报国，来往谩劳人。"
        ],
        "title": "次韵再至中山",
        "id": "c593569b-7e21-41ea-a009-69e8c1341ddf"
    },
    {
        "author": "洪适",
        "paragraphs": [
            "好雨连宵鸠唤晴，晓行襟袂有余清。",
            "远游朔塞殊风景，梦到东阡看火耕。",
            "红退桃蹊三月晚，绿添麦垅一川平。",
            "纤尘不逐车轮起，喜听驱驴叱马声。"
        ],
        "title": "次韵中山雨后",
        "id": "cc44c40f-ee2d-473a-a200-dd2daa0fb5f5"
    },
    {
        "author": "洪适",
        "paragraphs": [
            "花品称王擅洛京，朱朱白白莫齐名。",
            "相逢河朔春将暮，半吐檀心若有情。"
        ],
        "title": "次韵村店得牡丹",
        "id": "d20cb355-65d2-417e-a278-a424dcaff411"
    },
    {
        "author": "洪适",
        "paragraphs": [
            "恰恰啼莺马上听，凝云欲雨晓寒轻。",
            "满郊碧草皆春色，祇欠山光与水声。"
        ],
        "title": "次韵陈留闻莺",
        "id": "b99398e9-beae-4c72-95fe-94ee8f02db3f"
    },
    {
        "author": "洪适",
        "paragraphs": [
            "野外人声寂，林间鸟羽翻。",
            "朱樱喜堆案，青杏助开尊。",
            "故国多荒草，遗黎有怨言。",
            "雨余尘土静，不复污归轩。"
        ],
        "title": "次韵宁陵憩驿",
        "id": "5d0dd255-9d4e-41b7-8c05-83689970f05d"
    },
    {
        "author": "洪适",
        "paragraphs": [
            "密叶成阴行路宽，鸠鸣莺啭足开颜。",
            "半涂泥滑夜来雨，数片云飞何处山。",
            "薄暮每寻樽俎共，残春能伴节旄还。",
            "尘襟好濯西湖水，偷取禅房一日闲。"
        ],
        "tags": [
            "西湖"
        ],
        "title": "次韵南京道中",
        "id": "2c6ccd9c-2919-427a-99b0-ccc8763d9e3b"
    },
    {
        "author": "洪适",
        "paragraphs": [
            "水纹如縠送归船，渐近觚棱尺五天。",
            "适意莼鲈公有兴，寻盟鸥鸟我无缘。",
            "远怀并辔穿红皱，近阻携筇款碧鲜。",
            "却待湖山最高处，醉中一笑挹臞仙。"
        ],
        "title": "次韵游臞庵不果",
        "id": "fcc11ae4-db8f-4f85-b894-ae502285c560"
    },
    {
        "author": "洪适",
        "paragraphs": [
            "禹穴遗书不可寻，坐看绿叶再成林。",
            "千巖竞秀非吾土，三径就荒劳我心。",
            "谁是周人思召伯，今无老叟出山阴。",
            "台阶稳上添花萼，时倩来鸿续好音。"
        ],
        "title": "寄别景卢",
        "id": "81b42d59-03a8-4804-a7d8-32ba32a8c1ce"
    },
    {
        "author": "洪适",
        "paragraphs": [
            "雒京隔绝花难得，茂苑移将信已通。",
            "世事好乖犹献鹄，雕栏不用怨东风。"
        ],
        "title": "蓝宪遣人往吴门移洛花未至而去  其一",
        "id": "98d6212b-0ae7-404c-a147-f685d55387ad"
    },
    {
        "author": "洪适",
        "paragraphs": [
            "新坛巧斲列东西，准拟看花倒接篱。",
            "交臂失之端可笑，傥来外物尽难期。"
        ],
        "title": "蓝宪遣人往吴门移洛花未至而去  其二",
        "id": "97f32c0a-79e8-48b0-81f8-44c07927bbad"
    },
    {
        "author": "洪适",
        "paragraphs": [
            "三春桃李家家有，不费阳和特地恩。",
            "名品异芳天亦靳，未教容易到丘园。"
        ],
        "title": "蓝宪遣人往吴门移洛花未至而去  其三",
        "id": "e6116287-1bcb-47cf-95dc-30f7c32a68cd"
    },
    {
        "author": "洪适",
        "paragraphs": [
            "台榭相望闻语声，茹芝观月有余清。",
            "旁连小隐分三径，细数修篁限一城。",
            "日日杖头思径醉，年年铛脚玩欣荣。",
            "谁人知我归欤乐，趁此登临未惮行。"
        ],
        "title": "登芝榭见景卢所增月台",
        "id": "9f8d2d09-b64e-451f-a74f-821ff1af4f89"
    },
    {
        "author": "洪适",
        "paragraphs": [
            "万里移根安石国，何年傅粉未知名。",
            "须邀玉茗来巖壑，便结琼花作弟兄。",
            "诗客定疑天外得，园人已办腊前迎。",
            "东家阿措休相妬，不学秾粧照眼明。"
        ],
        "title": "许倩报白榴已得玉茗未谐以诗趣之",
        "id": "c78a470e-d058-4f83-94e0-978177d2fc6f"
    },
    {
        "author": "洪适",
        "paragraphs": [
            "洛中花信已沉声，泾渭宁分浊与清。",
            "近出黟山空接壤，远来安陆比连城。",
            "虚坛仅免游人问，浪蘂从教著处荣。",
            "更欲丁宁新芍药，莫夸多少便横行。"
        ],
        "title": "次韵景卢喜得安州牡丹",
        "id": "d24735e0-52f4-4081-8099-e4d58b56430d"
    },
    {
        "author": "洪适",
        "paragraphs": [
            "地偏不接市廛声，古木参天鹤唳清。",
            "台榭迥穷千里目，诗章突过五言城。",
            "花移琼树真无敌，酒换金貂未足荣。",
            "灯火归时笙管作，解嘲何事有歌行。"
        ],
        "title": "次韵景卢野处解嘲之什",
        "id": "5e2be766-d467-4b95-bac7-5d46e08664b1"
    },
    {
        "author": "洪适",
        "paragraphs": [
            "幽壑藏云水作声，纫兰入室好风清。",
            "高蜚便有缥缥意，进筑如开荡荡城。",
            "百尺楼成同日涉，四时花发匪朝荣。",
            "园池如许谁言小，但放刍荛雉兔行。"
        ],
        "title": "再赋",
        "id": "d1a77ac7-3fed-4881-b37a-7c6dbd905b14"
    },
    {
        "author": "洪适",
        "paragraphs": [
            "瓮头玉友已销声，小试山斋百末清。",
            "十客对花休避席，千奴呼橘拟专城。",
            "微霜到处叶未落，小雨移来根易荣。",
            "情话团栾亦终日，坐中惟欠十般行。"
        ],
        "title": "酬景卢赋圃中种橘移花",
        "id": "750ac902-cb66-40a6-89cf-1cae687f7727"
    },
    {
        "author": "洪适",
        "paragraphs": [
            "涉秋无复滴阶声，夜雨随风尘已清。",
            "平日爱山营一壑，老来学圃列三城。",
            "园夫种树元无术，篱菊分丛独晚荣。",
            "蹑屐问花兼问柳，不须乘毳可泥行。"
        ],
        "title": "酬景卢谢菊",
        "id": "648287a3-3e9b-47c9-a082-5ce4fdbda6a7"
    },
    {
        "author": "洪适",
        "paragraphs": [
            "雁翅齐飞有隽声，文章何止赋华清。",
            "谁教短策长寻壑，不拥高牙且典城。",
            "台省向来非独冷，身名此日已俱荣。",
            "盈旬诗轴牛腰大，抱牍须同饕虱行。"
        ],
        "title": "答景卢",
        "id": "469cf431-34a4-42f5-9c1c-f9b30165909f"
    },
    {
        "author": "洪适",
        "paragraphs": [
            "三日惟闻煮药声，一中可怕圣之清。",
            "移花种竹已得地，逢酒当歌须闭城。",
            "远避霜风严北户，静看朝日满东荣。",
            "双螯退步输年少，谁与抽琴作蟹行。"
        ],
        "title": "病酒",
        "id": "1d8d5c6f-5801-45fb-9b1a-cf25e9858c93"
    },
    {
        "author": "洪适",
        "paragraphs": [
            "向来戎马沸边声，曾出良筹助扫清。",
            "六载倦游潜楚泽，一枝同折记栾城。",
            "北门西府仍班缀，后雁前鸿媿宠荣。",
            "两鬓星星吾老矣，看君重上赤墀行。"
        ],
        "title": "答景严",
        "id": "4cc2aed9-7bfd-4907-8161-41b709dfb65f"
    },
    {
        "author": "洪适",
        "paragraphs": [
            "苍头呼梦杂鸡声，蘂杏诗来句转清。",
            "独傲风霜爱冬日，不随桃李媚花城。",
            "一枝得得能相对，凡卉纷纷孰并荣。",
            "大队开时春且尽，醉吟当续丽人行。"
        ],
        "title": "景严送冬杏",
        "id": "5a5f481d-6112-4af1-a128-406342452592"
    },
    {
        "author": "洪适",
        "paragraphs": [
            "翠幄藏春巧寄声，熏笼织锦晓天清。",
            "幽香端是花中瑞，仙派初来尘外城。",
            "酒海何妨三雅进，鬓云谁称一枝荣。",
            "雨来顿使邻墙远，不到阑干深处行。"
        ],
        "title": "景卢送瑞香",
        "id": "9792540e-c9de-4778-a1f5-4515a0415fef"
    },
    {
        "author": "洪适",
        "paragraphs": [
            "败叶翻风策策声，山根可掬石泉清。",
            "东邻美荈久成坞，北陌新柑小筑城。",
            "台在家边来更好，地连郭外得非荣。",
            "曾楼纵目无穷景，安用垂涎杖屦行。"
        ],
        "title": "野处有诗羨山居小隐之广而有拓地不可之叹",
        "id": "78f7c094-ece0-4ae3-a721-3f84ac65f872"
    },
    {
        "author": "洪适",
        "paragraphs": [
            "厌听朱弦裂帛声，携锄㔉壑赋临清。",
            "赏心尽得难并景，舒足休嫌踏破城。",
            "夜璧朝琼宁独乐，春兰秋菊岂争荣。",
            "闭关不使高轩过，只许渔樵为辅行。"
        ],
        "title": "再赋",
        "id": "b6705063-2d58-4059-bcfa-54084f775717"
    },
    {
        "author": "洪适",
        "paragraphs": [
            "远送来禽我独无，后来才得两三株。",
            "隐园野处花难比，祇恐人评棣萼图。"
        ],
        "title": "忆城东来禽",
        "id": "54b6a6b3-01fd-43fc-9a2c-9c40315fe7be"
    },
    {
        "author": "洪适",
        "paragraphs": [
            "果园幽僻少能知，丹柿乌椑手自移。",
            "欲学郑虔书坠叶，何人解有寄来时。"
        ],
        "title": "忆古城柿",
        "id": "cf48c38a-5bdb-4398-9521-7e3e7b86a166"
    },
    {
        "author": "洪适",
        "paragraphs": [
            "闻道隆庭竹满园，许分苍翠长儿孙。",
            "看看冬尽无消息，始信壮周是寓言。"
        ],
        "title": "忆隆庭竹",
        "id": "69aaa160-9513-4ec8-91f0-98a46dd6d37a"
    },
    {
        "author": "洪适",
        "paragraphs": [
            "书邮浸失鳞鸿约，栏槛长教蜂蝶猜。",
            "待拟子虚乌有赋，东宾仍遣耳孙来。"
        ],
        "title": "忆吴中洛花",
        "id": "0d5fad21-ec3a-46d6-b4f7-6b172c7c6128"
    },
    {
        "author": "洪适",
        "paragraphs": [
            "城东卜筑有期无，须为簷楹动百株。",
            "可忍非时归爨下，合尖何似助浮图。"
        ],
        "title": "戏孙陈二弟  其一",
        "id": "8509feb1-e8d3-4017-b3cd-375600adade2"
    },
    {
        "author": "洪适",
        "paragraphs": [
            "古城栽种畏人知，定是根盘不可移。",
            "车载斗量稗贩走，果纲却有入州时。"
        ],
        "title": "戏孙陈二弟  其二",
        "id": "d4910365-a6cb-4c08-aeb1-267bffd232db"
    },
    {
        "author": "洪适",
        "paragraphs": [
            "傍巘经营杂果园，翻愁它日逐王孙。",
            "不如种竹招风月，此意难逢俗子言。"
        ],
        "title": "戏孙陈二弟  其三",
        "id": "dd1cd68c-40ab-411a-8477-496f0ffe9d72"
    },
    {
        "author": "洪适",
        "paragraphs": [
            "林居草创名花少，柳径苔生过客猜。",
            "不管空言无实惠，只嫌巧取近嗟来。"
        ],
        "title": "戏孙陈二弟  其四",
        "id": "fed3d598-2eed-44ce-8b53-9a07dd034bab"
    },
    {
        "author": "洪适",
        "paragraphs": [
            "外求它壤曾攀桂，近舍家园尚守株。",
            "待得枝头如赤柰，却来看我百花图。"
        ],
        "title": "再赋  其一",
        "id": "dadac0d9-51fe-4f11-8113-a94a2f2fcd04"
    },
    {
        "author": "洪适",
        "paragraphs": [
            "圃在前村若个知，山逢愚叟会须移。",
            "前言戏耳君休怪，七绝成阴自有时。"
        ],
        "title": "再赋  其二",
        "id": "7e2a6355-aec7-4798-936b-63c5bc3652d6"
    },
    {
        "author": "洪适",
        "paragraphs": [
            "何人种柳成门巷，几处看花到子孙。",
            "且尽山斋一杯酒，此君相对已忘言。"
        ],
        "title": "再赋  其三",
        "id": "5e06c091-a807-482b-b86c-bdd06edbb67a"
    },
    {
        "author": "洪适",
        "paragraphs": [
            "长惭无地起楼台，觅果寻花颇受猜。",
            "且向园林聊寓意，不教丝管逐人来。"
        ],
        "title": "再赋  其四",
        "id": "1f43deda-3a7d-4203-a529-c8ebf9b481ed"
    },
    {
        "author": "洪适",
        "paragraphs": [
            "涉世难防犬吠声，放怀安可俟河清。",
            "昂霄莫辨千寻木，凿牖聊看三里城。",
            "丹橘黄甘随处好，美花香草逐时荣。",
            "晚来寒雨催归骑，酷似邹人接淅行。"
        ],
        "title": "送景卢",
        "id": "a87b831e-a496-41fd-a233-d352a905cf59"
    },
    {
        "author": "洪适",
        "paragraphs": [
            "长忆吴中鸣橹声，风高月上水波清。",
            "臞庵掩映花成聚，笠泽微茫烟若城。",
            "十载相忘存梦想，一帆此去喜归荣。",
            "老来无复莼鲈会，尚看骅骝得路行。"
        ],
        "title": "送朱叔召归吴中",
        "id": "c1b18d82-8c5e-4d22-86f4-cf67e7d67902"
    },
    {
        "author": "洪适",
        "paragraphs": [
            "郑庄好客底虚声，药裹关心兴未清。",
            "应恐被围因鲁酒，也防完璧弃秦城。",
            "双螯弗讲连宵会，千橘谁教满路荣。",
            "见说高台新断手，何如自索玉杯行。"
        ],
        "title": "景孙以妇病稽赏甘尝蟹之约景卢以诗诘之",
        "id": "5dbdd16b-973c-4e5c-81f7-7af67c98189f"
    },
    {
        "author": "洪适",
        "paragraphs": [
            "千橘亭前莫听声，岂无邺酌和汾清。",
            "轻裾长袖闲列屋，碧瓦朱甍高照城。",
            "台上金波催夜集，楼边玉树待春荣。",
            "赏花斫鲙言犹在，还被题舆诮却行。"
        ],
        "title": "戏景卢",
        "id": "71c6811a-8282-45ae-b209-2057e4036106"
    },
    {
        "author": "洪适",
        "paragraphs": [
            "忆昨分抄种树书，三荆今古美同株。",
            "闲将草木供诗戏，待把渔樵足画图。"
        ],
        "title": "隆庭竹至四绝句  其一",
        "id": "f11b0c39-2f12-4aa2-8264-c9783504b52f"
    },
    {
        "author": "洪适",
        "paragraphs": [
            "竹里巧传幽鸟语，月台高视客星移。",
            "乡园何幸立分鼎，鸣鼓铿钟乐圣时。"
        ],
        "title": "隆庭竹至四绝句  其二",
        "id": "20c8d65b-1a85-4397-b7ca-4f2a4184553a"
    },
    {
        "author": "洪适",
        "paragraphs": [
            "斑箨远移湘岸种，猫头亦是渭川孙。",
            "百金得诺今无恨，千亩封侯不在言。"
        ],
        "title": "隆庭竹至四绝句  其三",
        "id": "f1dd2853-91c7-4aea-aff3-682e5f41936d"
    },
    {
        "author": "洪适",
        "paragraphs": [
            "装景松篁浑可喜，忘机鸥鹭不相猜。",
            "南窗情话有时尽，唤取青州从事来。"
        ],
        "title": "隆庭竹至四绝句  其四",
        "id": "17939cd0-df85-45e4-b0b1-22f64ab3be21"
    },
    {
        "author": "洪适",
        "paragraphs": [
            "几日思君环珮声，方冬天宇未澄清。",
            "冲寒也到临春阁，处暗如登却月城。",
            "整顿建瓴愁雨作，商量设醴卜花荣。",
            "锦囊不用诗排闷，起看朝云亦倦行。"
        ],
        "title": "答景卢久阴遣闷",
        "id": "2135e3a0-d7e8-4e4a-a95a-d024f4886825"
    },
    {
        "author": "洪适",
        "paragraphs": [
            "芳园封植阅年华，异卉搜求闹小车。",
            "不羨竹林生石竹，独来茶坞补山茶。",
            "游人认柿枝头子，归鹤求雌叶底花。",
            "我去临川寻玉茗，遥将白雪映红霞。"
        ],
        "title": "喜小隐新得山茶",
        "id": "65ec67fd-26f3-42ae-b1c5-26fa4c690cfd"
    },
    {
        "author": "洪适",
        "paragraphs": [
            "何处仙官萼绿华，鞭鸾独御五云车。",
            "来从月窟曾依桂，分种盘洲不碍茶。",
            "枝耐岁寒犀换叶，蘂藏朝雾锦羞花。",
            "红颜不逐东君老，须著频来鬭脸霞。"
        ],
        "title": "答小隐惠山茶",
        "id": "08f72d0a-fecd-466a-9f4c-73fb159687df"
    },
    {
        "author": "洪适",
        "paragraphs": [
            "遗我双鱼集棣华，尚疑信马误随车。",
            "丝声自是不如肉，酒薄须知大胜茶。",
            "翠袖明朝看倚竹，兰灯昨夜报开花。",
            "饮阑同步曾台月，古堞危亭见绮霞。"
        ],
        "title": "答小隐闻野处开尊",
        "id": "ec4c97df-c196-4137-b06e-b14dbded3581"
    },
    {
        "author": "洪适",
        "paragraphs": [
            "素质宁嫌潘鬓华，来时应有雪翻车。",
            "赋传山谷文堆绣，种出麻源韵胜茶。",
            "不向桂宫藏玉兔，合横蘂观俪琼花。",
            "冥搜未获诗先作，驻目轻帆溯落霞。"
        ],
        "title": "答小隐喜得白山茶之报",
        "id": "bc24dc0a-14b8-40fb-bbdd-81551d46ab60"
    },
    {
        "author": "洪适",
        "paragraphs": [
            "分根徙核望春栽，曲径幽蹊手自开。",
            "今日成林浑著子，花时不折一枝来。"
        ],
        "title": "忆东阁手植花木用雍陶过旧宅看花诗韵",
        "id": "6d24bc6a-8c28-4260-a9ea-99932d2381e2"
    },
    {
        "author": "洪适",
        "paragraphs": [
            "休论官业出金华，共乐家林鹿挽车。",
            "何日寻春携漉酒，有时留客试擂茶。",
            "望梅止渴宁非梦，却月横枝始是花。",
            "祇恐偏枯惭好句，空教步障锦如霞。"
        ],
        "title": "玉茗未有耗而小隐作诗以琼花为二绝当专美野处可也",
        "id": "38f86907-9a57-4e22-9f57-88b00d35efb3"
    },
    {
        "author": "洪适",
        "paragraphs": [
            "万株红叶咏光华，嘉实堆盘走绀车。",
            "方蒂宁同牛奶柿，朱唇应笑鸠盘茶。",
            "园官急送须足茧，童子争观多眼花。",
            "罗列林珍生饮兴，讵思辟谷更餐霞。"
        ],
        "title": "和景严送方蒂柿",
        "id": "146eb53c-2071-4e93-8b59-974e34b11f97"
    },
    {
        "author": "洪适",
        "paragraphs": [
            "了无梦寐到京华，来往园林整钓车。",
            "缓步竞移霜后橘，清谈旋碾雨前茶。",
            "虚名长媿称三凤，旧事休怀判五花。",
            "共把诗筒销永日，喜君襟韵秀朱霞。"
        ],
        "title": "答景卢怀旧",
        "id": "07e1e437-8867-46cb-ba8b-d164d6f5c842"
    },
    {
        "author": "洪适",
        "paragraphs": [
            "望中赤叶渍霜华，林下徐行便当车。",
            "好处见山仍见水，兴来呼酒不呼茶。",
            "旋移朱橘添卢橘，更拣红花间白花。",
            "出郭最欣尘事少，饱看孤鹜逐飞霞。"
        ],
        "title": "园中观种树",
        "id": "d0c366cd-7273-4b83-9055-7f95a01431e8"
    },
    {
        "author": "洪适",
        "paragraphs": [
            "新筑崇台款桂华，凌虚如跨白鸾车。",
            "西瓜来自余吾水，远物谁询悉里茶。",
            "不减平泉书草木，更寻南部录烟花。",
            "落成有约何时讲，舞袖还看举彩霞。"
        ],
        "title": "答景卢报月台将毕工",
        "id": "ef77d474-3226-4610-8cd8-5a57301d843f"
    },
    {
        "author": "洪适",
        "paragraphs": [
            "投黻归来发半华，苍官怪我出无车。",
            "树当樵径频争席，地接禅房好觅茶。",
            "要使行人长荫樾，不教侍女独司花。",
            "十园五鬣它年事，会见摩空薄绛霞。"
        ],
        "title": "答景严咏山居夹道种松",
        "id": "b21db189-fb31-4a37-8a5f-c8af621a87d3"
    },
    {
        "author": "洪适",
        "paragraphs": [
            "与客窥园春未华，也须日昃始回车。",
            "松间共赏猫头竹，酒半先尝雀舌茶。",
            "云覆疏棂香起篆，风侵密坐烛吹花。",
            "双溪叠嶂催行色，佳句重吟绮散霞。"
        ],
        "title": "和景卢饯朱叔召往宣城",
        "id": "87615c05-dd04-4bfe-a7dc-2ff2752f7a4e"
    },
    {
        "author": "洪适",
        "paragraphs": [
            "落落乔松说九华，远移霜骨想专车。",
            "沦脂此地能和药，结实殊方却入茶。",
            "村女拾钗分翠叶，野人敲粉聚黄花。",
            "翛然一径穷芝岭，晓见飞云夕见霞。"
        ],
        "title": "答景卢咏道上新松",
        "id": "ca43bb3a-dbb3-446c-8d70-280265519061"
    },
    {
        "author": "洪适",
        "paragraphs": [
            "工徒滞雨望朝华，好倩泥蛮指日车。",
            "末利怯寒先近火，瑞香蒙润免浇茶。",
            "莫嫌云暗青油幕，尚恐天开端木花。",
            "待得严霜变阴翳，便须酌酒赏金霞。"
        ],
        "title": "和景卢雨中叹",
        "id": "7f864086-69a0-4b71-a184-de19cd7e46a8"
    },
    {
        "author": "洪适",
        "paragraphs": [
            "共喜胡尘不乱华，戍边聊出武刚车。",
            "天公欲遣风催雪，僧舍方疑烟湿茶。",
            "巡圃观橙无坠叶，隔溪移杏恐伤花。",
            "举头忽见云间日，急草诗章庆半霞。"
        ],
        "title": "和景卢喜晴",
        "id": "d8b52d99-e7ee-456b-97aa-c24507f0f5a5"
    },
    {
        "author": "洪适",
        "paragraphs": [
            "星文陨石应皇华，鹊语参差雨洗车。",
            "忽报商人缄苇箧，初疑闽产杂官茶。",
            "栽培况乃三冬月，真赝难分千叶花。",
            "宁使双坛且虚左，空吟轻日护香霞。"
        ],
        "title": "闽商货千叶牡丹疑其非而却之并怀蓝宪所许",
        "id": "2522b1ac-7161-47a0-b70c-cce75616cbc7"
    },
    {
        "author": "洪适",
        "paragraphs": [
            "旁搜嘉卉对韶华，宝玩明珠诧照车。",
            "可使东坛无蔓草，如游北苑得名茶。",
            "安排酿具多炊黍，准拟襟期共赏花。",
            "醉语美人无可恨，不教拖帔泣归霞。"
        ],
        "title": "和景卢咏新得歙县牡丹",
        "id": "9730b822-7bee-4012-b0bb-f2bd5a706e49"
    },
    {
        "author": "洪适",
        "paragraphs": [
            "盘屈枝仍垫，葱青叶未稀。",
            "双衔疑凤带，百结类鹑衣。",
            "弱骨长连锁，轻腰孰解围。",
            "若教花自在，应作彩云飞。"
        ],
        "title": "野处送百结花",
        "id": "006a65dd-2071-4172-8d91-0bf07e9be625"
    },
    {
        "author": "洪适",
        "paragraphs": [
            "银灯未茁有金灯，翠叶森森比剑棱。",
            "待得花光无断续，却须拈出问邻僧。"
        ],
        "title": "野处送金灯花",
        "id": "cdad6661-0171-4b9b-8385-499d2364d72b"
    },
    {
        "author": "洪适",
        "paragraphs": [
            "桂枝冬更好，浪蘂到今稀。",
            "雅韵催吟笔，幽香傍舞衣。",
            "月分千里影，风突百花围。",
            "倚策山亭暮，寒鸦亦倦飞。"
        ],
        "title": "和景严咏冬开木犀",
        "id": "5795c167-8d34-4fa6-bb58-9c8254d4a2d4"
    },
    {
        "author": "洪适",
        "paragraphs": [
            "蔌蔌蟾宫桂，冬开自昔稀。",
            "犀通一点骨，蜜染六铢衣。",
            "樽渌拼深酌，炉红渐可围。",
            "赏花宜卜昼，莫待晚霞飞。"
        ],
        "title": "和景严约赏木犀",
        "id": "95a92be7-d011-427c-91d9-7c2e0edcc428"
    },
    {
        "author": "洪适",
        "paragraphs": [
            "地近篮舆便，心清俗事稀。",
            "檐花琼结佩，窗月练垂衣。",
            "松竹添三径，溪山豁四围。",
            "落成歌管集，仰首暗尘飞。"
        ],
        "title": "喜景卢有落成琼楼之约",
        "id": "a5de2840-055c-402c-9c0c-2bef4d958854"
    },
    {
        "author": "洪适",
        "paragraphs": [
            "名传马乳久，物比蚌胎稀。",
            "高出酴醾架，轻铺薜荔衣。",
            "孤根临水窟，疏蔓接篱围。",
            "急酿凉州酒，西园盖欲飞。"
        ],
        "title": "和景严咏新得蒲萄",
        "id": "15de7948-c5a5-4397-90a2-968c91e3addd"
    },
    {
        "author": "洪适",
        "paragraphs": [
            "洛花天下选，千里凑三园。",
            "望岫方缄恨，凭莺忽践言。",
            "群葩俱退舍，胜日便开尊。",
            "莫惜诗偿债，真同香返魂。"
        ],
        "title": "得洛中牡丹",
        "id": "21ca560e-4580-475a-b623-dc44faecd404"
    },
    {
        "author": "洪适",
        "paragraphs": [
            "殷勤人有信，惊喜得花饶。",
            "可惜三冬晚，来从千里遥。",
            "根荄愆润泽，牙蘗顿枯焦。",
            "傥有更生路，宁辞楚些招。"
        ],
        "title": "蓝宪所送牡丹道远失时颇多枯槁",
        "id": "81170c97-b1d0-43be-9e0b-f15ca765ca31"
    },
    {
        "author": "洪适",
        "paragraphs": [
            "迎归乌鹊竟传声，摆落埃尘襟宇清。",
            "薪桂岂容留帝阙，幙莲且得近乡城。",
            "眼边触处梅争破，陌上分行柳向荣。",
            "如约速来春可探，肩舆须去静中行。"
        ],
        "title": "答景韦赴调还家见寄",
        "id": "d3416271-eaa3-4d15-8ab2-84191a67d05c"
    },
    {
        "author": "洪适",
        "paragraphs": [
            "双舟十日涉长湖，甆斛筠篮且百株。",
            "可喜石榴初变白，更惊玉茗不施朱。",
            "临风含笑劳花使，映水分行拥木奴。",
            "装点园林娱杖屦，好来一醉倒金壶。"
        ],
        "title": "许倩遣舟送花栽",
        "id": "3c991f16-1f25-41da-8e98-2ab79afb77f2"
    },
    {
        "author": "洪适",
        "paragraphs": [
            "山中曾有采芝仙，此日灵根讵偶然。",
            "题柱漫将诗纪实，凭栏真共酒忘年。",
            "英华可是丘园瑞，造化元非雨露偏。",
            "留与山居作嘉话，未甘草木羨平泉。"
        ],
        "title": "予得圃芝山之麓去春始治畦径名曰山居中为芝榭四楹其秋双芝产于榭南今夏复见四本而盘洲亦有其二因刻诗以志之",
        "id": "4f1f3dec-08e3-4e20-8771-de15d9d012fc"
    },
    {
        "author": "洪适",
        "paragraphs": [
            "负郭藏嘉处，清溪夹岸流。",
            "风漪前后起，云态浅深浮。",
            "入户松横岫，开窗橘满洲。",
            "心闲身自在，尘事底能留。"
        ],
        "title": "双溪堂",
        "id": "3c530e25-245d-46bc-a9b2-991aac904b37"
    },
    {
        "author": "洪适",
        "paragraphs": [
            "野色山光列画图，坐看渔子入菰蒲。",
            "恰如放鹢穿三峡，何事航家问五湖。"
        ],
        "title": "檥斋二绝句  其一",
        "id": "bb88e981-0452-47b1-b95c-4866aef994be"
    },
    {
        "author": "洪适",
        "paragraphs": [
            "青翰不动柳阴多，桂棹无声鸟语和。",
            "有此孤舟寄丘壑，可怜平地起风波。"
        ],
        "title": "檥斋二绝句  其二",
        "id": "563ea687-38d0-48f6-99b9-2f58d4a01b07"
    },
    {
        "author": "洪适",
        "paragraphs": [
            "憩策新亭上，波光入坐来。",
            "鱼游能自乐，鸥狎肯相陪。",
            "风快尘襟豁，云深俗驾回。",
            "寻盟须日涉，未怕落霞催。"
        ],
        "title": "侣鸥亭",
        "id": "dd0b26f7-61ab-4fcb-88f2-6b7c0779da6a"
    },
    {
        "author": "洪适",
        "paragraphs": [
            "芝丛盈百见闻希，不数嘉禾连理枝。",
            "紫盖堆云光点添，金茎蒙露色凝脂。",
            "一时竞秀园林胜，十载深藏天地知。",
            "急办轩楹尊瑞物，泥封诏墨有来期。"
        ],
        "title": "小隐芝草",
        "id": "ef41dd64-af6e-488f-bdf3-72430738e631"
    },
    {
        "author": "洪适",
        "paragraphs": [
            "何须艳质斗鲜妆，并蒂红蕖本自双。",
            "却恐花飞成造次，急来相就倒银缸。"
        ],
        "title": "招二弟赏盘洲双头莲",
        "id": "13250489-ca58-4000-b357-1a2855a33d8d"
    },
    {
        "author": "洪适",
        "paragraphs": [
            "六月炎天千里移，不期繁蘂便盈枝。",
            "向来浑是西垣客，忆得看花草制时。"
        ],
        "title": "紫薇花以六月至自溧阳在道已五十日今有花满树因示二弟",
        "id": "aa10212b-35d9-4567-8a5e-47f2c6ee3497"
    },
    {
        "author": "洪适",
        "paragraphs": [
            "半秋翻药裹，九日负云松。",
            "黄菊从他好，清尊不我容。",
            "零丁怜败叶，旁午羨游蜂。",
            "今古登临恨，云迷五老峰。"
        ],
        "title": "九日欲为云松之集以病倦而辍",
        "id": "c73ca531-90dd-40dc-a14b-bba9c480a681"
    },
    {
        "author": "洪适",
        "paragraphs": [
            "暮节真无分，头风祇自知。",
            "朝天虽有菊，向日不如葵。",
            "久旱千株槁，深秋百草萎。",
            "吾衰亦相类，饮兴谢东篱。"
        ],
        "title": "景卢约赏朝天菊不克往",
        "id": "5d7f510e-0e1a-44e5-9f74-a4d6266b4716"
    },
    {
        "author": "洪适",
        "paragraphs": [
            "岁尽春虽浅，更长夜亦阑。",
            "枕边鸡送晓，窗外雁冲寒。",
            "学圃心常在，筹边力所难。",
            "老来惊节序，那复问椒盘。"
        ],
        "title": "除夕",
        "id": "430ad289-d354-40cd-b430-add2292a4244"
    },
    {
        "author": "洪适",
        "paragraphs": [
            "植杖看园吏，挥斤接果栽。",
            "夺胎移造化，类我借根荄。",
            "一似雀为蛤，能令桃作梅。",
            "天工待人力，信手便春来。"
        ],
        "title": "观园人接花",
        "id": "10a3c664-e4fe-4e45-a5f2-909ddfe36e6d"
    },
    {
        "author": "洪适",
        "paragraphs": [
            "旱灾已叹失秋成，春到谁教夏令行。",
            "风阵骤来收雨脚，雪花未集听雷声。",
            "阴阳改变才俄顷，冷暖乘除若晦明。",
            "待向斜川会邻曲，占晴须问蜀君平。"
        ],
        "title": "开岁三日有夜雨屡闻雷声继以大风晨起飞雪已盈积景卢作诗即事次其韵",
        "id": "8ddc5d50-34c4-4b0e-9834-f8a574f6e519"
    },
    {
        "author": "洪适",
        "paragraphs": [
            "书事斜川日月同，行年过四逼衰翁。",
            "纵情自洗和陶笔，乘兴谁开访戴蓬。",
            "梅萼仅存难聚雪，竹根未稳不禁风。",
            "莫将野趣逢人说，冰上轻鸥西复东。"
        ],
        "title": "雪后游盘洲",
        "id": "37b6c5aa-6d6f-453a-b1bd-3769b593a568"
    },
    {
        "author": "洪适",
        "paragraphs": [
            "城下经营二顷田，倒囊不惜买山钱。",
            "一犁驻目雨初歇，三径藏身地自偏。",
            "乞米帖来须领略，相牛经在与周旋。",
            "尝新指拟翻匙雪，旱魃诛夷胜去年。"
        ],
        "title": "檥斋观耕",
        "id": "c3b1f368-60a5-4e42-b417-5744b7bff95c"
    },
    {
        "author": "洪适",
        "paragraphs": [
            "斩新曲径治西园，野色春来已可观。",
            "便好作亭供客醉，望中流水有时干。"
        ],
        "title": "景卢新治西园而亭榭未立以诗趣之",
        "id": "c3539937-24ba-4fb4-8628-3b1a49edaa1f"
    },
    {
        "author": "洪适",
        "paragraphs": [
            "致君无术合归田，谁敢贪荣食万钱。",
            "且对清尊希北海，最欣别墅接西偏。",
            "转头麦垅龙工往，缓步花蹊蚁磨旋。",
            "辛苦三农营一饱，莫教牟贼坏丰年。"
        ],
        "title": "答景卢和篇",
        "id": "78bd0c27-be26-44fa-8a2d-8640fe07c4cf"
    },
    {
        "author": "洪适",
        "paragraphs": [
            "春风环柳岸，夜雨失沙痕。",
            "环竹期新笋，移花护旧根。",
            "身闲贪独乐，舌在戒多言。",
            "是处无灯火，荒凉一上元。"
        ],
        "title": "上元日圃中归",
        "id": "20ad4e07-10ce-4c3a-a2f2-eb674567ab07"
    },
    {
        "author": "洪适",
        "paragraphs": [
            "轻风吹雨称行春，丘壑装怀我辈人。",
            "照水轩窗如进艇，穿花旌节屡移轮。",
            "携壶迭讲三杯酒，挥麈曾无一点尘。",
            "明日兵厨寻故事，已教园吏拂华茵。"
        ],
        "title": "次韵梁宪盘洲之集",
        "id": "01c76fb1-1cca-4630-8c86-72ebdfc28ec5"
    },
    {
        "author": "洪适",
        "paragraphs": [
            "于越归来三见春，买山学圃狎渔人。",
            "非嫌厚禄轻捐印，所畏空餐咏伐轮。",
            "时运可惊如过隙，人生何苦不同尘。",
            "明年此会谁重讲，唯把书邮问鼎茵。"
        ],
        "title": "再和",
        "id": "6259ddfb-d6c2-4030-9672-a1bc145ba6e9"
    },
    {
        "author": "洪适",
        "paragraphs": [
            "皇华分鼎坐添春，隐雾巢松三散人。",
            "半月阴云浓似墨，今朝晴日大于轮。",
            "不辞多酌娱浮蚁，何用清歌落暗尘。",
            "归去池塘入新梦，句中芳草醉中茵。"
        ],
        "title": "江守置酒盘洲张贰卿两宪及景卢同集时江新兼泉司",
        "id": "51c98487-565f-48ce-a7f1-b31f4d4bf254"
    },
    {
        "author": "洪适",
        "paragraphs": [
            "到处争持曲米春，阗阗花底凑游人。",
            "同盟非是新倾盖，巧匠谁云老斲轮。",
            "倚竹岂无人拾翠，凌波谁想袜生尘。",
            "后期直待荷花发，欲唤轻裾上舞茵。"
        ],
        "title": "再赋",
        "id": "831160b7-78f1-4cdb-adb5-68b302c57fd3"
    },
    {
        "author": "洪适",
        "paragraphs": [
            "小车追逐赏光春，花坞行盘走隶人。",
            "水面落英如濯锦，云心初月未安轮。",
            "今宵同举盈觞酒，后夜还凝满席尘。",
            "倒载归时童稚舞，莫教驺哄滓冯茵。"
        ],
        "title": "醉中三用韵",
        "id": "540b97e3-2402-41b4-8a57-915bde3f5b59"
    },
    {
        "author": "洪适",
        "paragraphs": [
            "生怕花飞减却春，半旬苦雨恼幽人。",
            "山房挂壁有双屐，村径冲泥无只轮。",
            "但见渌波侵碧草，不须皂荚去黄尘。",
            "拥炉更甚三冬月，转觉寒威逼坐茵。"
        ],
        "title": "雨中排闷",
        "id": "637287d6-ce2e-4d61-ab0c-6f6983d73469"
    },
    {
        "author": "洪适",
        "paragraphs": [
            "春风步屧共优游，小筑园庐匪拙谋。",
            "罗列清尊资啸傲，安排好语待赓酬。",
            "茸茸香草装三径，恰恰鸣禽想十洲。",
            "玉节寻盟端不再，便回天上近凝旒。"
        ],
        "title": "次韵梁宪再集盘洲",
        "id": "8a54605a-51d0-4187-bfae-3039f1e63d69"
    },
    {
        "author": "洪适",
        "paragraphs": [
            "南北芝泉一涧开，穿花度柳势萦回。",
            "不须元巳方修禊，才遇良辰便泛杯。",
            "行止岂由人智巧，沉浮长与客惊猜。",
            "急流一去谁难进，却有先游殿后来。"
        ],
        "title": "浮杯",
        "id": "39772743-c955-47cb-90ac-af3ceddab3af"
    },
    {
        "author": "洪适",
        "paragraphs": [
            "文压秋闱擥桂华，一鸣天陛稳乘槎。",
            "归来须踏盘洲路，要看荷衣醉藕花。"
        ],
        "title": "送吴远泽赴南宫",
        "id": "6e7265f1-1b37-4a75-abf8-1f9d97eb510e"
    },
    {
        "author": "洪适",
        "paragraphs": [
            "忽忽光阴转，骎骎华发添。",
            "迹陈三可叹，心赏四难兼。"
        ],
        "title": "九曲有感",
        "id": "ad9fb83a-127d-4231-9fa8-97926ed6db41"
    },
    {
        "author": "洪适",
        "paragraphs": [
            "欲教垂柳匝池台，寻觅长柯处处栽。",
            "待得成阴身益老，攀条能有几番来。"
        ],
        "title": "岁三日插柳",
        "id": "56fd769e-8c96-48c6-9daf-62676295678d"
    },
    {
        "author": "洪适",
        "paragraphs": [
            "鬋得栟榈制数椽，绣衣拈出少陵篇。",
            "倚楹见水幽情畅，驻屐迷花诗兴牵。",
            "便觉茅轩俱退舍，若谈竹室不同年。",
            "满山所欠青青药，且趁流觞集醉仙。"
        ],
        "title": "次韵梁子正咏棕亭",
        "id": "bad459a6-7391-48f9-bb49-710cd25ef14f"
    },
    {
        "author": "洪适",
        "paragraphs": [
            "天教国色傲春华，不肯争先伍杂花。",
            "西洛尘埃长太息，名园今属犬羊家。"
        ],
        "title": "梁子正有诗谢牡丹及聚仙花次其韵  其一",
        "id": "e5641ba6-f5b0-49fc-a54c-cb7e00483712"
    },
    {
        "author": "洪适",
        "paragraphs": [
            "痴坐林间类守株，一年春事已无余。",
            "直须九曲添清涨，洒扫棕亭进一盂。"
        ],
        "title": "梁子正有诗谢牡丹及聚仙花次其韵  其二",
        "id": "608d9623-04cc-4e39-b24b-8cabe7d56910"
    },
    {
        "author": "洪适",
        "paragraphs": [
            "玉蘂茸茸映四筵，团栾如集饮中仙。",
            "下方簇蝶非俦匹，上比琼花难并缘。"
        ],
        "title": "梁子正有诗谢牡丹及聚仙花次其韵  其三",
        "id": "6aa265eb-84e0-4f27-9fa9-bc86a0c41eab"
    },
    {
        "author": "洪适",
        "paragraphs": [
            "新穿九曲望时霖，水到渠成病已侵。",
            "见说小舟穿柳岸，那知清涨入桃林。",
            "五旬药裹长经眼，几日荷花复赏心。",
            "梦里亦知行乐处，老来尤更惜光阴。"
        ],
        "title": "病中忆九曲",
        "id": "236c36e4-5990-42d5-a072-e914cbaab86d"
    },
    {
        "author": "洪适",
        "paragraphs": [
            "苍苍太手熟，岁岁厄吾乡。",
            "千里均州县，三旬殊雨旸。",
            "谁云不私覆，廼尔分此疆。",
            "遂令远游子，转盼生炎凉。"
        ],
        "title": "六月乡城不雨祷赛无应得建康书一雨连半月至以望日丐晴感而有作",
        "id": "0210b0c9-b559-433c-ab76-ab53e72707f0"
    },
    {
        "author": "洪适",
        "paragraphs": [
            "病骨摧颓警露难，草埋长胫委苍翰。",
            "吾乡尚欠肱三折，况有禽医为一看。"
        ],
        "title": "江鸣玉遗苍梧二苍鹤其一病两日而死陆鲁望诗云医鹤自须监吾乡人医尚无良手况禽医乎",
        "id": "c7625776-2e57-4c96-b24c-13264ce9923c"
    },
    {
        "author": "洪适",
        "paragraphs": [
            "黄卷漫穷年，天梯欲上难。",
            "闾阎听小子，竞欲裂儒冠。"
        ],
        "title": "八月下旬观邸报二绝句  其一",
        "id": "2bdc4342-071d-4107-bc0d-a38af1add1c5"
    },
    {
        "author": "洪适",
        "paragraphs": [
            "叹息东坡老，聪明误一生。",
            "不须多识字，捷径自横行。"
        ],
        "title": "八月下旬观邸报二绝句  其二",
        "id": "206557ad-b1ee-4cea-a42d-ef3d3cd04d13"
    },
    {
        "author": "洪适",
        "paragraphs": [
            "琴堂少值烹鲜手，壮县空遭沸鼎名。",
            "止火绝薪俱下策，风移全在长官清。"
        ],
        "title": "婺源乃歙之剧邑素有汤鼎之谤顷治此郡俾邑官作止沸之亭而不果吾宗应贤下车而风俗易书来求扁因为赋诗",
        "id": "fa99ba4d-7159-48d7-9a50-d6ada10e3a9c"
    },
    {
        "author": "洪适",
        "paragraphs": [
            "自昔为门婿，于今是邑尊。",
            "秋毫无假借，情话与谁论。"
        ],
        "title": "宗人应贤婺源张氏之婿也治邑清介一无所私其列岳诒书郡幕至以邑尊称之其里谚如此戏成绝句",
        "id": "2ae7e798-b4d0-4ad9-841f-288e479fcc6e"
    },
    {
        "author": "洪适",
        "paragraphs": [
            "幻出荷衣点雪衣，更将龟紫换牙绯。",
            "人中巧宦谁知此，好向天街插翅飞。"
        ],
        "title": "朱叔召遗文官花二绝句  其一",
        "id": "d74ed2bc-0f55-4df1-90bf-474c8757fcb0"
    },
    {
        "author": "洪适",
        "paragraphs": [
            "绿心变却初时白，紫色由来昨夜朱。",
            "学得文官何足道，但堪花径骇僮奴。"
        ],
        "title": "朱叔召遗文官花二绝句  其二",
        "id": "f8dae9ec-d549-41d4-8c6c-a1f167a4d11e"
    },
    {
        "author": "洪适",
        "paragraphs": [
            "不用风人怨绿衣，身兼魏紫与潜绯。",
            "司花直为文官地，可忍春残一片飞。"
        ],
        "title": "再赋  其一",
        "id": "a746a632-f856-400a-9496-b9a7e3b348c3"
    },
    {
        "author": "洪适",
        "paragraphs": [
            "解褐方闻上玉除，宠光转眼叠金朱。",
            "大夫不博乔松贵，嘉橘千头也作奴。"
        ],
        "title": "再赋  其二",
        "id": "bd92634c-d429-40ae-af1c-26eb247dbd58"
    },
    {
        "author": "洪适",
        "paragraphs": [
            "芳洲编地志，老蚌隐澄湾。",
            "轩槛今清绝，全胜合浦还。"
        ],
        "title": "景卢蠙洲",
        "id": "774cc963-c7c2-4aee-8c95-a7c1c5e25b76"
    },
    {
        "author": "洪适",
        "paragraphs": [
            "堤长交柳荫，桥狭束荷香。",
            "掩户回逋客，凭栏狎漫郎。"
        ],
        "title": "蠙桥",
        "id": "5a96df39-a25f-4470-b89c-9bfc8f4ee752"
    },
    {
        "author": "洪适",
        "paragraphs": [
            "往日江梅发，巾车数数来。",
            "自今花索笑，不复共衔杯。"
        ],
        "title": "索笑亭思景严二绝句  其一",
        "id": "0b12658f-5b0d-4008-b98d-a9b26c19281f"
    },
    {
        "author": "洪适",
        "paragraphs": [
            "常棣春来减，人如折脚铛。",
            "倚栏思旧事，老眼泪纵横。"
        ],
        "title": "索笑亭思景严二绝句  其二",
        "id": "16dcc4f1-d92d-45ee-9ce3-68092942b2a9"
    },
    {
        "author": "洪适",
        "paragraphs": [
            "曲坞梅藏白，东皇解出奇。",
            "不嫌歌板闹，直与酒尊宜。",
            "倚竹盟三友，凌风粲一枝。",
            "清标何水部，千古说能诗。"
        ],
        "title": "次韵景卢赏梅",
        "id": "12180762-8a4d-4aa6-bffe-4d02284fbce3"
    },
    {
        "author": "洪适",
        "paragraphs": [
            "天作高山太王荒，鸑鷟一鸣周翦商。",
            "郏鄏卜年大蒐讲，诸侯歛衽尊天王。",
            "六月中兴绳祖武，平荡犬戎恢境土。",
            "石崖可凿诗可镌，千载神光薄西浒。",
            "橐驼挽入大梁都，璧水湛湛河出图。",
            "中间两鼓备章句，日惟丙申不模糊。",
            "左骖秀弓射麋豕，有鳑有□君子渔。",
            "光和石经屹相望，诅楚登峄非吾徒。",
            "辛壬癸甲雁分翅，桥门观者堵墙如。",
            "星沉东壁干戈起，首下足上天倒置。",
            "景钟糜碎九鼎飞，王迹皇风吁扫地。",
            "羣胡扛石徙幽燕，兵车乱载包无毡。",
            "敲火砺角小小尔，为础为砧多历年。",
            "宣和殿中图复古，冠以车攻次十鼓。",
            "韩诗欧跋尽兼收，云章剖判定鱼鲁。",
            "先君辛苦朔方归，文犀拱璧弃弗携。",
            "一编十袭自鐍祕，更有司马凤翔碑。",
            "我生不辰今已老，岐阳三雍身不到。",
            "匆匆使虏接淅行，在耶亡耶问无报。",
            "整齐篆籀饰牙签，简撮篇咏劳穷探。",
            "致主有心歌小雅，汗颜无术下登三。"
        ],
        "title": "石鼓诗",
        "id": "5711c113-8251-4a17-b537-2f20da11f2ea"
    },
    {
        "author": "洪适",
        "paragraphs": [
            "行年六十已中枯，雪映衰髯岁且除。",
            "一齿骤然离左辅，益怜大嚼远庖厨。"
        ],
        "title": "丙申腊二十五日落一左齿",
        "id": "e4fe11cd-0d7d-41f8-8a49-162a86142668"
    },
    {
        "author": "洪适",
        "paragraphs": [
            "远程万里起南溟，文采葳蕤掩画屏。",
            "展翼来朝金翠晃，竦身轻举鹊乌停。",
            "园中但有辟蛇法，山下相望瘗鹤铭。",
            "野鹜家鸡随处有，孽狐何事独淫刑。"
        ],
        "title": "野处孔雀为狸所毙",
        "id": "c0d4d3d7-6409-42cd-abde-0c83303deb21"
    },
    {
        "author": "洪适",
        "paragraphs": [
            "心随溪水清，目逆岫云生。",
            "不惮躧芳屐，桥南鸥乞盟。"
        ],
        "title": "过濠上",
        "id": "9183f246-136e-4623-8383-cdaca3c8cd76"
    },
    {
        "author": "洪适",
        "paragraphs": [
            "未央长乐宫，中有樗里墓。",
            "沈沈天子居，咫尺穴狐兔。",
            "乃知古圣人，如天覆下土。",
            "虽袒裼裸裎，四目曾不顾。",
            "贤哉季武子，杜殡迫西庑。",
            "堂皇步武接，松槚暗钟鼓。",
            "桃茢不屏除，刍灵许来祔。",
            "忌讳后愈多，今人不如古。",
            "曹瞒好发丘，凶德比夷虏。",
            "掩骼埋其胔，人当事斯语。",
            "我老得归田，买山因学圃。",
            "鬰鬰琅玕林，丛冢不知数。",
            "岂忍去枯骨，为我展杖屦。",
            "恣其笋侵疆，不使种瓜瓠。",
            "花木列四旁，亭榭亦回护。",
            "数年畦迳成，或徙或如故。",
            "尚有犷悍人，珥笔巧诬诉。",
            "无言事自明，有物众所睹。",
            "旧圹今弗堙，朽木且支柱。",
            "尚恐妄男子，轻传市中虎。",
            "书事示孙曾，无心觅佳句。"
        ],
        "title": "豹岩之北脩竹数亩中有丛冢数十百处皆绍兴末年所寄予得此地先定规抚某处起亭榭某处植花木七八年间成畦迳矣所寄之榇愿移者从之不强也作噩之春有姓淡人来启菆卜日携锸掘土数尺败棺俱在朽骨为土所蚀颇亦不具皆包裹而去后数日忽诉于县于州于外台追问证治踰月始定今不复塞其故穴欲使孙曾知之故作此诗",
        "id": "6678c7f7-06ed-42b6-8160-8910417adf73"
    },
    {
        "author": "洪适",
        "paragraphs": [
            "潘舆随五采，三釜古今荣。",
            "兰玉盈阶砌，追攀千佛名。"
        ],
        "title": "席上见姚泉寿母诸子求诗",
        "id": "b684322b-fcd3-4e59-b7c3-fa8e5598e56f"
    },
    {
        "author": "洪适",
        "paragraphs": [
            "花栽趁上春，重趼疲双足。",
            "何日对仙姿，分题同刻烛。"
        ],
        "title": "董伯鲁以诗送川海棠用韵答之",
        "id": "57f4223e-5a2f-427a-bfed-ba202fb09e49"
    },
    {
        "author": "洪适",
        "paragraphs": [
            "拙速谁云胜巧迟，新亭结罢得能奇。",
            "细看远水兼天净，可但中秋观月宜。",
            "出郭自欣三径乐，枕流今有几人痴。",
            "巢莲千岁同藏六，一笑泥涂曳尾龟。"
        ],
        "title": "次韵景卢题龟巢",
        "id": "6911a40e-6cc9-4647-84e0-58f3bad4f2fc"
    },
    {
        "author": "洪适",
        "paragraphs": [
            "潜鳞故故上钩迟，翠袖凭栏自一奇。",
            "半夜醉归闲有趣，一年春尽事如宜。",
            "盍簪何惮再三渎，览镜堪嗟六十痴。",
            "已办寻盟临斫鲙，不将可否问蓍龟。"
        ],
        "title": "三月十六日龟巢观月渭师携宠同赏后两日大雨复作景卢有诗同其韵",
        "id": "4c8fd3e8-33df-44d3-9252-7c3069f83788"
    },
    {
        "author": "洪适",
        "paragraphs": [
            "今年无好雨，曲水未胜杯。",
            "谁伴山翁醉，难令俗客陪。",
            "青苔迎马入，绿柳送莺来。",
            "纵步濠梁上，垂缗更乐哉。"
        ],
        "title": "四月十三日流杯次景卢韵寄渭师",
        "id": "b31032bb-f4e8-4435-992b-550e96e12b7c"
    },
    {
        "author": "洪适",
        "paragraphs": [
            "三春少雨未行觞，槐影交加更漏长。",
            "半夜水来山涧满，四簷竹密酒尊凉。",
            "新亭方作龟巢叶，画栋何妨燕语梁。",
            "满引三觥拼一醉，老来真个惜时光。"
        ],
        "title": "流杯同景裴韵",
        "id": "1ed9ca3b-32d4-4b4b-9345-02d5416edbe4"
    },
    {
        "author": "洪适",
        "paragraphs": [
            "入夏浓云日夕昏，举头烟雨暗前村。",
            "风随重客清葵扇，月为佳人射翠樽。",
            "依旧建瓴欹屋角，几番携杖失溪痕。",
            "小枰已在纱窗下，欲把明琼看倒盆。"
        ],
        "title": "流杯次日连雨渭师有诗次其韵",
        "id": "6978af8c-d4ab-4f17-93ad-6ad7cc12c34c"
    },
    {
        "author": "洪适",
        "paragraphs": [
            "投老无能千虑昏，归田浸久使令村。",
            "长因步月成三影，难得朋云共一樽。",
            "水涨溪桥孤钓隐，雨侵山径洗鞸痕。",
            "寓公在此宁黔突，会有容光照覆盆。"
        ],
        "title": "再答",
        "id": "2e2b22b8-65bb-46ba-9d00-666bb4b91bfa"
    },
    {
        "author": "洪适",
        "paragraphs": [
            "逐妇鸣鸠急定昏，不堪烟霭弄千村。",
            "掩关尽日资筇杖，改席何时对瘿樽。",
            "云暗松皮多节目，雨伤梨颊有瘢痕。",
            "溪神若也心无妬，迎出常娥照玉盆。"
        ],
        "title": "景卢开尊阻雨展日复用前韵寄之",
        "id": "cd720dfb-76de-4ad5-b6fd-6431bb4e9ee9"
    },
    {
        "author": "洪适",
        "paragraphs": [
            "饭牛戴笠牧童昏，安得斜阳过别村。",
            "户外涎蜗行半壁，床头渴鼠侧空樽。",
            "花残莺老浑如梦，水到渠成不见痕。",
            "天意未晴人未饮，家奴款曲办籸盆。"
        ],
        "title": "雨中排闷",
        "id": "9bd35dd4-93f3-4d79-a6d4-50fbef357f63"
    },
    {
        "author": "洪适",
        "paragraphs": [
            "月在云中破镜昏，几时清影散林村。",
            "杖藜难去寻渔艇，洗盏无因续蚁樽。",
            "竹叶弄风添秀色，榴花带雨露啼痕。",
            "不如暮卷珠帘醉，唤取佳人笑拊盆。"
        ],
        "title": "再赋",
        "id": "1d397060-320c-48ed-8a8f-357319f455d7"
    },
    {
        "author": "洪适",
        "paragraphs": [
            "忆昔采茶时，雨后山蹊湿。",
            "鹰爪喜盈襜，蟹眼思朝汲。",
            "归路取盘洲，下昃行踪急。",
            "珠汗透裳衣，更换登梯级。",
            "徙倚曲栏竿，鸣雁圆沙集。",
            "晚景不胜春，寒气潜相袭。",
            "诘旦傍装台，欹侧人扶立。",
            "舆疾望医来，谁煮青黏汁。",
            "举案念齐眉，幻泡何嗟及。",
            "重过故园门，不忍携筇入。",
            "引领顾前丘，空对旗枪泣。"
        ],
        "title": "庚子山居采茶有感",
        "id": "a36850d5-a425-4508-bd30-00c9f56b1513"
    },
    {
        "author": "洪适",
        "paragraphs": [
            "一春风雨厄游遨，此际开樽始解嘲。",
            "恰恰鸣禽藏柳陌，䜣䜣嫩叶迸花梢。",
            "离筵欲动愁分袂，胜日何妨剩出郊。",
            "燕寝香凝公事了，频将书札问龟巢。"
        ],
        "title": "一春置酒必苦风雨今日幸晴而景卢有行色",
        "id": "59ceed00-5c3a-45e7-95ac-7452c13bd1f1"
    },
    {
        "author": "洪适",
        "paragraphs": [
            "桃李纷纷已半春，海棠睡觉晚妆新。",
            "龟巢剩有千般景，琼报浑无一点尘。",
            "酒未举杯风逐客，诗方拈笔雨催人。",
            "从今只拣晴和日，草草杯盘勿厌频。"
        ],
        "title": "次景裴席上韵",
        "id": "42eb7fde-12f2-44c1-ba31-9aed0525aab7"
    },
    {
        "author": "洪适",
        "paragraphs": [
            "浅白轻红笑倚门，何须雪夜忆前村。",
            "韶光定入诗人句，胜事难逢俗子言。",
            "风振绣衣须命驾，云随皂盖欲窥园。",
            "人生易老愁春老，问柳寻花故事存。"
        ],
        "title": "用景卢诸公诗轴韵招监司太守",
        "id": "814dd340-2379-4d76-974d-a9c6a25cea3c"
    },
    {
        "author": "洪适",
        "paragraphs": [
            "半载悠悠只闭门，不知红绿遍千村。",
            "山川满目供衰境，桃李成蹊出怨言。",
            "可惜花飞聊洗盏，何期雨作阻行园。",
            "车公不出须重讲，检校芳菲心兴存。"
        ],
        "title": "景卢数日枕疾复用前韵",
        "id": "6dc7e6cd-fbe7-4a04-9570-42e5035d1797"
    },
    {
        "author": "洪适",
        "paragraphs": [
            "春来剥啄少登门，涩雨悭风笑我村。",
            "桥上垂纶装好梦，花边倚杖记前言。",
            "长杨美竹虽当户，语燕流莺不到园。",
            "此会明年千里隔，诗筒犹有置邮存。"
        ],
        "title": "答景裴",
        "id": "b993da17-34e8-45af-9d05-44f678315f95"
    },
    {
        "author": "洪适",
        "paragraphs": [
            "白发归休阅半生，棣华酬唱得娱情。",
            "双旌欲指闽中去，三径谁同月下行。",
            "蕙帐风清知鹤怨，苹洲波细忆鸥盟。",
            "新坛留慰人千里，把盏相思泪睫横。"
        ],
        "title": "席上遗景卢",
        "id": "c271b735-7037-4e3a-a5fc-0050c0881775"
    },
    {
        "author": "洪适",
        "paragraphs": [
            "朱轓皂盖有行期，暮景无情惜别离。",
            "枕疾半旬乖语笑，急风吹雨泪垂垂。"
        ],
        "title": "枕上示景卢  其一",
        "id": "c4fc9d3e-09f2-44c5-bbb7-cb7cc4346875"
    },
    {
        "author": "洪适",
        "paragraphs": [
            "南憩番禺北抵燕，片帆西上驻荆门。",
            "平生不作东瓯梦，荔子丹时念灌园。"
        ],
        "title": "枕上示景卢  其二",
        "id": "4dd87828-b1eb-4b48-8348-1fc686f9f0bb"
    },
    {
        "author": "洪适",
        "paragraphs": [
            "华发归来不记春，优游学圃傲江村。",
            "已欣胜日临千骑，漫折香霞佐一尊。",
            "对竹便当寻曲水，藏花那肯效慈恩。",
            "行厨若有真消息，奔走畦丁急扫门。"
        ],
        "title": "答太守谢牡丹",
        "id": "b249bdf2-8800-4cf1-818e-8a57484d7833"
    },
    {
        "author": "洪适",
        "paragraphs": [
            "菖蒲节近暑风高，常棣丛疏月影交。",
            "清夜不曾空鹤帐，浮生何幸老龟巢。",
            "酒杯独引今无侣，书卷闲开共苦抄。",
            "想得公堂凫鹜退，须怀西坞欠诛茅。"
        ],
        "title": "怀景卢",
        "id": "8e39e53f-a62f-4475-a839-ee6367bdf649"
    },
    {
        "author": "洪适",
        "paragraphs": [
            "改日开尊已十成，冬曦特地晚来晴。",
            "江梅独报春消息，应笑羣花太薄情。"
        ],
        "title": "答徐守  其一",
        "id": "9adc4902-453b-48fa-a7da-b7c283188d0e"
    },
    {
        "author": "洪适",
        "paragraphs": [
            "不教丝竹沸层台，促席飞谈怀抱开。",
            "夜半梦回聊趁韵，愧无好语答琼瑰。"
        ],
        "title": "答徐守  其二",
        "id": "881818d5-4518-4b50-a655-e6c4501d77e2"
    },
    {
        "author": "洪适",
        "paragraphs": [
            "数日雷中雨，凝寒懒举头。",
            "出游闲豹舄，危坐索狐裘。",
            "怕冷杯常执，扶衰药屡投。",
            "满园冰木稼，天遣阿谁忧。"
        ],
        "title": "排闷",
        "id": "6184fe39-bef1-4b37-80dd-0e6a47ec4761"
    },
    {
        "author": "洪适",
        "paragraphs": [
            "连绵春雪助凶年，平地盈庭大可叹。",
            "词客罢吟梅散漫，园夫惭报竹平安。",
            "乌鸢腹馁飞穿屋，牛马毛寒病倚栏。",
            "天意欲添人殍野，四时玉烛古来难。"
        ],
        "title": "雪中叹",
        "id": "6f5e69e8-279c-419d-b014-ada4a200d81b"
    },
    {
        "author": "洪适",
        "paragraphs": [
            "常棣成阴慰暮年，困人春雪好长叹。",
            "闭门终日诗频和，伏枕盈旬病未安。",
            "已遣携锄移竹径，更思杖策整花栏。",
            "饱闻冰下游鱼跃，所恨双溪一笑难。"
        ],
        "title": "答裴弟",
        "id": "b665d023-0a71-4ba3-a605-d658faf95737"
    },
    {
        "author": "洪适",
        "paragraphs": [
            "跨马春衢袅翠鞭，垂纶圯下解渔船。",
            "霞飞绮散无踪迹，依旧清霄月在川。"
        ],
        "title": "忆昔",
        "id": "794b482b-087a-40b9-8b83-b370b997b770"
    },
    {
        "author": "洪适",
        "paragraphs": [
            "闻得荼？语牡丹，蜂回蝶散恨春残。",
            "西山拄笏晨光爽，北海空尊夜漏寒。",
            "徐孺堂中同下榻，滕王阁外久凭栏。",
            "归来已失兰亭集，照眼榴花待细看。"
        ],
        "tags": [
            "滕王阁"
        ],
        "title": "寄景卢时往豫章",
        "id": "7cc81875-78a9-4c04-b47a-50c915ca575d"
    },
    {
        "author": "洪适",
        "paragraphs": [
            "济时方略满心胸，卜筑依城乐事重。",
            "岂是求田谋万顷，聊因学圃问三农。",
            "高牙暂借藩维重，燕寝未须归兴浓。",
            "且为君王开再造，它年植杖得从容。"
        ],
        "title": "辛幼安稼轩",
        "id": "adf87881-d8af-4fd4-8459-64ac503be19d"
    },
    {
        "author": "洪适",
        "paragraphs": [
            "曲曲盘洲径，苍崖路几层。",
            "翠微深处坐，闲话正留僧。"
        ],
        "title": "盘洲杂韵上 盘洲",
        "id": "6bdb6600-f4a6-4a40-b5a8-1d3841e07293"
    },
    {
        "author": "洪适",
        "paragraphs": [
            "清溪夹桃迳，玉洞万株春。",
            "为有双溪悮，渔人休问津。"
        ],
        "title": "盘洲杂韵上 双溪",
        "id": "2176e0a4-3213-4705-b132-ecdc34738a55"
    },
    {
        "author": "洪适",
        "paragraphs": [
            "小圃固日涉，柴门常自关。",
            "此心无一事，应共白云闲。"
        ],
        "title": "盘洲杂韵上 日涉门",
        "id": "6eb66427-ec90-4a1c-81a5-5541f817fbd9"
    },
    {
        "author": "洪适",
        "paragraphs": [
            "虎谿当日事，此处可留踪。",
            "相逢索一笑，何必话中峰。"
        ],
        "title": "盘洲杂韵上 索笑亭",
        "id": "f6c4886a-9f2d-4630-9a3a-b7ecdc2808fb"
    },
    {
        "author": "洪适",
        "paragraphs": [
            "香浓逾粉质，碧腻素娥粧。",
            "若使羊郎见，仙姿应并芳。"
        ],
        "title": "盘洲杂韵上 绿萼梅",
        "id": "155f7505-4288-4189-ba13-f368a311c1d5"
    },
    {
        "author": "洪适",
        "paragraphs": [
            "疏枝分异蕊，孤干列鸳鸯。",
            "应知为赠远，异样缀清装。"
        ],
        "title": "盘洲杂韵上 鸳鸯梅",
        "id": "f07267ee-88ab-459f-8e3d-c5b46f71d605"
    },
    {
        "author": "洪适",
        "paragraphs": [
            "绽玉闻欺雪，含章妬绛纱。",
            "不同桃李种，粲煞赤城霞。"
        ],
        "title": "盘洲杂韵上 红梅",
        "id": "70779076-681a-491d-b8a9-aa5604f131f0"
    },
    {
        "author": "洪适",
        "paragraphs": [
            "篱菊初残后，疏香忽傲霜。",
            "一枝冲腊绽，紫瑰列金房。"
        ],
        "title": "盘洲杂韵上 腊梅",
        "id": "f83f1937-5881-411a-b42c-05a2864cfe62"
    },
    {
        "author": "洪适",
        "paragraphs": [
            "未结金丸果，先吐黄芽花。",
            "却悮林和靖，翻疑姚氏家。"
        ],
        "title": "盘洲杂韵上 黄梅",
        "id": "e62b9924-aba8-4aad-9f5e-d89c97f2c8c4"
    },
    {
        "author": "洪适",
        "paragraphs": [
            "金茎岂受尘，三秀已通神。",
            "不竞铜池瑞，逢兰肯卜邻。"
        ],
        "title": "盘洲杂韵上 芝径",
        "id": "f5ce5ac8-5781-4f5f-bece-72dd25679faf"
    },
    {
        "author": "洪适",
        "paragraphs": [
            "种秫无多子，犹胜避俗翁。",
            "尽将供酿具，不复用青铜。"
        ],
        "title": "盘洲杂韵上 种秫仓",
        "id": "00657bff-76c4-47d4-a8e7-b0a45d9fc181"
    },
    {
        "author": "洪适",
        "paragraphs": [
            "美瑞山祇管，幽泉地脉通。",
            "漱甘冰熨齿，短绠走溪童。"
        ],
        "title": "盘洲杂韵上 芝泉",
        "id": "47f670bc-7008-4ac5-9d37-2b9d083532ac"
    },
    {
        "author": "洪适",
        "paragraphs": [
            "茸茸春草茁，碧水涌方塘。",
            "入梦无佳句，看云忆对床。"
        ],
        "title": "盘洲杂韵上 草塘",
        "id": "792b5d76-fad9-48e9-9c2f-fbfec2bdbeb4"
    },
    {
        "author": "洪适",
        "paragraphs": [
            "掩关麾俗子，裂网禁畦丁。",
            "台下鱼相贺，溪边人独醒。"
        ],
        "title": "盘洲杂韵上 鱼台",
        "id": "c3e5bee4-7f60-4819-b15a-3365bdbfbce8"
    },
    {
        "author": "洪适",
        "paragraphs": [
            "桥横桑下涧，望处极西郊。",
            "有客同飞盖，何人伴结茅。"
        ],
        "title": "盘洲杂韵上 兑桥",
        "id": "42c1f888-1284-4bee-b17f-668efd559f42"
    },
    {
        "author": "洪适",
        "paragraphs": [
            "酒进鸬鹚杓，花随翡翠盘。",
            "巖边多怪石，巖下有奔湍。"
        ],
        "title": "盘洲杂韵上 泛杯巖",
        "id": "54e707be-5941-49e9-a252-a166786c3278"
    },
    {
        "author": "洪适",
        "paragraphs": [
            "风轻杯荡漾，岸曲水逶迤。",
            "遇坎亦可喜，倒行羞接篱。"
        ],
        "title": "盘洲杂韵上 九曲",
        "id": "cb4551c7-1489-4f6b-a5fc-e45e42953bb5"
    },
    {
        "author": "洪适",
        "paragraphs": [
            "乞得栟榈叶，都将当屋茅。",
            "青青夸药申，可怕杜陵嘲。"
        ],
        "title": "盘洲杂韵上 棕亭",
        "id": "971e6cbd-0c97-45d1-bbac-35e31fe4ab4c"
    },
    {
        "author": "洪适",
        "paragraphs": [
            "有水足浮醴，宁拘秋与春。",
            "共将诗拟古，不必语惊人。"
        ],
        "title": "盘洲杂韵上 一咏亭",
        "id": "071ee075-8744-46cf-ba15-c2795a75404c"
    },
    {
        "author": "洪适",
        "paragraphs": [
            "醉袖起如舞，翩然三岛仙。",
            "约君为石友，伴我傲林泉。"
        ],
        "title": "盘洲杂韵上 小垂手",
        "id": "b5c86669-a9a5-4f57-bbb4-a1342e0b9338"
    },
    {
        "author": "洪适",
        "paragraphs": [
            "名高牛氏品，地接燕儿窠。",
            "有客图沉醉，翻嫌石是魔。"
        ],
        "title": "盘洲杂韵上 醒酒石",
        "id": "ddc59868-0706-49c8-9329-026b8af00a45"
    },
    {
        "author": "洪适",
        "paragraphs": [
            "凿地肖风轮，洗云吞月扇。",
            "败墨起缁尘，山阴劳北面。"
        ],
        "title": "盘洲杂韵上 墨沼",
        "id": "bcc2c4ae-afaf-4754-b71d-422183dfff4f"
    },
    {
        "author": "洪适",
        "paragraphs": [
            "酒半兴方浓，瓶空罍弗耻。",
            "更看一筹输，各尽三觥醉。"
        ],
        "title": "盘洲杂韵上 既醉亭",
        "id": "59212665-ed66-44af-b9a1-9b80bfdeed7a"
    },
    {
        "author": "洪适",
        "paragraphs": [
            "雨过溪添绿，横澜自在流。",
            "水精帘欲卷，何处著银钩。"
        ],
        "title": "盘洲杂韵上 溪帘",
        "id": "0d3054cd-2ceb-4307-b8f7-b7e6b4caef64"
    },
    {
        "author": "洪适",
        "paragraphs": [
            "循除泉漱石，改席酒分船。",
            "到此须知止，行前将坠渊。"
        ],
        "title": "盘洲杂韵上 可止亭",
        "id": "3ace1911-713f-443a-9141-6be880c28e6b"
    },
    {
        "author": "洪适",
        "paragraphs": [
            "路转左画方，水来斜中矩。",
            "不解写黄庭，倚筇看白羽。"
        ],
        "title": "盘洲杂韵上 鹅池",
        "id": "2113535e-5839-4e0c-a2bd-3a1c0721ae7f"
    },
    {
        "author": "洪适",
        "paragraphs": [
            "高坡势建瓴，触石惊涛沸。",
            "入耳转声清，庐峡参差是。"
        ],
        "title": "盘洲杂韵上 流瀑",
        "id": "3b5ceca9-c8e2-4bcf-9a76-5f0672bec299"
    },
    {
        "author": "洪适",
        "paragraphs": [
            "夹涧荣薝卜，倚竹颜如玉。",
            "溪鱼大上时，临流香可掬。"
        ],
        "title": "盘洲杂韵上 薝卜涧",
        "id": "fe746fb1-3253-419b-8591-46cc8fe10aca"
    },
    {
        "author": "洪适",
        "paragraphs": [
            "夕英色衰落，小摘尚盈襟。",
            "错会离骚意，元无满地金。"
        ],
        "title": "盘洲杂韵上 菊澨",
        "id": "fed0a67c-306b-45cc-9825-b70cbf2a5f32"
    },
    {
        "author": "洪适",
        "paragraphs": [
            "化工将末利，改作寿潭花。",
            "零露团佳色，鹅黄自一家。"
        ],
        "title": "盘洲杂韵上 末利菊",
        "id": "7fb228f3-b394-4fb1-be4d-52993706b897"
    },
    {
        "author": "洪适",
        "paragraphs": [
            "溪光摇四壁，瓦影落中流。",
            "洗耳百闻寂，清心千虑休。"
        ],
        "title": "盘洲杂韵上 双溪堂",
        "id": "27f2607f-830e-4581-a260-76183016a702"
    },
    {
        "author": "洪适",
        "paragraphs": [
            "随波堪泛宅，因壑遂藏舟。",
            "坐稳无维楫，任他风打头。"
        ],
        "title": "盘洲杂韵上 檥斋",
        "id": "a1e2d873-536d-4007-82b4-c47eec7e73a9"
    },
    {
        "author": "洪适",
        "paragraphs": [
            "支机何代石，风截秋云根。",
            "一叶下人境，坐令台榭尊。"
        ],
        "title": "盘洲杂韵上 云叶",
        "id": "4a9f80ac-c038-45f7-8ae6-4ac59f3ace94"
    },
    {
        "author": "洪适",
        "paragraphs": [
            "于菟啸空山，万窍寒风出。",
            "隄防飞将军，汉箭有神物。"
        ],
        "title": "盘洲杂韵上 啸风巖",
        "id": "88302066-66c8-49fe-9af6-6f99e8c8796c"
    },
    {
        "author": "洪适",
        "paragraphs": [
            "石是蜂窠变，蜂来有处藏。",
            "不须开户牖，薜荔为穿房。"
        ],
        "title": "盘洲杂韵上 蜂房",
        "id": "e6d43e9f-79cc-4328-9588-24896c990105"
    },
    {
        "author": "洪适",
        "paragraphs": [
            "有竿不见纶，无纶焉用饵。",
            "终日坐钓矶，旁人笑儿戏。"
        ],
        "title": "盘洲杂韵上 磐矶",
        "id": "d7f9789a-d648-4765-8e93-addb982a6407"
    },
    {
        "author": "洪适",
        "paragraphs": [
            "濡毫求露柱，堕履望奇书。",
            "问讯缘溪柳，新条可拂裾。"
        ],
        "title": "盘洲杂韵上 问柳桥",
        "id": "082f4a26-3cd1-45cb-9638-4728677b3a85"
    },
    {
        "author": "洪适",
        "paragraphs": [
            "春情百尺牵，午影三眠过。",
            "修眉漫成颦，细腰谁类我。"
        ],
        "title": "盘洲杂韵上 凤柳",
        "id": "12e141be-11c1-482b-8f35-ac5d216ab34c"
    },
    {
        "author": "洪适",
        "paragraphs": [
            "岸蓼花如糁，残霞照晚汀。",
            "不教资曲蘖，留得隐䴔䴖。"
        ],
        "title": "盘洲杂韵上 蓼岸",
        "id": "50a449bb-d469-4ec9-9748-9302decdb1fa"
    },
    {
        "author": "洪适",
        "paragraphs": [
            "津头晚风急，欹倒一丛芦。",
            "宿雁逢清泚，飞来作画图。"
        ],
        "title": "盘洲杂韵上 碧芦步",
        "id": "3f0b20a1-90b1-4c76-9853-b9411e0ab3bd"
    },
    {
        "author": "洪适",
        "paragraphs": [
            "春冯西浒窗，夏卧西浒榻。",
            "待月最宜秋，探梅还度腊。"
        ],
        "title": "盘洲杂韵上 西浒",
        "id": "7cde97a7-dc07-4602-b1b5-6c24d49f1e7f"
    },
    {
        "author": "洪适",
        "paragraphs": [
            "非厌人间事，不携西子游。",
            "聊将去越意，指此作扁舟。"
        ],
        "title": "盘洲杂韵上 扁舟",
        "id": "52701177-2ce0-4db3-a993-7f7fed998059"
    },
    {
        "author": "洪适",
        "paragraphs": [
            "浮家今得计，举棹疾于飞。",
            "一笑儿童舞，芳莲当妓围。"
        ],
        "title": "盘洲杂韵上 飞庐",
        "id": "1cb2c4b1-8188-45b1-b8ab-f52694352e11"
    },
    {
        "author": "洪适",
        "paragraphs": [
            "圣得三峰藕，刳为一瓣莲。",
            "著身犹不稳，何用济长川。"
        ],
        "title": "盘洲杂韵上 采莲舟",
        "id": "75ad6a50-8a0c-494f-b19d-7b8b1b81d203"
    },
    {
        "author": "洪适",
        "paragraphs": [
            "兴来飞画舸，泛泛水中凫。",
            "绿皱移歌扇，红鲜迓酒壶。"
        ],
        "title": "盘洲杂韵上 彩鹢",
        "id": "ee2eaf98-485b-43ac-bb90-780102c63c40"
    },
    {
        "author": "洪适",
        "paragraphs": [
            "冬耕春复犁，麦秀禾方插。",
            "少放牧儿休，莫教牛力乏。"
        ],
        "title": "盘洲杂韵上 饭牛亭",
        "id": "839f1a34-5f3d-4307-9060-7dbcc509810b"
    },
    {
        "author": "洪适",
        "paragraphs": [
            "代耕荒幼学，投老乐归田。",
            "卤莽人之罪，丰凶勿怨天。"
        ],
        "title": "盘洲杂韵上 西畴",
        "id": "0d1880d5-9d13-44ce-8973-3b41543df2ff"
    },
    {
        "author": "洪适",
        "paragraphs": [
            "波涛送客帆，松竹围僧舍。",
            "野趣望中来，西湖当减价。"
        ],
        "tags": [
            "西湖"
        ],
        "title": "盘洲杂韵上 土湖",
        "id": "1192d717-fd8b-4834-8802-266d201a1d3d"
    },
    {
        "author": "洪适",
        "paragraphs": [
            "一丘封竹弟，万石齿金昆。",
            "收拾甲乙品，庄严可款门。"
        ],
        "title": "盘洲杂韵上 石衖",
        "id": "143787c8-7e65-4ca5-8c10-eba8a6be5116"
    },
    {
        "author": "洪适",
        "paragraphs": [
            "前身岂汲直，枉尺天所难。",
            "贤哉耐久朋，结盟同岁寒。"
        ],
        "title": "盘洲杂韵上 有竹轩",
        "id": "2dee3e11-c9fe-4698-80a1-54bc452e5ec1"
    },
    {
        "author": "洪适",
        "paragraphs": [
            "帝子登湘岸，临风粉泪弹。",
            "梨花多少雨，点点透琅玕。"
        ],
        "title": "盘洲杂韵上 斑竹",
        "id": "fc105096-3dba-461e-ab99-42538161ce28"
    },
    {
        "author": "洪适",
        "paragraphs": [
            "拾青容色混，著紫宠光偏。",
            "幽迳留风月，行多履易穿。"
        ],
        "title": "盘洲杂韵上 紫竹",
        "id": "0d64d396-5195-4fa5-bfb4-ceb0667df23f"
    },
    {
        "author": "洪适",
        "paragraphs": [
            "体方如就矩，干直匪从绳。",
            "杖有削圜厄，提携先摸棱。"
        ],
        "title": "盘洲杂韵上 方竹",
        "id": "bd60394f-bade-4b5c-b97d-9de0e8a770ae"
    },
    {
        "author": "洪适",
        "paragraphs": [
            "怪奇存相法，妍丑出天真。",
            "此君无二貌，正是葛天民。"
        ],
        "title": "盘洲杂韵上 人面竹",
        "id": "884518f3-1787-41c9-91bd-ecde86a16f25"
    },
    {
        "author": "洪适",
        "paragraphs": [
            "穹枝回凤尾，健笋迸猫头。",
            "安得真致此，勿为羣鼠羞。"
        ],
        "title": "盘洲杂韵上 猫头竹",
        "id": "5ea73702-1589-463c-ab86-6881203ab841"
    },
    {
        "author": "洪适",
        "paragraphs": [
            "义居传九世，瑞物记三荆。",
            "何似同根竹，春风一死生。"
        ],
        "title": "盘洲杂韵上 慈竹",
        "id": "39359aed-3d6b-4c35-a04b-1d26e205a403"
    },
    {
        "author": "洪适",
        "paragraphs": [
            "蕲产名天下，含飔别样青。",
            "中郎如一见，应不数柯亭。"
        ],
        "title": "盘洲杂韵上 笛竹",
        "id": "a834cec0-80fa-4659-b720-2c6ca8d939e1"
    },
    {
        "author": "洪适",
        "paragraphs": [
            "美箭东南出，成林地不悭。",
            "禽胡如有将，寄与定天山。"
        ],
        "title": "盘洲杂韵上 箭竹",
        "id": "4f8cac57-5be6-4090-b6c2-b3828c77fff9"
    },
    {
        "author": "洪适",
        "paragraphs": [
            "餐霞吞沆瀣，一吸千顷湖。",
            "默坐更深省，心尘今有无。"
        ],
        "title": "盘洲杂韵上 洗心阁",
        "id": "a7882f01-71c7-4969-b6ad-3711274c7642"
    },
    {
        "author": "洪适",
        "paragraphs": [
            "倚楹歌橘颂，巡圃款甘林。",
            "更待商山老，于斯朋盍簪。"
        ],
        "title": "盘洲杂韵上 橘友亭",
        "id": "56579de1-0c0a-46ea-9384-730b5e35dcaa"
    },
    {
        "author": "洪适",
        "paragraphs": [
            "后皇权植物，奴婢徧江干。",
            "绣蹙一林橘，高擎黄玉团。"
        ],
        "title": "盘洲杂韵上 绣橘",
        "id": "f25bfef7-ee4d-444c-afd6-8e61c2343044"
    },
    {
        "author": "洪适",
        "paragraphs": [
            "谓橘不盈握，胜橙颛进皮。",
            "香齑难共捣，遮莫蟹螯持。"
        ],
        "title": "盘洲杂韵上 脆橙",
        "id": "6b618f61-ce69-4898-bbf7-057d1c7b063a"
    },
    {
        "author": "洪适",
        "paragraphs": [
            "朱襦千里变，金弹一分增。",
            "入口蜜相避，怀归谁不能。"
        ],
        "title": "盘洲杂韵上 金橘",
        "id": "5ed3890f-35c9-4caa-b821-5efac531de43"
    },
    {
        "author": "洪适",
        "paragraphs": [
            "罗包肌理细，霜颗辅车香。",
            "封殖贵濒水，踰淮非我乡。"
        ],
        "title": "盘洲杂韵上 罗甘",
        "id": "4640dd55-5f82-40f9-ac59-c917fc17d50f"
    },
    {
        "author": "洪适",
        "paragraphs": [
            "已废蓼莪篇，难荒常棣径。",
            "步屐不思归，共看花弄影。"
        ],
        "title": "盘洲杂韵上 常棣径",
        "id": "832b1702-5522-4614-96e9-9d02b31bdfd3"
    },
    {
        "author": "洪适",
        "paragraphs": [
            "时时风报信，处处雨催粧。",
            "大赉一年景，均输万斛香。"
        ],
        "title": "盘洲杂韵上 花信亭",
        "id": "95daae8a-4231-4365-945d-f4fa20850642"
    },
    {
        "author": "洪适",
        "paragraphs": [
            "绮席偏宜昼，香霞独占春。",
            "洛阳荆棘久，谁是惜花人。"
        ],
        "title": "盘洲杂韵上 牡丹",
        "id": "7d21585d-554c-4065-81fa-a243876b70ee"
    },
    {
        "author": "洪适",
        "paragraphs": [
            "名标溱洧赠，根自广陵分。",
            "所欠盘盂玉，黄楼尽不群。"
        ],
        "title": "盘洲杂韵上 勺药",
        "id": "632127b3-f975-44b2-b7b1-1d611d28aef5"
    },
    {
        "author": "洪适",
        "paragraphs": [
            "无癖不誉儿，有诗非责子。",
            "丹桂几枝芳，对之空颡泚。"
        ],
        "title": "盘洲杂韵上 丹桂",
        "id": "f20debbd-2c9b-4f9b-a969-5ae5fa7d916f"
    },
    {
        "author": "洪适",
        "paragraphs": [
            "紫苞杨柳叶，奇绝锦熏笼。",
            "香气阗襟袖，清尊为汝空。"
        ],
        "title": "盘洲杂韵上 瑞香",
        "id": "e2131491-245c-4bf1-a1f1-526b2273d63d"
    },
    {
        "author": "洪适",
        "paragraphs": [
            "自读文成赋，经营巧作难。",
            "涪翁真溢美，何似鹤头丹。"
        ],
        "title": "盘洲杂韵上 白山茶",
        "id": "7be49259-95dd-47a4-8bcc-69a903a51125"
    },
    {
        "author": "洪适",
        "paragraphs": [
            "耻上舞裙带，愿依九琳窗。",
            "韶颜今换骨，阿措便心降。"
        ],
        "title": "盘洲杂韵上 白榴",
        "id": "55764ba7-766c-40bd-9602-6f5e1f716d4c"
    },
    {
        "author": "洪适",
        "paragraphs": [
            "肤莹过凝脂，香浓远随步。",
            "应有看花人，入园心见妬。"
        ],
        "title": "盘洲杂韵上 末利",
        "id": "f7ebfd9a-98e8-425d-b9e5-f0fd0db56057"
    },
    {
        "author": "洪适",
        "paragraphs": [
            "繁盛闽南粤，潜藏霜雪天。",
            "素云生宝髻，賸馥借龙涎。"
        ],
        "title": "盘洲杂韵上 素馨",
        "id": "b46ab60d-81b7-4d6a-98bd-a71d86dac0cf"
    },
    {
        "author": "洪适",
        "paragraphs": [
            "自有嫣然态，风前欲笑人。",
            "涓涓朝泣露，盎盎夜生春。"
        ],
        "title": "盘洲杂韵上 含笑",
        "id": "e0ee1fd0-dd5d-4b32-9197-0492d3db73ef"
    },
    {
        "author": "洪适",
        "paragraphs": [
            "逋客敢欺桂，秋巖曾遣风。",
            "古香吹一再，如到广寒宫。"
        ],
        "title": "盘洲杂韵上 木犀",
        "id": "61d325e3-8bff-4554-b9e9-c191524fd4f9"
    },
    {
        "author": "洪适",
        "paragraphs": [
            "破白便怀青，纡朱旋著紫。",
            "鼎鼎一春忙，浮荣均梦蚁。"
        ],
        "title": "盘洲杂韵上 文官花",
        "id": "188bbf1a-67e4-4d8c-b418-aeb8ffcb5434"
    },
    {
        "author": "洪适",
        "paragraphs": [
            "圆整装花蘂，周遭列饮仙。",
            "琼英难上僭，簇蝶不同年。"
        ],
        "title": "盘洲杂韵上 聚八仙",
        "id": "23d2b30b-7103-430d-b6eb-2004a70b2ca4"
    },
    {
        "author": "洪适",
        "paragraphs": [
            "流苏团小蝶，伯仲聚仙花。",
            "衮绣名非是，瑶琨未足夸。"
        ],
        "title": "盘洲杂韵上 衮绣毬",
        "id": "d10d99c6-9348-47d6-86ac-809920bc20dd"
    },
    {
        "author": "洪适",
        "paragraphs": [
            "鲜支形相小，石罅解蟠根。",
            "香凑芝兰室，居便水月村。"
        ],
        "title": "盘洲杂韵上 水桅",
        "id": "55007dc5-98be-4351-93af-aa2d0848f1f2"
    },
    {
        "author": "洪适",
        "paragraphs": [
            "重英迷宿雨，巧笑聘春风。",
            "寿汝一巵酒，勿嫌肌太红。"
        ],
        "title": "盘洲杂韵上 重杏",
        "id": "57e408b2-c44c-4ed1-b5c9-b67ccab4fbe4"
    },
    {
        "author": "洪适",
        "paragraphs": [
            "十年三雁序，接翅紫微垣。",
            "花下哦前什，难酬明主恩。"
        ],
        "title": "盘洲杂韵上 紫薇",
        "id": "784ea9b0-e757-4355-95e4-8b8c25963ded"
    },
    {
        "author": "洪适",
        "paragraphs": [
            "未识春风面，先闻乐府名。",
            "洗粧侬出塞，进艇客登瀛。"
        ],
        "title": "盘洲杂韵上 木兰",
        "id": "3f854236-a8ce-4dfd-bca4-43206e1cee26"
    },
    {
        "author": "洪适",
        "paragraphs": [
            "青条散蛟螭，素艳欺琼玖。",
            "体薰尘外香，骨醉壶中酒。"
        ],
        "title": "盘洲杂韵上 荼蘼",
        "id": "3010817b-10f8-4f37-a2e1-995a6b2c8a01"
    },
    {
        "author": "洪适",
        "paragraphs": [
            "品轧酴醾架，名疑雾淞花。",
            "□将□假借，可但鄙金沙。"
        ],
        "title": "盘洲杂韵上 玉珑松",
        "id": "62d6ca95-0d42-454a-821f-b7cba3d78450"
    },
    {
        "author": "洪适",
        "paragraphs": [
            "平泉穷胜事，南守送名花。",
            "寓意惩多爱，劳人召怨嗟。"
        ],
        "title": "盘洲杂韵上 山茶",
        "id": "c0467193-461f-434b-8487-70eea890f6da"
    },
    {
        "author": "洪适",
        "paragraphs": [
            "彤阙收红绶，金门赐鞠衣。",
            "若无纤刺罥，一摘便须稀。"
        ],
        "title": "盘洲杂韵上 黄蔷薇",
        "id": "3b2fc3dc-9b1d-4171-965d-52200aa10f43"
    },
    {
        "author": "洪适",
        "paragraphs": [
            "岭外花无数，分移颇历年。",
            "破除猩血染，舒卷蜀城牋。"
        ],
        "title": "盘洲杂韵上 红蕉",
        "id": "bab92b96-eddb-4d39-9e17-18a4e3177e16"
    },
    {
        "author": "洪适",
        "paragraphs": [
            "人来认海棠，却讶枝条弱。",
            "嫩蘂不胜春，生怕东风恶。"
        ],
        "title": "盘洲杂韵上 海仙",
        "id": "c60cb80a-645b-4f7a-8c20-1dec000818ed"
    },
    {
        "author": "洪适",
        "paragraphs": [
            "蜀艳停针久，柔荑著意描。",
            "五文萦色线，百宝簇芳腰。"
        ],
        "title": "盘洲杂韵上 绣带",
        "id": "0b151e04-9629-455e-984a-65f3671e3b1d"
    },
    {
        "author": "洪适",
        "paragraphs": [
            "冶叶拥香苞，盈盈二月交。",
            "相思意安在，试去想花梢。"
        ],
        "title": "盘洲杂韵上 荳蔻花",
        "id": "7454e21c-25bd-452d-aeed-0f31ebc66860"
    },
    {
        "author": "洪适",
        "paragraphs": [
            "纤莛小作罂，瘦壳元无粟。",
            "色丽品少双，诗成看未足。"
        ],
        "title": "盘洲杂韵上 丽春",
        "id": "a34467f1-5bfd-4f10-9fe5-8fa2c0a393e7"
    },
    {
        "author": "洪适",
        "paragraphs": [
            "四季花长发，朝朝得细看。",
            "绛英能受暑，绿刺更禁寒。"
        ],
        "title": "盘洲杂韵上 长春",
        "id": "d378d605-aa6b-4402-a992-e0681c8b2bb8"
    },
    {
        "author": "洪适",
        "paragraphs": [
            "龙宫陈酒器，金盏白银台。",
            "欲结埙箎伴，无踰绿萼梅。"
        ],
        "title": "盘洲杂韵上 水仙",
        "id": "5107f717-7145-4e63-ba86-e0fce2eb8582"
    },
    {
        "author": "洪适",
        "paragraphs": [
            "巧翦鲛绡碎，深涂绛蜡匀。",
            "残英枝上隐，踰月逞鲜新。"
        ],
        "title": "盘洲杂韵上 翦春罗",
        "id": "450c8722-6ec5-45fd-8c44-8a95195740df"
    },
    {
        "author": "洪适",
        "paragraphs": [
            "月娥新琢玉，何夕忽遗簪。",
            "斜插风鬟湿，蟾宫底处寻。"
        ],
        "title": "盘洲杂韵上 玉簪",
        "id": "ffd8061d-5168-41e0-bf9f-6cf821f39fd3"
    },
    {
        "author": "洪适",
        "paragraphs": [
            "手撚雏莺羽，鼻参香麝脐。",
            "千忧何处散，芳径酒争携。"
        ],
        "title": "盘洲杂韵上 麝萱",
        "id": "195a7f3f-c347-41eb-a6b0-d27115ca8232"
    },
    {
        "author": "洪适",
        "paragraphs": [
            "叶如薏苡长，花比金灯白。",
            "一簇蘂宫仙，银灯臧与获。"
        ],
        "title": "盘洲杂韵上 玉灯",
        "id": "b27403ec-f97b-456c-a7c9-ef9494bc1698"
    },
    {
        "author": "洪适",
        "paragraphs": [
            "红英鬭日开，暮落锦成堆。",
            "不藉西风力，孤根委草莱。"
        ],
        "title": "盘洲杂韵上 鬭日红",
        "id": "b54b0400-1a58-4f9a-8b93-c3062a72776e"
    },
    {
        "author": "洪适",
        "paragraphs": [
            "展叶柔桑沃，装丛醉缬繁。",
            "定应西域到，略不耐轻寒。"
        ],
        "title": "盘洲杂韵上 佛桑",
        "id": "b4e67abc-3c74-45f1-968d-867f3be36970"
    },
    {
        "author": "洪适",
        "paragraphs": [
            "川陆有芙蓉，名同物不同。",
            "采江搴木句，作么误韩公。"
        ],
        "title": "盘洲杂韵上 木芙蓉",
        "id": "9277f558-d2fe-4d03-b78f-b58be8f0d52f"
    },
    {
        "author": "洪适",
        "paragraphs": [
            "芳林秋冷落，木末改黄裳。",
            "可笑名虚忝，何曾拒得霜。"
        ],
        "title": "盘洲杂韵上 黄拒霜",
        "id": "ce46ce82-3439-4fcb-8fc5-b1ba6defd4cc"
    },
    {
        "author": "洪适",
        "paragraphs": [
            "拂金铺细靥，骑鹄堕新翎。",
            "花小也倾日，芒寒犹聚星。"
        ],
        "title": "盘洲杂韵上 小黄葵",
        "id": "a7c0670f-c16f-47b5-ab9d-27d0c9716f54"
    },
    {
        "author": "洪适",
        "paragraphs": [
            "九苞滋雨露，五采烛轩楹。",
            "奉送归丹穴，朝阳幸一鸣。"
        ],
        "title": "盘洲杂韵上 金凤",
        "id": "c2ca0f15-8371-4339-a16c-e334300029e8"
    },
    {
        "author": "洪适",
        "paragraphs": [
            "未观金距鬭，已怪左轮殷。",
            "一夜风霜作，垂头急挂冠。"
        ],
        "title": "盘洲杂韵上 鸡冠",
        "id": "4d776ebf-04ab-4408-9044-c0c2cfb52d0e"
    },
    {
        "author": "洪适",
        "paragraphs": [
            "蘤红蜂好齧，路细麝来眠。",
            "若也栽幽处，踰冬色不蔫。"
        ],
        "title": "盘洲杂韵上 石竹",
        "id": "68ae0523-7b4c-4053-9a2e-34e4eb1fa9be"
    },
    {
        "author": "洪适",
        "paragraphs": [
            "鹂庚翻柳去，拾羽渍轻花。",
            "战战枝如压，无风势亦斜。"
        ],
        "title": "盘洲杂韵上 黄莺儿",
        "id": "543fc4c8-12d0-4cb9-9a21-c26af5640bbb"
    },
    {
        "author": "洪适",
        "paragraphs": [
            "细簇盘洲岸，初惊合浦还。",
            "娉婷邀十斛，惜取买青山。"
        ],
        "title": "盘洲杂韵上 真珠",
        "id": "0d9b5e86-d502-4cd5-8cf5-4f5382a82a4f"
    },
    {
        "author": "洪适",
        "paragraphs": [
            "抽蔓类牵牛，含芳伍萱草。",
            "上上不知休，高柯厌缠绕。"
        ],
        "title": "盘洲杂韵上 鼓子",
        "id": "fe22e8ef-4d2a-47fd-b226-4f2b70b37480"
    },
    {
        "author": "洪适",
        "paragraphs": [
            "鑪炽阴阳炭，金钱满地流。",
            "何人能点铁，笑觅富民侯。"
        ],
        "title": "盘洲杂韵上 金钱",
        "id": "f360caf4-d641-4ced-af07-4ad432b4b36b"
    },
    {
        "author": "洪适",
        "paragraphs": [
            "灯焰既埋光，幽蕤不露黄。",
            "阿谁驴唤狗，为我问花王。"
        ],
        "title": "杂咏下 金灯",
        "id": "9447e1f4-98bf-44a0-a993-0f45ee04d4b5"
    },
    {
        "author": "洪适",
        "paragraphs": [
            "体轻难受雨，枝软不禁风。",
            "全赖结蟠力，能超造化功。"
        ],
        "title": "杂咏下 百结",
        "id": "2d89ffc3-925e-46ee-bb12-584d7b7a39eb"
    },
    {
        "author": "洪适",
        "paragraphs": [
            "月满临春阁，云随张丽华。",
            "隔江虽度曲，破国不因花。"
        ],
        "title": "杂咏下 后庭花",
        "id": "5d784858-7a78-4147-b7d6-891b69d0d166"
    },
    {
        "author": "洪适",
        "paragraphs": [
            "天借凭依便，云霄若可凌。",
            "莫教风拔木，却羨水飘萍。"
        ],
        "title": "杂咏下 凌霄",
        "id": "5dbf699b-6976-4e29-87dd-950b7485eeb9"
    },
    {
        "author": "洪适",
        "paragraphs": [
            "山深啼杜宇，溅血染花心。",
            "阆苑未归去，不妨留鹤林。"
        ],
        "title": "杂咏下 杜鹃花",
        "id": "84670bd7-d82b-4633-91ab-2e003aa216e5"
    },
    {
        "author": "洪适",
        "paragraphs": [
            "赞皇褒簇蝶，京洛古来希。",
            "一阵雄风起，穿林粉翅飞。"
        ],
        "title": "杂咏下 玉胡蝶",
        "id": "a0370fc5-8856-4907-b4c1-e2f96ea0da57"
    },
    {
        "author": "洪适",
        "paragraphs": [
            "赤憎宾舍满，雅称落花留。",
            "纵使金钱好，如何买断秋。"
        ],
        "title": "杂咏下 苔",
        "id": "53f803ef-1ae1-438d-b022-6271698f1ffa"
    },
    {
        "author": "洪适",
        "paragraphs": [
            "尤物钟芳草，虞兮柰若何。",
            "动摇缘体弱，非是感悲歌。"
        ],
        "title": "杂咏下 虞美人草",
        "id": "8ca79228-0c31-4692-8c65-496ad9e240ae"
    },
    {
        "author": "洪适",
        "paragraphs": [
            "露重宿妆凝，地偏春睡足。",
            "卜夜到横参，却须高举烛。"
        ],
        "title": "杂咏下 睡足亭",
        "id": "06acb489-0fd4-4b88-a785-452ee325352d"
    },
    {
        "author": "洪适",
        "paragraphs": [
            "汉宫娇半额，雅淡称花仙。",
            "天与温柔态，妆成取次妍。"
        ],
        "title": "杂咏下 黄海棠",
        "id": "b22c19e8-8106-44cf-be89-b9d16c076a5b"
    },
    {
        "author": "洪适",
        "paragraphs": [
            "脉脉似崔徽，朝朝长看地。",
            "谁能解倒悬，扶起云鬟坠。"
        ],
        "title": "杂咏下 垂丝海棠",
        "id": "5d215c84-77cc-44fb-b5ff-83a7748e074a"
    },
    {
        "author": "洪适",
        "paragraphs": [
            "昂霄苍鬣五，独立几寒暑。",
            "不肯在鸡群，自然羞哙伍。"
        ],
        "title": "杂咏下 孤松",
        "id": "cbb19e16-7599-4f42-bdc1-94f6986d6af5"
    },
    {
        "author": "洪适",
        "paragraphs": [
            "食芹知献君，嗜芰不忘亲。",
            "大节全忠孝，劳心思古人。"
        ],
        "title": "杂咏下 菱湾",
        "id": "7d7b8682-53a2-4f23-a039-aee42cbfb36e"
    },
    {
        "author": "洪适",
        "paragraphs": [
            "芡槃平羃水，雁喙饱吞风。",
            "剖蚌珠惊坐，清谈拳屡空。"
        ],
        "title": "杂咏下 芡曲",
        "id": "ca730dce-f749-490f-9a0e-8ec538c19a44"
    },
    {
        "author": "洪适",
        "paragraphs": [
            "主林时献供，它壤昔移根。",
            "秋后收梨栗，倾奁得弄孙。"
        ],
        "title": "杂咏下 林珍亭",
        "id": "cbd2ec89-eafc-4c68-adea-5dbfd0e7774f"
    },
    {
        "author": "洪适",
        "paragraphs": [
            "园官来献孰，万颗滴阶红。",
            "绿李高名品，须知论未公。"
        ],
        "title": "杂咏下 樱桃",
        "id": "6597db20-dd9a-4ad3-8ea6-30fec004b4f5"
    },
    {
        "author": "洪适",
        "paragraphs": [
            "虺蔓奋长须，累累明月珠。",
            "休传酿酒法，万一误分符。"
        ],
        "title": "杂咏下 蒲萄",
        "id": "82160404-d617-4062-8b8d-80e0f7a562eb"
    },
    {
        "author": "洪适",
        "paragraphs": [
            "魁然饤坐珍，落刃雪分身。",
            "酒渴思吞海，加笾纵臾人。"
        ],
        "title": "杂咏下 雪梨",
        "id": "86b18a23-0204-4ddc-9d58-3be8d2344d03"
    },
    {
        "author": "洪适",
        "paragraphs": [
            "新鹅借颜色，甘蜜添滋味。",
            "忆得赏花时，阑干带春泪。"
        ],
        "title": "杂咏下 鹅梨",
        "id": "46ddc0d1-dcf2-4a61-b538-ebb36dd41c53"
    },
    {
        "author": "洪适",
        "paragraphs": [
            "蒙润碧千颗，迎曦红半颊。",
            "阅古憩鹅池，牵连青李帖。"
        ],
        "title": "杂咏下 林禽",
        "id": "f5ff5f24-b321-4641-a141-103f010cef61"
    },
    {
        "author": "洪适",
        "paragraphs": [
            "一任笋侵疆，何防鞭碍道。",
            "千户广侯封，三家结村保。"
        ],
        "title": "杂咏下 竹村",
        "id": "a11b3aab-251c-41da-9e75-3ba137ea7a05"
    },
    {
        "author": "洪适",
        "paragraphs": [
            "栋梁无一木，眼底尽龙孙。",
            "千亩清阴合，出门人灌园。"
        ],
        "title": "杂咏下 竹屋",
        "id": "5ba61bc8-2466-4297-a5df-b8d100f9ef82"
    },
    {
        "author": "洪适",
        "paragraphs": [
            "好手善和羹，非才当抱瓮。",
            "加点苜蓿盘，丁宁及时种。"
        ],
        "title": "杂咏下 灌园亭",
        "id": "1bb4949b-4220-4fb9-a73f-df3dfc61e9d6"
    },
    {
        "author": "洪适",
        "paragraphs": [
            "万里随肤使，分留三十年。",
            "甘棠遗爱在，一见一潸然。"
        ],
        "title": "杂咏下 西瓜",
        "id": "899f6d04-7269-4d59-9d65-eb60c2dbf217"
    },
    {
        "author": "洪适",
        "paragraphs": [
            "美体亚群花，千罂倒储粟。",
            "饮客醍醐浆，可以代醽醁。"
        ],
        "title": "杂咏下 罂粟",
        "id": "7dc272eb-7d29-4286-a334-8971d91e1fbb"
    },
    {
        "author": "洪适",
        "paragraphs": [
            "珍物再三投，英琼修永好。",
            "以兹君子德，不作众人报。"
        ],
        "title": "杂咏下 琼报亭",
        "id": "28266479-8c84-48d9-a069-bb302ac77f9e"
    },
    {
        "author": "洪适",
        "paragraphs": [
            "硕果宣城得，花肤易地无。",
            "上楼要脚健，不假瘦藤扶。"
        ],
        "title": "杂咏下 木瓜",
        "id": "56bcfc7b-a164-4b30-b98d-9c752fab7018"
    },
    {
        "author": "洪适",
        "paragraphs": [
            "结子卑枝繁，成蹊长策舍。",
            "饱杀驺侏儒，谁牵果下马。"
        ],
        "title": "杂咏下 矮桃",
        "id": "cd61de9e-7097-45f0-98f6-02eb48aafd02"
    },
    {
        "author": "洪适",
        "paragraphs": [
            "满树鸠盘茶，曾开胜锦花。",
            "夺胎春薄相，刻画搅诗家。"
        ],
        "title": "杂咏下 昆仑桃",
        "id": "d16089fa-fcb2-455f-a7b2-680901f40484"
    },
    {
        "author": "洪适",
        "paragraphs": [
            "长柯浑直上，茂叶不横生。",
            "缟夜心倾藿，朝天荷美名。"
        ],
        "title": "杂咏下 朝天李",
        "id": "aad6178e-3cf1-457a-b5b4-6270bb7066da"
    },
    {
        "author": "洪适",
        "paragraphs": [
            "苇绡欹鼠穴，翠质临螬井。",
            "自破核不鉆，通行冠可整。"
        ],
        "title": "杂咏下 破核李",
        "id": "cf05ea2f-ef73-4140-ab40-192381e86a89"
    },
    {
        "author": "洪适",
        "paragraphs": [
            "雪艳燕脂萼，京都核远来。",
            "游人初识面，不作李花猜。"
        ],
        "title": "杂咏下 嘉庆子",
        "id": "1252c22e-c974-4b0f-bce1-16fc1413cc26"
    },
    {
        "author": "洪适",
        "paragraphs": [
            "倚槛课条桑，作茧看成瓮。",
            "我亦效吴蚕，踏破愁清梦。"
        ],
        "title": "杂咏下 茧瓮亭",
        "id": "5aa182c3-8479-4a8a-bf3d-c53a28f2e6e1"
    },
    {
        "author": "洪适",
        "paragraphs": [
            "植桑非一日，斩伐良不忍。",
            "亦欲后人知，爱奇仍务本。"
        ],
        "title": "杂咏下 沃桑陌",
        "id": "bd3ec5a8-8460-4108-8d9c-8ca2d4f85e54"
    },
    {
        "author": "洪适",
        "paragraphs": [
            "分付司花女，谁何六枳关。",
            "少年轻薄子，驱去勿教还。"
        ],
        "title": "杂咏下 六枳关",
        "id": "f2bfbb4a-4b98-4199-90fa-8ff99e1843eb"
    },
    {
        "author": "洪适",
        "paragraphs": [
            "劲节旧捎云，新添老大根。",
            "何年居此里，著处长儿孙。"
        ],
        "title": "杂咏下 碧鲜里",
        "id": "2ab6e569-eb54-48a5-8686-64d2cb209f69"
    },
    {
        "author": "洪适",
        "paragraphs": [
            "柞树何人种，成林不乱行。",
            "汉家全盛日，宫殿对长杨。"
        ],
        "title": "杂咏下 柞林",
        "id": "dbe86c1e-54c5-4be0-ab3e-86b90219f6f9"
    },
    {
        "author": "洪适",
        "paragraphs": [
            "粲烂九张机，交加五杂组。",
            "蜂蝶胜于人，东来又西去。"
        ],
        "title": "杂咏下 桃李蹊",
        "id": "7e1327ab-c927-4daa-8cbd-d659ffc48a08"
    },
    {
        "author": "洪适",
        "paragraphs": [
            "老根呈冷艳，鼎立傲刚风。",
            "危坐曾台久，衰颜得酒红。"
        ],
        "title": "杂咏下 凌风台",
        "id": "4df2105e-77ac-42d3-8487-ce454ccc7168"
    },
    {
        "author": "洪适",
        "paragraphs": [
            "吭赤羽毛苍，华亭雪羞比。",
            "昂昂警露仙，翻作辽东豕。"
        ],
        "title": "杂咏下 苍鹤",
        "id": "075ddbce-e599-46d3-ab1c-9b406da513ba"
    },
    {
        "author": "洪适",
        "paragraphs": [
            "呦呦忘野性，掉尾草中眠。",
            "寄语射生户，深山空岁年。"
        ],
        "title": "杂咏下 驯鹿",
        "id": "c6b73744-7957-4972-9b9b-c73090ab6644"
    },
    {
        "author": "洪适",
        "paragraphs": [
            "掷果心频喜，攀条臂暗通。",
            "有怀清远峡，云断玉环空。"
        ],
        "title": "杂咏下 猿",
        "id": "351b1cb6-cd21-4e6f-a402-79c735e5975b"
    },
    {
        "author": "洪适",
        "paragraphs": [
            "缘流排劲草，盈野鞠长芦。",
            "烟树高低见，如开平远图。"
        ],
        "title": "杂咏下 野绿堂",
        "id": "cfc568ed-95c7-463a-af25-ba8555817624"
    },
    {
        "author": "洪适",
        "paragraphs": [
            "立壁无蹊径，纤尘不可留。",
            "若知心匪石，那复为身谋。"
        ],
        "title": "杂咏下 壁立万仞",
        "id": "58dbd2ff-95ec-446c-9c90-0fcf409ec45d"
    },
    {
        "author": "洪适",
        "paragraphs": [
            "屏开山弄巧，巖秀壑争流。",
            "漫作剡中梦，难寻雪夜舟。"
        ],
        "title": "杂咏下 千巖万壑",
        "id": "79d92a3c-60d7-4e91-bc59-b53eb7af3912"
    },
    {
        "author": "洪适",
        "paragraphs": [
            "沧浪东入海，神禹了天功。",
            "谁解闻鸡舞，来招击楫风。"
        ],
        "title": "杂咏下 横坤一练",
        "id": "5adda03b-43f4-4ea6-a2be-7873e65b54ed"
    },
    {
        "author": "洪适",
        "paragraphs": [
            "愚公移叠嶂，神助到盘洲。",
            "细问昭亭路，今非风马牛。"
        ],
        "title": "杂咏下 叠嶂",
        "id": "e9a95daf-ff29-46e3-afbf-c2205df5d01a"
    },
    {
        "author": "洪适",
        "paragraphs": [
            "星稀天陨露，山静谷生风。",
            "万古云中月，炎凉无异同。"
        ],
        "title": "杂咏下 月娥留照",
        "id": "c660b53d-676c-44b3-9c56-ff26af456333"
    },
    {
        "author": "洪适",
        "paragraphs": [
            "平昔慕文豹，管窥才一斑。",
            "谁言披宿雾，吾欲老兹山。"
        ],
        "title": "杂咏下 隐雾轩",
        "id": "1d8319d4-4815-413f-b304-1ba83e919589"
    },
    {
        "author": "洪适",
        "paragraphs": [
            "九仞基人力，千峰夺地灵。",
            "日长频拄颊，雾暗可藏形。"
        ],
        "title": "杂咏下 豹巖",
        "id": "034d24b7-9c12-4516-9e6f-ce12270df9b0"
    },
    {
        "author": "洪适",
        "paragraphs": [
            "鲁詹尊岱岳，楚望指江流。",
            "地占山川胜，小哉云梦游。"
        ],
        "tags": [
            "泰山"
        ],
        "title": "杂咏下 楚望楼",
        "id": "c5744545-7be1-4d5e-b4a8-750d97f78197"
    },
    {
        "author": "洪适",
        "paragraphs": [
            "羌庐腾爽气，非雾拥楼居。",
            "夜鹤能知我，鹪鹩甚起予。"
        ],
        "title": "杂咏下 巢云轩",
        "id": "894447c2-0b7b-469c-acd5-b97eebacf41d"
    },
    {
        "author": "洪适",
        "paragraphs": [
            "长林劳屐齿，植杖解冠衣。",
            "觅句题青竹，不知孤鹜飞。"
        ],
        "title": "杂咏下 驻屐亭",
        "id": "07578e65-e390-412f-b145-82449a242218"
    },
    {
        "author": "洪适",
        "paragraphs": [
            "尺五蠙洲境，绳枢每日开。",
            "抱关无约束，俗驾望风回。"
        ],
        "title": "杂咏下 郊扉",
        "id": "ecbe028c-c8d4-4296-b499-d183b10534d4"
    },
    {
        "author": "洪适",
        "paragraphs": [
            "大鱼缓扬波，小鱼轻触芰。",
            "鱼乐我能知，我来鱼不避。"
        ],
        "title": "杂咏下 濠上",
        "id": "da6ae79d-3498-4e9a-af5c-95399d264479"
    },
    {
        "author": "洪适",
        "paragraphs": [
            "短蓬收辑濯，栏楯占濠梁。",
            "受得两三客，更添垂钓郎。"
        ],
        "title": "杂咏下 野航",
        "id": "fce8e786-acdd-47ba-8f32-33c30edea85a"
    },
    {
        "author": "洪适",
        "paragraphs": [
            "眼看莲叶巢，藏六可论交。",
            "但得沧洲趣，何嫌蝘蜓嘲。"
        ],
        "title": "杂咏下 龟巢",
        "id": "ad800204-da08-40f9-a667-1bc305b6e922"
    },
    {
        "author": "洪适",
        "paragraphs": [
            "心嫌大吞小，不忍唤渔蓑。",
            "皱月年年减，潜渊渐渐多。"
        ],
        "title": "杂咏下 鱼",
        "id": "1033ee06-8f3b-4457-bc7f-a9bdb6a987b6"
    },
    {
        "author": "洪适",
        "paragraphs": [
            "往作清江使，身遭七十鉆。",
            "南溪今自在，鱼鼈报平安。"
        ],
        "title": "杂咏下 白龟",
        "id": "7a3435a2-5765-4396-88bc-a930dfed8c27"
    },
    {
        "author": "洪适",
        "paragraphs": [
            "青髯千岁寿，绿发九江希。",
            "巢叶相渐染，沙边曳水衣。"
        ],
        "title": "杂咏下 绿毛龟",
        "id": "702677c8-0a2d-42f3-821b-0b72bb0e9f82"
    },
    {
        "author": "洪适",
        "paragraphs": [
            "花开常比两，叶巧或盈千。",
            "独步南风里，繁英媿在前。"
        ],
        "title": "杂咏下 泽芝亭",
        "id": "a698814e-0cd3-4558-865e-132dcd47972f"
    },
    {
        "author": "洪适",
        "paragraphs": [
            "骈花先总角，一体素同心。",
            "可是鸳鸯瑞，于飞幻碧浔。"
        ],
        "title": "杂咏下 双头莲",
        "id": "a3de398d-b0d6-4711-8503-d1d0b22e3d1d"
    },
    {
        "author": "洪适",
        "paragraphs": [
            "绿房韬紫的，玉片踊重葩。",
            "公论评优劣，难私解语花。"
        ],
        "title": "杂咏下 重台白莲",
        "id": "0c69f6b7-e31a-4864-b183-04a2bf614cd3"
    },
    {
        "author": "洪适",
        "paragraphs": [
            "步有凌波袜，掌为承露盘。",
            "尚嫌花片少，千叶映朱栏。"
        ],
        "title": "杂咏下 多叶红莲",
        "id": "a7200e43-4cb9-493f-ab5e-b79ac6d44758"
    },
    {
        "author": "洪适",
        "paragraphs": [
            "花黄秋欲半，昔岁一番忙。",
            "谬应魁三象，深惭王氏堂。"
        ],
        "title": "杂咏下 槐",
        "id": "977b5300-806a-4d79-ad1e-04fcc8badfed"
    },
    {
        "author": "洪适",
        "paragraphs": [
            "日日来无数，周流足也疲。",
            "安排憩策地，准拟曲肱时。"
        ],
        "title": "杂咏下 流憩庵",
        "id": "d2b07ff6-c920-4cb7-810f-2bfcacfdb4dd"
    },
    {
        "author": "洪适",
        "paragraphs": [
            "临清莫三叹，对景非一欣。",
            "缓踏溪南路，怕惊鸥鹭群。"
        ],
        "title": "杂咏下 欣对亭",
        "id": "9115a893-bcb5-423a-9fd0-c76e5c1a3c29"
    },
    {
        "author": "洪适",
        "paragraphs": [
            "冠距山雌比，谁来断蜀机。",
            "烂斑快众采，似戏老莱衣。"
        ],
        "title": "杂咏下 锦鸡",
        "id": "587df36f-05fd-4f0d-9bd8-578de14710cc"
    },
    {
        "author": "洪适",
        "paragraphs": [
            "笼宽毛不损，境熟意能驯。",
            "自得寒江乐，何忧采捕人。"
        ],
        "title": "杂咏下 㶉鶒濑",
        "id": "43c14631-cc95-44fa-af14-fa2111126b89"
    },
    {
        "author": "洪适",
        "paragraphs": [
            "廛中饶菜把，足以给盘餐。",
            "不逐露葵去，定遭修竹弹。"
        ],
        "title": "杂咏下 拔葵亭",
        "id": "91a60299-d9ae-4dbd-a1cd-a0b43c241545"
    },
    {
        "author": "洪适",
        "paragraphs": [
            "寸地有别天，斗牖无长物。",
            "吾身容易安，此膝不可屈。"
        ],
        "title": "杂咏下 容膝斋",
        "id": "3152f210-d761-44b1-9166-1ffab636c848"
    },
    {
        "author": "洪适",
        "paragraphs": [
            "地战两蛮触，气吞九云梦。",
            "何以纳须弥，是中甚空洞。"
        ],
        "title": "杂咏下 芥纳寮",
        "id": "ef509edd-2993-4f48-a5dd-a624c63ab7a3"
    },
    {
        "author": "洪适",
        "paragraphs": [
            "世事一场梦，山栖冬复春。",
            "花边侣胡蝶，不省宰官身。"
        ],
        "title": "杂咏下 梦窟",
        "id": "e3365032-a71c-4eba-8ef9-41ffd27a9b54"
    },
    {
        "author": "洪适",
        "paragraphs": [
            "剖心青掌露，蓬首紫髯垂。",
            "花孕鱼堪馔，枝重鸟不窥。"
        ],
        "title": "杂咏下 棕",
        "id": "e7a4d3fc-3abc-4893-9db2-4eba2dd063d7"
    },
    {
        "author": "洪适",
        "paragraphs": [
            "竹叶木枝柯，葱青光可鉴。",
            "桃竹最名浮，自知萧洒欠。"
        ],
        "title": "杂咏下 木竹",
        "id": "40737207-1d65-4614-92b7-421fbad323d8"
    },
    {
        "author": "洪适",
        "paragraphs": [
            "清馥畏人知，辞山便泣岐。",
            "请将纫杂佩，不去傍蛾眉。"
        ],
        "title": "杂咏下 兰",
        "id": "8e0adab6-c997-461b-8709-97522415f229"
    },
    {
        "author": "洪适",
        "paragraphs": [
            "自笑桑榆景，犹贪草木滋。",
            "烟霞成痼疾，良药岂能医。"
        ],
        "title": "杂咏下 药畹",
        "id": "cb6156fa-6289-46d0-a27a-99c8f3262e60"
    },
    {
        "author": "洪适",
        "paragraphs": [
            "许仙初拔宅，灵草迸香茅。",
            "能使羊无血，云何命在庖。"
        ],
        "title": "杂咏下 仙茅",
        "id": "31be8442-af95-4832-8cbd-acbb9bcd045f"
    },
    {
        "author": "洪适",
        "paragraphs": [
            "叶细浑疑竹，丛轻却象花。",
            "果然能辟谷，谁不护萌芽。"
        ],
        "title": "杂咏下 黄精",
        "id": "e6914f55-20e5-4bd0-a41b-58c710a6d5b4"
    },
    {
        "author": "洪适",
        "paragraphs": [
            "菲菲芳袭予，采采叶敷碧。",
            "捐躯陆羽经，箝口陈琳檄。"
        ],
        "title": "杂咏下 蘼芜",
        "id": "8872b9b6-286d-4143-a0c6-dc693cf345f3"
    },
    {
        "author": "洪适",
        "paragraphs": [
            "为爱草中香，灵均咏药房。",
            "行山踏蛇虺，系肘有名方。"
        ],
        "title": "杂咏下 芷",
        "id": "d331778d-6b2f-428e-a47e-22b75dcad525"
    },
    {
        "author": "洪适",
        "paragraphs": [
            "塞耳可治聋，下咽多去病。",
            "九曝不辞劳，蚤衰谙药性。"
        ],
        "title": "杂咏下 地簧",
        "id": "114be56b-389e-4789-8be6-970155ea17c2"
    },
    {
        "author": "洪适",
        "paragraphs": [
            "览尽辋川图，击节茱萸沜。",
            "九日秋子来，黄花为酒伴。"
        ],
        "title": "杂咏下 茱萸",
        "id": "c95cd493-a1d4-4de8-bbe4-205cbe7008f9"
    },
    {
        "author": "洪适",
        "paragraphs": [
            "天晴玉连蜷，洞邃香吞吐。",
            "趁逐牡丹时，游人推不去。"
        ],
        "title": "杂咏下 玉虹洞",
        "id": "94391486-a5a0-44bc-bee8-89f40eba13e1"
    },
    {
        "author": "洪适",
        "paragraphs": [
            "塞翁马论谷，山房谷名竹。",
            "千驷后无闻，一竿清亦足。"
        ],
        "title": "杂咏下 绿沈谷",
        "id": "46e0445a-ca1f-48ed-9c0f-59682e78c196"
    },
    {
        "author": "洪适",
        "paragraphs": [
            "广野萤如织，凉郊书好观。",
            "借光须继晷，莫遣案头干。"
        ],
        "title": "杂咏下 聚萤斋",
        "id": "bf680480-ce9b-42c4-a37d-e1c5018c96a4"
    },
    {
        "author": "洪适",
        "paragraphs": [
            "得夜不韬藏，飞星乱草塘。",
            "都缘光影误，无路出书囊。"
        ],
        "title": "杂咏下 萤",
        "id": "028ce3b2-d697-4cb9-844a-fb76f6e0ef55"
    },
    {
        "author": "洪适",
        "paragraphs": [
            "勿夸万钱食，可畏五鼎烹。",
            "采山逃后悔，碧涧有芹羹。"
        ],
        "title": "杂咏下 美可茹亭",
        "id": "3ac7b9ac-f348-42bf-94ef-4e0e1860a1c9"
    },
    {
        "author": "洪适",
        "paragraphs": [
            "块破擎拳出，盘行转眼空。",
            "救荒非小补，粉骨不言功。"
        ],
        "title": "杂咏下 蕨",
        "id": "068af2a4-bff6-47eb-aa42-fb4fabfa18c7"
    },
    {
        "author": "洪适",
        "paragraphs": [
            "犯寒青匝野，信手各盈襜。",
            "不与草争长，听教荼比甘。"
        ],
        "title": "杂咏下 荠",
        "id": "05d3cdc5-ceb9-4cc9-bf77-31d0a1057c10"
    },
    {
        "author": "洪适",
        "paragraphs": [
            "出羖瘗五皮，获麟髠一角。",
            "煮箦太憨生，非关渠善谑。"
        ],
        "title": "杂咏下 笋",
        "id": "9cca256a-9739-4980-a636-38753ce0bedc"
    },
    {
        "author": "洪适",
        "paragraphs": [
            "水穷云四起，出岫本无心。",
            "莫负苍生望，须为旱岁霖。"
        ],
        "title": "杂咏下 云起亭",
        "id": "60dd983a-97a3-401b-8c9a-47661dc8911e"
    },
    {
        "author": "洪适",
        "paragraphs": [
            "行乐惜分阴，或风雨有疾。",
            "细数一年中，户开能几日。"
        ],
        "title": "杂咏下 西户",
        "id": "92f9e2d5-77d0-4c68-9081-0847d4245e27"
    },
    {
        "author": "洪适",
        "paragraphs": [
            "经始得山居，幽寻迹不疏。",
            "自开溪上径，花露泣前鱼。"
        ],
        "title": "山居二十咏 山居",
        "id": "bddc1d97-e495-4089-9345-e10613fc7d68"
    },
    {
        "author": "洪适",
        "paragraphs": [
            "有圃无修竹，其如借宅何。",
            "宁忘三月味，不厌此君多。"
        ],
        "title": "山居二十咏 竹坡",
        "id": "49522b40-fc94-4ee0-930e-cc95a19db8ea"
    },
    {
        "author": "洪适",
        "paragraphs": [
            "筑榭芝山麓，仍年再产芝。",
            "欲求茹芝法，已与赤松期。"
        ],
        "title": "山居二十咏 芝榭",
        "id": "ff0b322a-f728-4597-b3be-76198f2b7f76"
    },
    {
        "author": "洪适",
        "paragraphs": [
            "松钗藏曲径，林浪积枯枝。",
            "足了园炊用，何须坏扊扅。"
        ],
        "title": "山居二十咏 樵径",
        "id": "bfc1cef2-7a01-49ad-ab55-f8def5fe19a6"
    },
    {
        "author": "洪适",
        "paragraphs": [
            "半世别玉州，梦忆仙人掌。",
            "经丘获鎗旗，清思飘云上。"
        ],
        "title": "山居二十咏 茶丘",
        "id": "8f41e663-4a21-44d4-a050-0d53b7e707d1"
    },
    {
        "author": "洪适",
        "paragraphs": [
            "霜栗大如拳，皱开穰献熟。",
            "借问嘉卉山，何如白鸦谷。"
        ],
        "title": "山居二十咏 栗岭",
        "id": "89a23aa7-21ff-440f-9381-cea33297dc42"
    },
    {
        "author": "洪适",
        "paragraphs": [
            "翦茅聊复尔，步屧欲何之。",
            "风卷三重去，危簷雀护儿。"
        ],
        "title": "山居二十咏 茅轩",
        "id": "504bf76c-153e-464e-9da4-713965c8614a"
    },
    {
        "author": "洪适",
        "paragraphs": [
            "分窠能择地，识路自寻花。",
            "不候谯门鼓，群飞晚趁衙。"
        ],
        "title": "山居二十咏 蜂庐",
        "id": "2da2e372-19db-477d-9559-57aed1cd5d9d"
    },
    {
        "author": "洪适",
        "paragraphs": [
            "意到非饶舌，情亲易解颐。",
            "或时铛脚坐，不效剑头炊。"
        ],
        "title": "山居二十咏 情话斋",
        "id": "fea02628-7627-4b05-a2ac-5572bde6a709"
    },
    {
        "author": "洪适",
        "paragraphs": [
            "榴艳对枯筇，西来解后同。",
            "折花羞鬓白，未插已颜红。"
        ],
        "title": "山居二十咏 榴花城",
        "id": "140eb1db-fb87-4b3f-8ce9-923bfd72d173"
    },
    {
        "author": "洪适",
        "paragraphs": [
            "锦衾铺绿野，山麝可曾眠。",
            "蕙帐尘凝席，花残鹤惘然。"
        ],
        "title": "山居二十咏 锦被堆",
        "id": "af871166-07e1-46d1-828a-0eed2a5c6551"
    },
    {
        "author": "洪适",
        "paragraphs": [
            "花涵百日红，色到三秋重。",
            "叶大好题诗，丛卑难集凤。"
        ],
        "title": "山居二十咏 頳桐",
        "id": "45cbea47-8639-4522-9396-67085aca09da"
    },
    {
        "author": "洪适",
        "paragraphs": [
            "犀角透鱼龙，石肌蕴星斗。",
            "亦有无情花，枝头鱼贯柳。"
        ],
        "title": "山居二十咏 双鱼",
        "id": "c3c63ed2-4bfc-4dfc-bbd5-673800f265ce"
    },
    {
        "author": "洪适",
        "paragraphs": [
            "竹外霞为幄，花间锦作篱。",
            "离宫多怨女，吃吃竟亡隋。"
        ],
        "title": "山居二十咏 蔷薇",
        "id": "e92e6ae5-b7c9-4a7f-b51f-9b0ff992b127"
    },
    {
        "author": "洪适",
        "paragraphs": [
            "桃杏正酣酣，光春当仲月。",
            "吐艳既后时，嘉名安可窃。"
        ],
        "title": "山居二十咏 迎春",
        "id": "7930306c-4ee8-4813-8849-e2386fd39554"
    },
    {
        "author": "洪适",
        "paragraphs": [
            "经时久枯槁，得水即青葱。",
            "起死医无药，返魂香有功。"
        ],
        "title": "山居二十咏 长生草",
        "id": "4a06c003-6b8b-401e-b483-a26117f4b32b"
    },
    {
        "author": "洪适",
        "paragraphs": [
            "叶生新易旧，岁寒凋独后。",
            "不改四时柯，贤言非圣耦。"
        ],
        "title": "山居二十咏 云松关",
        "id": "fd696d11-e1c9-41d0-961f-c9469cfb3d64"
    },
    {
        "author": "洪适",
        "paragraphs": [
            "蘂碎叶伤多，风韵弗娱目。",
            "独抱绝尘香，无心出幽谷。"
        ],
        "title": "山居二十咏 山樊",
        "id": "4f8752e6-9cc8-49dc-9c1b-d23e4ddc7a0f"
    },
    {
        "author": "洪适",
        "paragraphs": [
            "一气浃群芳，漫山踯躅黄。",
            "有谁相领略，自解度春光。"
        ],
        "title": "山居二十咏 踯躅崦",
        "id": "50360057-7c3a-4587-9cab-4fe10f91157c"
    },
    {
        "author": "洪适",
        "paragraphs": [
            "发生宁有种，滋蔓妨人路。",
            "不得十月霜，扫除难尽去。"
        ],
        "title": "山居二十咏 草野",
        "id": "37122ac0-43ea-45d6-8cfd-731fff24de1e"
    },
    {
        "author": "洪适",
        "paragraphs": [
            "佩兰扈芷楚三闾，骋祕抽妍汉子虚。",
            "甘向黑头辞印绶，肯将白眼对图书。",
            "清规尽入先贤传，绣帐空驰长者车。",
            "千里缠悲付虞殡，西风吹泪著襟裾。"
        ],
        "title": "钱伸仲挽诗二首  其一",
        "id": "79989e2a-930a-4930-8654-10f01965e498"
    },
    {
        "author": "洪适",
        "paragraphs": [
            "秋来鸿羽得新文，不谓回封限九原。",
            "起起若为偿岁梦，嘻嘻无复对朝言。",
            "一编徒挂延陵剑，三径谁开靖节樽。",
            "尘迹盖棺浑莫问，墓头黄石拜儿孙。"
        ],
        "title": "钱伸仲挽诗二首  其二",
        "id": "ff93b886-66b8-4578-91f1-61794fafba01"
    },
    {
        "author": "洪适",
        "paragraphs": [
            "力行先孝友，潜处伴耕樵。",
            "日奉斑衣戏，风移尺布谣。",
            "白头方得禄，朱绂便登朝。",
            "车作骅骝折，松烟喝鼓箫。"
        ],
        "title": "程通判挽诗二首  其一",
        "id": "7f042d32-8e70-4fff-b535-1a6827f80f25"
    },
    {
        "author": "洪适",
        "paragraphs": [
            "日游通德里，会面盖先倾。",
            "我作南垂去，君成东蓼行。",
            "忽持刍束奠，忍听薤歌声。",
            "为看三珠树，门高莫与京。"
        ],
        "title": "程通判挽诗二首  其二",
        "id": "4164f128-50a6-470f-855c-524f2c0634ec"
    },
    {
        "author": "洪适",
        "paragraphs": [
            "文石荣三接，君王膝屡前。",
            "蒲鞭如汉日，盐䇲有苏天。",
            "未上甘泉道，俄开京兆阡。",
            "传家文史足，不在一囊钱。"
        ],
        "title": "熊直阁挽诗二首  其一",
        "id": "5454f5ad-0d9f-4d86-a4c9-f4d5f98ca201"
    },
    {
        "author": "洪适",
        "paragraphs": [
            "居巷相南北，登门久岁时。",
            "温言流肺腑，和气见须眉。",
            "日昃长沙傅，年凋绛县师。",
            "春云冒丹旐，同会袂成帷。"
        ],
        "title": "熊直阁挽诗二首  其二",
        "id": "101a47dc-4a88-4bb7-824d-05e656e794ff"
    },
    {
        "author": "洪适",
        "paragraphs": [
            "笑谈登月窟，转盼戛天池。",
            "十载董狐笔，两州龚遂祠。",
            "文章传古法，名姓畏人知。",
            "忽作龙蛇梦，今无甲子疑。"
        ],
        "title": "中大族伯挽诗二首  其一",
        "id": "ed5d14a2-50e1-4536-b00d-82182f7d8f0f"
    },
    {
        "author": "洪适",
        "paragraphs": [
            "久矣宫盘谷，幡然筑大逵。",
            "方瞻乌亦好，已问鵩何之。",
            "无复竹林会，忍闻蒿里期。",
            "行行溯西日，有泪若连丝。"
        ],
        "title": "中大族伯挽诗二首  其二",
        "id": "d77eeede-dab1-4442-828d-caf33428332c"
    },
    {
        "author": "洪适",
        "paragraphs": [
            "乡关闻德耀，子姓有佳声。",
            "五十贵不验，三千功已成。",
            "山幽双剑合，桂近一枝荣。",
            "他日先贤传，求之月旦评。"
        ],
        "title": "朱承事挽诗",
        "id": "f127fa65-e6fa-4a54-a237-04c82d155df5"
    },
    {
        "author": "洪适",
        "paragraphs": [
            "共在乡人后，相高君子前。",
            "家声郜大鼎，利器楚龙渊。",
            "不相买臣贵，竟传梅福仙。",
            "只令空渍酒，落笔更悽然。"
        ],
        "title": "臧县尉挽诗",
        "id": "a82a30a5-800c-4b93-8af8-5e6c3c513e9f"
    },
    {
        "author": "洪适",
        "paragraphs": [
            "身近长安日，官无州县劳。",
            "黄麻袭姚姒，赤舄等伊咎。",
            "量与南溟阔，名如北斗高。",
            "十年蟠绿野，轩冕一秋毫。"
        ],
        "title": "程参政挽诗三首  其一",
        "id": "3974408c-0c6b-49ed-b543-4774ecf60a2d"
    },
    {
        "author": "洪适",
        "paragraphs": [
            "圣主更琴瑟，真儒政事参。",
            "上阶占两两，东第得潭潭。",
            "忽卧漳滨疾，虚传渑水谈。",
            "骅骝好千里，底事学吴蚕。"
        ],
        "title": "程参政挽诗三首  其二",
        "id": "2fb7858e-8589-4e57-96cd-983c50095fc2"
    },
    {
        "author": "洪适",
        "paragraphs": [
            "一顾驽增价，兼收雁作行。",
            "篇章非子墨，藻鉴误雌黄。",
            "云淡番君国，年荒陆氏庄。",
            "眼看飞旐出，雨泣漫淋浪。"
        ],
        "title": "程参政挽诗三首  其三",
        "id": "d628f53a-5a1c-4ea3-aef6-b56e6ccb4a42"
    },
    {
        "author": "洪适",
        "paragraphs": [
            "籍籍台郎日，臯苏远拍肩。",
            "疏陈三尺法，制可九重天。",
            "不使金横带，俄惊酒渍绵。",
            "平亭知有报，高盖拂修椽。"
        ],
        "title": "李沅州挽诗二首  其一",
        "id": "27b5d414-0aab-4304-adae-b7c6023c406b"
    },
    {
        "author": "洪适",
        "paragraphs": [
            "朱轓今素幔，归路乃长迷。",
            "露菊荒三迳，春棠叠五溪。",
            "新丘悲寓马，陈迹记谈犀。",
            "泪迸无干袖，重云入望低。"
        ],
        "title": "李沅州挽诗二首  其二",
        "id": "96cb6282-4f92-4e98-9986-f7a2c3c5eebf"
    },
    {
        "author": "洪适",
        "paragraphs": [
            "把酒论诗日，高标迥绝尘。",
            "那知三语掾，便作百年人。",
            "山雾铬旌湿，松风挽铎频。",
            "流光须有后，何必在其身。"
        ],
        "title": "程司户挽诗",
        "id": "b135b37e-00d9-4c5e-9f65-6c0bb9467f01"
    },
    {
        "author": "洪适",
        "paragraphs": [
            "华族鸣徽久，闺风蔼德门。",
            "鸿枢看子贵，象揥君恩。",
            "纯孝缠吹棘，端忧陨得萱。",
            "板舆无复御，旧迹识家园。"
        ],
        "title": "程枢母永嘉郡夫人挽诗二首  其一",
        "id": "f23df742-0073-4222-aa65-a667ba53f7a6"
    },
    {
        "author": "洪适",
        "paragraphs": [
            "赫奕家声振，吾乡今所稀。",
            "北堂黄发寿，西府黑头归。",
            "方羨含饴乐，俄闻侍膳非。",
            "万家旁置处，空怆白云飞。"
        ],
        "title": "程枢母永嘉郡夫人挽诗二首  其二",
        "id": "fa934096-fee2-4f81-bb20-76ff0b4aa856"
    },
    {
        "author": "洪适",
        "paragraphs": [
            "闲适珍台腆旧仪，趣归方俟诏封泥。",
            "人生七十古犹少，执政二三今与齐。",
            "忽见墓门陈石马，空怀宾阁奉金犀。",
            "不须知识方流涕，处处俱成桃李蹊。"
        ],
        "title": "郭太尉挽诗",
        "id": "1530b8a9-61f8-48f2-913d-948050829d21"
    },
    {
        "author": "洪适",
        "paragraphs": [
            "周旋仪禁路，契合本孤忠。",
            "帝识尚书履，人惊御史骢。",
            "贵名青史上，谠论皂囊中。",
            "不入三台志，盐梅事竟空。"
        ],
        "title": "罗尚书挽诗三首  其一",
        "id": "0331fdcc-5420-4e28-8be8-4314877fa588"
    },
    {
        "author": "洪适",
        "paragraphs": [
            "当年持从橐，白发奉亲闱。",
            "安否君王问，尊荣简策稀。",
            "祥琴曾未御，丹旐已同飞。",
            "萧瑟千章柏，深藏五彩衣。"
        ],
        "title": "罗尚书挽诗三首  其二",
        "id": "40805b60-5101-48c1-bfe8-a2ee0ec3d75e"
    },
    {
        "author": "洪适",
        "paragraphs": [
            "连蹇鱼符忝，宗师藻鉴亡。",
            "但瞻杨子宅，莫避盖公堂。",
            "远水松区对，东风绋路长。",
            "九原精爽在，遗恨一庄荒。"
        ],
        "title": "罗尚书挽诗三首  其三",
        "id": "91fc65e1-7b51-4f53-8e03-19b8a9f409aa"
    },
    {
        "author": "洪适",
        "paragraphs": [
            "屡荐声名白，低飞鬓发苍。",
            "平生几朱绂，梦寐一黄粱。",
            "利刃盘根出，明珠后乘光。",
            "洪都囚不死，阴德未渠央。"
        ],
        "title": "向通判挽诗二首  其一",
        "id": "fd3ccdce-9288-4c88-b1ce-001c9846ac50"
    },
    {
        "author": "洪适",
        "paragraphs": [
            "里社承颜旧，情非数面亲。",
            "令名高月旦，和气蔼阳春。",
            "乍阔谈挥麈，俄惊冢卧麟。",
            "濡毫记遗事，顾我不如人。"
        ],
        "title": "向通判挽诗二首  其二",
        "id": "89bb45ef-628a-4f8f-9a13-614edb1ed300"
    },
    {
        "author": "洪适",
        "paragraphs": [
            "名父尹京日，移天冠柏台。",
            "齐眉丰俎豆，继踵蜕尘埃。",
            "德比人如玉，情钟子在梅。",
            "山高云不去，虞殡有余哀。"
        ],
        "title": "俞淑人挽诗",
        "id": "6c2c4a71-1787-411c-87ad-78ba86fc84a7"
    },
    {
        "author": "洪适",
        "paragraphs": [
            "心了金刚偈，身膺石窌封。",
            "灵津双剑合，平壤万家容。",
            "感慕风吹棘，悲凉雾喝松。",
            "乡人清泪落，可但辍邻舂。"
        ],
        "title": "何宜人挽诗",
        "id": "bd5ba82a-fabc-47f1-9b54-79047091a6d7"
    },
    {
        "author": "洪适",
        "paragraphs": [
            "儒门传礼法，妇道有初终。",
            "石窌重封贵，金章上寿同。",
            "含饴谈往日，吹棘怆来风。",
            "绋路刍灵隘，春朝里巷空。"
        ],
        "title": "魏恭人挽诗",
        "id": "9ceb1f34-d59d-4d88-bf68-62c32eef7dc2"
    },
    {
        "author": "洪适",
        "paragraphs": [
            "尊章欢二姓，八座对厖眉。",
            "井井传家法，绳绳赖母仪。",
            "川灵双剑跃，壤吉万家移。",
            "多少龙湾树，云藏不尽悲。"
        ],
        "title": "沈淑人挽诗",
        "id": "9a9ad514-7aeb-4252-b2e1-f219bad4f6fe"
    },
    {
        "author": "洪适",
        "paragraphs": [
            "石月颛门学，儒林誉翕然。",
            "虀盐家有塾，菽水坐无毡。",
            "孝永趋庭日，名成佩韘年。",
            "流芳千载下，不减汉韦贤。"
        ],
        "title": "余吏部挽诗三首  其一",
        "id": "436531d8-a7f5-49ef-89a9-efb5495d3492"
    },
    {
        "author": "洪适",
        "paragraphs": [
            "入台光六察，言事过同寮。",
            "可畏触邪豸，元非开口椒。",
            "召来仍幞被，老去但乘轺。",
            "未报蒲轮聘，巫阳已下招。"
        ],
        "title": "余吏部挽诗三首  其二",
        "id": "916321bd-ccea-4322-8aa8-3621e03169ba"
    },
    {
        "author": "洪适",
        "paragraphs": [
            "清音扁新阁，山色送溪声。",
            "尚欠题诗债，难寻把酒盟。",
            "囊空无长物，甑堕底浮名。",
            "绋路它州远，临风泪睫横。"
        ],
        "title": "余吏部挽诗三首  其三",
        "id": "a51120d8-fbb9-4b35-af74-6c1b3ab652c6"
    },
    {
        "author": "洪适",
        "paragraphs": [
            "丹霄箝荐口，白首滞微官。",
            "涉世无圭角，论交出肺肝。",
            "翔鸾说秋浦，展骥到新安。",
            "泉下赍遗恨，丝纶趣挂冠。"
        ],
        "title": "章通判挽诗二首  其一",
        "id": "5fef194a-fbee-4809-90ea-ed84eeea21c4"
    },
    {
        "author": "洪适",
        "paragraphs": [
            "富州春再见，风月款平分。",
            "翠竹曾留我，红梅独对君。",
            "遣书成挂剑，挥涕屡霑巾。",
            "千里佳城闭，哀笳不得闻。"
        ],
        "title": "章通判挽诗二首  其二",
        "id": "268d3a6d-8278-4e97-990d-c752c3320d10"
    },
    {
        "author": "洪适",
        "paragraphs": [
            "盛德波千顷，清风偃俊躔。",
            "两朝隆柱石，四海入陶甄。",
            "致主唐虞上，齐名房杜前。",
            "期颐悭上寿，底处问苍天。"
        ],
        "title": "陈左相挽诗三首  其一",
        "id": "be9984ff-cf75-486a-a9ab-7044b84248c9"
    },
    {
        "author": "洪适",
        "paragraphs": [
            "往昔旄头起，群心共震惊。",
            "指麾戎幕固，谈笑虏巢倾。",
            "绣黼重当国，毡裘即歛兵。",
            "巖巖谢安石，不数晋公卿。"
        ],
        "title": "陈左相挽诗三首  其二",
        "id": "48c88595-903d-4087-9299-e35f2f57a35b"
    },
    {
        "author": "洪适",
        "paragraphs": [
            "天意尊黄发，人扶上玉墀。",
            "传呼昼接后，邂逅日斜时。",
            "瞻仰三台坼，沦亡一鉴悲。",
            "千秋名不朽，奎画在丰碑。"
        ],
        "title": "陈左相挽诗三首  其三",
        "id": "595615d4-36a7-4f51-879c-bf77c7aa21fb"
    },
    {
        "author": "洪适",
        "paragraphs": [
            "矍铄狨鞯出，魁梧玉带轻。",
            "良家三世将，幕府万人英。",
            "长啸临天堑，妖氛散虏营。",
            "黄垆有遗恨，不见朔方平。"
        ],
        "title": "杨和王挽诗二首  其一",
        "id": "c111f4d8-4577-4105-afbc-ef28d48f6e1b"
    },
    {
        "author": "洪适",
        "paragraphs": [
            "三纪羽林卫，千秋彝鼎铭。",
            "拔材多男爵，教子宝遗经。",
            "淮上开王社，云边落将星。",
            "后来思燕颔，麟阁仰丹青。"
        ],
        "title": "杨和王挽诗二首  其二",
        "id": "8cce02b8-b919-4e6a-a2d1-b7bdca2ff9fd"
    },
    {
        "author": "洪适",
        "paragraphs": [
            "择邻传懿范，负土踵前规。",
            "回首树萱录，动心吹棘诗。",
            "幽亭三鼎变，吉壤万家随。",
            "度曲薰絃绝，临风泪满颐。"
        ],
        "title": "许倩幼失所恃得地办葬名其亭曰棘风求诗纪事",
        "id": "ec361fee-1b4f-42e1-8c85-e69dbd0ff83a"
    },
    {
        "author": "洪适",
        "paragraphs": [
            "监郡能名播，分符治行高。",
            "俄惊驹过隙，不见鹤鸣皋。",
            "三径宾朋散，重楼柱石牢。",
            "伤心丹旐举，旧事记松醪。"
        ],
        "title": "汪德邵挽诗",
        "id": "fcda1ae9-0702-4b00-85a2-cc2d86804ad1"
    },
    {
        "author": "洪适",
        "paragraphs": [
            "襟宇无畦町，乡评有誉言。",
            "宦途材智出，名阀典刑存。",
            "未试牛刀手，俄招马鬣魂。",
            "有怀尊酒日，挥泪北山昏。"
        ],
        "title": "彭叔容挽诗",
        "id": "4967084a-780e-4218-ac2d-8c4c1fb732f4"
    },
    {
        "author": "洪适",
        "paragraphs": [
            "肥家尊淑范，阅世悟浮沤。",
            "风棘慈颜隔，堂萱子舍忧。",
            "六珈齐上寿，一剑跃中流。",
            "绋路倾邻曲，凄其松露秋。"
        ],
        "title": "章令人挽诗",
        "id": "a7558b0e-90ab-4b77-a135-f63e80710406"
    },
    {
        "author": "洪适",
        "paragraphs": [
            "材高易盘错，语妙出波澜。",
            "和气如春暖，交情耐岁寒。",
            "牧民千里治，奉使五刑宽。",
            "杖屦怀陈迹，琴亡曲罢弹。"
        ],
        "title": "梁竑夫挽诗二首  其一",
        "id": "ce219bd2-1497-4088-b0c7-ba486379a153"
    },
    {
        "author": "洪适",
        "paragraphs": [
            "向来持国秉，贡禹合弹冠。",
            "予节缘心计，飞章或面谩。",
            "开陈疑已释，腾跃事非难。",
            "覆餗长缄恨，何知便盖棺。"
        ],
        "title": "梁竑夫挽诗二首  其二",
        "id": "a6b56131-6575-48dd-845d-798ed24684a6"
    },
    {
        "author": "洪适",
        "paragraphs": [
            "星文推独步，风采偃先声。",
            "沉虑千人废，高谈一坐倾。",
            "苏枯崇治效，去草折奸萌。",
            "春雾新阡暗，裁诗泪睫横。"
        ],
        "title": "魏彦诚挽诗三首  其一",
        "id": "5df943cb-33da-4458-8429-8bbf58fd1b12"
    },
    {
        "author": "洪适",
        "paragraphs": [
            "偃月欺天日，淫刑及反唇。",
            "程论传学者，粤岭作流人。",
            "贻后端无憾，瞻前讵有邻。",
            "太刚终龃龉，袖手老江滨。"
        ],
        "title": "魏彦诚挽诗三首  其二",
        "id": "59a8ac48-0c11-4d9c-acbb-2f64166ee064"
    },
    {
        "author": "洪适",
        "paragraphs": [
            "昔年同揽辔，累日到门阑。",
            "题竹飞松管，观鱼走玉槃。",
            "著鞭颜有媿，推毂力何难。",
            "翻坐葭莩累，尘凝贡氏冠。"
        ],
        "title": "魏彦诚挽诗三首  其三",
        "id": "b2f376d5-493f-4617-a894-27bba757ccb2"
    },
    {
        "author": "洪适",
        "paragraphs": [
            "两朝尊辅拂，一德赞规恢。",
            "简劾人所畏，囊封天可回。",
            "指挥兵事密，谈笑塞氛开。",
            "尺五魁三象，俄惊山岳颓。"
        ],
        "title": "汪枢使挽诗二首  其一",
        "id": "906f72ce-c48f-4757-8a52-42a5527a5e42"
    },
    {
        "author": "洪适",
        "paragraphs": [
            "天陛黄麻出，同时拜宠荣。",
            "荐贤窥汲引，谋国冀升平。",
            "睽阔仍寒暑，吁嗟隔死生。",
            "门人有碑诔，不数汉公卿。"
        ],
        "title": "汪枢使挽诗二首  其二",
        "id": "05414ac9-2bfe-40d4-91b4-c93e3db4f2ff"
    },
    {
        "author": "洪适",
        "paragraphs": [
            "斗枢光梓里，壶德讲鱼轩。",
            "教子诗书足，齐家礼法尊。",
            "相随双剑逝，来吊一刍存。",
            "松雾铭旌暗，悲歌塞墓门。"
        ],
        "title": "荣国李夫人挽诗",
        "id": "9b47e31a-3d88-4ae8-bd21-90677fabd453"
    },
    {
        "author": "洪适",
        "paragraphs": [
            "敬兰光相阀，采藻助儒宗。",
            "偕老金犀贵，增封石窌重。",
            "川深双剑合，壤吉万家容。",
            "遥想铭旌举，悲风喝雾松。"
        ],
        "title": "许硕人挽诗",
        "id": "dc5e9cad-b8a1-4f68-a202-b13dc7d8ede3"
    },
    {
        "author": "洪适",
        "paragraphs": [
            "策足王城日，声名显妙年。",
            "剸裁无肯綮，施置不拘牵。",
            "惊坐瞻挥麈，丰财赖算鞭。",
            "中兴良吏盛，佳传压甘泉。"
        ],
        "title": "向侍郎挽诗二首  其一",
        "id": "4e971b51-b90b-4b8c-99f9-72cbe847f72d"
    },
    {
        "author": "洪适",
        "paragraphs": [
            "沃辔环天下，澄清今范滂。",
            "带牛奸破穴，问马智盈囊。",
            "踰七春秋足，尊三爵德光。",
            "乡闾失耆旧，绋路送车忙。"
        ],
        "title": "向侍郎挽诗二首  其二",
        "id": "46b17792-037e-41e3-bfad-e76d0400c38b"
    },
    {
        "author": "洪适",
        "paragraphs": [
            "决科荣彩服，诺仕振芳埃。",
            "金玉胸怀好，珠玑言语堆。",
            "一麾临白首，八载厄黄能。",
            "情话今陈迹，悲悰衮衮来。"
        ],
        "title": "余文特挽诗",
        "id": "62fd857b-093a-4d3b-8f2a-043365a0f794"
    },
    {
        "author": "洪适",
        "paragraphs": [
            "松关辞旧隐，平步汉甘泉。",
            "破虏资长策，丰财简细旃。",
            "救荒阴德大，尚齿达尊全。",
            "觞豆怀陈迹，风悲马鬣阡。"
        ],
        "title": "张待制挽诗",
        "id": "32c1ea04-a162-4e94-bc61-f77facba47a0"
    },
    {
        "author": "洪适",
        "paragraphs": [
            "吉德传乡党，家声企大儒。",
            "九霄欣得路，五马议分符。",
            "叹息人琴逝，凄凉邻曲孤。",
            "霜风丹旐举，松雾暗黄垆。"
        ],
        "title": "彭仲光挽诗",
        "id": "58fde036-b58f-478d-a546-620a604d1abe"
    },
    {
        "author": "洪适",
        "paragraphs": [
            "少小犹朋友，陈编昼夜开。",
            "同时题雁塔，旬月聚麟台。",
            "词掖君先达，台阶我后来。",
            "伤心今古隔，楚挽不胜哀。"
        ],
        "title": "枢弟挽诗三首  其一",
        "id": "f663150b-3495-425c-8b82-0ece759cb425"
    },
    {
        "author": "洪适",
        "paragraphs": [
            "投老开三迳，联翩北郭门。",
            "嘲花诗插架，对竹酒盈尊。",
            "叹息千秋宅，荒凉十亩园。",
            "谈丛铛折脚，云暗脊令原。"
        ],
        "title": "枢弟挽诗三首  其二",
        "id": "d544940f-8b6b-41f6-8e72-f43db53e96f8"
    },
    {
        "author": "洪适",
        "paragraphs": [
            "静镇多遗爱，存桥有远谋。",
            "禁林传大册，宥地简前旒。",
            "疾也劳心得，生乎撒手休。",
            "三年棠棣径，倚杖泪争流。"
        ],
        "title": "枢弟挽诗三首  其三",
        "id": "1d4b2471-80c8-46fe-a675-ef245858a3f2"
    },
    {
        "author": "洪适",
        "paragraphs": [
            "顷陟词坛日，初瞻雁塔名。",
            "坐毡甘独冷，揭节守真清。",
            "蠭虿能阴中，骅骝使却行。",
            "佳城千里外，无处送铭旌。"
        ],
        "title": "陈公秀吏部挽诗",
        "id": "25fa6afc-8879-47cb-8e35-1e26749081b8"
    },
    {
        "author": "洪适",
        "paragraphs": [
            "今代风云会，何人善论兵。",
            "丹墀凝睿想，黄石踵家声。",
            "瑞国仪千仞，筹边妙两楹。",
            "重泉有遗恨，不见复神京。"
        ],
        "title": "张龙学挽诗二首  其一",
        "id": "22914eaf-5d8d-41d7-8266-6de5f5e7a0fb"
    },
    {
        "author": "洪适",
        "paragraphs": [
            "中台双挈橐，重镇四分符。",
            "井地观佳政，林蛮铄异图。",
            "犁添长乐犊，鞭截豫章蒲。",
            "处处甘棠泪，黄童白叟俱。"
        ],
        "title": "张龙学挽诗二首  其二",
        "id": "0905366c-6331-4d02-bfa1-bf6ef2c49473"
    },
    {
        "author": "洪适",
        "paragraphs": [
            "九师迷易说，皇极倡先天。",
            "学苦韦编绝，名高雁塔悬。",
            "朱轓多惠露，紫橐表甘泉。",
            "叹息佳城闭，乔松锁暮烟。"
        ],
        "title": "周尚书挽诗二首  其一",
        "id": "55196796-5314-4cd9-a0f7-80089f2059a4"
    },
    {
        "author": "洪适",
        "paragraphs": [
            "忆昨登瀛日，官曹幸接联。",
            "再来闻国论，及见上经筵。",
            "渊识闚灵宪，嘉谟凑细旃。",
            "生刍千里奠，觅句一潸然。"
        ],
        "title": "周尚书挽诗二首  其二",
        "id": "a784a2be-0f52-4510-ad91-85299d8e20c9"
    },
    {
        "author": "洪适",
        "paragraphs": [
            "发轫词坛日，曾同萧寺盟。",
            "望洋吞渤澥，历块指幽并。",
            "不竞二三策，难淹九万程。",
            "君王颛赐第，千佛漫联名。"
        ],
        "title": "姚参政挽诗二首  其一",
        "id": "a337a8ef-a3f0-4002-a224-ab3b054e4092"
    },
    {
        "author": "洪适",
        "paragraphs": [
            "晋昼光三接，霜台肃纪纲。",
            "栽培指佞草，重叠上书囊。",
            "笔橐留施设，钧枢忆赞襄。",
            "伤心左溪路，松桧已成行。"
        ],
        "title": "姚参政挽诗二首  其二",
        "id": "7ed1bbde-6c49-4616-be42-08b266e35a5a"
    },
    {
        "author": "洪适",
        "paragraphs": [
            "德比圭璋润，言如布帛温。",
            "休心驰官路，寓意傲家园。",
            "侯国思遗爱，吾乡欠达尊。",
            "佳城邻别墅，松雾望中昏。"
        ],
        "title": "周知郡挽诗",
        "id": "4c79978b-1998-4176-a242-7e03bf224e8c"
    },
    {
        "author": "洪适",
        "paragraphs": [
            "冠带桥门拥，曾披星斗文。",
            "属鞬寻耿贾，投笔远渊云。",
            "献纳频三接，平反自一欣。",
            "凄凉真率会，鸥鹭也离群。"
        ],
        "title": "叶提刑挽诗",
        "id": "8e2e94f9-51f1-4e43-a42f-c7edced81d38"
    },
    {
        "author": "洪适",
        "paragraphs": [
            "买邻乔木近，不隔一牛鸣。",
            "甲第夸新作，高楼待落成。",
            "未教长纵壑，亦合且专城。",
            "矫首天难问，伤哉挽铎声。"
        ],
        "title": "彭叔阳挽诗",
        "id": "64510b8f-e195-4198-9ad0-6b974c8b5729"
    },
    {
        "author": "洪适",
        "paragraphs": [
            "新筑久同隐，崇桃存旧栽。",
            "壶中春漫别，花下我频来。",
            "议幕三年隔，丧舟千里回。",
            "琴亡情话绝，泪落有余哀。"
        ],
        "title": "参议弟挽诗",
        "id": "802b73ab-44ff-48bd-893d-dd866a9e9867"
    },
    {
        "author": "洪适",
        "paragraphs": [
            "子墨声名满上都，同时曾喜得相如。",
            "二年宁俟棠阴久，一日先看薤本除。",
            "已向云霄班玉笋，却思风月佩铜鱼。",
            "百川莫靳长鲸吸，会即泥封虎爪书。"
        ],
        "title": "台州会太守致语口号",
        "id": "0dd8f3e4-97f4-4a06-952f-53d418545dd1"
    },
    {
        "author": "洪适",
        "paragraphs": [
            "使星两两下人间，南伯来临黄木湾。",
            "盖海旌幢龙户集，折冲樽俎豹韬闲。",
            "铦锋似雪摇银海，美酒如渑倒玉山。",
            "宾主一时皆伟望，璇霄不日侍天颜。"
        ],
        "title": "秋阅致语口号",
        "id": "208e71d1-1dc6-493a-99ad-a1af306e9646"
    },
    {
        "author": "洪适",
        "paragraphs": [
            "风动旌旗熊虎开，喧轰鼓吹隐晴雷。",
            "襟裾夹道邦人出，介胄填郛方伯来。",
            "按辔传声真烜赫，铺茵呈舞少徘徊。",
            "林蛮洞蜑皆心讋，共看威伸讲武台。"
        ],
        "title": "又归路",
        "id": "72bfdf49-8ded-4244-a3c7-3aa53c56b8f2"
    },
    {
        "author": "洪适",
        "paragraphs": [
            "海山楼下水朝东，此去弥漫拍太空。",
            "稛载宁寻蕞尔国，舟行好趁快哉风。",
            "往来云汉经星外，出入鱼龙巨浪中。",
            "拜手君王零湛露，举觞须似吸川虹。"
        ],
        "title": "设蕃乐语口号",
        "id": "f843bd2c-cd60-416c-9e53-b91562d0a873"
    },
    {
        "author": "洪适",
        "paragraphs": [
            "元戎好客过当时，喜报江头鹢首飞。",
            "款曲西宾香作阵，安排南食妓分围。",
            "甘醪不必金貂换，清话频看玉麈挥。",
            "祇隔嵩台衣带水，未须轻赋醉言归。"
        ],
        "title": "会肇庆新守乐语口号",
        "id": "4d852c2d-a415-46a9-8a91-10e92c604868"
    },
    {
        "author": "洪适",
        "paragraphs": [
            "再岁专城屈令才，西江人至说清埃。",
            "瓜时解组飘飘去，雪夜乘舟得得来。",
            "一笑坐间桑落酒，几声乐奏越王台。",
            "元戎预起阳关恨，不放谯门玉漏催。"
        ],
        "title": "会肇庆旧守乐语口号",
        "id": "7f2a6201-4df9-482a-8b7a-46f47ca2caf5"
    },
    {
        "author": "洪适",
        "paragraphs": [
            "二难辞藻琢琼瑰，入洛当年擅轶才。",
            "五岭达官今寂寞，九龄高躅久尘埃。",
            "分符有此二千石，投辖中之三百杯。",
            "衣绣还乡真罕见，戏鱼同队几驽骀。"
        ],
        "title": "会黄雷州乐语口号",
        "id": "f7c5c7ae-887e-43d8-8a3f-891697c90ad1"
    },
    {
        "author": "洪适",
        "paragraphs": [
            "山越逋诛岁屡更，元戎指纵有奇兵。",
            "长歌壮士归三箭，必胜良筹妙两楹。",
            "兔窟已空春草碧，鲸波无事暮潮平。",
            "干戈便挽天河洗，桴鼓从今不复鸣。"
        ],
        "title": "平齐孙致语口号",
        "id": "43195f3e-c935-4327-8987-aaffb52b6bf1"
    },
    {
        "author": "洪适",
        "paragraphs": [
            "向来烽火起边尘，肤使南翔誉益振。",
            "肯为鱼符临海角，合归鹭序映朝绅。",
            "高情如泛阴山雪，喜气能添泽国春。",
            "一斗百篇推敏捷，醉中端有语惊人。"
        ],
        "title": "会南恩守傅侍郎致语口号",
        "id": "5f0b17e8-1ec9-41ae-a4f6-004ad898a694"
    },
    {
        "author": "洪适",
        "paragraphs": [
            "万户封侯识面难，南来清誉落诸蛮。",
            "指挥浪舶风帆了，谈笑木牛流马间。",
            "回牡言归光帐饯，一杯相属看弓弯。",
            "行行日远长安近，平步逍遥玉笋班。"
        ],
        "title": "韩提舶解印致语口号",
        "id": "7586e035-a1cf-467c-bcaa-7440fd4545ed"
    },
    {
        "author": "洪适",
        "paragraphs": [
            "激浊扬清有渭泾，鞭鸾归去侍天庭。",
            "文星持节光南斗，巨翼摩空击北溟。",
            "黄木湾头波湛碧，阳关声里柳吹青。",
            "莫辞更尽一杯酒，明日相思过短亭。"
        ],
        "title": "韩提舶饯行致语口号",
        "id": "c3905590-d020-48b3-a4ea-3c4aa9b20d6b"
    },
    {
        "author": "洪适",
        "paragraphs": [
            "泰山英誉冠当时，五岭人人说绣衣。",
            "平步便应持紫橐，它年何止到黄扉。",
            "迟迟暖日离筵启，渺渺澄江画航归。",
            "若问越装无一物，箧中宝唾尽珠玑。"
        ],
        "tags": [
            "泰山"
        ],
        "title": "众官饯提舶乐语口号",
        "id": "d54c236d-6b0b-46ee-a8e8-ebbbec8f0d33"
    },
    {
        "author": "洪适",
        "paragraphs": [
            "高管嗷嘈叠鼓忙，春云轻覆飨军堂。",
            "二星光动狐狸伏，六纛威腾貔虎良。",
            "海孽向来如薙草，射夫无有不穿杨。",
            "时平已卧边庭鼓，不废蒐田谨旧章。"
        ],
        "title": "广东春教致语口号",
        "id": "0e10c160-5680-4fc2-b658-c486887daa20"
    },
    {
        "author": "洪适",
        "paragraphs": [
            "辕门返旆到康庄，甚宠传呼实鲜双。",
            "丽锦轻翻青玉案，高牙旁耸碧油幢。",
            "令行遐峤真无事，盗息潢池不受降。",
            "会见追锋归禁密，独留威誉纪南邦。"
        ],
        "title": "归路致语口号",
        "id": "390f7e23-32f7-4125-b486-6674dfe3797f"
    },
    {
        "author": "洪适",
        "paragraphs": [
            "濯冠沐浴意能虔，已萃缁黄介万年。",
            "乐备八音浮喜气，香飘九陌凝祥烟。",
            "双旌未用催茸纛，四牡何妨款著鞭。",
            "夹道邦人方属目，试教舞袖略回旋。"
        ],
        "title": "天申节道场所回栏阶白语口号",
        "id": "ed204843-fdad-4c14-9dd8-3aff64d7915e"
    },
    {
        "author": "洪适",
        "paragraphs": [
            "帝晖咫尺照龙楹，绕殿嵩呼若震霆。",
            "朝士班齐鸾步武，仙官瑞集鹤仪形。",
            "奉觞亦有单于使，秉笔应书南极星。",
            "遐峤莫瞻天日表，愿将湛露等沧溟。"
        ],
        "title": "前筵祝圣致语口号",
        "id": "cfbf718b-4815-499d-8dbc-16d41431e812"
    },
    {
        "author": "洪适",
        "paragraphs": [
            "时逢化国日舒长，解愠风来宇宙凉。",
            "飞鹢闿祥瞻北极，颁鱼锡宴暨南方。",
            "纷纷人赞元侯德，两两星舒使者光。",
            "来岁广庭班玉笋，斯辰同奉万年觞。"
        ],
        "title": "对厅致语口号",
        "id": "8df4893c-5722-48a4-af71-f56f706a9117"
    },
    {
        "author": "洪适",
        "paragraphs": [
            "六幕纷纷启瑞篇，非烟深处下芝軿。",
            "穆王扰扰不谋治，武帝区区空学仙。",
            "今代一人真间世，昔时五老与疑年。",
            "欢呼亦有南山颂，谁解吹嘘上九天。"
        ],
        "title": "王母队祝圣致语口号",
        "id": "1d0ed89e-00e7-443e-be17-ddbd001b799c"
    },
    {
        "author": "洪适",
        "paragraphs": [
            "天街蹀躞跨连钱，帝念遐萌辍隽贤。",
            "玉节绣衣三绝席，翠樽琼斝再开筵。",
            "管弦声动宫商叶，雨露恩均草木妍。",
            "定有千秋金鉴录，明年亲奏御牀前。"
        ],
        "title": "对厅致语口号",
        "id": "6cf920e7-4195-48fd-8dce-df8a68ee0d44"
    },
    {
        "author": "洪适",
        "paragraphs": [
            "元戎堂上有奇兵，楼堞旌旗未易名。",
            "光接二星瞻使节，令行八桂畅军声。",
            "指挥已定熊罴肃，什伍才分鹅鹳成。",
            "威烈远超铜柱外，雕题交趾尽魂惊。"
        ],
        "title": "广西春教致语口号",
        "id": "34ad41e1-83a2-4c4a-9c3d-49e2d3343761"
    },
    {
        "author": "洪适",
        "paragraphs": [
            "广陌无风柳絮藏，轻尘不起整戎装。",
            "洞丁累化青春寂，师乙谐声白昼长。",
            "无数冠裳云塞道，两行鈇钺雪摇光。",
            "英英如此桂林伯，便令腰金上玉堂。"
        ],
        "title": "道上致语口号",
        "id": "5061ec71-795a-48ec-9fd6-ebc259d29e4e"
    },
    {
        "author": "洪适",
        "paragraphs": [
            "凝笳叠鼓压天南，从此邦人作美谈。",
            "北里声名皆擢秀，东州歌舞总怀惭。",
            "轻裘坐啸青油幕，积甲高齐碧玉簪。",
            "闻道家家卖钗钏，武夫归去亦醺酣。"
        ],
        "title": "归府致语口号",
        "id": "d5a0d56b-1deb-4687-a09d-ec2a79bda530"
    },
    {
        "author": "洪适",
        "paragraphs": [
            "元戎肤使憩胡牀，寓目舟师夏日长。",
            "捷比黄头能辑濯，勇于长鬣取余皇。",
            "水中剑影蛟龙避，帐下兵威狐兔藏。",
            "见说潢池毁多？新来归去事耕桑。"
        ],
        "title": "水教致语口号",
        "id": "1152c43e-5c4f-4a18-a546-5ccbb52e4ed5"
    },
    {
        "author": "洪适",
        "paragraphs": [
            "油幢红旆届通衢，共听歌诗我不诬。",
            "弭盗初无沈命法，应时谁用辟兵符。",
            "翻然奋袖回罗绮，观者骈肩足袴襦。",
            "早晚天书颁瑞锦，好书乐石遗番禺。"
        ],
        "title": "归路致语口号",
        "id": "fa555de7-d323-4bc8-b510-3b9720bcacdb"
    },
    {
        "author": "洪适",
        "paragraphs": [
            "古锦衔标户户知，瀛洲准拟上云逵。",
            "当今便便五经笥，自昔汪汪千顷陂。",
            "肯向江边留鹢首，莫辞花底罄鸱夷。",
            "康沂成咏颁归诏，剥啄相寻后会期。"
        ],
        "title": "会肇庆黄通判乐语口号",
        "id": "e0c3fa5e-9c98-440b-af05-4fea4d739c19"
    },
    {
        "author": "洪适",
        "paragraphs": [
            "江别东西说二贤，鱼书同拜喜联翩。",
            "穉卿风采齐龚遂，延寿规模载颍川。",
            "玉麈挥谈飞玉屑，金龟换酒泛金船。",
            "莫辞痛饮娱清夜，对此中秋璧月天。"
        ],
        "title": "会郑韩二守乐语口号",
        "id": "7fc2fb9a-1f79-4a9f-b85f-04ae1a878198"
    },
    {
        "author": "洪适",
        "paragraphs": [
            "清秋大试斧寻柯，噭咷谁言用楚歌。",
            "帅阃威名传籍籍，使台材业办多多。",
            "兵机总是师黄石，酒令同看卷白波。",
            "见说邻偷蜂蚁聚，远闻军政已投戈。"
        ],
        "title": "广东秋教致语口号",
        "id": "6882177b-9b74-4b22-b9d9-69c5b1ac2414"
    },
    {
        "author": "洪适",
        "paragraphs": [
            "旌旗猎猎战西风，介胄精明霜与同。",
            "拥道共瞻元帅至，折冲谁许十贤功。",
            "夸银拖彩征师喜，回袖垂螺舞女工。",
            "已向黄枢赞筹画，便应归侍大明宫。"
        ],
        "title": "归路致语口号",
        "id": "43a4ad70-fb06-402e-8ef1-07b6d9527115"
    },
    {
        "author": "洪适",
        "paragraphs": [
            "舻人指日欲开樯，洽此需云宠远商。",
            "奇物试求师子国，去帆稳过大蛇洋。",
            "银杯更尽金杯饮，黑暗仍兼白暗将。",
            "方伯使华清澈底，不闻私有橐中藏。"
        ],
        "title": "设蕃致语口号",
        "id": "b6b268a7-883b-4aeb-ac00-c11e8e05526e"
    },
    {
        "author": "洪适",
        "paragraphs": [
            "北斗南边云物明，烨然天节仰祥星。",
            "朝端獬豸曾张胆，道上狐狸已匿形。",
            "欲奉三章仁远峤，定知五管迓虚囹。",
            "迂程肯顾交情厚，莫惜花前倒绿醽。"
        ],
        "title": "会广西田提刑致语口号",
        "id": "36585015-7a30-418c-a19e-b9e3077234bf"
    },
    {
        "author": "洪适",
        "paragraphs": [
            "豪竹繁弦振粤台，鬭场雨过净纤埃。",
            "台符款曲三挥麈，军令分明屡举杯。",
            "兔窟久空春草出，鲸波无事早潮来。",
            "已知樽俎遐冲折，且欲班劳激趫材。"
        ],
        "title": "广东春教致语口号",
        "id": "8cf067cf-274a-4d72-bf6e-be02e2d3de54"
    },
    {
        "author": "洪适",
        "paragraphs": [
            "旌旆摇摇卷碧云，元戎振旅入城闉。",
            "蜚腾广誉孚朝野，讲肄强兵动鬼神。",
            "无数冠裳声聒昼，两行罗绮艳娇春。",
            "看看夜半朝宣室，便把金犀换玉麟。"
        ],
        "title": "归路致语口号",
        "id": "e96dc27b-5c99-49c8-868b-fc6f051da204"
    },
    {
        "author": "洪适",
        "paragraphs": [
            "垂鱼拥笏萃官僚，黄宅缁庐再祝尧。",
            "九夏正中调玉烛，五云为瑞烂璇霄。",
            "无劳广陌张戎幕，且驻高牙挽使轺。",
            "观者如墙汗成雨，为呼歌舞相欢谣。"
        ],
        "title": "天申节道场回栏阶白语口号",
        "id": "affb3fbc-9c00-4e48-8522-08ee218f717c"
    },
    {
        "author": "洪适",
        "paragraphs": [
            "薰风濯热自南来，陛戟传声殿绕雷。",
            "九奏鸣球陈露瓮，八珍登俎奉天杯。",
            "炉烟结篆狻猊喷，扇影分行孔雀开。",
            "海角无阶就尧日，但知长曝报恩腮。"
        ],
        "title": "前筵祝圣致语口号",
        "id": "3da9107c-66ea-4c4f-b484-5c9d1f449265"
    },
    {
        "author": "洪适",
        "paragraphs": [
            "填然歌颂沸康庄，郁郁捎云昼漏长。",
            "礼浃三行盈绿醑，乐催百戏拥黄堂。",
            "挹泉清节推吴隐，揽辔威声小范滂。",
            "来岁同称千万寿，天颜有喜举瑶觞。"
        ],
        "title": "对厅致语口号",
        "id": "50596a4e-92ff-4a51-8517-e4e0302d00e8"
    },
    {
        "author": "洪适",
        "paragraphs": [
            "想像编星拱紫微，龙蛇日暖动旌旗。",
            "恭维虹瑞生虞帝，远以鸾骖会宓妃。",
            "云气先飞三足使，风纹不皱六铢衣。",
            "君王若问蟠桃木，溜雨霜皮几万围。"
        ],
        "title": "王母队祝圣致语口号",
        "id": "4d600493-6b4f-4f2a-ae7f-b1051bec0e84"
    },
    {
        "author": "洪适",
        "paragraphs": [
            "心倾葵藿斗南边，秩秩簪绅再就筵。",
            "方伯举杯均舜酒，外台连璧颂尧年。",
            "望云鼇鼇跃三百，指日鹓行官九迁。",
            "祕殿此时同广宴，宫花深处拜传宣。"
        ],
        "title": "对厅致语口号",
        "id": "7b80ff93-2a4a-4b33-bebc-c489d434855a"
    },
    {
        "author": "洪适",
        "paragraphs": [
            "水战横江一百舟，海山楼里坐元侯。",
            "偷儿已罢三年伎，猛士聊因五月秋。",
            "不用辟兵酬令节，从今行客但安流。",
            "将军尽列长安第，留取楼船震海头。"
        ],
        "title": "广东水教致语口号",
        "id": "0ba7dc5b-b06f-4262-8550-abe4492ce55b"
    },
    {
        "author": "洪适",
        "paragraphs": [
            "州民争看使君归，千骑阗阗此一时。",
            "鼠子已知焚大棹，马人又是建丰碑。",
            "但将海阁严军政，不比湖亭习水嬉。",
            "赤壁功成八十万，小桥应奏舞腰支。"
        ],
        "title": "归路致语口号",
        "id": "e092cc65-d271-4825-b70b-5f3d61d72303"
    },
    {
        "author": "洪适",
        "paragraphs": [
            "一鸣曾使万人惊，亘地驰声若建瓴。",
            "此日东州披宿雾，几年南斗避魁星。",
            "共看骐骥腾夷路，便接夔龙侍楚廷。",
            "千里寻盟须举白，海珍无谢五侯鲭。"
        ],
        "title": "会江正字乐语口号",
        "id": "2c70670f-a35e-49c9-86cb-63c56f9134d5"
    },
    {
        "author": "洪适",
        "paragraphs": [
            "八月师田不失时，武蠭赳赳震雕题。",
            "耳批秋竹图骐骥，锋莹朝霜拭䴙鹈。",
            "连率名高方叔后，外台志与范滂齐。",
            "向来佩犊潢池子，一一腰镰走稻畦。"
        ],
        "title": "广东秋教致语口号",
        "id": "6c3e6919-658f-4678-8ee5-271513db66fb"
    },
    {
        "author": "洪适",
        "paragraphs": [
            "旌旄照海塞通逵，共说元戎校武归。",
            "三岁麟符宽远顾，一方鼠子讋英威。",
            "征袍剑立严师律，舞袖弓弯有妓围。",
            "顷刻连营俱解甲，室中宁复叹蛜蝛。"
        ],
        "title": "归路致语口号",
        "id": "9157f4ef-c151-4d16-ab2c-93b32f551c46"
    },
    {
        "author": "洪适",
        "paragraphs": [
            "采芹东鲁浪歌僖，领海儒风异昔时。",
            "学有渊源能贯通，文如藻绣总䌷奇。",
            "轩然西笑腾三级，对此南烹举一巵。",
            "勋业权舆自今日，广寒折取最高枝。"
        ],
        "title": "鹿鸣宴致语口号",
        "id": "a94cd348-42da-497a-b4da-fbe5854871c8"
    },
    {
        "author": "洪适",
        "paragraphs": [
            "风翼翔嬉云路轻，合班玉笋直承明。",
            "鳄溪已作思棠雅，龙邸先驰拔薤声。",
            "皂盖朱轓仍敛惠，青帘白舫岂争程。",
            "元戎政欲倾家酿，唤取佳人进曲生。"
        ],
        "title": "会肇庆章守致语口号",
        "id": "d7405c3a-710f-4f1a-bd29-34512c8412a5"
    },
    {
        "author": "洪适",
        "paragraphs": [
            "三山分鼎肖蓬瀛，仰首云逵上使星。",
            "绶带一年聊叠组，破觚八郡久虚囹。",
            "元戎自喜联高躅，胜日何妨醉渌醹。",
            "雅望不应长揽辔，便须笔橐侍天庭。"
        ],
        "title": "福州会权府赵提刑致语口号",
        "id": "dd7e6e4c-2997-4fc8-bf38-4f8f8a09fefd"
    },
    {
        "author": "洪适",
        "paragraphs": [
            "雪意商量未肯忙，使君归骑已腾骧。",
            "二年治行留襦袴，万户生涯足稻粱。",
            "便去峨冠登要路，谁能截镫款行装。",
            "胸中久矣吞云梦，一举琼彝有别肠。"
        ],
        "title": "会交代赵知郡致语口号",
        "id": "0036ad2e-518c-48b3-8c2a-d2ab5426a5df"
    },
    {
        "author": "洪适",
        "paragraphs": [
            "佳时行乐阻追陪，喜得诗筒手自开。",
            "云岫送凉随皂盖，风漪献状属金罍。",
            "也知萍底鱼相得，更有荷闲蝶鼎来。",
            "不识重游在何日，便须扶病走舆台。"
        ],
        "title": "适两日小疾谒告闻知府郎中丈有东湖之游而不果陪遂蒙佳句宠问辄趁韵以谢",
        "id": "1c5082ae-78d6-4a19-9826-835102e6d4ee"
    },
    {
        "author": "洪适",
        "paragraphs": [
            "黄云仰首聚还飞，腊雪今年故作迟。",
            "涓日朱轓方有请，因风缟带即如期。",
            "寒梅正尔惭五出，茂麦悬知颂两歧。",
            "千室一辞欣响答，直须书事付歌诗。"
        ],
        "title": "腊雪应祈因成鄙语呈使君",
        "id": "2ba13885-a9c1-457a-acf7-827fe1855457"
    },
    {
        "author": "洪适",
        "paragraphs": [
            "天知风月主人贤，况是江梅望著鞭。",
            "已报兵厨招客醉，故教晴日作春妍。",
            "一年行乐能多少，十骑联飞相后先。",
            "好向山宫记名氏，它时嘉话踵斜川。"
        ],
        "title": "开岁五日使君见约同宫使尚书诸丈观山宫梅花因成拙诗",
        "id": "1971f3b3-9af5-401f-aaba-036e45ee58f0"
    },
    {
        "author": "洪适",
        "paragraphs": [
            "郊行十日天宇清，回首静镇薰鑪凝。",
            "寄声已为谢亭长，去甚复且容聋丞。",
            "万牛策勋场可涤，一犬彻警门无譍。",
            "呼农来前问所自，归之刺史南丰曾。"
        ],
        "title": "至宁海县有怀曾守",
        "id": "7f58d9f0-24f3-4880-bf37-266ecd294116"
    },
    {
        "author": "洪适",
        "paragraphs": [
            "城隅乔木可怡颜，小阁初成尺五闲。",
            "好客飞觞同啸傲，新诗衔袖莫追攀。",
            "片时凉雨洗疏竹，向晚轻云留远山。",
            "坐想清香凝燕寝，也思一笑十眉弯。"
        ],
        "title": "次酬曾守分绣阁",
        "id": "31822abd-7d83-4a3a-905f-0f2474b96280"
    },
    {
        "author": "洪适",
        "paragraphs": [
            "览胜寻幽性所耽，不教驺哄滓筠杉。",
            "霞城散绮留仙袂，露磴凝珠拂客衫。",
            "曾有金龙潜邃洞，却因赤蚁远崇巖。",
            "来游无复从容计，自笑羸骖束辔衔。"
        ],
        "title": "中巖寺",
        "id": "8bc1229f-90e9-491d-ab6e-c49a1652f84d"
    },
    {
        "author": "洪适",
        "paragraphs": [
            "禅窟夸金碧，经行失旧踪。",
            "钟声穿茂竹，辙迹荫长松。",
            "远到水常莹，前陈山更重。",
            "勤勤紫藤杖，一览为从容。"
        ],
        "title": "赠崇教寺颜上人",
        "id": "b133a50b-c7bf-4eab-9d33-1c0d9317a221"
    },
    {
        "author": "洪适",
        "paragraphs": [
            "昔见相公登瀛洲，今见公子为校仇。",
            "鲲鹏变化三十载，我生安得不白头。",
            "君前拜恩父前庆，暂向南都秉顺流。",
            "南都留守颇为喜，将吏入贺靴声遒。",
            "酒舁银瓮羊脔炙，上下和煦移凉秋。",
            "归来却上柳堤路，西风健马控花虬。"
        ],
        "title": "送刘元忠学士还南京",
        "id": "051c69b1-86b6-48e4-897b-65c3da08f2c4"
    },
    {
        "author": "洪适",
        "paragraphs": [
            "云飞水宿过炎凉，回想来时道路长。",
            "夜月照惊唯吊影，朔风吹断不成行。",
            "人间无处逃矰缴，岁晚何曾饱稻粱。",
            "傥以能鸣免烹杀，系书犹可到衡阳。"
        ],
        "title": "赋孤雁",
        "id": "f268d0ad-9b7f-44b3-9029-0104fb45c696"
    },
    {
        "author": "洪适",
        "paragraphs": [
            "先生此地旧眠云，乔木森然数百春。",
            "海内多传诗弟子，壁间曾记药君臣。",
            "仙庐隐濑迹皆古，柏寺蓬山代有人。",
            "今日耳孙尤烜赫，庆源须信渺无垠。"
        ],
        "title": "题清芬阁",
        "id": "2789c1da-469c-4aec-87d9-3afd30886843"
    },
    {
        "author": "洪适",
        "paragraphs": [
            "端居无策散闲愁，聊作人间汗漫游。",
            "晚笛随风来倦枕，春潮带雨送孤舟。",
            "店家菰饭香初熟，市檐莼丝滑欲流。",
            "自笑劳生成底事，黄尘陌上雪蒙头。"
        ],
        "title": "雨中泊舟萧山县驿",
        "id": "50d05a98-22e8-4c7f-9259-7e68a907947f"
    },
    {
        "author": "洪适",
        "paragraphs": [
            "北斗回春半浃辰，秦淮衮衮滟精神。",
            "六朝旧鬰兴王业，千载犹钟命世人。",
            "便与斯文生羽翼，悬知上圣倚经纶。",
            "形容盛德非常事，再拜寒儒请具陈。"
        ],
        "title": "寿秦太师  其一",
        "id": "d4472c67-d101-49ae-b8c5-f731d8dc0eed"
    },
    {
        "author": "洪适",
        "paragraphs": [
            "竹帛班班社稷臣，陈编窥读已成尘。",
            "圣朝置相超三代，舆议推公第一人。",
            "夹日豫章蟠厚地，回天大冶转洪钧。",
            "后皇当宁年盈万，长向璇霄侍玉宸。"
        ],
        "title": "寿秦太师  其二",
        "id": "3c7423b3-78a0-4e48-920d-d9afdd8043c4"
    },
    {
        "author": "洪适",
        "paragraphs": [
            "彬彬文物悉□张，大厦扶持有栋梁。",
            "今日典刑新汉阁，旧时耆老拜虞庠。",
            "夙临坛陛皇仪究，载祚城闉常藉荒。",
            "公有裨天五色石，指挥余事亦晶光。"
        ],
        "title": "寿秦太师  其三",
        "id": "8378db92-9934-43db-9cee-1e4bbbe4643e"
    },
    {
        "author": "洪适",
        "paragraphs": [
            "恨无官职可酬公，□□寰区宠数隆。",
            "甲第益高丞相府，多仪新出大明宫。",
            "九重礼绝恩三顾，一德名尊报两崇。",
            "安得奇才来学赋，试令给札命扬雄。"
        ],
        "title": "寿秦太师  其四",
        "id": "9a13b221-4fff-43ca-8742-1831eda405d9"
    },
    {
        "author": "洪适",
        "paragraphs": [
            "十载操持将相权，亲提四海入陶甄。",
            "周公礼乐未坠地，伊尹勤劳真格天。",
            "青海不传南下箭，黄河长渡北归船。",
            "济时毫发无遗力，数尽名臣孰与肩。"
        ],
        "title": "寿秦太师  其五",
        "id": "05f4173d-ede6-4f55-8dc6-6715c25b1c8e"
    },
    {
        "author": "洪适",
        "paragraphs": [
            "圣皇问孝日东朝，报德流恩冠百僚。",
            "九命衮衣蝉插首，万钉宝带玉围腰。",
            "渠渠广厦开黄道，圉圉鸣珂下紫霄。",
            "宇宙人间荣至此，榆枋无地著扶摇。"
        ],
        "title": "寿秦太师  其六",
        "id": "d32e7ad9-179e-4181-a587-9c3196b64ede"
    },
    {
        "author": "洪适",
        "paragraphs": [
            "左弧垂庆记南州，日转天旋岁一周。",
            "风入江梅香暗度，霜满翠柏景深留。",
            "定知与国同箕翼，不用占星问斗牛。",
            "却使松乔羨眉寿，大椿何啻八千秋。"
        ],
        "title": "寿秦太师  其七",
        "id": "80704118-e5f9-44b9-8d57-20b5137ea347"
    },
    {
        "author": "洪适",
        "paragraphs": [
            "四海十年无武功，边人岁下还耕农。",
            "向来纷纭战争地，方今不见旌旗红。",
            "东穷沧溟西尽蜀，道路行歌镇相续。",
            "奇祥异瑞□莫论，但道年丰万家足。",
            "固知至治天相之，朝廷清明本无为。",
            "问谁始终主张是，一德享天维太师。",
            "太师勋业青冥上，丹青已揭蓬山象。",
            "大鸿力牧空耳闻，未似身逢真圣相。",
            "九重日侍慈祥宫，鸡鸣问寝声融融。",
            "人间快乐直余事，都在指挥谈笑中。",
            "太师少保各开府，玉带金鱼行按武。",
            "同时两相父子间，此事古今谁得数。",
            "今年腊尾春全回，江梅正为生朝开。",
            "化工暗与人意合，更送雪花浮玉杯。",
            "内中数出黄封酒，紫衣飞鞚无停手。",
            "跪奉传觞再拜频，天子劝公千万寿。",
            "贱生鲁钝何足程，六年眼系文昌星。",
            "冷官无路报恩地，孤负翘林画姓名。",
            "恶诗寄将千里远，引领南州望英衮。",
            "青芝赤箭傥可庸，此身许人良未晚。"
        ],
        "title": "寿太师益公  其一",
        "id": "987b0dd2-05ed-43ef-84d3-4a280f1f9886"
    },
    {
        "author": "洪适",
        "paragraphs": [
            "自从麟阁云台后，直到凌烟不乏人。",
            "唐突汉唐今日是，元勋唯有一师臣。"
        ],
        "title": "寿太师益公  其二",
        "id": "922c975f-366c-4cd2-a72d-339cfcc4d940"
    },
    {
        "author": "洪适",
        "paragraphs": [
            "向来群议几纷纭，决策和戎断若神。",
            "谈笑之间了天下，诚方前古有何人。"
        ],
        "title": "寿太师益公  其三",
        "id": "1d8e6ede-0c06-40e5-8092-3d739721fbd3"
    },
    {
        "author": "洪适",
        "paragraphs": [
            "淮北淮南应战场，只今春草饱牛羊。",
            "时平不假金汤固，淮水汤汤一苇航。"
        ],
        "title": "寿太师益公  其四",
        "id": "51486c0b-db10-46c6-9ddf-76e02f4c7560"
    },
    {
        "author": "洪适",
        "paragraphs": [
            "圣皇日日侍庭闱，七十春秋自古稀。",
            "不是相公平国后，谁令六騩得南归。"
        ],
        "title": "寿太师益公  其五",
        "id": "c8a0ca7a-eee7-47e4-bbaa-5da8795feda5"
    },
    {
        "author": "洪适",
        "paragraphs": [
            "晋公貌状谁能画，曹霸丹青与世殊。",
            "头上进贤何足道，至尊书赞古来无。"
        ],
        "title": "寿太师益公  其六",
        "id": "41598368-7718-4eb9-9b15-a61b1ef804f8"
    },
    {
        "author": "洪适",
        "paragraphs": [
            "六龙斋洁疑圆坛，百辟奔趋列后先。",
            "华发都人惊未见，一门两使并貂蝉。"
        ],
        "title": "寿太师益公  其七",
        "id": "b36ee8ee-dd41-4f4b-88a3-bf36d3823d20"
    },
    {
        "author": "洪适",
        "paragraphs": [
            "庆源衮衮益光华，闻道诸孙总称家。",
            "活却生灵千百万，阴功天报的无差。"
        ],
        "title": "寿太师益公  其八",
        "id": "c9802d26-f8a8-4e0a-b2ba-87b1932eeea2"
    },
    {
        "author": "洪适",
        "paragraphs": [
            "不论南北与西东，道路歌谣触处同。",
            "要识太平真面目，丰年长入颂声中。"
        ],
        "title": "寿太师益公  其九",
        "id": "885777af-d134-42c9-8fa0-761db43d6548"
    },
    {
        "author": "洪适",
        "paragraphs": [
            "年年腊尾庆生申，共祝槐庭过万春。",
            "天使长生辅真主，人间不用说庄椿。"
        ],
        "title": "寿太师益公  其一○",
        "id": "897f939c-6ec9-40f0-ba27-43a61624ceab"
    },
    {
        "author": "洪适",
        "paragraphs": [
            "残生无似辱甄收，正作儒官已过优。",
            "只有望云朝夕念，恩波傥得下炎洲。"
        ],
        "title": "寿太师益公  其一一",
        "id": "ad38c78e-174b-4775-9b21-e6c71ca6786f"
    },
    {
        "author": "洪适",
        "paragraphs": [
            "少日声名满学宫，中年遭遇冠群公。",
            "一言坐决兴邦策，学世谁知料敌功。",
            "上见严安方恨晚，人推汲黯盍居中。",
            "由来大用须详试，出处之间本自同。"
        ],
        "title": "寿张侍郎  其一",
        "id": "d3ce31f0-e715-485f-9a19-2afd3bdc5f8f"
    },
    {
        "author": "洪适",
        "paragraphs": [
            "三吴政化捷如神，八桂威名逐日新。",
            "此地只今烦督护，一方何足费经纶。",
            "清心省事真无讼，约己丰财祇为民。",
            "闻道潢池总安堵，新来不见弄兵人。"
        ],
        "title": "寿张侍郎  其二",
        "id": "bb03ed24-7263-4d64-928a-a4ae05b889de"
    },
    {
        "author": "洪适",
        "paragraphs": [
            "溪山擢秀称阳羨，族望推高独富春。",
            "潄石风流宜有后，掷金词翰不无人。",
            "声名已觉寰区满，事业方看日夜新。",
            "今代太平难藻绘，须公提笔侍枫宸。"
        ],
        "title": "寿孙提刑",
        "id": "30f205bc-2f65-42c8-a271-77afa628e7b8"
    },
    {
        "author": "洪适",
        "paragraphs": [
            "淮水汤汤自古传，王家衮衮更多贤。",
            "人门秀出乌衣右，时论谁居凤阁先。",
            "已有声名腾众口，故应勋业在长年。",
            "安知今代文章伯，定是前身李谪仙。"
        ],
        "title": "寿王饶州  其一",
        "id": "ce3520d8-f599-429a-a879-04d2b36f5cad"
    },
    {
        "author": "洪适",
        "paragraphs": [
            "忆曾簪笔侍明光，细细熏香拱御床。",
            "正掌丝纶开画省，忽严兵卫坐黄堂。",
            "一时童子能骑竹，三郡词人总咏棠。",
            "汉世公卿尽良吏，趣归须著紫荷囊。"
        ],
        "title": "寿王饶州  其二",
        "id": "6c566ea3-02bb-416b-89a5-8dff60a42765"
    },
    {
        "author": "洪适",
        "paragraphs": [
            "南风一夜入虞絃，帝遣文星下斗边。",
            "冠盖鼎来诗殷箧，儿孙罗立酒明船。",
            "扫除霜发三千□，笑傲铜人五百年。",
            "再拜愿公如许寿，几看沧海变桑田。"
        ],
        "title": "寿王饶州  其三",
        "id": "a74c550e-3658-4b82-824d-1259a22a162c"
    },
    {
        "author": "洪适",
        "paragraphs": [
            "苕溪出天日，青云相鲜新。",
            "春风舞绿净，镜滑无埃尘。",
            "江山有英姿，生此第一人。",
            "公贵当自致，名声谁与邻。"
        ],
        "title": "寿施徽州  其一",
        "id": "8b104d3c-3b38-4850-9afe-f80ce7832609"
    },
    {
        "author": "洪适",
        "paragraphs": [
            "文章妙机杼，作吏非雪清。",
            "召见天叹晚，豸冠振台评。",
            "骅骝丁汉苑，万里方长鸣。",
            "翻成一麾去，何用慰苍生。"
        ],
        "title": "寿施徽州  其二",
        "id": "5c814e0d-8eeb-4000-be4c-513e2cb8e565"
    },
    {
        "author": "洪适",
        "paragraphs": [
            "新安谁云小，领县数过五。",
            "异时庙堂人，剖竹来接武。",
            "斯民亦何幸，父母□召杜。",
            "大惠先一州，要知非久处。"
        ],
        "title": "寿施徽州  其三",
        "id": "fa8eefbc-2ff7-4f75-8b4c-9245186fd245"
    },
    {
        "author": "洪适",
        "paragraphs": [
            "儿童拥道边，父老拜车下。",
            "使君为我至，欢喜不胜写。",
            "寿公生朝重，满酌白玉斝。",
            "明年更好在，玺诏来金马。"
        ],
        "title": "寿施徽州  其四",
        "id": "157abe2d-fb1c-4e50-8baf-297df1d90356"
    },
    {
        "author": "洪适",
        "paragraphs": [
            "铜人五百年，大椿八千岁。",
            "寓言了无实，木石何足贵。",
            "公身有仙骨，坐阅此尘世。",
            "汗漫真可期，高揖浮丘袂。"
        ],
        "title": "寿施徽州  其五",
        "id": "08131c20-c338-46f6-9cb9-2e6519a1304b"
    },
    {
        "author": "洪适",
        "paragraphs": [
            "觥船相对百分空，京口追随一梦中。",
            "落纸云烟君似旧，盈巾霜雪我成翁。",
            "春来茗叶还争白，腊近梅梢近放红。",
            "领略溪山须妙语，小迂旌节上凌风。"
        ],
        "tags": [
            "离别",
            "忆旧",
            "饮酒",
            "感慨"
        ],
        "title": "送陆务观福建提仓",
        "id": "aef176e7-1129-4295-8c5e-5090c9a9f55a"
    },
    {
        "author": "周麟之",
        "paragraphs": [
            "紫极三阶正，黄宫一气旋。",
            "迎阳周吉土，练日汉甘泉。",
            "考典陈商辂，占祥察舜璿。",
            "朝冠纷璀璨，斋幄湛蟺蜎。",
            "荔席方颙若，油云已廓然。",
            "瑶源尊始祖，绛节从羣仙。",
            "碧瓦霏烟外，雕梁丽日边。",
            "大音谐美乐，芳荐列嘉笾。",
            "默喜云孙燕，深期鼎祚延。",
            "六虬纡制跸，九庙辟崇筵。",
            "鬰鬯香稃熟，芝楹瑞叶连。",
            "醇牺登硕俎，肃倡被朱絃。",
            "孝奏灵咸格，诚存礼不愆。",
            "清晨登玉轪，彩仗揭龙旃。",
            "虎旅罗三卫，蜺旌亘百廛。",
            "展容趋泰畤，裒福对苍圜。",
            "扆坐张皇邸，帷宫驾采椽。",
            "鼓钟传禁漏，星月粲高躔。",
            "蠖略车回斗，荧煌衮象天。",
            "华支金擢秀，雅奏玉鸣鋗。",
            "虚次停垂佩，登坛俨奉瑄。",
            "兰生芬献斝，电燎鬰升烟。",
            "气晏樵蒸焜，天澄境落褰。",
            "涓成均拜胙，抃庆趣摩肩。",
            "凤盖端闱敞，蝇书惠泽宣。",
            "自欣千载遇，叨贰六卿联。",
            "簪笔琱舆上，扶圭绣黼前。",
            "独多亲日表，敢后赞云篇。",
            "帝德惟天大，臣心匪石坚。",
            "愿言陪虎拜，宝历万斯年。"
        ],
        "title": "郊祀庆成",
        "id": "7ef8eed9-7ff7-44d2-b5f1-93ed497cdd9c"
    },
    {
        "author": "周麟之",
        "paragraphs": [
            "九庙宁神蔼德馨，煌煌又见产芝英。",
            "香凝荐斝椒兰润，色映雕梁日月明。",
            "绍复祖宗全达孝，感通天地契精诚。",
            "试披瑞牒占休应，看取皇家万叶荣。"
        ],
        "title": "太庙观芝草  其一",
        "id": "ad2f44c6-489a-4c3d-8e51-0b89fdf47cd1"
    },
    {
        "author": "周麟之",
        "paragraphs": [
            "晓开疏屏望荣光，仰见威灵烛下方。",
            "二本同楹真盛事，三年叠秀是殊祥。",
            "好图瑞采增旗帜，更诵灵华续乐章。",
            "拜舞共陈归美颂，喜浮春殿九霞觞。"
        ],
        "title": "太庙观芝草  其二",
        "id": "b48fd898-b970-4007-95ff-d3c02f4e6ee4"
    },
    {
        "author": "周麟之",
        "paragraphs": [
            "君不见浣花老翁初作掾，触热簿书尘满案。",
            "坐曹束带总不能，但欲赤脚踏层冰。",
            "又不见青莲居士金门客，懒摇白羽巾挂壁。",
            "有时裸袒青林中，只知露顶洒松风。",
            "二子英规凛千古，笔夺造化驱风雨。",
            "如何避暑如避仇，叫呼竞作惊人语。",
            "是身本与天地同，要当扪腹无弗容。",
            "世间冷煖翻覆手，焉用夷隘惠不恭。",
            "我方穷居度炎热，火云烁山金石裂。",
            "一读清诗百念空，炯若冰壶浸明月。"
        ],
        "title": "苦热行",
        "id": "a3808404-7eae-429c-9075-3abce823cc1f"
    },
    {
        "author": "周麟之",
        "paragraphs": [
            "老农病旱如膏肓，汲井灌秧秧已黄。",
            "湖田半作龟兆坼，河渠断道不可航。",
            "救旱不必焚巫尪，当去民害烹弘羊。",
            "嗟哉销变此不务，龙川佛舍徒祈禳。",
            "中兴天子食不遑，侧身感天天与祥。",
            "霈然坐待三尺雨，拟赋云汉歌宣王。"
        ],
        "title": "忧旱",
        "id": "7b27deb0-c85b-43a7-af95-0d56e3eaef03"
    },
    {
        "author": "周麟之",
        "paragraphs": [
            "从人为从六国强，横人为横六国亡。",
            "悲夫不用摈秦计，徒以委肉强虎狼。",
            "一朝秦甲下函谷，指挥韩魏如羣羊。",
            "坐令不费一只矢，山东千里无金汤。",
            "我窥尘编三太息，诸侯自覆非秦力。",
            "纷纷二百四十年，说士游谈空满籍。",
            "我将西上吊兴亡，南山自有能言石。"
        ],
        "title": "读战国策",
        "id": "2278f5c2-e165-4736-bf2c-69511a9aa02e"
    },
    {
        "author": "周麟之",
        "paragraphs": [
            "南国逢秋色，西风扰客心。",
            "久闲安饮啄，多病废登临。",
            "壁倚青藜杖，窗横绿绮琴。",
            "无鱼甘粝食，有酒任孤斟。",
            "地僻千山瘠，人稀万籁瘖。",
            "懒同牛卧垅，倦剧鸟归林。",
            "纸阁居容膝，绳牀坐整襟。",
            "缩头须尔伴，便腹莫吾箴。",
            "俛仰三眠柳，徘徊五戏禽。",
            "忘形初隠几，得趣渐欹簪。",
            "不假仙游枕，宁须女抱衾。",
            "乍疑身栩栩，已觉息深深。",
            "白凤才难继，黄粱事可寻。",
            "有人呼昼漏，何处起寒砧。",
            "短梦蘧然觉，斜晖惨欲阴。",
            "桂开香吐粟，菊认蘂攒金。",
            "磨熟双旗茗，炉残小瓣沈。",
            "感时思别墅，开户见遥岑。",
            "自别尧庭邃，俄惊墨突黔。",
            "背无三甲起，头有二毛侵。",
            "咎往眉难炙，言归足尚肣。",
            "静忘波汹汹，老谙岁骎骎。",
            "幸得安心法，聊为拥鼻吟。",
            "黑甜夸胜味，黄落寄余音。",
            "猿鹤休相怨，萍蓬自不禁。",
            "却愁宵寐少，卧听竹萧森。"
        ],
        "title": "秋日坐寐觉而有作",
        "id": "af721404-38ff-46be-afb1-dd29ecc449fc"
    },
    {
        "author": "周麟之",
        "paragraphs": [
            "君不见白玉壶中琼液白，避暑一杯冰雪敌。",
            "只今名冠万钱厨，此法妙绝天下无。",
            "又不见九重春色蔷薇露，君王自酌觞金母。",
            "味涵椒桂光耀泉，御方弗许人间传。",
            "向来我作金门客，不假酿花并渍核。",
            "日日公堂给上尊，时时帝所分余沥。",
            "一朝释珮投江村，却访田家老瓦盆。",
            "道院丹泉灰脚重，官炉玉友糟头浑。",
            "有酒如此宁不饮，但赋独醒招楚魂。",
            "锦谿昨夜秋风入，梧叶雨残溪水急。",
            "呼奴为我挽飞流，涤瓮燎薪炊玉粒。",
            "奴言新酿良未宜，此间寒燠来无时。",
            "双投旧法酒经载，今焉可试君无疑。",
            "初观白醑寒浆溜，再加曲米成重酎。",
            "色如竹叶照人明，香似兰英和露透。",
            "妻孥一笑醆斝空，所恨无多才数斗。",
            "嗟予性与礼法疏，况此扫轨甘穷居。",
            "肯学鸱夷随后车，不烦骑馿骥子扶。",
            "焉用拊缶歌乌乌，一觞一咏聊自娱。"
        ],
        "title": "双投酒",
        "id": "1d53a31f-9d61-4153-851e-6c6cc5038f6d"
    },
    {
        "author": "周麟之",
        "paragraphs": [
            "西域崭崱羣玉峰，悬崖万丈穿玲珑。",
            "世人不识真鬼工，夜半跃起随雷风。",
            "天与西湖作奇观，嶷然飞堕羣山中。",
            "海风吹雨万壑暝，往往密有云相通。",
            "遥望烟鬟出林坞，重峦面面青莲宇。",
            "孤云起石风生泉，游人六月不知暑。",
            "世传飞来我亦疑，摩挲苍璧心更悲。",
            "当年禁囿山水远，艮岑一石须人挽。",
            "无人把酒酹山灵，飞入君王上林苑。"
        ],
        "tags": [
            "西湖"
        ],
        "title": "飞来峰",
        "id": "2db79e0a-8147-4bc9-bec0-4efda0e966bc"
    },
    {
        "author": "周麟之",
        "paragraphs": [
            "散策相从倚玉鸠，不须更伴赤松游。",
            "林塘在眼供舒啸，花鸟催诗好劝酬。",
            "一座几盈三百岁，四翁宜寿八千秋。",
            "堂前风物如伊洛，尚欠香山与石楼。"
        ],
        "title": "赋张参政四老堂  其一",
        "id": "a54f7c47-03fb-42d6-9368-e69c31f54ae7"
    },
    {
        "author": "周麟之",
        "paragraphs": [
            "西望斜川烟霭低，荆溪东下泛清漪。",
            "夜来风雨秋怀共，春草池塘昼梦迟。",
            "江左便传花萼集，曲中休奏紫芝词。",
            "安车不日联镳至，银角桃枝上玉墀。"
        ],
        "title": "赋张参政四老堂  其二",
        "id": "27c08b12-ac84-4a44-acba-2b2b122959e0"
    },
    {
        "author": "周麟之",
        "paragraphs": [
            "锦江烟水春茫茫，锦城游宴歌舞狂。",
            "酒酣缓辔踏花去，尚说当年先侍郎。",
            "后来游宦家因徙，子孙不复归桑梓。",
            "世居淮海二百年，路隔关山七千里。",
            "兵戈南下风尘昏，衣冠渡江黄屋奔。",
            "淮乡几作边戍地，丛桂旧第无一存。",
            "我从避乱梅花坞，钓月眠云拉巢许。",
            "尔来又卜南郭居，自笑飘萍无定所。",
            "见君襟韵真谪仙，从来游戏壶中天。",
            "眷言我祖旧同闬，邂逅笑语心豁然。",
            "平生行李遍方外，南逾五岭入苍翠。",
            "脱靴未屈力士手，探囊已压髯奴背。",
            "为叹干戈何日休，浮家泛宅江海游。",
            "丹砂炼就葛洪鼎，茶灶行随鲁望舟。",
            "天涯一见倾盖旧，青城猿鹤知存否。",
            "会当叱驭过邛郲，相从却饮郫筒酒。"
        ],
        "title": "呈郫人李签判",
        "id": "b06c9f8e-7a93-45ca-8961-b2e8f74c2a30"
    },
    {
        "author": "周麟之",
        "paragraphs": [
            "我伯气吐虹，贯日干文光。",
            "胸中有和璞，发挥见文章。",
            "笔追羲献风，句压曹刘墙。",
            "平生太古心，孰得窥行藏。",
            "人间富贵味，掩口不一尝。",
            "方朔饥欲死，次公醒而狂。",
            "方寸不受折，养此百炼刚。",
            "江湖五十年，飘飘曳征裳。",
            "晚岁一区宅，欲并幽林塘。",
            "浙东山水窟，选胜方徜徉。",
            "兰溪得佳致，行筑钟山堂。",
            "自顾世路险，机穽宁易防。",
            "俛首吾不能，高卧庸何伤。",
            "贫贱苟自得，面糗皆膏粱。",
            "愿言守此志，鹏鷃聊相忘。"
        ],
        "title": "呈伯父元仲二首  其一",
        "id": "8f60a765-b2b6-4bec-9e46-29c39bd819e0"
    },
    {
        "author": "周麟之",
        "paragraphs": [
            "干戈十年余，荏苒百忧至。",
            "谁怜齿未壮，遽失彩衣戏。",
            "扪心天不闻，空下千斛泪。",
            "藐然一星孤，未忍随以逝。",
            "雨湿新松楸，尘生旧鞶帨。",
            "奈此愁绝何，况复形梦寐。",
            "萧萧风树悲，此恨岂有既。",
            "念昔龆齓中，从公识奇字。",
            "一从江淮别，岁月不复记。",
            "公寻武夷春，我友颐山桂。",
            "此来忽相见，再拜只流涕。",
            "忽忽悦情话，恍若已隔世。",
            "先人有遗经，夙夜焉敢坠。",
            "余生倘未殒，肯负平日志。",
            "但恨不及亲，临风一歔欷。"
        ],
        "title": "呈伯父元仲二首  其二",
        "id": "7ef34494-7950-47cf-b3ed-f4f02f3bd732"
    },
    {
        "author": "周麟之",
        "paragraphs": [
            "我家百笏门，族望甲乡国。",
            "堂堂六世祖，名在碧落籍。",
            "人曰吾故侯，善政光古昔。",
            "后裔联簪缨，北原荫榆柏。",
            "里居百余年，世出二千石。",
            "当时丛桂中，鸣珂动城陌。",
            "变故忽相仍，流荡兵火厄。",
            "一经焚劫余，故里半荆棘。",
            "奔腾豺虎羣，逃避天地窄。",
            "十年湖山游，幸不死锋镝。",
            "朝穿云麓青，夜钓月溪白。",
            "间关度阳九，阖室仅安适。",
            "遽婴风树悲，呼天泪横臆。",
            "坡陁东龙冈，怅望隔窀穸。",
            "故乡渺归期，异县悲久客。",
            "北辕吾未能，辽绝江海隔。",
            "思我伯父贤，一别几更历。",
            "寇至独不去，巍坐空四壁。",
            "高标揖夷齐，九死出焚溺。",
            "居为一乡望，后学所矜式。",
            "泮水修复初，儒盟首开席。",
            "我独随风蓬，孤陋阻规益。",
            "明年秋鸿飞，槐花动行色。",
            "庶遂升堂拜，情话输悃愊。",
            "诗成喜不寐，兴逐飞天翼。"
        ],
        "title": "寄伯父元举",
        "id": "34ad575a-f9e8-4fc8-bab9-abea7b4bf86c"
    },
    {
        "author": "周麟之",
        "paragraphs": [
            "冀北百马一駃騠，沅江之鼈九肋稀。",
            "海邑千室士半之，异材杰出今其谁。",
            "有客有客气吐霓，行年五十缝掖衣。",
            "青鞋白帽鬓未摧，笔下妙绝黄绢碑。",
            "句中参彻后山诗，邂逅一见秋云披。",
            "立谈展尽胸中奇，如刮眼膜如起痿。",
            "便许握手论交期，看君有蕴未一施。",
            "杜门却扫甘幽栖，草树薿薿含奇姿。",
            "两堂对启白板扉，我时剥啄叩扊扅。",
            "君出迎笑喜见眉，晴窗坐隠花影移。",
            "茗椀未尽炉香迟，手弄麈尾风飔飔。",
            "主人得意客忘归，嗟予懵学安所师。",
            "矧复少也逢百罹，尚頼先德流余滋。",
            "遗编烂烂星斗垂，墨犹未干吾忍窥。",
            "梅花一咏偶弗遗，君能鉴赏了不疑。",
            "惜哉不与君同时，生前未免俗子嗤。",
            "身后有此名流知，呜呼吾意其何悲。"
        ],
        "title": "答宋子闲",
        "id": "ac0c3c77-c1e6-454a-8b34-d0d3460e426e"
    },
    {
        "author": "周麟之",
        "paragraphs": [
            "人物南州望，风流一代英。",
            "夙传天上誉，早梦月中名。",
            "车载三千牍，鹏飞九万程。",
            "向来辞泮水，端合上仙瀛。",
            "接武虞廷邃，含香汉殿清。",
            "渐看丹极近，首冠列星明。",
            "准拟陪三接，周旋位六卿。",
            "鉴分金背重，橐并紫荷轻。",
            "未见恩纶出，那知谤箧盈。",
            "去朝云路杳，归侍彩衣荣。",
            "地借徽之竹，楼吹子晋笙。",
            "赤心何所负，白眼不须惊。",
            "自顾衔恩厚，亲逢较艺精。",
            "妍媸归藻鉴，高下见文衡。",
            "梦绝怀蛟异，词非吐凤成。",
            "赋能窥小小，经漫说铿铿。",
            "误玷春官籍，终慙月旦评。",
            "抢榆几类鷃，出谷仅同鶑。",
            "志慕青钱士，名参玉笋生。",
            "别深秋鹤怨，归问海鸥盟。",
            "未作河西尉，聊为江上行。",
            "夜沈滩月钓，晓压陇云耕。",
            "岁暮人初返，天寒雨未晴。",
            "久稽从杖履，且复卧柴荆。",
            "后见含深恧，微吟写至情。",
            "伫听宣室召，凤阁继家声。"
        ],
        "title": "上王吏部",
        "id": "3fe800af-d965-4565-88be-cd1ca17e7a58"
    },
    {
        "author": "周麟之",
        "paragraphs": [
            "风度颙颙白首郎，清朝趋奏久含香。",
            "东南德望龙津阔，甲乙科名雁序长。",
            "使节不辞骊驾远，卿家重见㦸门光。",
            "愿公早入承明去，一试囊中活国方。"
        ],
        "title": "见张运使郎中  其一",
        "id": "a0ff676d-663e-43b5-a678-3894bb003660"
    },
    {
        "author": "周麟之",
        "paragraphs": [
            "野鹤摩云万里心，一枝聊复寄高林。",
            "愁边举目江山异，客里登楼岁月深。",
            "长铗誓为知己用，短檠空伴读书吟。",
            "龙门不拒通家子，应许来听正始音。"
        ],
        "title": "见张运使郎中  其二",
        "id": "09841758-3065-4722-ba70-8fa50e345a0c"
    },
    {
        "author": "周麟之",
        "paragraphs": [
            "煌煌大笔照坤维，忽见文星下紫微。",
            "万里江山浑改观，九重绅笏更争辉。",
            "占松不假刀形梦，换马端期鹄趁飞。",
            "试问郫筒故乡酒，路人应唱踏花归。"
        ],
        "title": "送王时亨舍人帅蜀诗二首  其一",
        "id": "f00f1e46-82be-40c8-a49d-a3e8d305e59a"
    },
    {
        "author": "周麟之",
        "paragraphs": [
            "一从雁塔缀英游，又见功名得志秋。",
            "丹阙万人窥榜眼，碧幢千骑拥遨头。",
            "锦城日暖惸鳏舞，玉垒烟深铠仗收。",
            "它日中和闻善政，一琴宁复久淹留。"
        ],
        "title": "送王时亨舍人帅蜀诗二首  其二",
        "id": "1a348bb3-60a6-4d6f-b5ce-14cc2338ac16"
    },
    {
        "author": "周麟之",
        "paragraphs": [
            "君不见汉业已定犹勒兵，白登坐困师无名。",
            "席门先生计无误，黠虏不得窥平城。",
            "论功自合班人杰，盖世拔山威尽折。",
            "漫夸勋业是韩彭，我出六奇秦项灭。",
            "后来汉道如衰周，德尊一代陈太丘。",
            "二方相继厉名节，不顾羔雁真善谋。",
            "雪霜贸贸年芳改，凛凛松筠见风采。",
            "豺狼当路狐狸号，独有孤鸿横四海。",
            "至今逸韵传清商，云和之瑟絃高张。",
            "耳孙磊落天下士，大才有出皆其长。",
            "胸中万卷饶丘壑，鲜取遗音叩寂寞。",
            "一朝解组又弹冠，出处无心付天乐。",
            "我辈等是风月人，昔也同闬今为邻。",
            "不妨对语味如蜡，扰扰万事从横陈。"
        ],
        "title": "和陈大监",
        "id": "1d781bcf-704e-49cb-8b04-11047af688f6"
    },
    {
        "author": "周麟之",
        "paragraphs": [
            "公诗律严如用兵，江淮草木先知名。",
            "少当千人扫文阵，晚策百胜攻愁城。",
            "诗坛老将天下杰，笔倒三江流万折。",
            "时将妙句吐长虹，李杜文章光不灭。",
            "由来事业师伊周，讵止博识穷九丘。",
            "星列丹墀蔼华望，月升金掌陈嘉谋。",
            "脱冠归来双鬓改，任尔功名争好采。",
            "挥絃月下奏高山，击楫波间哦小海。",
            "方今祝网仁如商，圣贤相逢治具张。",
            "鹤书旁午诏多士，不以椳闑遗寸长。",
            "如公岂得栖林壑，焉问晓猿惊索寞。",
            "岁晚方谐魏阙心，官闲不减商山乐。",
            "湖上春来花恼人，我不忧贫依富邻。",
            "朋友胶漆古来事，愿言握臂追雷陈。"
        ],
        "title": "再次韵为谢",
        "id": "af2bebcb-911e-4493-996c-efbd0e35298a"
    },
    {
        "author": "周麟之",
        "paragraphs": [
            "沅江九肋稀，端问学不学。",
            "向来屠沽辈，过眼褐宽博。",
            "如公负奇才，尚隔云津跃。",
            "昔吾先隠君，早识麟一角。",
            "联翩锦囊句，纡余仍卓荦。",
            "千载埋玉悲，孤芳竟谁擢。",
            "别来二十年，历历记前作。",
            "贱子更百罹，素业守弥恪。",
            "余辉忽振耀，如获西山药。",
            "清梦到钧天，求音叩寂寞。",
            "中宵对莲炬，何以称光渥。",
            "辱君琼瑶篇，重愧鼠呼璞。",
            "大轴闚洪源，汹涌千涧落。",
            "一洗胸中尘，豁若春云廓。"
        ],
        "title": "赵见独示所业并诗次韵谢之",
        "id": "b30d3b35-8241-400f-99bc-67682c332323"
    },
    {
        "author": "周麟之",
        "paragraphs": [
            "筠谷珠玑北苑春，寸诚千里托灵芬。",
            "为投白鹿岩前客，何日容分半席云。"
        ],
        "title": "以珠子香建茶寄皖公山马先生",
        "id": "104a4563-ca86-4940-b53a-1f7ac232abce"
    },
    {
        "author": "周麟之",
        "paragraphs": [
            "我祖来从锦江曲，尚忆郫筒醉春渌。",
            "轻衫拂石踏花归，近傍青城结茅屋。",
            "子孙散作淮海居，奕叶英风凛相续。",
            "不惟丛桂竞传芳，时有高人更超俗。",
            "或随羽化附青蛇，或避诏征称赤局。",
            "我生本是林泉人，失脚尘中困羁束。",
            "每逢蜀士话维桑，便欲携筇访前躅。",
            "道人家世出巴西，万里江山见眉目。",
            "笑施砭石起膏肓，坐察形神穷倚伏。",
            "我席为门君荷旃，相见忘情谢荣辱。",
            "幽香小鼎暮烟横，浊酒一杯春蚁绿。",
            "此身多病经百罹，只合纫兰与餐菊。",
            "休论燕颔觅封侯，莫说鸢肩腾火速。",
            "我有风怀就问君，何时一饱颜公粥。",
            "今日君行跨奔鹿，欲下鹅洲穿柳谷。",
            "他年愿结白云期，与君同看金峰鹄。"
        ],
        "title": "送台道人",
        "id": "56298e56-39a0-420b-a728-8c69ef9619b6"
    },
    {
        "author": "周麟之",
        "paragraphs": [
            "三年虎卧白云关，谁念穷猿失故山。",
            "野客已拼花自落，道人今与鹤俱还。",
            "厖眉皓首双松老，白㲲青丝一室闲。",
            "何日得追尘外趣，听君击钵翠微间。"
        ],
        "title": "送僧大通还山一首",
        "id": "ac144908-6355-4c26-8158-eb83a3edcda0"
    },
    {
        "author": "周麟之",
        "paragraphs": [
            "我来何幸识支郎，百丈峰头宝月光。",
            "质薄自怜非燕颔，途穷谁信是龟肠。",
            "渐看鬓底千丝白，敢说眉间一点黄。",
            "坐见锦溪秋水阔，不知何日理归艎。"
        ],
        "title": "戏呈珉禅师",
        "id": "d3f84195-d4f8-445d-962e-cbdc68f813df"
    },
    {
        "author": "周麟之",
        "paragraphs": [
            "北风驾寒万窍号，声如八月江上涛。",
            "又疑大鹏上青霄，南溟水击抟扶摇。",
            "昆阳阵败虎豹嘷，撼城飞瓦千兵逃。",
            "焚轮夜起狂终朝，直忧卷屋掀重茅。",
            "我居门巷如荒郊，衾无缋罽裘无羔，苦寒猎猎吹缊袍。",
            "笑引藤樽漱浊醪，不妨高卧醉陶陶。",
            "梦骑天马腾长飚，睥睨玉台阊阖高。",
            "风声诗兴两鬭豪，醉中一扫白云谣。"
        ],
        "title": "终风行",
        "id": "32add1e2-636a-4592-aff5-e69de5440e64"
    },
    {
        "author": "周麟之",
        "paragraphs": [
            "明皇幸蜀，一日登高山望秦川，谓高力士曰：“吾听张九龄言，不至此。",
            "”马上吹笛为曲，号《谪仙怨》，今亡焉。",
            "因为八章，以申其念旧之意。",
            ""
        ],
        "title": "望秦川歌  其一",
        "id": "defa78ed-8ed8-4d66-b1da-9c36807b23f3"
    },
    {
        "author": "周麟之",
        "paragraphs": [
            "长安回首战尘中，马背行吹一笛风。",
            "寄恨翻成谪仙怨，始知深负曲江公。"
        ],
        "title": "望秦川歌  其二",
        "id": "6f949935-00e8-4012-a3bf-6caca8956382"
    },
    {
        "author": "周麟之",
        "paragraphs": [
            "锦囊留得玉环香，不见佳人空断肠。",
            "北望秦川烟草满，尚疑飞燕舞昭阳。"
        ],
        "title": "望秦川歌  其三",
        "id": "428c524f-f227-4142-b214-93b8b185f3c4"
    },
    {
        "author": "周麟之",
        "paragraphs": [
            "向来花萼弄春辉，曾把宁王玉笛吹。",
            "乐事已随风烛过，如今横笛不胜悲。"
        ],
        "title": "望秦川歌  其四",
        "id": "c48d3d3f-fdad-4b30-af3c-8e3549d39ea0"
    },
    {
        "author": "周麟之",
        "paragraphs": [
            "蜀山春动锦江流，水绿山青总是愁。",
            "愁绝不堪山上望，无人解与月宫游。"
        ],
        "title": "望秦川歌  其五",
        "id": "c0998c9c-6a09-4aa7-bfc6-2a060a3160f7"
    },
    {
        "author": "周麟之",
        "paragraphs": [
            "雨声鸣栈不堪听，尽日穿云上杳冥。",
            "羯鼓催花浑不记，曲中空唱雨霖铃。"
        ],
        "title": "望秦川歌  其六",
        "id": "4cc82d0a-d006-44f3-b3e3-8d4c597ff283"
    },
    {
        "author": "周麟之",
        "paragraphs": [
            "渔阳千帜扫空来，满目妖氛鬭不开。",
            "为问玉京何日复，伤心黄屋几时回。"
        ],
        "title": "望秦川歌  其七",
        "id": "c908da9f-9cae-46ad-a10d-d6ad4fd8af02"
    },
    {
        "author": "周麟之",
        "paragraphs": [
            "烟霞缥缈认骊山，远想楼台紫翠间。",
            "尚欲神游太真院，不知身过鬼门关。"
        ],
        "title": "望秦川歌  其八",
        "id": "9633fe07-8e69-449c-a206-cd9f99cd2ec7"
    },
    {
        "author": "周麟之",
        "paragraphs": [
            "阿瞒按舞长生殿，妃子洗粧端正楼。",
            "此去恰如巫峡梦，相望千里事悠悠。"
        ],
        "title": "望秦川歌  其九",
        "id": "02fa3729-6b48-4bbd-85a2-393104881d5a"
    },
    {
        "author": "周麟之",
        "paragraphs": [
            "雨沐秋容浄，云横天宇高。",
            "溪流走城堑，木叶下亭臯。",
            "兴引渊明酒，寒侵范叔袍。",
            "清愁不能已，高枕诵离骚。"
        ],
        "title": "秋怀三首  其一",
        "id": "46fe528f-6a68-4bf5-8006-ce944e4805d3"
    },
    {
        "author": "周麟之",
        "paragraphs": [
            "燕去帘帷静，蛩鸣机杼忙。",
            "凄风万籁息，夜月一奁光。",
            "自喜襟怀豁，宁为景物伤。",
            "幽窗有佳致，坐挹桂花香。"
        ],
        "title": "秋怀三首  其二",
        "id": "b17e6112-21a5-4478-b37b-75feeb8f3655"
    },
    {
        "author": "周麟之",
        "paragraphs": [
            "江远莼鲈晚，迳荒松菊寒。",
            "近知秋信好，更觉旅怀宽。",
            "远杵风催急，横琴夜向阑。",
            "飘零莫惆怅，吾道久艰难。"
        ],
        "title": "秋怀三首  其三",
        "id": "aaa4c49e-24ee-4ef0-bda9-2d8df8daa7a3"
    },
    {
        "author": "周麟之",
        "paragraphs": [
            "春来物物未关情，只与寒梅有旧盟。",
            "芳信已催诗兴动，幽香还酿客怀清。",
            "月摹瘦影横窗淡，雨浴疏花照水明。",
            "却忆去年花下饮，共持杯酒泛飞英。"
        ],
        "title": "观梅",
        "id": "5635b0ad-250c-449d-931a-14516cffc95f"
    },
    {
        "author": "周麟之",
        "paragraphs": [
            "家在涛江欲尽头，结茅宁为乐休休。",
            "达人自得一经趣，游子空怀千岁忧。",
            "坐对圣贤唯酒适，身凭形影以诗酬。",
            "公今非遯元无闷，要把韦编续圣丘。"
        ],
        "title": "和元革叔无闷斋",
        "id": "8fddc26a-5a0b-4972-b227-3b2531b4acdd"
    },
    {
        "author": "周麟之",
        "paragraphs": [
            "向来归卧白云边，忽拜君王诏墨鲜。",
            "谁借羽翰超弱水，又随簪橐过甘泉。",
            "酒同今夕兄酬弟，诗比当年圣得贤。",
            "润色正须燕许手，小儒那有笔如椽。"
        ],
        "title": "初除西掖士华兄以诗贺喜次韵为谢",
        "id": "542cba1f-0fc0-4a40-b99a-c11b37eb41a2"
    },
    {
        "author": "周麟之",
        "paragraphs": [
            "遯叟高眠石磴云，鸱夷长泛五湖春。",
            "争如昼锦延华萼，同作商山四老人。"
        ],
        "title": "西园堂榭落成种植毕工偶成口号十首呈参政张公  其一",
        "id": "7de2d674-58f6-4bd6-9105-3a0c6890c478"
    },
    {
        "author": "周麟之",
        "paragraphs": [
            "华堂迥出复城高，更买邻园彻古壕。",
            "要展渭川千亩竹，賸栽锦里百根桃。"
        ],
        "title": "西园堂榭落成种植毕工偶成口号十首呈参政张公  其二",
        "id": "8b875418-57bf-4bc8-a740-168619ba7272"
    },
    {
        "author": "周麟之",
        "paragraphs": [
            "钩帘待燕春风里，把酒酬花夜月前。",
            "更启西窗纳清景，烟光如画拥斜川。"
        ],
        "title": "西园堂榭落成种植毕工偶成口号十首呈参政张公  其三",
        "id": "58103e10-9c73-4376-a91f-0bd2af40e7f6"
    },
    {
        "author": "周麟之",
        "paragraphs": [
            "城外青林可当山，横云翠霭鬰孱颜。",
            "虚堂一枕林泉梦，如在烟霞缥缈间。"
        ],
        "title": "西园堂榭落成种植毕工偶成口号十首呈参政张公  其四",
        "id": "dbfaa055-e0ce-43df-b44a-862d25e53e03"
    },
    {
        "author": "周麟之",
        "paragraphs": [
            "林花倒影落清池，池面春波泛绿漪。",
            "更筑小桥亭上去，便成家世授书圯。"
        ],
        "title": "西园堂榭落成种植毕工偶成口号十首呈参政张公  其五",
        "id": "dfd051e1-0049-4b30-95d8-5aada3b89bed"
    },
    {
        "author": "周麟之",
        "paragraphs": [
            "小谿深树鹿呦呦，野鹤无声蕙帐幽。",
            "风月满亭供笑语，依然不减醉翁游。"
        ],
        "title": "西园堂榭落成种植毕工偶成口号十首呈参政张公  其六",
        "id": "6d17f305-4152-4050-a64f-c9bb6995d593"
    },
    {
        "author": "周麟之",
        "paragraphs": [
            "草木青归二月天，川原明媚发春妍。",
            "临流忽见寒梅影，皎若凌波洛浦仙。"
        ],
        "title": "西园堂榭落成种植毕工偶成口号十首呈参政张公  其七",
        "id": "fe2c6b07-dc2a-4a00-801c-8d38a7fdf7a6"
    },
    {
        "author": "周麟之",
        "paragraphs": [
            "花梢日上雨痕干，冉冉香风破嫩寒。",
            "眼底便知红紫近，山茶先放鹤头丹。"
        ],
        "title": "西园堂榭落成种植毕工偶成口号十首呈参政张公  其八",
        "id": "1d4f69c4-ce0e-48ff-9d13-26884dfbabe6"
    },
    {
        "author": "周麟之",
        "paragraphs": [
            "幽丛灌木便成林，准拟炎天百步阴。",
            "应许春禽乐余荫，鹪鹩稳寄一枝深。"
        ],
        "title": "西园堂榭落成种植毕工偶成口号十首呈参政张公  其九",
        "id": "e699360f-ca75-4959-b71a-6745a4a6e1a0"
    },
    {
        "author": "周麟之",
        "paragraphs": [
            "水流映带清漳宅，野望迟回半月台。",
            "只恐宫鶑阻陪赏，日边便有鹤书来。"
        ],
        "title": "西园堂榭落成种植毕工偶成口号十首呈参政张公  其一○",
        "id": "2f02da61-aecd-4701-9a4d-12d395e1d8cd"
    },
    {
        "author": "周麟之",
        "paragraphs": [
            "吴山濯濯烟鬟青，湖水练练光遶城。",
            "城中主人目如电，爽气坐纳山水清。",
            "千门鸣絃夜月静，四野垂颖秋云平。",
            "试占古语咏侯德，一贤可当百万兵。"
        ],
        "title": "与苏州守十诗以兵卫森画戟燕寝凝清香为韵  其一",
        "id": "bedcec56-0fd8-411b-a9b1-1d984eeea848"
    },
    {
        "author": "周麟之",
        "paragraphs": [
            "苏台屹立层霄里，环望水云三百里。",
            "十年草绿春城荒，麋鹿肆游歌舞地。",
            "公来一顾风物新，华屋下蟠烟霭翠。",
            "正须满意事登临，早晚中台拜英卫。"
        ],
        "title": "与苏州守十诗以兵卫森画戟燕寝凝清香为韵  其二",
        "id": "acd983f0-0e97-4fba-94e8-ff6e08eaa6f4"
    },
    {
        "author": "周麟之",
        "paragraphs": [
            "馆娃宫院秋沈沈，采香芳迳花委金。",
            "吴王旧事久寂寞，此地犹怀千古心。",
            "黄堂高兴动罇俎，三百画桥丝管音。",
            "吴侬但识宴会乐，那知遶屋棠阴森。"
        ],
        "title": "与苏州守十诗以兵卫森画戟燕寝凝清香为韵  其三",
        "id": "f1b0ecbd-494c-4d0d-8a15-7c2d1c42219c"
    },
    {
        "author": "周麟之",
        "paragraphs": [
            "城西连柂枫桥夜，城东接舳阊门下。",
            "细听来往棹讴声，一一歌呼颂仁化。",
            "尔知德政并龚黄，我慕风流到王谢。",
            "会当临景赋新诗，写得吴中有声画。"
        ],
        "title": "与苏州守十诗以兵卫森画戟燕寝凝清香为韵  其四",
        "id": "137f90ef-66f8-46fb-89e4-54900e84ab07"
    },
    {
        "author": "周麟之",
        "paragraphs": [
            "洞庭雨断兼天碧，松江月明波动色。",
            "剪橘霜包照座黄，鲙鲈雪缕堆盘白。",
            "秋到湖山最佳处，此景付公天不惜。",
            "英名自是龙骧家，更待高闳立幡戟。"
        ],
        "tags": [
            "洞庭湖"
        ],
        "title": "与苏州守十诗以兵卫森画戟燕寝凝清香为韵  其五",
        "id": "741b156c-2eeb-4c74-a588-34677647fa42"
    },
    {
        "author": "周麟之",
        "paragraphs": [
            "相门旧列名臣传，挺挺遗风眼中见。",
            "远览初褰贾父帷，仁风已满袁宏扇。",
            "坐看诏玺天边来，袖章入对金銮殿。",
            "好追乐事醉升平，日奉宸游玉津宴。"
        ],
        "title": "与苏州守十诗以兵卫森画戟燕寝凝清香为韵  其六",
        "id": "8b8061e6-a722-4b01-a316-aa61be353738"
    },
    {
        "author": "周麟之",
        "paragraphs": [
            "一方静治民安枕，天子英明用人审。",
            "慈厚薰然布帛温，威明皎若冰霜凛。",
            "斡旋妙手经画余，贯朽如山粟填廪。",
            "禁闼还容汲直归，淮南定报奸谋寝。"
        ],
        "title": "与苏州守十诗以兵卫森画戟燕寝凝清香为韵  其七",
        "id": "8a3f4926-0692-41b8-abee-7a828599857f"
    },
    {
        "author": "周麟之",
        "paragraphs": [
            "六飞南驻开陪京，朝廷恃此为金城。",
            "元侯卧护股肱郡，去天尺五日月明。",
            "谁怜游子岁一过，欲往不得如流萍。",
            "今日西风要留客，好山横道烟光凝。"
        ],
        "title": "与苏州守十诗以兵卫森画戟燕寝凝清香为韵  其八",
        "id": "8c54fd32-3026-4b82-a7ad-c0d24dd94a31"
    },
    {
        "author": "周麟之",
        "paragraphs": [
            "青衫飘泊江海生，十年篷底载我行。",
            "每逢胜地一长望，江山举目难为情。",
            "登楼几作仲宣赋，在野犹带倪宽经。",
            "迩来困甚几执热，愿焉一濯秋风清。"
        ],
        "title": "与苏州守十诗以兵卫森画戟燕寝凝清香为韵  其九",
        "id": "95ac8fb1-dd2e-4990-8a4c-8518f34f8201"
    },
    {
        "author": "周麟之",
        "paragraphs": [
            "盖公论治齐相堂，穆生酌醴元王觞。",
            "古人好士乃如此，名重千载尊而光。",
            "我公风度冠今昔，龙门冠盖春云翔。",
            "微才讵敢充旨味，药笼庶容芝桂香。"
        ],
        "title": "与苏州守十诗以兵卫森画戟燕寝凝清香为韵  其一○",
        "id": "394d9eed-a2be-40c1-bbd1-bf51ec246366"
    },
    {
        "author": "周麟之",
        "paragraphs": [
            "北风夜卷地，冻云晓黏天。",
            "黄竹歌未终，飞霰集我前。",
            "森罗昆山璧，零乱淮夷蠙。",
            "缚贼悬瓠城，安得兵三千。"
        ],
        "title": "辛酉大雪戏成十诗以千山鸟飞绝万迳人踪灭为韵  其一",
        "id": "40df8ffd-c1cc-475d-ae8f-e151d2a7c0c2"
    },
    {
        "author": "周麟之",
        "paragraphs": [
            "跨馿游灞桥，策马阻蓝关。",
            "诗人自清苦，逐客何当还。",
            "我独拥敝茧，高卧环堵间。",
            "黄精已无苗，斸雪思旧山。"
        ],
        "title": "辛酉大雪戏成十诗以千山鸟飞绝万迳人踪灭为韵  其二",
        "id": "01b7655c-d239-438f-bd6a-fb5d126124b1"
    },
    {
        "author": "周麟之",
        "paragraphs": [
            "松桂亦华颠，瓦石背玉表。",
            "造物不作难，夜半月出皎。",
            "书窗互照映，瓮牖惊易晓。",
            "举头忽弥望，万里绝飞鸟。"
        ],
        "title": "辛酉大雪戏成十诗以千山鸟飞绝万迳人踪灭为韵  其三",
        "id": "155ca83b-ef21-4245-bb2a-c3a4ec21a6b8"
    },
    {
        "author": "周麟之",
        "paragraphs": [
            "复帐蕤香篝，绮席罗妓围。",
            "焉知荜门子，清哦袖鹑衣。",
            "腊白三日寒，遽使昼掩扉。",
            "愁思已如许，共作风絮飞。"
        ],
        "title": "辛酉大雪戏成十诗以千山鸟飞绝万迳人踪灭为韵  其四",
        "id": "5265c866-b507-486d-a375-227c15a50ecc"
    },
    {
        "author": "周麟之",
        "paragraphs": [
            "旧闻沙漠寒，碛卤一丈雪。",
            "谁怜牧羝人，白首持汉节。",
            "朝廷北顾忧，岁晚不忍说。",
            "寄言上林雁，何事音信绝。"
        ],
        "title": "辛酉大雪戏成十诗以千山鸟飞绝万迳人踪灭为韵  其五",
        "id": "df238437-664d-44e9-ab33-255bef41ec98"
    },
    {
        "author": "周麟之",
        "paragraphs": [
            "堆盘水精盐，翻匙云子饭。",
            "年年六出花，不必以瑞献。",
            "浪言平地尺，贫亦非所愿。",
            "愁无儋石储，安敢掷百万。"
        ],
        "title": "辛酉大雪戏成十诗以千山鸟飞绝万迳人踪灭为韵  其六",
        "id": "ee1b024c-0a55-464f-b781-ef099dc0b8f6"
    },
    {
        "author": "周麟之",
        "paragraphs": [
            "林梢宿鸦翻，未觉烟树暝。",
            "潇潇打窗声，惯向云屋听。",
            "冰结积已深，风收舞初定。",
            "凌晨出门喜，折屐印樵迳。"
        ],
        "title": "辛酉大雪戏成十诗以千山鸟飞绝万迳人踪灭为韵  其七",
        "id": "8a864ee2-9c01-489c-9b94-8010b6cd16b1"
    },
    {
        "author": "周麟之",
        "paragraphs": [
            "吾无千金裘，为博曲米春。",
            "牀头腊瓮熟，漉以渊明巾。",
            "饮少辄至醉，醉眼迷天垠。",
            "冲寒望南巷，不见披氅人。"
        ],
        "title": "辛酉大雪戏成十诗以千山鸟飞绝万迳人踪灭为韵  其八",
        "id": "d6908300-efaa-463b-bf2f-16822464f4c6"
    },
    {
        "author": "周麟之",
        "paragraphs": [
            "千骑射猎军，一蓑垂钓翁。",
            "寒江与旷野，得意应无穷。",
            "顾我俱未暇，缓步聊倚筇。",
            "惜此连璐白，涴以鸡犬踪。"
        ],
        "title": "辛酉大雪戏成十诗以千山鸟飞绝万迳人踪灭为韵  其九",
        "id": "07ce80cb-c540-4917-b86f-1e5d45bac476"
    },
    {
        "author": "周麟之",
        "paragraphs": [
            "佛衣珠唾飞，撼树缟裙裂。",
            "巡簷索梅笑，敧枕听竹折。",
            "念此积雪寒，忧世心愈切。",
            "夜分耿不寐，风灯半明灭。"
        ],
        "title": "辛酉大雪戏成十诗以千山鸟飞绝万迳人踪灭为韵  其一○",
        "id": "b0f56e53-3bb5-4b67-95be-cdff961b44fd"
    },
    {
        "author": "周麟之",
        "paragraphs": [
            "湖上清游乐有余，玉山未倒不须扶。",
            "后堂深处无人到，尚许鸱夷托后车。"
        ],
        "title": "自南山归口占上王阁老  其一",
        "id": "72d401d0-b1c4-402c-a290-59b05408b96d"
    },
    {
        "author": "周麟之",
        "paragraphs": [
            "日高风软不生尘，十月湖山暖似春。",
            "绿绮抱来人不至，几时容我唤真真。"
        ],
        "title": "自南山归口占上王阁老  其二",
        "id": "0f173b26-10f6-4411-b19a-fb29e12bb5ac"
    },
    {
        "author": "周麟之",
        "paragraphs": [
            "淝上英游远，江南庆系长。",
            "二卿双戟贵，七叶一门光。",
            "早负鹏天阔，先分桂籍香。",
            "中兴谁第一，勋烈在旗常。"
        ],
        "title": "参政大资毗陵张公挽诗十首  其一",
        "id": "b33138e5-4d95-4f90-bde9-10e2af85009f"
    },
    {
        "author": "周麟之",
        "paragraphs": [
            "德望三朝老，才华一代宗。",
            "伟名高附凤，余事富雕龙。",
            "异刻惊黄玉，仙游问赤松。",
            "忽骑箕尾去，云路杳无踪。"
        ],
        "title": "参政大资毗陵张公挽诗十首  其二",
        "id": "a08bb517-85e5-42fd-9767-8854576e3125"
    },
    {
        "author": "周麟之",
        "paragraphs": [
            "一马龙骧后，中朝草创初。",
            "秉枢登政路，扈跸拥宸裾。",
            "像入云台画，名标玉府书。",
            "太平资旧德，不及驾安车。"
        ],
        "title": "参政大资毗陵张公挽诗十首  其三",
        "id": "6efb8678-1040-43b9-b1db-ad11e37724a2"
    },
    {
        "author": "周麟之",
        "paragraphs": [
            "出入纡宸眷，龙光溢帝阍。",
            "赐书奎画烂，分剂宝奁存。",
            "尚拟陪三接，俄悲筑九原。",
            "遗忠当厚报，岂但辍瓜恩。"
        ],
        "title": "参政大资毗陵张公挽诗十首  其四",
        "id": "92f8e16d-1c2c-4f7a-b9f5-33353e84693e"
    },
    {
        "author": "周麟之",
        "paragraphs": [
            "自领一麾出，旋更五镇雄。",
            "政追栖凤迹，民戢带牛风。",
            "鉴水恩波外，西山爽气中。",
            "棠阴随处是，绕屋自茏葱。"
        ],
        "title": "参政大资毗陵张公挽诗十首  其五",
        "id": "3baf076b-5ffb-4da3-8b53-18c77024222e"
    },
    {
        "author": "周麟之",
        "paragraphs": [
            "晚岁游真馆，分符莅别京。",
            "九关留管钥，千骑按屯营。",
            "天上金瓯覆，江边玉节明。",
            "伤心游宴地，怅望北山横。"
        ],
        "title": "参政大资毗陵张公挽诗十首  其六",
        "id": "91646b17-3375-4347-a593-6408703dc883"
    },
    {
        "author": "周麟之",
        "paragraphs": [
            "四老延清会，连年乐故乡。",
            "誉腾花萼集，光动德星堂。",
            "今独三荆茂，居然一鉴亡。",
            "庆流知有在，兰玉蔼遗芳。"
        ],
        "title": "参政大资毗陵张公挽诗十首  其七",
        "id": "a468b96f-5cb3-4070-aa14-7ed046ed09d8"
    },
    {
        "author": "周麟之",
        "paragraphs": [
            "绿野裴公趣，东山谢傅心。",
            "林泉幽梦断，花柳旧谿深。",
            "瀹茗风生腋，飞觞月满襟。",
            "向来亲几杖，犹想听高吟。"
        ],
        "title": "参政大资毗陵张公挽诗十首  其八",
        "id": "b49752c9-8321-4dca-b19a-aab4a546d34a"
    },
    {
        "author": "周麟之",
        "paragraphs": [
            "久玷平津馆，叨陪北海尊。",
            "轩腾期远到，刻苦记前言。",
            "穉榻恩难报，韦经业自存。",
            "孤踪初筮仕，此志与谁论。"
        ],
        "title": "参政大资毗陵张公挽诗十首  其九",
        "id": "1a7c087e-105d-4537-a320-f45edf423603"
    },
    {
        "author": "周麟之",
        "paragraphs": [
            "忆昔春官试，唯公季子俱。",
            "别来成永诀，返哭恸诸孤。",
            "忍预吹箫列，空怀解剑趋。",
            "新阡閟长夜，雪涕堕平芜。"
        ],
        "title": "参政大资毗陵张公挽诗十首  其一○",
        "id": "09d85b47-2523-41e2-b20e-7768d1b4de3a"
    },
    {
        "author": "周麟之",
        "paragraphs": [
            "赫奕三公胄，高华百笏门。",
            "义风倾里社，名德老丘园。",
            "不起东山卧，空余北海尊。",
            "已随飞剑逝，犹记刻舟痕。"
        ],
        "title": "致政大夫胡公挽诗五首  其一",
        "id": "eaeddb78-1d18-4056-8313-43548e530f82"
    },
    {
        "author": "周麟之",
        "paragraphs": [
            "西帅乘迟日，趋庭正妙年。",
            "飞书腾白羽，曳彩汎红莲。",
            "晚伏追风骥，长嗟堕水鸢。",
            "卷舒安义命，何恨及重泉。"
        ],
        "title": "致政大夫胡公挽诗五首  其二",
        "id": "d406ea35-cd78-4534-8c10-58bb5f0dcc81"
    },
    {
        "author": "周麟之",
        "paragraphs": [
            "燕寝追遗事，沈疴叹积年。",
            "未扶鸠杖起，已报鹿车悬。",
            "显服登三品，荣名谢九迁。",
            "英姿宁复见，归伴玉台仙。"
        ],
        "title": "致政大夫胡公挽诗五首  其三",
        "id": "f5fb96c1-e4d1-44a2-8762-3ad06b8ff038"
    },
    {
        "author": "周麟之",
        "paragraphs": [
            "碧落承先训，青冥屈壮图。",
            "珠悬三树秀，鉴舞一鸾孤。",
            "逝水嗟何及，佳城谶不诬。",
            "江山蟠秀气，此地卜青乌。"
        ],
        "title": "致政大夫胡公挽诗五首  其四",
        "id": "93e0b794-9105-4609-b651-5f591a148a86"
    },
    {
        "author": "周麟之",
        "paragraphs": [
            "末绪惭非偶，孤踪托契深。",
            "委禽申旧好，奉屦负初心。",
            "已矣升堂拜，潸焉雪涕吟。",
            "四郊烟树惨，引绋堕哀音。"
        ],
        "title": "致政大夫胡公挽诗五首  其五",
        "id": "a9d1af96-e0e0-4722-87ed-1e02652aa79d"
    },
    {
        "author": "周麟之",
        "paragraphs": [
            "嫔风合冠女图中，礼法能兼郝与钟。",
            "自许夫知黄鹄志，曾看女拜紫鸾封。",
            "高堂把酒同婣睦，燕坐繙经乐始终。",
            "千载管彤书盛事，只今门有壻如龙。"
        ],
        "title": "夫人孙氏挽诗",
        "id": "d73e53b4-c0d8-4220-80f3-042ae6748169"
    },
    {
        "author": "周麟之",
        "paragraphs": [
            "阃范三从正，家声两大余。",
            "义高黄鹄操，恩叠紫鸾书。",
            "涧沼登苹藻，园林映板舆。",
            "忽乘飞凤去，应傍素台居。"
        ],
        "title": "胡夫人挽诗  其一",
        "id": "fa4849a0-4433-4c49-87d2-f4d494782293"
    },
    {
        "author": "周麟之",
        "paragraphs": [
            "晚岁根尘净，端由志节隆。",
            "敛身遵七诫，弹指悟三空。",
            "此日伤朝露，何人赋凯风。",
            "我方司汗简，盍载女师中。"
        ],
        "title": "胡夫人挽诗  其二",
        "id": "f58f0959-f4e2-4cb7-ae7c-137eee1b297a"
    },
    {
        "author": "周麟之",
        "paragraphs": [
            "旧倚韩康伯，高堂坐累茵。",
            "曩先归厚夜，今又失灵椿。",
            "族党千车会，阶庭五鼎陈。",
            "季能当大事，无负玉堂人。"
        ],
        "title": "胡夫人挽诗  其三",
        "id": "c0eb95ec-c77b-4ff3-9bf3-16eeb29cc35c"
    },
    {
        "author": "周麟之",
        "paragraphs": [
            "自昔三珠树，如兄最早成。",
            "握兰霑賸馥，搴桂阻高程。",
            "健笔三江泻，英标一鹗横。",
            "崦嵫惊电谢，坐失剑峥嵘。"
        ],
        "title": "表兄知府郎中张公挽诗三首  其一",
        "id": "cf9657d8-1824-4d57-b375-f6fa5e1a4409"
    },
    {
        "author": "周麟之",
        "paragraphs": [
            "淼淼沅江路，犹迟皂盖临。",
            "但疑三甲起，那识二毛侵。",
            "北海樽罍在，南园草木深。",
            "水亭风月夜，八咏想遗音。"
        ],
        "title": "表兄知府郎中张公挽诗三首  其二",
        "id": "163ce38e-7423-4afa-a786-b59da768b14d"
    },
    {
        "author": "周麟之",
        "paragraphs": [
            "自是吾宗出，金兰臭味同。",
            "彯缨联北阙，抱椠踵南宫。",
            "去国邮书密，还乡巷辙通。",
            "讵知生死隔，回首一弹中。"
        ],
        "title": "表兄知府郎中张公挽诗三首  其三",
        "id": "b1acdbeb-26f4-4c6b-981e-a66885507282"
    },
    {
        "author": "周麟之",
        "paragraphs": [
            "猗兰奕叶神明胄，四德宜家绰有余。",
            "盛事可稽彤笔史，当年曾梦紫函书。",
            "子登虎榜朝辉弁，夫握龙韬拱殿庐。",
            "长乐宫中称万寿，犹思翟茀拥軿车。"
        ],
        "title": "杨国夫人赵氏挽章",
        "id": "0a60d145-f91d-47d6-9c7d-cd00bc866172"
    },
    {
        "author": "周麟之",
        "paragraphs": [
            "夜半江风金鼓声，拔营初起石头城。",
            "虏情不料诸军渡，一战淮西唾手平。"
        ],
        "title": "破虏凯歌六首  其一",
        "id": "48b7692e-c378-437f-babd-5f5c8a58e947"
    },
    {
        "author": "周麟之",
        "paragraphs": [
            "莫怕南来生女真，皂旛罽马漫如云。",
            "黄头碧眼惊相语，切勿前逢八字军。"
        ],
        "title": "破虏凯歌六首  其二",
        "id": "ededaa24-0670-4d13-b82c-9e85d4bfd3f0"
    },
    {
        "author": "周麟之",
        "paragraphs": [
            "山川千里战尘清，不负当初齧指盟。",
            "从此胡儿敢欺我，江淮草木已知名。"
        ],
        "title": "破虏凯歌六首  其三",
        "id": "532426c0-5b3d-4718-b20b-1e81750922d1"
    },
    {
        "author": "周麟之",
        "paragraphs": [
            "将军羽扇自临戎，帐下健儿争立功。",
            "铁马莫来淮上牧，汉家旗纛半天红。"
        ],
        "title": "破虏凯歌六首  其四",
        "id": "917e69dd-c67f-495b-924f-f9be9bf268fc"
    },
    {
        "author": "周麟之",
        "paragraphs": [
            "江花闲队晓霏开，争看官军打贼回。",
            "十万羌胡今已破，不烦天子六飞来。"
        ],
        "title": "破虏凯歌六首  其五",
        "id": "d41eb834-58ea-4475-ac3d-89201364849f"
    },
    {
        "author": "周麟之",
        "paragraphs": [
            "捷书日日到甘泉，使者联翩出劳旋。",
            "将士欢呼拜君赐，雕衔宝带鹄袍鲜。"
        ],
        "title": "破虏凯歌六首  其六",
        "id": "e12ecd61-fb48-422e-b74c-839dd84d03f4"
    },
    {
        "author": "周麟之",
        "paragraphs": [
            "燕京小，钜防络野长蛇绕。",
            "展辟城池数倍宽，帝居占尽民居少。",
            "通天百寻殿十重，金爵觚棱在半空。",
            "万户千门歌舞窄，不知九市人声寂。",
            "时时日曀盲风来，杀气冥濛胡舞塞。",
            "旧来寝处穹庐中，今乃燕坐阿房宫。",
            "犹嫌北方地寒苦，又欲南向观华风。",
            "汴都我宋兴王宅，二百年来立宗祏。",
            "一朝飞瓦下云端，尽毁前模变新饰。",
            "故老恸哭壮士讙，吾宁忍死不忍观。",
            "只恐金碧涂未干，死胡溅血川原丹。",
            "羣儿拍手歌相和，此地宁容犬羊涴。",
            "旄头夜落五云开，还与吾皇泰微坐。"
        ],
        "title": "中原民谣 燕京小",
        "id": "eea5bf77-1bb6-45d5-a568-012a76011644"
    },
    {
        "author": "周麟之",
        "paragraphs": [
            "迎送亭，亭边柳色何青青。",
            "树头风和鹊声喜，朱甍碧瓦烟光凝。",
            "路人矫首城南北，牓字新题照阡陌。",
            "金牌天使走马来，蕃官出门饯迎客。",
            "车头老人扶轭行，自言身是宋遗氓。",
            "斯亭岂为迎送设，殆欲迎宋非虚名。",
            "南人侧耳惊相顾，此语端能卜天数。",
            "说与征夫且缓驱，往来怕见征尘污。",
            "莫折亭前百年柳，曾经宋德栽培久。",
            "只期南望翠华归，再拜马前称万寿。"
        ],
        "title": "中原民谣 迎送亭",
        "id": "9133536b-b316-4f5e-a808-5b86c09655a9"
    },
    {
        "author": "周麟之",
        "paragraphs": [
            "金澜酒，皓月委波光入酒。",
            "冰壶避暑压琼艘，火炕敌寒挥玉斗。",
            "追欢长是秉烛游，日高未放传杯手。",
            "生平饮血狐兔场，酿糜为酒毡为裳。",
            "犹存故事设茶食，金刚大镯胡麻香。",
            "五辛盈柈雁粉黑，岂解玉食罗云浆。",
            "南使来时北风冽，冰山峨峨千里雪。",
            "休嗟虏酒不醉人，别有班觞下层阙。",
            "或言此酒名金澜，金数欲尽天意阑。",
            "醉魂未醒醆未覆，会看骨肉争相残。",
            "一双宝榼云龙翥，明日辞朝倒壶去。",
            "旨留余沥酹亡胡，帝乡自有蔷薇露。"
        ],
        "title": "中原民谣 金澜酒",
        "id": "3b86d37c-9606-41d1-9593-329a6627e996"
    },
    {
        "author": "周麟之",
        "paragraphs": [
            "归德府，四野坡池抱重阻。",
            "阏伯之墟旧宋州，心为大火占星土。",
            "昔我艺祖龙潜初，授钺此地开炎图。",
            "录裳拜野休运启，王气鬰鬰云扶舆。",
            "真人当天朝万宇，北望帝城天尺五。",
            "舟车辐辏川涂交，尽说南京比三辅。",
            "中兴天子膺赤符，又临此地登鸾车。",
            "版图一失故地隔，坐使神州沦虏区。",
            "金杏园边春色早，连阡粟麦濉河道。",
            "景物依然似昔时，只恨居民戴胡情。",
            "民言我宋潴仁深，况此旧名归德军。",
            "于今府号袭前躅，不日中原当自复。",
            "金人无德亡无时，大德日隆天下归。"
        ],
        "title": "中原民谣 归德府",
        "id": "7d9d3267-d6f8-495f-bedf-c4106dd8afa9"
    },
    {
        "author": "周麟之",
        "paragraphs": [
            "过沃州，停车听我遗民讴。",
            "兹为名邦古赵地，皇家得姓基鸿休。",
            "自胡杂居民在鼎，民心不改千年并。",
            "一日天开神火流，祥光塞空吐金景。",
            "胡人惊呼上畔知，曰此异兆谁当之。",
            "天其有意福赵氏，于斯效瑞腾炎辉。",
            "是岁更名州作沃，自谓火炎瑞可扑。",
            "不知字谶愈分明，天水灼然真吉卜。",
            "君看石桥十尺横，上有蹋迹青骡行。",
            "当年胜概压天下，岂忍岁久蒙毡腥。",
            "我有箪壶办浆馈，未审王师何日至。",
            "此身终作沃州民，赵氏帝王千万祀。"
        ],
        "title": "中原民谣 过沃州",
        "id": "4b6c5783-077a-429c-bff5-eead08f8c74e"
    },
    {
        "author": "周麟之",
        "paragraphs": [
            "造海船，海旁朴斲雷殷山。",
            "大船辟舰容万斛，小船飞鹘何翩翩。",
            "传闻潞县燕京北，木柹翻空浪头白。",
            "近年升作北通州，谓是背吭宜控扼。",
            "坐令斩木千山童，民间十室八九空。",
            "老者驾车辇输去，壮者腰斧从鸠工。",
            "自期鼓檝沧溟隘，他时取道胶西寨。",
            "樯愿相风风北来，飞航信宿趋吴会。",
            "谁为此计狂且愚，南北土性天渊殊。",
            "北人鞍马是长技，南人涛濑如坦涂。",
            "果尔疑非万全策，驱民忍作鱼龙食。",
            "任渠转海入江来，自有周郎当赤壁。"
        ],
        "title": "中原民谣 造海船",
        "id": "18420f65-e724-45de-80ab-19456b4bd2a4"
    },
    {
        "author": "周麟之",
        "paragraphs": [
            "渡浮桥，黄流喷薄翻云涛。",
            "骈头巨舰寸金纤，翼以巨木维虹腰。",
            "戍河老兵三太息，顾语行人泪霑臆。",
            "去年造桥民力殚，今年过桥车毂击。",
            "只愁屡坏费修营，追呼无时困征役。",
            "前月南朝天使来，欲令践此夸雄哉。",
            "无何层冰蔽流下，三十六洪中夜摧。",
            "当时白马津头渡，不下毡车上船去。",
            "今朝缓辔扬鞭回，笑踏长鲸指归路。",
            "但愿河伯常安流，斯桥不断千古浮。",
            "他年过师枕席上，孰忧王旅行无舟。",
            "适见黎阳山下驿，驿垣破处龟趺出。",
            "丰碑大字天成桥，犹是宣和时相笔。"
        ],
        "title": "中原民谣 渡浮桥",
        "id": "3db15ec2-104c-4498-b587-757ff1b66903"
    },
    {
        "author": "周麟之",
        "paragraphs": [
            "金台砚，旧日老张闻㝢县。",
            "金华仙伯一品题，名高万石罗文传。",
            "南辕回次白沟河，搴裳欲渡尘没靴。",
            "向此画见限华裔，今乃接畛皆夷歌。",
            "忽见御庄云蓊鬰，千章乔木参天碧。",
            "始知佳气似舂陵，更喜眼前多旧物。",
            "伴行蕃使言侏离，髯奴鐻耳乃有知。",
            "叩辕敛袂出双璧，不待驲人来致辞。",
            "自言所献非荆璞，仅比澄泥与铜雀。",
            "雅称挥毫白玉堂，夜扫黄麻追灏噩。",
            "人皆谓彼勤且诚，盍探露团分宝馨。",
            "归家请办千斛墨，异时拟勒燕山铭。"
        ],
        "title": "中原民谣 金台砚",
        "id": "12fc306d-6184-4ac9-a392-6fc1170fa54a"
    },
    {
        "author": "周麟之",
        "paragraphs": [
            "任契丹，太行为家千叠山。",
            "此山阻绝天下脊，中有义旅蛟蛇蟠。",
            "任君本是良家子，身长七尺风姿伟。",
            "心怀忠义欲擒胡，誓与羣豪揭竿起。",
            "时从数骑出郊坰，所向万人皆披靡。",
            "不驱丁口不攫金，只取糇粮事储偫。",
            "道遮天使夺牌归，佩牌夜易人不知。",
            "往来燕赵数百里，徒手不假寸铁持。",
            "夜半相逢沃州北，问知南使宁相阨。",
            "倡言我辈抱雄图，郎主打围曾狙击。",
            "时来左袒奋臂呼，十万儿郎一朝得。",
            "劝君努力雪国仇，为我斩取单于头。",
            "功成好爵皆君有，金印垂腰大如斗。"
        ],
        "title": "中原民谣 任契丹",
        "id": "6a26306e-f911-4f1f-89b6-f74886d9fd04"
    },
    {
        "author": "周麟之",
        "paragraphs": [
            "雨木冰，贯珠络玉千葩明。",
            "横鞭一拂条叶动，宝钗堕地声铿鍧。",
            "昨日登车天地墨，怪雨盲风起东北。",
            "俄然散雹乱飞霙，流淖满途深没膝。",
            "前车折轴不得行，后车脱辐泥翻轭。",
            "晓来廓氛天宇清，万象夺目何晶莹。",
            "凛如介士执矛戟，四野列阵霜雪凝。",
            "汴河堤上民惊诧，问是何祥木冰稼。",
            "平生有眼未曾看，旧说惟闻达官怕。",
            "车中嗫嚅齐鲁生，尝学五传窥遗经。",
            "因言前哲论灾异，占曰庶人皆执兵。",
            "只应北地干戈起，草木如人刃相倚。",
            "莫忧胡儿饮泗水，尽道明年佛貍死。"
        ],
        "title": "中原民谣 雨木冰",
        "id": "7ba7c0db-726c-4785-9b3c-4b589abcee11"
    },
    {
        "author": "周麟之",
        "paragraphs": [
            "可笑狂胡到死狂，欲投马箠渡长江。",
            "始知人语符天意，东向南朝作鬼降。"
        ],
        "tags": [
            "长江"
        ],
        "title": "破虏凯歌二十四首  其一",
        "id": "35ba8ff4-cede-486e-ae59-c130a846e395"
    },
    {
        "author": "周麟之",
        "paragraphs": [
            "采石江头万鼓鼙，祭天台上手挥旗。",
            "坐驱朔马为鱼鼈，笑杀江南踏浪儿。"
        ],
        "title": "破虏凯歌二十四首  其二",
        "id": "8e354520-57e7-49c7-9bf1-bfd20df86685"
    },
    {
        "author": "周麟之",
        "paragraphs": [
            "云航飞下北通州，弭檝胶西一战收。",
            "千七百艘同日尽，始知飞将有奇谋。"
        ],
        "title": "破虏凯歌二十四首  其三",
        "id": "f4c6ae57-dce9-4f48-8505-50eedff31c3a"
    },
    {
        "author": "周麟之",
        "paragraphs": [
            "一从犬吠瞰西山，便报车轮不得还。",
            "自诡长驱如破竹，不知先衄剑门关。"
        ],
        "title": "破虏凯歌二十四首  其四",
        "id": "ab595156-d42d-4064-9b0d-61d1b1bf3700"
    },
    {
        "author": "周麟之",
        "paragraphs": [
            "虏饿曾无一月粮，煮弦烧箭莫充肠。",
            "南来本恃清河粟，不意偏师夜绝纲。"
        ],
        "title": "破虏凯歌二十四首  其五",
        "id": "3ef05d20-081a-47bf-8fe2-bb25009a4288"
    },
    {
        "author": "周麟之",
        "paragraphs": [
            "胡人不识九车船，笑理轻舠狎大川。",
            "莫道老胡曾得济，犹传折箭誓青天。"
        ],
        "title": "破虏凯歌二十四首  其六",
        "id": "33f6e016-a383-421b-bfad-edc6c6d40753"
    },
    {
        "author": "周麟之",
        "paragraphs": [
            "淝河席卷苻坚阵，赤壁灰飞孟德舟。",
            "二虏犹能脱身去，汝来断送郅支头。"
        ],
        "title": "破虏凯歌二十四首  其七",
        "id": "46731845-804c-4bdc-89b1-7e65f1425ac1"
    },
    {
        "author": "周麟之",
        "paragraphs": [
            "自古御行用众难，况图深入冒多艰。",
            "五百万人存者几，淮南白骨委如山。"
        ],
        "title": "破虏凯歌二十四首  其八",
        "id": "51b9ac68-7ca3-4e0b-95ed-b9c7df3f8d2a"
    },
    {
        "author": "周麟之",
        "paragraphs": [
            "燕山台殿压阿房，又欲移巢占大梁。",
            "起就汉宫三十六，固知无德祇为殃。"
        ],
        "title": "破虏凯歌二十四首  其九",
        "id": "ed4f4219-a20e-43d0-b2d2-415c7feb9c39"
    },
    {
        "author": "周麟之",
        "paragraphs": [
            "七宝为牀坐殿衙，金猊双立喷飞霞。",
            "自缘积恶难安享，不得全躯作帝羓。"
        ],
        "title": "破虏凯歌二十四首  其一○",
        "id": "4d6365ee-e1ed-4151-933f-45e7a4ee56f7"
    },
    {
        "author": "周麟之",
        "paragraphs": [
            "只凭信誓画山河，二十余年两国和。",
            "解道渝盟甘踣国，若为轻信马韩哥。"
        ],
        "title": "破虏凯歌二十四首  其一一",
        "id": "78686403-40b8-44c0-a0c3-ffe07e26f838"
    },
    {
        "author": "周麟之",
        "paragraphs": [
            "自闻三策日垂涎，急趁西风一举鞭。",
            "狼子不知天数尽，据鞍犹说马儿年。"
        ],
        "title": "破虏凯歌二十四首  其一二",
        "id": "23872319-1666-40ee-8638-3e3543760f4d"
    },
    {
        "author": "周麟之",
        "paragraphs": [
            "黧面长须桀黠儿，一生浑事杀人嬉。",
            "莫将遗像欺羣目，曾向贞元殿里窥。"
        ],
        "title": "破虏凯歌二十四首  其一三",
        "id": "3d263324-b364-416d-afb2-2897e463b03b"
    },
    {
        "author": "周麟之",
        "paragraphs": [
            "何事图形到九墀，岂容鬼质近神奎。",
            "君王欲作诸戎戒，不惜云章手自题。"
        ],
        "title": "破虏凯歌二十四首  其一四",
        "id": "59538b59-ded3-416d-8268-ebeac1e64b5b"
    },
    {
        "author": "周麟之",
        "paragraphs": [
            "也学赋诗横槊公，浪抛狂语倡羣凶。",
            "由来立马元无地，空指吴山第一峰。"
        ],
        "title": "破虏凯歌二十四首  其一五",
        "id": "47a78e82-179f-491e-ba82-a006280e473f"
    },
    {
        "author": "周麟之",
        "paragraphs": [
            "每率羣胡共打围，防奸惟许属鞬随。",
            "一朝醉卧隋堤曲，众箭攒胸死不知。"
        ],
        "title": "破虏凯歌二十四首  其一六",
        "id": "0f3f59c4-71cb-4c98-9638-69e32b302184"
    },
    {
        "author": "周麟之",
        "paragraphs": [
            "向来烧饭起中都，已觉胡星堕玉除。",
            "罪恶贯盈天不赦，区区犹欲祷医闾。"
        ],
        "title": "破虏凯歌二十四首  其一七",
        "id": "d95a489e-55f8-4047-a58a-2b3755ff50ac"
    },
    {
        "author": "周麟之",
        "paragraphs": [
            "曾为兵卜溷神听，不信名山事火攻。",
            "今日汝魂游岱去，不知何面向灵宫。"
        ],
        "title": "破虏凯歌二十四首  其一八",
        "id": "19684174-1ddf-4dcd-9bcd-7a9ba478f442"
    },
    {
        "author": "周麟之",
        "paragraphs": [
            "似闻虏帐启行初，尽拥青毡入故都。",
            "便好乘机收赤县，长缨更缚北单于。"
        ],
        "title": "破虏凯歌二十四首  其一九",
        "id": "843ed1fc-75c8-420b-a228-fc0a67c37c3a"
    },
    {
        "author": "周麟之",
        "paragraphs": [
            "昨从北邙山下过，旋移狼纛驻鸡笼。",
            "此身已是邻尸冢，又欲飞投鼎镬中。"
        ],
        "title": "破虏凯歌二十四首  其二○",
        "id": "d911c24e-544c-4229-9576-a57f06c4b832"
    },
    {
        "author": "周麟之",
        "paragraphs": [
            "胜负端从曲直分，我军屡捷气凌云。",
            "坐听笳鼓传新曲，不怕蕃家铁塔军。"
        ],
        "title": "破虏凯歌二十四首  其二一",
        "id": "31ae7503-e100-4195-9449-ea5753870a47"
    },
    {
        "author": "周麟之",
        "paragraphs": [
            "中兴天子汉宣光，自有深仁合彼苍。",
            "天遣百灵争助顺，神兵遍野拂云长。"
        ],
        "title": "破虏凯歌二十四首  其二二",
        "id": "951ac24e-7c87-4a62-a021-bb0f9e4fc13d"
    },
    {
        "author": "周麟之",
        "paragraphs": [
            "此日君王自抚师，列营争望翠华旗。",
            "不失一矢戎酋毙，又胜澶渊却敌时。"
        ],
        "title": "破虏凯歌二十四首  其二三",
        "id": "4c5ee558-60b6-4170-9556-83ca8c3577b4"
    },
    {
        "author": "周麟之",
        "paragraphs": [
            "江上春风凤盖旋，鬰葱佳气霭中天。",
            "从今四海归图籍，金殿垂衣亿万年。"
        ],
        "title": "破虏凯歌二十四首  其二四",
        "id": "9a3717d8-3610-4335-8c73-f503b5660fa3"
    },
    {
        "author": "周麟之",
        "paragraphs": [
            "帝临閟庭，逆厘上灵。",
            "神保安坐，肃若有承。",
            "嘉觞既申，德闻惟馨。",
            "灵光留俞，祚我亿龄。"
        ],
        "title": "景灵宫乐章 皇帝还位干安之曲",
        "id": "d6f9f1b2-a1f8-4e42-9325-39b41126a543"
    },
    {
        "author": "周麟之",
        "paragraphs": [
            "普淖既荐，苾芬孔时。",
            "神嗜而顾，有来宴娱。",
            "飨矣将彻，载钦载祗。",
            "展诗以侑，益臻厥熙。"
        ],
        "title": "景灵宫乐章 尚书彻馔吉安之曲",
        "id": "23287fe2-a0fb-4e9d-8b60-4df40a1f6686"
    },
    {
        "author": "周麟之",
        "paragraphs": [
            "我秩元祀，上推鸿源。",
            "展事有侐，祲威肃然。",
            "升墄既降，秉心益虔。",
            "荷天之休，于千万年。"
        ],
        "title": "景灵宫乐章 皇帝降殿干安之曲",
        "id": "65a3e5f7-cb9e-4c59-bc61-eacc4d145e70"
    },
    {
        "author": "周麟之",
        "paragraphs": [
            "帝将于郊，昭事上祀。",
            "爰兹毕觞，复即于次。",
            "飚斿载旋，容旌沓骑。",
            "维皇嘉承，锡祚昌炽。"
        ],
        "title": "景灵宫乐章 皇帝还大次干安之曲",
        "id": "731e4e2f-7fcf-4c7f-8f9e-119941354b34"
    },
    {
        "author": "周麟之",
        "paragraphs": [
            "维皇斋精，鬷假于庙。",
            "观盥之初，惟以洁告。",
            "衎承祖宗，恤祀昭孝。",
            "诚心有孚，介福斯报。"
        ],
        "title": "太庙乐章 皇帝盥洗干安之曲",
        "id": "f3ff3720-31ab-404f-b151-687715affaf1"
    },
    {
        "author": "周麟之",
        "paragraphs": [
            "于穆清庙，明禋是躬。",
            "卿士骏奔，助我肃雝。",
            "灌鬯已事，精诚交通。",
            "却立以思，僾然其恭。"
        ],
        "title": "太庙乐章 皇帝还位干安之曲",
        "id": "890f6cf3-0beb-4143-8c47-edf90b0b694d"
    },
    {
        "author": "周麟之",
        "paragraphs": [
            "有硕其牲，登于大房。",
            "肃展以飨，庶几迪尝。",
            "匪腯是告，我民其康。",
            "保艾尔后，垂休无疆。"
        ],
        "title": "太庙乐章 奉俎丰安之曲",
        "id": "15dc8d94-c36b-4272-ba31-ed131d39fbab"
    },
    {
        "author": "周麟之",
        "paragraphs": [
            "盥至于再，洁诚俞孚。",
            "帝用祗荐，灵咸嘉虞。",
            "腾歌胪驩，会于轩朱。",
            "观厥颙若，受福之符。"
        ],
        "title": "太庙乐章 皇帝再盥洗干安之曲",
        "id": "3b500662-dcb1-4fd7-b1c7-d042cbc92b38"
    },
    {
        "author": "周麟之",
        "paragraphs": [
            "晓开阊阖黼帷张，五色凝云捧玉皇。",
            "风入舜絃声荡漾，日浮尧荚景舒长。",
            "猗兰殿上霞飞栋，华萼楼前露满囊。",
            "共指南山申善颂，太平天子万年觞。"
        ],
        "title": "天申节集英殿大宴乐语口号",
        "id": "0cda2ef0-fb04-4280-ba9f-dec47875b8d5"
    },
    {
        "author": "周麟之",
        "paragraphs": [
            "北极璿杓转，东朝绣户开。",
            "吾皇宴长乐，亲捧万年杯。"
        ],
        "title": "春贴子词 皇太后阁六首 其一",
        "id": "3db73c8d-6d8a-4be6-8eb7-ef09bb6f29cd"
    },
    {
        "author": "周麟之",
        "paragraphs": [
            "遶殿猗兰紫，浮觞寿柏青。",
            "瑶池演春算，倍受八千龄。"
        ],
        "title": "春贴子词 皇太后阁六首 其二",
        "id": "6ef0baf8-0fca-4492-becc-73f55ce0b1d9"
    },
    {
        "author": "周麟之",
        "paragraphs": [
            "晓箭催莲漏，君王问寝时。",
            "光风浮玉琯，瑞霭映云旗。"
        ],
        "title": "春贴子词 皇太后阁六首 其三",
        "id": "1b2858bc-88a6-441b-9dcd-f9f288d13e0e"
    },
    {
        "author": "周麟之",
        "paragraphs": [
            "笑看宫额试梅粧，楼角千丝御柳黄。",
            "尽道九重春色早，太平天子是东皇。"
        ],
        "title": "春贴子词 皇太后阁六首 其四",
        "id": "8574cab3-bb65-4759-8e99-f575982db814"
    },
    {
        "author": "周麟之",
        "paragraphs": [
            "日照蟠桃万点丹，花前仙佩响珊珊。",
            "他年采实供金母，会见飞琼捧玉盘。"
        ],
        "title": "春贴子词 皇太后阁六首 其五",
        "id": "1a18fb93-bdf2-459a-ab03-a8cf5a9b7acb"
    },
    {
        "author": "周麟之",
        "paragraphs": [
            "不用神丹咽蘂琼，年登八十自身轻。",
            "试临玉案繙金箓，更觉春来眼倍明。"
        ],
        "title": "春贴子词 皇太后阁六首 其六",
        "id": "64a0857f-23f9-405d-bf31-28705b7a578f"
    },
    {
        "author": "周麟之",
        "paragraphs": [
            "木铎扬宽诏，云翘舞化风。",
            "垂衣金殿里，圣德与天通。"
        ],
        "title": "春贴子词 皇帝阁六首 其一",
        "id": "52c0eb5d-6fd5-47c8-96eb-06b1b5c1d97e"
    },
    {
        "author": "周麟之",
        "paragraphs": [
            "红日升旸谷，青辉应嶰筩。",
            "万方陶美化，浑在泰和中。"
        ],
        "title": "春贴子词 皇帝阁六首 其二",
        "id": "0c613e62-d818-4814-a3ec-3de7ff564cc4"
    },
    {
        "author": "周麟之",
        "paragraphs": [
            "翠水冰融尽，雕栊日上迟。",
            "东风报花信，先拂万年枝。"
        ],
        "title": "春贴子词 皇帝阁六首 其三",
        "id": "afb13551-b921-4578-b0a6-ec76d10fca16"
    },
    {
        "author": "周麟之",
        "paragraphs": [
            "已过人日迎春驭，直待阶蓂十叶开。",
            "应是九门灯夕近，东皇欲驾六鼇来。"
        ],
        "title": "春贴子词 皇帝阁六首 其四",
        "id": "c07b1fcb-4109-4b38-b8fc-a4987fcb66eb"
    },
    {
        "author": "周麟之",
        "paragraphs": [
            "凤盖龙车玉作轮，北临紫畤谒三神。",
            "已将福酒添眉寿，更祝椒觞一万春。"
        ],
        "title": "春贴子词 皇帝阁六首 其五",
        "id": "8dc1d1b9-8e2d-47fa-85f1-fb4c21818956"
    },
    {
        "author": "周麟之",
        "paragraphs": [
            "圣主清心仍寡欲，惟于笔砚未忘怀。",
            "彤廷仗下春朝散，独拥图书坐损斋。"
        ],
        "title": "春贴子词 皇帝阁六首 其六",
        "id": "027d6772-7907-4561-b410-2c6345d46454"
    },
    {
        "author": "周麟之",
        "paragraphs": [
            "沼荇微生绿，宫梅暗度香。",
            "五云凝紫禁，一气转青阳。"
        ],
        "title": "春贴子词 皇后阁五首 其一",
        "id": "3777226e-d7e9-4ee3-a83f-d4d9c02dc0b4"
    },
    {
        "author": "周麟之",
        "paragraphs": [
            "露沐千门柳，风萦九畹兰。",
            "会听鶑出谷，行傍采桑坛。"
        ],
        "title": "春贴子词 皇后阁五首 其二",
        "id": "4081a55e-0711-4e2b-87e2-f2cb70576418"
    },
    {
        "author": "周麟之",
        "paragraphs": [
            "胜里金葩喜占新，红酥细字点宜春。",
            "内庭也作人间戏，自是时康乐事频。"
        ],
        "title": "春贴子词 皇后阁五首 其三",
        "id": "d094c571-5a65-4a7f-9fef-f3e7f1bcf622"
    },
    {
        "author": "周麟之",
        "paragraphs": [
            "银钩惯学君王帖，宝轸频听淑女琴。",
            "更与六宫循节俭，钗头不缀辟寒金。"
        ],
        "title": "春贴子词 皇后阁五首 其四",
        "id": "09a1b538-9949-4b60-b760-c17899bc0901"
    },
    {
        "author": "周麟之",
        "paragraphs": [
            "椒涂日暖燕差池，又见瑶箱受福时。",
            "欲使后宫歌德化，试将彤管作春词。"
        ],
        "title": "春贴子词 皇后阁五首 其五",
        "id": "f8b18fbb-8153-4844-a5e8-d6884bbfeab1"
    },
    {
        "author": "周麟之",
        "paragraphs": [
            "臯月乘天数，慈闱奉母仪。",
            "灵芝三万岁，乐府有新词。"
        ],
        "title": "端午贴子词 皇太后阁六首 其一",
        "id": "53ecc59e-68d2-4be1-9ef8-b1fa0c5139b5"
    },
    {
        "author": "周麟之",
        "paragraphs": [
            "柳映金铺丽，菰黏玉俎香。",
            "六宫随凤辇，来献九霞觞。"
        ],
        "title": "端午贴子词 皇太后阁六首 其二",
        "id": "744d5a17-c854-46b1-8e13-319303545ca3"
    },
    {
        "author": "周麟之",
        "paragraphs": [
            "覆户双人艾，浮樽九节蒲。",
            "更闻天子孝，瑞箑扇尧厨。"
        ],
        "title": "端午贴子词 皇太后阁六首 其三",
        "id": "2e80126f-02fb-4647-a573-e20ac3c84e68"
    },
    {
        "author": "周麟之",
        "paragraphs": [
            "凉生浴殿蔼兰芳，玉宇深沈昼漏长。",
            "试诵琼章开蘂笈，御炉风袅辟邪香。"
        ],
        "title": "端午贴子词 皇太后阁六首 其四",
        "id": "7b2075fa-7f81-4d4e-96c7-587d2c7b59ff"
    },
    {
        "author": "周麟之",
        "paragraphs": [
            "慈欢不为植萱丛，圣子晨昏孝养隆。",
            "况是九重当夏凊，偏于扇枕得清风。"
        ],
        "title": "端午贴子词 皇太后阁六首 其五",
        "id": "642531e3-ff51-43fd-b5de-0221937996cf"
    },
    {
        "author": "周麟之",
        "paragraphs": [
            "方开八袠庆修龄，又捧榴杯拜紫庭。",
            "一岁一添长命缕，拟将万缕献慈宁。"
        ],
        "title": "端午贴子词 皇太后阁六首 其六",
        "id": "6f257861-537f-4638-94a5-4e4aa2e41fdc"
    },
    {
        "author": "周麟之",
        "paragraphs": [
            "赤伏题皇运，朱明敞帝宸。",
            "休符知有相，此月是天申。"
        ],
        "title": "端午贴子词 皇帝阁六首 其一",
        "id": "17c38a17-f413-45de-b1a4-557221e1097d"
    },
    {
        "author": "周麟之",
        "paragraphs": [
            "祝网汤仁布，垂裳舜德敷。",
            "五兵浑不用，安事赤灵符。"
        ],
        "title": "端午贴子词 皇帝阁六首 其二",
        "id": "bf905f82-1602-422d-ae84-55f6a4ffa6fd"
    },
    {
        "author": "周麟之",
        "paragraphs": [
            "日永三星正，风薰万宇凉。",
            "要知垂艾意，期与庶民康。"
        ],
        "title": "端午贴子词 皇帝阁六首 其三",
        "id": "d01bf898-faee-49ec-8f22-06c4e019beeb"
    },
    {
        "author": "周麟之",
        "paragraphs": [
            "槐绿乍迷青羽盖，樱红已荐赤瑛盘。",
            "太平节物年年好，又见浮菖与浴兰。"
        ],
        "title": "端午贴子词 皇帝阁六首 其四",
        "id": "4cd7efe2-b355-4335-89bb-74617256adca"
    },
    {
        "author": "周麟之",
        "paragraphs": [
            "西湖雨歇鉴奁开，江面银涛一线来。",
            "自有云山供四座，圣君元不事池台。"
        ],
        "tags": [
            "西湖"
        ],
        "title": "端午贴子词 皇帝阁六首 其五",
        "id": "ed791e65-3711-4d9c-a51d-db2558b615af"
    },
    {
        "author": "周麟之",
        "paragraphs": [
            "碧琳宫殿昼翻书，时见龙鸾落宝跗。",
            "一念清非能却暑，不须更展北风图。"
        ],
        "title": "端午贴子词 皇帝阁六首 其六",
        "id": "82648d20-b175-4271-a5c4-33fb4fe92d17"
    },
    {
        "author": "周麟之",
        "paragraphs": [
            "瑞霭浮龙鉴，凉飔拂燕钗。",
            "瑶钟献冰醴，暑殿雪盈怀。"
        ],
        "title": "端午贴子词 皇后阁五首 其一",
        "id": "16f6753d-28fa-4c9f-8fe0-bf8083592950"
    },
    {
        "author": "周麟之",
        "paragraphs": [
            "绕臂长生缕，无非柘馆丝。",
            "还因袗絺绤，深念葛覃诗。"
        ],
        "title": "端午贴子词 皇后阁五首 其二",
        "id": "d827040a-3ffb-4b48-8016-77b68e8654a5"
    },
    {
        "author": "周麟之",
        "paragraphs": [
            "甘霔令年应祷祈，屏除荤茹与君齐。",
            "化行自是恩波远，何止春郊雨一犁。"
        ],
        "title": "端午贴子词 皇后阁五首 其三",
        "id": "7b6f39be-34da-46b0-92d8-ae38216e26aa"
    },
    {
        "author": "周麟之",
        "paragraphs": [
            "不贪鬭草事诗书，漫采香芸辟蠹鱼。",
            "永日挥毫自忘暑，滴残宫砚玉蟾蜍。"
        ],
        "title": "端午贴子词 皇后阁五首 其四",
        "id": "77d9ac0f-68a3-4964-92d8-63575e044547"
    },
    {
        "author": "周麟之",
        "paragraphs": [
            "剪就冰绡月影团，不须多羨女乘鸾。",
            "君王瑶札亲题处，一样蟾花点点丹。"
        ],
        "title": "端午贴子词 皇后阁五首 其五",
        "id": "5d83b9d2-e3a7-49d0-927e-a1359b543208"
    },
    {
        "author": "周麟之",
        "paragraphs": [
            "月摹瘦影横窗淡，雨沐疏花照水明。"
        ],
        "title": "句  其一",
        "id": "f7f2f1f8-64be-4723-a19a-c23d3cd81dfa"
    },
    {
        "author": "周麟之",
        "paragraphs": [
            "醉倒不辞花面笑，诗成亲傍竹身题。"
        ],
        "title": "句  其二",
        "id": "4e03a284-ec18-4a55-89ff-90db8a3be51a"
    },
    {
        "author": "汪应辰",
        "paragraphs": [
            "子云抱遗经，寂寞饥欲死。",
            "谁家千金郎，车马塞闾里。",
            "如何今世人，持此欲胜彼。",
            "要知圣贤心，不为取青紫。",
            "冷暖自所知，吾言聊尔尔。"
        ],
        "title": "题郑氏籯金堂",
        "id": "418cb538-af18-430a-a4fb-b5d5eaeb910a"
    },
    {
        "author": "汪应辰",
        "paragraphs": [
            "微茫云两角，屈曲路一线。",
            "未容快先睹，已叹行百转。",
            "流溪何从来，神物昔尝玩。",
            "舆梁俨坚牢，亭宇复明绚。",
            "岂惟济病涉，更可供息宴。",
            "信哉善知识，作此巧方便。",
            "茂樾两交盖，清风四挥扇。",
            "祇恐境中人，却有桑下恋。",
            "台山不须问，此去直如箭。",
            "何妨酌灵水，一洗眼花眩。",
            "举头未及眸，已知梵王殿。"
        ],
        "title": "题法海院龙溪亭",
        "id": "a86b66b6-d1ac-4c16-bcfd-5953abf63d9c"
    },
    {
        "author": "汪应辰",
        "paragraphs": [
            "南峰不藏善，逢人说南巖。",
            "南巖亦何好，造化秘此缄。",
            "烟云印全提，松竹色半酣。",
            "去郭十里赢，守戒僧二三。",
            "乞身满一日，幽事亦可探。",
            "行客问征途，居者索辔衔。",
            "萧条野店烟，夐静弥勒龛。",
            "念非尘外侣，不分禅味甘。",
            "受佣作闲人，自缚亦何慙。",
            "于时日在房，山色染蔚蓝。",
            "一径盘鬰青，羣峰列空嵌。",
            "冷泉计涓滴，瀹鼎消尘凡。",
            "端如常德静，可警疾步贪。",
            "联镳出云门，回首怜烟岚。",
            "公其吐妙语，胜事须指南。"
        ],
        "title": "和游南巖",
        "id": "18f6df0b-5400-4ee3-8a3f-ac1e53b84a81"
    },
    {
        "author": "汪应辰",
        "paragraphs": [
            "典刑寄老成，师友须渊源。",
            "今代紫薇公，身退道益尊。",
            "言行无表襮，卓然中所存。",
            "云雨自翻覆，谁能动毫分。",
            "洗垢既无垢，尚或求瘢痕。",
            "嗟我与徐子，昔也扫公门。",
            "相期膏吾车，从公毕斯文。"
        ],
        "title": "借舍人吕丈送大雅东还诗韵奉呈",
        "id": "8eb7f2b6-65bf-4198-97ca-e501f7f03ad7"
    },
    {
        "author": "汪应辰",
        "paragraphs": [
            "闭门听风雨，不知门外春。",
            "兹辰聊散步，霁色如相亲。",
            "日月不吾与，花柳随时新。",
            "悠悠竟何事，悚然怀故人。"
        ],
        "title": "暮春",
        "id": "74164f8f-9344-4bbb-8457-521784b1ef39"
    },
    {
        "author": "汪应辰",
        "paragraphs": [
            "一日复一日，山间已暮春。",
            "人事有怵迫，景物无疏亲。",
            "谁知一雨后，满目皆怀新。",
            "风光欠管领，付与得闲人。"
        ],
        "title": "家叔沚次暮春韵呈知止祕校",
        "id": "2a86562b-246a-4f70-bc1c-246bbc010672"
    },
    {
        "author": "汪应辰",
        "paragraphs": [
            "驾言写我忧，一览无边春。",
            "先生方闭户，不可得而亲。",
            "宁逐儿女戏，要观物化新。",
            "不见舞雩下，冠者五六人。"
        ],
        "title": "再用前韵",
        "id": "f9bd1c24-4741-415d-951c-327cea9402b9"
    },
    {
        "author": "汪应辰",
        "paragraphs": [
            "斯道有张弛，如天有冬春。",
            "雍容贵可久，促迫终难亲。",
            "槁枿久乃腐，流水汲逾新。",
            "虽云不窥圃，乘马复何人。"
        ],
        "title": "复次数语呈知止",
        "id": "9516fdb2-815b-4dc2-9dcf-f12335b9c3c2"
    },
    {
        "author": "汪应辰",
        "paragraphs": [
            "巉然绝壑临招提，仰视疑欲干晴霓。",
            "林峦献状还左右，烟云变相随高低。",
            "少日登高不惮远，喘汗赪颜如夏畦。",
            "却凭轩槛认行处，一览不待穷攀跻。",
            "爱山愿作此轩客，饥火驱出仍东西。",
            "青衫乌帽犯尘土，梦想春绿浮凫鹥。",
            "归寻舟刻剑已往，扁榜仅能存旧题。",
            "道人知我若有失，更附山房拂栱梯。",
            "方欣胜观还昔时，忽讶妙语来磻溪。",
            "茫茫六合有安宅，恍悟十年行路迷。",
            "甘与山僧为逆旅，自使妇姑相勃谿。",
            "暗明通壅悉还汝，无所还者吾其栖。",
            "但慙屋上复加屋，空费囊中金褭蹄。"
        ],
        "title": "尤美轩",
        "id": "620b9256-2957-4f8b-bcc0-07473488f81a"
    },
    {
        "author": "汪应辰",
        "paragraphs": [
            "漫作中都士，柴门每自扃。",
            "遗经究终始，奇字讲声形。",
            "前辈今无几，微言世莫听。",
            "扁舟转河曲，已见故山青。"
        ],
        "title": "送删定闻人丈归嘉禾",
        "id": "42fffb2d-09ee-48ab-b817-fe6b2902e759"
    },
    {
        "author": "汪应辰",
        "paragraphs": [
            "高轩聊自娱，俯仰称幽居。",
            "世道有兴废，人心随卷舒。",
            "圆机应有此，胶柱合何如。",
            "愧匪许询辈，时来问满虚。"
        ],
        "title": "题表上人卷舒轩",
        "id": "a6c36159-3546-414c-85eb-97baea4b7416"
    },
    {
        "author": "汪应辰",
        "paragraphs": [
            "陶山读书处，景物自天成。",
            "幽涧菁莪盛，高冈彩凤鸣。",
            "雨余山色秀，云浄月华明。",
            "静听寒泉响，潺潺洙泗声。"
        ],
        "title": "陶山书院",
        "id": "b9f6a617-16e6-4b98-a874-3c365b7cffac"
    },
    {
        "author": "汪应辰",
        "paragraphs": [
            "四海声名久，中朝德齿优。",
            "金华方入侍，琳馆遽归休。",
            "全福人皆仰，孤风世莫留。",
            "老成零落尽，不独为吾州。"
        ],
        "title": "挽侍读龙图学士周公",
        "id": "90b6e2e8-84bc-47a9-81c7-3d39e234fa2d"
    },
    {
        "author": "汪应辰",
        "paragraphs": [
            "辙迹环吴蜀，艰难叹委频。",
            "秉钧才数月，去国竟终身。",
            "文武才猷远，经纶事业新。",
            "襄阳耆旧传，宁复有斯人。"
        ],
        "title": "挽参政王公",
        "id": "87f8ad65-369d-42fa-bb93-3d01f8f5101e"
    },
    {
        "author": "汪应辰",
        "paragraphs": [
            "俎豆平生事，逢时却论兵。",
            "幄中多妙画，阃外即长城。",
            "曾未登三府，何言梦两楹。",
            "空余行乐处，画像俨如生。"
        ],
        "title": "挽学士张公",
        "id": "74970dc7-8c90-4912-8383-7a2f6ea0ee20"
    },
    {
        "author": "汪应辰",
        "paragraphs": [
            "给谏皆言责，论思本从臣。",
            "独公真举职，临事肯谋身。",
            "再起名尤重，全归迹已陈。",
            "空嗟古遗直，无复见斯人。"
        ],
        "title": "挽詹事陈公",
        "id": "f9c706fa-dafe-49bf-bb75-1cd9b8afe1c6"
    },
    {
        "author": "汪应辰",
        "paragraphs": [
            "连蹇成遗老，才闻直禁林。",
            "是非终不屈，进退了无心。",
            "万事邯郸梦，千秋正始音。",
            "心知公不朽，霣涕自难禁。"
        ],
        "title": "挽吕舍人二首  其一",
        "id": "aeec55f9-5bf8-4b8c-8423-dec4639e4565"
    },
    {
        "author": "汪应辰",
        "paragraphs": [
            "接物初无间，微言独得闻。",
            "相期深造道，不为细论文。",
            "自有高山仰，谁知半路分。",
            "新阡疑可望，目断只愁云。"
        ],
        "title": "挽吕舍人二首  其二",
        "id": "428ff1be-e740-4752-bbac-1a60fbf561b7"
    },
    {
        "author": "汪应辰",
        "paragraphs": [
            "节义家传久，艰难始见忠。",
            "一心惟徇国，百战竟平戎。",
            "环列周庐肃，官仪道路同。",
            "细看麟阁上，谁得似初终。"
        ],
        "title": "挽宣抚吴郡王二首  其一",
        "id": "a339cd87-e46d-4e7d-9ced-f23dfef52d21"
    },
    {
        "author": "汪应辰",
        "paragraphs": [
            "太傅元功首，汾阳异姓王。",
            "恩荣兼二美，声迹远相望。",
            "名载风云会，神游水月乡。",
            "维师空赠典，无复见鹰扬。"
        ],
        "title": "挽宣抚吴郡王二首  其二",
        "id": "fd1af402-0a76-4a95-929e-2c9af032b9c0"
    },
    {
        "author": "汪应辰",
        "paragraphs": [
            "风弄芦帘掩复开，闭门一室此徘徊。",
            "故人难望扁舟至，远信谁凭驿使回。",
            "窗外不知飞霰集，坐中只觉暗香来。",
            "新诗亟报春消息，不待天边看斗魁。"
        ],
        "title": "雪中梅花",
        "id": "e639b6b1-63cd-4c8b-aae0-b79d2c173bb5"
    },
    {
        "author": "汪应辰",
        "paragraphs": [
            "柯山落魄一仙翁，二十八宿罗胸中。",
            "学术该通明若鉴，襟期豁达气如虹。",
            "醺醺痛饮一楼月，落落高谈千古风。",
            "一本流年无惜示，贮之他日验穷通。"
        ],
        "title": "与谈命郑柯山",
        "id": "41b3e290-f633-43aa-b52f-efa5d55e27cc"
    },
    {
        "author": "汪应辰",
        "paragraphs": [
            "喜咏高秋此日生，门闾佳气想充盈。",
            "堂堂体貌千钧重，凛凛精神一座倾。",
            "暂使远民瞻玉帐，要知圣主有金城。",
            "兜牟却作貂蝉去，五筦难淹宋广平。"
        ],
        "title": "陈经略生朝四首  其一",
        "id": "5a44a99e-0ad1-4c70-93fc-dc53bd72678a"
    },
    {
        "author": "汪应辰",
        "paragraphs": [
            "妫姓从来莫与京，传家初不为金籯。",
            "只今八桂苍苍处，倍觉中台两两明。",
            "南徼不闻刁斗击，北辕行见衮衣迎。",
            "定知天锡公难老，端与邦家立太平。"
        ],
        "title": "陈经略生朝四首  其二",
        "id": "3d7cbd25-62e5-4246-bb85-567ac7561523"
    },
    {
        "author": "汪应辰",
        "paragraphs": [
            "俛视人寰但一沤，应缘来作圣时游。",
            "英风盖世桂林伯，相业传家户牖侯。",
            "号召即看持玉节，姓名已久覆金瓯。",
            "他时欲记中书考，简策应须汗马牛。"
        ],
        "title": "陈经略生朝四首  其三",
        "id": "ee81ba0f-99cf-491f-9348-c0a6c072d196"
    },
    {
        "author": "汪应辰",
        "paragraphs": [
            "欲知今岁好生朝，召节翩翩下九霄。",
            "便入三槐新位次，空余八桂旧歌谣。",
            "机神照物宜前列，质干参天合后凋。",
            "他日凌烟图画处，方瞳炯炯映金貂。"
        ],
        "title": "陈经略生朝四首  其四",
        "id": "d14708d3-2949-4dd1-8bde-2693e27ea476"
    },
    {
        "author": "汪应辰",
        "paragraphs": [
            "英姿卓荦众长兼，暂假威名镇峤南。",
            "忽报邮音驰尺一，即看躔次近魁三。",
            "照人风采谁居右，致主功名在立谈。",
            "远俗岂知如许事，只言无计驻征骖。"
        ],
        "title": "送陈经略二首  其一",
        "id": "028ca7bd-0591-4d29-a8a8-ab961215ef8c"
    },
    {
        "author": "汪应辰",
        "paragraphs": [
            "清明公正复慈祥，触眼平生见未尝。",
            "自幸来依骠骑幕，如何又趣舍人装。",
            "云霄去路日千里，萍梗微踪天一方。",
            "独有此心无远近，岁寒犹欲试冰霜。"
        ],
        "title": "送陈经略二首  其二",
        "id": "e85b62f3-26e2-4a6b-9c82-707a82715026"
    },
    {
        "author": "汪应辰",
        "paragraphs": [
            "先生高卧武夷巅，一旦趋朝岂偶然。",
            "报国自期如皦日，归田曾不待来年。",
            "怀铅共叹杨雄老，鞭马今输祖逖先。",
            "册府风流久寥落，送行始复有诗篇。"
        ],
        "title": "分韵送胡丈归建安",
        "id": "e62b1ad7-22bc-448a-9d96-af4ebda5cd1e"
    },
    {
        "author": "汪应辰",
        "paragraphs": [
            "落落开谈四座惊，已应俊气压诸生。",
            "高山意远难知己，白雪词高绝和声。",
            "此道要须齐得丧，古人初不为功名。",
            "芬芳各自随时耳，何用临风嗅决明。"
        ],
        "title": "偶见文子失举后诗次韵以广其志",
        "id": "3b3b0bd0-65cc-4c55-b107-ef2dd397c4e3"
    },
    {
        "author": "汪应辰",
        "paragraphs": [
            "从来人物数成都，果见英髦入荐书。",
            "齐鲁风流方演迤，渊云文采自纡余。",
            "姓名即上飞龙榜，乡里争迎驷马车。",
            "圣世取才三尺在，但惭无地更吹嘘。"
        ],
        "title": "鹿鸣宴席上诗二首奉送解元诸先辈  其一",
        "id": "7fd94e54-5e24-477d-92b8-7fefbc24e491"
    },
    {
        "author": "汪应辰",
        "paragraphs": [
            "嘉宾式燕正炎曦，风自南来为解围。",
            "细听吹笙仍鼓瑟，即看结绶却登畿。",
            "清朝不用赍刀布，昼日偏宜著锦衣。",
            "太守自怜推不去，栈羊酾酒待还归。"
        ],
        "title": "鹿鸣宴席上诗二首奉送解元诸先辈  其二",
        "id": "a1a1d918-fb26-4821-8f27-410c1205d0c1"
    },
    {
        "author": "汪应辰",
        "paragraphs": [
            "本是扶犁客，随缘漫作官。",
            "故山应念我，薇蕨已阑干。"
        ],
        "title": "宜春漫述",
        "id": "48733fd7-88a1-4c98-bb22-0caf05f3c4a4"
    },
    {
        "author": "汪应辰",
        "paragraphs": [
            "浮云本无心，人心逐云去。",
            "更作归云堂，云归竟何处。"
        ],
        "title": "归云堂",
        "id": "9c49e172-c132-45e4-8a65-955f1858dc17"
    },
    {
        "author": "汪应辰",
        "paragraphs": [
            "直指岭头路，宁论几日回。",
            "寻春有消息，寄我一枝梅。"
        ],
        "title": "送冲公谒六祖道场",
        "id": "eef41ec0-9d02-43c2-a788-3ff23d4a7f68"
    },
    {
        "author": "汪应辰",
        "paragraphs": [
            "只今头上半儒冠，谁肯公庭弄舌端。",
            "试问毛锥将底用，夺标他日万人看。"
        ],
        "title": "宜春士愿朴而虚蒙珥笔之名每欲为邦人一洗之偶笔工傅氏求诗作此",
        "id": "224015cf-3f01-4416-a914-32a145da43a9"
    },
    {
        "author": "汪应辰",
        "paragraphs": [
            "有客堂堂空两手，无人为借太阿来。",
            "与君上抉浮云破，放出阳光万丈开。"
        ],
        "title": "与酒家沈生",
        "id": "25444946-3227-4173-87a9-aec07711656a"
    },
    {
        "author": "汪应辰",
        "paragraphs": [
            "月旦于今合改评，一官谋食百无能。",
            "君归锦里人应问，好个蓝田崔县丞。"
        ],
        "title": "送王献可归信州",
        "id": "257893b1-f9ec-4225-9314-8952886994d0"
    },
    {
        "author": "汪应辰",
        "paragraphs": [
            "五车拄腹成何事，空受才名二十年。",
            "一壑生涯长龃龉，迩来行李已三迁。"
        ],
        "title": "次汉英教授示和尹少稷韵四首  其一",
        "id": "69802aa8-cc9f-46bf-bbff-f2d9ebe7d112"
    },
    {
        "author": "汪应辰",
        "paragraphs": [
            "渊明心远自无尘，岂必山涯与水滨。",
            "云气日佳飞鸟乐，寥寥此意付何人。"
        ],
        "title": "次汉英教授示和尹少稷韵四首  其二",
        "id": "22b947e8-95b8-4849-872c-826d5695a4ae"
    },
    {
        "author": "汪应辰",
        "paragraphs": [
            "畴昔持心欲见贤，肯容闾巷快争先。",
            "岂知咫尺隔千里，空诵白云长在天。"
        ],
        "title": "次汉英教授示和尹少稷韵四首  其三",
        "id": "90e73f9f-25dd-49ea-8f2a-7415a1b43b5d"
    },
    {
        "author": "汪应辰",
        "paragraphs": [
            "頖宫夫子日扃门，厌听儿曹说怨恩。",
            "犹念贫交无与乐，时流妙语到荒村。"
        ],
        "title": "次汉英教授示和尹少稷韵四首  其四",
        "id": "e2fecb72-6c03-4c96-aee2-502f506f333c"
    },
    {
        "author": "汪应辰",
        "paragraphs": [
            "香分浄社色专城，冠盖如云照乘明。",
            "晓露浥妆秋艳曳，凉风吹月夜经营。"
        ],
        "title": "池荷",
        "id": "207fd76f-ec4a-4ccc-a06f-aef53af16f7b"
    },
    {
        "author": "汪应辰",
        "paragraphs": [
            "塞外风烟能记否，天涯落日自心知。",
            "眼中景物参差是，只欠江州司马诗。"
        ],
        "title": "琵琶洲",
        "id": "18490a99-6ed6-400a-b4c6-faee5abaa69e"
    },
    {
        "author": "汪应辰",
        "paragraphs": [
            "一拳打破地皮穿，拏住春风不放拳。",
            "直待子规啼夜月，放开青掌始朝天。"
        ],
        "title": "蕨初生",
        "id": "46dce768-3728-4541-a719-c1d1f6e4a6a0"
    }
]