[
    {
        "author": "李公麟",
        "paragraphs": [
            "秋日同文馆，凄风动九回。",
            "乱云收暑去，一雨送寒来。",
            "猥与英躔接，惭非藻鉴陪。",
            "雍畿兹吁俊，元佑看新魁。"
        ],
        "title": "和邓慎思天启有少年真喜事之句用其韵和",
        "id": "d1d688e0-0c1d-4e49-a143-80a4aba3d308"
    },
    {
        "author": "李公麟",
        "paragraphs": [
            "敕使书囊问队行，聚星深馆粲诸英。",
            "云随襟袖来蓬岛，香散房栊宿化城。",
            "振鹭充庭天有幕，珊瑚入网海无声。",
            "范模一世尊先觉，况此提平慰後生。"
        ],
        "title": "和邓慎思初入试院",
        "id": "15552906-764a-4237-a0a2-3a5454646b02"
    },
    {
        "author": "李公麟",
        "paragraphs": [
            "盍簪闻善若江河，帘幕疏闲笑语过。",
            "月照飞笺穿户绮，风生挥麈动衣罗。",
            "已张英彀收三俊，更赋离骚续九歌。",
            "凉夜沉沉清不寐，空庭无奈叶声何。"
        ],
        "title": "和余樗年试院即事呈诸公",
        "id": "00ed620c-573b-4c9e-97e5-827782a12da0"
    },
    {
        "author": "李公麟",
        "paragraphs": [
            "吁俊天畿合辟雍，愧将瓦釜缀黄钟。",
            "听穷一一竽无滥，拨遍磷磷玉似逢。",
            "龟列春庭先壤奠，龙飞天路得云从。",
            "吾曹莫念拘萦久，求称公朝庆赏浓。"
        ],
        "title": "和邓慎思重九考罢试卷书呈同院诸公二首  其一",
        "id": "388df771-1fe4-4e9e-80ae-6d4b4f7e91ca"
    },
    {
        "author": "李公麟",
        "paragraphs": [
            "鞅掌栖迟一亩宫，愤听更柝及晨钟。",
            "黄华慰眼祗尔许，绿蚁于人亦漫逢。",
            "几日囊篇赓不逮，三时庭步笑相从。",
            "近来寻却家山梦，投枕和衣睡更浓。"
        ],
        "title": "和邓慎思重九考罢试卷书呈同院诸公二首  其二",
        "id": "fb5d7e13-37fe-46c8-b898-e474f319a68a"
    },
    {
        "author": "李公麟",
        "paragraphs": [
            "忆锁南宫会友文，天梯相摄看云津。",
            "白头笑我成今日，青眼逢君尚昔人。"
        ],
        "title": "和邓慎思己未年春与伯时校试南宫同年被命者六人今兹西馆唯同伯时一人而已因书奉呈",
        "id": "d86c19d0-ab72-46d0-9c93-1ebfe740212d"
    },
    {
        "author": "李公麟",
        "paragraphs": [
            "君家祝融水一方，平生书闱食可忘。",
            "云河潄润搴瑶芳，天帝璧府雠书郎。",
            "驰骋千载凌子长，神清骨秀颜色苍。",
            "书淫传癖笑舆狂，十年此会同都堂。",
            "上楼吟春碾旗枪，诗筒吴歈赓楚羌。",
            "一律校文公否臧，日饱大官沆瀣粮。",
            "朱鸾入网空南冈，贤书奏牍纷满床。",
            "朝出粉闱暮帝旁，骎骎天路羣龙骧。",
            "病鸱帖帖乃污隍，白云陇望因俶装。",
            "放歌长林声激扬，佩兰思馨虽朋亡。",
            "云出鸟还聊自偿，羽扇麈尾随经囊。",
            "龙眠乃是无何乡，朝游不辞麋鹿行。",
            "归卧展图观骕骦，宪贫颂古时歌商。",
            "徜徉兴罢住云房，焚柏翻经究法王。",
            "冉冉暗度岁月光，山头草青还叶黄。",
            "洞明已死闲骨香，凡志未就嗟凉凉。",
            "亲颠向白每称觞，旨甘鞭後难翱翔。",
            "朅来窃食天中央，古人千岁空相望。",
            "同文锁密御史霜，得公再集评文章。",
            "亦说种松辋口庄，使我梦蝶栩栩忙。",
            "便欲负郭占农祥，门开傥容倚孔墙。",
            "想挽北斗下挹浆，箜篌更对高秋张。"
        ],
        "title": "谨次元韵奉酬慎思学士年友",
        "id": "966cd50b-3684-41b0-b5c1-793b0c817324"
    },
    {
        "author": "李公麟",
        "paragraphs": [
            "上泝虞姒亦易尔，下者始置周秦间。",
            "造端宏大町畦绝，往往世俗遭讥讪。"
        ],
        "title": "赠蔡天启",
        "id": "6712dbd8-2ff0-48b9-95f9-1b151d58d40b"
    },
    {
        "author": "李公麟",
        "paragraphs": [
            "画出离筵已怆神，那堪真别渭城春。",
            "渭城柳色休相恼，西出阳关有故人。"
        ],
        "title": "小诗并画卷奉送汾叟同年机宜奉议赴熙河幕府",
        "id": "9d33be31-afc6-4774-936b-2949925cbae2"
    },
    {
        "author": "李公麟",
        "paragraphs": [
            "有道难行不如醉，有口难言不如睡。",
            "先生醉卧在石间，万古无人知此意。"
        ],
        "title": "醉卧图诗帖",
        "id": "9fc5bf35-1f78-4a12-bfa6-9bb0ac235aa1"
    },
    {
        "author": "李公麟",
        "paragraphs": [
            "千寻古栎笑声中，此日春风属社公。",
            "开眼已怜花压帽，放怀聊喜酒治聋。",
            "携刀割肉余风在，卜瓦传神俚俗同。",
            "闻说已栽桃李径，隔溪遥认浅深红。"
        ],
        "title": "春社出郊",
        "id": "b63cfb55-7eb9-402e-8e3f-3aa53b6004f0"
    },
    {
        "author": "常安民",
        "paragraphs": [
            "为爱昌黎湖上句，醉来直上醒心亭。",
            "烦酲不待山风解，卧读残碑已自醒。"
        ],
        "title": "题醒心亭",
        "id": "1249bd66-8da4-47b7-a541-be2f25b413b0"
    },
    {
        "author": "常安民",
        "paragraphs": [
            "当年谩作嵩山想，末路难回瘴海身。",
            "斜日西风总如昨，风流只欠倚栏人。"
        ],
        "title": "怀嵩楼",
        "id": "0117225b-5363-4d4d-b916-987fb76ddf7e"
    },
    {
        "author": "程奇",
        "paragraphs": [
            "尘中总总谁青眼，黄发苍颜世情短。",
            "坐看前溪一片云，安得相从任舒卷。",
            "浩歌聊咏北山薇，不有归心真自欺。",
            "欲借养和延昼梦，数声啼鸟日平西。"
        ],
        "title": "游师埪寺留题",
        "id": "be03fb07-4ffe-49b5-8c8f-bb557d324791"
    },
    {
        "author": "王沔之",
        "paragraphs": [
            "流传晨肇隠无踪，搜发仙源属郑公。",
            "百尺灵泉清澈底，千寻苍玉势凌空。",
            "飘香故迹人虽到，采药巅崖路不通。",
            "二女深沉断消息，桃花依旧笑春风。"
        ],
        "title": "刘阮洞",
        "id": "3655087a-82be-4f92-b28d-a009486ced02"
    },
    {
        "author": "满中行",
        "paragraphs": [
            "密牖疏棂次第施，却寒清暑两相宜。",
            "惟知堂上双亲乐，不觉人间四序移。",
            "美酒先春和气满，茂林亭午绿阴垂。",
            "闲居就养如君少，无负南陔孝子诗。"
        ],
        "title": "题耿氏温凊堂",
        "id": "429d112c-ddeb-4285-b5dd-cdb4cb9d9852"
    },
    {
        "author": "钱师孟",
        "paragraphs": [
            "巨石何争此结成，老君有像亦难名。",
            "以身为患言犹在，漫使当时分重轻。"
        ],
        "title": "真仙岩二首  其一",
        "id": "a95d279a-39a4-4293-9d05-8672abb1cb66"
    },
    {
        "author": "钱师孟",
        "paragraphs": [
            "岩前流水碧潺潺，鹤驭翩翩去复还。",
            "堪笑世人求不死，岂知得道有无闲。"
        ],
        "title": "真仙岩二首  其二",
        "id": "04a39521-3c53-4d64-bd40-5919dac785cb"
    },
    {
        "author": "廖正一",
        "paragraphs": [
            "阿怜二十颇有余，秀眉丰颊冰琼肤。",
            "无端欲作商人妇，更枉方寻海畔夫。"
        ],
        "title": "题汝坟驿壁三首  其一",
        "id": "47b010b3-a163-4608-b68b-cf87b14135c5"
    },
    {
        "author": "廖正一",
        "paragraphs": [
            "阿梅笄岁得同欢，懊恼情深解梦兰。",
            "鶑语轻清花里话，柳条柔嫩掌中看。"
        ],
        "title": "题汝坟驿壁三首  其二",
        "id": "727339fa-4639-4820-81b3-860b234a6ca4"
    },
    {
        "author": "廖正一",
        "paragraphs": [
            "淮源距襄阳，亭候逾十舍。",
            "征鞍背绣帏，云雨□四夜。",
            "双艳尽倾城，一姝偏擅价。",
            "独怒蕙心轻，误许商人嫁。"
        ],
        "title": "题汝坟驿壁三首  其三",
        "id": "0ed3f89d-db7d-42db-b907-f14f48e3e42e"
    },
    {
        "author": "廖正一",
        "paragraphs": [
            "玉人风味夙相亲，骨法多奇巫峡神。",
            "何幸丹青烦右相，坐令虚室四时春。"
        ],
        "title": "答张十八画",
        "id": "a3245d60-90ca-4fa3-b44c-c0d2bfc835a4"
    },
    {
        "author": "廖正一",
        "paragraphs": [
            "士元应展骥，百里聊尔绊。",
            "函继三异声，江述凭东观。"
        ],
        "title": "和吴可权长官",
        "id": "d411c784-286b-4408-adbc-bcbe7f37cd5c"
    },
    {
        "author": "廖正一",
        "paragraphs": [
            "李侯持尺璧，十五城不换。",
            "倦飞偶栖棘，孤鸣异巢鹳。",
            "淮海一俊乂，博洽识理乱。",
            "国论匪与闻，偷将经术断。",
            "君家文多豪，陵峤贺白观。"
        ],
        "title": "和李主簿彦和",
        "id": "f4b70bf7-5217-431d-be6c-fcd30d46ed29"
    },
    {
        "author": "廖正一",
        "paragraphs": [
            "蕙兰芳草久睽离，偶泄春光此一枝。",
            "自许轻盈羞粉白，何人闲丽得邻窥。",
            "寒欺薄酒魂消夜，月入重帘梦破时。",
            "幸有暗香襟袖暖，江南归信不应迟。"
        ],
        "title": "和补之梅花",
        "id": "2984da18-8c60-42dc-b082-2693e44ee4d5"
    },
    {
        "author": "郑至道",
        "paragraphs": [
            "采药归来世代赊，洞门方此扫烟霞。",
            "碧潭清泚弄明月，翠巘高低飘落花。",
            "芳草已迷当日路，白云空想旧人家。",
            "自惭不是浮觞侣，谩向山前醉帽斜。"
        ],
        "title": "刘阮洞",
        "id": "0ab7d470-9910-41d5-b28c-7364b7eb53d6"
    },
    {
        "author": "郑至道",
        "paragraphs": [
            "近村得雨远村同，上圳流波下圳通。"
        ],
        "title": "句",
        "id": "78f9dab1-9a7f-4e0c-95d8-af6ba78ea9df"
    },
    {
        "author": "唐最",
        "paragraphs": [
            "卧听潮音坐看山，烟萝静处闭禅关。",
            "都将物外红尘隔，占得壶中白日闲。",
            "吟罢寒猿号木末，定回清磬落云间。",
            "高僧隠几无余事，应笑劳生去又还。"
        ],
        "title": "安适轩",
        "id": "2b927de5-4a90-40b6-bfb2-613d921a0f86"
    },
    {
        "author": "施常",
        "paragraphs": [
            "白云来去自闲闲，锁勒千山与万山。",
            "仙客已归霄汉去，虚堂流水漫潺潺。"
        ],
        "title": "高盖名山院二首  其一",
        "id": "8a76f3d8-67ac-4e76-8a9d-55da4f7d1b66"
    },
    {
        "author": "施常",
        "paragraphs": [
            "步尽千山与万山，白云步处叩禅关。",
            "晓猿夜鹤应相笑，笑问劳生几度闲。"
        ],
        "title": "高盖名山院二首  其二",
        "id": "fb0dabc3-f525-478a-a1a3-ee74b69e0ebf"
    },
    {
        "author": "邵叶",
        "paragraphs": [
            "驻旌元帅遗风在，击缶高人逸兴酣。",
            "水转巴文清溜急，山连蒙岫翠光涵。"
        ],
        "title": "击瓯楼",
        "id": "4b6112b1-65d4-4bf3-b738-b4c8fe511558"
    },
    {
        "author": "邵叶",
        "paragraphs": [
            "山腰路转响湾泉，一径悠然陟翠巅。",
            "满眼祥云绕法供，刊岩瑞像俨金仙。",
            "元戎孝感诸天护，古木歌题峭壁镌。",
            "俯仰岩亭尽幽绝，夜深灯火更流连。"
        ],
        "title": "麓阴亭",
        "id": "9f5244ba-a622-4400-b895-23f42a9759d1"
    },
    {
        "author": "徐常",
        "paragraphs": [
            "词赋切宜师二宋，文章须是学三苏。"
        ],
        "title": "句",
        "id": "d63bd132-811b-4f02-9a59-11c5e55a0ee7"
    },
    {
        "author": "沈偕",
        "paragraphs": [
            "黄秔稻熟坠西风，肥入江南十月雄。",
            "横跪蹒跚钳齿白，圆脐吸胁斗膏红。",
            "虀须园老香研柚，羹藉庖丁细擘葱。",
            "分寄横塘溪上客，持螯莫放酒杯空。"
        ],
        "title": "遗贾耘老蟹",
        "id": "09bc21fc-db34-4a1e-91da-b831d06158ff"
    },
    {
        "author": "沈偕",
        "paragraphs": [
            "虫腹无端苦动风，团雌还却胜尖雄。",
            "水寒且弄双钳利，汤老难逃一背红。",
            "液入几家烦海卤，醢成何处污园葱。",
            "好收心躁潜蛇穴，毋使雷惊族类空。"
        ],
        "title": "报贾耘老诗仍次韵",
        "id": "345cf38a-b580-48d3-8c8a-2f1fe38f1406"
    },
    {
        "author": "刘秘",
        "paragraphs": [
            "妙笔君今第一人，心欺造化夺天真。",
            "精明形骨从来一，移入青缣作两身。"
        ],
        "title": "赠欧阳𣲤",
        "id": "5f66d260-8aed-4096-9648-128c93d64a6a"
    },
    {
        "author": "李丹",
        "paragraphs": [
            "干坤交泰气氤氲，烟雨标名望意云。",
            "自是圣时多瑞霭，莫疑蛮徼有妖氛。"
        ],
        "title": "烟雨楼",
        "id": "bea215fd-dadb-4adf-8a30-767d8bf0e03b"
    },
    {
        "author": "李丹",
        "paragraphs": [
            "释迦生中国，设教如周孔。",
            "周孔生西方，设教如释迦。",
            "天堂无则已，有则君子登。",
            "地狱无则已，有则小人入。"
        ],
        "title": "天堂地狱偈",
        "id": "48ef8420-dded-4a6a-b1f7-c8d22e321753"
    },
    {
        "author": "李丹",
        "paragraphs": [
            "南山地久与天长，盘石安基势永昌。",
            "亿世皇图齐不拔，万年圣寿等无疆。"
        ],
        "title": "留题真阳南山",
        "id": "a724ec51-5ecf-4083-95c6-62ab15a9a2f5"
    },
    {
        "author": "李丹",
        "paragraphs": [
            "二顷田园祇旧时。"
        ],
        "title": "句",
        "id": "7f3fe258-6a7f-48ef-b913-2137b74b4faf"
    },
    {
        "author": "林盘",
        "paragraphs": [
            "赈济饥荒尚未苏，旱蝗何幸我疆无。",
            "悲愁远宦天应闵，不复乡村闹鼓桴。"
        ],
        "title": "蝗不入青丘",
        "id": "e34d4931-18c5-4b96-819d-0e3f6737d72a"
    },
    {
        "author": "林迥",
        "paragraphs": [
            "泉山好景微，权尹讼庭希。",
            "晓马破云去，夜船乘月归。",
            "妓歌珠不断，人醉玉相依。",
            "薄宦自拘者，咄哉多是非。"
        ],
        "title": "同黄秘校游连江玉泉",
        "id": "86174d9c-48da-4d6c-a451-9ac7642fd174"
    },
    {
        "author": "林迥",
        "paragraphs": [
            "叶剪青油药渥丹，春风随众出栏干。",
            "碧桃黄菊凋残後，谁伴长松到岁寒。"
        ],
        "title": "四时山丹",
        "id": "f8953bb6-f734-46c8-a233-26310abb8c84"
    },
    {
        "author": "林迥",
        "paragraphs": [
            "洞门深不放春归，客到寻芳莫问时。",
            "迟日暖风花草丽，照人红艳一枝枝。"
        ],
        "title": "长春",
        "id": "a9502947-3042-4bf8-8684-f354639b5239"
    },
    {
        "author": "林迥",
        "paragraphs": [
            "先生平昔命何非，万卷诗书一布衣。",
            "回首长安成底事，吴山苍翠几时归。"
        ],
        "title": "题林子默隠居",
        "id": "36a19d6e-f225-4dc1-a3c8-1e720c3a7c54"
    },
    {
        "author": "林迥",
        "paragraphs": [
            "几年形胜晦南州，一旦声名蔼湛侯。",
            "夜色并来三岛月，水光分破五湖秋。",
            "荔枝影里安吟榻，红藕香中系钓舟。",
            "金印解还天子後，诏书征起不回头。"
        ],
        "title": "留题宿猿洞",
        "id": "67a5dca6-36a2-4a07-a013-f72a131ddcbd"
    },
    {
        "author": "林迥",
        "paragraphs": [
            "门前红日海千里，池上白莲山四邻。"
        ],
        "title": "句  其一",
        "id": "f768722b-94b1-4010-b713-c2ec207e8e49"
    },
    {
        "author": "林迥",
        "paragraphs": [
            "青韮供盘餠面圆。"
        ],
        "title": "句  其二",
        "id": "7755a866-8410-41c7-a10e-15c479f54f3b"
    },
    {
        "author": "林迥",
        "paragraphs": [
            "春晚花王在处稀，山中还信正芳菲。"
        ],
        "title": "句  其三",
        "id": "f38553a3-b0bd-4584-8b82-46dc88cbc52f"
    },
    {
        "author": "林迥",
        "paragraphs": [
            "多谢东君深属意。"
        ],
        "title": "句  其四",
        "id": "e16efdd6-c6d5-42b7-ab3b-3261cb90317e"
    },
    {
        "author": "林迥",
        "paragraphs": [
            "过门人指朝郎宅，入室浑如野老家。"
        ],
        "title": "句  其五",
        "id": "cbf27fc1-4f5e-4b39-b67d-afa8fde57f28"
    },
    {
        "author": "林迥",
        "paragraphs": [
            "尺书中夜至，清晓即扬鞭。"
        ],
        "title": "句  其六",
        "id": "73610b73-9553-4709-80dd-752397ff330b"
    },
    {
        "author": "林迥",
        "paragraphs": [
            "汲水僧归林下寺。"
        ],
        "title": "句  其七",
        "id": "973a3789-f135-4ad5-b564-b1a7242c7016"
    },
    {
        "author": "林迥",
        "paragraphs": [
            "当年春榜首传名，对御如君有几人。"
        ],
        "title": "句  其八",
        "id": "b49733a2-7301-443c-a746-f024236b13f7"
    },
    {
        "author": "都颉",
        "paragraphs": [
            "嘉树团团蔽紫烟，黄冠师作地行仙。",
            "留形住室真余事，炼气精思本自然。",
            "鹤警乔松常见月，龟藏浮叶不知年。",
            "坐中应到诸天上，曾侍玉皇香案前。"
        ],
        "title": "元明观邹希衍丹室",
        "id": "554ac3fd-7bc5-4a52-a81c-02e1a1c2aab8"
    },
    {
        "author": "刘斯川",
        "paragraphs": [
            "大阮平生余所爱，小阮相逢亦倾盖。",
            "济阴未识情更亲，信手新诗落珠贝。",
            "杨氏作公谁料理，臧孙有後诚可喜。",
            "长亭水落风雨多，无酒饮君如别何。"
        ],
        "title": "赠吕本中弟",
        "id": "5f81ec1e-dabf-48f6-8c18-3b3467e0fe67"
    },
    {
        "author": "纡川",
        "paragraphs": [
            "小径缘溪绿，低檐傍树阴。",
            "好峰秋入眼，清月夜窥林。"
        ],
        "title": "绝句",
        "id": "05bb5feb-4d60-4d90-86ca-c1cdc72edc53"
    },
    {
        "author": "梅窗",
        "paragraphs": [
            "昼永春庭邃，双飞燕隔帘。",
            "袖随帘卷翠，时见玉纤纤。"
        ],
        "title": "四时四首 春",
        "id": "10632e53-1e3d-40e0-ae43-a56b2801459a"
    },
    {
        "author": "梅窗",
        "paragraphs": [
            "曲涧跳珠碎，丛山叠翠浓。",
            "竹新敷影薄，闲看倚枝筇。"
        ],
        "title": "四时四首 夏",
        "id": "8229bd19-1ccc-4876-a2a0-164677ede037"
    },
    {
        "author": "梅窗",
        "paragraphs": [
            "小雨凉添夜，兰芬润袭衣。",
            "晓屏山曲曲，长若梦思归。"
        ],
        "title": "四时四首 秋",
        "id": "fb30276b-60c5-4491-addf-65d757a2f803"
    },
    {
        "author": "梅窗",
        "paragraphs": [
            "曲径穿丛密，香清为客来。",
            "玉梢梢外雪，苔古晕疏梅。"
        ],
        "title": "四时四首 冬",
        "id": "302d2808-b1b8-43b7-9899-d9c068b917ac"
    },
    {
        "author": "梅窗",
        "paragraphs": [
            "寒江暮泊小舟轻，白鹭栖烟丛苇鸣。",
            "宽望远空浮湛碧，老蟾惊玉弄秋清。"
        ],
        "title": "秋江写望",
        "id": "4da48d3d-777a-4615-beb4-74743124bdf9"
    },
    {
        "author": "梅窗",
        "paragraphs": [
            "蜿蜿翠麓秋烟涨，滟滟金波夜月澄。",
            "樽酒具时随兴遣，景多逢处曲栏凭。"
        ],
        "tags": [
            "西湖"
        ],
        "title": "西湖戏书二首  其一",
        "id": "f5fdfae4-eae6-4644-a969-36d54ab43e28"
    },
    {
        "author": "梅窗",
        "paragraphs": [
            "云巢望断望西湖，竹护梅藏隠士居。",
            "芬草绿深春盎盎，客来同揽一山孤。"
        ],
        "tags": [
            "西湖"
        ],
        "title": "西湖戏书二首  其二",
        "id": "44f52c81-d2ab-4dbf-9843-55ac8e4a0ccf"
    },
    {
        "author": "梅窗",
        "paragraphs": [
            "丝丝柳翠连云幕，点点鸥轻漾晚波。",
            "时事无心随兴远，日长闲处理衣蓑。"
        ],
        "title": "春望",
        "id": "4a7ed74b-6379-4430-9351-a3cadfaf3f96"
    },
    {
        "author": "陈子高",
        "paragraphs": [
            "鸣鹤操音清，兴幽发性情。",
            "听琴爱夜半，明月上残更。"
        ],
        "title": "因小儿学琴终夜不寐作",
        "id": "db4633a7-5bf3-400b-841b-0530327f55e7"
    },
    {
        "author": "陈子高",
        "paragraphs": [
            "远山云梦断，长路客愁新。",
            "残漏悲钟急，香车碾暗尘。"
        ],
        "title": "客怀",
        "id": "9782642a-5828-47ac-96dd-5f51aac24a9b"
    },
    {
        "author": "陈子高",
        "paragraphs": [
            "纤纤乱草平滩，冉冉云归远山。",
            "帘卷深空日永，鸟鸣花落春残。"
        ],
        "title": "暮春",
        "id": "84e3e4e6-b8f8-490b-95db-a3810514f18b"
    },
    {
        "author": "陈子高",
        "paragraphs": [
            "悠悠乱片花空舞，冉冉轻丝晴昼长。",
            "楼下怯寒香袖薄，破愁春酌浊醪香。"
        ],
        "title": "春昼",
        "id": "53baa633-7f58-4cbf-8a16-860caa4481d1"
    },
    {
        "author": "陈子高",
        "paragraphs": [
            "潮回浪溅细沙倾，岸柳平波映眼明。",
            "桥接短亭连野迥，艇横长笛带风清。",
            "迢迢翠草寒烟暝，隠隠疏林暮霭晴。",
            "遥见叠峰清浅黛，客心伤处碧云轻。"
        ],
        "title": "宿龟山次韵",
        "id": "c36f5179-3c81-4afe-8cbc-62c2bd62f169"
    },
    {
        "author": "茹芝翁",
        "paragraphs": [
            "东溪小步晚烟随，玉点花疏竹外枝。",
            "风袭袖香清满径，匆匆好处恨来迟。"
        ],
        "title": "咏梅",
        "id": "60e33f4c-0105-4bc9-b2a2-b70a341eea6f"
    },
    {
        "author": "茹芝翁",
        "paragraphs": [
            "强兵义勇威严令，化靖由来不战征。",
            "疆境复时归马健，鼓鼙休处乱云轻。",
            "霜凝积恨怀边戍，月落冲寒夜上城。",
            "黄叶树头风凛凛，碧波江远路平平。"
        ],
        "title": "秋月收兵献钟侍郎",
        "id": "ea3f7ea8-124a-4acf-9979-9040059ee827"
    },
    {
        "author": "时彦",
        "paragraphs": [
            "青松夹道英州路，终日千岩万壑间。",
            "唯是看山心不足，又携兵妓看南山。"
        ],
        "title": "留题南山",
        "id": "c3bca0ed-248c-405d-b6b0-a2d4d047a303"
    },
    {
        "author": "刘跂",
        "paragraphs": [
            "移居逼城阿，颇似山中住。",
            "当轩列佳石，绕舍纷高树。",
            "园林便为主，鱼鸟欣相聚。",
            "春来物物好，适意随所遇。",
            "是适本无因，亦复无定处。",
            "当有忘机人，知我此中趣。"
        ],
        "title": "寄刘仲平",
        "id": "ba7d8867-73c0-4650-9013-8d467427c37e"
    },
    {
        "author": "刘跂",
        "paragraphs": [
            "忆昨去国初，置传史所监。",
            "季也行泣随，往舍都城南。",
            "沐我屡饭我，终此一日淹。",
            "明作分岭水，苦别心如惔。",
            "遄归护孥重，却挂东川帆。",
            "停桡憩汴泗，揽辔趋霍灊。",
            "间关又相对，共被栖穷檐。",
            "未毕十日欢，已复秣征骖。",
            "猗嗟季行役，曷日弛负担。",
            "长怀芳草句，未读衣已沾。",
            "先人门户事，驽力讵克堪。",
            "一朝奇祸发，炽甚烈火炎。",
            "顽迷得忧辱，自取非谤谗。",
            "危巢风雨漂，菅蒯不足芟。",
            "于时季来归，弃官不待占。",
            "收合败散余，頼此守独严。",
            "阖门数百指，一一恩意涵。",
            "辑睦乖迕情，牢不见隙纤。",
            "聚粮非短毂，千里均属厌。",
            "囊书动高听，恩环赐东渐。",
            "吾亲所奇贵，挺立故不凡。",
            "晚节就难冀，前非掩多惭。",
            "正如已躄人，欻起蒙针砭。",
            "衰颜积霜雪，幸亦解羁衔。",
            "昨从忧迫来，将复见安恬。",
            "西廊坐食菽，可以慰饥馋。",
            "渐欲亲酒盏，颇思疏药奁。",
            "愿季爱玉体，豢我及西崦。",
            "从今荷明时，欢乐百无嫌。",
            "酬恩无处所，香火供瞿聃。"
        ],
        "title": "重寄",
        "id": "5e80ebdb-875c-47b6-a381-9ab11d31ff71"
    },
    {
        "author": "刘跂",
        "paragraphs": [
            "渺渺孤舟逝，计日望旧居。",
            "万族各有托，吾亦爱吾庐。",
            "栖栖失羣鸟，暂与田园疏。",
            "令日始复来，再喜见友于。",
            "缅然睇崇丘，负疴不获俱。",
            "试携子侄辈，且还读我书。",
            "亲戚共一处，过此奚所须。",
            "起晚眠常早，谁谓形迹拘。",
            "厚恩固难忘，慨然念黄虞。",
            "养真衡茅下，不乐复何如。"
        ],
        "title": "集句寄斯川",
        "id": "2dd8203e-7bf9-4b5a-9d1f-6e5e578c6bc1"
    },
    {
        "author": "刘跂",
        "paragraphs": [
            "岁月如归鸿，秋至欻将翔。",
            "郊原带爽气，榆柳媚无光。",
            "客子抱幽独，耿耿谁与明。",
            "不辞青鞋贱，来蹑君子堂。",
            "君子松桧姿，劲不惨风霜。",
            "其交淡如水，众口未易尝。",
            "忘言默领会，此意却难忘。",
            "不饮知酒趣，聊复酌公浆。",
            "寒灯夜寥閴，一笑未渠央。",
            "谁令别离此，梦寐长相望。"
        ],
        "title": "寄马全玉",
        "id": "7f98fa66-4bf3-4d79-b8d3-9e465aad0c4d"
    },
    {
        "author": "刘跂",
        "paragraphs": [
            "我生非良材，顽矿不受砺。",
            "读书但渔猎，初不名一艺。",
            "形骸弱如柳，暑雨更疲曳。",
            "清风何时生，一扫去酷吏。"
        ],
        "title": "寄尹迁介叔  其一",
        "id": "8190125b-ba4f-4483-b252-fa7864d1bea3"
    },
    {
        "author": "刘跂",
        "paragraphs": [
            "孙友太瘦生，相遇一何阔。",
            "途穷欲改操，冉冉在故辙。",
            "赠君七年艾，辄为儿女夺。",
            "养生有标本，姑息良已末。"
        ],
        "title": "寄尹迁介叔  其二",
        "id": "dc05fd39-5398-42a5-b647-9a7134249c72"
    },
    {
        "author": "刘跂",
        "paragraphs": [
            "我有好诗酒，端为舅氏作。",
            "陈遵见张竦，虽见不改乐。",
            "小官未朝谒，日日事饮博。",
            "书来托天真，笑我守糟粕。"
        ],
        "title": "寄尹迁介叔  其三",
        "id": "c1aa513f-eaad-46ad-8d50-d820dc3249c7"
    },
    {
        "author": "刘跂",
        "paragraphs": [
            "二尹山东秀，一第安足贺。",
            "滕侯荐鹗书，极口良未过。",
            "青衫五斗米，所要脱饥饿。",
            "自重士当然，蓄积非为货。"
        ],
        "title": "寄尹迁介叔  其四",
        "id": "d642b5bf-e878-4ac9-8348-d515b2fd7997"
    },
    {
        "author": "刘跂",
        "paragraphs": [
            "前年郭法曹，寓直经略院。",
            "同时幕府归，独送两秋燕。",
            "新书满百帙，铅椠老不倦。",
            "他时淮南子，试为离骚传。"
        ],
        "title": "寄尹迁介叔  其五",
        "id": "21f02e34-99dc-47fc-8734-0151284ed4d4"
    },
    {
        "author": "刘跂",
        "paragraphs": [
            "养志如养力，益峻在益砺。",
            "大方略畦畛，小智私才艺。",
            "古来要倔强，槛折不可曳。",
            "何谓薛赣君，小生敢相吏。"
        ],
        "title": "寄尹迁介叔  其六",
        "id": "8f197a4d-2fbd-4bb2-b6d8-a9cbfbdcacdb"
    },
    {
        "author": "刘跂",
        "paragraphs": [
            "择术患不终，未易笑迂阔。",
            "发轫三尺轮，不改万里辙。",
            "死生汉节共，巨猾气为夺。",
            "坐令李都尉，恸哭天壤末。"
        ],
        "title": "寄尹迁介叔  其七",
        "id": "745610df-f93f-4811-bd03-60375ea5fa3c"
    },
    {
        "author": "刘跂",
        "paragraphs": [
            "鸱夷笑井瓶，同是意匠作。",
            "拘方等归尽，放意差独乐。",
            "往时二千石，天子偿负博。",
            "彼视淑德侯，何堪贮糟粕。"
        ],
        "title": "寄尹迁介叔  其八",
        "id": "64a01017-96a8-45be-87b6-5ba314474fc8"
    },
    {
        "author": "刘跂",
        "paragraphs": [
            "歌词郢中来，未数白与贺。",
            "一斑昧全虎，端似隙中过。",
            "可怜光万丈，不救妻子饿。",
            "平生严郑公，皂隶有余货。"
        ],
        "title": "寄尹迁介叔  其九",
        "id": "6e9b9fd9-88da-4588-afd3-806dc8a65c58"
    },
    {
        "author": "刘跂",
        "paragraphs": [
            "吏隠非山林，州府为道院。",
            "莫夸非食肉，虎头颔如燕。",
            "公田亦种秫，瞥去飞鸟倦。",
            "何用萧德施，先生自为传。"
        ],
        "title": "寄尹迁介叔  其一○",
        "id": "4e42928e-a36e-4108-ad19-60eed65ebc7a"
    },
    {
        "author": "刘跂",
        "paragraphs": [
            "羸躯抱肺恶，喘甚剧奔豚。",
            "水饭辄短气，矧敢近酒尊。",
            "君亦谢嵇阮，力釂不盈分。",
            "相看但萧索，何以慰离羣。",
            "往昔各少年，束带登桥门。",
            "白眼霄汉际，冥鸿注孤鶱。",
            "我髯今苍黄，君发亦翩翻。",
            "同吏一州县，冻萤强相温。",
            "豗颓岁月去，此事更谁怨。",
            "愿君爱玉体，长使百忧谖。",
            "非关易斗粟，政恐耕耘烦。",
            "他时老相问，一笑坐忘言。"
        ],
        "title": "送陈述之",
        "id": "8af1c8d0-f2a0-4880-942c-3841875eb6b5"
    },
    {
        "author": "刘跂",
        "paragraphs": [
            "婵娟水边杨，宛是渭川竹。",
            "光翠相动摇，照我尊酒绿。",
            "松风含众籁，云月澹华烛。",
            "何必箫与鼓，清言媚幽独。",
            "当年妙风致，文采自膏沐。",
            "会逢百炼明，照此燕赵玉。",
            "晨风惜行色，车骑喧出宿。",
            "一笑如未忘，新诗寓归仆。"
        ],
        "title": "送徐彦荣",
        "id": "9acec60e-2457-4600-aa6c-a82a5761ae77"
    },
    {
        "author": "刘跂",
        "paragraphs": [
            "洞庭木叶下，衡阳鸿雁飞。",
            "放舟河之水，岁暮以为期。",
            "岂曰无径路，大直固逶迤。",
            "波平弭桂棹，风清卷兰旗。",
            "紫蟹间丹鲤，霜莼兼露葵。",
            "醉歌搴杜若，还以寄相思。",
            "不厌道里远，所嗟时序移。",
            "会登昆仑丘，遂索玄珠遗。",
            "以兹鼓枻去，瞠若不可追。",
            "乃知体道人，涉世自有宜。",
            "入兽不乱羣，安肯陋九夷。",
            "如何录录者，反笑抱关为。"
        ],
        "tags": [
            "洞庭湖"
        ],
        "title": "送刘贡甫贬衡州",
        "id": "16de7c00-5557-4895-aff2-3197d3401a7a"
    },
    {
        "author": "刘跂",
        "paragraphs": [
            "读书老无味，记一辄忘十。",
            "视昔那得超，但觉有不及。",
            "谁能求甚解，拘窘被书絷。",
            "为文亦尔尔，造语须易给。",
            "未足解客嘲，况复令鬼泣。",
            "柴门一鹊噪，童稚迎信入。",
            "开缄故人书，快阅惊喜集。",
            "新诗莹病目，俨若冰玉立。",
            "才兼刘柳健，思鄙郊岛涩。",
            "定从西山来，爽气扶岌嶪。",
            "惠然远见属，疑我故闲习。",
            "丛台三晋旧，镇静无警急。",
            "府宽郎幕尊，森卫走呼吸。",
            "以兹书檄省，频岁息篇什。",
            "神交庶暂对，怳不阂川隰。",
            "卢溪白士薮，野处分屣笠。",
            "如闻趣归装，早作下车揖。",
            "吾庐虽庳陋，雅亦便樵汲。",
            "无酒或过雄，有酒谁馈伋。",
            "何时甲乙第，版筑见君葺。",
            "比邻或借倩，梨枣亦得拾。",
            "不耻共秃翁，相携走城邑。"
        ],
        "title": "次黄完仲见寄韵",
        "id": "67d1001f-2ad5-4158-8aec-a07e2e14c4cc"
    },
    {
        "author": "刘跂",
        "paragraphs": [
            "林深宜夏炎，亦复便冬冷。",
            "居然安稳处，合是招提境。",
            "晴烟起屋脊，煦日下天井。",
            "饱饭策杖出，如行赞公岭。",
            "平生一丘壑，快眼春睡醒。",
            "谁言城市喧，能比郊原静。",
            "人间会合少，万事等泡影。",
            "适意不自取，兀立真土梗。",
            "时平日月好，岁熟羁旅幸。",
            "逢人但欢喜，得酒便酩酊。",
            "知我非子谁，频来不须请。"
        ],
        "title": "次孙元中至後五日游蔡氏园韵",
        "id": "bfb0d708-4f50-4294-8f5a-f8d9c62ad283"
    },
    {
        "author": "刘跂",
        "paragraphs": [
            "行年病肺热，当暑极燔炮。",
            "宵分偶小息，起步驻凉飙。",
            "咄此怪事发，天北起喧嚣。",
            "扶摇驾霹雳，万窍争怒号。",
            "双耳不及掩，对语何由交。",
            "木作麻苇拔，瓦如埃𡏖飘。",
            "颠呶怖欲死，一一惊儿曹。",
            "所忧吾其鱼，遑赋屋上茅。",
            "须臾事亦定，骨肉相勤劳。",
            "东方渐杲杲，音响为谁销。"
        ],
        "title": "费家风次韵二首  其一",
        "id": "79143425-b0c9-4a51-a2e6-d922b872203f"
    },
    {
        "author": "刘跂",
        "paragraphs": [
            "风雷助神物，兹理古不空。",
            "邂逅一夕事，知有费家风。",
            "洛桥诵书女，泾川牧羊童。",
            "不知费氏子，业力与谁同。",
            "便能役蜚廉，颇复鼓丰隆。",
            "坐令城郭人，在尔动用中。",
            "剑出延平水，竹化葛陂翁。",
            "况尔得人趣，变现岂易穷。",
            "时时要雨泽，袢暑殊未终。",
            "勿逢金翅王，非尔能长雄。"
        ],
        "title": "费家风次韵二首  其二",
        "id": "28923a75-2dc5-41b6-b402-01a05499a2ee"
    },
    {
        "author": "刘跂",
        "paragraphs": [
            "恭闻裕陵初，文物万古先。",
            "仁英所造士，台阁徧招延。",
            "堂堂丹阳公，发轫自宾筵。",
            "维我先大夫，整驾亦周旋。",
            "一时起接武，千里称比肩。",
            "俱陈曲台议，共校天禄编。",
            "心期久相契，燥湿无改弦。",
            "晚登廊庙席，玉笋照华颠。",
            "廐马并飞盖，斋榻连修椽。",
            "到今启事帖，尺牍余藤笺。",
            "忆我既冠後，羣趋集英前。",
            "公持柱史橐，水镜资平铨。",
            "谓宜掇上第，击节称奏篇。",
            "声名竟寂寂，感遇空拳拳。",
            "事过剧脱兔，迩来三十年。",
            "翰墨恍未落，拱水森已圆。",
            "嗟哉最孤露，罪戾深益缠。",
            "迷途虽云指，顽质何由镌。",
            "以兹众恶归，白首犹迍邅。",
            "屡惊流夜郎，敢望尉通泉。",
            "弦肠恐齐断，身璧欲俱捐。",
            "岂知巢倾覆，胎卵却复全。",
            "圣主日方中，照曜无党偏。",
            "宸笔下霄汉，一洗空宿愆。",
            "生还出望外，喜极悲泪涟。",
            "诗书手自束，衣袂轻欲翾。",
            "犹忧抱沈瘵，针石久未蠲。",
            "朅来问医药，蹭蹬淮之壖。",
            "追惟曩时乐，梦破无重眠。",
            "畴知王公子，但说副车贤。",
            "持带走穷隶，趣驾来飞旃。",
            "劳我鬓霜雪，欢颜语㛹娟。",
            "北堂太夫人，备福独绵绵。",
            "往者三殿朝，吾亲亦班联。",
            "问讯逮妻女，悲欢深怆然。",
            "升堂一拜阻，自痛久拘挛。",
            "念子事方殷，使客舟车骈。",
            "拨忙屡顾盼，尊酒劝留连。",
            "新诗又来辱，巨轴星斗悬。",
            "七字健欲活，靡靡争春妍。",
            "夷途取騄骥，武库出戈鋋。",
            "骤闻吴叔辩，霍然病欲痊。",
            "感子重拜嘉，傥未沟壑填。",
            "西风理归棹，往稼汶阳田。",
            "王途正清廓，天子仁如天。",
            "轩冕岂不好，于我亦青毡。",
            "政惟萧丘火，寒焰宁复然。",
            "亨衢子当骋，愿言早着鞭。",
            "高闳富令息，犊子亦所怜。",
            "世交固未替，更頼清白传。"
        ],
        "title": "子和惠贶佳什惇叙世契诵咏感慨情见乎辞因次其韵",
        "id": "2709fdea-262f-42e5-b163-a7d7705c6aba"
    },
    {
        "author": "刘跂",
        "paragraphs": [
            "凉飔起天末，倏已扫庭户。",
            "光鲜向时柳，惨淡非其故。",
            "铅华不足恃，美人抱幽素。",
            "穷吾分当尔，不为读书误。"
        ],
        "title": "秋夜次四侄韵五首  其一",
        "id": "2318ec71-3331-435f-b130-89faa6cb1a8e"
    },
    {
        "author": "刘跂",
        "paragraphs": [
            "行乐北山路，绵力涉逶迤。",
            "诸郎骋逸足，掩冉去莫羁。",
            "归坐独兀兀，糜粥聊自资。",
            "狂澜成止水，吾病真吾师。"
        ],
        "title": "秋夜次四侄韵五首  其二",
        "id": "6703ca5f-0b12-4398-a09a-9b259f6ae125"
    },
    {
        "author": "刘跂",
        "paragraphs": [
            "颢气日且肃，鸣弦此其时。",
            "泠泠矢古音，慷慨不胜悲。",
            "翔飙媚百卉，苦雨何纷披。",
            "曲罢自澄寂，霜气皎冰姿。"
        ],
        "title": "秋夜次四侄韵五首  其三",
        "id": "81a24ee9-8fee-48fe-b282-e4135bbdc7e7"
    },
    {
        "author": "刘跂",
        "paragraphs": [
            "千古柴桑翁，于酒颇能全。",
            "绝知闲居乐，雅乏从事贤。",
            "倾心祷王母，更欲丐长年。",
            "缅思东篱下，想望故悠然。"
        ],
        "title": "秋夜次四侄韵五首  其四",
        "id": "99363d26-bded-402d-a4d1-2d72ab6b5c4f"
    },
    {
        "author": "刘跂",
        "paragraphs": [
            "穷檐讵云陋，霜月粲孤明。",
            "空山值饥虚，秋菊餐落英。",
            "吾衰抱沈瘵，玩物得我生。",
            "循分各有适，天公一何平。"
        ],
        "title": "秋夜次四侄韵五首  其五",
        "id": "db06b182-6c88-48f1-a6f0-639e43139356"
    },
    {
        "author": "刘跂",
        "paragraphs": [
            "石磴排林端，路转阴岭滑。",
            "侧身长风外，凛落天为阔。",
            "冉冉光风浮，金轮起天末。"
        ],
        "title": "宿灵泉寺二首  其一",
        "id": "b7262bea-ca50-4e53-9166-4dd958b2699b"
    },
    {
        "author": "刘跂",
        "paragraphs": [
            "团团芳桂树，隠隠岩之幽。",
            "敷坐翳其阴，酌彼飞泉流。",
            "丝桐怀友人，写我心离忧。"
        ],
        "title": "宿灵泉寺二首  其二",
        "id": "f4c18c67-5033-4762-adf9-869a681e3ecc"
    },
    {
        "author": "刘跂",
        "paragraphs": [
            "桥倾若车翻，舟破如瓦解。",
            "二祸适相触，生此大狼狈。",
            "齐生海边人，试吏今得代。",
            "乡闾恍在望，舟檝信所快。",
            "颇知大道夷，不避小物碍。",
            "撑夫虎豹健，力出驰突外。",
            "何其一跌伤，脱若葱与蒯。",
            "疾雷不及听，生理欻焉坏。",
            "瓦飞昆阳战，鹤唳淝水败。",
            "身非吕梁叟，沈没岂不殆。",
            "娇儿年十五，八岁又其妹。",
            "岂伊瞬息间，生死不相頼。",
            "死者长已矣，生者心破碎。",
            "泣尽继以血，耳目坐盲聩。",
            "哀哀天无情，皦日为昏愦。",
            "徐观水中意，波浪自澎湃。",
            "我来独心恻，涕出增感慨。",
            "顷年岳阳下，忧患亦颠沛。",
            "豗颓万死中，血肉偶俱在。",
            "今此沟浍狭，岂复江湖大。",
            "咄汝岂不仁，曾独与祸会。",
            "冥冥倘有主，焚溺甚葅醢。",
            "不然遭无辜，神理良汝绐。",
            "从今十手指，永是後车戒。",
            "灵均苦谗舌，颍士厌沈瘵。",
            "良时不似昔，努力善自爱。",
            "我亦乘小艇，兀兀信所届。",
            "搜求得余尊，聊以劳疲惫。",
            "虽微西江阔，勿厌升斗隘。",
            "歌阕从此辞，人生慎行迈。"
        ],
        "title": "滑家桥逢坏舟者有感而作",
        "id": "468db4d6-b351-41aa-9b1b-63c16f8152d8"
    },
    {
        "author": "刘跂",
        "paragraphs": [
            "闰冬节物晏，十月犹素秋。",
            "招提阳冈路，宛在岘山头。",
            "史君有高致，尊酒擅一丘。",
            "欢颜动长啸，松菊含春柔。",
            "风清宿雾断，地迥行潦收。",
            "时令将凛落，飞光为谁留。"
        ],
        "title": "宴左山二首  其一",
        "id": "b7ca0763-70a8-4e00-b5e9-a656ed82216c"
    },
    {
        "author": "刘跂",
        "paragraphs": [
            "行饭转北冈，如登赞公岭。",
            "悠然竟晴日，终比城市永。",
            "残霞澹微照，遥林耿疏影。",
            "天空气象杳，落落见此境。",
            "彼哉不自爱，快意烹五鼎。",
            "来日苦大难，忘言得深领。"
        ],
        "title": "宴左山二首  其二",
        "id": "4c179302-f319-4164-8831-795020925847"
    },
    {
        "author": "刘跂",
        "paragraphs": [
            "逢时乐宦达，既达贵蚤休。",
            "东门两归客，冉冉不可留。",
            "大夫名贤後，出处亦俱优。",
            "筑室在何许，南郭林塘幽。",
            "安车摇佩鱼，步屧随杖鸠。",
            "胜日至佳客，欢颜终献酬。",
            "鄙人最樗散，世用一何缪。",
            "政以无事身，尊俎常见收。",
            "令年扫三径，近不隔虎丘。",
            "欲问杜陵老，来往几风流。"
        ],
        "title": "题束道辅怀疏亭二首  其一",
        "id": "0afb9e87-0b24-4529-ba3f-d84333ff5ded"
    },
    {
        "author": "刘跂",
        "paragraphs": [
            "贤哉疏太傅，遗荣归印绶。",
            "当时汉廷臣，未省出其右。",
            "进为岂不能，止足吾所守。",
            "驱车晓出关，祖帐已刍狗。",
            "惟余清风在，竹帛端不朽。",
            "大夫怀家声，相望千年後。",
            "结庐离城郭，与致寄林薮。",
            "华发映童颜，如公殆无有。",
            "何必松与乔，岂弟神所寿。",
            "嗟余真漫浪，持是终安取。",
            "敢言六百石，固已愧升斗。",
            "行当自免去，执谒随邻叟。",
            "纵复无新诗，犹期饮醇酒。",
            "但问客如此，亦许登亭否。"
        ],
        "title": "题束道辅怀疏亭二首  其二",
        "id": "266f06db-7a9f-4d2c-ae1b-1f22d37e9816"
    },
    {
        "author": "刘跂",
        "paragraphs": [
            "浮舟入浩渺，有楫任逶迟。",
            "望迷烟树合，影回星汉移。",
            "清静水月界，身到始应知。"
        ],
        "title": "秋夜自泸溪泛舟入泽泺二首  其一",
        "id": "6d7733eb-dc8f-490d-9c16-061244889387"
    },
    {
        "author": "刘跂",
        "paragraphs": [
            "山横染黛碧，波散涌金明。",
            "风微葭苇静，露寒鱼鸟惊。",
            "绝境不得到，愁随归棹生。"
        ],
        "title": "秋夜自泸溪泛舟入泽泺二首  其二",
        "id": "a14cad13-d51a-4976-8ec3-d37d8693bf75"
    },
    {
        "author": "刘跂",
        "paragraphs": [
            "遄往欲何之，缓行聊尔尔。",
            "悟身无期会，在彼犹在此。",
            "轻舠类短鞍，安取途九轨。",
            "所嗟湍流长，汩没未及已。",
            "蒹葭雁鹜泽，清浅良可喜。",
            "美人讵云远，耿耿隔一水。",
            "怜我抱沈痛，药剂厌余滓。",
            "谈笑何时来，幽忧頼湔洗。"
        ],
        "title": "舟行怀斯川用王介甫韵",
        "id": "6efb3aa9-d1c3-451e-9dc3-4a4fdaa1ec28"
    },
    {
        "author": "刘跂",
        "paragraphs": [
            "同寮贵公子，好事敌原尝。",
            "晁侯更萧散，不爱囊中装。",
            "步兵玉觥滑，洞庭金丸香。",
            "宛转莼带细，纷纶鲙缕长。",
            "鳆鱼三百饤，岂必河之鲂。",
            "咄嗟事便办，侍御色不忙。",
            "熙熙春台上，醉语各相忘。",
            "汤餠最後出，虽饱别有肠。",
            "愿君善遇客，欢乐殊未央。",
            "不须投车辖，敬举主人觞。"
        ],
        "tags": [
            "洞庭湖"
        ],
        "title": "晁端州秀宴席",
        "id": "8199df0b-bd68-4f10-901e-14edd7aa2043"
    },
    {
        "author": "刘跂",
        "paragraphs": [
            "屏居倦烦促，约此尘外游。",
            "于我快两目，云谁翻百忧。",
            "苍山东北秀，野水西南浮。",
            "平生林壑心，今老此一丘。",
            "悲风入丛薄，扫迹瓜芋畴。",
            "高树未摇落，鼎鼎弥道周。",
            "感此节物化，淟涊何当休。",
            "幻事涉苦海，禅心得中州。",
            "徙倚到无言，风铃声更幽。",
            "新诗出肺腑，明月非暗投。",
            "终篇不及酒，似非我一流。",
            "愿为灵泉去，醉语看横秋。"
        ],
        "title": "和梁十登三学阁",
        "id": "d113fedb-bc87-4240-bd32-d548bf983f18"
    },
    {
        "author": "刘跂",
        "paragraphs": [
            "行年踰六十，衰堕百虑休。",
            "新春逢佳日，忽漫思出游。",
            "邻曲四五人，风味成一流。",
            "步屧相後先，散若水上鸥。",
            "重城未云远，乃得此林丘。",
            "缅怀斜川人，疏野更无俦。",
            "千载今日欢，政尔聊相酬。",
            "谁言恨枯槁，兹语当信不。",
            "阿连最领此，欲语翻离忧。",
            "寄声早归来，二仲须羊求。"
        ],
        "title": "与诸人步郊外作寄舍弟斯川",
        "id": "f5eb0504-c4f7-40a8-abec-0a5519d12251"
    },
    {
        "author": "刘跂",
        "paragraphs": [
            "老夫东归喜，岂复念西悲。",
            "心安体当佳，抱病如何其。",
            "欲成蹇士赋，应作半人诗。",
            "丘园窥不得，溘死恐无时。",
            "谁令北山梦，强健变衰迟。",
            "陟巘石岌岌，班荆草离离。",
            "季也遮我留，更与道人期。",
            "梦中差独乐，不类觉时为。",
            "昼夕代乘除，劳逸更共之。",
            "我岂不有瘳，阴若相扶持。",
            "福虽未盈眦，自怪盛如茨。",
            "从今爱吾生，糜粥养蕃滋。"
        ],
        "title": "梦与舍弟登灵泉步趋如无疾既觉感而赋诗用王介甫韵",
        "id": "3a2cd58d-751d-4a2d-9b1d-06dc322e6d2b"
    },
    {
        "author": "刘跂",
        "paragraphs": [
            "往者李龙眠，监河国城岸。",
            "家多古时器，罗列供客玩。",
            "爵觚屡饮我，鼎鬲贮肴膳。",
            "到今李侯书，一展如对面。",
            "迩来三十载，复向赵卿见。",
            "收藏又何富，摹写粲黄卷。",
            "沈酣夏商周，余嗜到两汉。",
            "铭识文字祖，曾玄成籀篆。",
            "颇通苍雅学，不畏鱼鲁眩。",
            "遂将传琬琰，索我序且赞。",
            "我衰心力薄，游不出里闬。",
            "孔怀忘年友，契阔异州县。",
            "深惭千里驾，请毕十日燕。",
            "诸贤共留连，更頼三语掾。"
        ],
        "title": "题古器物铭赠得甫兼简诸友",
        "id": "cfde73a3-2e46-40ec-a165-4d544e2f56a5"
    },
    {
        "author": "刘跂",
        "paragraphs": [
            "与君南北人，斗粟聚此邦。",
            "维彼恶少年，潢池称下江。",
            "白昼射大屋，屋破无完窗。",
            "绣衣募壮士，受馘不受降。",
            "我弱异都卢，岂敢学寻撞。",
            "君才过乌获，九鼎一臂扛。",
            "悬金八十万，何啻白璧双。",
            "胡不骑赤兔，斫树收死庞。",
            "坐宽刺史忧，不复念政厖。",
            "凯旋夹道迎，父老集瓶缸。"
        ],
        "title": "见苏黄邦字韵诗戏示王倅安国二首  其一",
        "id": "59cb4ba1-1386-4e15-875a-cc404afb877c"
    },
    {
        "author": "刘跂",
        "paragraphs": [
            "天下本无事，此语仅兴邦。",
            "得志不与物，誓心有如江。",
            "腐儒若腐萤，槁死读书窗。",
            "谁能守笔研，心大云何降。",
            "终然气相许，霜钟不须撞。",
            "道虽千钧重，努力期自扛。",
            "他时侨与札，日月声名双。",
            "秖应南海赵，便是襄阳庞。",
            "慎毋强拣择，贵纯不贵厖。",
            "请见胸中物，止水琉璃缸。"
        ],
        "title": "见苏黄邦字韵诗戏示王倅安国二首  其二",
        "id": "d8b6ad57-d98c-48ff-8f2f-63d3d92a035c"
    },
    {
        "author": "刘跂",
        "paragraphs": [
            "长安重行乐，寒食及佳辰。",
            "联翩出游宴，闾巷无居人。",
            "动静各有趣，拂我朱丝尘。",
            "分将幽独心，守此濩落身。",
            "斯岂众所然，独子何殷勤。",
            "叩门随谒入，俯仰色甚真。",
            "从容一笑粲，不觉倾盖新。",
            "念昔各从宦，宿亳为近邻。",
            "溢言相引重，嗟我曾未闻。",
            "乃知国宝拙，不悟王绥仁。",
            "高谈喜未定，佳句意益珍。",
            "几有按剑感，惊怪惠好频。",
            "子方赴吏集，朝暮旅食贫。",
            "不忍拜马足，会且扫朱门。",
            "独肯闲见我，惟子欲何云。",
            "乃言人生世，取舍理莫均。",
            "譬之平地水，东西南北分。",
            "感此重拜嘉，幸子长相亲。"
        ],
        "title": "答王允中圣推",
        "id": "9111f04c-4124-4044-bb27-c0a7936432d8"
    },
    {
        "author": "刘跂",
        "paragraphs": [
            "去家今来归，川陆万里长。",
            "有官无禄食，生理剧微茫。",
            "饥创何时瘳，麦陇得扁仓。",
            "丁稚八九人，我老自裹粮。",
            "不辞终岁勤，一饱幸见偿。",
            "所愿杯椀足，何取玉无当。",
            "向来无数青，浑作可怜黄。",
            "想见冰玉姿，膏沐出沸汤。",
            "谁作不祥语，诅呪甚砭伤。",
            "妒人神所呵，坐使天雨霶。",
            "翁媪拜相贺，欢欲插翅翔。",
            "新诗果来谢，追悔如负芒。",
            "君惟文字戏，竿木故逢场。",
            "岂顾狷狭人，为虐变炎凉。",
            "且复置是事，酿玉满君堂。",
            "垂涎得涓滴，渴梦转颠狂。",
            "不嫌餠饵恶，虽贱敢独尝。",
            "交易傥许可，宁复有他肠。",
            "且毌火我屋，亦未穴君墙。",
            "乘除各醉饱，前事永相忘。"
        ],
        "title": "答王升之",
        "id": "f29b15d1-40fd-407b-8bb9-4a2e0e1000e7"
    },
    {
        "author": "刘跂",
        "paragraphs": [
            "栽基植甓作蜂室，其阳分孔便出入。",
            "悬窠毒螫非尔匹，百卉芳华登股膝。",
            "孙息蝉联深洞房，露结膏凝如截肪。",
            "比功九粒冠百味，削滓犹堪资夜光。",
            "怜尔于人甚无负，一世分甘身独苦。",
            "高崖熏灼弥更难，且复留连小环堵。"
        ],
        "title": "作蜂室",
        "id": "63a740c0-f0b1-4743-ac5b-217eac07337f"
    },
    {
        "author": "刘跂",
        "paragraphs": [
            "江东野老羹莼丝，弗羡肉山酒为池。",
            "啖我故人吏未归，脚靴手板方苦饥。",
            "岂无盘飧置璧圭，我乏是物君非宜。",
            "近闻示病作居士，不似齐州称主司。",
            "岁恶无乃馋所为，自是不当食肉糜。",
            "书来中有七字诗，问讯劳苦开人眉。",
            "墨丸不减官隃麋，着书寂寞来孔时。",
            "我曹老矣善自持，莫拟狂瘦胜痴肥。",
            "他乡异县久别离，明月千里长相思。"
        ],
        "title": "寄晁以道",
        "id": "e7b80956-5ef9-4ccd-bf9c-5426f507441f"
    },
    {
        "author": "刘跂",
        "paragraphs": [
            "大高杀身如伍尚，弟有子胥天未丧。",
            "小高自慕颜太师，能言兄守常山时。",
            "事随日往长已矣，邂逅相逢识其弟。",
            "谁言恨不见古人，两意恐非今人比。",
            "结发行阵初齐名，志同不在同生死。",
            "苦遭文吏巧见诋，边人至今犹坠泪。",
            "三年默默趋戎行，骅骝捕鼠非所长。",
            "趣装定返云中守，上书今遇尚书郎。"
        ],
        "title": "送高将永亨",
        "id": "9fee62bb-15e7-4e15-a770-a6392a5b3708"
    },
    {
        "author": "刘跂",
        "paragraphs": [
            "今我不乐何所为，调笑盍各言其好。",
            "不愿击水南溟飞，但爱乘风北窗傲。",
            "大夫声名过单父，即日去受东朝诰。",
            "固知为偶我非齐，莫忘相从君与操。",
            "骏辩瑰章殆希有，玉堂金马应须到。",
            "功成却记鸡黍期，同着青鞋映黄帽。"
        ],
        "title": "次资道韵",
        "id": "5de30877-14f0-4c3f-83e4-77c995a746ad"
    },
    {
        "author": "刘跂",
        "paragraphs": [
            "端闱夜许都人望，红伞亭亭坐南向。",
            "烛龙影落陆海中，广乐声在钧天上。",
            "华严宝藏光景出，双鸾飞下蓬莱嶂。",
            "大平天子千万岁，呼舞共作嵩山唱。",
            "小臣踯躅百寮底，未许外班陪末行。",
            "今来沦落一何极，山城装点成穷相。",
            "苦吟漫欲酬节物，拥膝句作酸寒状。",
            "搜抉浑如饵毒药，畏缩更似藏私酿。",
            "诗成竟亦勿交涉，欲取楼兰经乐浪。",
            "典衣聊复沽市酒，一饮径醉成昏忘。",
            "黄昏陋巷灯火绝，守把不费城门将。",
            "岂不见人生欢乐易生悲，惟有静默长无量。"
        ],
        "title": "次韵大人正月十四日作",
        "id": "ae5771ce-3380-47ff-96c8-d8cc26ef6f49"
    },
    {
        "author": "刘跂",
        "paragraphs": [
            "陇上怕雨竟遇雨，空山路穷避无所。",
            "昆阳之战飞屋瓦，白登之围矢交下。",
            "从者散去马可怜，故人借我非我马。",
            "上坡历块已欹侧，下坡流滑攒四脚。",
            "既偾而起倏复颠，堕策失辔心茫然。",
            "从者好在无自苦，履穿衣敝吾偿汝。",
            "我亦短褐不得完，挂树一裂长尺五。",
            "此生辛勤身不辞，七岁娇女三岁儿。",
            "泥涂模糊啼午饥，买餠一百汝勿啼。",
            "滹沱麦饭芜蒌粥，咄汝岂得长食肉。",
            "仰天长叹冠缨绝，下马纳屦踵亦决。",
            "张仪舌在虽自知，范叔衣寒一何切。",
            "人生贫贱乌足悲，行吟不顾妻骂随。",
            "寄声公等勿诮我，富贵莫忘牛衣时。"
        ],
        "title": "陇上遇雨",
        "id": "f7bf1a71-3e4c-4ce6-a2d8-b48b3c04ab6c"
    },
    {
        "author": "刘跂",
        "paragraphs": [
            "矫矫林间鹤，泛泛水际鸥。",
            "俱非鼎俎用，斗粟谁为留。",
            "君师蔡义我施雠，同时声名今白头。",
            "博士弟子动千数，遑记军中陈与刘。",
            "黄金络马锦臂鞲，印组丈二鸣八驺。",
            "席间设胾竟何味，车上负芒终可忧。",
            "人生在世各有趣，江东且复客曹丘。",
            "田横刎颈亦义事，感知捐躯非所羞。",
            "此心会与君意合，今无古人何处求。",
            "不如置之酌美酒，同郡诸公皆旧游。",
            "耳热眼花付一醉，鸡虫蚌鹬何时休。"
        ],
        "title": "答纯益书怀",
        "id": "26a04d06-26ac-4c5f-9b71-2a721d7bd884"
    },
    {
        "author": "刘跂",
        "paragraphs": [
            "君文有如太史迁，多至万字少千言。",
            "小诗未足见驰骋，要当着书名隽永。",
            "词源一深几千丈，苦恨举世无长绠。",
            "少时白眼视严徐，老傍君门冉冉趋。",
            "声价若许金满斗，倦游销减一毫无。",
            "虽贫终非儿女态，倔强时时编虎须。",
            "食贫我亦怀抱恶，泰山不毛秋濯濯。",
            "糜干黍空酒味薄，饥死不学东方朔。"
        ],
        "tags": [
            "泰山"
        ],
        "title": "重答",
        "id": "f5b62425-e1a7-43d8-ad69-10b1492efd7c"
    },
    {
        "author": "刘跂",
        "paragraphs": [
            "握手喜相逢，何以赠契阔。",
            "解我郿县墨丝绦，系君南海谷皮褐。",
            "结君欢爱君勿忘，祝君玄发如许长。",
            "带围莫作沈家令，腰腹须称东平王。",
            "秖忧道人骨相发，王涂骎骎弦上筈。",
            "金玺盭绶丙丁文，鱼须宝笏搢锦绅。",
            "此时此绦亦相尚，参禅问道裴丞相。"
        ],
        "title": "以郿绦赠晁掾",
        "id": "ea96f962-25e9-4424-9bcd-4fae6b50bc45"
    },
    {
        "author": "刘跂",
        "paragraphs": [
            "玉川涕泣讼月蚀，蟾蜍无光玳瑁魄。",
            "委照墨海鹦鹆石，恐是云龙小苍璧。",
            "我家得之天人家，天家金盘荐玉食。",
            "岂堪书生漱糠核，床头什袭封未拆。",
            "不辞屑玉遗君饮，要君锦绣生肝膈。",
            "意中佳句甚了了，口不能道空脉脉。",
            "诸公椽笔好相过，莫道彭城讥水厄。"
        ],
        "title": "碾茶",
        "id": "70eb4f68-3051-457e-9352-ad61d23f63c6"
    },
    {
        "author": "刘跂",
        "paragraphs": [
            "闻道江家宅，椒兰春自荣。",
            "道人今好在，归马太迟生。",
            "飞鸟山南路，浮云陇上城。",
            "相看各多病，捣药待君烹。"
        ],
        "title": "寄人",
        "id": "0d420438-1dfc-46c7-8312-5719383b0daf"
    },
    {
        "author": "刘跂",
        "paragraphs": [
            "里巷居偏近，生平月亦同。",
            "开怀一笑语，转首两西东。",
            "共是尘劳内，全输吏隠中。",
            "鱼来勤尺素，淮汴古来通。"
        ],
        "title": "送成都漕",
        "id": "6d6975e3-0fc9-4136-b16f-516d062a8331"
    },
    {
        "author": "刘跂",
        "paragraphs": [
            "受业师高第，居官郡右曹。",
            "掾非蛮语得，才有鹗书褒。",
            "会是人难及，胡然力独劳。",
            "府趋空冉冉，谁得吕虔刀。"
        ],
        "title": "送东之",
        "id": "ebef7563-4bb5-4091-a1ce-168270eea460"
    },
    {
        "author": "刘跂",
        "paragraphs": [
            "翩翩捧檄喜，便作放舟行。",
            "爱客怀抱好，能诗肤骨清。",
            "蹇余身濩落，况此岁峥嵘。",
            "自是愁成醉，离觞不复倾。"
        ],
        "title": "送王升之",
        "id": "2ba0e7ea-9691-4c9f-ba90-68e974a15210"
    },
    {
        "author": "刘跂",
        "paragraphs": [
            "野人城下住，巷底更谁邻。",
            "秖有携筇路，应无跃马尘。",
            "客非俗士驾，诗似古人淳。",
            "载酒催公等，藜羹难重陈。"
        ],
        "title": "诸公见过野饭晚步辅之有诗因次其韵",
        "id": "c894bb62-655f-493f-abc5-c9125cc4cf3f"
    },
    {
        "author": "刘跂",
        "paragraphs": [
            "终年倦城郭，梦入水云乡。",
            "酒美俱中圣，诗成独擅场。",
            "高风助悲壮，皎月照清狂。",
            "露下如铅水，沾衣笑泪浪。"
        ],
        "title": "西溪次韵九首  其一",
        "id": "8b82ad39-b43c-49ea-8c0f-6b70a2bcb7c1"
    },
    {
        "author": "刘跂",
        "paragraphs": [
            "携手西溪陌，欢颜共举觞。",
            "云山满目静，风月一襟凉。",
            "但得杯中玉，那知鬓後霜。",
            "何妨击尊破，故作听歌长。"
        ],
        "title": "西溪次韵九首  其二",
        "id": "3066979f-c78d-42ff-a82f-f0b361d5201c"
    },
    {
        "author": "刘跂",
        "paragraphs": [
            "英英数君子，贫甚亦清门。",
            "萧散俱相好，疏慵每见原。",
            "玄谈得泾渭，芳意有兰荪。",
            "从此窥名理，金篦刮眼昏。"
        ],
        "title": "西溪次韵九首  其三",
        "id": "2673066d-bd59-40e0-984a-bb05c5e39e7d"
    },
    {
        "author": "刘跂",
        "paragraphs": [
            "渔人一竿老，麤粝半饥虚。",
            "岂有令钩直，惟应恨网疏。",
            "有时脚不袜，自笑食无鱼。",
            "我自余尊在，愁眉尔暂舒。"
        ],
        "title": "西溪次韵九首  其四",
        "id": "6e81dcb7-2494-497b-8599-da37f7f401b8"
    },
    {
        "author": "刘跂",
        "paragraphs": [
            "秋风涨川谷，小汊亦容舠。",
            "落照收长缆，随流试短篙。",
            "隔溪闻鼓枻，临海试观涛。",
            "解赋南州浦，前身何水曹。"
        ],
        "title": "西溪次韵九首  其五",
        "id": "5d1e8a85-63b3-4b3f-b506-9a08ea361b63"
    },
    {
        "author": "刘跂",
        "paragraphs": [
            "洞庭明月下，天地一冰壶。",
            "怳对瑶池雪，惊逢甓社珠。",
            "穷乡悲百粤，胜槩忆三吴。",
            "谁作稽山伴，秋风入镜湖。"
        ],
        "tags": [
            "洞庭湖"
        ],
        "title": "西溪次韵九首  其六",
        "id": "f87624b0-34d3-4718-9f34-94a3bd1b1033"
    },
    {
        "author": "刘跂",
        "paragraphs": [
            "轻云巧迎月，高柳媚疏光。",
            "城堞传严鼓，尊罍动急觞。",
            "望迷山四面，影占水中央。",
            "清绝无人地，居然五友乡。"
        ],
        "title": "西溪次韵九首  其七",
        "id": "4776829e-e56b-4057-b35b-049e62d0f163"
    },
    {
        "author": "刘跂",
        "paragraphs": [
            "幽人若幽鸟，适意但卑飞。",
            "宦拙羞潘岳，才多笑陆机。",
            "不堪尸马革，幸未泣牛衣。",
            "来往泸溪上，邻翁有钓矶。"
        ],
        "title": "西溪次韵九首  其八",
        "id": "2eff2983-d1de-4ab9-96fb-8b0ef4a97404"
    },
    {
        "author": "刘跂",
        "paragraphs": [
            "柯亭三弄笛，憀栗易悲风。",
            "妙曲来天上，飞花落酒中。",
            "翠屏虚在望，玉镜迥当空。",
            "摹写何人解，王维老画工。"
        ],
        "title": "西溪次韵九首  其九",
        "id": "f2d24da6-f3e5-4cd9-bbb9-3458f2148f15"
    },
    {
        "author": "刘跂",
        "paragraphs": [
            "抚枕得滂湃，开轩延翠微。",
            "乃翁故时客，何许更言归。",
            "有兴添书滴，无心傍钓矶。",
            "惟应一大事，策杖到禅扉。"
        ],
        "title": "次毕将叔韵寄寿阳三首  其一",
        "id": "7a9ac666-ddb4-4c8c-b1e6-d6ba11d50f65"
    },
    {
        "author": "刘跂",
        "paragraphs": [
            "苦竹湓江宅，黄山秋浦亭。",
            "猿声作头白，客泪对衫青。",
            "笑尔悲鳬胫，知吾寄水萍。",
            "时时頼严尹，小队出郊垧。"
        ],
        "title": "次毕将叔韵寄寿阳三首  其二",
        "id": "67888377-07d1-420d-99ef-2855e47ebec7"
    },
    {
        "author": "刘跂",
        "paragraphs": [
            "丈人文力健，能事与心违。",
            "彭泽秔田少，襄阳菰菜肥。",
            "紫团生雪液，苍餠破云衣。",
            "持许无人寄，殷勤小陟归。"
        ],
        "title": "次毕将叔韵寄寿阳三首  其三",
        "id": "8cf163dc-2fa9-446d-b1ba-7fe96b26dc0d"
    },
    {
        "author": "刘跂",
        "paragraphs": [
            "苍头奉筇竹，稚子试春衫。",
            "共着野人服，来游居士岩。",
            "园蔬佐酒椀，药录贮书函。",
            "草草非难得，从今不计凡。"
        ],
        "title": "题张氏园亭二首  其一",
        "id": "ffef5ae6-ff93-4b37-a1e1-7d574cdfbdda"
    },
    {
        "author": "刘跂",
        "paragraphs": [
            "岸荠随渔屦，林桃映舞衫。",
            "定非铜雀榭，似是雨花岩。",
            "僮有家千指，书多日百函。",
            "斯人太高语，吾意秖尘凡。"
        ],
        "title": "题张氏园亭二首  其二",
        "id": "dbf7ff4b-99ee-47c8-9f52-63f4f612c58a"
    },
    {
        "author": "刘跂",
        "paragraphs": [
            "大泽水常满，秋来洲渚平。",
            "游鳞不能渡，短棹若为行。",
            "气吐西江蜃，风抟北海鹏。",
            "波涛未可料，汩没恐身轻。"
        ],
        "title": "与李深梁山泊分韵得轻风生浪迟五首  其一",
        "id": "35589cd6-1647-44d9-adac-ef8022d833ad"
    },
    {
        "author": "刘跂",
        "paragraphs": [
            "从今鱼易得，居与水相通。",
            "世事青天外，生涯高浪中。",
            "蒲深疑落日，萍转觉回风。",
            "劝尔终身计，鸱夷是范公。"
        ],
        "title": "与李深梁山泊分韵得轻风生浪迟五首  其二",
        "id": "c0354d46-22a6-48df-bdc1-7a317c3bd802"
    },
    {
        "author": "刘跂",
        "paragraphs": [
            "为问风多逆，舟行太缓生。",
            "渔歌不用调，水宿莫论程。",
            "饱有雕胡饭，香无锦带羹。",
            "相看乏酒饮，愁剧似渊明。"
        ],
        "title": "与李深梁山泊分韵得轻风生浪迟五首  其三",
        "id": "ea06263a-50c4-4348-a55c-db1583611a20"
    },
    {
        "author": "刘跂",
        "paragraphs": [
            "庄生语逍遥，元子称漫浪。",
            "此身如土梗，雕刻不成样。",
            "何心解宾戏，犹欲避官谤。",
            "默默难具论，幽愁浩盈望。"
        ],
        "title": "与李深梁山泊分韵得轻风生浪迟五首  其四",
        "id": "fa208258-4085-4e84-8041-8067405d4341"
    },
    {
        "author": "刘跂",
        "paragraphs": [
            "丹凤不出世，整翮上林枝。",
            "黄鹄非所拟，翔集偶为期。",
            "风高不易到，岁晏仍苦饥。",
            "扶持幸有托，敢厌路逶迟。"
        ],
        "title": "与李深梁山泊分韵得轻风生浪迟五首  其五",
        "id": "b84d84f4-ea6b-49dc-bdef-812775670a56"
    },
    {
        "author": "刘跂",
        "paragraphs": [
            "野水今年长，青田入白湖。",
            "乡音闻驿马，风力验樯乌。",
            "永夜眠虽着，高秋病未苏。",
            "常忧北山拜，辛苦倩人扶。"
        ],
        "title": "舟中二首  其一",
        "id": "f10e99b7-ba76-4264-b690-bb4192f0393c"
    },
    {
        "author": "刘跂",
        "paragraphs": [
            "故国风烟外，飘零隔岁淹。",
            "今兹去拘窘，行复见安恬。",
            "未拟亲酒盏，何当疏药奁。",
            "酬恩无处所，香火供瞿聃。"
        ],
        "title": "舟中二首  其二",
        "id": "a81bae55-fe45-419b-9950-6ed228aa2cbd"
    },
    {
        "author": "刘跂",
        "paragraphs": [
            "自昔和戎便，于今出使光。",
            "胡星宵不见，汉节岁相望。",
            "州邑三餐返，沟封一苇航。",
            "太平无险固，道德是金汤。"
        ],
        "title": "使辽作十四首  其一",
        "id": "67790654-f1ee-47ad-994d-3b10a3abfe67"
    },
    {
        "author": "刘跂",
        "paragraphs": [
            "虎北奚南迥，居然带砺全。",
            "百寻天上树，千里掌中川。",
            "毳幕宜逃汉，山戎莫病燕。",
            "即今瓯脱地，浑占两河田。"
        ],
        "title": "使辽作十四首  其二",
        "id": "5f0765db-3dc4-4a8d-9d6d-b0a4caaf2243"
    },
    {
        "author": "刘跂",
        "paragraphs": [
            "礼为王人重，关亭道路除。",
            "荒城初部落，名镇古巫闾。",
            "习俗便乘马，生男薄负锄。",
            "传闻断腕地，岁岁作楼居。"
        ],
        "title": "使辽作十四首  其三",
        "id": "ce2057a6-f7e0-4f74-a54f-720e698595c7"
    },
    {
        "author": "刘跂",
        "paragraphs": [
            "但逐银牌使，何堪记驿程。",
            "路迷如欲尽，山转忽通行。",
            "列仗新罗骑，先驱渤海兵。",
            "凿空谁计此，曾未及长缨。"
        ],
        "title": "使辽作十四首  其四",
        "id": "66f444b0-5663-4412-b06b-ea17bf2e3070"
    },
    {
        "author": "刘跂",
        "paragraphs": [
            "寒日川原暗，颠风草木昏。",
            "捉襟愁肘见，语客畏声吞。",
            "旷荡疑人少，仓皇觉马奔。",
            "勿惊销髀肉，长遣节旄存。"
        ],
        "title": "使辽作十四首  其五",
        "id": "9ff7fea0-728d-4b16-b16b-b39fde66f6df"
    },
    {
        "author": "刘跂",
        "paragraphs": [
            "神水坚冰合，沙场寸草无。",
            "长疑泪是血，误喜唾成珠。",
            "昼出惊貂鼠，宵鸣厌训狐。",
            "悲歌人不应，自觉寸心孤。"
        ],
        "title": "使辽作十四首  其六",
        "id": "9ef19459-0a38-463d-85b5-aebe5d4bd65f"
    },
    {
        "author": "刘跂",
        "paragraphs": [
            "北岭能扪斗，南冈欲摘星。",
            "旧闻空耳满，异域得身经。",
            "好筑嫖姚冢，仍刊车骑铭。",
            "莫言天作限，关路有松亭。"
        ],
        "title": "使辽作十四首  其七",
        "id": "009a65bb-270c-42e8-8e6d-2cc28a6caa45"
    },
    {
        "author": "刘跂",
        "paragraphs": [
            "鼓角霜初晓，箫笳日欲曛。",
            "莫为天外意，只作梦中闻。",
            "问道无人迹，嘶风有马羣。",
            "山高飞鸟急，决眦入层云。"
        ],
        "title": "使辽作十四首  其八",
        "id": "734f1bd5-7ae7-4da1-89e3-277ec77cbba0"
    },
    {
        "author": "刘跂",
        "paragraphs": [
            "一作重山去，频看破镜飞。",
            "长悲青冢怨，莫忘白登围。",
            "礼觉周旋异，心知笑语非。",
            "南飞何处鸟，安得与俱归。"
        ],
        "title": "使辽作十四首  其九",
        "id": "2cbb922e-e114-4f2a-955a-277b8b7adef7"
    },
    {
        "author": "刘跂",
        "paragraphs": [
            "喜斗人皆勇，诛求俗故贪。",
            "为谋不耐暑，嗜味独便盐。",
            "已怪今生到，宁能一夕淹。",
            "长安远如日，北斗望为南。"
        ],
        "title": "使辽作十四首  其一○",
        "id": "358bf09d-ae68-4e8d-9dd1-6bbb7808dfdf"
    },
    {
        "author": "刘跂",
        "paragraphs": [
            "今日朝元仗，千官两掖门。",
            "从容鱼藻宴，供奉栢梁尊。",
            "厌服貂裘敝，愁看桂酒温。",
            "谁知广文淀，水面箔为藩。"
        ],
        "title": "使辽作十四首  其一一",
        "id": "cd94e496-4f65-4eaf-a58b-8c374ee35d18"
    },
    {
        "author": "刘跂",
        "paragraphs": [
            "置酒穹庐晓，僧山合管弦。",
            "应缘地褊小，难遣舞回旋。",
            "风急皮毛重，霜清湩酪膻。",
            "君看东向坐，贵重尽童颠。"
        ],
        "title": "使辽作十四首  其一二",
        "id": "32f627ad-e5fb-45db-aa3c-650b7d6cebab"
    },
    {
        "author": "刘跂",
        "paragraphs": [
            "王春今日是，虏历自相忘。",
            "厌食干羊味，如闻生菜香。",
            "陇梅浑破腊，燕雁正随阳。",
            "时节催归兴，凭陵天际翔。"
        ],
        "title": "使辽作十四首  其一三",
        "id": "3029bb91-2092-4d62-a646-88bd81f4ebea"
    },
    {
        "author": "刘跂",
        "paragraphs": [
            "日觉筋骸耗，中宵惨未宁。",
            "厌看山濯濯，快见栢青青。",
            "记里无官堠，更衣有短亭。",
            "心惊此何地，生死一流萍。"
        ],
        "title": "使辽作十四首  其一四",
        "id": "b62b38ea-2847-4fac-a957-a7dba2e5c2ac"
    },
    {
        "author": "刘跂",
        "paragraphs": [
            "病如漳浦卧，一腹果然浮。",
            "不着三升饭，能容万斛愁。",
            "水声回别浦，山影到中流。",
            "遣兴须凭酒，殷勤为汝留。"
        ],
        "title": "病中",
        "id": "62afcdf3-12df-4fc9-a030-5789eab4c8d2"
    },
    {
        "author": "刘跂",
        "paragraphs": [
            "曹侯将家子，异域久飘飖。",
            "人独忧羝乳，天方借海桥。",
            "亡弓终在楚，去鹤会归辽。",
            "凛凛今如许，风霜看後凋。"
        ],
        "title": "曹纮陷交址十七年与其母逃归得官汶上求诗",
        "id": "72662234-ea0f-4963-9f64-088ba43fdf61"
    },
    {
        "author": "刘跂",
        "paragraphs": [
            "门无车马迹，卧榻两闲人。",
            "野服风前薄，园蔬雨後新。",
            "丝桐叔夜操，香火浄名真。",
            "斜日穿檐入，悠悠对隙尘。"
        ],
        "title": "答景亮二首  其一",
        "id": "4e0258b3-f112-4ade-bdd2-4b323cd03458"
    },
    {
        "author": "刘跂",
        "paragraphs": [
            "吾庐亦自爱，况属仲春中。",
            "宾榻疏帘隔，邻园小径通。",
            "何妨书袠乱，未遽酒尊空。",
            "更约高人过，当轩看偃松。"
        ],
        "title": "答景亮二首  其二",
        "id": "65602fd9-4272-4a0a-88f1-c3f9daef7c30"
    },
    {
        "author": "刘跂",
        "paragraphs": [
            "夜永风露下，庭空帘幕秋。",
            "杯盘延素魄，针缕动双眸。",
            "天上秖今夕，人间宁少留。",
            "如何一水际，岁岁此相求。"
        ],
        "title": "七夕",
        "id": "29bb602d-1a32-49eb-a5ab-b2febd6ea439"
    },
    {
        "author": "刘跂",
        "paragraphs": [
            "绝世丹青业，中台雨露辰。",
            "师门推上第，王室见名臣。",
            "磊落儒林丈，风流画省宾。",
            "燕朝分锦仗，儤值近枫宸。",
            "鸣凤丹山穴，占星颍水滨。",
            "殿庐俄厌直，藩社此班春。",
            "山节还铜虎，京符换玉麟。",
            "威行三辅地，歌浃两川民。",
            "已喜征黄霸，无劳借寇恂。",
            "即应公简上，会见俗还淳。",
            "叹昔时难偶，逢今势莫均。",
            "楚材难入晋，汉法近沿秦。",
            "稽古皆前列，希风绝後尘。",
            "斯文如汩没，吾道久湮沦。",
            "海岳功归圣，熊罴钓有人。",
            "蓝田仍产玉，郢匠早挥斤。",
            "周历方开永，萧规欲尽循。",
            "天时知会遇，人力漫纷纶。",
            "夙有掺弦便，今逢敛板亲。",
            "猥惭牛下走，敢玷席中珍。",
            "迹远龙门峻，心怀燕厦仁。",
            "绪言闻已旧，从此更书绅。"
        ],
        "title": "寄赠",
        "id": "d794bfe5-9643-4792-ba6c-4e33fc112b38"
    },
    {
        "author": "刘跂",
        "paragraphs": [
            "都尉声名後，篇章不乏才。",
            "谈高正始际，诗自建安来。",
            "险怪探龙颔，甘珍味豹胎。",
            "阴何长有思，郊岛漫相猜。",
            "白雪凭谁听，黄花入众咍。",
            "楚醒搴水薜，蜀兴动官梅。",
            "晚艇翩翩鸟，秋涛隠隠雷。",
            "水兼天浩荡，山为日崔嵬。",
            "丽藻烦三复，愁肠殆九回。",
            "自惭无世用，庄语笑迂骀。"
        ],
        "title": "答资道",
        "id": "27e7800c-5161-4613-8e2e-021cbd3c3d4f"
    },
    {
        "author": "刘跂",
        "paragraphs": [
            "终年情脉脉，此夕夜迟迟。",
            "玉宇秋来阔，珠帘夜後宜。",
            "仙娥月为姊，海实树生儿。",
            "露共云车下，风将鹊扇移。",
            "鲛盘空有泪，椽笔未成诗。",
            "借取挥戈便，金釭更百枝。"
        ],
        "title": "七夕戏效西昆体",
        "id": "81113e5e-dcaa-461f-90c8-048e55ce98a8"
    },
    {
        "author": "刘跂",
        "paragraphs": [
            "五斗折腰俱为贫，诗书律令若为分。",
            "西山今朝有爽气，北阙无时飞白云。",
            "一纸绸缪三岁字，七言憀栗九章文。",
            "故人好在长相忆，怅望江皋麋鹿羣。"
        ],
        "title": "寄叶勤次其韵",
        "id": "bd702548-a480-47ef-9ed8-b48bd855ef3d"
    },
    {
        "author": "刘跂",
        "paragraphs": [
            "西城冠盖日初曛，南浦笙歌夜向晨。",
            "何许烟波千顷隔，尔来霜月一钩新。",
            "名花只许平泉有，开燕谁如北海频。",
            "我亦尊前旧时客，独将衰白卧漳滨。"
        ],
        "title": "送赵侯思恭",
        "id": "4053174e-a713-4623-9304-b8f78c588437"
    },
    {
        "author": "刘跂",
        "paragraphs": [
            "曾曳长裾何处门，楚声悲壮不堪闻。",
            "侵陵急景东都雪，触忤新愁南浦云。",
            "未信书生歌岳岳，要令天子禅云云。",
            "少年持许今安在，拭目翱翔鸳鹭羣。"
        ],
        "title": "用公允韵送介叔东归",
        "id": "69fca0ac-f494-4bb3-b089-be7a6560dbf7"
    },
    {
        "author": "刘跂",
        "paragraphs": [
            "丞掾分曹付旧规，翩翩文彩妙当时。",
            "何人误读雌霓赋，他日真成幼妇碑。",
            "曲水流觞如故事，平山行乐有新诗。",
            "春来想见棠阴盛，可但诗人别後思。"
        ],
        "title": "次王彦昭寄苏景谟青社园亭韵二首  其一",
        "id": "00d6e6a6-9c9f-416c-b45f-52c002dff425"
    },
    {
        "author": "刘跂",
        "paragraphs": [
            "谁道前贤迹已尘，园林气象迩来新。",
            "高山流水有深意，翠竹黄花如故人。",
            "小队郊垧时访客，後堂歌吹独留宾。",
            "汶阳寂寞无佳赏，卧阁萧然过一春。"
        ],
        "title": "次王彦昭寄苏景谟青社园亭韵二首  其二",
        "id": "8332a448-e8de-4470-874e-f9a49c9daf56"
    },
    {
        "author": "刘跂",
        "paragraphs": [
            "光风冉冉动平湖，花草幽香满坐隅。",
            "熏暖颇如欢伯在，萧闲宜与此君俱。",
            "可无剡水乘舟兴，端是郊居作赋图。",
            "借与禅翁有幽事，一支筇竹倚圆蒲。"
        ],
        "title": "涵辉阁次韵",
        "id": "c3ae1479-28f6-4fa1-9288-94d0e56eab66"
    },
    {
        "author": "刘跂",
        "paragraphs": [
            "清晨喜气动江流，两见新篇到小舟。",
            "石裂崖颓非快意，风声鹤唳亦消忧。",
            "已令双鲤随梅使，更不飞乌倚柁楼。",
            "兴味从今得嘉境，着书应不号穷愁。"
        ],
        "title": "行次长风沙次韵",
        "id": "59d6fc67-ab64-4802-bdf3-19af8af2cd79"
    },
    {
        "author": "刘跂",
        "paragraphs": [
            "不到山中宁久如，两日阙然或阔疏。",
            "每怜身留只意往，何事子行令我居。",
            "莫向山僧疑入定，但从溪友试观渔。",
            "朝来新作几两屐，更待西原春雨余。"
        ],
        "title": "游白云山次韵二首  其一",
        "id": "0bbbd4c9-cc8e-4206-ac6e-963000f5a2f9"
    },
    {
        "author": "刘跂",
        "paragraphs": [
            "数子读书浑欲狂，深山纵汝共徜徉。",
            "千钧脚力有底健，万丈心情如许长。",
            "对景吟哦亦有意，逢人笑傲若无旁。",
            "幽花细草何足赏，岁岁天边仙桂芳。"
        ],
        "title": "游白云山次韵二首  其二",
        "id": "218b0cb9-25fd-49d1-b27d-2a85c33c153d"
    },
    {
        "author": "刘跂",
        "paragraphs": [
            "寂寥谁过仲宣楼，邂逅斯人肯小留。",
            "多病儿童便食粥，忘机鸥鸟共临流。",
            "赋成拟学张平子，志大空惭马少游。",
            "载酒从今相暖热，着书应不号穷愁。"
        ],
        "title": "次孙君汝弼晚步韵",
        "id": "39ab82c2-0aba-4fa1-a67c-2ba6c7d38e95"
    },
    {
        "author": "刘跂",
        "paragraphs": [
            "墨妙苍筤双玉枝，赏音悲壮七哀诗。",
            "多惭寂寞青毡地，又得风流黄绢词。",
            "往事白杨无数拱，余生衰鬓不堪垂。",
            "声沈影绝何人识，頼有柯亭可见思。"
        ],
        "title": "张大年览文与可墨竹及先人所题与可挽诗见惠长句因次其韵",
        "id": "c34e31ca-60b3-4d49-98f9-30be9b215d59"
    },
    {
        "author": "刘跂",
        "paragraphs": [
            "酒船定向江东去，知有风流贺季真。",
            "北岭南冈元自熟，短杨高柳迩来新。",
            "老吾官职浑无味，壮子文章最有神。",
            "知欲弦歌且三径，征君莫自傍风尘。"
        ],
        "title": "次介叔韵",
        "id": "836b7f49-6d6b-4f45-9e4e-c3ff0bca0936"
    },
    {
        "author": "刘跂",
        "paragraphs": [
            "几年书不到江东，知我忘形事事慵。",
            "南阮最贫方远宦，阿连同调且相从。",
            "狂生肯信原非病，妄校须惭广未封。",
            "安得论文如定力，不眠长听五更钟。"
        ],
        "title": "次胡伸道韵并简公允弟",
        "id": "c23e5f1c-a078-4628-aa63-47909ef79d00"
    },
    {
        "author": "刘跂",
        "paragraphs": [
            "溪上高人称福吴，一尊深喜共为娱。",
            "步行可是困公子，日晏不应骄灌夫。",
            "纵履全胜驱下泽，缓歌长欲听提壶。",
            "行年八十心如水，正觉公非嵇阮徒。"
        ],
        "title": "次大人二月三日过吴德仁韵二首  其一",
        "id": "6fc38d76-f825-46a4-850b-b3471fcbb3fb"
    },
    {
        "author": "刘跂",
        "paragraphs": [
            "一一郊原春事催，客愁今日为君开。",
            "柳枝鸜鹆未成舞，溪面葡萄初泼醅。",
            "曲水便应诗句满，稽山那复酒船回。",
            "海棠径里纹楸石，为尔从今得得来。"
        ],
        "title": "次大人二月三日过吴德仁韵二首  其二",
        "id": "9d068545-f91e-40f1-886a-c7f676f39c55"
    },
    {
        "author": "刘跂",
        "paragraphs": [
            "不辞身热野田风，水引膏环入眼中。",
            "曲米顾公多乐事，鉏犁怜我有深功。",
            "博闻可但百间屋，爱客未嫌三斗葱。",
            "天麦毒人安敢献，莫令堂上一尊空。"
        ],
        "title": "次窦子野韵",
        "id": "b6f94825-2ade-42aa-adc4-a1697485f5af"
    },
    {
        "author": "刘跂",
        "paragraphs": [
            "几年流落喜东归，笑语相欢此一时。",
            "轣辘小车真快意，伶俜短杖且扶危。",
            "新诗遣兴几成癖，浊酒忘怀定不痴。",
            "政恐为官抛我去，除书闻已下京师。"
        ],
        "title": "次黄完仲韵",
        "id": "c8ba1c9e-95d2-425b-bf91-9610fecc112f"
    },
    {
        "author": "刘跂",
        "paragraphs": [
            "历历孤寒不可羣，应缘聊寄梦中身。",
            "无弦琴里本来曲，枯木岩前元自春。",
            "诗句已多犹恐少，禅机虽旧不妨新。",
            "乡山更好莫归去，且伴蒲团夜坐人。"
        ],
        "title": "题僧道诚应缘庵用李端叔韵",
        "id": "b467c48b-09d6-490b-ae0c-0127d3b5223d"
    },
    {
        "author": "刘跂",
        "paragraphs": [
            "从来未到山头寺，应在武陵深处藏。",
            "汉水文人生自拙，香山居士兴何长。",
            "四旁岛屿娟娟绿，万顷菰蒲靡靡香。",
            "且醉尊中眼前物，瀛洲蓬岛两微茫。"
        ],
        "title": "惠山寺",
        "id": "65c88cf7-ad70-4d08-a46c-94847a743b30"
    },
    {
        "author": "刘跂",
        "paragraphs": [
            "晓色翩翩乌帽轻，道人瞥去不关情。",
            "高山流水为谁说，翠竹黄花空自生。",
            "急雨欲来先暑气，凉风已过却秋声。",
            "後期好取归时月，照我深岩处处行。"
        ],
        "title": "龙山寺",
        "id": "11c580a9-6038-4f6d-935a-112071099eb1"
    },
    {
        "author": "刘跂",
        "paragraphs": [
            "春晚西溪入胜游，白杨花乱绿波浮。",
            "欲延笑语迟行酒，要尽溪山缓放舟。",
            "滩上时看鱼拨剌，林间静听鸟钩辀。",
            "年来偷活干戈际，强把闲吟写我忧。"
        ],
        "title": "又泛西溪",
        "id": "d142db19-850a-4aea-a8b1-0cf8882181eb"
    },
    {
        "author": "刘跂",
        "paragraphs": [
            "一堂图籍自陶冶，三迳萧兰俱岁华。",
            "定非平恩许侯宅，会是仲长公理家。",
            "端居雅不烦摒挡，佳设颇尝成咄嗟。",
            "惟我身闲数来往，徽弦一泛即生涯。"
        ],
        "title": "题半隠堂",
        "id": "9e92bbc9-aeb6-4e58-be7e-8099ca57211e"
    },
    {
        "author": "刘跂",
        "paragraphs": [
            "顶还平直得中方，肯作僧庵半夜床。",
            "脱帽不忧风栗烈，炽炉仍助日苍凉。",
            "赏音正自鸣琴便，宴坐何辞问疾妨。",
            "我有陟厘三百幅，御冬真欲倒归囊。"
        ],
        "title": "和长历赋纸阁用王介甫韵",
        "id": "da6e56ee-bff8-4acd-a960-88e609e84b8a"
    },
    {
        "author": "刘跂",
        "paragraphs": [
            "卜居无頼款郊扉，忽忽春还乐事微。",
            "莫道身贫非是病，由来人瘦不知肥。",
            "讙呼岂肯觞三爵，落魄谁如带十围。",
            "富贵功名更谁是，且来同醉莫相违。"
        ],
        "title": "和石友",
        "id": "c7bfe4fe-52d1-4145-b470-738ef11e5b32"
    },
    {
        "author": "刘跂",
        "paragraphs": [
            "主家韦曲小桃溪，客有诗名杜拾遗。",
            "煮酒未成逃暑饮，夹衣犹及惜花时。",
            "樾间日下潭潭盖，苹末风生寸寸漪。",
            "一醉百篇供草圣，主人𢬵取墨为池。"
        ],
        "title": "和曾存之约游北园",
        "id": "8e14c3c1-0451-41cd-b6aa-a10c8b82d357"
    },
    {
        "author": "刘跂",
        "paragraphs": [
            "儿曹付汝莫相关，来伴诗翁作醉颜。",
            "花似有情怜客老，竹应无意惜春还。",
            "已凭玉麈消炉篆，不怕金轮照屋山。",
            "尊俎重开定何日，北溪流水正回环。"
        ],
        "title": "和王景亮席上",
        "id": "97a1420a-9ab9-42b6-b6db-5eb01825f149"
    },
    {
        "author": "刘跂",
        "paragraphs": [
            "邂逅飞蓬身事轻，异乡风物不胜情。",
            "出无舆马自怜许，食有蛙鱼空瘦生。",
            "失路漫漫迷日影，并溪沥沥灌田声。",
            "似闻更有佳山在，试卜东南十里行。"
        ],
        "title": "东南秀罗亦佳山而近用前韵约游",
        "id": "d846780d-6707-4a8c-95b1-b2e4df5ffbc5"
    },
    {
        "author": "刘跂",
        "paragraphs": [
            "门巷相看经几时，重来新事如弈棋。",
            "从今碌碌自我拙，尔後铮铮非子谁。",
            "每惊咳唾尽珠玉，定有锦绣生肝脾。",
            "人生盖棺事乃已，一笑一嚬安足悲。"
        ],
        "title": "答尹弥尔",
        "id": "af4e247f-1b8c-41a9-b89a-321eda650819"
    },
    {
        "author": "刘跂",
        "paragraphs": [
            "春来深觉境翛然，幽鸟檐头接翅眠。",
            "落寞久知身是梦，安闲更喜日如年。",
            "江山南国楼台外，桃李东风锦绣边。",
            "野兴暂成沂水浴，故人盍驾越溪船。"
        ],
        "title": "答刘槩石豫",
        "id": "f770a7a7-ac95-41dd-81fe-67974ec74ca9"
    },
    {
        "author": "刘跂",
        "paragraphs": [
            "河岳根源禀植坚，金行鼎鼎应弧悬。",
            "执珪阿阁三阶上，建隼元戎十乘前。",
            "都护已高延寿最，中朝深记弱翁贤。",
            "从今看似张丞相，富贵康强一百年。"
        ],
        "title": "赠秦帅吴子中",
        "id": "8c30f82a-9df4-45cd-b86b-378ffe3d957f"
    },
    {
        "author": "刘跂",
        "paragraphs": [
            "并舍荒芜三四寻，稍营轩槛便幽深。",
            "已将种木待休影，未暇摊书聊洗心。",
            "投老篇章愁脉脉，随缘香火静愔愔。",
            "从今扫洒供鸡黍，知有高人肯见临。"
        ],
        "title": "重葺前堂榜曰学易景亮六丈宠惠新诗谨赋二诗上谢  其一",
        "id": "637e348e-27d9-4951-8dc4-13e35c123f06"
    },
    {
        "author": "刘跂",
        "paragraphs": [
            "草堂门径迩来通，好事何人肯过雄。",
            "故与图书为伴侣，可无风月到帘栊。",
            "生平适意丝桐内，老去忘怀曲米中。",
            "感激新诗百金重，贫装从此不忧空。"
        ],
        "title": "重葺前堂榜曰学易景亮六丈宠惠新诗谨赋二诗上谢  其二",
        "id": "6f6da4f6-4909-4b3f-991a-9c822851f87c"
    },
    {
        "author": "刘跂",
        "paragraphs": [
            "吾弟饷人真不恶，建芽来自禁烟前。",
            "一杯未易阳侯厄，四两应为蒙顶仙。",
            "病子头风如得药，酒家中圣殆忘眠。",
            "平头奴子堪缾椀，可带樵青竹叶煎。"
        ],
        "title": "舍弟寄茶",
        "id": "fb48d4e1-67ac-48ea-aae4-15350b423886"
    },
    {
        "author": "刘跂",
        "paragraphs": [
            "此身为客几东西，万物须于一马齐。",
            "山色不随春草绿，边声长伴夜乌啼。",
            "宦游碌碌凭谁记，簿领纷纷为底迷。",
            "犹喜官轻无局事，不妨酣寝过晨鸡。"
        ],
        "title": "遣怀",
        "id": "89ccc97e-51d4-4ba4-9897-2dc1b0b30e1e"
    },
    {
        "author": "刘跂",
        "paragraphs": [
            "自吾营此庵，迁徙屡有无。",
            "壁间故人文，今独与我俱。"
        ],
        "title": "坐进庵戏作  其一",
        "id": "fb63fdb7-3129-4d25-9550-61baf1598ae7"
    },
    {
        "author": "刘跂",
        "paragraphs": [
            "结以不根茅，阖之无钥锁。",
            "坚密乌有身，非坐常宴坐。"
        ],
        "title": "坐进庵戏作  其二",
        "id": "2db3be71-44bd-4157-811a-339bd4efd92a"
    },
    {
        "author": "刘跂",
        "paragraphs": [
            "圆蒲与方竹，伴我守幽闲。",
            "夜阑得禅趣，明月窥窗间。"
        ],
        "title": "坐进庵戏作  其三",
        "id": "62d8a2e0-fc0b-4dbf-9ffe-ae7a10bac2eb"
    },
    {
        "author": "刘跂",
        "paragraphs": [
            "端居得韵语，不作凉秋悲。",
            "快若弹丸转，知是王家诗。"
        ],
        "title": "王升之绝句以诗成有共赋酒熟无孤斟为韵因次其韵  其一",
        "id": "32f3f495-dba3-42a1-bb1d-e75a639dc656"
    },
    {
        "author": "刘跂",
        "paragraphs": [
            "之人娴辞令，病起犹越声。",
            "不量苍苍鬓，属和愁仅成。"
        ],
        "title": "王升之绝句以诗成有共赋酒熟无孤斟为韵因次其韵  其二",
        "id": "68616144-f96a-46eb-96ad-1fa49a25fd05"
    },
    {
        "author": "刘跂",
        "paragraphs": [
            "客来问玄解，付与尊中友。",
            "我口不能言，此间甚多有。"
        ],
        "title": "王升之绝句以诗成有共赋酒熟无孤斟为韵因次其韵  其三",
        "id": "514fb91f-497b-40d9-b1e2-f0e276c0e161"
    },
    {
        "author": "刘跂",
        "paragraphs": [
            "欲逃苏晋禅，苦乏阳城俸。",
            "邻家称子贫，杯酌与君共。"
        ],
        "title": "王升之绝句以诗成有共赋酒熟无孤斟为韵因次其韵  其四",
        "id": "86192a19-2b0f-496e-9c1b-e10de213abe6"
    },
    {
        "author": "刘跂",
        "paragraphs": [
            "忆昨艘檝间，月白云水暮。",
            "妙语同赏心，请君来重赋。"
        ],
        "title": "王升之绝句以诗成有共赋酒熟无孤斟为韵因次其韵  其五",
        "id": "0081ed0f-a6c6-4148-84e7-815723d775aa"
    },
    {
        "author": "刘跂",
        "paragraphs": [
            "且无遽典衣，素书堪下酒。",
            "旋斸金铃黄，栽轩媚重九。"
        ],
        "title": "王升之绝句以诗成有共赋酒熟无孤斟为韵因次其韵  其六",
        "id": "158a2f09-b30b-42fb-b843-3f9d1740385f"
    },
    {
        "author": "刘跂",
        "paragraphs": [
            "念当岁峥嵘，少别友中玉。",
            "梦寐大刀头，安得卢橘熟。"
        ],
        "title": "王升之绝句以诗成有共赋酒熟无孤斟为韵因次其韵  其七",
        "id": "9d578bef-b3e2-416e-bd92-0c3848a6b7d5"
    },
    {
        "author": "刘跂",
        "paragraphs": [
            "霜蟹丰两螯，磊落登盘盂。",
            "亹亹倦咀嚼，繄我愁独无。"
        ],
        "title": "王升之绝句以诗成有共赋酒熟无孤斟为韵因次其韵  其八",
        "id": "d050c334-9217-45a8-b1e2-957549654e63"
    },
    {
        "author": "刘跂",
        "paragraphs": [
            "庭阶脱叶静，岌岌高井梧。",
            "雁声排云去，历历心不孤。"
        ],
        "title": "王升之绝句以诗成有共赋酒熟无孤斟为韵因次其韵  其九",
        "id": "e490d401-50e0-48a8-9b19-4db33932c6f3"
    },
    {
        "author": "刘跂",
        "paragraphs": [
            "夜寒惨不寐，起坐弹鸣琴。",
            "之人邈云汉，空杯难独斟。"
        ],
        "title": "王升之绝句以诗成有共赋酒熟无孤斟为韵因次其韵  其一○",
        "id": "32b52b13-756e-445e-9ddf-ae76330fa718"
    },
    {
        "author": "刘跂",
        "paragraphs": [
            "幸蒙托根地，历历令着行。",
            "莫遣桃李妖，压我玉雪香。"
        ],
        "title": "梅径",
        "id": "09b32ef5-983b-4cff-97ed-e15ba767b015"
    },
    {
        "author": "刘跂",
        "paragraphs": [
            "朝暾媚花木，户牖延荣光。",
            "新沐晞我发，悠然成坐忘。"
        ],
        "title": "葵轩",
        "id": "38fa11a1-5908-40e4-a0c2-027b045c4b28"
    },
    {
        "author": "刘跂",
        "paragraphs": [
            "虽无白家池，竹是九之一。",
            "新萌如许长，来岁障夏日。"
        ],
        "title": "竹里亭",
        "id": "5e4ab3af-51c4-47ea-946f-838860f6a65d"
    },
    {
        "author": "刘跂",
        "paragraphs": [
            "雨衣类袯襫，野屩号不借。",
            "扶此枯藜根，行田北山下。"
        ],
        "title": "藜杖",
        "id": "d4d3f633-7f7c-41e0-95f2-3d428c2ab276"
    },
    {
        "author": "刘跂",
        "paragraphs": [
            "幽居淡无营，饱食心晏如。",
            "老不任作务，读我少时书。"
        ],
        "title": "学易堂作",
        "id": "07d7b9d8-1cb4-4cb8-be20-776ab5597c30"
    },
    {
        "author": "刘跂",
        "paragraphs": [
            "骑曲休歌出塞愁，渥洼名马鹔鹴裘。",
            "文章不暇三冬足，骨相由来万户侯。"
        ],
        "title": "和张赴供备  其一",
        "id": "6ea0fd94-4280-4815-9fe6-f0a96ac5a434"
    },
    {
        "author": "刘跂",
        "paragraphs": [
            "桓桓壮气敌阳秋，冒雪冲风不被裘。",
            "天子方修上林苑，戎王莫怕义阳侯。"
        ],
        "title": "和张赴供备  其二",
        "id": "a97287d5-aa65-417b-9953-a46a1e1b4b0a"
    },
    {
        "author": "刘跂",
        "paragraphs": [
            "到後浑如痛定时，不辞追赋道中诗。",
            "趁虚籴米非闲事，莫倚文章堪疗饥。"
        ],
        "title": "和初到岭二绝  其一",
        "id": "886e0190-48d4-4b63-a759-91b49c48ea54"
    },
    {
        "author": "刘跂",
        "paragraphs": [
            "欲语吞声且复休，异乡风物伴牢愁。",
            "铅华不为无人识，独自妆成却自羞。"
        ],
        "title": "和初到岭二绝  其二",
        "id": "203f5310-9eb8-4a42-9c83-2713164021b2"
    },
    {
        "author": "刘跂",
        "paragraphs": [
            "有香无色不因春，端是书生席上珍。",
            "同作虀盐赋诗客，定非歌舞赏花人。"
        ],
        "title": "玉簪花和希纯  其一",
        "id": "7d5117dd-80f4-427a-b5ff-6d7ee1f87f19"
    },
    {
        "author": "刘跂",
        "paragraphs": [
            "根移少日便花开，数子殷勤手自培。",
            "更翦素衣成鹤氅，王恭定向雪中来。"
        ],
        "title": "玉簪花和希纯  其二",
        "id": "f5aa1ccc-7dea-4381-ba15-f3095f6c8854"
    },
    {
        "author": "刘跂",
        "paragraphs": [
            "玉蘂花开动玉宸，唐昌观里夜逢真。",
            "仙人琼卉初无比，直恐芳心却未申。"
        ],
        "title": "玉簪花和希纯  其三",
        "id": "611220b1-aa41-4316-b571-e5438e458289"
    },
    {
        "author": "刘跂",
        "paragraphs": [
            "凤尾成阴蕉叶重，金钿相对菊花繁。",
            "莫悲举世无相识，佩蕙纫兰有屈原。"
        ],
        "title": "玉簪花和希纯  其四",
        "id": "7e7e4321-03d4-4fc3-a7d0-5715945f4442"
    },
    {
        "author": "刘跂",
        "paragraphs": [
            "孤洁偏因霜露成，春花无数不知名。",
            "秖应新沐弹冠客，要尔相宜一倍清。"
        ],
        "title": "玉簪花和希纯  其五",
        "id": "21367a21-e522-4ecc-8ea9-630df1a0971f"
    },
    {
        "author": "刘跂",
        "paragraphs": [
            "日日花前醉赋诗，多情休诵北山移。",
            "沾巾不要时人学，独为秋香插一枝。"
        ],
        "title": "玉簪花和希纯  其六",
        "id": "e82d8654-e1f9-4387-9111-ce413980f5da"
    },
    {
        "author": "刘跂",
        "paragraphs": [
            "姑射山前旧约非，秋风满意未成归。",
            "仙人一去无留迹，堕珥遗簪作雪飞。"
        ],
        "title": "玉簪花和希纯  其七",
        "id": "44a821a4-b70e-4cb1-9c81-79e490a00855"
    },
    {
        "author": "刘跂",
        "paragraphs": [
            "蓝田故有他山错，瑶旆琼旒碧玉干。",
            "左紫姚黄满金谷，野人留取伴鸡冠。"
        ],
        "title": "玉簪花和希纯  其八",
        "id": "db7039e3-cb38-4141-bbb6-38031d926c07"
    },
    {
        "author": "刘跂",
        "paragraphs": [
            "羣花销尽独芳菲，淡沐轻膏知为谁。",
            "寂寞书生久无意，风流别驾合相知。"
        ],
        "title": "赠王安国芍药",
        "id": "9812f307-4ad4-4e5d-be73-9f1d6f674113"
    },
    {
        "author": "刘跂",
        "paragraphs": [
            "解鞍休马暂萧然，虽晚犹堪一醉眠。",
            "所到园林且为主，若须吾有是何年。"
        ],
        "title": "相州州园",
        "id": "c26de075-5896-422e-831e-ef87cff0c7db"
    },
    {
        "author": "刘跂",
        "paragraphs": [
            "溪小纔容舴艋舟，一樽聊复寄春流。",
            "纵横不用施篙棹，自在教随水上鸥。"
        ],
        "title": "又泛西溪诗十首  其一",
        "id": "0b88df6c-1d12-4c8c-8a9d-4cbe2fe50913"
    },
    {
        "author": "刘跂",
        "paragraphs": [
            "溪头青草弄春柔，一带花开动客愁。",
            "贪看波中锦纹石，不知船已过芳洲。"
        ],
        "title": "又泛西溪诗十首  其二",
        "id": "f02b1620-2d25-449e-ade2-9f6d3d611b43"
    },
    {
        "author": "刘跂",
        "paragraphs": [
            "春水微生放鹢初，和风习习日舒舒。",
            "洲前且为停轻楫，待摘蒌蒿煮白鱼。"
        ],
        "title": "又泛西溪诗十首  其三",
        "id": "47a55090-251d-47e4-bf13-7347b2a9964d"
    },
    {
        "author": "刘跂",
        "paragraphs": [
            "扁舟如箭过前湾，飞鹭多情送我还。",
            "张起片帆风正急，回头已失蔡公山。"
        ],
        "title": "又泛西溪诗十首  其四",
        "id": "0c45aefc-356f-420b-a813-43b2eec63d8f"
    },
    {
        "author": "刘跂",
        "paragraphs": [
            "天生桥畔水交流，夹岸花飞逐客舟。",
            "时听山禽歌一曲，何须吹笛舞凉州。"
        ],
        "title": "又泛西溪诗十首  其五",
        "id": "48f4e3ee-fb09-4c9b-ab9c-469d6713ab58"
    },
    {
        "author": "刘跂",
        "paragraphs": [
            "下濑忽惊花满树，踏舟常恐酒杯翻。",
            "鼻头只怪香风远，知是行过桃李村。"
        ],
        "title": "又泛西溪诗十首  其六",
        "id": "81fc56ef-b45e-4395-b6af-162583bf0895"
    },
    {
        "author": "刘跂",
        "paragraphs": [
            "寒沙如雪水如蓝，歌啸中流响半岩。",
            "秖恐骊龙惊睡觉，呼风吹浪溅春衫。"
        ],
        "title": "又泛西溪诗十首  其七",
        "id": "fd88c8ad-ec07-4e4b-a22a-fd3f7bb9cf60"
    },
    {
        "author": "刘跂",
        "paragraphs": [
            "春树连山水浸云，棹歌初奏浪花分。",
            "溪神为我添风色，十里归来日未曛。"
        ],
        "title": "又泛西溪诗十首  其八",
        "id": "4d63772c-2425-47ec-ad40-fc1004b3ff0a"
    },
    {
        "author": "刘跂",
        "paragraphs": [
            "淡淡春烟夕照微，渡头已觉行人稀。",
            "玉罇未尽宾朋意，两桨何妨待月归。"
        ],
        "title": "又泛西溪诗十首  其九",
        "id": "1b89f173-93ee-44d1-b9dc-d74c76c13eb4"
    },
    {
        "author": "刘跂",
        "paragraphs": [
            "岸边渐长陶潜菊，渚畔初生柳恽苹。",
            "自学操舟狎清泚，从今休笑往来频。"
        ],
        "title": "又泛西溪诗十首  其一○",
        "id": "a407b33d-b7e9-4fc3-996b-f54e97b48749"
    },
    {
        "author": "刘跂",
        "paragraphs": [
            "深岩穷谷自涓涓，惭愧诗情却泫然。",
            "政使家贫无曲米，犹堪烹作惠山泉。"
        ],
        "title": "次黄富道觅山酿韵",
        "id": "e34558f0-242f-48d0-964c-31734e9be5e4"
    },
    {
        "author": "刘跂",
        "paragraphs": [
            "张侯生意秖如瓶，出入艰难亦自成。",
            "却纵鸱夷差独乐，此中何物不堪盛。"
        ],
        "title": "寄张竦",
        "id": "048164c2-4c86-4298-9c33-478f91fe2e2d"
    },
    {
        "author": "刘跂",
        "paragraphs": [
            "溪光涵影碧萧萧，四合深林不见梢。",
            "寒暑若言无避处，世间那有况云巢。"
        ],
        "title": "和定国湖上  其一",
        "id": "fb4aafb2-087a-417c-a957-dd8416a6b2c9"
    },
    {
        "author": "刘跂",
        "paragraphs": [
            "雨过松篁多样翠，风回苹藻一般香。",
            "玉兰桃李非无意，兴味由来静处长。"
        ],
        "title": "和定国湖上  其二",
        "id": "a65eae47-12aa-4d4f-a369-483e6a6c7d09"
    },
    {
        "author": "刘跂",
        "paragraphs": [
            "菰蒲深处水藏波，邂逅相忘自啸歌。",
            "曳组悬龟知底用，水边消得一渔蓑。"
        ],
        "title": "和定国湖上  其三",
        "id": "367d5020-44b6-4149-af2c-a17a4fd75daf"
    },
    {
        "author": "刘跂",
        "paragraphs": [
            "酤酒添庖趁晚饥，冷淘堆椀照银丝。",
            "羹芹有意无由献，此味君王恐未知。"
        ],
        "title": "和定国湖上  其四",
        "id": "47cf9415-a577-4a35-8a43-3e601e834364"
    },
    {
        "author": "刘跂",
        "paragraphs": [
            "鸂鶒鸬鹚乐更真，夷犹溪水碧粼粼。",
            "全如傲世佳公子，泛泛波间不可亲。"
        ],
        "title": "和定国湖上  其五",
        "id": "a00ad59c-acda-4ced-9da2-13145d4f5ba3"
    },
    {
        "author": "刘跂",
        "paragraphs": [
            "盘中擘粒试垂纶，与子应非臧丈人。",
            "渭水何须笑温水，绝胜憔悴楚江滨。"
        ],
        "title": "和定国湖上  其六",
        "id": "cd1955f7-9c3e-4d30-99e7-21d2766a2cf3"
    },
    {
        "author": "刘跂",
        "paragraphs": [
            "露下天高秋气清，北书不到雁无情。",
            "且将款曲终今夕，遮莫邻鸡下五更。"
        ],
        "title": "夜坐示儿侄  其一",
        "id": "63bf913f-26b1-4a9f-81b0-0856ccac7ce2"
    },
    {
        "author": "刘跂",
        "paragraphs": [
            "尊香轻泛数枝菊，岂独春风一一回。",
            "自怜寒律穷途客，不恨飘零却恨开。"
        ],
        "title": "夜坐示儿侄  其二",
        "id": "15308b41-e764-4390-b9e2-9a27b6ff5095"
    },
    {
        "author": "刘跂",
        "paragraphs": [
            "御史青骢持望重，将军赤兔得勋多。",
            "乘黄騕褭今相见，垓下乌骓奈若何。"
        ],
        "title": "戏示语道",
        "id": "81ef6f81-d538-40fa-9df3-fc2bf3cfa5f8"
    },
    {
        "author": "刘跂",
        "paragraphs": [
            "麦垄漫漫宿藁黄，新苗寸寸未经霜。",
            "手中马棰余三尺，想见归时如许长。"
        ],
        "title": "麦垄",
        "id": "d3c7a0a0-4073-449c-aecf-a66fc72c6c63"
    },
    {
        "author": "刘跂",
        "paragraphs": [
            "为问尊前醉阿谁，韩娥应啭缕金衣。",
            "何须料理沙边客，更遣梁尘作雪飞。"
        ],
        "title": "次韵智夫并呈庭诲  其一",
        "id": "417ca8b3-e48f-4f1e-b4d0-76746d729423"
    },
    {
        "author": "刘跂",
        "paragraphs": [
            "卧随编草依龟背，行踏冰泥上马垠。",
            "却望高城在天上，故知李郭是仙人。"
        ],
        "title": "次韵智夫并呈庭诲  其二",
        "id": "479554de-7046-492d-8ca7-f42e89bc087a"
    },
    {
        "author": "刘跂",
        "paragraphs": [
            "十札新诗忽见投，笔端高兴不能休。",
            "愿将筋力如公比，安得耽书到白头。"
        ],
        "title": "答景亮",
        "id": "1b019e3a-287e-4866-98a8-0dfe6388aee2"
    },
    {
        "author": "刘跂",
        "paragraphs": [
            "苦茗枪旗诚鄙甚，密云龙凤太高生。",
            "一瓯为寄忘年友，此味应须识此情。"
        ],
        "title": "以茶寄安国",
        "id": "079dae47-a399-4f0c-b347-68605f4030be"
    },
    {
        "author": "刘跂",
        "paragraphs": [
            "君家十亩春苍筤，犀株解箨冰玉香。",
            "山东麦饭藜羹客，有底诗情合得尝。"
        ],
        "title": "阙题",
        "id": "a3177d62-56db-4d5f-a022-baeec64d53c9"
    },
    {
        "author": "刘跂",
        "paragraphs": [
            "已喜仲容连骑去，更思小陆度山来。",
            "赋槐白士愁颜甚，唤取溪傍一笑开。"
        ],
        "title": "先寄左军语道",
        "id": "2754860e-e43a-43b0-a925-be94182b0b3f"
    },
    {
        "author": "刘跂",
        "paragraphs": [
            "先生卵翼计平生，针芥相睽祸欲成。",
            "自是挥斤非妙手，郢人为质却无情。"
        ],
        "title": "咏吕步舒诗",
        "id": "9bee96d6-d41b-4dea-984b-aeebef153987"
    },
    {
        "author": "刘跂",
        "paragraphs": [
            "春深逐客一浮萍，何处淹留白发生。",
            "山城过雨百花尽，野渡无人舟自横。"
        ],
        "title": "翻书见舍弟去年自寿归郓道中诗怅然怀想久不作诗因集句为答用渭城体可歌也  其一",
        "id": "ef790a85-7515-4226-8059-8d12f6227eda"
    },
    {
        "author": "刘跂",
        "paragraphs": [
            "青春白日坐消难，须着人间比梦间。",
            "八公山下清淮水，明月何时照我还。"
        ],
        "title": "翻书见舍弟去年自寿归郓道中诗怅然怀想久不作诗因集句为答用渭城体可歌也  其二",
        "id": "5fa43f19-ca45-451b-bda8-c6eb3db9dd19"
    },
    {
        "author": "刘跂",
        "paragraphs": [
            "汶阳归客泪沾巾，莫厌伤多酒入唇。",
            "暂时相见还相送，水远山长愁杀人。"
        ],
        "title": "翻书见舍弟去年自寿归郓道中诗怅然怀想久不作诗因集句为答用渭城体可歌也  其三",
        "id": "30314586-2abb-4e0d-ab95-b614a3c88c9a"
    },
    {
        "author": "刘跂",
        "paragraphs": [
            "荒山野水照斜晖，绿浄春深好染衣。",
            "请君问取东流水，来岁如今归未归。"
        ],
        "title": "翻书见舍弟去年自寿归郓道中诗怅然怀想久不作诗因集句为答用渭城体可歌也  其四",
        "id": "7991607f-1256-4b72-b33c-17268c0bc7f3"
    },
    {
        "author": "刘跂",
        "paragraphs": [
            "寻思百计不如闲，塞马重来事偶然。",
            "皇恩若许归田去，头白昏昏只醉眠。"
        ],
        "title": "翻书见舍弟去年自寿归郓道中诗怅然怀想久不作诗因集句为答用渭城体可歌也  其五",
        "id": "8366f01b-281e-493a-8dd0-f9d5e5406e13"
    },
    {
        "author": "刘跂",
        "paragraphs": [
            "诗成吟咏转凄凉，独宿空帘归梦长。",
            "长年事事皆抛尽，惟到尊前是故乡。"
        ],
        "title": "翻书见舍弟去年自寿归郓道中诗怅然怀想久不作诗因集句为答用渭城体可歌也  其六",
        "id": "89b4a1da-6c31-4450-abd1-ab1373514678"
    },
    {
        "author": "刘跂",
        "paragraphs": [
            "曾游淮上爱清流，况子官为郡督邮。",
            "可贺吕虔贤太守，佩刀应得不须求。"
        ],
        "title": "重送成都漕",
        "id": "c8be0b09-2e8f-454d-a668-1a2407efca65"
    },
    {
        "author": "刘跂",
        "paragraphs": [
            "孟仲争秋毒热新，自今三指算归旬。",
            "已判明月隔千里，可对茱萸少一人。"
        ],
        "title": "口号  其一",
        "id": "81c33985-1573-4aa4-8746-c1bf714b6357"
    },
    {
        "author": "刘跂",
        "paragraphs": [
            "面目已凭诗寄去，笑谈须待自将来。",
            "香泉不煮双金榼，候取归人趁菊开。"
        ],
        "title": "口号  其二",
        "id": "2243dc63-1799-402b-bb47-a5d55d69068f"
    },
    {
        "author": "刘跂",
        "paragraphs": [
            "北堂手种蓝田玉，采斸不随姜芋畴。",
            "迩来留得花为佩，付与吴侬可疗愁。"
        ],
        "title": "阙题",
        "id": "0fff4355-2c04-44a6-9e48-c6428c2e10a7"
    },
    {
        "author": "刘跂",
        "paragraphs": [
            "藜根矫矫似枯松，扶我蹒跚病力穷。",
            "置几赐餐非所重，康宁愿学乐全翁。"
        ],
        "title": "又景亮惠藜杖赋绝句以谢  其一",
        "id": "1c163d8d-5e75-4410-9167-68e8b6402f3a"
    },
    {
        "author": "刘跂",
        "paragraphs": [
            "银角桃枝空有赋，铁根藜杖可无诗。",
            "从今客到迎门待，还我维摩未病时。"
        ],
        "title": "又景亮惠藜杖赋绝句以谢  其二",
        "id": "e8895034-aeb0-4be2-96df-f1839ab7d329"
    },
    {
        "author": "刘跂",
        "paragraphs": [
            "老画骎骎不可攀，风流依约片言还。",
            "小儿若悟他年事，肯使生心涕泪间。"
        ],
        "title": "张辟疆",
        "id": "585e71b6-5953-4dce-b6f1-35543625c83e"
    },
    {
        "author": "刘跂",
        "paragraphs": [
            "为觅新篁雪後移，殷勤都莫遣根知。",
            "道人要作骑龙杖，与子相从到葛陂。"
        ],
        "title": "觅竹示子勉",
        "id": "b6a9f0ab-e3cf-45c2-9c60-91c81cbb1fe1"
    },
    {
        "author": "刘跂",
        "paragraphs": [
            "多情佳客送春来，雉尾猫头次第栽。",
            "从此庭前共苍翠，夭桃繁杏不须开。"
        ],
        "title": "和公度",
        "id": "13cdfc9e-ec9a-4d52-815b-3a223002c654"
    },
    {
        "author": "刘跂",
        "paragraphs": [
            "笔端陶冶不无神，纸面流沙秋後云。",
            "点破沙痕便成水，一溪松石浪沄沄。"
        ],
        "title": "松石  其一",
        "id": "dfdd70c3-51aa-4ebc-8b63-30a047f0e38e"
    },
    {
        "author": "刘跂",
        "paragraphs": [
            "向来爱鼎已成癖，今日还书真是痴。",
            "不分多求董威辇，只应重老李咸熙。"
        ],
        "title": "松石  其二",
        "id": "eb794f9f-be9d-455b-827a-2228f5e52550"
    },
    {
        "author": "刘跂",
        "paragraphs": [
            "去年当日别东都，鱼鸟犹疑畏简书。",
            "诏恩许逐阳和至，只向长沙住岁余。"
        ],
        "title": "恩赦放还集句先寄乡中弟侄三首  其一",
        "id": "0003f65e-2ee9-4bb4-85ef-7a82ff56ba83"
    },
    {
        "author": "刘跂",
        "paragraphs": [
            "橹声冲雨似鸣机，终日思归此日归。",
            "自为野客寻幽惯，不用登临叹落晖。"
        ],
        "title": "恩赦放还集句先寄乡中弟侄三首  其二",
        "id": "2a08b8bb-2d02-4281-9760-5f08004ba73b"
    },
    {
        "author": "刘跂",
        "paragraphs": [
            "闲思往事似前身，羞见黄花无数新。",
            "我家孤侄在海浦，遍插茱萸少一人。"
        ],
        "title": "恩赦放还集句先寄乡中弟侄三首  其三",
        "id": "330374f0-04f2-4cd1-a801-58de1458adbf"
    },
    {
        "author": "刘跂",
        "paragraphs": [
            "稽首慈悲父，相好光明藏。",
            "应现行愿力，针缕妙措成。",
            "我观因缘空，亦非自然性。",
            "种种皆心造，是心非造者。",
            "佛子不思议，炽然一念生。",
            "诸圣所加持，具足千百亿。",
            "我愿如是故，造作及见闻。",
            "遇见未来等，同承佛记莂。"
        ],
        "title": "李氏绣佛赞  其一",
        "id": "fbe49b2b-847d-4e2f-bc4e-4b0a891f4afc"
    },
    {
        "author": "刘跂",
        "paragraphs": [
            "巍巍堂堂，妙庄严聚。",
            "一念现前，非针非缕。",
            "文闻已彰，何妨金露。",
            "满月当空，谁知在处。"
        ],
        "title": "李氏绣佛赞  其二",
        "id": "e0963fa1-ba2a-4e8a-8e0d-69538588f99e"
    },
    {
        "author": "刘跂",
        "paragraphs": [
            "想古之人，悠哉邈乎。",
            "我获其器，赋象在图。",
            "有客见之，笑此展转。",
            "阅斯勤斯，其人云远。",
            "我欲晓客，耿不能言。",
            "退观古人，恍独如存。",
            "千载寥寥，不在图外。",
            "谓不信者，取器以对。"
        ],
        "title": "古器图赞",
        "id": "a1da21df-5dfa-4cf7-8e5d-5f5d67f46c09"
    },
    {
        "author": "刘跂",
        "paragraphs": [
            "文物燕人士，衣冠汉典仪。",
            "举知缯絮好，深厌血毛非。",
            "形势今犹古，规模夏变夷。",
            "谁言无上策，会是有天时。"
        ],
        "title": "虏中作四首  其一",
        "id": "3539ec44-b659-4a37-ba7d-0fd96f197733"
    },
    {
        "author": "刘跂",
        "paragraphs": [
            "甘作河南犬，休为燕地人。",
            "举能羞石晋，谁复怨嬴秦。",
            "地扼辽东海，星占析木津。",
            "悲伤此邦旧，会遣一朝新。"
        ],
        "title": "虏中作四首  其二",
        "id": "c3e0c566-c006-4b26-a824-0d95005d5cb8"
    },
    {
        "author": "刘跂",
        "paragraphs": [
            "人物分多种，迁流不见经。",
            "已无燕代色，但有犬羊腥。",
            "海马生难驭，山苗煮始青。",
            "舜韶方九奏，异类合来庭。"
        ],
        "title": "虏中作四首  其三",
        "id": "6bc7ae23-cc84-44a9-bdf1-1541cbabc4e5"
    },
    {
        "author": "刘跂",
        "paragraphs": [
            "闻有官军士，生存仍宦胡。",
            "羞言陇西李，忍对杜陵苏。",
            "椎髻心何似，环刀意岂无。",
            "陈汤那复得，卫律不胜诛。"
        ],
        "title": "虏中作四首  其四",
        "id": "da9b6e1c-946e-4975-8be7-ea3e8c92c24a"
    },
    {
        "author": "刘跂",
        "paragraphs": [
            "路隔银潢鸟倦飞，行人恐犯女星机。",
            "长虹出浪无冬夏，老蜃浮空半是非。",
            "两岸履声云内合，三州帆影月边归。",
            "栏干独立秋风早，岂待鲈鱼始拂衣。"
        ],
        "title": "吴江长桥",
        "id": "759b6f6c-c8d7-4113-a7ea-b869800d24c4"
    },
    {
        "author": "刘跂",
        "paragraphs": [
            "急雨欲来先暑气，凉风过後却秋声。"
        ],
        "title": "句",
        "id": "4588b799-2c7a-48fa-99a0-47da308258c3"
    },
    {
        "author": "周谌",
        "paragraphs": [
            "公应夙世作词臣，文采飘飘入眼新。",
            "画烛排空滕阁夜，红旌照海越台春。",
            "新篇锦绣盈南国，旧德鹓鸿缀北辰。",
            "白发会稽还卧镇，直将生理付陶钧。"
        ],
        "title": "送程给事知越州  其一",
        "id": "6abf0a71-659f-43f6-a8bd-44488fa221bc"
    },
    {
        "author": "周谌",
        "paragraphs": [
            "风烟初别武王台，更向金河握节回。",
            "日月违颜天缥缈，尘沙吹面玉摧颓。",
            "试看紫府骖鸾去，又见长安驷马催。",
            "欲作东州遗爱录，自惭词笔乏邹枚。"
        ],
        "title": "送程给事知越州  其二",
        "id": "55ace21a-52f7-49c4-9207-17b922b57b5b"
    },
    {
        "author": "陈瑊",
        "paragraphs": [
            "自是古今无变异，岂因霜雪有枯荣。"
        ],
        "title": "句",
        "id": "ffec7a84-c895-4c4c-9cde-fa0f72ccfa18"
    },
    {
        "author": "孙子实",
        "paragraphs": [
            "薛宣欲吏云，季氏或招闵。",
            "此分冒中秋，万物既收稛。",
            "卖药偶知名，草玄非近准。",
            "才难不易得，志大略细谨。",
            "士生要弘毅，天地如盖轸。",
            "骥令盐车骖，井下知绠引。",
            "难甘吁尔食，聊寄粲然冁。",
            "谁能借前筹，还妇用束藴。",
            "吾闻调羹鼎，异味及粉槿。",
            "岂其供王羞，而弃会稽笋。"
        ],
        "title": "诗一首",
        "id": "24875722-a386-4e26-8ecc-e427e60de87a"
    },
    {
        "author": "曾诚",
        "paragraphs": [
            "俯仰家人看墨踪，和研亲炷宝熏浓。",
            "诗情过笔当千里，妙思凝香欲万重。",
            "山盎泄云倾白酒，越罗沾露浥黄封。",
            "从来粉黛宜灯烛，妙手凭谁写醉容。"
        ],
        "title": "与同舍诸公饮王诜都尉家有侍儿辈侍香求诗求字者以烟浓近侍香为韵",
        "id": "43be786b-8ca5-493c-9798-f3dbf2c94a5d"
    },
    {
        "author": "曾诚",
        "paragraphs": [
            "宝槛凌云结绮高，小奁争巧暮分曹。",
            "春葱细捻龙香拨，秀颈偏明逻逤槽。",
            "牛既写形呈粔籹，马军驰酒送蒲萄。",
            "泪珠散作人间露，最觉更阑润锦绦。"
        ],
        "title": "七夕王都尉邀同舍置酒听琵琶",
        "id": "9a425e8b-b50c-411a-8027-82e3d20f62c7"
    },
    {
        "author": "曾诚",
        "paragraphs": [
            "瞥看尘砚忽生冰，试出疏门雪已平。",
            "栖鸟乱争寒栱闹，晚鸡微傍冻枢鸣。",
            "风花半结干尤重，云叶初黄暗未晴。",
            "书罢拥衾浑不寐，夜长惟听洒窗明。"
        ],
        "title": "雪",
        "id": "6c7d8ecd-ed84-4864-9454-cf482c115532"
    },
    {
        "author": "曾诚",
        "paragraphs": [
            "从来钓竿手，不解叩黄扉。"
        ],
        "title": "句  其一",
        "id": "b93435c7-052b-408a-be59-f373d591bd33"
    },
    {
        "author": "曾诚",
        "paragraphs": [
            "椎冰小鲤应堪鲙，扫岸疏梅未放花。"
        ],
        "title": "句  其二",
        "id": "a8cefc73-6777-4fca-9f72-2d0793a87f34"
    },
    {
        "author": "曾诚",
        "paragraphs": [
            "年衰发种种。"
        ],
        "title": "句  其三",
        "id": "9098486c-a2e4-4b75-96f0-2a480392081b"
    },
    {
        "author": "曾诚",
        "paragraphs": [
            "幽襟失所从。"
        ],
        "title": "句  其四",
        "id": "ed760916-e321-461a-b82c-318fa7a24ba0"
    },
    {
        "author": "曾诚",
        "paragraphs": [
            "侵岸疏梅已放花。"
        ],
        "title": "句  其五",
        "id": "fcdf1f3b-d57e-41a7-8c3f-e0e7d903c4dc"
    },
    {
        "author": "范周",
        "paragraphs": [
            "暖风吹麝入铅华，不肯随春到谢家。",
            "半夜粉寒香泣露，也应和月怨梨花。"
        ],
        "title": "木香",
        "id": "5b6f5610-c0d4-4cbf-8af8-a4c126649cf7"
    },
    {
        "author": "范周",
        "paragraphs": [
            "范周来谒石存中，未必存中似石崇。",
            "可惜南山焦尾虎，低头拜狗作乌龙。"
        ],
        "title": "题监簿石存中园亭壁",
        "id": "607dff09-fd06-4d9d-acfc-8964b3adc16d"
    },
    {
        "author": "范周",
        "paragraphs": [
            "自古轻儒孰若秦，山河社稷付他人。",
            "而今重士如周室，忍使书生作夜巡。"
        ],
        "title": "与府庠诸坐巡夜",
        "id": "15b71966-ba01-425e-ba04-b679faabb6c6"
    },
    {
        "author": "范周",
        "paragraphs": [
            "万叠青峦压巨昆，四垂空阔水天分。",
            "夜光寒带三江月，春色阴连百里云。",
            "桂子鹤惊空半落，天香僧出定中闻。",
            "不将此境凭张益，三百年来属老文。"
        ],
        "title": "昆山",
        "id": "ea540d41-f548-4772-a401-5e0fdefc6743"
    },
    {
        "author": "范周",
        "paragraphs": [
            "一瓢有道泰山重，五鼎不义鸿毛轻。"
        ],
        "tags": [
            "泰山"
        ],
        "title": "句",
        "id": "231a966c-ba06-4b8d-af55-011779e9ad5c"
    },
    {
        "author": "蒋晞颜",
        "paragraphs": [
            "明月自当千里共，如何独得占婵娟。",
            "只应飞阁侵天半，此外谁能近月边。"
        ],
        "title": "上方翫月",
        "id": "0b6861c7-5f0d-4150-8536-dca389d6a3b4"
    },
    {
        "author": "苗仲渊",
        "paragraphs": [
            "世惟忠与孝，训俗知所止。",
            "杀身赵康州，锡类徐夫子。",
            "虽非萃一门，死葬同闾里。"
        ],
        "title": "赵康州徐夫子庙",
        "id": "adf69b4b-0693-4dbd-91be-1f37c61fa692"
    },
    {
        "author": "慈观长老",
        "paragraphs": [
            "龙牙答话只苏嚧，借问诸方会也无。",
            "昨夜虚空开口笑，祝融吞却洞庭湖。"
        ],
        "tags": [
            "洞庭湖"
        ],
        "title": "颂",
        "id": "f3f9a692-2ce9-42e8-8701-89ffc4426850"
    },
    {
        "author": "司马康",
        "paragraphs": [
            "祖学当年向此勤，子孙今日继清芬。",
            "贤能自过高阳里，尊宠无惭万石君。",
            "花满一川红蕊乱，渠环千顷翠波分。",
            "高门驷马流余庆，当见吾家世有闻。"
        ],
        "title": "寒食上冢至澜洄庄追思祖烈感而为诗",
        "id": "5cfd0e95-6f6c-44e7-81d6-36c03da3aca4"
    },
    {
        "author": "释系南",
        "paragraphs": [
            "汝到庐山山到汝，更谁别我庐山去。",
            "出门问取岭头风，大道腾腾无本据。"
        ],
        "tags": [
            "庐山"
        ],
        "title": "示居士张戒二首  其一",
        "id": "e3240162-3dda-4e56-afb8-3ffe21aa1425"
    },
    {
        "author": "释系南",
        "paragraphs": [
            "头戴乌巾着白襕，山房借汝一年闲。",
            "出门为说来时路，家在黄陂翠霭间。"
        ],
        "title": "示居士张戒二首  其二",
        "id": "2bfbe0de-10f5-4334-ae37-0835f36a0f0b"
    },
    {
        "author": "释系南",
        "paragraphs": [
            "禅不禅，道不道，三寸舌头胡乱扫。",
            "昨夜日轮飘桂花，今朝月窟生芝草。",
            "呵呵呵，万两黄金无处讨。",
            "一句绝思量，诸法不相到。"
        ],
        "title": "偈",
        "id": "08db5ffa-0470-4381-bc79-b743b8a129fe"
    },
    {
        "author": "释系南",
        "paragraphs": [
            "罗汉今日，倒骑铁马，逆上须弥。",
            "踏破虚空，不留朕迹。"
        ],
        "title": "临终偈",
        "id": "6a8afe17-7f12-4e99-8a5c-6ae1dde82ab9"
    },
    {
        "author": "蒋静",
        "paragraphs": [
            "梦事虽非实，将军默有灵。",
            "旧祠从此焕，古桧蔚然青。",
            "甲马宵中见，琴堂卧正冥。",
            "留诗非志怪，三五扣神扃。"
        ],
        "title": "别柳将军庙",
        "id": "69aa1c36-7d10-402a-bf5d-0ad2d363be8c"
    },
    {
        "author": "蒋静",
        "paragraphs": [
            "君山堆翠出危尖，练水浮光照短檐。",
            "夜鹤晓猿同冷淡，胡床麈尾独安恬。",
            "云来画栋休遮眼，月到澄溪任透帘。",
            "还似弃官陶靖节，北窗高卧怕谁嫌。"
        ],
        "title": "翠光亭",
        "id": "b419f2f9-fefa-4b32-bc43-c901448a8dbc"
    },
    {
        "author": "蒋静",
        "paragraphs": [
            "青骨沈埋恨未休，寒烟深锁旧山愁。",
            "悲风力扫欃枪日，勇气平吞泽国秋。",
            "身殒一朝心报国，功褒千古首凝旒。",
            "当年白羽云头扇，还许仍来得见不。"
        ],
        "title": "题蒋帝庙二首  其一",
        "id": "1b3ec030-7703-4023-8bda-a19d428d67ef"
    },
    {
        "author": "蒋静",
        "paragraphs": [
            "钟阜巍巍插太虚，祠堂高拱此山墟。",
            "谁言荒草埋青骨，时有僊风扫旧庐。"
        ],
        "title": "题蒋帝庙二首  其二",
        "id": "484fa651-491c-45a5-be97-e940d9efd018"
    },
    {
        "author": "蒋静",
        "paragraphs": [
            "驻马白龙山，拂石青松下。",
            "云从潭底生，风向松枝洒。",
            "风云了无心，聊随白龙化。",
            "勿谓风云扰，中含闲暇者。"
        ],
        "title": "游白龙山",
        "id": "bcdb8bcd-72e9-4a89-83a4-1b7f9bea12a8"
    },
    {
        "author": "蒋静",
        "paragraphs": [
            "四十年前掉臂游，寺庭荒落易悲秋。",
            "重来气象浑非昔，满院松杉翠欲流。",
            "方外故人惟白骨，壁间陈迹独银钩。",
            "青春祗道堪行乐，独倚僧窗万斛愁。"
        ],
        "title": "题毗山",
        "id": "16e31ab9-73fd-44c2-a63a-915c570e376a"
    },
    {
        "author": "蒋静",
        "paragraphs": [
            "黄粱未熟酒犹醲，一梦南柯事已空。",
            "水绿山青无限好，今来古往不知穷。",
            "龙吟竹笛秋江面，雪糁芦花夜月中。",
            "清景阿谁偏占得，白头波上钓鱼翁。"
        ],
        "title": "洗心亭睡起偶题",
        "id": "b734f124-8f60-4a64-ba36-efac6fbb6052"
    },
    {
        "author": "蒋静",
        "paragraphs": [
            "行艺已书丞相笔，姓名还结裕陵知。"
        ],
        "title": "句  其一",
        "id": "185d4b33-5dfa-47b2-8029-9f2d370b272c"
    },
    {
        "author": "蒋静",
        "paragraphs": [
            "他日如寻隠君子，女山深处一孤坟。"
        ],
        "title": "句  其二",
        "id": "01ae1abe-be62-4427-b7ad-7dbb592b0a2f"
    },
    {
        "author": "孙勰",
        "paragraphs": [
            "多病厌凡垢，思欲求道真。",
            "金精古福地，中有超世人。",
            "驾言从之游，洗我千劫尘。",
            "洞门无扃锁，松竹四时春。",
            "泉声散风韵，珩佩若有闻。",
            "九微何耀煜，百和方氤氲。",
            "稽首愿乞灵，缥缈如相亲。",
            "至妙非言说，萧然清吾神。",
            "大道本自然，一悟不在勤。",
            "逍遥此岩下，当自观其身。"
        ],
        "title": "金精山",
        "id": "0d527d26-0cee-44f8-a5c7-87a49d3be3c3"
    },
    {
        "author": "孙勰",
        "paragraphs": [
            "端溪紫玉试自涤，磨动玄云驱霹雳。"
        ],
        "title": "句",
        "id": "e6d4607f-f461-4fbf-9a1e-045b48e984e9"
    },
    {
        "author": "钱遹",
        "paragraphs": [
            "南邻灯火冷，三叹愁夜永。",
            "北里歌未终，已惊初日红。",
            "不知昼夜谁拘管，一等秋宵有长短。"
        ],
        "title": "秋宵",
        "id": "fe4fbca9-dec3-47bf-8084-1bc9288ae340"
    },
    {
        "author": "刘温",
        "paragraphs": [
            "绣岭如屏倚梵宫，九龙畴昔隠岩空。",
            "湖壖胜概嬉游遍，名宦劳生西复东。"
        ],
        "title": "留题九龙岩",
        "id": "f714c08e-5058-404c-b593-1a4b983a2631"
    },
    {
        "author": "姚舜谐",
        "paragraphs": [
            "秀气清阴日满前，仙瀛蓬阆景都全。",
            "彩舟画楫鱼喷浪，绮席金炉麝吐烟。",
            "欢胜更思明月夜，饮酣惟恐夕阳天。",
            "主人报政荣涂近，淮浙重游路接连。"
        ],
        "title": "题共乐堂",
        "id": "7c2c67a6-1751-4e5b-8f67-3a9a3db0679a"
    },
    {
        "author": "姚舜谐",
        "paragraphs": [
            "面势崔嵬插斗牛，东分一掖镇丹丘。",
            "玉毫金相祖师会，宝帙琅函海藏流。",
            "苍桧茂林常荫映，白莲香社共熏修。",
            "红尘断处人难到，俗驾经年始此游。"
        ],
        "title": "题东掖山承天院",
        "id": "6444b156-9fef-431d-8e9a-4c9dcf931093"
    },
    {
        "author": "宋景瞻",
        "paragraphs": [
            "峭壁青连古院松，疏林声渡晚风钟。",
            "地擎鳌背中分势，僧住天宫第几重。",
            "泉落断崖悬素练，树蟠危石挂苍龙。",
            "登临远与红尘隔，疑在三山最上峰。"
        ],
        "title": "崇庆寺",
        "id": "98ec3ac7-6cb0-4e08-b0a5-e09cea0d8b53"
    },
    {
        "author": "宋景瞻",
        "paragraphs": [
            "可怜万里南飞翼，肯向霜林借一枝。"
        ],
        "title": "句",
        "id": "7e799026-24d0-45c1-a458-dcd3f49a93bc"
    },
    {
        "author": "张庄",
        "paragraphs": [
            "山甫遄归有诏期，省耕聊复辉幢麾。",
            "翠岑恰似千旗密，绿野何妨万马驰。",
            "雕鹗精神元老贵，鼎彝功业太平时。",
            "自惟晚进诚天幸，偶附台躔每处随。"
        ],
        "title": "陪诸公观稼",
        "id": "c9dd0101-61dd-46ba-9ec5-ae525bc8c4d5"
    },
    {
        "author": "家彬",
        "paragraphs": [
            "岩下楩楠秋复春，当年觞咏悉名臣。",
            "旧游已去成陈迹，佳句还如见古人。"
        ],
        "title": "题南龛寺  其一",
        "id": "318d0d47-cdb5-4493-b278-f289dd216151"
    },
    {
        "author": "家彬",
        "paragraphs": [
            "极目江山依夕照，回头城市隔嚣尘。",
            "登临未久还西去，堪愧芸夫每问津。"
        ],
        "title": "题南龛寺  其二",
        "id": "ab3c3185-a6db-41a6-8462-1fcbc4c8362d"
    },
    {
        "author": "林敏功",
        "paragraphs": [
            "风高收雨急，日薄过窗微。",
            "梅萼初迎腊，春溪欲染衣。",
            "形容今日是，游衍昔人非。",
            "节物关愁者，归鸿正北飞。"
        ],
        "title": "春日有怀",
        "id": "991e1d8f-2167-4e19-957f-f0ed9eadf795"
    },
    {
        "author": "林敏功",
        "paragraphs": [
            "清晨出寻酒家门，蹇馿破帽衣悬鹑。",
            "年年碧鸡坊下路，野梅官柳惯寻春。",
            "酒钱有无俱醉倒，改罢新诗留腹稿。",
            "儿童拍手遮路衢，拾遗笑倩旁人扶。",
            "百年风雅前无古，沈宋曹刘安足数。",
            "後来一字人难补，君莫笑渠作诗苦。"
        ],
        "title": "书吴熙老醉杜甫像",
        "id": "967a9386-7081-459c-b418-0edf0f1c9859"
    },
    {
        "author": "林敏功",
        "paragraphs": [
            "修竹尝连林，谁复访清秀。",
            "妙手拂素壁，直节乃一□。",
            "□□别孤芳，妙舞欺长袖。",
            "只影媚澄潭，清风在中溜。",
            "山中岁言迈，慰我聊邂逅。",
            "臃肿门前樗，软弱常□茂。",
            "固无斧斤厄，每犯霜雪叩。",
            "谁知彼樗肥，不如此君瘦。"
        ],
        "title": "题薛彦海墨竹",
        "id": "4297b4f0-d51d-48a2-b8ff-41fc08e380fe"
    },
    {
        "author": "林敏功",
        "paragraphs": [
            "夫子江湖客，毫端托渺茫。",
            "攒峰埋暮雨，古树困天霜。",
            "偪侧余僧舍，溟蒙失雁行。",
            "生死随化尽，此意独难忘。"
        ],
        "title": "子瞻画扇",
        "id": "fba7be77-de60-42aa-9c96-df95cdfe46b1"
    },
    {
        "author": "林敏功",
        "paragraphs": [
            "君心恨不走天涯，不比衰翁只恋家。",
            "最是横塘黄叶路，今年无伴折梅花。"
        ],
        "title": "绝句",
        "id": "17047465-50ff-45a5-8d4e-29a0f893723d"
    },
    {
        "author": "林敏功",
        "paragraphs": [
            "我行蕲州城，东望黄梅山。",
            "谓言一驿地，何时可跻攀。",
            "今日复何日，篮舆到山间。",
            "林开德章寺，岫幌青云关。"
        ],
        "title": "德章寺",
        "id": "63e44e5c-94fb-4adb-ae86-0f68c2362277"
    },
    {
        "author": "林敏功",
        "paragraphs": [
            "檠灯耿夜窗，夜雨欲达晨。",
            "寒鸡催晓色，结束征车轮。",
            "车行马上霜，送子西入秦。",
            "二年绝廪禄，此去当通津。",
            "人生萍托水，相遇即相亲。",
            "况我与夫子，恩意踰天伦。",
            "屈指十日别，今君千里人。",
            "关山行役劳，欲雪风怒嗔。",
            "投身声利区，纳足冠盖尘。",
            "铜墨不须叹，君心知爱民。",
            "岁晚勿滞留，归及江南春。"
        ],
        "title": "与刘羲仲检讨别後有怀",
        "id": "55a7c427-bb54-4491-8218-4ce86d0d2744"
    },
    {
        "author": "林敏功",
        "paragraphs": [
            "君为稻田官，君非力田科。",
            "我令耕田夫，为君奏田歌。",
            "南亩茨粱稼，东郊烟雨蓑。",
            "田家不作苦，奈此岁暮何。",
            "悯悯望有年，一失成蹉跎。",
            "立苗非不疏，稊稗常苦多。",
            "小人剥良善，蓬蒿贱嘉禾。",
            "去恶藉老农，芟夷戒骈罗。",
            "夫君邦之彦，妙年加切磋。",
            "治国与治身，此道终靡他。",
            "人心不相远，如以斧伐柯。",
            "愿君日显荣，吾言期不磨。"
        ],
        "title": "赠赵正之",
        "id": "5912620b-5d5d-4fd0-a843-b859f151fca3"
    },
    {
        "author": "林敏功",
        "paragraphs": [
            "尝忆他年接绪余，饶三落托我迂疏。",
            "溪桥几换风前柳，僧壁今留醉後书。"
        ],
        "title": "句  其一",
        "id": "0ee19a1a-7019-402e-b48e-137949ad095b"
    },
    {
        "author": "林敏功",
        "paragraphs": [
            "心逐片云闲。"
        ],
        "title": "句  其二",
        "id": "83a5ac93-7305-4d82-bb90-3e1874f5a9ec"
    },
    {
        "author": "林敏功",
        "paragraphs": [
            "路寻流水远。"
        ],
        "title": "句  其三",
        "id": "e7b1691e-9eee-40e7-b836-1125387fef6f"
    },
    {
        "author": "林敏功",
        "paragraphs": [
            "竹闲初折半斜枝。"
        ],
        "title": "句  其四",
        "id": "20c039a2-425d-479b-9f69-269b3ad0287e"
    },
    {
        "author": "林敏功",
        "paragraphs": [
            "近方薝卜黄，远比茉莉小。"
        ],
        "title": "句  其五",
        "id": "5b879d58-faf1-4b91-a1d8-48928b5813ef"
    },
    {
        "author": "林敏功",
        "paragraphs": [
            "琵琶起舞换新声，总是关山旧客情。",
            "撩乱边愁弹不尽，高高秋月照长城。"
        ],
        "title": "无题",
        "id": "a92f90ff-6af7-4b4d-9962-e9dc28782c00"
    },
    {
        "author": "林敏修",
        "paragraphs": [
            "幽闲古城阴，结屋清溪曲。",
            "溪流湛回映，上有青青竹。",
            "漫郎欣得之，绿发咏空谷。",
            "高风及前修，胜趣随远瞩。",
            "恶客徒扰人，立谈非我欲。",
            "麾去宁汝嗔，真意聊自足。",
            "或言不当尔，往往相谤讟。",
            "答云岂吾私，恐作林泉辱。",
            "源流别泾渭，臭味同草木。",
            "肯当百事胜，容此一物俗。",
            "独余嵇阮辈，荡桨戒臣仆。",
            "浊醪浇古胸，日没还秉烛。",
            "仆忝瓜葛後，意气颇相属。",
            "平生几两屐，共老三径菊。",
            "行年事无定，此计诺已宿。",
            "径须买牛衣，儿亦荷书簏。",
            "从子竹间游，溪鱼剁寒玉。"
        ],
        "title": "竹溪",
        "id": "ff41b3fe-fd90-483e-b1d8-297bce74d3db"
    },
    {
        "author": "林敏修",
        "paragraphs": [
            "破除万事无过酒，有客何须计升斗。",
            "解将富贵等浮云，醉乡即是无何有。",
            "昔人绘事亦有神，丹青写出画天真。",
            "尊罍未耻月渐倾，更待晓出扶桑暾。",
            "餐霞服气浪自苦，自厌神仙足官府。",
            "脱巾解带衣淋漓，眼花错莫谁宾主。",
            "君不见炙手可热唯权门，欲观佳丽遭怒嗔。",
            "何如衔杯乐圣藉地饮，安用醉吐丞相茵。"
        ],
        "title": "阎立本画醉道士图",
        "id": "30d8cffc-06c8-4963-bed2-aaf38c7674d6"
    },
    {
        "author": "林敏修",
        "paragraphs": [
            "明窗十日复五日，出此湖光与山色。",
            "前身画师语不妄，文侯乃是金门客。",
            "乍从云际辨远岫，争数乔林夸眼力。",
            "没漂菰米岁事空，水滨柱下南飞鸿。",
            "欲投晓渡唤舟子，急桨已入昏烟中。",
            "径思天边问归路，错认江乡旧洲渚。",
            "能传万里在尺素，豪夺应防卷寒雨。"
        ],
        "title": "文湖州作山水横轴吴希全家藏其子诚伯求苏养直赋诗语特奇妙遂用其韵同赋",
        "id": "1995d6c9-42d6-45e7-b3d7-1319823068af"
    },
    {
        "author": "林敏修",
        "paragraphs": [
            "人言画师非俗士，小技不妨聊戏耳。",
            "欲搜万象入诗句，未若丹青易盈纸。",
            "坐令晚景下鸿雁，力夺春工发红紫。",
            "明眸破笑不作难，顷刻冰纨出西子。",
            "信能自适亦自累，好事终为人所使。",
            "曷不穷年自写真，奋髯箕踞走百鬼。"
        ],
        "title": "观刘格非画",
        "id": "f2a09a66-d683-42ca-a3cb-8a1e93ebbcf9"
    },
    {
        "author": "林敏修",
        "paragraphs": [
            "瑟瑟方池雾縠纹，麝烟初散墨花春。",
            "晴窗昼静桐阴转，笔下云生字入神。"
        ],
        "title": "歙砚",
        "id": "708458ad-f1ae-422b-908e-baf35a63e0ef"
    },
    {
        "author": "林敏修",
        "paragraphs": [
            "二年食贫儿女煎，大寒客居衣里穿。",
            "闭门穷巷气不屈，谁问过午无炊烟。",
            "腹中万卷自得饱，冷热不假世人怜。",
            "思归一日止旧隠，墙垣荆棘荒三椽。",
            "青山不肯埋妙器，幅巾却作康庐仙。",
            "今年再渡江北船，旋买走马趋日边。",
            "即今日月九天上，陛下旰食思求贤。",
            "结交老苍半台阁，亨衢插翼看翩翩。",
            "朱颜谁无起家念，壮志输君先着鞭。",
            "我今憔悴类蟠木，斧斤不到终天年。",
            "病身无用聊自惜，对榻犹堪雨夜眠。"
        ],
        "title": "送刘羲仲检讨",
        "id": "27770ffc-aa47-4fe0-bcfd-600a10a757ce"
    },
    {
        "author": "林敏修",
        "paragraphs": [
            "济北淮南梦到稀，牢愁犹頼酒来微。",
            "欲知饭颗诗人瘦，政忆长须主簿肥。",
            "应世君方持手板，畏人我已着山衣。",
            "春来消息甚疏阔，徙倚高原惜寸晖。"
        ],
        "title": "次韵寄检讨",
        "id": "178b564b-6678-460a-b535-ad1a7427b681"
    },
    {
        "author": "林敏修",
        "paragraphs": [
            "岭上小梅初破萼，同云作寒雪花落。",
            "千里南还喜见君，一杯相属宁辞数。",
            "楚狂小子笑孔丘，杖屦谩学名山游。",
            "二年胜景览欲尽，赢得颜发先惊秋。",
            "却归竹下寻诗句，追讲前欢秃千兔。",
            "竹间已有嗣宗狂，吟醉何妨陪杖屦。"
        ],
        "title": "喜到竹斋书事呈无位居士",
        "id": "3f8dc26d-e44c-498e-ae45-c86818619bc6"
    },
    {
        "author": "林敏修",
        "paragraphs": [
            "落尽红裳翠的生，甘泉金铸马蹄轻。",
            "中心有意君知否，半是湘妃泪点成。"
        ],
        "title": "莲子",
        "id": "0adefaa5-f245-4028-a238-cd268a3cf404"
    },
    {
        "author": "林敏修",
        "paragraphs": [
            "岁寒羣物惨无光。"
        ],
        "title": "句",
        "id": "93c53054-46b6-4582-86d1-2adabacc0ef3"
    },
    {
        "author": "林肤",
        "paragraphs": [
            "延平阁想张华剑，宝婺楼观沈约诗。"
        ],
        "title": "句",
        "id": "7b9f651e-1045-4244-be5f-2ab0f9c4ea69"
    },
    {
        "author": "李陶子",
        "paragraphs": [
            "流水难穷目，斜阳易断肠。",
            "谁同砑光帽，一曲舞山香。"
        ],
        "title": "落花",
        "id": "6a0e27ba-c7b2-44e6-8c71-957c36184a73"
    },
    {
        "author": "孙勴",
        "paragraphs": [
            "妍暖春风荡物华，初回午梦颇思茶。",
            "难寻北苑浮香雪，且就东篱撷嫩芽。"
        ],
        "title": "访王主簿同泛菊茶",
        "id": "d41ed986-7e14-44cb-b8ff-8f017325c64b"
    },
    {
        "author": "孙勴",
        "paragraphs": [
            "先生拂衣归柴桑，视时富贵犹粃糠。",
            "义心耻食易代粟，督邮于我何低昂。"
        ],
        "title": "题靖节祠  其一",
        "id": "a16f724e-6197-4447-bffd-4197b89da74c"
    },
    {
        "author": "孙勴",
        "paragraphs": [
            "五字高吟酒一瓢，庐山千载想风标。",
            "至今门外青青柳，似向东风懒折腰。"
        ],
        "tags": [
            "庐山"
        ],
        "title": "题靖节祠  其二",
        "id": "df6b3066-3385-4202-bf71-41282e3ecd91"
    },
    {
        "author": "杨槱",
        "paragraphs": [
            "栈道险复险，客怀愁更愁。",
            "万山俱绝壁，一水不通舟。"
        ],
        "title": "玉枕石",
        "id": "ac307d76-c2d4-4acd-82bd-a47e6cae1579"
    },
    {
        "author": "陶应",
        "paragraphs": [
            "雪楼当月动清寒，渭水梁山鸟外看。",
            "闻说德宗曾到此，吟诗不敢倚栏干。"
        ],
        "title": "题宝鸡县",
        "id": "3ca21a57-ab04-4177-85e8-d5f72bd102d6"
    },
    {
        "author": "岑硕",
        "paragraphs": [
            "齐朝立兰若，曾废会昌初。",
            "佛法灭不得，僧徒还此居。",
            "无碑传古昔，有树老扶疏。",
            "门外涤尘水，寒光浸太虚。"
        ],
        "title": "三德院",
        "id": "710df030-2c19-4aaa-8d9c-278746190ca8"
    },
    {
        "author": "岑硕",
        "paragraphs": [
            "金屋暖犹积，玉关寒更深。"
        ],
        "title": "句  其一",
        "id": "b585a366-8d13-444c-bd8a-390f833c04d8"
    },
    {
        "author": "岑硕",
        "paragraphs": [
            "伯噽肆谗吻，夫差失霸图。"
        ],
        "title": "句  其二",
        "id": "d56dc405-c8d8-4db6-ab68-caa2447dfedf"
    },
    {
        "author": "岑硕",
        "paragraphs": [
            "极目又芳草，卷帘非故山。"
        ],
        "title": "句  其三",
        "id": "49026e93-7f8f-48a0-b037-186b02948d76"
    },
    {
        "author": "释祖瑃",
        "paragraphs": [
            "道无定乱，法离见知。",
            "言句相投，都无定义。",
            "自古龙门无宿客，至今鸟道绝行踪。",
            "欲会个中端的意，火里蝍蟟吞大虫。"
        ],
        "title": "偈三首  其一",
        "id": "1b0203b0-75b1-4553-a713-3a3df3285236"
    },
    {
        "author": "释祖瑃",
        "paragraphs": [
            "雨下阶头湿，晴干水不流。",
            "鸟巢沧海底，鱼跃石山头。"
        ],
        "title": "偈三首  其二",
        "id": "745019ea-0fca-4272-93a0-7948c4bb2308"
    },
    {
        "author": "释祖瑃",
        "paragraphs": [
            "祗见石磊磊，不见玉落落。",
            "若见玉落落，方知道宽廓。"
        ],
        "title": "偈三首  其三",
        "id": "1cc61f48-d961-40a3-92ad-db6cc56a78b3"
    },
    {
        "author": "释闻一",
        "paragraphs": [
            "拈花微笑虚劳力，立雪齐腰枉用功。",
            "争似老卢无用处，却传衣钵振真风。"
        ],
        "title": "偈",
        "id": "669aa86c-c93e-420c-818b-1283a37bb21e"
    },
    {
        "author": "释惟爽",
        "paragraphs": [
            "今朝六月旦，一年已过半。",
            "奉报参玄人，识取娘生面。",
            "娘生面，荐不荐。",
            "鹭鸶飞入碧波中，抖擞一团银绣线。"
        ],
        "title": "偈",
        "id": "fa89fad3-b319-4640-aba2-d841821860c3"
    },
    {
        "author": "念禅师",
        "paragraphs": [
            "往复无际，动静一源。",
            "含有德以还空，越无私而迥出。",
            "昔日日，今日日，照无两明。",
            "昔日风，今日风，鼓无两动。",
            "昔日雨，今日雨，泽无两润。"
        ],
        "title": "偈",
        "id": "09433c45-1008-4de9-8cc4-febf0cae104f"
    },
    {
        "author": "念禅师",
        "paragraphs": [
            "元正一，古佛家风从此出。",
            "不劳向上用工夫，历劫何曾异今日。"
        ],
        "title": "颂三首  其一",
        "id": "f6308685-ce90-4f94-b253-303f0c21e1e8"
    },
    {
        "author": "念禅师",
        "paragraphs": [
            "元正二，寂寥冷淡无滋味。",
            "赵州相唤吃茶来，剔起眉毛须瞥地。"
        ],
        "title": "颂三首  其二",
        "id": "1d478e02-6429-40dd-9e2b-371de3c7c2e8"
    },
    {
        "author": "念禅师",
        "paragraphs": [
            "元正三，上来稽首各和南。",
            "若问香山山里事，灵源一派碧如蓝。"
        ],
        "title": "颂三首  其三",
        "id": "62f77fa0-6a3d-4905-aa92-79d33919afdd"
    },
    {
        "author": "什庵主",
        "paragraphs": [
            "我有一柄拂子，用处别无调度。",
            "有时挂在松枝，任他头垂角露。"
        ],
        "title": "颂",
        "id": "5308aeab-4450-4f5e-aca2-dbfd620c07f1"
    },
    {
        "author": "释圆极",
        "paragraphs": [
            "生铁面皮难凑泊，等闲举步动干坤。",
            "戏拈十智同真话，不负黄龙嫡骨孙。"
        ],
        "title": "赞法如禅师",
        "id": "46c3c718-e9c0-403e-b825-189786865ac3"
    },
    {
        "author": "张戒",
        "paragraphs": [
            "天不戴兮地不知，谁言南北与东西。",
            "身眠大海须弥枕，石笋抽条也大奇。"
        ],
        "title": "颂",
        "id": "9667ce2d-63a0-4254-bbe6-ecfbe8c1d30a"
    },
    {
        "author": "晁端中",
        "paragraphs": [
            "安得龙山潮，驾回马河水。",
            "水从楼前来，中有美人泪。"
        ],
        "title": "西归",
        "id": "b6bad12e-fd66-4afb-847e-b4e840c5e74f"
    },
    {
        "author": "孙谔",
        "paragraphs": [
            "四山藏一寺，方丈压诸峰。",
            "回首坐禅处，白云深几重。"
        ],
        "title": "资圣院",
        "id": "8dc3dc42-fd01-45be-973e-2859e3d3c387"
    },
    {
        "author": "孙谔",
        "paragraphs": [
            "渡江始至长江县，返照雨余村落明。",
            "此地曾经诗客到，九秋风月至今清。"
        ],
        "tags": [
            "长江"
        ],
        "title": "题江滨驿",
        "id": "3f36a11e-6db1-4a5d-844d-49fd3b2b68f9"
    },
    {
        "author": "孙谔",
        "paragraphs": [
            "烟笼合处日华明，龙女山横拥郡城。",
            "番马远随流水至，边人高入白云耕。"
        ],
        "title": "文州",
        "id": "6510faf6-7c5f-4191-8d63-73e7dcd1e250"
    },
    {
        "author": "孙谔",
        "paragraphs": [
            "秋空独见周王庙，夜月犹悬蜀将营。"
        ],
        "title": "句",
        "id": "89ab5aaf-ff57-496d-9157-e7d3190b2a04"
    },
    {
        "author": "臧询",
        "paragraphs": [
            "旧隠固潇洒，先生偏苦吟。",
            "俗情随水落，雅趣与山深。",
            "白日自朝暮，清风无古今。",
            "远孙簪组盛，终有爱闲心。"
        ],
        "title": "题清芬阁",
        "id": "c9ba12f0-cb66-4f6d-8045-bc514d8cf3ef"
    },
    {
        "author": "米芾",
        "paragraphs": [
            "老来书兴独未忘，颇得薛老同徜徉。",
            "天下有识推鉴定，龙宫无术疗膏肓。",
            "淮风吹戟稀讼牒，典客闭阁闲壶浆。",
            "吟树对山风景聚，墨池濯砚龟鱼藏。",
            "珠台宝气每贯日，月观桂实时飘香。",
            "银淮烛天限织女，烟海括地生灵光。",
            "儁儿乃是翰墨侣，侠竹不使舆卫将。",
            "象管钿轴映瑞锦，玉鳞棐几铺云肪。",
            "依依烟华动勃鬰，矫矫龙蛇起混茫。",
            "持此以为风月伴，四时之乐乐未央。",
            "部刺不纠翰墨病，圣恩养在林泉乡。",
            "风沙涨天乌帽客，胡不东来从北荒。"
        ],
        "title": "自涟漪寄薛绍彭",
        "id": "500d7edd-f7ef-4e74-a9a0-7585e0246b30"
    },
    {
        "author": "米芾",
        "paragraphs": [
            "欧怪褚妍不自持，犹能半蹈古人规。",
            "公权丑怪恶札祖，从兹古法荡无遗。",
            "张颠与柳颇同罪，鼓吹俗子起乱离。",
            "怀素猲獠小解事，仅趋平淡如盲医。",
            "可怜智永研空臼，去本一步呈千媸。",
            "已矣此生为此困，有口能说手不随。",
            "谁云心存乃笔到，天工自是秘精微。",
            "二王之前有高古，有志欲购无高赀。",
            "殷勤分付薛绍彭，散金购取重跋题。"
        ],
        "title": "寄薛绍彭",
        "id": "1de68b5f-0ab6-4345-82f5-7c036014ca63"
    },
    {
        "author": "米芾",
        "paragraphs": [
            "萧李騃子弟，不收慰问帖。",
            "妙迹固通神，水火土更劫。",
            "所存慰问者，班班在箱笈。",
            "使恶乃神护，不然无寸札。",
            "自此趣画相，後人眼徒眨。"
        ],
        "title": "寄题薛绍彭新收钱氏子敬帖",
        "id": "030597b3-704e-45a0-9e3c-9bdfd62d421d"
    },
    {
        "author": "米芾",
        "paragraphs": [
            "越筠万杵如金版，安用杭油与池茧。",
            "高压巴郡乌丝栏，平欺泽国清华练。",
            "老无他物适心目，天使残年同笔砚。",
            "图书满室翰墨香，刘薛何时眼中见。"
        ],
        "title": "硾越竹学书作诗寄薛绍彭刘泾",
        "id": "53b17078-cf5f-4b48-b49a-85d24045a8bd"
    },
    {
        "author": "米芾",
        "paragraphs": [
            "刘郎收画早甚卑，折枝花草首徐熙。",
            "十年之後始闻道，取吾韩戴为神奇。",
            "迩来白首进道奥，学者信有髓与皮。",
            "始知什袭但遮壁，牛马便可裹敝帷。",
            "峨峨太平老寺主，白纱帽首无冠蕤。",
            "武士後列肃大剑，宫女旁侍颦修眉。",
            "神清眸子知寡欲，齿露唇反法定饥。",
            "世人见服似摩诘，不知六朝居士衣。",
            "後人勿辄乱唐突，梁人笔法了可知。",
            "道子见之必再拜，曹卢何物望藩篱。",
            "本当第一品天下，却缘顾笔在涟漪。"
        ],
        "title": "刘泾收得子鸾字帖云是右军余恐是陈子鸾薛绍彭亦云六朝书又得像余时在涟漪答以诗云",
        "id": "181510f9-8f7b-46ca-b4c4-efbbf8c1ccdd"
    },
    {
        "author": "米芾",
        "paragraphs": [
            "刘郎无物可萦心，沉迷蠹缣与断简。",
            "求新不获狂时发，自谓下取且谩眼。",
            "猗嗟斯人今实尠，我欲从之官有限。",
            "何时大叫刘子前，跽阅墨皇三复返。"
        ],
        "title": "刘泾新收唐绢本兰亭作诗询之",
        "id": "650ea050-3a84-4039-a718-0878b73dc6a5"
    },
    {
        "author": "米芾",
        "paragraphs": [
            "辽海来稀顾蝼蚁，仰霄孤唳留清耳。",
            "从容雅步在庭除，浩荡闲心存万里。",
            "乘轩未失入佳谈，写真不妄传诗史。",
            "好艺心灵自不凡，臭秽功名皆一戏。",
            "武功中令应天人，束发辽阳侍帝宸。",
            "连城照乘不称宝，黄图孔诰悉珍真。",
            "百龄生我欲公起，九原萧萧松薿薿。",
            "得公遗物非不多，赏物怀贤心不已。"
        ],
        "title": "题苏中令家故物薛稷鹤",
        "id": "5fe4bc0b-b0b6-4aaa-bbde-c1474a714af1"
    },
    {
        "author": "米芾",
        "paragraphs": [
            "贞观款书丈二纸，不许儿奇专父美。",
            "何为寥寥宝是似，遭乱真归火兼水。",
            "千年谁人能继趾，不自名家殊未智。",
            "嗟尔方来眼须洗，玉躞金题半归米。"
        ],
        "title": "题子敬范新妇唐摹帖三首  其一",
        "id": "e778cb02-79d5-496d-b3a4-dce265d7709a"
    },
    {
        "author": "米芾",
        "paragraphs": [
            "云物龙蛇惨动纸，父子王家真济美。",
            "庾翼小儿宁近似，沧溟浩对蹄涔水。",
            "腾蛇无足蜈多趾，以假移真信用智。",
            "龟澼虽多手屡洗，卷不生毛谁似米。"
        ],
        "title": "题子敬范新妇唐摹帖三首  其二",
        "id": "5df3f669-7674-4772-a69f-36186f206d9a"
    },
    {
        "author": "米芾",
        "paragraphs": [
            "直裂纹匀真古纸，跋印多时俗眼美。",
            "诚悬尚复误疑似，有渭方能辨泾水。",
            "真伪头面摸趺趾，久假中分辨愚智。",
            "宝轴时开心一洗，百氏何人传至米。"
        ],
        "title": "题子敬范新妇唐摹帖三首  其三",
        "id": "0559e5e7-c998-43d4-922a-5708271385e7"
    },
    {
        "author": "米芾",
        "paragraphs": [
            "谁起萧闲堂，图赞凡丑质。",
            "昧昧起我思，有怀斯士吉。",
            "吾生终不逢，二陵已相失。",
            "苟养走四方，公卿更绝迹。",
            "向老交渐稀，背憎十六七。",
            "丰吾九畹兰，任汝满地棘。",
            "我岂萧闲人，偶然得空壁。",
            "美哉何方彦，精绝入妙笔。",
            "君不愧顾长康，取媚桓温图九锡。",
            "我不愧孟浩然，缓策京山遇摩诘。",
            "前此交道久不康，纷纷白头多不卒。",
            "呜呼纷纷白头多不卒，回首此君应辟易。"
        ],
        "title": "萧闲堂诗",
        "id": "9dccc23d-7b52-4d17-b2e8-d10dde5023d2"
    },
    {
        "author": "米芾",
        "paragraphs": [
            "太微渊默严不动，斗为其车运中央。",
            "四序回旋变造化，一杓直指无偏傍。",
            "柄臣比之号八柱，一柱难阙各有当。",
            "绍圣元年图旧德，更公玉麟使过国。",
            "屹然山立天子重，列作八柱扶天极。",
            "天极尊严物有道，不减不溢常不忒。",
            "均劳于外天阙柱，至今朝廷虚衮舄。",
            "皇皇辟君明如日，安用动威偃禾木，表以甘露太和液。",
            "饮太液，亲寿益，公难老，归致太平万物好。"
        ],
        "title": "甘露歌上呈留守门下侍郎",
        "id": "501aac58-4cd1-432e-b383-02c80a138e9d"
    },
    {
        "author": "米芾",
        "paragraphs": [
            "百尺青琅玕，浸以万丈澜。",
            "我欲撷柯梗，一蠡酌知难。",
            "屡亦为世有，岂不诘其端。",
            "嶷嶷吕汲公，捧日当碧天。",
            "简直抱一气，代理夫何言。",
            "有志隆宋业，无心崇党偏。",
            "透璞辨珉玉，披蓁刈兰荪。",
            "腐儒自束发，口诵六艺言。",
            "治乱甚白着，用舍岂一贤。",
            "明时贵知用，自古迟暮年。",
            "敢陈必尧舜，况时值娲轩。",
            "岂徒琢空文，文奸笼羣顽。",
            "汩没俗眼顺，妬嫉儿女谖。",
            "窃取为利路，死弃等草菅。",
            "朝哦不求和，暮吟不揭竿。",
            "不叹岁不与，惟恐枉所存。",
            "愿披向龟鉴，大叫出肺肝。",
            "精诚露皎皎，洞彻金石坚。",
            "康济有次第，沿革自贯穿。",
            "删除救灾法，下民不弃田。",
            "剔抉经费壅，源源如流泉。",
            "思豫近习隙，不紊出纳专。",
            "正姓以明本，捐赏以运边。",
            "改弊贵无迹，移风当有筌。",
            "窃邑饱妻子，封豕所并肩。",
            "法令若薪束，不息不敢剸。",
            "亦不叹折腰，所叹志不宣。",
            "时乎恍易失，发白怅刚悁。",
            "迟迟竟去国，浼浼临长川。",
            "此志苟不遂，江湖终浩然。"
        ],
        "title": "某顿首今日去国之官谨成拙诗上献相公汲公钧席下执某顿首上",
        "id": "a530dd81-dc0d-4417-90f7-f16401ef6d5e"
    },
    {
        "author": "米芾",
        "paragraphs": [
            "近臈昔夹衣，入春今重裘。",
            "天运亦已广，四序或不周。",
            "张灯儿戏歇，发兴在沧洲。",
            "兹山通玄府，瑶坛帝曾游。",
            "荷衣可荐藻，神清不沉牛。",
            "厌俗入喧乱，风波屡为忧。",
            "昨夕浄名天，结客涌不留。",
            "一唈寄心契，江澄客漾舟。",
            "冰磴若见拒，寒荄如有愁。",
            "大块欲动蛰，阴壑尚潜虬。",
            "重赏定谁与，春光会和柔。",
            "临旷摄北若，持坏结东流。",
            "卧石带白云，勒崖托千秋。",
            "焦公心赏佳，扫迹愿相投。",
            "分山飞鸟争，划水游鳞雠。",
            "借我一锡地，为公瓢挂头。"
        ],
        "title": "元佑辛未上元後一日同周文之刘瑞迈章纵矩游浮玉",
        "id": "b7d4821d-fab6-478c-803c-f3052027b2b9"
    },
    {
        "author": "米芾",
        "paragraphs": [
            "永和九年暮春月，内史山阴幽兴发。",
            "羣贤题咏无足珍，叙引抽毫取奇札。",
            "好之写来终不如，神助留为後世法。",
            "二十八行三百字，模写虽多谁定似。",
            "昭陵竟发不知归，尚有异形终可秘。",
            "彦远记模不记褚，要录班班有名氏。",
            "後生有得苦求高，俗说纷纷那有是。"
        ],
        "title": "题永徽中所橅兰亭叙",
        "id": "bf1b6798-3b52-4946-ab51-0b6326ae08db"
    },
    {
        "author": "米芾",
        "paragraphs": [
            "太师天源环赐第，自榜回鸾鸦雀避。",
            "好宾嗜古富图书，玉轴牙签捧珠翠。",
            "歌舞陈前慰俗人，不倾玉沥发银縢。",
            "王郎十八魁天下，招客同延贵客星。",
            "末出东晋十三帖，此第十一石藴琼。",
            "绢标间是褚公写，误以右军标作谢。",
            "我时指出一座惊，精神焕起光相射。",
            "磨墨要余定等差，谢公鬰勃冠烟华。",
            "当时倾笈换不得，归来呕血目生花。",
            "十五年间两到国，朱门如旧无高牙。",
            "帖归翰长以姻媾，忽然陈前兴健嗟。",
            "开元玺封寻复出，永存珍秘相王涯。",
            "翰林印着建中岁，王谢炎灵传更贵。",
            "副车侍中王贻永，出征不货收文艺。",
            "太常借模真却还，郗愔入版余皆弃。",
            "芳林鬻第书有行，次入太师重姓李。",
            "我识翰长自布衣，论文写字不相非。",
            "知己酷好辍己好，惠然发箧手见归。",
            "谢安谈笑康江左，物外人标没两大。",
            "子敬合书只後批，天才物望都无那。",
            "治乱悠悠八百年，人隆偶聚散亦遄。",
            "兵火水土不随劫，端使米老铺案间。",
            "我生辛卯两丙运，今岁步辛月亦然。",
            "丙申时宜辛丑日，此帖忽至庸非天。",
            "临风浩思王仲宝，江南宰相只谢安。"
        ],
        "title": "太师行寄王太史彦舟",
        "id": "b115e874-5a5c-41e3-b8be-ebccea9d14e8"
    },
    {
        "author": "米芾",
        "paragraphs": [
            "天鸡一叫凡鸡和，戢戢万灵惊起坐。",
            "智驱欲使心机大，狗苟蝇营冀人堕。",
            "沉沉夜色还东起，身伏毡莞机暂止。",
            "昧昧万殊俱默契，穷达于君宁智理。"
        ],
        "title": "天鸡",
        "id": "afaeb622-81b9-4d4f-a56c-da0d324d073e"
    },
    {
        "author": "米芾",
        "paragraphs": [
            "万声齐呼一声吓，东望苍旻两龙挂。",
            "浩浩随云百川倒，隠隠雷车千两驾。",
            "疲农望天手加颡，怕歉求丰心惘惘。",
            "老龙甲坼血流莽，取水虽多旱弥广。",
            "暴尪囚魃精诚微，赫赫炎曦一轮榜。"
        ],
        "title": "晋陵龙挂行",
        "id": "17f3b202-d8a6-47a1-a130-256389c21e63"
    },
    {
        "author": "米芾",
        "paragraphs": [
            "江郊海野坡陀阔，林远烟疏淡天末。",
            "枰分蓁町暮潮生，星列渔乡夜梁活。",
            "关荆大图矜秀拔，取巧施工不真绝。",
            "意全万象无不括，维摩老手巨然夺。",
            "桥防忽觉来人物，接䍦肯更图牛羯。",
            "渊渟浪洑开龙阅，汩入瀣翻下鲸吷。",
            "楠盘疑是少陵宅，芦深恐有詹何客。",
            "黄尘蔽天归兴浩，时向虚斋一开涤。"
        ],
        "title": "题巨然海野图",
        "id": "71a8b6c2-0757-4fdf-8b1d-2bcec980e885"
    },
    {
        "author": "米芾",
        "paragraphs": [
            "九江有奇石，趺岱而嵩头。",
            "巨灵藐一擘，嶕峣忆三休。",
            "屹嶪禀异质，嶒崚谁刻镂。",
            "百叠天巧尽，九盘猿未愁。",
            "阳壁宜产芝，阴崖谅潜虬。",
            "危颠方坛结，玉秘金泥修。",
            "垂手探杲日，朱轮运沧洲。",
            "一尘具一界，妙喜非难求。",
            "心欲蹑赤霄，八极皆部娄。",
            "况兹对众物，其致一揆收。",
            "啑啑分别子，交戈舂其喉。"
        ],
        "title": "砚山",
        "id": "c2e69ddd-5d7f-42a6-bef2-9494ec53b339"
    },
    {
        "author": "米芾",
        "paragraphs": [
            "气就蛇须角，暌通豕负涂。",
            "解衣同俗裸，酌水合狂夫。",
            "探社新铭禹，经韶旧吊虞。",
            "据鞍休示壮，寡要悔为儒。",
            "为吊忠游楚，因崇让过虞。",
            "要离葬终近，严子钓行须。",
            "御晏妻知辱，歆膺客自愚。",
            "诚修日难掩，酰在蚋还趋。",
            "和寡方声越，知稀觉道腴。",
            "命齐都将相，义拙落江湖。",
            "南梦应随雁，西风却背鲈。",
            "弓旌今正歇，多少定同鳬。"
        ],
        "title": "发润州",
        "id": "0ea56095-17b3-4215-bffa-7cf9d01f4b18"
    },
    {
        "author": "米芾",
        "paragraphs": [
            "少陵平生饥，乃以醉饱死。",
            "惜哉斯人穷，四海无寄趾。",
            "後传水仙召，牛渚花相比。",
            "神怪反爱才，时人乃封豕。",
            "遗文何崛奇，岱舆载屃赑。",
            "贯穿破九流，突兀撑一气。",
            "自叹万古名，寂寞身後事。",
            "此老遑遑心，悬鹑破无里。",
            "我行自嘉禾，卧欹一蓬底。",
            "烈曦畏俄中，开卷为磨洗。"
        ],
        "title": "读杜甫集",
        "id": "249c4cd0-2400-47cd-8412-58531be034a9"
    },
    {
        "author": "米芾",
        "paragraphs": [
            "久阴障夺佳山川，长澜四溢鱼龙渊。",
            "众看李郭渡浮玉，晴风扫出清明天。",
            "颇闻妙力开大施，足病不列诸方仙。",
            "想应苍壁有垂露，照水百怪愁寒烟。"
        ],
        "title": "东坡居士作水陆于金山相招足疮不能往作此以寄之",
        "id": "0acd5a44-7e9a-4fde-b59f-74dbc0ec352d"
    },
    {
        "author": "米芾",
        "paragraphs": [
            "云出救世旱，泽浃云寻归。",
            "入石了不见，丰功已如遗。",
            "龙骞荐复起，抱石明幽姿。",
            "云乎无定所，隠者当何栖。"
        ],
        "title": "栖云阁",
        "id": "691f2298-ef3a-47f1-a638-1ed9229ffc10"
    },
    {
        "author": "米芾",
        "paragraphs": [
            "凭轼下虎关，扬舲下清洛。",
            "川神秘幽姿，灵介破大朴。",
            "壮哉河山固，皆是大禹凿。",
            "舟人歌大禹，水怪不敢作。",
            "功宣欲万祀，人望只如昨。",
            "短哦复长咏，豪举亦哀噱。",
            "梦寐三川胜，使事少行乐。",
            "无雨洗嵩少，春烟淡寥廓。"
        ],
        "title": "过虎关",
        "id": "8eeab98d-b64e-45f9-bb96-ee7b9d3d03e0"
    },
    {
        "author": "米芾",
        "paragraphs": [
            "何必识难字，辛苦笑扬雄。",
            "自古写字人，用字或不通。",
            "要之皆一戏，不当问拙工。",
            "意足我自足，放笔一戏空。"
        ],
        "title": "答绍彭书来论晋帖误字",
        "id": "21f36497-bfe4-4214-bd15-f8d5277cb26b"
    },
    {
        "author": "米芾",
        "paragraphs": [
            "色改重重构，春归户户岚。",
            "槎浮龙委骨，画失兽遗耽。",
            "神护卫公塔，天留米老庵。",
            "栢梁终厌胜，会副越人谈。"
        ],
        "title": "甘露寺悼古",
        "id": "4202bdf5-6a8c-4b27-9bf7-8b0274da0c32"
    },
    {
        "author": "米芾",
        "paragraphs": [
            "非篆非科璞已雕，形容振振与萧萧。",
            "曾因忠厚方周德，坐想吁谟览舜韶。",
            "汉德已衰还应孽，鲁邦既弱不为妖。",
            "虚斋自是惊人玩，不胜雄狐逐怒鵰。"
        ],
        "title": "题麟凤碑",
        "id": "8a21051c-de4f-4db3-81d2-ed601c525cdf"
    },
    {
        "author": "米芾",
        "paragraphs": [
            "偃蹇宜如季，挥毫已逼翁。",
            "卫书无曲妙，琰慧有遗工。",
            "乍睹虬如物，初披飒有风。",
            "顾藏维谨钥，化去或难穷。"
        ],
        "title": "题南昌县君临偃竹",
        "id": "33a3184f-3da7-4418-af62-1bceb877aad7"
    },
    {
        "author": "米芾",
        "paragraphs": [
            "万里相分又一时，怜君身世半差池。",
            "老来犹得安城守，夜召尚淹宣室思。",
            "越岭寒横迎吏谒，荆云暮合燕归迟。",
            "江湖还送天涯客，憔悴江湖更别离。"
        ],
        "title": "诗送吴丈宾州使君元丰乙未长沙掾舍真禧道馆书",
        "id": "8383f744-6f81-4f95-ba18-d56a8d074dfa"
    },
    {
        "author": "米芾",
        "paragraphs": [
            "照地干旄十丈长，大皇孙子守东阳。",
            "吴涛卷海银为幔，郢雪飞英锦作章。",
            "无事笙箫开客馆，有情山水聚衙床。",
            "楼中恶语须磨铲，尽把新题换沈郎。"
        ],
        "title": "送大夫孙公镇东阳",
        "id": "13e4f7aa-af05-41e6-ac95-09cab2c776ca"
    },
    {
        "author": "米芾",
        "paragraphs": [
            "方瞳正碧貌如圭，六月相逢万里归。",
            "口不谈时经噩梦，心常怀蜀俟秋衣。",
            "可怜众热偏能舍，自是登真限莫违。",
            "书到乡人望还舍，晋陵玄鹤已孤飞。"
        ],
        "title": "苏东坡挽诗五首  其一",
        "id": "1d3dfed1-13d1-407d-869e-210f576d9db0"
    },
    {
        "author": "米芾",
        "paragraphs": [
            "淋漓十幅草兼真，玉立如山老健身。",
            "梦里赤猿真月纪，兴前白凤似年辰。",
            "将寻贺监船虚返，欲近要离烈可亲。",
            "忍死来还天有意，免称圣代杀文人。"
        ],
        "title": "苏东坡挽诗五首  其二",
        "id": "856b95fe-52fd-41fd-95fe-cb4927d5db61"
    },
    {
        "author": "米芾",
        "paragraphs": [
            "小冠白㲲步东园，原是青城欲度仙。",
            "六合着名犹似窄，八周御魅讫能旋。",
            "道如韩子频离世，文比欧公复并年。",
            "我不衔恩畏清议，束刍难致泪潸然。"
        ],
        "title": "苏东坡挽诗五首  其三",
        "id": "1e64a2d2-95d4-4ffa-9d17-e3a283507364"
    },
    {
        "author": "米芾",
        "paragraphs": [
            "平生出处不同尘，末路相知太息频。",
            "力疾来辞如永诀，古书跋赞许犹新。",
            "荆州既失三遗老，碧落新添几侍晨。",
            "若诵子虚真异世，酒佣尸佞是何人。"
        ],
        "title": "苏东坡挽诗五首  其四",
        "id": "6327cf83-4d2e-4519-b2e0-af88c9c29797"
    },
    {
        "author": "米芾",
        "paragraphs": [
            "招魂听我楚人歌，人命由天天奈何。",
            "昔感松醪聊堕睫，今看麦饭发悲哦。",
            "长沙论直终何就，北海伤豪忤更多。",
            "曾藉南窗逃藴暑，西山松竹不堪过。"
        ],
        "title": "苏东坡挽诗五首  其五",
        "id": "cc769dab-6ca1-40fe-97b3-c2d58d7404e1"
    },
    {
        "author": "米芾",
        "paragraphs": [
            "湘西衣冷榻留云，此夕还如入梦魂。",
            "六月薜萝嗟我欲，一生林壑与心论。",
            "吴王旧赏今何有，惠可余光宛若存。",
            "对榻深堂清话歇，长风快雨洗松门。"
        ],
        "title": "奉陪洞霄内阁拉殊师利宿穹窿本公故寺绝类岳麓感之而作",
        "id": "328c10c4-4e4f-4231-a62a-9df5b8e244a0"
    },
    {
        "author": "米芾",
        "paragraphs": [
            "石赤表雄名，三辰出浊清。",
            "江澄天上见，鳌负水中行。",
            "瑞像浮溟海，殊香下玉京。",
            "神灵礼金碧，梵力度幽明。",
            "揭榜讹浮玉，庄严是化城。",
            "壮哉夜潮落，入枕百川声。"
        ],
        "title": "浮玉亭",
        "id": "456b4fa1-d3dc-4f44-b26e-b61d78ac1758"
    },
    {
        "author": "米芾",
        "paragraphs": [
            "怒势豪声迸海门，州人传是子胥魂。",
            "天排云阵千雷震，地卷银山万马奔。",
            "高与月轮参朔望，信如壶漏报朝昏。",
            "吴争越战成何事，一曲渔歌过远村。"
        ],
        "tags": [
            "钱塘江"
        ],
        "title": "绍圣二年八月十八日观潮于浙江亭书",
        "id": "51bb7de5-61c1-47d1-886c-532fd97f7273"
    },
    {
        "author": "米芾",
        "paragraphs": [
            "洗竹延清景，培松卫岁芳。",
            "好峰多漾翠，嘉卉袭人香。",
            "犀玉开书札，龙蛇起混茫。",
            "微风北窗卧，真可上羲皇。"
        ],
        "title": "山林堂",
        "id": "bba51a0d-7d6b-4f05-aeaf-4c08978929e4"
    },
    {
        "author": "米芾",
        "paragraphs": [
            "山晚烟栖树，渔收鹭宿沙。",
            "曲生初月魄，远淡满川霞。",
            "依静家如寺，游频寺是家。",
            "何须传大士，芰制着袈裟。"
        ],
        "title": "浄名二首  其一",
        "id": "452bed9f-fa95-49f8-8e88-d03074e90a74"
    },
    {
        "author": "米芾",
        "paragraphs": [
            "纵目天容旷，披襟海共开。",
            "山形当槛走，云影度江来。",
            "世界惭双足，生涯付一杯。",
            "横风多景梦，壶领酌泉回。"
        ],
        "title": "浄名二首  其二",
        "id": "82a991e9-fb5d-47fa-978d-bd19796a31a1"
    },
    {
        "author": "米芾",
        "paragraphs": [
            "半生湖海看青山，惯佩笭箵揽辔艰。",
            "晓起初驰朱雀路，霜华惭缀紫宸班。",
            "百寮卑处瞻丹陛，五色光中望玉颜。",
            "浪说书名落人世，非公那解彻天关。"
        ],
        "title": "除书学博士呈时宰",
        "id": "9227b30d-d1c3-4820-9625-63caa8066ca7"
    },
    {
        "author": "米芾",
        "paragraphs": [
            "神强体健颊犹朱，犀虎轻抛忆旧庐。",
            "明月满船常伴画，素风传世莫非书。",
            "涌金门外秋长老，有美堂前锦不如。",
            "预想容观春色好，灵龟舞鹤引安车。"
        ],
        "title": "送沂州使君纳政荣归",
        "id": "bbc817dd-b1ec-4b8b-9f73-3449b09eda2e"
    },
    {
        "author": "米芾",
        "paragraphs": [
            "垂虹秋色醉题诗，径及银涛濯酒巵。",
            "雅嚯高谈倾国士，英风侠气吓吴儿。",
            "五侯倒屣重前席，三岁专经却下帷。",
            "早作黄金买嵩少，西湖逸客有心期。"
        ],
        "tags": [
            "西湖"
        ],
        "title": "送水丘先生入都",
        "id": "14a1d8ec-3479-4eec-8f25-1625487e985a"
    },
    {
        "author": "米芾",
        "paragraphs": [
            "五年相遇一行频，笑佩笭箵望塞云。",
            "曼倩未应徒为米，仲宣何事乐从军。",
            "开尊共喜身强健，秣马还惊岁杪分。",
            "此别固应尤作恶，天涯老去与谁羣。"
        ],
        "title": "送潘景纯",
        "id": "4752a1ca-abfd-4a61-884b-3c8e2f91f242"
    },
    {
        "author": "米芾",
        "paragraphs": [
            "清露湿衣裳，心遐拉大荒。",
            "想雷云上见，觉蚁蔀中藏。",
            "地献山川秘，天开日月光。",
            "太阿常耿介，未敢暂彷徨。"
        ],
        "title": "登栖灵塔",
        "id": "0c27052f-6050-4515-b6b2-07351df7d53a"
    },
    {
        "author": "米芾",
        "paragraphs": [
            "沉沉静境在人寰，楼殿苍峦指顾间。",
            "弃汝又成朝北阙，杜门安得老西山。",
            "朱金有命趋时拙，穷达忘怀枉道难。",
            "主相圣贤公路启，长裾重曳旧青毡。"
        ],
        "title": "将行戏呈彦楚彦昭彦舟",
        "id": "7662f325-41bc-428d-8011-081c2f757c05"
    },
    {
        "author": "米芾",
        "paragraphs": [
            "竹围杉径晚风清，又入山光寺里行。",
            "一一过僧谈旧事，迟迟绕壁认题名。",
            "仙来石伴怀灰劫，鹤语池边劝後生。",
            "三十年间成底事，坐叨闲禄是身荣。"
        ],
        "title": "游山光寺",
        "id": "21c76c7a-f46d-4274-8ae5-45c834b27e3a"
    },
    {
        "author": "米芾",
        "paragraphs": [
            "柳外舣舟晚，醉余双眼醒。",
            "水光涵一气，星彩动圆灵。",
            "炯炯月初上，翛翛风更泠。",
            "远山横秀碧，淡墨说吾经。"
        ],
        "title": "江皋晚望",
        "id": "73513dc4-8c7f-4071-9440-1d85de0a9309"
    },
    {
        "author": "米芾",
        "paragraphs": [
            "混尘慵走俗，陟巘喜非期。",
            "漠漠江雨歇，溶深春水时。",
            "陶潜那寄傲，惠远更能诗。",
            "吏自成稀阔，言归心尚迟。"
        ],
        "title": "和王彦舟",
        "id": "a4beefc4-dd95-483c-84f1-f35f40dc922f"
    },
    {
        "author": "米芾",
        "paragraphs": [
            "春风何索寞，带雪入扬州。",
            "尚想遗钗雀，曾观上玉钩。",
            "真同一梦觉，坐想十年游。",
            "邂逅逢孙楚，酣歌慰滞留。"
        ],
        "title": "扬州作",
        "id": "5d42805a-9525-40fe-9e2b-c7ff8469e255"
    },
    {
        "author": "米芾",
        "paragraphs": [
            "宝剎触南箕，林幽石磴危。",
            "云霞随履舄，魍魉避旌旗。",
            "遐寓乘新兴，深寻据古诗。",
            "漥尊勿置酒，沆瀣已盈巵。"
        ],
        "title": "湖守林子中同游道场",
        "id": "6eb0e32d-9f8c-4aa3-8a20-c6c31538d873"
    },
    {
        "author": "米芾",
        "paragraphs": [
            "吏日虽云冗，逢休乐有余。",
            "山林三面胜，图史一斋虚。",
            "炼药惊衰早，逢人话索居。",
            "倾囊收剡楮，待着鹿门书。"
        ],
        "title": "呈王彦舟",
        "id": "17f0157f-4273-4a69-b2db-aeca43675f9b"
    },
    {
        "author": "米芾",
        "paragraphs": [
            "倦游湖海老侵寻，去就何情适契心。",
            "一境山林资我懒，半年风月为君吟。",
            "辟开暗室成三果，选出香峦敌万金。",
            "千里寄声怀惠好，西风正隔洞庭深。"
        ],
        "tags": [
            "洞庭湖"
        ],
        "title": "奉酬仲微见寄之作",
        "id": "326dbe3d-429b-4f9e-b30a-e4b4e0134ca3"
    },
    {
        "author": "米芾",
        "paragraphs": [
            "侠少场中酒作雠，不胜杯勺鬓今秋。",
            "道言禅语须蔬食，作意丹阳十日留。"
        ],
        "title": "杂咏三首  其一",
        "id": "a3d949f7-f244-4e70-849e-ebd9510af934"
    },
    {
        "author": "米芾",
        "paragraphs": [
            "逶迤一水出苕丛，碧底无沙冷照容。",
            "独倚溪桥看风月，西山紫翠暮千重。"
        ],
        "title": "杂咏三首  其二",
        "id": "bc41638a-ce05-40bb-a82a-4b1d59bae598"
    },
    {
        "author": "米芾",
        "paragraphs": [
            "霜雪迷西极，云涛隔阆风。",
            "平生会心趣，都在浄名中。"
        ],
        "title": "杂咏三首  其三",
        "id": "9c21fe3a-d1cb-49a8-b91a-6fd5b7607cbe"
    },
    {
        "author": "米芾",
        "paragraphs": [
            "断云一片洞庭帆，玉破鲈鱼金破柑。",
            "好作新诗吟景物，垂虹秋色满东南。"
        ],
        "tags": [
            "洞庭湖"
        ],
        "title": "垂虹亭",
        "id": "420fdf98-5d8e-40da-930c-aa560ca3ea34"
    },
    {
        "author": "米芾",
        "paragraphs": [
            "长日开闲境，春风美鼻雷。",
            "黄紬依旧暖，牙鼓莫相催。"
        ],
        "title": "去涟水",
        "id": "833d48e3-2a12-4b48-8d88-d466737a6231"
    },
    {
        "author": "米芾",
        "paragraphs": [
            "满院红芳减复添，清微风细入重帘。",
            "秾香不使朝醒快，竟日蛮沉拥绣衫。"
        ],
        "title": "频于梦中作宫词何也漫成一首",
        "id": "d9fbfb8a-bda3-43a2-bb1c-b2a79fb36118"
    },
    {
        "author": "米芾",
        "paragraphs": [
            "客星熠熠滑稽雄，爱着青衫自作穷。",
            "泽国三年哭不死，又拖长袖揖王公。"
        ],
        "title": "别吴方回弟",
        "id": "ef970204-0e20-4b07-8f2f-7f38ae420ed5"
    },
    {
        "author": "米芾",
        "paragraphs": [
            "画号为真理或然，悠悠觉梦本同筌。",
            "殷勤封向青山去，要识江东李谪仙。"
        ],
        "title": "题李成画",
        "id": "fbb6306d-8cb5-4252-b43d-2341120ad367"
    },
    {
        "author": "米芾",
        "paragraphs": [
            "晴新山色黛，风纵芦花白。",
            "尽日依栏干，寒宵低细月。"
        ],
        "title": "赏心亭晚望",
        "id": "7846830d-a58b-4689-bbb0-730e47a158c3"
    },
    {
        "author": "米芾",
        "paragraphs": [
            "插云台榭压西兴，笑语风生溽暑清。",
            "谁为决云开皓月，练翻雪卷看潮生。"
        ],
        "title": "萧堂书壁",
        "id": "1e889427-1fc4-4f39-965e-0bd89c58a911"
    },
    {
        "author": "米芾",
        "paragraphs": [
            "京洛风沙千里还，船头出汴翠屏间。",
            "莫论衡霍冲星斗，且是东南第一山。"
        ],
        "title": "题泗滨南山石壁曰第一山",
        "id": "5b59de79-10fb-47a3-b7d9-87fa6a519e19"
    },
    {
        "author": "米芾",
        "paragraphs": [
            "青葱秀野挟银淮，谁把丹楹此地开。",
            "我欲临风取清旷，寄声鱼鸟莫相猜。"
        ],
        "title": "书淮岸舣舟馆秀野亭",
        "id": "4461e825-4884-4a4d-adda-539f86fe1525"
    },
    {
        "author": "米芾",
        "paragraphs": [
            "蒸云大泽斗蛟龙，五日顽无一点风。",
            "十幅快帆飞野水，此生亦是小时通。"
        ],
        "title": "宝应道中",
        "id": "874284b6-a86e-4919-86d4-10f76ce2f6a1"
    },
    {
        "author": "米芾",
        "paragraphs": [
            "高沙风快走苍云，小艇供鲈摘紫莼。",
            "野泊终朝爱清景，不辜闲禄太平身。"
        ],
        "title": "高邮即事二首  其一",
        "id": "95f1f409-d023-46d4-8010-a8a0232f430d"
    },
    {
        "author": "米芾",
        "paragraphs": [
            "华胥台上欲临风，万籁无声雾鬰空。",
            "南北二龙乘障起，威音烂色正争雄。"
        ],
        "title": "高邮即事二首  其二",
        "id": "9ed9b0c3-a99e-48f0-ae73-0439ee5d5502"
    },
    {
        "author": "米芾",
        "paragraphs": [
            "胡羯自干纪，唐纲竟不维。",
            "可怜德业浅，有愧此碑词。"
        ],
        "title": "过浯溪",
        "id": "ead0f25a-a569-43c7-b95c-e8037447c9ce"
    },
    {
        "author": "米芾",
        "paragraphs": [
            "得官尘土古扬州，好客常稀俗客稠。",
            "掩簿叱胥无慁我，冒风踏雪作清游。"
        ],
        "title": "杂咏  其一",
        "id": "56015502-294c-4bf6-befc-77ace2a13c79"
    },
    {
        "author": "米芾",
        "paragraphs": [
            "竹西桑柘暮鸦盘，特地霜风满倦颜。",
            "不用使君相料理，都缘尘土少青山。"
        ],
        "title": "杂咏  其二",
        "id": "8893b985-5056-4a55-b1b6-4bafc0e4ead6"
    },
    {
        "author": "米芾",
        "paragraphs": [
            "赠我白毫笔，报以木兰酒。",
            "我书将示谁，汝笔称我手。"
        ],
        "title": "杂咏  其三",
        "id": "3d555f81-0873-42a6-bb31-de8c1a6b78a0"
    },
    {
        "author": "米芾",
        "paragraphs": [
            "西瞻山逾缅，东望水正茫。",
            "楚人投饵处，吾肯扣鸣桹。"
        ],
        "title": "瓜州百川浦",
        "id": "14fa18e4-0b2f-4307-9158-486359f437fc"
    },
    {
        "author": "米芾",
        "paragraphs": [
            "西北瞻云异，东南走贡珍。",
            "川华开日月，林岭暗松筠。"
        ],
        "title": "致爽轩四首  其一",
        "id": "cd9b2129-7d62-4eb1-b3af-a3532ba87f61"
    },
    {
        "author": "米芾",
        "paragraphs": [
            "北固轻绡外，西山淡素中。",
            "一天烟雨好，未独爱霜空。"
        ],
        "title": "致爽轩四首  其二",
        "id": "9c6d2703-24e0-468a-9654-02d1b0dc82cd"
    },
    {
        "author": "米芾",
        "paragraphs": [
            "玉斧初骑御，通明暂住居。",
            "翛翛轻吹度，洒落碧华珠。"
        ],
        "title": "致爽轩四首  其三",
        "id": "b25758ff-9dcc-486d-aa0b-a2f7a8ee9c71"
    },
    {
        "author": "米芾",
        "paragraphs": [
            "阿氏金为屋，姮家玉作台。",
            "岱舆凭海立，兜率跨云开。"
        ],
        "title": "致爽轩四首  其四",
        "id": "e7d5a46b-f162-432f-a27b-f5e7c49e0bb8"
    },
    {
        "author": "米芾",
        "paragraphs": [
            "厌市冲烟入，忘怀对客迟。",
            "吟看飞鸟没，坐到夕阳时。"
        ],
        "title": "浄名  其一",
        "id": "030147f9-a6b3-4b26-b8f4-a62d200d3f0e"
    },
    {
        "author": "米芾",
        "paragraphs": [
            "旧对湘西雪，迟迟忆故关。",
            "水云资老景，吟引谢江山。"
        ],
        "title": "浄名  其二",
        "id": "b67b9d65-3d33-4600-8288-52817c5b826a"
    },
    {
        "author": "米芾",
        "paragraphs": [
            "晨入云随步，宵还月共舆。",
            "清传供佛饭，寒燎隔江渔。",
            "市响昏鸦乱，林穿列曜疏。",
            "殷勤顾景物，为尔老南徐。"
        ],
        "title": "又",
        "id": "0b6c7dae-e977-46cf-b94e-2792ed81bc23"
    },
    {
        "author": "米芾",
        "paragraphs": [
            "偃蹇汀眠雁，萧梢风触芦。",
            "京尘方满眼，速为唤花奴。"
        ],
        "title": "题嗣濮王芦雁二首  其一",
        "id": "1452dabe-8db1-4223-bfb1-97dcbb8134bf"
    },
    {
        "author": "米芾",
        "paragraphs": [
            "野趣分苕水，凤光剪鉴湖。",
            "尘中不作恶，为有邺公图。"
        ],
        "title": "题嗣濮王芦雁二首  其二",
        "id": "d0fdfa64-4e5f-4e05-a24f-1aba428bbfb2"
    },
    {
        "author": "米芾",
        "paragraphs": [
            "棐几延毛子，明窗馆墨卿。",
            "功名皆一戏，未觉负平生。"
        ],
        "title": "题所得蒋氏帖",
        "id": "62688109-4050-4897-ae2c-8d26caa7b70e"
    },
    {
        "author": "米芾",
        "paragraphs": [
            "世言米薛或薛米，犹言弟兄与兄弟。",
            "四海论年我不卑，品定多应定如是。"
        ],
        "title": "答薛绍彭寄书",
        "id": "faabbeb7-9d46-4a14-84e3-4ec5c6ede2fb"
    },
    {
        "author": "米芾",
        "paragraphs": [
            "唐满书奁晋不收，却缘自不信双眸。",
            "发狂为报豢龙子，不怕人称米薛刘。"
        ],
        "title": "答刘泾书",
        "id": "597d3415-c2a8-4159-ba14-4cd56c13568f"
    },
    {
        "author": "米芾",
        "paragraphs": [
            "庖丁解牛刀，无厚入有间。",
            "以此交世故，了不见後患。",
            "奈何触褊心，忿气益滋蔓。",
            "是非错相干，恶成那及谏。",
            "智者善持己，颇觉操修辨。",
            "此道固不远，可约可以散。",
            "黄帝本斋心，斯民即晏粲。"
        ],
        "title": "庖丁解牛刀",
        "id": "f3b2c203-94ca-4892-9cff-18beab5ed24c"
    },
    {
        "author": "米芾",
        "paragraphs": [
            "高高凝碧夜色卷，八荒更无纤云屯。",
            "冰轮直压巨鳌首，东海万里齐崩奔。",
            "仰观左右毛骨竦，徐扫澄烟摄羣动。",
            "寥泬初疑玉兔跳，银潢更恐金波涌。",
            "儿童争指桂枝好，游人不厌嫦娥老。",
            "苦留清景拂疏星，要与羲和接昏晓。",
            "光到长门知不知，犹胜关山人未归。",
            "清风着我生双翼，来作蟾宫变化飞。"
        ],
        "title": "明月歌二首  其一",
        "id": "8f69fdea-79ae-4a37-bef8-f19a2703c7dd"
    },
    {
        "author": "米芾",
        "paragraphs": [
            "姮娥窃药为飞仙，夜食丹霞凌紫烟。",
            "瞥开银碧排翠钿，信手拂掠新妆妍。",
            "蛾眉点出争婵娟，皎然娇额临风前。",
            "佳人再拜心拳拳，多生端有好姻缘。",
            "掀云直指乌号悬，下射万顷杨花毡。",
            "南飞惊鹊殊可怜，北堂人冷空无眠。",
            "彩霞欲掣舞衣揎，水精梳插笼鬓蝉。",
            "方诸滴沥生流泉，老蚌呼吸凝芳鲜。",
            "谁家破镜飞上天，满林玉玦相勾连。",
            "多情应照载花船，无穷解趁寻春鞭。",
            "蓂荚自与桂华偏，驹隙谁争白兔先。",
            "斯须几望抟清圆，白毫宛转吞大千。",
            "纤埃不隔知无边，蘂宫可掬疑深穿。",
            "琼华随步翻绣筵，琉璃倒海倾长川。",
            "买来曾不用一钱，笙歌醉赏须年年。"
        ],
        "title": "明月歌二首  其二",
        "id": "240b0a7d-8581-41b9-8988-49f55f06a214"
    },
    {
        "author": "米芾",
        "paragraphs": [
            "长虹潜贯幽岩窟，绿烟更染秋波骨。",
            "不容俗眼觇神功，只向菱溪作灵物。",
            "少室仙人领一麾，至诚发遍山中奇。",
            "雄雌亭亭两挺出，宛若碧玉含春漪。",
            "朱栏碧甃拱山麓，翠雾彤霞掩幽谷。",
            "能将肤寸起清泉，几见峰前春雨足。",
            "迩来新饰紫微宫，奇诡搜索林泉空。",
            "五色磊磊可补缺，三品往往惭收功。",
            "紫衣使者御天敕，肯教閟此苍苔色。",
            "菱溪脱迹飞上天，回看幽谷空云烟。"
        ],
        "title": "菱溪石",
        "id": "c43f871e-6ddf-47c8-a842-dd0c135b181b"
    },
    {
        "author": "米芾",
        "paragraphs": [
            "玉峰高爱搀天碧，过眼云关无处觅。",
            "纔将呀豁向疏窗，已见峰棱翻瘦脊。",
            "明月照出溪中水，清风扫遍岩边石。",
            "悬崖绝磴疑可擥，白露苍烟俱咫尺。",
            "天阴未彻山阴寒，雨声欲绝泉声干。",
            "须知物理有真妄，岂识道眼无殊观。",
            "万象森严掌握内，大块俯仰毫芒间。",
            "抽身更洗清浄足，探历幽深非所难。",
            "山僧作山真有以，诗人吟诗从此始。",
            "意教妙手发天悭，戏取神功当众美。",
            "君不见浣花野老深结庐，白盐赤甲龙虎趋。",
            "清吟醉赏左右足，当时应笑秦鞭驱。"
        ],
        "title": "僧舍假山",
        "id": "f6943737-91f5-4ca4-9e07-1df69511b29a"
    },
    {
        "author": "米芾",
        "paragraphs": [
            "人爱老张书已颠，我知醉素心通天。",
            "笔锋卷起三峡水，墨色染徧万壑泉。",
            "兴来飒飒吼风雨，落纸往往翻云烟。",
            "怒蛟狂虺忽惊走，满手黑电争回旋。",
            "人间一日醉梦觉，物外万态涵无边。",
            "使人壮观不知已，脱身直恐凌飞仙。",
            "弃笔为山傥无苦，洗墨成池何足数。",
            "其来精绝自凝神，不在公孙浑脱舞。"
        ],
        "title": "智衲草书",
        "id": "6296e741-8894-454f-b140-6de71713bff8"
    },
    {
        "author": "米芾",
        "paragraphs": [
            "楚江倒水天上来，吴山削玉青崔嵬。",
            "飞流欲截众峰险，挥手可擘烟云开。",
            "危亭据此揭佳丽，斲出榱桷超层台。",
            "凭空直喜纵高举，下瞰愈觉心悠哉。",
            "旷野万顷正入眼，清风四坐无纤埃。",
            "浅黛低泼弱柳色，红粉正抹秋莲腮。",
            "好音终日自多兴，美景变态谁能裁。",
            "主人与客穷新赏，罗榼更掷神仙杯。",
            "歌珠舞雪不知已，何妨邀月聊徘徊。",
            "时来孰肯趣真隠，寄语沮溺无嫌猜。"
        ],
        "title": "吴侍禁绿野亭",
        "id": "37fc4fe5-7eaa-49cb-ac6e-dc339dc1d23e"
    },
    {
        "author": "米芾",
        "paragraphs": [
            "广寒宫女贪游戏，莹滑琉璃光照地。",
            "嫩云纔捧出纤腰，无数鲛绡拥娇翠。",
            "仙葩姿逞天姿秾，只爱临溪梳洗慵。",
            "太真艳色禁不得，含羞微笑迎秋风。",
            "秋风苦恼秋露泣，的皪珠玑时泻入。",
            "红凝朱粉绿参差，尽溅裙襦烟不湿。",
            "初惊王母来瑶池，酡颜更醉流霞巵。",
            "三千佳丽已罗列，争先鸾鉴匀娥眉。",
            "俄见洛神归洛浦，波卷靴纹翠蛟舞。",
            "羽车云盖空纷披，碧叠巫峰生暮雨。",
            "坐怜吟倚风灵香，多情先断何人肠。",
            "不及鸳鸯与鸂鶒，恣穿薄影眠池塘。"
        ],
        "title": "溪莲行",
        "id": "516b6295-77eb-49e2-90a3-7f2209fdc7bb"
    },
    {
        "author": "米芾",
        "paragraphs": [
            "银蟾倒挂摇清辉，当中桂子初低垂。",
            "飞空已历万古尽，下照不使秋毫欺。",
            "转盼冰轮涌东海，长天一派成琉璃。",
            "栽培不畏雪霜苦，剪拂岂容刀斧为。",
            "明河无声驾飞叶，紫府有陌驰修枝。",
            "姮娥爱惜日已久，玉阶亦贵秋风吹。",
            "宁论匠石可斲削，还恐风雷堪出治。",
            "列真洞府秘不得，紫微宫阙藏其私。",
            "金童来授玉女捧，投之宝箧那能窥。",
            "每当方士脱凡骨，赐予一根朝帝墀。",
            "入手既觉袨服羽，照人端不羞朝曦。",
            "乃知不是风尘物，握出风尘真所宜。",
            "迩来地不爱此宝，名喧东鲁夸珍奇。",
            "千金欲易不可得，横纹错落青丝披。",
            "胡为夫子远寄我，意以华豪惊绛帷。",
            "低头拜赐亦已厚，我欲效报君须知。",
            "三年大聘猎英俊，扪膺吐气生虹蜺。",
            "揉蓝彩服俯可取，携将直上青云梯。",
            "翱翔欢呼起拜舞，仰瞻日彩生尧眉。",
            "鸡人忽报洞天晓，看取飞升变化时。"
        ],
        "title": "答郭纯老秘校赠笏",
        "id": "d375697f-f643-4db7-9121-7061a99ef172"
    },
    {
        "author": "米芾",
        "paragraphs": [
            "羣峰矫矫蛟龙颠，冲波鼓鬣方回旋。",
            "排空刻削万仞碧，秀色直上干云天。",
            "地形天巧世莫测，插出怪变知何年。",
            "傍惊列翠不入手，拟将瘦脊束差肩。",
            "何人高致得入手，择奇结构当其前。",
            "丹甍绣桷丽朝日，绮疏藻井摇非烟。",
            "葱苍数里拂巾被，蓊鬰众木临书筵。",
            "开扉割得晓光莹，绕榻飞来佳气鲜。",
            "乘闲超忽不知已，徒觉四顾清无边。",
            "毫眉主人曳芒履，策杖欲作商宫仙。",
            "犀尊荡漾泻醇醴，招宾集醉秋风莲。",
            "莲华菡萏翠的皪，皎月照耀争婵娟。",
            "金丝锵戛乱两耳，醉倒三百黄金船。",
            "风流不见谢太守，昭亭朗赋磨新镌。",
            "放傲岂如王逸少，兰亭草圣窥天全。",
            "才华墨妙古已远，只今唯有空山川。",
            "孰若开编乐教子，坐使发策惊前贤。",
            "还当操笔俯栏楯，试与采掇供诗篇。"
        ],
        "title": "揽秀亭",
        "id": "d0bffc60-78bb-49f4-8c83-4bec6646a407"
    },
    {
        "author": "米芾",
        "paragraphs": [
            "陟巘不自期，孤云挂松顶。",
            "一揖不相期，飞云无留影。",
            "云已去，泉更长。",
            "云泉毕世友，相得每相忘。"
        ],
        "title": "涟漪瑞墨堂书",
        "id": "8859e936-95da-498b-9874-997033963da0"
    },
    {
        "author": "米芾",
        "paragraphs": [
            "水月光华动不风，寒增绿柳露滋松。",
            "西山夜色无人唤，直透疏帘翠一重。"
        ],
        "title": "杂咏  其一",
        "id": "84f3a1c4-8d38-4221-b93d-f044b5789579"
    },
    {
        "author": "米芾",
        "paragraphs": [
            "巨舰横江稳不摇，顺浮溟涨午时潮。",
            "江南晴色山无翳，乞与闲人取次描。"
        ],
        "title": "杂咏  其二",
        "id": "a0571096-7190-425a-8c35-e07266cb15cb"
    },
    {
        "author": "米芾",
        "paragraphs": [
            "天下英才米大郎，朝来跨马入文场。",
            "绪余惊世须魁选，归带蟾宫桂子香。"
        ],
        "title": "送大郎应举",
        "id": "6c2cd815-48e6-4dd2-b0d0-5360a07841d3"
    },
    {
        "author": "米芾",
        "paragraphs": [
            "邀宾壮观不辞寒，玉立风神气上干。",
            "欲识谢公清兴处，千山万岭雪漫漫。"
        ],
        "title": "奉呈彦昭使君陪壮观之赏",
        "id": "e983fac7-781c-43ec-993d-75386ce98f7c"
    },
    {
        "author": "米芾",
        "paragraphs": [
            "江上迟留臈破春，好诗时见贾参军。",
            "年来鉴远多新句，难附江风与海云。"
        ],
        "title": "寄吴诗客",
        "id": "91ab30e7-8be4-4c41-beb4-e29fc2f94f99"
    },
    {
        "author": "米芾",
        "paragraphs": [
            "目炫五光开，云蒸步起雷。",
            "不知天近远，亲见玉皇来。"
        ],
        "title": "奉诏书御屏",
        "id": "0c8322f6-81b3-4370-a807-0261f94e81e6"
    },
    {
        "author": "米芾",
        "paragraphs": [
            "姑射真人自少羣，要亲高节许交君。",
            "一台二妙逢清赏，甘逊佳名得致荣。"
        ],
        "title": "咏梅二首  其一",
        "id": "ed21b57f-4fb5-482c-8936-82f68294cb36"
    },
    {
        "author": "米芾",
        "paragraphs": [
            "江头尽醉似泥何，管领仙姿酒醟多。",
            "烟艇两三横岸处，惜花伫立想凌波。"
        ],
        "title": "咏梅二首  其二",
        "id": "8028c961-84ea-471e-96f2-c65c5f318a62"
    },
    {
        "author": "米芾",
        "paragraphs": [
            "重柯交荫动尘容，蓬阆仙家住水宫。",
            "道士神升金阙下，天君光降玉虚中。",
            "朱鬃笔定超凡箓，碧简书传避世翁。",
            "三夕临风醒病骨，钧天冉冉梦魂通。"
        ],
        "title": "宿紫极宫",
        "id": "5af9b7c9-b01f-413d-8594-488f1892bdc6"
    },
    {
        "author": "米芾",
        "paragraphs": [
            "楼阁明丹垩，杉松振老髯。",
            "僧迎方拥帚，茶细旋探檐。"
        ],
        "title": "道林",
        "id": "bfc2d74f-7504-402d-bbb1-89555b361194"
    },
    {
        "author": "米芾",
        "paragraphs": [
            "坱圠有同色，雪深云未开。",
            "终南晴夜月，彷佛似登台。"
        ],
        "title": "法华台",
        "id": "a19b082a-65e0-470f-a48c-8b3fb3cb4c13"
    },
    {
        "author": "米芾",
        "paragraphs": [
            "摹画由来妙手知，彩笺落处直疑飞。",
            "寸心用尽终何补，赢得霜毫秃後归。"
        ],
        "title": "笔",
        "id": "3afe8ff3-96b5-44f7-9b93-5bb12552f8eb"
    },
    {
        "author": "米芾",
        "paragraphs": [
            "百炼经来老更奇，暗中光价自然飞。",
            "锦囊手迹长颜色，曾是君王乞得归。"
        ],
        "title": "墨",
        "id": "5076e8a0-3ee6-4c6a-9b0c-b021d4f36f19"
    },
    {
        "author": "米芾",
        "paragraphs": [
            "陶泓毛颖陈玄辈，同日声名四海飞。",
            "独有先生索高价，谁人献赋洛阳归。"
        ],
        "title": "纸",
        "id": "4d805fc1-0a04-4218-a296-6d51394eec7c"
    },
    {
        "author": "米芾",
        "paragraphs": [
            "金井寒生一水池，读书窗纸照萤飞。",
            "悲欢穷泰寻常共，掷破还须匣取归。"
        ],
        "title": "砚",
        "id": "a36bae79-bbe4-417e-aaa5-7c586a37202a"
    },
    {
        "author": "米芾",
        "paragraphs": [
            "祥云蔼蔼拥华筵，玉府蓬山见上仙。",
            "琼杯潋滟祈眉算，永荐生申寿八千。"
        ],
        "title": "今日献祝寿纪庆生申诗辄录呈某顿首再拜",
        "id": "2349591d-b480-481d-a9e5-539362613d8b"
    },
    {
        "author": "米芾",
        "paragraphs": [
            "高花落落照轩明，沼水涓涓遶砌声。",
            "静里闻香醒倦思，雨中无事见闲情。"
        ],
        "title": "周氏园居",
        "id": "1280d484-3633-4e78-a4c5-bc3ddbeb841d"
    },
    {
        "author": "米芾",
        "paragraphs": [
            "我居为江山，亦不为像法。",
            "劫火色相空，未觉眼界乏。",
            "屹然留西庵，使我老境惬。",
            "卫公精爽在，千古对岌嶪。",
            "公来不可作，登临浩相接。"
        ],
        "title": "登米老庵呈天启学士",
        "id": "c8f08b25-58a9-4562-b3b4-bdd9ba67de53"
    },
    {
        "author": "米芾",
        "paragraphs": [
            "斑鳞拧鬣玉为肌，梦入松江自可疑。",
            "𨁝跳金盘催脍手，西风正是忆鲈时。"
        ],
        "title": "同官送鲈二首  其一",
        "id": "2d67734d-fd24-4175-a7e7-c638bc7e35d9"
    },
    {
        "author": "米芾",
        "paragraphs": [
            "虀黄鲤赤太凡生，莼紫枨青道不行。",
            "暂喜满盘堆玉臛，误教陈粟傲香粳。"
        ],
        "title": "同官送鲈二首  其二",
        "id": "8275cf9f-5691-45b7-a307-4caef0280a16"
    },
    {
        "author": "米芾",
        "paragraphs": [
            "月姊封银界，龙君幻玉壶。",
            "江南三尺雪，人道十年无。"
        ],
        "title": "观雪",
        "id": "4d5956ed-09fd-4fc7-b20d-dbdf0b0b4b1d"
    },
    {
        "author": "米芾",
        "paragraphs": [
            "排槛花争媚，环林石斗苍。",
            "何时潴渌浄，吾欲借藤床。"
        ],
        "title": "新沼未有水",
        "id": "9b2a98b1-6b90-4d5a-b546-76733d672fd7"
    },
    {
        "author": "米芾",
        "paragraphs": [
            "大球三尺美无臕，素业清风合立朝。",
            "此别何言赠君子，谠言忠论好裨尧。"
        ],
        "title": "浄名作",
        "id": "c0ce8b82-a08e-48d4-afe2-f543b407b055"
    },
    {
        "author": "米芾",
        "paragraphs": [
            "泛泛五湖霜气清，漫漫不辨水天形。",
            "虽无织女支机石，且对姮娥称客星。"
        ],
        "title": "游湖州",
        "id": "45102b86-7ac1-48c8-b20a-9b510b10400e"
    },
    {
        "author": "米芾",
        "paragraphs": [
            "纵横世路久无猜，布劫争先岂系怀。",
            "与我一枰撩万绪，操戈信是逐生来。"
        ],
        "title": "新主簿沈机惠棋局",
        "id": "2ea8cda8-65ab-4817-98fa-43178860ef49"
    },
    {
        "author": "米芾",
        "paragraphs": [
            "窃禄江湖事不撄，微祠旧足代深耕。",
            "敢为野史摅幽愤，待广由庚颂太平。"
        ],
        "title": "求监庙作",
        "id": "049cfef5-bc5d-4089-8a3f-d3cdd5ba5508"
    },
    {
        "author": "米芾",
        "paragraphs": [
            "水竹风清一梦苏，涛生月破紫瓯须。",
            "满堂爱客谈书画，且展宣王扇暍图。"
        ],
        "title": "元佑己巳岁维扬後斋为亳州使君蒋公写二首  其一",
        "id": "de963f10-a54b-443d-a669-b3892186c7c5"
    },
    {
        "author": "米芾",
        "paragraphs": [
            "小疾翻令吏日闲，明窗尽展古书看。",
            "何须新句能消暑，满腹风云六月寒。"
        ],
        "title": "元佑己巳岁维扬後斋为亳州使君蒋公写二首  其二",
        "id": "f7c037a4-e2a6-4c5f-83c0-b3a04cc781b4"
    },
    {
        "author": "米芾",
        "paragraphs": [
            "平时语我密须移，我是商丘内不欺。",
            "时节因缘翻异论，助他笑我见阿弥。"
        ],
        "title": "赠人",
        "id": "eedbf76d-9164-4596-8afa-2d5445f8c495"
    },
    {
        "author": "米芾",
        "paragraphs": [
            "一株怪石数茎筠，明月清风不系身。",
            "石月无痕竹无韵，寓轩消息与君陈。"
        ],
        "title": "题砂步三首  其一",
        "id": "096e1909-97ee-4484-b0d6-ce1b5dd77e76"
    },
    {
        "author": "米芾",
        "paragraphs": [
            "砂步漫皆合，松门若抱桴。",
            "悠悠摇艇子，真似剡溪图。"
        ],
        "title": "题砂步三首  其二",
        "id": "48e5ecc6-7ee7-455c-aff0-60ec67eb95b3"
    },
    {
        "author": "米芾",
        "paragraphs": [
            "已有扁舟兴，曾看过剡图。",
            "翻思名手尽，谁复费工夫。"
        ],
        "title": "题砂步三首  其三",
        "id": "b868d86d-b1e2-48df-9f8c-3550ce708cc9"
    },
    {
        "author": "米芾",
        "paragraphs": [
            "归来湖上寺，顿觉清有余。",
            "月色何太白，照人心腑纾。"
        ],
        "title": "题壁间  其一",
        "id": "43c3f91a-9dae-4aae-8d5e-5447d3ceff1a"
    },
    {
        "author": "米芾",
        "paragraphs": [
            "水月虚怀，烟霞浪迹。",
            "但莫憎爱，洞然明白。"
        ],
        "title": "题壁间  其二",
        "id": "bc285229-fb6b-4c05-a920-46c486f111b4"
    },
    {
        "author": "米芾",
        "paragraphs": [
            "不是通侯贵，还应贡禹弹。",
            "只应好形制，自己愧雕残。"
        ],
        "title": "鄙诗上呈通判朝奉大夫  其一",
        "id": "bbcf34b1-0820-4281-9cd7-db52ce4cd92e"
    },
    {
        "author": "米芾",
        "paragraphs": [
            "簪玳尚谁继，风云那可看。",
            "自曾许持送，谈笑未尝干。"
        ],
        "title": "鄙诗上呈通判朝奉大夫  其二",
        "id": "ec425697-1b56-47c9-b8dc-983a559138bd"
    },
    {
        "author": "米芾",
        "paragraphs": [
            "见闻如翳幻，三界若空花。",
            "闻复翳根除，尘销觉圆浄。"
        ],
        "title": "文殊",
        "id": "c692e4af-d490-4ecb-bd75-8b9b1b4a85e4"
    },
    {
        "author": "米芾",
        "paragraphs": [
            "水口痴云散，林梢爱景还。",
            "朝寒无物御，拥鼻对西山。"
        ],
        "title": "致爽轩  其一",
        "id": "3508f563-cb97-41d8-940b-9dfd1ae55844"
    },
    {
        "author": "米芾",
        "paragraphs": [
            "夕紫堆香豆，朝岚映墨池。",
            "客来不须报，正是学书时。"
        ],
        "title": "致爽轩  其二",
        "id": "70d2fee1-adab-441b-9192-9752ad88d3ad"
    },
    {
        "author": "米芾",
        "paragraphs": [
            "沉檀应在骨，龙麝自熏心。",
            "千载吟蕲竹，清雅少知音。"
        ],
        "title": "长寿庵咏梅",
        "id": "ee34bdbd-513b-4dc7-8a0a-f4ddb21e40f3"
    },
    {
        "author": "米芾",
        "paragraphs": [
            "临南山猗陟北岵，抚壮胜猗遗万古。",
            "漫漫苍苍穹无所，奕奕嶪嶪踪奇度。",
            "逶迤猗前征，盘礴猗後驻。",
            "奋迅猗奔驶，却约猗畔顾。",
            "环旋猗抱卷，引伸猗就旅。",
            "雾释猗离掩，云乘猗平举。",
            "瞭瞭猗蟾辉，悒悒猗蒸雨。",
            "鬰鬰猗阳春，莽莽猗玉露。",
            "爚爚猗午停，翳翳猗酉去。",
            "领吾侪猗并舆步，却飞仙猗不遐慕，癯其形猗久何苦。",
            "便莫便猗遵坦路，适莫适猗破心阻。",
            "乐莫乐猗频会遇，莫莞藤猗撷芳藇。"
        ],
        "title": "壮观",
        "id": "055c42a7-1dcf-4194-9ed8-3647b280c43b"
    },
    {
        "author": "米芾",
        "paragraphs": [
            "昭回于天垂英光，跨颉历籀化大荒。",
            "烟华淡浓动彷徉，一噫万古称天章。",
            "鸾夸虬引鹄序翔，洞天九九通辽阳。",
            "茫茫十二小劫长，玺完神诃命黻藏。"
        ],
        "title": "王略帖赞",
        "id": "1d2e318a-9cd0-4c26-9a84-6972ae4e9025"
    },
    {
        "author": "米芾",
        "paragraphs": [
            "猗太宰，秀当代。",
            "灵襟疏，冲韵迈。",
            "一笔落，两行带。",
            "云龙廷，走百怪。",
            "惊电掣，断兕快。",
            "盘偃蹇，意无在。",
            "藐百川，会百海。",
            "人那知，冠千载。"
        ],
        "title": "王献之苏氏宝帖赞",
        "id": "72fc8d5c-d3fb-49c5-a3a1-0cb01aa2944a"
    },
    {
        "author": "米芾",
        "paragraphs": [
            "混沌破，龙蛇出。",
            "大荒子，鼓神物。",
            "纵变怪，造怳忽。",
            "起洪水，稽天骨。",
            "大道惊，戮狂勃。",
            "时蛰引，无惮率。",
            "神禹符，镇罅窟。"
        ],
        "title": "王右军穉恭帖赞",
        "id": "8ceb0aea-8d40-4d4b-ab0e-18d836f0a2a2"
    },
    {
        "author": "米芾",
        "paragraphs": [
            "去颜肉，增褚骨。",
            "发天秀，助神物。",
            "敢窃议，增骨突。"
        ],
        "title": "书法赞",
        "id": "7812cc4d-4024-449a-b732-0b31fbb36d8b"
    },
    {
        "author": "米芾",
        "paragraphs": [
            "巍巍释能儒，十八大果士。",
            "每于垢浊世，见此无相身。",
            "追貌自楚工，磷玉妙吴匠。",
            "种种出道韵，二幻与佛同。",
            "在处为道场，五浊化浄土。"
        ],
        "title": "十八罗汉赞",
        "id": "4f675cbc-73b8-4f51-a87f-a1ddf7c88ac4"
    },
    {
        "author": "米芾",
        "paragraphs": [
            "此是晦堂，更无佛祖。",
            "百尺竿头，谁敢进步。",
            "无限众生，为此老误。",
            "误不误，陕府铁牛跳出土，两脚搥胸叫冤苦。"
        ],
        "title": "晦堂心如来真赞",
        "id": "25236e99-2a03-434f-98bb-3d99503c82b7"
    },
    {
        "author": "米芾",
        "paragraphs": [
            "众香国中来，众香国中去。",
            "人欲识去来，去来事如许。",
            "天下老和尚，错入轮回路。"
        ],
        "title": "临化偈",
        "id": "7433d27d-2991-4a6e-ab0c-c8b894f38383"
    },
    {
        "author": "米芾",
        "paragraphs": [
            "古佛留法度大心，种种威摄现胜相。",
            "大心众生摄威德，求度倾身及众宝。",
            "冥阳咸会精诚通，正法是归大缘集。",
            "我今稽首佛陀僧，永奠海山作津筏。",
            "我今稽首明应公，永护宝车炳威德。",
            "悉化大心依浄住，一世咸如今佛日。",
            "三光不愆四序调，主圣臣忠载万亿。",
            "五谷蕃生土地肥，万灵常跻仁寿域。"
        ],
        "title": "焦山普济禅院碑赞",
        "id": "e9136b48-ad39-42d3-a142-142749fc5c3e"
    },
    {
        "author": "米芾",
        "paragraphs": [
            "王化焕猗盛江汉，叔运煽猗人伦乱。",
            "一德彦猗昭世典，情莫转猗天质善。",
            "楚泽湎猗云木偃，炜斯囝猗日星建。"
        ],
        "title": "露筋之碑赞",
        "id": "539c1cf3-b84f-437c-a17d-88a125557e17"
    },
    {
        "author": "米芾",
        "paragraphs": [
            "稽首归依无上尊，清浄圆满千亿化。",
            "三身俱现立法祖，一法不立即如来。",
            "示现有渐缘慈悲，慈悲本不为佛祖。",
            "佛祖不立无归依，所以三身开後觉。",
            "寥寥千古古佛远，堂堂此身即古佛。",
            "众生不昧本来心，此是古佛行住处。"
        ],
        "title": "天衣怀禅师碑赞",
        "id": "4aa07514-e27a-433e-add3-793a93793c58"
    },
    {
        "author": "米芾",
        "paragraphs": [
            "欲雨气不透，庭梧有栖烟。",
            "回首望北固，云藏浄名天。",
            "呼童速具舆，凭高览山川。",
            "隠见岂不好，开霁景固全。",
            "须臾刚风流，湛湛清露圆。",
            "归途知有伴，华月上丹渊。"
        ],
        "title": "甘露作呈夷旷",
        "id": "06856c7f-f9af-42b4-b804-ce6a97cf0b4d"
    },
    {
        "author": "米芾",
        "paragraphs": [
            "君不见红旗一卷无奔北，龙骧将军初下蜀。",
            "又不见天兵十万领藩曹，百丈灵旗照江国。",
            "高楼夜登有鉴赏，江南野烧深山谷。",
            "烈势已觉逼南辰，龙蛇膏血如爆竹。",
            "故应玉石俱被焚，老樵拾炭投斧斤。",
            "长松巨梓中大厦，一随烈焰同尘埃。",
            "人言木自为风戛，木中生火自焚爇。",
            "欲知利害日相磨，此火害人尤惨热。"
        ],
        "title": "夜登鉴远观江南野烧作",
        "id": "8374d055-528c-4708-a904-0ac45af2fb0e"
    },
    {
        "author": "米芾",
        "paragraphs": [
            "秘箧大开千古到，雪图小挂满堂寒。",
            "墨浓员峤峰孤起，枕冷燕山玉一团。",
            "圆扇古人蝉雀意，清风四海弟兄欢。",
            "闭关不谢勤来客，畏暑非缘懒作官。",
            "鳬胫欲长宁可益，蜩枝求足已能胖。",
            "有时惊觉神瀵梦，北里新声舞翠鸾。"
        ],
        "title": "不应武康清溪之檄端居即事呈淮阳建昌二太守辰溪监郡三公",
        "id": "782610c9-042f-4fbe-b145-145bb9e8a254"
    },
    {
        "author": "米芾",
        "paragraphs": [
            "楚州五邑口百万，扰静尽系太守公。",
            "政由吏人民乃扰，政由太守民气通。",
            "安土乐生善民欲，恶民惟欲与吏同。",
            "太守无能不戢吏，精力不给吏乃庸。",
            "两狱百间塞有罪，有耳未闻一日空。",
            "晋昌唐公名世後，清风素节为时宗。",
            "五更三点运精思，众人安寝吏计穷。",
            "百姓小妄赦不罪，庶几小屈能自致。",
            "五邑来者初亦汇，久而官悚吏皆畏，虽欲呼之亦不至。",
            "乃知狱空空有理，百万无冤无枉吏。",
            "来者迎刃无留滞，赦来两狱久无事。",
            "太守政声既如此，廉车旁午目所备。",
            "胡不剡章上天子，追风早来促公起。",
            "去入省闱或使指，吏皆欲去民欲留。",
            "我祝公去岂同吏，长坂大车程万里。"
        ],
        "title": "狱空行上献府公朝奉麾下涟水令米芾皇恐",
        "id": "cdf18671-710b-4979-a62a-6fa97da51e65"
    },
    {
        "author": "米芾",
        "paragraphs": [
            "无涯小智壮营营，昔昔浮生梦数惊。",
            "重到白沙登壮观，江湖醉眼暂揩明。"
        ],
        "title": "壮观二首  其一",
        "id": "a706acb4-3102-4779-8d69-9d0460572131"
    },
    {
        "author": "米芾",
        "paragraphs": [
            "梦寐中间得鹿时，孔轩如在定能知。",
            "江山胜处频倾酒，我是当年谢客儿。"
        ],
        "title": "壮观二首  其二",
        "id": "b62dcf3c-0c23-4ff1-a996-e8ee413839ef"
    },
    {
        "author": "米芾",
        "paragraphs": [
            "壮观不到俄四期，叮咛老思模雄奇。",
            "羣山势活各奔走，大川气敛合众离。",
            "苍嵚留雪玉刻巧，碧落静滑红轮驰。",
            "寒潮不生九泽冻，行胶与子约再来。"
        ],
        "title": "壮观後诗同二公游壮观上呈府公工部",
        "id": "3f3135f6-b35d-466c-b7f5-3ffde6ac65f8"
    },
    {
        "author": "米芾",
        "paragraphs": [
            "龙形真字芸香里，伏日道山聊一启。",
            "媪来鹅去已千年，莫像痴儿收蜡纸。",
            "萧衍老翁食无肉，锦质绣章能独侈。",
            "不知劫火付冤家，却误顽仙求令史。",
            "文皇有金无鉴目，頼取穹官齐押尾。",
            "徐生小黠辨茅檐，不道天真难力致。",
            "晚薄功名归一戏，一奁尤胜三公贵。",
            "牡丹不语人能醉，墨光觉胜朱铅媚。",
            "与身俱生无术治，又染膏肓刘巨济。"
        ],
        "title": "龙真行为天章待制林公跋书云秘府右军书一卷有一龙形真字印故作",
        "id": "5009f0a8-5a3f-44a6-a12e-f8fc8a6fd2d3"
    },
    {
        "author": "米芾",
        "paragraphs": [
            "一司日日下赈济，一司旦旦催租税。",
            "单状请出且抄纳，百姓眼中聊一视。",
            "白头县令受薄禄，不敢鞭笞怒上帝。",
            "救民无术告朝廷，监庙东归早相乞。"
        ],
        "title": "催租",
        "id": "bd74ccd8-fec2-4b65-9684-ba9625bd920c"
    },
    {
        "author": "米芾",
        "paragraphs": [
            "仲若呼不闻，孝然叫不应。",
            "东海滚底浪，南山入云径。",
            "西南嵯峨者，起复巧相竞。",
            "火轮激刚风，倒化紫金境。",
            "枕石不知冷，鼓腹歌更迥。"
        ],
        "title": "海岳庵杂诗",
        "id": "7cf9afb9-3019-4f95-b768-284fae2ca443"
    },
    {
        "author": "米芾",
        "paragraphs": [
            "披豁雄风至，欹眠一梦迟。",
            "豪骑八公马，醉撷五香芝。",
            "廉老心徒勇，梅生语不卑。",
            "青冈何处是，犹壮谢家儿。"
        ],
        "title": "书寿阳楼柱",
        "id": "2d68b344-107b-4c80-b2e3-c3c87f99728c"
    },
    {
        "author": "米芾",
        "paragraphs": [
            "尘埃彻脑老侵寻，悞入清流听八音。",
            "鱼鸟难驯湖海志，岸沙汀竹忆山林。"
        ],
        "title": "太常二绝  其一",
        "id": "7ff1bffd-7aa4-4481-8af6-ea229a794647"
    },
    {
        "author": "米芾",
        "paragraphs": [
            "竹前竹後太常斋，风度箫韶识舜谐。",
            "博士拥书方彻卷，相公上马报当阶。"
        ],
        "title": "太常二绝  其二",
        "id": "65b89e3b-7009-441f-9119-03a09273db08"
    },
    {
        "author": "米芾",
        "paragraphs": [
            "一园松竹冷阴森，犹得桓公叹可临。",
            "却叵刘琨看左传，玉壶徒缺误雄心。"
        ],
        "title": "青山",
        "id": "461a89e9-a21c-4809-98e3-42620ec64dd4"
    },
    {
        "author": "米芾",
        "paragraphs": [
            "鸥鹭依寒水，蒹葭静晚风。",
            "烟光秋雨细，树色碧山重。"
        ],
        "title": "过当涂",
        "id": "07de35b1-2bb7-4da6-a1da-bebf8fa105eb"
    },
    {
        "author": "米芾",
        "paragraphs": [
            "赏心亭上羣山雪，三夕丹渊借月华。",
            "吟尽江南清绝趣，亟行归觐紫皇家。"
        ],
        "title": "鉴远楼",
        "id": "9d15c724-9b9d-44a0-ba8f-0583d1c5941d"
    },
    {
        "author": "米芾",
        "paragraphs": [
            "昔梦浮生定是非，家山且喜隔年归。",
            "扁舟又出栏潮闸，出处初心老更违。"
        ],
        "title": "拜书学博士作",
        "id": "fb1ccb93-a04a-4e82-963f-e7be81671b3c"
    },
    {
        "author": "米芾",
        "paragraphs": [
            "山研云初抱，奁书客不传。",
            "北窗多异气，正对浄名天。"
        ],
        "title": "研山诗",
        "id": "d33fe64c-036b-4c1b-9c29-d97d1346c193"
    },
    {
        "author": "米芾",
        "paragraphs": [
            "浊尽尘难掩，光分逐露圆。",
            "香清得桂子，珠莹坠花钿。"
        ],
        "title": "宝月观",
        "id": "7691fa82-21cf-4065-96cd-b997be15de9b"
    },
    {
        "author": "米芾",
        "paragraphs": [
            "槐前竹後午阴繁，壶岭华胥屡往还。",
            "雅兴欲为十客具，人和端使一身闲。"
        ],
        "title": "槐竹",
        "id": "07c5213c-a9d4-4147-a79f-8bba24ccf5f5"
    },
    {
        "author": "米芾",
        "paragraphs": [
            "万籁寒空响，羣山隠映开。",
            "迟迟暮钟里，且唤竹舆来。"
        ],
        "title": "万籁",
        "id": "9d551bab-fb2d-431e-bb96-a3171fe91e3d"
    },
    {
        "author": "米芾",
        "paragraphs": [
            "万槊森然老更成，要将余韵斗僧清。",
            "道傍谁识凌云操，只有诗人着眼明。"
        ],
        "title": "杉径",
        "id": "83ef5527-427d-4a5f-add2-231ae26592ab"
    },
    {
        "author": "米芾",
        "paragraphs": [
            "山聚诗增思，洋宽墨有池。",
            "紫金化夕境，岚翠发朝曦。",
            "兜率当铜槛，蓬壶对蕙帷。",
            "平生会心趣，归计岂应迟。"
        ],
        "title": "早来堂",
        "id": "e4dfb34b-03c5-4ee6-b308-9e926fcc1808"
    },
    {
        "author": "米芾",
        "paragraphs": [
            "的的曹溪一点开，从兹馿足踏尘埃。",
            "黄龙若不三玄接，争得东林八转来。"
        ],
        "title": "黄龙真赞",
        "id": "d862da8c-0753-4dbd-bd8f-d6558286a28c"
    },
    {
        "author": "米芾",
        "paragraphs": [
            "青松劲挺姿，凌霄耻屈盘。",
            "种种出枝叶，牵连上松端。",
            "秋花起绛烟，旖旎云锦殷。",
            "不羞不自立，舒光射丸丸。",
            "柏见吐子效，鹤疑缩颈还。",
            "青松本无华，安得保岁寒。"
        ],
        "title": "拟古  其一",
        "id": "c9757264-9836-4bc4-83be-93c704eb9449"
    },
    {
        "author": "米芾",
        "paragraphs": [
            "龟鹤年寿齐，羽介所托殊。",
            "种种是灵物，相得忘形躯。",
            "鹤有冲霄心，龟厌曳尾居。",
            "以竹两附口，相将上云衢。",
            "报汝慎勿语，一语堕泥涂。"
        ],
        "title": "拟古  其二",
        "id": "44cd8446-ca3e-4309-88f0-310783f15ffa"
    },
    {
        "author": "米芾",
        "paragraphs": [
            "扬帆载月远相过，佳气葱葱听诵歌。",
            "路不拾遗知政肃，野多滞穗是时和。",
            "天分秋暑资吟兴，晴献溪山入醉哦。",
            "便捉蟾蜍共研墨，彩笺书尽翦江波。"
        ],
        "title": "入境寄集贤林舍人",
        "id": "452778fd-f018-43c7-b4ee-8cd1f6314303"
    },
    {
        "author": "米芾",
        "paragraphs": [
            "山清气爽九秋天，黄菊红茱满泛船。",
            "千里结言宁有後，羣贤毕至猥居前。",
            "杜郎闲客今焉是，谢守风流古所传。",
            "独把秋英缘底事，老来情味向诗偏。"
        ],
        "title": "重九会郡楼",
        "id": "e4d6a482-9587-41d6-be94-b11aa160d70a"
    },
    {
        "author": "米芾",
        "paragraphs": [
            "皎皎中天月，团团径千里。",
            "震泽乃一水，所占已过二。",
            "娑罗即岘山，谬云形大地。",
            "地惟东吴偏，山水古佳丽。",
            "中有皎皎人，琼衣玉为饵。",
            "位维列仙长，学与千年对。",
            "幽操人独处，迢迢愿招类。",
            "金飔带秋威，欻逐云樯至。",
            "朝隮舆驭飙，暮返光浮袂。",
            "云盲有风驱，蟾餮有刀利。",
            "亭亭太阴宫，无乃瞻星气。",
            "兴深夷险一，理洞轩裳伪。",
            "纷纷夸俗劳，坦坦忘怀易。",
            "浩浩将我行，蠢蠢须公起。"
        ],
        "title": "和林公岘山之作",
        "id": "83e714b2-08cb-43e9-bcb9-78349f8daebb"
    },
    {
        "author": "米芾",
        "paragraphs": [
            "集英春殿鸣鞘歇，神武天临光下澈。",
            "鸿胪初唱第一声，白面王郎年十八。",
            "神武乐育天下造，不使敲抨使传道。",
            "衣锦东南第一州，棘璧湖山两清照。",
            "襄阳野老渔竿客，不爱纷华爱泉石。",
            "相逢不约约无逆，舆握古书同岸帻。",
            "淫朋嬖党初相慕，濯发洒心求易虑。",
            "翩翩辽鹤云中侣，土苴尪鸱那一顾。",
            "迩来器业何深至，湛湛具区无底沚。",
            "可怜一点终不易，枉驾殷勤寻漫仕。",
            "漫仕平生四方走，多与英才并肩肘。",
            "少有俳辞能骂鬼，老学鸱夷漫存口。",
            "一官聊具三径资，取舍殊涂莫回首。"
        ],
        "title": "送王涣之彦舟",
        "id": "a6bc0ff4-b8a4-4443-bcdf-a091356b316d"
    },
    {
        "author": "米芾",
        "paragraphs": [
            "美人为政本忘机，服药求仙事不违。",
            "叶县已泥丹灶毕，瀛洲当伴赤松归。",
            "先师有诀神将助，大圣无心火自飞。",
            "九转但能生羽翼，双鳬忽去定何依。"
        ],
        "title": "为政",
        "id": "7ee1f8eb-f27f-4044-abe2-7e168b182bce"
    },
    {
        "author": "米芾",
        "paragraphs": [
            "我思岳麓抱黄阁，飞泉元在天半落。",
            "石鲸吐出湔一里，赤日雾起阴纷薄。",
            "我曾坐石浸足眠，肘项抵水洗背肩。",
            "客时效我病欲死，一夜转筋着艾燃。",
            "如今病渴拥炉坐，安得缩却三十年。",
            "呜呼安得缩却三十年，重往坐石浸足眠。"
        ],
        "title": "戏成呈司谏台坐",
        "id": "ba305592-6413-4778-b873-af520b82f35d"
    },
    {
        "author": "米芾",
        "paragraphs": [
            "松竹留因夏，溪山去为秋。",
            "久赓白雪咏，更度采菱讴。",
            "缕玉鲈堆案，团金橘满洲。",
            "水宫无限景，载与谢公游。"
        ],
        "title": "将之苕溪戏作呈诸友  其一",
        "id": "cfd6ac95-5c23-45d0-9f4a-790a037d1521"
    },
    {
        "author": "米芾",
        "paragraphs": [
            "半岁依修竹，三时看好花。",
            "懒倾惠泉酒，点尽壑源茶。",
            "主席多同好，羣峰伴不哗。",
            "朝来还蠹简，便起故巢嗟。"
        ],
        "title": "将之苕溪戏作呈诸友  其二",
        "id": "955f0eea-8ceb-4bd3-9a28-cc54a69daa2f"
    },
    {
        "author": "米芾",
        "paragraphs": [
            "好懒难辞友，知穷岂念通。",
            "贫非理生拙，病觉养心功。",
            "小圃能留客，青冥不厌鸿。",
            "秋帆寻贺老，载酒过江东。"
        ],
        "title": "将之苕溪戏作呈诸友  其三",
        "id": "75fa5ace-7abe-42b0-97a9-2eca21d022bf"
    },
    {
        "author": "米芾",
        "paragraphs": [
            "仕倦成流落，游频惯转蓬。",
            "热来随意住，凉至逐缘东。",
            "入境亲疏集，他乡彼此同。",
            "暖衣兼饱食，但觉愧梁鸿。"
        ],
        "title": "将之苕溪戏作呈诸友  其四",
        "id": "7af6b8d6-34cc-46ec-a540-5400f95bcf1c"
    },
    {
        "author": "米芾",
        "paragraphs": [
            "旅食缘交住，浮家为兴来。",
            "句留荆水话，襟抱卞峰开。",
            "过剡如寻戴，游梁定赋枚。",
            "渔歌堪画处，又有鲁公陪。"
        ],
        "title": "将之苕溪戏作呈诸友  其五",
        "id": "a0c08237-1116-4dc2-bb58-6735ce2aaef4"
    },
    {
        "author": "米芾",
        "paragraphs": [
            "密友从春拆，红薇过夏荣。",
            "团枝殊自得，顾我若含情。",
            "漫有兰随色，宁无石对声。",
            "却怜皎皎月，依旧满船行。"
        ],
        "title": "将之苕溪戏作呈诸友  其六",
        "id": "796d6841-d10a-4cdb-a209-173e6bb6ac0e"
    },
    {
        "author": "米芾",
        "paragraphs": [
            "云水心常结，风尘面久卢。",
            "重寻钓鳌客，初入选仙图。",
            "鼠雀真官耗，龙蛇与众俱。",
            "却怀闲禄厚，不敢着潜夫。"
        ],
        "title": "拜中岳命作  其一",
        "id": "e84aaeb8-a526-476a-8884-09766e402dc1"
    },
    {
        "author": "米芾",
        "paragraphs": [
            "常贫须漫仕，闲禄是身荣。",
            "不托先生第，终成俗吏名。",
            "重缄议法口，静洗看山睛。",
            "夷惠中何有，图书老此生。"
        ],
        "title": "拜中岳命作  其二",
        "id": "da02fa6c-4419-41cf-917c-8e9bc0a69f44"
    },
    {
        "author": "米芾",
        "paragraphs": [
            "三吴有丈夫，气欲吞海水。",
            "开口论世事，借箸对天子。",
            "瑞节高如松，一岁几繁使。",
            "秋水浮湘月，罇酒屡觏止。",
            "言别不可攀，寥虚看云驶。"
        ],
        "title": "谨以鄙诗送提举通直使江西",
        "id": "20ded7ed-b489-4861-a38d-62fc78578ab0"
    },
    {
        "author": "米芾",
        "paragraphs": [
            "淡墨秋林画远天，暮霞还照紫添烟。",
            "故人好在重携手，不到平山漫五年。"
        ],
        "title": "秋山",
        "id": "db426839-7d78-4588-960d-6f8235dcee99"
    },
    {
        "author": "米芾",
        "paragraphs": [
            "穰侯去国缓驱车，蔡泽还来取范睢。",
            "恶客只应真可厌，怪他汉相馆邱虚。"
        ],
        "title": "穰侯出关",
        "id": "c52c27a2-8785-47e8-94eb-51381a34b13f"
    },
    {
        "author": "米芾",
        "paragraphs": [
            "目穷淮海两如银，万道虹光育蚌珍。",
            "天上若无修月户，桂枝撑损向西轮。"
        ],
        "tags": [
            "中秋节",
            "写景",
            "中秋"
        ],
        "title": "中秋登海岱楼作",
        "id": "22ea8013-e4cc-4579-b5ed-caac084929e2"
    },
    {
        "author": "米芾",
        "paragraphs": [
            "君谟登壮观，要我赋新诗。",
            "鬓逐年光老，词缘大作奇。",
            "江山一世断，风雅六朝卑。",
            "对酒劝不饮，操怀谁与知。"
        ],
        "title": "壮观",
        "id": "820545f0-0ee0-49bd-aae1-c2adff29d122"
    },
    {
        "author": "米芾",
        "paragraphs": [
            "山椒卜筑瞰江波，千里常怀楚制荷。",
            "旧怜俊气闲羁马，老厌奴书不玩鹅。",
            "真逸岂因明主弃，圣时长和野民歌。",
            "一自扣舷惊夏统，洛川云物至今多。"
        ],
        "title": "次韵魏见寄",
        "id": "5e5c6dfc-df38-4721-96f4-8784e51031c9"
    },
    {
        "author": "米芾",
        "paragraphs": [
            "七年乌帽抗黄尘，昼锦归来世又新。",
            "若过武夷山下看，人间不太敝精神。"
        ],
        "title": "和陈建州觉民  其一",
        "id": "589eab91-d6a4-449a-bdda-d74f586c1aa4"
    },
    {
        "author": "米芾",
        "paragraphs": [
            "白头何慕久京华，静洗黄尘眼界花。",
            "万宝精神在风月，好诗追取不须赊。"
        ],
        "title": "和陈建州觉民  其二",
        "id": "64544be7-f625-4029-b9bd-d6f4c758ca0c"
    },
    {
        "author": "米芾",
        "paragraphs": [
            "三枝朱草出金沙，来自天支节相家。",
            "当日蒙恩预名表，愧无五色笔头花。"
        ],
        "title": "收张僧繇天王上有薛稷题阎二物乐老处元直取得又收景涣问礼图亦六朝画珊瑚一枝",
        "id": "1846a955-36ac-4bdf-8d12-000c0eb06567"
    },
    {
        "author": "米芾",
        "paragraphs": [
            "一生吏案发人狂，重入承明马齿长。",
            "书画不贤仓庾氏，便于赁舍植秋芳。"
        ],
        "title": "一生",
        "id": "aaf6f30b-9b1b-4190-bace-83a148f73716"
    },
    {
        "author": "米芾",
        "paragraphs": [
            "吴人善砧理，恶楮化为美。",
            "其他亦仿此，第未知之耳。"
        ],
        "title": "张长史今岁仍得见于越上长史遂出此展之可爱成佳物也主者宝之",
        "id": "37bde736-7bb7-425c-8b19-c1810eabc528"
    },
    {
        "author": "米芾",
        "paragraphs": [
            "每登鉴远楼，下视皇天荡。",
            "思挹落落人，凭栏揽万象。",
            "忽逢西浦士，谈彩何萧旷。",
            "养成谷口名，行见青藜杖。",
            "山色且淡浓，沤鹭翩下上。",
            "渔舟何者子，伫目看烟浪。"
        ],
        "title": "奉酬山甫",
        "id": "7845871d-de4e-44b9-bbe1-638651b6d639"
    },
    {
        "author": "米芾",
        "paragraphs": [
            "下舆照涧数星星，一世还如隔世经。",
            "不见山东李十二，青山山色只青青。"
        ],
        "title": "过姑孰作",
        "id": "ff20fd9c-a30d-4b3d-8eb3-7a390ae1138b"
    },
    {
        "author": "米芾",
        "paragraphs": [
            "余庆源真相，求贤佐裕陵。",
            "知几卷箔早，戡变叱龙升。",
            "静德羣邪震，清心後世矜。",
            "大恩知欲报，圣孝已踰曾。"
        ],
        "title": "皇太后挽辞  其一",
        "id": "6dd09c9d-ba98-46fe-bf9d-d5680fbbbb68"
    },
    {
        "author": "米芾",
        "paragraphs": [
            "温厚同光献，刚廉法宝慈。",
            "拥扶乐推圣，照彻托公欺。",
            "南纪归忠魄，东朝足素规。",
            "仁明存旧幄，常似补天时。"
        ],
        "title": "皇太后挽辞  其二",
        "id": "3f37aaa1-4720-442f-b21e-de1ff708b610"
    },
    {
        "author": "米芾",
        "paragraphs": [
            "龟峰高耸接云楼，撞月钟声吼铁牛。",
            "一百八声俱听彻，夜行犹自不知休。"
        ],
        "title": "都梁十景诗 龟山寺晚钟",
        "id": "549e4293-6aad-4f60-9d6d-05a88ee5be18"
    },
    {
        "author": "米芾",
        "paragraphs": [
            "塔边云影任高低，闲逐清风自在飞。",
            "四海望遥人久渴，不成霖雨又空归。"
        ],
        "title": "都梁十景诗 五塔寺归云",
        "id": "e030121f-e9c8-4cc9-bb3b-fc5cd4f893c7"
    },
    {
        "author": "米芾",
        "paragraphs": [
            "西山月落楚天低，不放红尘点翠微。",
            "鹤唳一声松露滴，水晶寒湿道人衣。"
        ],
        "title": "都梁十景诗 瑞岩庵清眺",
        "id": "2370ecf9-a81b-4af6-a9b2-669a1373349f"
    },
    {
        "author": "米芾",
        "paragraphs": [
            "铁笛谁吹一曲哀，清风约我上层台。",
            "悠扬正到堪听处，怕惹闲愁却下来。"
        ],
        "title": "都梁十景诗 清风山闻笛",
        "id": "73472cbc-2243-43f6-919f-52044e1ef438"
    },
    {
        "author": "米芾",
        "paragraphs": [
            "山径重重锁绿苔，松花曾见几番开。",
            "羣仙费尽招呼力，那得休官一个来。"
        ],
        "title": "都梁十景诗 八仙台招隠",
        "id": "3114c2fe-b87f-4bf6-9887-b8258d68e3bd"
    },
    {
        "author": "米芾",
        "paragraphs": [
            "风轻云淡午天春，花外游人载酒樽。",
            "不是山屏遮隔断，牧童错指是孤村。"
        ],
        "title": "都梁十景诗 杏花园春昼",
        "id": "c1608816-8257-42b0-9f97-38c91c148879"
    },
    {
        "author": "米芾",
        "paragraphs": [
            "半山亭下老苔钱，凿破玻瓈引碧泉。",
            "一片玉蟾留不住，夜深飞入镜中天。"
        ],
        "title": "都梁十景诗 玻瓈泉浸月",
        "id": "d32cb41e-016a-4694-907d-6e9c973db97b"
    },
    {
        "author": "米芾",
        "paragraphs": [
            "自是韶光不耐秋，水光山色一时休。",
            "细将瓦砾分明看，片片飞来落叶愁。"
        ],
        "title": "都梁十景诗 会景亭陈迹",
        "id": "f1196417-fc6d-4169-8248-113196de3dea"
    },
    {
        "author": "米芾",
        "paragraphs": [
            "怪石累累玉作堆，登临晚景更徘徊。",
            "夕阳无限堪停好，莫到奇山空自回。"
        ],
        "title": "都梁十景诗 宝接山落照",
        "id": "23aa15e3-e42e-4bd6-bbb7-d491f8cc84de"
    },
    {
        "author": "米芾",
        "paragraphs": [
            "云间铁瓮近青天，缥缈飞楼百尺连。",
            "三峡江声流笔底，六朝帆影落尊前。",
            "几番画角催红日，无事沧洲起白烟。",
            "忽忆赏心何处是，春风秋月两茫然。"
        ],
        "tags": [
            "咏物诗",
            "咏物",
            "写景"
        ],
        "title": "望海楼",
        "id": "7994cb6e-a1aa-415c-81db-f091905948c1"
    },
    {
        "author": "米芾",
        "paragraphs": [
            "六代萧萧木叶稀，楼高北固落残晖。",
            "两州城郭青烟起，千里江山白鹭飞。",
            "海近云涛惊夜梦，天低月露湿秋衣。",
            "使君肯负时平乐，长倒金钟尽醉归。"
        ],
        "title": "甘露寺",
        "id": "c707beff-b8eb-406a-84ea-c810f6120669"
    },
    {
        "author": "米芾",
        "paragraphs": [
            "扬清歌，发皓齿，北方佳人东邻子。",
            "且吟白纻停绿水，长袖拂面为君起。",
            "寒云夜卷霜海空，胡风吹天飘塞鸿。",
            "玉颜满堂乐未终，馆娃日落歌吹浓。",
            "弦歌兴罢拂衣还，弃米何尝有俸钱。",
            "恩自大钧能逐物，只应访药是优贤。"
        ],
        "title": "杂咏",
        "id": "cf69cf17-ad73-470f-abb6-28bb0177f6ef"
    },
    {
        "author": "米芾",
        "paragraphs": [
            "苹风忽起吹舟悍，雨打图书藏裹乱。",
            "阊门咫尺不安流，何况盟津与江汉。",
            "非无轻檝并长槹，逆风流水适相遭。",
            "须臾风回水流顺，星宿浮槎问月高。"
        ],
        "title": "阊门舟中戏作呈伯原志东  其一",
        "id": "27c9ff87-26dc-4224-8780-c6da68af44d1"
    },
    {
        "author": "米芾",
        "paragraphs": [
            "吴王故苑古长洲，潮汐池边一伫留。",
            "秀蕙芳兰无处所，荒莞丛苇满清流。"
        ],
        "title": "阊门舟中戏作呈伯原志东  其二",
        "id": "8bc3d55f-9c37-4161-9865-65402ec07d74"
    },
    {
        "author": "米芾",
        "paragraphs": [
            "秦驱禹凿已寥寥，却为高人得姓焦。",
            "鲍饵有时邀楚钓，海云常觉护山樵。",
            "岩多阴雾龙藏角，虹絓苍林玉露臕。",
            "浊气不侵灵贶下，方坛曾驻紫清飙。"
        ],
        "title": "观音岩",
        "id": "00f78025-7b64-4488-a438-0e44b6cb0b04"
    },
    {
        "author": "米芾",
        "paragraphs": [
            "何不学仙冢累累，白杨西郭阴风悲。",
            "虎邱一叩贞娘墓，薜荔援墙委兰露。",
            "千岁蒙茸几树花，夜飘鬼火晓啼鸦。",
            "向怜挟瑟弹清月，犹忆吹箫乘彩霞。",
            "吴阊少年往来道，黛蛾钗燕谁能好。",
            "酒滴春云梦不消，泉声幽咽钟声老。",
            "陌上行游缓缓归，昨日红颜今日非。",
            "东望阖闾穿葬处，玉鳬将化湛卢飞。"
        ],
        "title": "贞娘墓歌",
        "id": "e725023c-c166-4805-9b77-c180aa2ac0e0"
    },
    {
        "author": "米芾",
        "paragraphs": [
            "山翁茗艼葛强随，庭下青春鸾雀飞。",
            "幕府惯为方外客，风前懒易道家衣。"
        ],
        "title": "不集南山",
        "id": "48f50edf-83e3-4ce8-8baa-d226e374612a"
    },
    {
        "author": "米芾",
        "paragraphs": [
            "神仙缥缈何年别，忽此逢迎山石裂。",
            "前溪练瀑派玉帘，更後云林雾痕缺。",
            "聚头磕额方外人，担肩抱蟾骨法新。",
            "棋枰对弈环座看，谁信樵斧忘青春。",
            "我今发雪三千丈，尚要昆仑撑顶上。",
            "炉心且养九转丹，拂却铢衣记无恙。"
        ],
        "title": "弈棋图歌",
        "id": "d049db43-c5a8-472c-8c62-a8d067273cab"
    },
    {
        "author": "米芾",
        "paragraphs": [
            "瀛帅谢公之所惠，大如车轮轻如纸。",
            "磨而试之墨过漆，元非本约重违意，寒雀比之立憔悴。",
            "道宁万一归于彼，不督芙蓉乃恕耳。",
            "三木模研理固异，耿墨比此天与地。",
            "开匣付介惊欲坠，惜之不得几下泪。",
            "君匣{犭噩}州便可碎，只留承晏使执侍。"
        ],
        "title": "龙团歌",
        "id": "5c43340b-a943-401f-8536-eac5b9f2adc4"
    },
    {
        "author": "米芾",
        "paragraphs": [
            "吾有瀑布诗，古今赛不得。",
            "最好是一条，界破青山色。"
        ],
        "title": "瀑布诗",
        "id": "712094b8-1b5f-49e7-b00e-8e70c955bea3"
    },
    {
        "author": "米芾",
        "paragraphs": [
            "信美此山高，穹窿远朝市。",
            "暑水结苍阴，飞泉落晴翠。"
        ],
        "title": "尧山",
        "id": "3788465c-d9db-4e25-bb37-8dcd96aac904"
    },
    {
        "author": "米芾",
        "paragraphs": [
            "城头山脚旧图开，华构凌云亦壮哉。",
            "谈席昔人文献地，升堂此日豫章材。",
            "弦歌化里清风动，麟凤天南紫气来。",
            "独奈岩阿丛桂冷，幽栖不是伟长才。"
        ],
        "title": "和严道培书院韵  其一",
        "id": "4bb0c6f4-584a-4364-aa82-b6f224bad427"
    },
    {
        "author": "米芾",
        "paragraphs": [
            "高馆搴帷万象开，西山翠入气佳哉。",
            "六经重振南方学，千里还征上驾材。",
            "鸾鹤遶庭翔更集，云霞拂栋去还来。",
            "古今同被弦歌化，林卧其如老不才。"
        ],
        "title": "和严道培书院韵  其二",
        "id": "922396cf-9325-4af0-bc81-704199610f77"
    },
    {
        "author": "米芾",
        "paragraphs": [
            "对槛青山露，羣仙捧宝珠。",
            "求遗如起定，象罔是文殊。"
        ],
        "title": "题宝珠阁",
        "id": "023e2510-b91a-4aa4-b85a-df0b53ccbd3b"
    },
    {
        "author": "米芾",
        "paragraphs": [
            "快霁一天清洲气，健帆千里碧榆风。",
            "满船书画同明月，十日随风窈窕中。"
        ],
        "title": "虹县旧题二首  其一",
        "id": "fe143c26-56a3-4382-bbaa-5fc5d07a51b9"
    },
    {
        "author": "米芾",
        "paragraphs": [
            "碧榆绿柳旧游中，华发苍颜未退翁。",
            "天使残年司笔砚，圣知小学是家风。",
            "长安又到人徒老，吾道何时定复东。",
            "题柱扁舟真老矣，竟无事业奏肤公。"
        ],
        "title": "虹县旧题二首  其二",
        "id": "b19879f9-2434-4711-a70c-4baf3de2ccf9"
    },
    {
        "author": "米芾",
        "paragraphs": [
            "纵目天容旷，披襟海共开。",
            "山光随眦到，云景渡江来。",
            "世界惭双足，生涯付一杯。",
            "横风多景梦，应似穆王台。"
        ],
        "title": "秋暑憩多景楼",
        "id": "b1b1ebce-1937-4c11-95e0-15784945efaa"
    },
    {
        "author": "米芾",
        "paragraphs": [
            "千峰突兀插空立，万木萧疏拥涧阴。",
            "日暮草堂犹未掩，从知尘土远山林。"
        ],
        "title": "题董北苑画",
        "id": "eb201f78-e202-44ad-8fa7-c836ca994d45"
    },
    {
        "author": "米芾",
        "paragraphs": [
            "澹乎无味中，指下清音发。",
            "□□□□□，空山堕凉月。"
        ],
        "title": "琴诗",
        "id": "499f133d-8fb6-4625-958f-743f1a313737"
    },
    {
        "author": "米芾",
        "paragraphs": [
            "度挟扪青玉，临深坐绿苔。",
            "水从双剑下，山挟两龙来。",
            "春暖花惊雪，林空石迸雷。",
            "尘缨聊此濯，欲去首重回。"
        ],
        "title": "开先寺观瀑布",
        "id": "d4c49cef-c9f2-4b1f-9b24-5b905b41f110"
    },
    {
        "author": "米芾",
        "paragraphs": [
            "水势临阶转，峰形对路开。",
            "槎从天上得，石是海边来。",
            "瑞草分丛种，祥花间竹栽。",
            "旧传辞赋客，唯见有邹枚。"
        ],
        "title": "诗二首  其一",
        "id": "4cd5b81d-c183-4960-9f17-bbc99c156484"
    },
    {
        "author": "米芾",
        "paragraphs": [
            "携琴遶碧沙，摇苇弄青霞。",
            "杜若幽庭草，芙蓉曲沼花。",
            "宴游来野客，形胜得山家。",
            "往往留仙步，登攀日易斜。"
        ],
        "title": "诗二首  其二",
        "id": "3e774489-6109-446c-b8da-0196a573f2b0"
    },
    {
        "author": "米芾",
        "paragraphs": [
            "三闾宰国议，相如造承明。",
            "莫教朝廷上，不及为郡名。"
        ],
        "title": "诗三首  其一",
        "id": "073451f5-e8bc-4fa4-a1ee-37b786df649a"
    },
    {
        "author": "米芾",
        "paragraphs": [
            "几时越五湖，行行遂所适。",
            "之子方乐天，众累焉能迫。"
        ],
        "title": "诗三首  其二",
        "id": "e70198c5-41ae-4801-b52d-46f8ed6ccba3"
    },
    {
        "author": "米芾",
        "paragraphs": [
            "闲中无所事，得意思同论。",
            "约月升崇观，校射出平原。"
        ],
        "title": "诗三首  其三",
        "id": "d616777e-4178-43a3-93e3-744a98c5f371"
    },
    {
        "author": "米芾",
        "paragraphs": [
            "笏引上天梯，鞘鸣奋地雷。",
            "谁云天尺五，亲见玉皇来。"
        ],
        "title": "大臣荐对诗",
        "id": "d2631436-1870-46ee-aaa1-4563bf96529c"
    },
    {
        "author": "米芾",
        "paragraphs": [
            "蝗虫本是天灾，不由人力挤排。",
            "若是敝邑遣去，却烦贵县发来。"
        ],
        "title": "驱蝗虫诗",
        "id": "9920a179-6e66-4bb4-a7bb-2f29bbd80f57"
    },
    {
        "author": "米芾",
        "paragraphs": [
            "肉眼通神四十年，侯门拖袖气如烟。",
            "符离经过无行李，西入皇都索相钱。"
        ],
        "title": "谢吴安中留宿",
        "id": "26decfc1-37ef-420f-820f-ed38d803a722"
    },
    {
        "author": "米芾",
        "paragraphs": [
            "二林消息已千年，戏向池中种白莲。",
            "昨夜秋香逐霜雪，又看莲子藕如船。"
        ],
        "title": "寄题开福院白莲堂  其一",
        "id": "8759f2a1-2517-40cc-b600-f1c5da8fde4c"
    },
    {
        "author": "米芾",
        "paragraphs": [
            "旧多社客谈因果，新向禅林问祖风。",
            "归去万缘无不了，这回洗钵听斋钟。"
        ],
        "title": "寄题开福院白莲堂  其二",
        "id": "5758111e-20d7-422c-bfed-4b2f3644dba0"
    },
    {
        "author": "米芾",
        "paragraphs": [
            "长卿骨已朽，延陵得兹亭。",
            "延平廖明略，大句题轩楹。",
            "遂令干越俗，擅此今古名。",
            "高咏刘廖句，白云穿石屏。",
            "琵琶洲无弦，我弹君能听。",
            "弹罢共一笑，白云归玉京。"
        ],
        "title": "干越亭",
        "id": "d00c882d-eb35-4c93-9597-bed1d304f61e"
    },
    {
        "author": "米芾",
        "paragraphs": [
            "一幅轻绡三尺阔，百岁丹青半鹿脱。",
            "谁将光景写吴绫，神采森然动毫末。"
        ],
        "title": "题李伯时山阴图许元度王逸少谢安石支道林四像二首  其一",
        "id": "84e42688-71e8-45b4-9fec-69227fe063a3"
    },
    {
        "author": "米芾",
        "paragraphs": [
            "临卷叹张芝，笔格入妙思。",
            "疏眉映朗目，白玉无泥滓。",
            "堂堂伟且长，想见坦腹姿。"
        ],
        "title": "题李伯时山阴图许元度王逸少谢安石支道林四像二首  其二",
        "id": "649428b4-9b8d-49f3-98e1-36ca91b6d778"
    },
    {
        "author": "米芾",
        "paragraphs": [
            "竹径随泉上，山云触石生。",
            "宝栖弹指处，的的是分明。"
        ],
        "title": "龙井延恩衍庆院",
        "id": "383dde27-698c-4501-8280-2d66fae3dad3"
    },
    {
        "author": "米芾",
        "paragraphs": [
            "研山不复见，哦诗徒叹息。",
            "唯有玉蟾蜍，向余频唳滴。"
        ],
        "title": "怀南唐研山",
        "id": "c17394ad-0834-4f71-9f4b-998fd49eef54"
    },
    {
        "author": "米芾",
        "paragraphs": [
            "一幅昏昏半已空，何人重出自为工。",
            "从兹万偈并千颂，扰乱春风卒未穷。"
        ],
        "title": "题越人王修竹所藏雪窦禅师真迹",
        "id": "487d1bc5-604d-4eef-a5b4-0ad8e118430e"
    },
    {
        "author": "米芾",
        "paragraphs": [
            "鸡黍招要意已真，後堂许到转相亲。",
            "巧裁花竹岂多地，浄扫轩窗无一尘。",
            "倾倒不知情话密，衰隤深畏酒行频。",
            "落花一夜成疏迹，风雨还增客恨新。"
        ],
        "title": "鸡黍",
        "id": "e63b96e8-0dda-4106-9543-f10e7871ca9b"
    },
    {
        "author": "米芾",
        "paragraphs": [
            "落落四皓翁，山林养其静。",
            "羞为汉家臣，若辟秦苛政。",
            "商颜高峨峨，坐待天下定。",
            "欻起佐储皇，上前启名姓。",
            "堪怜羽翼成，难将口舌争。",
            "无语及扶苏，空歌紫芝咏。"
        ],
        "title": "题马远作四皓弈棋图横卷",
        "id": "7649c70d-88a1-4a3c-8c80-0d24cda7bec3"
    },
    {
        "author": "米芾",
        "paragraphs": [
            "翰墨风流冠古今，鹅池谁不赏山阴。",
            "此书虽向昭陵朽，刻石犹能易黄金。"
        ],
        "title": "题定武兰亭古本",
        "id": "8c59b478-b5a4-4e57-b428-be88d607b08b"
    },
    {
        "author": "米芾",
        "paragraphs": [
            "水石相搏，风竹相吞。",
            "炉烟方袅，草木自欣。"
        ],
        "title": "题禅堂壁间",
        "id": "455b6d0e-a85f-4082-8517-0b039f72c293"
    },
    {
        "author": "米芾",
        "paragraphs": [
            "扶筇上瑶台，一笑领清绝。",
            "如何夜来风，独下前村雪。"
        ],
        "title": "壮观亭",
        "id": "7d2c849e-2808-41ea-95db-c87443d149e1"
    },
    {
        "author": "米芾",
        "paragraphs": [
            "碧海出蜃阁，青空起夏云。",
            "瑰奇□怪石，错落动干文。"
        ],
        "title": "题仙掌石",
        "id": "d6dbc263-1393-4504-a1b9-2fa02103f287"
    },
    {
        "author": "米芾",
        "paragraphs": [
            "骖鸾碧玉林，琢句白琼瑶。",
            "人间埃𡏖尽，青罗数分毫。",
            "程老列仙长，磊落粹露臕。",
            "玉沥发太和，得君同逍遥。",
            "刻岩栖乌鸦，陟巘透紫霄。",
            "南风勿赋鵩，即是登云轺。"
        ],
        "title": "送端臣桂林先生兼简信叔老兄帅坐",
        "id": "9e7ee80e-8b4c-4e14-a9a7-0790b8c3b860"
    },
    {
        "author": "米芾",
        "paragraphs": [
            "岚光深院里，傍砌水泠泠。",
            "野燕巢官舍，溪云入古厅。",
            "日斜孤吏过，帘卷乱峰青。",
            "五色神仙尉，焚香读道经。"
        ],
        "title": "太白江油尉厅诗",
        "id": "949f7f31-b6f4-48f1-9f34-cfe3dde8b262"
    },
    {
        "author": "米芾",
        "paragraphs": [
            "华胥兜率梦曾游，天下江山第一楼。",
            "冉冉明廷万灵入，迢迢溟海六鳌愁。",
            "指分坱圠方舆露，顶矗昭回列纬浮。",
            "衲子来时多泛钵，汉星归未觉经牛。",
            "云移怒翼搏千里，气霁刚风御九秋。",
            "康乐平生追壮观，未知席上极沧洲。"
        ],
        "title": "题多景楼",
        "id": "09aaf8ca-786b-40ce-b47c-b74cb5dbda33"
    },
    {
        "author": "米芾",
        "paragraphs": [
            "昨风起西北，万艘皆乘便。",
            "今风转而东，我舟十五纤。",
            "力乏更雇夫，百金尚嫌贱。",
            "船工怒斗语，夫坐视而怨。",
            "添槔亦复车，黄胶生口咽。",
            "河泥若佑夫，粘底更不转。",
            "添金工不怒，意满怨亦散。",
            "一曳如风车，叫啖如临战。",
            "傍观鶑窦湖，渺渺无涯岸。",
            "一滴不可汲，况彼西江远。",
            "万事须乘时，汝来一何晚。"
        ],
        "title": "吴江舟中作",
        "id": "31a8afc7-40a7-42de-9a31-16322a139649"
    },
    {
        "author": "米芾",
        "paragraphs": [
            "四十谁云是，三年不制衣。",
            "贫知世路险，老觉道心微。",
            "已是致身晚，何妨知我□。",
            "欣逢风雅伴，岁晏未言归。"
        ],
        "title": "题苏东坡木石图",
        "id": "1daa77e0-0482-4537-93be-8d4f916d1f43"
    },
    {
        "author": "米芾",
        "paragraphs": [
            "昔年访月寒溪头，霜高酒劣棱生裘。",
            "溪僧辍寝从吾幽，共移不系渔人舟。",
            "断崖老木纷金乱，又如苹藻𣶬清流。",
            "鹤骨浸烦风露忧，妙语满地无人收。"
        ],
        "title": "从天竺归隠溪之南冈诗",
        "id": "b64c7a17-d478-40ed-b5e5-95635055c938"
    },
    {
        "author": "米芾",
        "paragraphs": [
            "清明去郡则得郡，安用作业解洗业。"
        ],
        "title": "句  其一",
        "id": "298a131a-182e-4c51-97e0-df6396aae680"
    },
    {
        "author": "米芾",
        "paragraphs": [
            "中间有一萧闲伯，学道登仙初应格。",
            "朝元明日拜五光，玉皇应怪须眉白。"
        ],
        "title": "句  其二",
        "id": "e946f4a9-29b4-4879-8936-ce919e82e359"
    },
    {
        "author": "米芾",
        "paragraphs": [
            "金山醉归江月出，瓜洲汹涌寒潮入。"
        ],
        "title": "句  其三",
        "id": "22dabf60-ed80-4a77-8bde-3e0acea89bde"
    },
    {
        "author": "米芾",
        "paragraphs": [
            "饭白云留子，茶甘露有兄。"
        ],
        "title": "句  其四",
        "id": "0d62b73f-a4ab-437c-89c5-072f307324b8"
    },
    {
        "author": "米芾",
        "paragraphs": [
            "人是西方无量佛，寿如南极老人星。"
        ],
        "title": "句  其五",
        "id": "91d7d82b-a064-4e72-8f75-78fc37e195b6"
    },
    {
        "author": "米芾",
        "paragraphs": [
            "手摩一丈石，读尽上元碑。"
        ],
        "title": "句  其六",
        "id": "a976e7d6-a808-44a9-a46c-4faaee7181bf"
    },
    {
        "author": "米芾",
        "paragraphs": [
            "甘泉如惠泉。"
        ],
        "title": "句  其七",
        "id": "c5de3bbe-3b04-4219-b71e-ac28b02a1c54"
    },
    {
        "author": "米芾",
        "paragraphs": [
            "孤屿水中圆，遥空海边阔。"
        ],
        "title": "句  其八",
        "id": "09176927-e764-45fb-bd02-d1b77b12fb51"
    },
    {
        "author": "米芾",
        "paragraphs": [
            "如来髓，释迦骨。",
            "人不识，弥勒佛。"
        ],
        "title": "句  其九",
        "id": "d81c259a-6991-490c-9a62-72c8c8f8bedc"
    },
    {
        "author": "华镇",
        "paragraphs": [
            "茫茫神州，有疆有理。",
            "歼殄豺虎，翦夷荆杞。",
            "人可以羣，神获其祀，惟宣祖是畀。"
        ],
        "title": "神功盛德诗  其一",
        "id": "6504b6ef-3b36-4a9c-ab33-7eab0fa74f4b"
    },
    {
        "author": "华镇",
        "paragraphs": [
            "道有伦极，克建克叙。",
            "不丧厥猷，物有其纪。",
            "既污者隆，何千万年。",
            "施于孙子，惟宣祖所畀。"
        ],
        "title": "神功盛德诗  其二",
        "id": "a6311024-eb24-45f6-aea3-02edae558ebe"
    },
    {
        "author": "华镇",
        "paragraphs": [
            "其畀惟何，笃生真人。",
            "作之孔武，敏则有神。",
            "乃圣嗣德，益之以文。",
            "庆既令矣，克成厥勋。"
        ],
        "title": "神功盛德诗  其三",
        "id": "c805cdae-f35e-4f96-9cad-f0b01fe30ea0"
    },
    {
        "author": "华镇",
        "paragraphs": [
            "于皇武王，帝锡其猷。",
            "克奋神武，应天之求。",
            "维睠乃顾，申命用休。",
            "狱讼讴歌，旁来不谋。",
            "高视虞夏，嗣于有周。"
        ],
        "title": "神功盛德诗  其四",
        "id": "28ccda5d-d677-4352-bc25-99f11fdc0ae5"
    },
    {
        "author": "华镇",
        "paragraphs": [
            "蠢尔小腆，昧天之灵。",
            "弗念厥显，首干我经。",
            "龙旗东指，淮海惟清。",
            "西狩三城，泽潞以平。",
            "皇皇天声，如雷如霆，罔不震惊。"
        ],
        "title": "神功盛德诗  其五",
        "id": "f2eb502d-0064-421f-9b47-840afbf0508e"
    },
    {
        "author": "华镇",
        "paragraphs": [
            "偏师四指，露檄旁招。",
            "负固衔璧，知几造朝。",
            "凌江绝岭，曾不崇朝。",
            "蜀道失险，关烽聿销。"
        ],
        "title": "神功盛德诗  其六",
        "id": "ddb1ad02-d05d-4d4e-a506-39c8529666da"
    },
    {
        "author": "华镇",
        "paragraphs": [
            "恢恢皇纲，周汉之後。",
            "唐嗣不武，实弛其纽。",
            "自我维之，律此羣丑。",
            "式相上帝，以奠九有。"
        ],
        "title": "神功盛德诗  其七",
        "id": "154e4377-a681-48a5-8f06-37b7beac08e9"
    },
    {
        "author": "华镇",
        "paragraphs": [
            "瞻彼亨龙，应时而作。",
            "维云维雷，以引以翼。",
            "大人有徽音，物被其泽。",
            "德馨孔昭，休命爰锡。"
        ],
        "title": "神功盛德诗  其八",
        "id": "10d05f9b-962c-489b-962c-82a7c0ebf115"
    },
    {
        "author": "华镇",
        "paragraphs": [
            "蕞尔汾晋，秽我王路。",
            "天诛久稽，爰赫斯怒。",
            "大明继昭，晞彼朝露。",
            "文轨攸同，平平天步。"
        ],
        "title": "神功盛德诗  其九",
        "id": "897197d1-da2f-4e7a-995c-083ae731cb56"
    },
    {
        "author": "华镇",
        "paragraphs": [
            "朱干琱戈，包以虎皮。",
            "脱剑解胄，敦说书诗。",
            "钟鼓喤喤，俎豆仪仪。",
            "相我斯成，以永丕基。"
        ],
        "title": "神功盛德诗  其一○",
        "id": "0ec0c2df-1008-4c3a-885b-6c6ad569df77"
    },
    {
        "author": "华镇",
        "paragraphs": [
            "猗欤道真，厥心希微。",
            "我则道之，万物纷错，我摄之以无为。",
            "股肱良矣，心膂则奇。",
            "荡荡妙用，民莫之知。",
            "既绥寰中，亦静四夷。",
            "承休垂裕，维君维师。"
        ],
        "title": "神功盛德诗  其一一",
        "id": "3fb77dc5-1916-4e08-9fab-469a80412529"
    },
    {
        "author": "华镇",
        "paragraphs": [
            "雍雍和声，召彼协气。",
            "散为丰年，凝为嘉瑞。",
            "三脊之茅，四海之美，惟帝王是致。"
        ],
        "title": "神功盛德诗  其一二",
        "id": "0888a4c5-5c00-412c-9e76-ddf623072fd9"
    },
    {
        "author": "华镇",
        "paragraphs": [
            "岩岩太山，升于天中。",
            "鸾舆戾止，玉检金封。",
            "汾脽千里，亲飞六龙。",
            "上下昭报，神明以通。"
        ],
        "title": "神功盛德诗  其一三",
        "id": "824aa760-c18c-4ce3-a485-d4c7ca261edd"
    },
    {
        "author": "华镇",
        "paragraphs": [
            "在昔图书，出于河洛。",
            "有龙有龟，前圣之作。",
            "惟天无亲，德侔斯格。",
            "我躬受之，宝符神筴。"
        ],
        "title": "神功盛德诗  其一四",
        "id": "5edfb7b8-7b63-476e-9eb0-050e32d122e0"
    },
    {
        "author": "华镇",
        "paragraphs": [
            "上天之载，引之惟逸。",
            "原民之生，天子之职。",
            "我安其止，弗扰弗刻。",
            "厥德罔愆，宜符帝则。"
        ],
        "title": "神功盛德诗  其一五",
        "id": "b2d186f8-5078-491a-87b5-dbf275e00bb0"
    },
    {
        "author": "华镇",
        "paragraphs": [
            "我征既宽，我役不烦。",
            "息我干矛，审尔刑冤。",
            "井饮田食，日舒以闲。",
            "鸿化何为，淳风载还。"
        ],
        "title": "神功盛德诗  其一六",
        "id": "8cebc084-85d4-405b-9ce8-1ca32fce2aa2"
    },
    {
        "author": "华镇",
        "paragraphs": [
            "俾尔息而庶，俾尔厚而富。",
            "黄发稚齿，既仁且寿。",
            "帝歆其馨，介我纯佑。"
        ],
        "title": "神功盛德诗  其一七",
        "id": "4854dfdb-338d-4451-84d8-1e644ffc554f"
    },
    {
        "author": "华镇",
        "paragraphs": [
            "其佑维何，如商之戊。",
            "天地其行，既长且久。",
            "宠绥下民，克念厥後。",
            "取我元良，锡之九有。",
            "不失其传，益羡三后。",
            "惟尧舜为难，惟我则不。"
        ],
        "title": "神功盛德诗  其一八",
        "id": "d27d5bbc-5f7b-48a5-8b80-87e39aaacf13"
    },
    {
        "author": "华镇",
        "paragraphs": [
            "世德之渊，庆流弥弥。",
            "笃生哲后，在宗之子。",
            "其积弥新，有闻不已。",
            "文考受之，以肖以似。",
            "人之攸归，天命爰止。"
        ],
        "title": "神功盛德诗  其一九",
        "id": "76403d65-1d35-4ddd-b461-15ecefb44919"
    },
    {
        "author": "华镇",
        "paragraphs": [
            "天命靡常，惟德惟功。",
            "神圣有作，历数在躬。",
            "正位东朝，遂成大宗。",
            "协和万邦，万邦以雍。"
        ],
        "title": "神功盛德诗  其二○",
        "id": "b6a7135b-4ae3-45ad-af76-5e6c2acbc5f7"
    },
    {
        "author": "华镇",
        "paragraphs": [
            "沈沈神机，其动其时。",
            "和柔以刚，克爱以威。",
            "肃之振之，俾无或隳。",
            "功则未既，思有宏规。"
        ],
        "title": "神功盛德诗  其二一",
        "id": "4d2d35d3-3c8f-4dc6-9365-304be0484fcb"
    },
    {
        "author": "华镇",
        "paragraphs": [
            "皇有大猷，其成落落。",
            "文武不世，千载无作。",
            "圣人勃兴，积厚施博。",
            "作之新之，以底远略。"
        ],
        "title": "神功盛德诗  其二二",
        "id": "d21288dc-b53a-45a5-9de0-75e33d4bb26e"
    },
    {
        "author": "华镇",
        "paragraphs": [
            "既发我明，既达我聪。",
            "合变体经，神化无穷。",
            "长毓儒雅，蓄砺兵戎。",
            "无思不服，物有其容。",
            "夙夜不怠，济我丰功。"
        ],
        "title": "神功盛德诗  其二三",
        "id": "f496667c-fb7d-48e5-bfa2-defb8c6b816a"
    },
    {
        "author": "华镇",
        "paragraphs": [
            "济济朝廷，有名有实。",
            "多士在服，百工励翼。",
            "礼乐兴矣，刑政既达。",
            "郁乎有文，绍周之则。"
        ],
        "title": "神功盛德诗  其二四",
        "id": "aabf7726-8459-4881-aaea-382b8059be3b"
    },
    {
        "author": "华镇",
        "paragraphs": [
            "绵绵句丽，莽莽河湟。",
            "绝彼东海，逸于西疆。",
            "或翦或怀，德威孔扬。",
            "列我郡县，袭我衣裳，于前人有光。"
        ],
        "title": "神功盛德诗  其二五",
        "id": "f585df62-d5d2-4225-a170-47e029f70dfd"
    },
    {
        "author": "华镇",
        "paragraphs": [
            "衮衣自美好，无能被猿猱。",
            "鶢鶋巢鲁门，恻怆临九牢。",
            "此物乃异类，珍华宜见逃。",
            "颍阳本无人，嗜好非羽毛。",
            "执心一何苦，用形一何劳。",
            "采薇代刍豢，刍豢气膻臊。",
            "饮水宁手掬，飘风声怒号。",
            "不慕黄屋尊，遗之如秋毫。",
            "道真固所重，无乃太嚣嚣。",
            "达士各有心，非志斯鬰陶。",
            "饮河已盈腹，河流自滔滔。",
            "一枝傥可栖，云构如蓬蒿。",
            "适外皆长物，逐物非吾曹。",
            "如何市朝人，捐生竞锥刀。",
            "颓川无回波，始觉素风高。"
        ],
        "title": "咏古十六首  其一",
        "id": "951a3de4-8e7d-40da-bf87-bbd5d179a77b"
    },
    {
        "author": "华镇",
        "paragraphs": [
            "穆王有天下，王纲正齐肃。",
            "玉帛来万邦，明堂覆重屋。",
            "珠金严器皿，龙章粲华服。",
            "玉戚副朱干，英茎荐清曲。",
            "窈窕备嫔御，芳颜美如玉。",
            "文章穷制作，采色已繁缛。",
            "晚与化人游，清都暂经目。",
            "梦回顾人世，怆恨情不足。",
            "九重深且严，视若窘羁束。",
            "腐朽视玉石，膻恶生膏沐。",
            "倏起驾八骏，凌飞厉黄鹄。",
            "远寻西王母，高宴昆山麓。",
            "归来九庙荒，日暮歌黄竹。"
        ],
        "title": "咏古十六首  其二",
        "id": "83f85d6a-4da2-4ded-84bd-c5954d0073f7"
    },
    {
        "author": "华镇",
        "paragraphs": [
            "黄河天上来，一曲一千里。",
            "冯夷值海若，反顾忘秋水。",
            "通川不足多，支流宁复纪。",
            "大朴久已丧，羣言乱如麻。",
            "儒墨及刑名，交流自名家。",
            "曲士殉所察，纷纷摘其华。",
            "伯阳究宗本，为言天地初。",
            "蟪蛄惊春秋，格言落玄虚。",
            "华颠困章句，强识家人书。"
        ],
        "title": "咏古十六首  其三",
        "id": "09b52d5d-15b8-4c3f-b670-df600f6ba9b4"
    },
    {
        "author": "华镇",
        "paragraphs": [
            "长剑寄宝匣，往往夜鸣吼。",
            "芒针补弊履，虽贱不为丑。",
            "藏器贵有施，斯人自吾偶。",
            "汲汲出疆贽，皇皇丧家狗。",
            "无愧三宿行，未多沮溺耦。",
            "营丘执羔客，乃是射钩手。",
            "解缚履文陛，低颜亦含垢。",
            "鲁堂品藻中，茂实帝王後。",
            "君子当际会，所学问行否。",
            "南阳三顾日，不羡商岩叟。",
            "相期等钓璜，兹为兆熊后。",
            "宿将轻少年，前席亦何有。",
            "恢恢王景略，落落秦关右。",
            "周旋二十年，初心了无负。",
            "何必逐桓温，联翩东南走。",
            "松栢傥莫依，嵩岱皆培塿。"
        ],
        "title": "咏古十六首  其四",
        "id": "d38e3f01-b18b-4927-8176-9af21d0a912b"
    },
    {
        "author": "华镇",
        "paragraphs": [
            "昔在战国时，吴生固多奇。",
            "弱鲁偶以将，强齐不能支。",
            "聿来守西河，纵横各有施。",
            "黔首乐无贰，财用日以滋。",
            "士卒思致命，官事咸允厘。",
            "韩赵既来宾，秦人怯东窥。",
            "魏郊昔多垒，中外安且熙。",
            "当时计其功，谁复相等夷。",
            "盛德乃不器，中智各有宜。",
            "由来秉国钧，不类提军绥。",
            "论列谩纷错，至当难重违。",
            "桓桓盖世气，低徊下卑辞。"
        ],
        "title": "咏古十六首  其五",
        "id": "60186d2a-4b6e-4a6e-8b2a-406d1141e73f"
    },
    {
        "author": "华镇",
        "paragraphs": [
            "风云起幽朔，霜雪雕松桂。",
            "修竹实不华，猗梧惨憔悴。",
            "江汉凝以冱，醴泉更蒙蔽。",
            "鸾凤何所归，增击真良计。",
            "岐山尽禾黍，九成困惉懘。",
            "鸣矣後佳期，来仪爽幽契。",
            "乌鸢竞腐鼠，仰视惊高逝。",
            "众羽亦可怀，云飞屡回睨。",
            "猗嗟鲁先生，生後唐虞际。",
            "高华虽韡韡，硕果终幽翳。",
            "幅纸下聊城，片言挫秦锐。",
            "铦铓释纷难，未足论明哲。",
            "况复历下谈，微端本柔脆。",
            "时无豪杰士，横议喧鶗鴂。",
            "春冰薄轻绡，可耐秋阳熭。"
        ],
        "title": "咏古十六首  其六",
        "id": "9cd1a97e-364b-4507-a0bc-6b987f8fbdc3"
    },
    {
        "author": "华镇",
        "paragraphs": [
            "黍稷无恶种，方苞藉良农。",
            "淳化混无外，殊疆蔼同风。",
            "海滨昔未洽，盗弄潢池中。",
            "胜残无善政，矧日劳兵戎。",
            "龚叟达事变，嘉言契清衷。",
            "鈇锧何所施，钩鉏日成功。",
            "鸡豚被封域，桑麻翳垣墉。",
            "天子念循良，召对明光宫。",
            "醉客雅轻事，临歧愿追从。",
            "厚意难重违，归轩相与同。",
            "终藉哲人语，清风傃渊冲。",
            "小人徇其末，所得竟无庸。",
            "君子喻其大，道义在所攻。",
            "联裾治水衡，迟暮何从容。"
        ],
        "title": "咏古十六首  其七",
        "id": "708ed481-439a-42c0-816b-aede73f0a488"
    },
    {
        "author": "华镇",
        "paragraphs": [
            "鲋鱼在涸辙，所志斗升水。",
            "斗升不可得，安望长江鲤。",
            "朝登禹门浪，回首风雷起。",
            "高才忽细行，脱略外讥毁。",
            "乡闾不见容，县令邈难迩。",
            "悠然挹斗酒，西游咸阳市。",
            "一言悟时主，倾注超园绮。",
            "献纳无间言，经纶有余美。",
            "平步蹑云汉，瞬息致千里。",
            "贾生终如遗，资用岂不伟。"
        ],
        "tags": [
            "长江"
        ],
        "title": "咏古十六首  其八",
        "id": "9bdac81f-8a51-48c4-a1e1-53914a826717"
    },
    {
        "author": "华镇",
        "paragraphs": [
            "三圣赞拔茅，拔茅有连茹。",
            "四始咏鸣鹿，鸣鹿啸其类。",
            "性理傥可赏，微物在所贵。",
            "矧伊人伦秀，德輶自勤致。",
            "昔在世宗时，炎刘正昌炽。",
            "蒲轮聘枚叟，异人始麕至。",
            "郑生何慷慨，称荐天下士。",
            "嘉言美且闲，咀之有余味。",
            "当朝尚趋和，浮沈在承意。",
            "囊括未足多，似忝司农位。",
            "独以推毂贤，千秋仰高义。",
            "周公亲吐握，事与田窦异。",
            "如何大将军，碌碌无所誉。",
            "功业虽可名，风流固多愧。"
        ],
        "title": "咏古十六首  其九",
        "id": "89acf9c7-15eb-4598-b95c-9b72197473f0"
    },
    {
        "author": "华镇",
        "paragraphs": [
            "吾爱袁东阳，才华自天性。",
            "注射溢飞泉，玲珑韵鸣磬。",
            "微吟傍牛渚，倾写江州听。",
            "珠联麟野韵，响答临歧赠。",
            "仓卒宣城辞，颠沛长沙咏。",
            "辞林骋高步，声华既明盛。",
            "不为桓公屈，高风更严劲。",
            "荣路何足论，清衷自如莹。"
        ],
        "title": "咏古十六首  其一○",
        "id": "b188f601-b13c-4bf6-89bf-020e520c9e24"
    },
    {
        "author": "华镇",
        "paragraphs": [
            "兴平昔丧乱，射狼恣吞攫。",
            "雄才卧南阳，盘桓寄云壑。",
            "良玉沽善价，高情无适莫。",
            "风云时会合，约束非纆索。",
            "萧公镇关中，守固惟筦钥。",
            "韩彭冒鸣镝，阃内非所度。",
            "成都偪仄地，草昧事参错。",
            "顾盼干坤静，谈笑风霆作。",
            "东连紫髯公，北设渭滨略。",
            "灵源挹愈盈，英风际寥廓。",
            "明知不自假，高谈贵无怍。",
            "宿昔何所侔，夷吾暨燕乐。"
        ],
        "title": "咏古十六首  其一一",
        "id": "336f09d8-abbe-467d-956d-30b5890d0001"
    },
    {
        "author": "华镇",
        "paragraphs": [
            "窫窳当九门，西山宝驺虞。",
            "鸱鸮集上林，丹穴巢鹓雏。",
            "奸雄始基构，哲人晦良图。",
            "步兵偶叔末，整辔登蓬壶。",
            "身世委杯酒，不以礼法拘。",
            "长啸引鸣凤，新诗缀骊珠。",
            "慷慨临广武，感激恸穷途。",
            "所志岂方外，林下薄踟蹰。",
            "恢恢大雅人，矫矫真龙驹。",
            "宁愧苏门士，临刑据槁梧。"
        ],
        "title": "咏古十六首  其一二",
        "id": "1df05a82-fb25-42a1-af28-1cb10a361fd3"
    },
    {
        "author": "华镇",
        "paragraphs": [
            "秋阳铄金石，康庄昼如焚。",
            "乘轩及负荷，累足朝市门。",
            "挥汗散凌雨，腾埃播长云。",
            "隋珠弹黄雀，贵贱谁复论。",
            "安知北窗下，乃有羲皇人。",
            "高卧挹清风，翛然远世纷。",
            "绿琴寂繁奏，白醅漉纶巾。",
            "井水患甘旨，膏兰困明芬。",
            "何用结庐地，喧填走车轮。"
        ],
        "title": "咏古十六首  其一三",
        "id": "9a0ef46d-06d2-46ae-b3bd-ce7675b6e7bd"
    },
    {
        "author": "华镇",
        "paragraphs": [
            "唐昔先天後，天步复清平。",
            "君王图治定，槐棘来羣英。",
            "渭水亦投竿，莘原犹弃耕。",
            "丈夫敦志尚，不为轩冕轻。",
            "矫矫同州守，素风独峥嵘。",
            "慷慨论十事，激切观王明。",
            "献纳无迕言，始来歆大烹。",
            "富贵岂不念，直道思有行。",
            "驭者信所学，不为嬖奚更。",
            "况当秉国钧，见利难自倾。",
            "行己或可枉，乘轩何所荣。",
            "风虎既相从，云雷底光亨。",
            "开元及贞观，当日乃悬衡。",
            "至今夸毗人，闻风心骨惊。"
        ],
        "title": "咏古十六首  其一四",
        "id": "b6c8a18d-426d-44f1-bf4f-c40a799942e6"
    },
    {
        "author": "华镇",
        "paragraphs": [
            "高柳何葱蒨，袅袅章台端。",
            "眉叶荫紫极，条丝拂朱栏。",
            "何以谢松竹，挠弱惭岁寒。",
            "既乏贞固姿，枝叶何足观。",
            "小人殉利欲，俛仰如转丸。",
            "苟非社稷臣，祸患宁肯干。",
            "蒲山已归觐，黎阳尚盘桓。",
            "当时方寸地，明明赤如丹。",
            "飙举冠凌烟，腾芳臭如兰。",
            "一言失其所，功名两雕残。",
            "高帝论平阳，刘氏终以安。",
            "英公负文皇，武氏为世患。",
            "无忌问赵相，侯嬴起长叹。",
            "白首不可保，知人良独难。"
        ],
        "title": "咏古十六首  其一五",
        "id": "fb8c0993-117f-4541-8ae6-6b9f5ca6b222"
    },
    {
        "author": "华镇",
        "paragraphs": [
            "兰芷生幽薄，浥露搴华姿。",
            "芙容隔秋江，扁舟满江湄。",
            "丈夫抱材用，但愿君王知。",
            "宁生击牛角，载歌南山词。",
            "词终脱裋褐，缨佩暮萎蕤。",
            "人事非有定，斯言或难持。",
            "翩翩李将军，鸣弦压由基。",
            "余威震戎虏，谈笑静边陲。",
            "桃李曾无言，嘉声满黄扉。",
            "心知堪万户，乃谓生匪时。",
            "烽火照甘泉，未能包虎皮。",
            "目视汉飞将，弃弃轻如遗。",
            "颇牧已黄土，忉忉勤缅思。",
            "如何中林士，坐视青云期。"
        ],
        "title": "咏古十六首  其一六",
        "id": "caceaa82-856e-4dfb-bf67-fbfd520c5f76"
    },
    {
        "author": "华镇",
        "paragraphs": [
            "瞻彼南山下，沟塍蔚相续。",
            "泉流既清美，土壤膏且沃。",
            "岩壑云气多，时雨常沾足。",
            "苦乏知人术，所寄非良淑。",
            "树艺本未工，营私一何速。",
            "铫鎒不及时，终然废穜稑。",
            "尝恐岁云暮，蟋蟀鸣我屋。",
            "良苗不可见，何以望嘉谷。"
        ],
        "title": "古风",
        "id": "1025460b-94ae-41c9-b62a-9a46c8a30494"
    },
    {
        "author": "华镇",
        "paragraphs": [
            "东野不解事，强为懊恼词。",
            "恶诗皆得官，举世不及嗤。",
            "好诗空抱山，寂寞无人知。",
            "诗自有好恶，得官不在诗。",
            "白面无伎能，青云多路歧。",
            "君无一囊钱，姻娅复为谁。",
            "且保珪玉质，无使伤磷缁。",
            "文章古所贵，恐非涉世资。",
            "羽翼圣道术，收拾古佚遗。",
            "此外不可倚，倚文谅多奇。"
        ],
        "title": "读孟东野懊恼诗",
        "id": "2c89f085-1ddf-4fe6-8fed-2d9772b2a7a5"
    },
    {
        "author": "华镇",
        "paragraphs": [
            "小院无经过，虚庭窈深幽。",
            "高堂昼晴永，朱箔上银钩。",
            "文砌桐花落，碧瓦烟光流。",
            "交疏静丹绮，飞梁架青虬。",
            "流鶑自睍睆，好音暂迟留。"
        ],
        "title": "小院",
        "id": "fd60aa29-2812-4d05-8e79-89932c82c5c6"
    },
    {
        "author": "华镇",
        "paragraphs": [
            "长波西南骛，高风激江流。",
            "挂席向浦溆，凌虚驾轻舟。",
            "洲渚乱挥霍，蒹葭飒飕飗。",
            "重山捷飞过，叠浪纷悠悠。",
            "鳬鹜不及辨，频咤越飞鸥。",
            "舟人击鼓吹，嚯浪相赓酬。",
            "调笑西来人，掩泪寒沙头。",
            "人闻此语乐，我闻此言忧。",
            "尔速非尔巧，彼淹岂其尤。",
            "淹速偶所值，矜笑徒自偷。",
            "况余涉世途，泰稀否常稠。",
            "此日虽偶驶，来日恐或不。",
            "驭也傥可矜，留滞还增羞。",
            "天道雅无常，非分非所求。",
            "但愿日日行，行路无阻修。"
        ],
        "title": "早发芜湖风便舟中有感",
        "id": "36842889-a404-49fa-bc89-411d3f080a2b"
    },
    {
        "author": "华镇",
        "paragraphs": [
            "泛舟涉长川，舟巨川且广。",
            "操榜无良师，东西逐波荡。",
            "左之蕉苇多，右之洲渚枉。",
            "中有安流道，可以诣所往。",
            "不习昧其从，终日劳荡桨。",
            "荡桨劳尚可，所忧波涛长。",
            "黑云蔽白日，惊飙摧五两。",
            "沈浮何足道，形生在反掌。",
            "岂无觞深人，疏绝不得赏。"
        ],
        "title": "泛舟",
        "id": "e2b2ce45-0918-485e-a280-d7738f13b6c1"
    },
    {
        "author": "华镇",
        "paragraphs": [
            "岁寒青松青，落落惟修竹。",
            "烟叶舒青翠，风茎戛苍玉。",
            "高标契嘉士，暂挹情已足。",
            "况复清阴中，耽耽有华屋。",
            "屋下富经史，埙篪韵方睦。",
            "啄食日已肥，文彩更繁缛。",
            "侧聆箫韶奏，联翩赴清曲。",
            "秋色正萧疏，庭宇清以肃。",
            "且复遶修林，采采黄金菊。",
            "莫学山阳客，颠倒困醽醁。"
        ],
        "title": "题竹轩诗",
        "id": "6a82f225-d50b-4b74-aa73-9f291db6d936"
    },
    {
        "author": "华镇",
        "paragraphs": [
            "贾生流落处，寒日照山郭。",
            "江湖行欲尽，客意正寂寞。",
            "毂击逢蔡侯，旧交宛不若。",
            "立谈露底里，贞意销垠堮。",
            "握手笑登舟，杯盘已纷错。",
            "初言叙交契，次问何漂泊。",
            "苦道行路长，舂陵亦硗埆。",
            "仲冬纔薄寒，秋水虽已落。",
            "湘山尚重叠，湘水亦浩漠。",
            "水深莫暮止，路远宜晨作。",
            "委曲话津途，纤悉指栖托。",
            "前修共科名，分义曾不薄。",
            "此道久沦替，後生多落寞。",
            "颂君古人风，不为一杯酌。",
            "我舟尚南迈，君马方西跃。",
            "各指天一涯，何以慰离索。",
            "平凉古名镇，扼控开戎幕。",
            "绿发照青衫，从容预经略。",
            "从军古所贵，清世尤多乐。",
            "已见六翮修，行看上辽廓。"
        ],
        "title": "赠别新渭府机宜蔡二同年",
        "id": "2d97f0dd-e500-4ace-b1bf-835d988667bb"
    },
    {
        "author": "华镇",
        "paragraphs": [
            "钲鼓远轰填，旌旗近凌乱。",
            "兰棹截波舣，肩舆傍山转。",
            "白羽映尘举，乌纱倚风岸。",
            "揆才非阿都，托乘陪中散。",
            "暝投萧寺迥，路入修林蒨。",
            "清谈曾未既，长夜已踰半。",
            "周旋仰陂量，眄睐惭沟断。",
            "欲倚青云披，轻歌白石烂。",
            "高风生夜壑，长松响幽涧。",
            "秉烛访陈迹，辞墨叠壮观。",
            "缨蕤虽未濯，心目欣已浣。",
            "文奇楚招些，迹异元郎漫。",
            "初惊冰玉违，已见珠玑璨。",
            "临池名草圣，天台得才冠。",
            "兼资古所稀，荐遇世尤愿。",
            "琳琅鼓余韵，蛟虬走芳翰。",
            "诣绝雅无伦，神变敏如幻。",
            "规为到古始，气槩起消懦。",
            "须知赵璧贵，祗借秦人玩。",
            "吟想情有余，言终屡增叹。"
        ],
        "title": "宿道林寺诗",
        "id": "9e573a99-226d-4f98-a9a5-734853015131"
    },
    {
        "author": "华镇",
        "paragraphs": [
            "汲水苦绠短，低回就清浅。",
            "绠短傥有续，重渊良不远。",
            "清浅本无源，其涸易见睍。",
            "重渊酌愈出，流波被沟畎。",
            "膏肓苟愿治，会须好俞扁。",
            "所之在万里，庸可策驽蹇。",
            "白茅满原隰，刈之何不勉。",
            "缉索绠乃长，单极恣舒卷。",
            "寄声汲引者，功微利亦鲜。"
        ],
        "title": "汲水诗",
        "id": "5cf01bf8-e1d5-4654-a61c-119275afaf10"
    },
    {
        "author": "华镇",
        "paragraphs": [
            "轩前列羣山，轩後得虚室。",
            "宛若成都居，枵然惟四壁。",
            "清明照窗牖，不待秋月色。",
            "万籁悄无声，终年饱岑寂。"
        ],
        "title": "虚室",
        "id": "c25a2eaa-ee8e-4aa7-bf4d-7ba838cb2dd0"
    },
    {
        "author": "华镇",
        "paragraphs": [
            "土木谢琱华，结构趣闲敞。",
            "四座来风月，中庭容几杖。",
            "庭喧海潮至，窗暝山云上。",
            "萧散寄官曹，欣兹会清赏。"
        ],
        "title": "颐轩诗",
        "id": "7e8f6c84-249d-4bde-96a7-6703527d9ead"
    },
    {
        "author": "华镇",
        "paragraphs": [
            "堂有颜公石，辞墨真世宝。",
            "圆润屈银钩，淳华掞春藻。",
            "忠义昔所服，文艺久弥好。",
            "至今有识人，抚卷惜元老。"
        ],
        "title": "宝墨堂",
        "id": "e9c68db3-7d82-4b02-8685-7fe3d9a20f68"
    },
    {
        "author": "华镇",
        "paragraphs": [
            "茫茫太行道，日侧啸雕虎。",
            "天明落槛穽，迥失山林阻。",
            "摇尾仰视人，意态已如鼠。",
            "乌鹊竟何为，俛咮噪而聚。",
            "高明人共畏，鳏寡世所侮。",
            "丈夫气如霜，所贵摧强御。",
            "埋轮斥豺狼，不待梁冀死。",
            "长孺戒李息，张汤方遇主。",
            "古人耻低徊，吐茹两不武。",
            "真节一朝奋，千载羞莽卤。",
            "兹人不可见，兹事乃近古。",
            "三复清风诗，永怀仲山甫。"
        ],
        "title": "广述二首  其一",
        "id": "f24eaaa8-49b1-42bd-a67a-dcb35bff34ef"
    },
    {
        "author": "华镇",
        "paragraphs": [
            "飘风入阊阖，九陌起黄埃。",
            "馺沓振鸣珂，驰驱东西来。",
            "侧足凑高明，珠箔为褰开。",
            "附会崇岳友，沮誉牛李侪。",
            "倾侧竞姿媚，谈笑足诙谐。",
            "朝为道旁客，暮为廊庙才。",
            "如何首阳人，怅望黄金台。",
            "所得竟斗筲，回首良可哀。",
            "安见郑子真，谷口日徘徊。",
            "嘉声满朝野，何用苦自媒。"
        ],
        "title": "广述二首  其二",
        "id": "ccec7fac-b347-48a7-97b1-87b41f034cb5"
    },
    {
        "author": "华镇",
        "paragraphs": [
            "季冬岁云暮，玄冥肃寒威。",
            "浓云蔽白日，朔风戾天飞。",
            "霜华昼不消，木冰粲琼枝。",
            "河汉凝以冱，松竹惨萎蕤。",
            "豺虎有饥色，况乃狐兔微。",
            "朝阳泛春光，黄雀鸣华榱。"
        ],
        "title": "春日杂兴十五首  其一",
        "id": "48f48674-aa9f-41bd-92b1-aa01e9c86dce"
    },
    {
        "author": "华镇",
        "paragraphs": [
            "鸣禽断残梦，寒衾有余温。",
            "褰帷览东窗，朝阳泛晴暾。",
            "晨兴不知倦，摄衣步南轩。",
            "碧瓦无寒霜，芳露浥兰荪。",
            "东风苦未竞，愁见阴云屯。",
            "登高远四望，极目际郊原。"
        ],
        "title": "春日杂兴十五首  其二",
        "id": "6053ff1a-d0fa-47a5-b1d7-8c4c49ed479d"
    },
    {
        "author": "华镇",
        "paragraphs": [
            "三眠愁夜久，夙兴坐高堂。",
            "是时大火中，启明在东方。",
            "晓月俯前楹，列星掩微芒。",
            "和风从东来，草木有流芳。",
            "栏花浥零露，密影森低昂。",
            "咸池浴朝日，照耀上扶桑。",
            "轻烟霭帘栊，盈盈敛余光。"
        ],
        "title": "春日杂兴十五首  其三",
        "id": "25f7a464-f232-43d2-8100-5794a0416bb9"
    },
    {
        "author": "华镇",
        "paragraphs": [
            "韶光入南园，芳树啭珍禽。",
            "弄月晓烟际，吟风夕阳林。",
            "间关调巧言，玲珑韵鸣琴。",
            "密传青帝意，说尽阳和心。",
            "采之芳林幽，置之华堂深。",
            "愿言几席间，时听林中音。",
            "朝餐屑昆玉，雕笼饰南金。",
            "引盼结绮疏，弄影高梧阴。",
            "三旬春欲暮，写此如簧吟。"
        ],
        "title": "春日杂兴十五首  其四",
        "id": "dc6e93ff-b9ad-45ca-aa7e-2375a7ee4ffe"
    },
    {
        "author": "华镇",
        "paragraphs": [
            "缓步出东门，徘徊高城隅。",
            "芳郊晓烟霁，极目眺平湖。",
            "迟日暖潜鱼，东风泛菰蒲。",
            "阳和着万物，动植皆昭苏。",
            "行乐贵及时，流光易云徂。",
            "五陵少年客，燕赵倾城姝。",
            "憧憧满金堤，盈盈杂簪裾。",
            "华龙俨上驷，冰雪莹肤腴。",
            "帷花启芳筵，藉草罗樽壶。",
            "搴条密相遗，巧笑情有余。",
            "溱洧宛未妍，桑中良不如。"
        ],
        "title": "春日杂兴十五首  其五",
        "id": "e8c3eaec-6570-4311-aa74-ecf2202079d0"
    },
    {
        "author": "华镇",
        "paragraphs": [
            "东风入九门，细草有余绿。",
            "长杨散金缕，缭乱青楼曲。",
            "缃桃美于锦，素馨纯如玉。",
            "名园搜未尽，春华已盈目。",
            "兰蕙有天香，乃在山之麓。",
            "不与东风发，谁知顾中谷。"
        ],
        "title": "春日杂兴十五首  其六",
        "id": "8166738c-0029-430d-9379-e31b87ec4932"
    },
    {
        "author": "华镇",
        "paragraphs": [
            "姜庸晓相携，采桑高城东。",
            "新妆竞姚冶，危鬟较栊松。",
            "袿襦无旧制，组绣有余工。",
            "穿林逐流鶑，遵渚学惊鸿。",
            "密叶朝露晞，远扬戾东风。",
            "日昃蚕已饥，采采不盈笼。"
        ],
        "title": "春日杂兴十五首  其七",
        "id": "f466e70c-f193-4c3f-916b-e53cf5aeff79"
    },
    {
        "author": "华镇",
        "paragraphs": [
            "虚怀湛秋水，拳石枕寒沙。",
            "上栽九节蒲，依倚复欹斜。",
            "寄怀曲几稳，发秀终年嘉。",
            "细根散苍髯，巨柢蟠青蛇。",
            "玉篦莹故叶，剑铓长新芽。",
            "融怡谢阳光，滋泽非露华。",
            "洁贞宛相适，吹嘘曾不赊。",
            "乃知元气游，脗合大道涯。",
            "生生无间断，在在均迩遐。",
            "阴骘有异禀，朗应无尔差。",
            "故兹灵药材，见重长年家。",
            "宁如溱洧赠，复异洛阳花。",
            "臭腐荐高腴，夭冶扬芬葩。",
            "栽培剧雕楮，徂谢迅飞霞。",
            "韶光瞬息移，不得延豪奢。"
        ],
        "title": "春日杂兴十五首  其八",
        "id": "c48d5832-7263-46ca-a011-c00bd12193c5"
    },
    {
        "author": "华镇",
        "paragraphs": [
            "东郊接南陌，芳树缭修堤。",
            "疏雨敛轻埃，十里平如坻。",
            "云日弄晴阴，烟花淡低迷。",
            "往来多騕褭，踯躅赴东西。",
            "紫骝连钱花，青骢碧玉蹄。",
            "轩头剥秋兔，阔臆竦鸣鸡。",
            "金镳响玲珑，玉校光高低。",
            "促缰合组绣，修策琢玻瓈。",
            "顾影敛逸足，迎风鬰长嘶。",
            "不逢王武子，与解锦障泥。"
        ],
        "title": "春日杂兴十五首  其九",
        "id": "163e8af3-88f2-4824-b429-ae3f8f4a8b5e"
    },
    {
        "author": "华镇",
        "paragraphs": [
            "晴春厌密处，驾言出林垧。",
            "舍车步蘅皋，缓带遵兰汀。",
            "长林合葱蒨，绿阴透虚明。",
            "上有迁谷鶑，下闻求友声。",
            "风和簧舌稳，薄暮耳犹倾。",
            "归辀俯俄景，修路尚安行。",
            "华铺闭深院，嘉树列前庭。",
            "高梧荫绮窗，媚柳拂朱甍。",
            "安得谷中侣，晨昏此飞鸣。"
        ],
        "title": "春日杂兴十五首  其一○",
        "id": "4d49b9bc-08b6-4435-8b87-18726fa5703e"
    },
    {
        "author": "华镇",
        "paragraphs": [
            "迢递长江表，崎岖青障间。",
            "瑞草杂野卉，吐秀莫穷看。",
            "馥鬰谁与奇，细碎如等闲。",
            "荆榛共荣悴，樵牧几摧残。",
            "殊乡采嘉声，千里辏名园。",
            "轻舟走雕槛，文砌荐朱栏。",
            "芳华未盈枝，倾都已酡颜。",
            "疏丛乏葱蒨，薄采媿朱殷。",
            "珍赏占芳时，野客更旧观。",
            "试问蜂和蝶，何如蕙与兰。"
        ],
        "tags": [
            "长江"
        ],
        "title": "春日杂兴十五首  其一一",
        "id": "e8228eea-0d99-4e95-be1d-0102254c3a7b"
    },
    {
        "author": "华镇",
        "paragraphs": [
            "江梅灿瑶琨，绪风未成和。",
            "红药簇云锦，韶光已蹉跎。",
            "腊寒苦难任，秋阳暴如何。",
            "宁知桃李树，乘春蔚婆娑。",
            "二月艳阳天，两京佳丽多。",
            "五陵浮瑞气，三州翻绿波。",
            "宫槐出华阙，御柳夹银河。",
            "玄鸟杂飞舞，黄鹂竞鸣歌。",
            "芳蹊展平练，繁艳簇香罗。",
            "浥露笑金谷，迎风媚铜驼。",
            "落英纵纷纷，珍实已峨峨。",
            "莫讶潘河阳，盈城意靡他。"
        ],
        "title": "春日杂兴十五首  其一二",
        "id": "04203c49-94f1-445d-ab22-83a4f97be976"
    },
    {
        "author": "华镇",
        "paragraphs": [
            "纤纤兰蕙甲，青青杨柳丝。",
            "草木有春华，园林竞芳时。",
            "妆点贵铨次，高下有推移。",
            "连畛已端修，茅蹊尽平治。",
            "雕栏被丹雘，文甃合瑠璃。",
            "穿薄启萦迂，拍堤泛涟漪。",
            "安排红药树，映带牡丹枝。",
            "蔓草既诛锄，秋荣亦芟夷。",
            "碧芦断修干，丹蓼剪芳蕤。",
            "苞杞散不收，丛菊弃如遗。",
            "芦蓼尚云可，杞菊或未宜。",
            "神功着西河，嘉声蔼东篱。",
            "朱实照金鼎，黄华登玉巵。",
            "暄凉虽异序，荣秀各有期。",
            "商飙掠春丛，摧折谁能支。"
        ],
        "title": "春日杂兴十五首  其一三",
        "id": "70b5fd73-82a6-49af-8c47-ca0825934467"
    },
    {
        "author": "华镇",
        "paragraphs": [
            "春华杂丹素，芳心馥椒兰。",
            "蝴蝶采其荣，交飞密为团。",
            "轻须卷丝绪，弱翅剪冰纨。",
            "栩栩婉有容，飞飞闲可观。",
            "深丛密依倚，曲径恣盘桓。",
            "日昃芳气消，露晞黄粉干。",
            "繁华未零落，幽意已阑珊。"
        ],
        "title": "春日杂兴十五首  其一四",
        "id": "8fd770f7-4dac-47c8-afe8-4fcc3f83d090"
    },
    {
        "author": "华镇",
        "paragraphs": [
            "中和嘉会日，名都肆广筵。",
            "华榱荫簪裙，樽俎森盈前。",
            "主宾兴方谐，威仪曾未愆。",
            "凤箫密银簧，瑶琴掩朱弦。",
            "众优凑广庭，跰𨇤飒回旋。",
            "被服偭古制，咿呜操方言。",
            "钲鼙杂鸣击，促数竞喧填。",
            "歌舞养心耳，心耳今烦悁。",
            "恐非君子音，不足延永年。"
        ],
        "title": "春日杂兴十五首  其一五",
        "id": "c3e7731b-1430-49a2-b1e8-883dafe04894"
    },
    {
        "author": "华镇",
        "paragraphs": [
            "封人祝多子，患寡不患小。",
            "林虑行且歌，自喜身已老。",
            "五月日可畏，不践门前道。",
            "北窗足虚闲，清风飒然到。",
            "况有樽中物，玉山恣倾倒。",
            "黄河或可断，世事未云了。"
        ],
        "title": "和孙秀才醉中二首  其一",
        "id": "5007ecb6-6a69-418f-877d-938fb15d20d3"
    },
    {
        "author": "华镇",
        "paragraphs": [
            "吾邻有达士，时得问话言。",
            "寄身杯酒间，万事不复论。",
            "大嚼青精饭，高岸白纶巾。",
            "愧非伯伦伴，辜此羲轩民。"
        ],
        "title": "和孙秀才醉中二首  其二",
        "id": "384b99df-76b2-4359-816d-90f6af838b2c"
    },
    {
        "author": "华镇",
        "paragraphs": [
            "苍崖入青冥，飞泉下岩顶。",
            "薄风春雷怒，照月秋练迥。",
            "清润冷书幌，轻柔媚茶鼎。",
            "挥弄自忘归，赏心意谁并。"
        ],
        "title": "瀑布",
        "id": "5a21cedd-775f-4da7-bbb8-1f270850b72d"
    },
    {
        "author": "华镇",
        "paragraphs": [
            "户外片山横，长蛇势缭绕。",
            "林疏无鸷兽，海近多鸥鸟。",
            "云气弄晴阴，烟光媚昏晓。",
            "坐中见樵采，隠隠下林杪。"
        ],
        "title": "横山",
        "id": "1c3e2766-fdcb-45a7-afae-2992469ce3c5"
    },
    {
        "author": "华镇",
        "paragraphs": [
            "嵩高维神岳，峻极上霄汉。",
            "临登信舍地，庶入朝夕观。",
            "垂檐碧云低，带户前山乱。",
            "何日见愚公，神栖梦轻断。"
        ],
        "title": "怀嵩亭",
        "id": "c38ea3e4-25b2-4487-87cb-2fc266abfcd1"
    },
    {
        "author": "华镇",
        "paragraphs": [
            "子真埋照地，千载委榛莽。",
            "知音久未会，遗踪寂谁赏。",
            "华堂始基构，皂盖日来往。",
            "高风邈已远，兹焉竞长想。"
        ],
        "title": "适南亭",
        "id": "aa0743e8-3c10-4d4d-9250-3ccc724ad185"
    },
    {
        "author": "华镇",
        "paragraphs": [
            "昔闻湘西寺，梦想投双脚。",
            "身境隔楚越，攘臂无由攫。",
            "此日陪胜集，当年意弥廓。",
            "山环秀色远，地胜真兴托。",
            "赤日朗泥金，彤霞焕涂雘。",
            "追随得後乘，登顿闲芒屩。",
            "穷幽际高深，历险遵厓堮。",
            "北斗近在手，南溟消一酌。",
            "天风韵球琳，世味膻醴酪。",
            "蹑屐想王谢，登舟成李郭。",
            "欣戚起参差，去住同纷错。",
            "常时惜聚散，灵襟费恢拓。",
            "契理在相忘，言志亦盍各。",
            "无然结惆怅，聊用聆谈噱。",
            "况当拥斧绣，不类居榛壑。",
            "金石虽欲流，风云正相薄。",
            "蕣华夕则陨，蜡味淡可嚼。",
            "照坐兰玉明，挥翰珠玑落。",
            "青嶂缭云构，红纱罗蜡爝。",
            "景胜语难工，柔毫几频阁。"
        ],
        "title": "湖南运使柯少卿用广西提刑曹司勋游岳麓寺韵送广西行俾令同赋",
        "id": "f123701f-83ef-4fa8-8c3f-be48aeb0d59b"
    },
    {
        "author": "华镇",
        "paragraphs": [
            "解维去北固，挂席指西湘。",
            "秋江迥以朗，物色见毫芒。",
            "篷窗列远岫，天际插连樯。",
            "鸥鹭簇寒沙，蒹葭肃初霜。",
            "千里伊此始，扁舟前路长。",
            "路长念行迟，家远情难忘。",
            "回首东南引，朝阳泛沧凉。",
            "稽山不可见，况复梓与桑。",
            "日月无停晷，星汉迭回光。",
            "人生天宇间，安得恋故乡。",
            "徒劳非所愿，薄言奉高堂。",
            "念昔楚与越，相望若参商。",
            "山川有分守，出入多讥防。",
            "道泰共家国，路夷辟关梁。",
            "勉从四方事，及此筋力强。",
            "羁宦真飞蓬，飘飖随风翔。",
            "远近不自我，东西竟何常。",
            "君子贵知命，世路各有方。"
        ],
        "title": "早发京口舟中",
        "id": "bda55db0-fb8d-4808-b5c1-b0101205f488"
    },
    {
        "author": "华镇",
        "paragraphs": [
            "巫娥美无度，绰约姑射伦。",
            "冰雪照肌骨，被服丹霞裙。",
            "兰膏皆臭腐，天香有清芬。",
            "手提瑶华枝，乘鸾弄氤氲。",
            "缅邈相光彩，杳然丧尘纷。",
            "楚王梦见之，三岁情如醺。",
            "伊人竟何许，宛在阳台下。",
            "宋生未见称，朝暮自云雨。"
        ],
        "title": "巫山神女诗",
        "id": "b3d8a9a1-644d-48d8-9bbc-528a5833dc93"
    },
    {
        "author": "华镇",
        "paragraphs": [
            "庞公昔避世，全家入翠微。",
            "空遣山下路，不知今是非。",
            "高风久寂寥，世路谁与归。",
            "山头日欲落，搔首重依依。"
        ],
        "title": "襄阳道中望鹿门山",
        "id": "4c114645-c0c8-4d41-a76b-31a33a81cb29"
    },
    {
        "author": "华镇",
        "paragraphs": [
            "夜暗枭狐响，天明蛟蜃伏。",
            "君子贵知几，乘时介多福。",
            "中原昔不竞，淮海波涛蹙。",
            "高视孙仲谋，雄心冀前躅。",
            "大明将升腾，氛祲先驱逐。",
            "周师东南指，淮澨归亭毒。",
            "遗烬倚江流，荧荧怯风烛。",
            "真人方远略，坠绪劳君续。",
            "後至祇取羞，先迷庶能复。",
            "时雨动民望，远猷走辰告。",
            "密算结浮梁，长驱践平陆。",
            "敌气沮飞渡，军势乘破竹。",
            "鳞羽不及张，巢窟骇倾覆。",
            "百年厓石棱，镌刻犹在目。",
            "风涛杳不作，水落秋山足。",
            "留与钓鱼舟，穿维宛相属。",
            "由来一带水，未胜长城曲。",
            "道梗叛或易，时清去还速。",
            "何必凿秦淮，佳气自消缩。"
        ],
        "title": "采石",
        "id": "0589ad83-5534-44f9-b87f-b7841871d1c2"
    },
    {
        "author": "华镇",
        "paragraphs": [
            "常言秋冬交，泝江便风多。",
            "我行已旬余，有风不生波。",
            "直道不敢往，曲港伤逶迤。",
            "昨日始张帆，腾凌越盘涡。",
            "修途驿未历，寒日景已俄。",
            "夜半转巨橐，惊涛拥蛟鼍。",
            "天明更雄厉，寻尺不得过。",
            "密雨喜初霁，整衣起婆娑。",
            "倚樯玩轻鸥，遵渚踏寒莎。",
            "羡望东行舟，飞帆峭嵯峨。",
            "回数挽引日，多少唯与阿。",
            "行止风在天，天为谓之何。",
            "欲叹翻自笑，聊为阻风歌。",
            "来日如未已，且用资吟哦。"
        ],
        "title": "铜陵阻风",
        "id": "172874dd-3f6d-4f65-b502-50745b35428d"
    },
    {
        "author": "华镇",
        "paragraphs": [
            "古来论书如论马，不看皮毛看筋骨。",
            "赤骥虽瘦神彩骏，骨筋强奇气突兀。",
            "点画筋骨生笔端，昔人小伎不自忽。",
            "用笔临纸如用兵，敌阵深攻横驰突。",
            "水墨淋漓无顾藉，锋毫来往轻陵捽。",
            "皂鵰苍隼搏秋天，老蜃长蛟结幽窟。",
            "李唐末年天下乱，剑戟纵横文艺缺。",
            "钟王遗法散不传，二百年来更芜没。",
            "卧豪侧管不到纸，狐渡春冰轻窸窣。",
            "寻踪貌影见形似，坐拟前人已超越。",
            "秃尽南山千兔毫，妙绝曾无一毛发。",
            "西台老李得古意，挥洒工夫通怳惚。",
            "昔闻已觉心思启，今见顿使蒙蔽发。",
            "缥襮欲卷更复开，明发临风到华月。"
        ],
        "title": "书李西台诗帖",
        "id": "baf4f349-91ea-44f5-924b-3abbedb1ad6a"
    },
    {
        "author": "华镇",
        "paragraphs": [
            "大山隠隠横如衡，北与常岳当天经。",
            "发奇吐怪无时停，旦暮生气凝紫青。",
            "隆隆翠光照南溟，是为朱陵赤帝庭。",
            "奇峰八九罗明星，真仙宴集通层城。",
            "飞楼叠阁到绝顶，环回照映真云屏。",
            "流泉夜逐银河倾，危石上与搘机撑。",
            "轻舆飞盖不知峻，来往常见林梢盈。",
            "炳灵弥世动宸扆，仪物严奉侔朝廷。",
            "天章国宝萃神异，金华墨彩光峥嵘。",
            "提封奄有神仙宅，星轺部按经云扃。",
            "传经俯可拾青紫，摛华早合登蓬瀛。",
            "肯跨苏耽岭头鹤，轻逐浮丘吹玉笙。",
            "暂将胜具拟玄度，行与大帝调六英。",
            "汉庭已当思汲黯，紫坦归次光晶荧。",
            "寻源况曾到鸡足，根尘洗尽丹台灵。",
            "宰官应世通有诚，飞云何意超鸿冥。",
            "玄珠不独罔象得，白雪一点洪炉生。",
            "诗豪墨妙天许并，云崖苏壁增新铭。",
            "紫虚羽盖飘竛竮，湘源宝瑟鸣兰汀。",
            "蛾眉旋顾若自失，霜威一肃春华零。",
            "琴高睥睨不敢请，遗鲤失步奔长鲸。",
            "平反犴狱成虚囹，奸豪敛衽无辜宁。",
            "随车霭霭留余馨，千里卷尽重云暝。",
            "威形不习西门豹，襟风远析湘人酲。",
            "自怜匏系致身误，迟日坐费三春晴。",
            "况无氛翳动精祲，照乘惟有仙花明。",
            "日边应许留姓名，云车未间相逢迎。",
            "花源深处寻遗氓，枕泉潄石穷幽清。",
            "拂掠朱鸾毛羽轻，朗听日毂声鍧鍧。",
            "谁知信舍远千里，胸中浩气高难平。",
            "翰林一想天姥起，当年飞梦三更成。",
            "便欲登临云顶寺，俯看练带潇湘横。",
            "惊闻佳句得交佩，传写宝秘胜韦籝。",
            "清新自是文章伯，飞誉高华由妙龄。",
            "美如时雨恣飞洒，有声着物皆欣听。",
            "河流万里势不息，曲折细可为章程。",
            "大匠斤斧何经营，良贾厚藏非力耕。",
            "锋铓铦利新发硎，文彩繁缛森华缨。",
            "洗心吟玩曾未再，已觉两腋生羽翎。",
            "千岩万壑句中尽，此身如在衡山行。"
        ],
        "tags": [
            "衡山"
        ],
        "title": "次韵和湖南运判司勋曹公衡山行",
        "id": "be971fca-b1b6-49b4-9e8a-482484f5d96c"
    },
    {
        "author": "华镇",
        "paragraphs": [
            "云溪发源自云门，千古流注越山根。",
            "城金河玉虽已远，南来波浪长崩奔。",
            "苍崖峭壁三十里，翠烟紫雾笼寒水。",
            "往来鸥鹭逐波头，出没鱼龙穿石齿。",
            "清时有客寄扁舟，长啸日来溪上游。",
            "缓教霜翮追清曲，漫引轻丝下碧流。",
            "有时醉卧闲双桨，不知船逐樵风上。",
            "挹尽千岩晓气清，听我万壑寒泉响。",
            "无端侧耳凤凰鸣，却跨青鸾上玉京。",
            "流连丹桂三秋色，辜负寒松半夜声。",
            "十年南北何扰扰，咫尺溪头不成到。",
            "几回魂梦似当时，梦觉尚疑云满抱。",
            "今日羁縻江海曲，折腰翻为斗升粟。",
            "山头日落见云归，自怪此身何局促。",
            "皂雕万里在一飞，蛟龙未必藉沟池。",
            "风月好时心似水，啸歌聊可解人颐。"
        ],
        "title": "云溪行",
        "id": "e2bf92d5-c1b1-410e-bf73-08373e3b7bb2"
    },
    {
        "author": "华镇",
        "paragraphs": [
            "当年杜老对梅花，曾忆何郎淮海作。",
            "今日江城岁云暮，还思杜老歌东阁。",
            "春风冬雪三百年，中间梅花岁岁妍。",
            "清才一往不可见，惟有凌寒晓妆面。"
        ],
        "title": "梅花",
        "id": "9543fb97-e16c-4f06-a6f4-3e14cbb4cd97"
    },
    {
        "author": "华镇",
        "paragraphs": [
            "细风吹雨沾疏幕，夜久灯青寒尽落。",
            "未言金椀沃龙膏，且免邻墙旋雕凿。",
            "淄川老翁牙齿疏，四十始欲披儒衣。",
            "况是双鬓青丝好，不应便作衡门老。",
            "他年清切许雄飞，人间万事随动颐。",
            "不独千枝照罗幕，廐溷蜡泪当成堆。",
            "吾乡先达少陵後，功名争光皋与伊。",
            "虚斋一盏半明灭，宾主清谈到明发。"
        ],
        "title": "灯",
        "id": "3d3ac727-0389-49bc-8c20-d45a0cac02e4"
    },
    {
        "author": "华镇",
        "paragraphs": [
            "石城深沈有神椟，苍璧青圭森矗矗。",
            "榛芜未薙见圆石，沆瀣初披得丛玉。",
            "寒流喷薄洗烦虑，翠光敛舒莹人目。",
            "两岩神化琐烟霞，一迳天成徧厓谷。",
            "朝阳杲杲亘东岭，夕阳亭亭载西陆。",
            "拄天峻极天为低，交云拔起云常簇。",
            "风箕雨毕列华藻，木客云娥俨仪服。",
            "应真示相契空门，洪厓脱身度尘躅。",
            "露天池寒星斗簇，合岩石暖莓苔绿。",
            "石台登眺多舂容，金柜缄封富奇蓄。",
            "幽窦悬泉岁清浅，碧岚如云日纷鬰。",
            "莲花风度夏香深，芙蓉露裛秋华肃。",
            "灵龟戏游物自寿，师子雄腾谁与逐。",
            "金鱼熻吓待时雨，石鳌赑屃依苍麓。",
            "满川云起老龙吟，虚谷风清雕虎伏。",
            "主人天与经纶器，才名早在神仙箓。",
            "清时北阙方我须，雅兴东山难自速。",
            "修途未许顿长辔，胜地何妨揭华屋。",
            "双岩挹秀左右逢，快览凭高心眼足。",
            "夜邀秋月得丹桂，晓迓冬曦看若木。",
            "飞梁续径压苍矶，投隙团茅缭修竹。",
            "云轩芝盖俯可揖，水色天光浓溢掬。",
            "绿野篇章惜未多，辋川图画今能续。",
            "披图已觉思超越，过眼应忘身局束。",
            "华编今日许联诗，芳径何年容秉烛。",
            "因嗟轻别五云隠，长思起效三闾卜。",
            "分知方外学屠龙，不及人间谋刻鹄。",
            "鲁国也欣三釜粟，梁园倦游还忆蜀。",
            "葛洪平昔志丹鼎，子房雅意捐嘉谷。",
            "愿登天路青云梯，长听仙翁紫芝曲。"
        ],
        "title": "丛玉山",
        "id": "bf7f48d4-4460-41c6-9ad8-6ab97dc47435"
    },
    {
        "author": "华镇",
        "paragraphs": [
            "龙德神变通盈虚，孕育乃与鲦鲿俱。",
            "被鳞戴角形非无，飞潜食息皆时须。",
            "太上道德体未刳，神物咸萃天王都。",
            "垧林苑囿驯驺虞，宫中高阁鸣鹓雏。",
            "玄龟负卦洛水隅，戴因之兽游广途。",
            "此时应龙如鸥鳬，翔泳宫沼何舒于。",
            "庖牺正位膺干符，是出德水呈神图。",
            "彝伦九叙时纷敷，苍白纪官各有呼。",
            "皇风绵邈虽已徂，下至虞舜成帝谟。",
            "豢御世守职未渝，节时饮食如哺乌。",
            "玄冥失职水正芜，物乃坻伏潜天区。",
            "耳目接识非朝晡，疑无惊有无智愚。",
            "叶公好尚俄有孚，真物来止还惊吁。",
            "遗鳞脱角时可俘，世俗往往疑见诬。",
            "淮上乃有桑门徒，曾见得之青草湖。",
            "绀鳞两叶角一跗，坳漥犹见藏泥涂。",
            "坚质温润如荆瑜，冷光凌乱侵琨珸。",
            "我疑仙客催盘盂，乘兴击破鸳鸯壶。",
            "又似石尉矜豪麤，醉中敲折青珊瑚。",
            "此物殊观惟可娱，得名非似齐人竽。",
            "但恨不见真形躯，冥飞杳渺何能拘。",
            "昔人市骨求骏驹，毋在文驷交驰驱。",
            "灵德况与魑魅殊，沈潜非为禹鼎模。",
            "乔岑十叠穷崎岖，鲸波万里不可逾。",
            "骧腾此地聊踟蹰，有时亦肯游潢污。",
            "悠悠自非真丈夫，无能驾驭登云衢。",
            "时注甘雨苏焦枯，六月不用商人雩。",
            "陂杖一掷生头颅，壁梭亦与风雷趋。",
            "洛浦鸣琴致绡姝，洞庭吹玉来寸珠。",
            "岂如螮蝀无肌肤，雨余成象才须臾。",
            "当知鳞角非怪迂，闻语无用空揶揄。"
        ],
        "tags": [
            "洞庭湖"
        ],
        "title": "徐元立出示李父龙角水壁诗邀予继作因成长篇",
        "id": "8292798c-9c1c-41d7-aca6-0fe8d3fb5c8d"
    },
    {
        "author": "华镇",
        "paragraphs": [
            "南枝碎玉飘溟蒙，春光次第海天东。",
            "紫囊夜发香中瑞，芳蹊不用夭桃红。",
            "开谢忍从风日下，形容聊寄笺毫中。",
            "珠玉交辉色璀璨，埙篪迭奏声和同。",
            "园林光价远莫拟，造化机权疑未公。",
            "会须折向玉峰去，追随鸣佩摇天风。"
        ],
        "title": "次韵刘三秀才瑞香二首  其一",
        "id": "4aefabfc-d2d4-4521-bfc2-60d1e036bf25"
    },
    {
        "author": "华镇",
        "paragraphs": [
            "玄机冥运依鸿蒙，执规岁岁来司东。",
            "乘时剪裁驭大巧，梢头几度铺青红。",
            "匡庐幽香谁见赏，直须为瑞芳华中。",
            "余寒未尽已烂缦，似领千花修会同。",
            "贵名旧尊木芍药，第品应许居上公。",
            "愿分灵根徧四海，充塞天地皆香风。"
        ],
        "tags": [
            "庐山"
        ],
        "title": "次韵刘三秀才瑞香二首  其二",
        "id": "dbaeb674-3805-4e96-9f98-ce79151c81eb"
    },
    {
        "author": "华镇",
        "paragraphs": [
            "九峰翠滴天光晓，日射三川波浩溔。",
            "朱门画戟古城西，岑楼新驾长林杪。",
            "飞栾叠楶横纷错，重覆交疏深䆗窱。",
            "幕开碧落四垂低，屏列好山千叠遶。",
            "卧听羲驭转轣辘，坐看星车回缥缈。",
            "啸歌微动薄寥虚，樽俎平铺俯萝茑。",
            "耳前燕语得其所，目外鹏图莫之夭。",
            "帘翻江日酒霞鲜，窗度天风香穗袅。",
            "平昔莱公此栖止，目穷佳丽真明瞭。",
            "云归自惜故乡非，日低谁念长安杳。",
            "帝居阊阖深难叫，世路风波古弥渺。",
            "饥乌得食吓鹓雏，嫫母在宫憎窈窕。",
            "干将莫耶不惜折，威凤麒麟耻羁扰。",
            "北瞻曾冠拱辰星，南飞却过随阳乌。",
            "彭殇滔滔不足问，荣悴冥冥未宜了。",
            "沐猴缨弁竟非真，明玉在尘终自皦。",
            "百年同气姤贤守，抉隠搜遗思远绍。",
            "网罗胜赏得偏多，怀想高风情不少。",
            "鲵蟠陈迹久寂寞，虹揭画梁重夭矫。",
            "已知青竹播馨香，更看华牓延光皎。",
            "自怜值遇分濩落，重此登临思凄悄。",
            "举目频惊五岭明，回头却顾长沙藐。",
            "局促可能参庾亮，清平岂是依刘表。",
            "楚天不断故关迷，危栏倚徧前山小。"
        ],
        "title": "道守董公重成寇公楼集宴僚属因赋长句",
        "id": "51a6b12c-dfb4-48d0-a904-bbd77160a211"
    },
    {
        "author": "华镇",
        "paragraphs": [
            "淮山畎浍奔东海，注作陂池地形改。",
            "浊水曾无五尺深，惊涛便欲千寻骇。",
            "人鱼漏网逞胸臆，老蚌乘阴弄光彩。",
            "东风吹断西来流，见尔枯虚当可待。"
        ],
        "title": "新开河",
        "id": "57360751-4a39-4225-ab58-fbf8b57b2d63"
    },
    {
        "author": "华镇",
        "paragraphs": [
            "太平兴国古佛剎，小院得名如意轮。",
            "何人默识原地脉，凿井正会甘泉津。",
            "阔容三尺白银瓮，深可二丈青丝缗。",
            "夏凉未觉冰雪冷，味美不啻醍醐珍。",
            "寺僧知爱不忍惜，汲引无间都城人。",
            "鸣钟声歇更漏促，天鸡初报扶桑晨。",
            "侧肩接足负担者，排闼争凑苍苔唇。",
            "丝瓶上下掉孔急，语笑嘈杂春雷振。",
            "永日迢迢既云暮，健夫噏噏皆嚬呻。",
            "万人已喜用周给，一泓依旧清奫沦。"
        ],
        "title": "如意院井诗二首  其一",
        "id": "e9a4ca43-8fb8-4749-850d-0a8ebdf7fec7"
    },
    {
        "author": "华镇",
        "paragraphs": [
            "井德本来无得丧，居迁乃见井有仁。",
            "深穿阔甃世不少，闻名索实多非真。",
            "潢污方集已登干，骄阳未久先飞尘。",
            "盈虚既与阴晴变，安用华屋床雕银。",
            "崇宁元年五六月，僦居偶在寺井滨。",
            "曾经畏日曝累朔，亦见霖雨倾弥旬。",
            "碧痕澄澄古甃上，消长不改苍龙鳞。",
            "莫嫌营置近阛阓，莫厌资取多纷纶。",
            "深院无人辘轳静，焉知此井常清新。"
        ],
        "title": "如意院井诗二首  其二",
        "id": "390e5831-e854-41db-9ed1-a5e1333799ea"
    },
    {
        "author": "华镇",
        "paragraphs": [
            "高槐上拂青天面，枝疏不得惊禽恋。",
            "槐下官曹何冷落，去马来牛色多倦。",
            "春风绿杨暗虚室，秋雨苍苔锁深院。",
            "三见墙头梅子花，一字不画尘侵砚。",
            "宛如太古两相忘，况复飞盖追游宴。",
            "有时独咏西园诗，想像清风情眷眷。",
            "门前忽报华轩过，邂逅开怀如昔见。",
            "目击便嗟相得晚，更仆清谈尽黄卷。",
            "顾我迂疏何所取，似君秀颖乃可羡。",
            "少壮应须努力时，人间岁月如流电。"
        ],
        "title": "李光道见过赠诗",
        "id": "aa8dfbe9-5b46-4a5a-9b2d-c04e291f1ffa"
    },
    {
        "author": "华镇",
        "paragraphs": [
            "荥阳人物世仍有，文雅风流传巳久。",
            "广文独步天宝年，才名曾在诸公右。",
            "新诗高陪屈宋游，神翰远与钟王偶。",
            "更觉丹青到微妙，独将造化争妍丑。",
            "一封入奏蓬莱宫，三绝题自君王手。",
            "当时盛事虽云远，今日高风曾未朽。",
            "亲逢夫子沧海头，重起清芬百年後。",
            "倦游不肯依梁苑，尚德自甘耕谷口。",
            "方外聪明已木鸡，人间事变皆刍狗。",
            "子云寂寞守儋石，靖节轩昂遗五斗。",
            "不试惟令曲艺工，久幽更觉机神厚。",
            "诗情渺与江湘迥，画笔能教鬼神走。",
            "论工子建已知亲，较胜长康未应负。",
            "所嗟藻鉴阔楚越，犹使佳名在林薮。",
            "邂逅虽知近岩壑，栖迟尚苦拘尘垢。",
            "明明冰玉长在怀，望望烟霞屡骧首。",
            "何日倾心听诵诗，他时洗眼看挥帚。",
            "狂歌且寄草堂客，佳句终惭杜陵叟。"
        ],
        "title": "寄赠永嘉郑先生",
        "id": "b5a41765-85be-4015-b877-97685d0a201f"
    },
    {
        "author": "华镇",
        "paragraphs": [
            "历阳城楼多好风，南来和雨飞溟蒙。",
            "齐纨四座寂不动，六月酒面鱼鳞红。",
            "铃斋无讼日多暇，时引大旆摩晴空。",
            "宾来不问礼数隔，披襟倚槛欣迎逢。",
            "平芜不断楚天阔，无数好山来望中。",
            "伊昔重瞳顾寰宇，八千西渡皆貔虎。",
            "叱咤风云五六年，盖世拔山宁不武。",
            "力尽江头已萧瑟，秋风未央亦禾黍。",
            "乱世英雄气颇麤，当时还羡紫髯夫。",
            "箭重舟偏徐转柁，舟中宾主亦欢呼。",
            "龙骧露桡下三峡，春草不合临平湖。",
            "衣带萦迂宁足倚，桃叶渡之胜一苇。",
            "三阁香消春梦残，空传玉树江南女。",
            "人间万事无妍丑，过眼纷纷尽刍狗。",
            "祗有江山似旧时，从来却落渔樵手。",
            "怀春悲秋徒自苦，浮云去来我何有。",
            "鸣丝案竹闲清唱，当轩更有盈樽酒。",
            "清时胜日临高明，未愧黄金垂六钮。"
        ],
        "title": "陪和守宴城楼罢留望江山怀古",
        "id": "ecc327cd-a0d1-4a13-9de8-a9a0b7957504"
    },
    {
        "author": "华镇",
        "paragraphs": [
            "下邳逋客赤松侣，兴薄云天寄廛市。",
            "五世鸣钟不自矜，肯向人前进遗履。",
            "素灵将倾赤精奋，羽翼当资天下士。",
            "夜半殷勤授素书，历历商郊阪泉旨。",
            "西过陈留得沛公，云蒸龙跃相因倚。",
            "剪嬴倾项成帝业，庙谋胜算皆予起。",
            "汉家明堂穷壮观，楹栋能收真杞梓。",
            "清尘独步千载上，名实谁可继其美。",
            "君家绪系出南阳，世服戎衣登禄仕。",
            "凤毛益使家声振，新以七书见天子。",
            "君居无事若山居，退食小斋日经始。",
            "茨茅涂土完且洁，栽花接果盈阶戺。",
            "风月江山散不收，标题黄石宁虚尔。",
            "应怀祖武日自砺，功名将使旗常纪。",
            "今日中原久太平，颂声交作干戈止。",
            "南过铜标束带方，玉帛梯航余万里。",
            "惟有祁连及贺兰，朝廷未欲知疆理。",
            "傥推汉幄从衡术，定远将军何可拟。"
        ],
        "title": "永嘉巡检张侍禁廨舍辟洞名黄石",
        "id": "fc9a095f-1296-486d-8537-ad507c9be81c"
    },
    {
        "author": "华镇",
        "paragraphs": [
            "世人画梅赋丹粉，山僧画梅匀水墨。",
            "浅笼深染起高低，烟胶翻在瑶华色。",
            "寒枝鳞皴节目老，似战高风声淅沥。",
            "三苞两朵笔不烦，全开半函如向日。",
            "疏点粉黄危欲动，纵扫香须轻有力。",
            "不待孤根暖气回，分明写出春消息。",
            "大空声色本无有，宫征青黄随世识。",
            "达人玄览彻根源，耳观目听纵横得。",
            "禅家会见此中意，戏弄柔毫移白黑。",
            "佳句殷勤致两番，深情邂逅高双璧。",
            "不愁开谢逐东风，全胜当年陇头驿。"
        ],
        "tags": [
            "衡山"
        ],
        "title": "南岳僧仲仁墨画梅花",
        "id": "58b00ca2-7310-4ac2-909b-244374012ad1"
    },
    {
        "author": "华镇",
        "paragraphs": [
            "浣纱溪上浣纱女，野服山花照寒水。",
            "含嚬惨淡不胜愁，犹使东邻骇西里。",
            "山鸟渊鱼无定识，俯见潜逃仰惊起。",
            "矜花睠月春复秋，长恐朱颜成暮齿。",
            "君王抡选入吴宫，吴宫寂寞无桃李。",
            "芙容一笑君意倾，宰嚭言行子胥死。",
            "姑苏台榭游麋鹿，阖闾城阙生荆杞。",
            "蛾眉倩盼应自成，筑宫教习胡能美。",
            "当时掩抑无人顾，今日为君除国耻。",
            "君莫怪騄骥盐车弭耳时，谁人不作驽骀比。"
        ],
        "title": "咏西施",
        "id": "20496965-9880-409a-8467-5b3b3d3ff732"
    },
    {
        "author": "华镇",
        "paragraphs": [
            "黄花长泛重阳酒，今日重阳花未有。",
            "莫伤节物此时非，少陵已叹移栽後。",
            "江梅满枝春未来，红药开时春却归。",
            "春前春後各自得，化工无私人莫测。",
            "明日篱边金蘂黄，未应埋没随风霜。",
            "高堂满泛黄金盏，相陪何用茱萸囊。"
        ],
        "title": "次韵和刘五秀才重阳不见菊诗",
        "id": "f4028ece-2c2b-4ca3-9cc6-bf2b8aa60f0e"
    },
    {
        "author": "华镇",
        "paragraphs": [
            "飞廉鼓橐开氛雺，玉龙盘礴堆苍岫。",
            "云崖左壁出高墉，环回占尽东南秀。",
            "高瞻牛女提封阔，下瞰闾阎烟火富。",
            "紫青岩壑敞屏帏，金碧楼台错纹绣。",
            "城西半规日欲落，天东一缕云如镂。",
            "人间未觉桂华升，林梢先见金波溜。",
            "冰轮冉冉经箕斗，碧落沈沈失星宿。",
            "清光不断万象呈，目极尘寰了无覆。",
            "扶桑欲晓天鸡唱，玉佩丁东咽残漏。",
            "西南松桂碧参差，寒金碎玉高低透。",
            "春和二月融青宙，红紫千花簇繁囿。",
            "香洁蜂蝶夜不知，暗和清影凝罗袖。",
            "暑雨晚随虹影断，炎威夜逼余辉逗。",
            "南湖拂拂起轻飔，鉴光千里冰纨皱。",
            "星流一叶高梧下，玉刻千峰晚山瘦。",
            "桂子香凝零露漙，兔毫冷咽飞泉潄。",
            "六花舞绝平川壤，万树玲珑缀莹琇。",
            "冻云收尽一轮寒，光华上下清交斗。",
            "明眸朗鉴古难偶，许谢登临亦虚觏。",
            "胜地埋藏祗自奇，千年林下输猿狖。",
            "儒家宗主中郎裔，早掞春华甲英彀。",
            "量阔难穷渤澥远，德馨未羡椒兰臭。",
            "青云有路早徊翔，要津策足频驰骤。",
            "旒扆倾衷聆玉振，经纶溢耳摐金奏。",
            "暂虚法从牧远民，大旆高牙会稽首。",
            "庖刃从容经肯綮，鹄卵无劳鲁鸡伏。",
            "探幽索隠有余工，逸胜遗奇落精究。",
            "意匠经营谁与相，壶中风物真天授。",
            "霜斧晨开蔽日林，虹梁晚结飞云构。",
            "轩窗四辟洞无物，林岭旁来远如走。",
            "佳名一字既惟新，宝墨八法曾非旧。",
            "鹊返鸾徊美无度，龙跳虎卧雄相凑。",
            "何地通宵得佳致，谁人忘寝临觞豆。",
            "西园物色难重逢，秉烛诗词漫三复。",
            "华堂有月终年好，月下樽罍溢醇酎。",
            "坐令越绝山水佳，日添光价高难贸。",
            "五云溪上纶竿手，误指王圻揽缨绶。",
            "画虎年多愧未成，屠龙伎巧伤难售。",
            "清时支离逐斗粟，乐国凄凉寄圭窦。",
            "结巢未忍息南枝，倚辀何计登华厩。",
            "片帆随牒西南迈，尘满儒衣色多垢。",
            "文丽难忘反楚骚，魂交尚冀亲南狩。",
            "昔人富贵志已得，越吟清切伤微疚。",
            "今人徒劳情若何，玉壶慷慨临风叩。",
            "飞盖早容陪後乘，曳裾屡许登文甃。",
            "烟波满眼始凭凌，谈笑回头难邂逅。",
            "吴会他年见桑梓，荆湘数稔包霜柚。",
            "鸣珂应在白沙堤，茇舍徒瞻碧棠茂。",
            "萍迹漂漂渺难系，蓬心慅慅纷奚就。",
            "九疑三五夜晴时，为想堂前皎如昼。"
        ],
        "title": "赠别越帅蔡侍郎五十韵",
        "id": "4a6031f7-012b-47a3-99db-b158170281f4"
    },
    {
        "author": "华镇",
        "paragraphs": [
            "晓来风信从东转，风中春气生微暖。",
            "陇头残雪已全销，麦苗渐见青青满。",
            "土脉膏疏日舒缓，锄犁但觉塍畦短。",
            "桑叶生阴布谷鸣，可使流光容易晚。"
        ],
        "title": "田园四时 春 其一",
        "id": "07e1c88e-b658-400a-afaf-7fb5f3b974e8"
    },
    {
        "author": "华镇",
        "paragraphs": [
            "细风吹尽桑黄紫，绿暗柔条添旖旎。",
            "晚来逐伴望林梢，三星便欲当辰巳。",
            "节过清明未云远，碎发新蚕已盈纸。",
            "迟日融融暖有余，早晚应须候眠起。"
        ],
        "title": "田园四时 春 其二",
        "id": "a3fd9978-0da0-4de7-9881-c65e2da88575"
    },
    {
        "author": "华镇",
        "paragraphs": [
            "万顷秋来云叶黄，瓜田起尽筑新场。",
            "茅檐昨夜微霜下，天高气爽风日强。",
            "明星未上腰镰去，归路不辞乘月光。",
            "陇头薄暮片云起，明日晴阴未可量。"
        ],
        "title": "田园四时 秋 其一",
        "id": "6157f2b1-6718-4c5e-b4ee-63311119996b"
    },
    {
        "author": "华镇",
        "paragraphs": [
            "阶头露草珠盈缕，门前促织分明语。",
            "日午帘帷气已清，香肌暗喜消残暑。",
            "蚊蚋无声灯火冷，已将纨扇归巾褚。",
            "更长便合促鸣机，月白何妨弄砧杵。"
        ],
        "title": "田园四时 秋 其二",
        "id": "320279e9-ba53-45e9-9b77-9c06b47a0b12"
    },
    {
        "author": "华镇",
        "paragraphs": [
            "田家岁事霜飞後，五种收成十分有。",
            "征输早了吏不来，柴荆昼掩闲鸡狗。",
            "儿童饱暖欢呼走，堂上樽罍湛春酒。",
            "力耕岁晚足余欢，五陵裘马真游手。"
        ],
        "title": "田园四时 冬 其一",
        "id": "11ffb7ae-8103-4715-b27f-d2c287897920"
    },
    {
        "author": "华镇",
        "paragraphs": [
            "朔风吹水成冰坚，风壮冰坚白于练。",
            "霰雪还随密雨来，转眼纷纷满沟垾。",
            "陈根冻烂还为土，土落田中肥一半。",
            "霜镰去手即须耕，敢望东风待冰泮。"
        ],
        "title": "田园四时 冬 其二",
        "id": "45a9f688-9919-4f71-8f24-13e3da4b485e"
    },
    {
        "author": "华镇",
        "paragraphs": [
            "粉蜡梅梢妆蓓蕾，雪晴乌鹊声零碎。",
            "兰堂昼暖浴蚕天，百果流芳喷寒水。",
            "春事望春须准拟，临风不惜呵纤指。",
            "寒日频添绣线长，百五光阴已无几。"
        ],
        "title": "田园四时 冬 其三",
        "id": "75119d01-ac31-404a-ac3e-aef69a6cdb18"
    },
    {
        "author": "华镇",
        "paragraphs": [
            "枝头巧语声高低，波光葱蒨深柔荑。",
            "烘爖日暖金鳞动，渔舟荡漾沿芳堤。",
            "淡红片玉满流水，中有谁家桃李蹊。",
            "刺棹沿洄忘远近，山重水转迷东西。",
            "金豪瞥见林中犬，玉羽旋闻陇上鸡。",
            "相逢巾屦如图画，惊闻有客争邀携。",
            "穿花行到花尽处，华铺昼敞同攀跻。",
            "帘栊炫熀斗金碧，楼阁玲珑凝紫霓。",
            "琼杯石髓甘如醍，碧桃莹腻堆玻瓈。",
            "殷勤历问尘寰事，闻说兴替声如嘶。",
            "自言畴昔避闾左，乡邻负抱谋岩栖。",
            "入山惟忧山路浅，穿云涉水随麏麛。",
            "山深遂与人境绝，回首但见云萋萋。",
            "年年桃花又桃实，不闻刘项鸣钲鼙。",
            "当时祇恨弃桑梓，此日却悟凌丹梯。",
            "酒阑历览烟霞外，天风淅淅鹓雏啼。",
            "尘羁世网远心目，年龄便可干坤齐。",
            "俗缘如瑕涤不去，荆布还念糟糠妻。",
            "思家欲归归却悔，忆路重来来已迷。",
            "碧砌朱栏无处觅，溪长烟草寒凄凄。",
            "玉京云路今何在，千年图写传缯缇。",
            "高堂众客一经目，尽愿乘景骑狻猊。",
            "祖龙虐政猛于虎，疗饥消渴资黔黎。",
            "霜髯黄口不相保，四海惨戚如牢狴。",
            "当时人世无居处，往往云壑为中闺。",
            "窜身幽侧宁所乐，骨肉苟免资尘泥。",
            "种桃为食不如黍，岂恶刍豢忘烹刲。",
            "全家邂逅登金箓，此事渺忽无端倪。",
            "清时汪濊下膏泽，浸润生齿如孩提。",
            "日长不使餔糠秕，饭炊雕胡胾駃騠。",
            "岁寒岂独完裋褐，雾縠衣裘云锦袿。",
            "翦除败类毓良淑，宛若嘉谷纯无稊。",
            "干羽雍容绝征戍，春来处处操锄犁。",
            "今人不似秦人苦，寄身何用武陵溪。"
        ],
        "title": "题桃源图",
        "id": "3428a888-088d-46af-852a-3132931f81ea"
    },
    {
        "author": "华镇",
        "paragraphs": [
            "蜂须萎蕤花脱萼，粉蝶流鶑何处着。",
            "暖融密卷玉为椽，一点明星坐中落。",
            "猩唇血重鲛绡薄，百出宝莲金钿错。",
            "蕙兰不断起长烟，余香随风度罗幕。",
            "天阶漫激鸣签响，壶中不夜春常若。",
            "何人天外引长绳，刚愁日下西山脚。"
        ],
        "title": "失题",
        "id": "aefc81cf-7e72-4691-b795-e6e68348f12a"
    },
    {
        "author": "华镇",
        "paragraphs": [
            "衡岳到江尽，招提岳秀中。",
            "飞楼上乔木，清梵俯冥鸿。",
            "鹤去泉犹在，台存法更雄。",
            "望终三楚胜，清兴迥无穷。"
        ],
        "title": "岳麓寺",
        "id": "6ad630c1-e10a-4384-87ce-5f6015f401a1"
    },
    {
        "author": "华镇",
        "paragraphs": [
            "疏钟到城市，台殿隠修林。",
            "访古多陈迹，探幽惬赏心。",
            "夜声寒溜碎，晓色翠烟深。",
            "自愧縻尘鞅，骊驹又见寻。"
        ],
        "title": "道林寺",
        "id": "73b12c3f-1cb3-40cf-87c8-5b6c84660b4f"
    },
    {
        "author": "华镇",
        "paragraphs": [
            "骚客高吟地，山僧指旧基。",
            "虚堂非昔构，清景是当时。",
            "石甃流泉漫，松轩度日迟。",
            "鯈鱼有余乐，池上竟谁知。"
        ],
        "title": "齐无己书堂",
        "id": "942a50cb-57b7-40d4-9b78-8462280f1006"
    },
    {
        "author": "华镇",
        "paragraphs": [
            "帝子灵祠古，秋风更寂寥。",
            "门临湘水迥，路指舜陵遥。",
            "宝瑟知何在，英魂不可招。",
            "年年添泪竹，遗恨未应消。"
        ],
        "title": "湘江二妃庙",
        "id": "010d56d4-3591-49aa-9cbd-58f7bb2a5ea0"
    },
    {
        "author": "华镇",
        "paragraphs": [
            "秦吏方摇毒，君王独得名。",
            "国虽为地小，忠亦自天成。",
            "秘殿仪容粹，玄堂草木荣。",
            "兴亡何足道，青竹有嘉声。"
        ],
        "title": "长沙王庙",
        "id": "048c9a24-dd5b-40bf-8c66-7aad40a5f1cb"
    },
    {
        "author": "华镇",
        "paragraphs": [
            "夫子生何代，漂流正所宜。",
            "长鸣那易赏，合抱固难施。",
            "碧藓封遗井，丹枫落旧祠。",
            "日斜飞鵩过，依约赋成时。"
        ],
        "title": "贾太傅庙",
        "id": "865aea65-ce3c-4a97-a9b6-29aaa5cea878"
    },
    {
        "author": "华镇",
        "paragraphs": [
            "湘楚穷愁地，何名得画眉。",
            "不因啼鸟目，应记剪灯诗。",
            "逐客伤憔悴，征人困别离。",
            "风流京兆尹，宁复此飞驰。"
        ],
        "title": "画眉铺",
        "id": "32fd823d-2d2f-4ff8-ba09-b87522b3b4bd"
    },
    {
        "author": "华镇",
        "paragraphs": [
            "潇湘同泻处，一水亦东倾。",
            "屈曲游龙势，玲珑戛玉声。",
            "傍城无暂浊，当暑有余清。",
            "楚俗真怀古，犹传梦客名。"
        ],
        "title": "愚溪",
        "id": "ead2a74a-b570-4ada-aad7-86cde8d17dc4"
    },
    {
        "author": "华镇",
        "paragraphs": [
            "大士今何在，空山旧隠存。",
            "百年闲藓径，终日敞尘阍。",
            "砌暖晴添草，窗寒暝叫猿。",
            "当时团坐客，相顾竟何言。"
        ],
        "title": "无生庵",
        "id": "e46e7a32-8d60-4aea-8dbc-0913eade5b70"
    },
    {
        "author": "华镇",
        "paragraphs": [
            "上下契如如，忘机示有为。",
            "室虚窗洁素，尘尽地平夷。",
            "社燕添新土，春花发旧枝。",
            "此中君莫问，自有海鸥知。"
        ],
        "title": "杂咏",
        "id": "0d6e3a27-2564-431c-992a-bab9022d237c"
    },
    {
        "author": "华镇",
        "paragraphs": [
            "修竹趁春阳，猗猗出画堂。",
            "孤根穿密甃，高干倚飞梁。",
            "色润窗纱绿，烟和印篆香。",
            "传闻尤异处，清夜露瀼瀼。"
        ],
        "title": "永嘉巡检厅奇竹",
        "id": "0e0a10d7-f5b9-4163-bdf1-8d6c12ddecb0"
    },
    {
        "author": "华镇",
        "paragraphs": [
            "醺酣归至乐，曲糵古来贤。",
            "荆树同株日，萧斋欲雪天。",
            "倾颓叔夜玉，臬兀季真船。",
            "熟览新诗意，依稀识道筌。"
        ],
        "title": "和孙秀才与弟醉饮",
        "id": "77fd65b6-038e-42fd-87a2-9c977efa3309"
    },
    {
        "author": "华镇",
        "paragraphs": [
            "枳棘久栖迟，新斋乐有余。",
            "寻垣栽草木，疏沼引龟鱼。",
            "外曲游尘世，情高适太虚。",
            "纷纷簿领退，满目尽琴书。"
        ],
        "title": "题黄主簿足轩",
        "id": "a63cf574-a318-4f75-9487-dc388790ede8"
    },
    {
        "author": "华镇",
        "paragraphs": [
            "谁谓沧溟远，吾家曲槛东。",
            "灵潮随月长，积水与天通。",
            "白鸟长沙外，青峰薄雾中。",
            "星槎在何处，屈指待秋风。"
        ],
        "title": "东海",
        "id": "5347184b-f32b-43ef-877c-027ea7e93bd8"
    },
    {
        "author": "华镇",
        "paragraphs": [
            "重华祠宇下，危构压山椒。",
            "壁石因天设，茨茆得旧条。",
            "云山排笋簴，风竹度笙箫。",
            "想见来仪羽，飞飞下泬寥。"
        ],
        "title": "闻韶亭",
        "id": "1d473c28-34c9-48d1-b0ee-7e11abdbbd57"
    },
    {
        "author": "华镇",
        "paragraphs": [
            "此亭会清景，登眺适襟灵。",
            "烟濑鸣瑶佩，云峰叠翠屏。",
            "渔樵分杳霭，鸥鹭上青冥。",
            "□□□□□，□□□□□。"
        ],
        "title": "会景亭",
        "id": "7ab71db4-9e1d-4d93-aed9-7defea079dd8"
    },
    {
        "author": "华镇",
        "paragraphs": [
            "虚阁俯苍麓，飞甍倚碧岑。",
            "鲜英环坐密，青霭抱楹深。",
            "秀远开尘目，清明契夙心。",
            "带星宜所慕，聊此叩徽音。"
        ],
        "title": "翠微亭",
        "id": "9158e2ac-e01f-413b-bd4c-a8851572cce2"
    },
    {
        "author": "华镇",
        "paragraphs": [
            "高阁倚苍岫，山云且暮栖。",
            "冷凝半榻稳，浓拂远灯迷。",
            "户转星枢直，窗移日脚低。",
            "登临人莫厌，寻取上天梯。"
        ],
        "title": "栖云阁",
        "id": "3aa70241-731a-4951-b0d2-bfd9a50dfb67"
    },
    {
        "author": "华镇",
        "paragraphs": [
            "渺渺方山道，江流一派通。",
            "寒沙翘白鹭，夕霭暝丹枫。",
            "平截埋金地，虚涵建邺宫。",
            "六朝乘王气，疏凿竟无功。"
        ],
        "title": "秦淮",
        "id": "8fcc7a5f-0755-4e90-a413-7ccc2adf64a1"
    },
    {
        "author": "华镇",
        "paragraphs": [
            "飞栏跨乔木，危柱枕苍矶。",
            "石潄溪声碎，林分日影稀。",
            "正宜逃暑气，聊用解征衣。",
            "欲去重回首，清风满翠微。"
        ],
        "title": "澄澜阁",
        "id": "68eeeece-23c5-4c79-82bb-c51566a8db6c"
    },
    {
        "author": "华镇",
        "paragraphs": [
            "四顾水天平，扁舟竟日撑。",
            "孤村聊可舣，薄暮不成行。",
            "云重鱼龙起，风高波浪惊。",
            "无心就衾枕，坐看月华生。"
        ],
        "title": "元佑六年秋夜泊震泽时涨潦未尽牵道断毁仍阻风",
        "id": "c0bee369-f876-4120-a0b0-d0cb1d812806"
    },
    {
        "author": "华镇",
        "paragraphs": [
            "特秀起平湖，秋空照日孤。",
            "无尘接南楚，有路到东吴。",
            "聚翠时浓淡，长林半有无。",
            "未能寻胜赏，飞梦遶烟芜。"
        ],
        "title": "君山",
        "id": "f90dcb4e-ab8d-451b-b0df-463967a11942"
    },
    {
        "author": "华镇",
        "paragraphs": [
            "长江到海处，独秀峙江干。",
            "平野根虽阔，惊涛迹未残。",
            "高环僧剎稳，翠入郡楼寒。",
            "千里吴王国，临窗仔细看。"
        ],
        "tags": [
            "长江"
        ],
        "title": "狼山",
        "id": "ae10b063-ad0c-4607-b8e6-dcf44de6602b"
    },
    {
        "author": "华镇",
        "paragraphs": [
            "险固三苗左，茫洋七泽西。",
            "山光千叠小，天碧四垂低。",
            "风便修途近，波惊跬步迷。",
            "谁知鱼鸟乐，不复待鼗鞞。"
        ],
        "tags": [
            "洞庭湖"
        ],
        "title": "洞庭",
        "id": "cee166d1-7bdc-4d2a-8c23-7433ee949f27"
    },
    {
        "author": "华镇",
        "paragraphs": [
            "云卧人犹近，团茆迹已空。",
            "秀岩孤海外，修竹冷江风。",
            "笙鹤今谁赏，星河旧隠通。",
            "何当见金碧，华采照淮东。"
        ],
        "title": "李仙姑旧隠",
        "id": "4879cbf3-6a7c-4970-816f-50ad0864585b"
    },
    {
        "author": "华镇",
        "paragraphs": [
            "昨夜好风月，须明陟路岐。",
            "阴云生陇上，密雨满天涯。",
            "岂患泥涂恶，难堪仆马疲。",
            "却愁期会失，心绪乱如丝。"
        ],
        "title": "密雨",
        "id": "2f634bf6-cd20-427f-90e1-b38859a44e30"
    },
    {
        "author": "华镇",
        "paragraphs": [
            "栽竹不栽桃，非关阆苑遥。",
            "桃花半春落，竹叶无时凋。",
            "照水静苍翠，吟风冷飘萧。",
            "岁寒筠更绿，雨雪谩瀌瀌。"
        ],
        "title": "桃竹",
        "id": "c90267cc-28f3-44a9-ab44-63c057885562"
    },
    {
        "author": "华镇",
        "paragraphs": [
            "早岁越溪上，茆斋欲雪辰。",
            "虽无十日饮，常得一枝春。",
            "不识霄汉路，空缁京洛尘。",
            "遥怜远岩壑，芳秀为谁新。"
        ],
        "title": "早梅花二首  其一",
        "id": "b997fc22-f8d6-47b6-8768-e32583086ef3"
    },
    {
        "author": "华镇",
        "paragraphs": [
            "毕竟成何事，无端走四方。",
            "年年思素质，岁岁失幽香。",
            "东国溪云好，南枝海日长。",
            "何时一杯酒，相对浅清傍。"
        ],
        "title": "早梅花二首  其二",
        "id": "7507b228-1621-4e9e-a014-76671293f03e"
    },
    {
        "author": "华镇",
        "paragraphs": [
            "漂泊人间世，几邻耳顺年。",
            "心愚颛直道，步蹇失英躔。",
            "星列真虚忝，仙枝亦偶然。",
            "雄飞君未晚，何歉续韦编。"
        ],
        "title": "次韵酬刘处道",
        "id": "213b815f-40da-4f78-8b4b-5813c4f3ac85"
    },
    {
        "author": "华镇",
        "paragraphs": [
            "迥出成蹊类，尤深造物功。",
            "细攒重叠瓣，匀赋浅深红。",
            "艳质平分异，香心一点同。",
            "武陵溪上树，虚占好春风。"
        ],
        "title": "千瓣二色桃花",
        "id": "a53e7706-2586-4c6e-876e-540c28635181"
    },
    {
        "author": "华镇",
        "paragraphs": [
            "轮奂非谋己，标题庆有亲。",
            "盈庖欣釜粟，照座得言纶。",
            "集富称觞客，宽容戏彩人。",
            "遥知映阶砌，丹桂及芳春。"
        ],
        "title": "庆亲堂和湖南运使程大卿韵",
        "id": "933fa035-b464-439c-a7e0-f43d8b3ec26a"
    },
    {
        "author": "华镇",
        "paragraphs": [
            "湖光清似鉴，山色翠于眉。",
            "投老身须逸，探幽计莫迟。",
            "河清不可待，头白已多时。",
            "谁谓茆茨陋，求安过一枝。"
        ],
        "title": "思归二首  其一",
        "id": "3a18e7ff-2745-48cf-84ab-a16e8de591eb"
    },
    {
        "author": "华镇",
        "paragraphs": [
            "二顷何时有，乡园且结庐。",
            "凭轩见岩壑，闭户得琴书。",
            "雪幌冬炉暖，风窗夏簟虚。",
            "非才甘退缩，不是傲簪裾。"
        ],
        "title": "思归二首  其二",
        "id": "8c6ed405-bdb7-4bab-bb69-dedb42fc476e"
    },
    {
        "author": "华镇",
        "paragraphs": [
            "史笔传遗直，经帷起世家。",
            "一麾分郡寄，千里蔼春华。",
            "鸣阪方睎骥，言时已及瓜。",
            "车尘杳难逐，飞梦遶天涯。"
        ],
        "title": "送道守董朝散",
        "id": "229e85a1-dc57-40f1-b1d4-afa0206daa54"
    },
    {
        "author": "华镇",
        "paragraphs": [
            "名实时方会，君臣德正同。",
            "剸裁周庶物，荐擢冠诸公。",
            "金口褒扬首，丹梯指顾中。",
            "荣途虽未既，寻尺自初终。"
        ],
        "title": "挽兖守程大卿四首  其一",
        "id": "ad740b33-9b9a-47cf-973a-6846b704dccb"
    },
    {
        "author": "华镇",
        "paragraphs": [
            "徊翔卿寺棘，转漕楚江舟。",
            "忠厚临人大，勤劳结课优。",
            "丹枝方习庆，梁木忽惊秋。",
            "天意宁无在，于门必有侯。"
        ],
        "title": "挽兖守程大卿四首  其二",
        "id": "04867ee9-f938-4aa7-905d-9926defda1d3"
    },
    {
        "author": "华镇",
        "paragraphs": [
            "交游敦久要，赏鉴谢先容。",
            "自愧非王粲，人惊得蔡邕。",
            "垩漫犹在刃，舟壑已遗踪。",
            "不见星躔处，空瞻马鬣封。"
        ],
        "title": "挽兖守程大卿四首  其三",
        "id": "afe9b4d2-895a-4701-a726-3baf29ab14af"
    },
    {
        "author": "华镇",
        "paragraphs": [
            "忆昨湘江上，追风送使帆。",
            "青云方满路，丹旐忽垂縿。",
            "燕舞难重见，霞杯不复衔。",
            "遥怜三径菊，冷落对双岩。"
        ],
        "title": "挽兖守程大卿四首  其四",
        "id": "fbb52ced-caf2-4325-a348-e0d0be57514f"
    },
    {
        "author": "华镇",
        "paragraphs": [
            "四气成功月，三阳得数辰。",
            "昴星还辅汉，崧岳复生申。",
            "事业乘时会，心源体道真。",
            "燕来新赐第，相贺八千春。"
        ],
        "title": "寿蔡大资留守",
        "id": "dfef4603-8f90-444d-9d94-c4253e996ef1"
    },
    {
        "author": "华镇",
        "paragraphs": [
            "岁事时无失，先畴手自耘。",
            "克家亲有养，投老意弥勤。",
            "方羡高年庆，旋惊白日曛。",
            "可怜坟上土，仍占垄头云。"
        ],
        "title": "挽严四府君",
        "id": "1b35cc18-64a7-4059-9752-04b2daf56afb"
    },
    {
        "author": "华镇",
        "paragraphs": [
            "君子言无玷，夫人德有邻。",
            "丝桐人世远，窀穸陇头新。",
            "妆合闲明镜，吟窗积暗尘。",
            "西风原上路，鸣铎为悲辛。"
        ],
        "title": "挽郑十一府君并夫人",
        "id": "825b7fa0-976f-41da-9ebe-2e7b75419109"
    },
    {
        "author": "华镇",
        "paragraphs": [
            "少报羽人衣，年耆道更肥。",
            "未容青雀至，俄驾白云归。",
            "海上蟠桃熟，人间晚露稀。",
            "空留墨妙在，鸾鹤自翻飞。"
        ],
        "title": "挽蒋尊师",
        "id": "a7f8f580-d5c8-4639-83f4-3ae2ec1d127b"
    },
    {
        "author": "华镇",
        "paragraphs": [
            "人是南州老，家传北地雄。",
            "忽骑箕尾去，不待大丹功。",
            "华屋闲歌席，长杨惨暮风。",
            "已符同穴契，宁复念孤桐。"
        ],
        "title": "挽傅仲温",
        "id": "b52347f9-9f61-4421-92b1-b5cb115dbc12"
    },
    {
        "author": "华镇",
        "paragraphs": [
            "令德称乡党，风流有自来。",
            "能仁曾益寿，善计亦丰财。",
            "凤羽弥增秀，车门既有开。",
            "祗怜原上路，松柏莫风哀。"
        ],
        "title": "挽冯际道",
        "id": "3a941b0a-322b-4410-98c3-cf3cbfa701a6"
    },
    {
        "author": "华镇",
        "paragraphs": [
            "蠲辰临远日，祖奠彻中楹。",
            "寒月铭旌影，霜风晚铎声。",
            "夜台无晓日，泉路断回程。",
            "已矣生前事，空劳问代耕。"
        ],
        "title": "挽周祖文",
        "id": "0980f91d-9eed-4bda-a954-2d1fb3eb6945"
    },
    {
        "author": "华镇",
        "paragraphs": [
            "干禄名虽啬，承家实自肥。",
            "身全五福美，数过百年稀。",
            "有裕居清世，何嗟掩夜扉。",
            "芝兰更盈畹，指日见光辉。"
        ],
        "title": "挽冯户曹",
        "id": "2edd45c3-4a9b-476f-8505-5ed9a17a1f29"
    },
    {
        "author": "华镇",
        "paragraphs": [
            "畴昔乡评事，风流出後生。",
            "早联华萼秀，先得桂枝荣。",
            "守死尊文墨，持平御重轻。",
            "已焉休茹恨，三凤伫飞鸣。"
        ],
        "title": "挽陈朝奉",
        "id": "db6ac1b0-bbb6-4c83-8e11-b19e808aaef6"
    },
    {
        "author": "华镇",
        "paragraphs": [
            "功名早自期，策足有余赀。",
            "世路多荆棘，荣途失羽仪。",
            "素丝宁复理，青眼不胜悲。",
            "千古秦山路，霜风岁暮时。"
        ],
        "title": "挽冯通直",
        "id": "e2bc36a0-db8b-482a-b0f0-3bbb6e1d9b22"
    },
    {
        "author": "华镇",
        "paragraphs": [
            "守义惟贤妇，夫人更妙年。",
            "纷华人自竞，始卒意弥坚。",
            "善庆曾无爽，家声既有传。",
            "秀眉归永夜，无愧及重泉。"
        ],
        "title": "挽毛夫人",
        "id": "ccf3d5d8-2791-44ed-ab55-b4738f1a45bf"
    },
    {
        "author": "华镇",
        "paragraphs": [
            "处号闺房秀，归称内助贤。",
            "丰华欢壮齿，甘旨庆高年。",
            "乡誉良人重，家声嗣子传。",
            "道傍多健羡，宁贵一潸然。"
        ],
        "title": "挽钟氏夫人",
        "id": "938ce47d-c967-4b7b-ad2a-6b682b103e0a"
    },
    {
        "author": "华镇",
        "paragraphs": [
            "纯贞谢琢磨，报施竟无讹。",
            "义守三从固，身膺五福多。",
            "有言贻彩服，无恨属颓波。",
            "行路惟称叹，宁悲薤露歌。"
        ],
        "title": "挽陈氏夫人",
        "id": "9bac9314-d7eb-409d-8d49-1f18064a74bc"
    },
    {
        "author": "华镇",
        "paragraphs": [
            "芜城池苑尽荒残，春到长思竞秀山。",
            "谷口风和鶑已出，天南日转雁初还。",
            "千家帘幕峰峦上，百里笙歌水竹间。",
            "记得当年行乐事，韶光不放片时闲。"
        ],
        "title": "和光道元日书事二首  其一",
        "id": "6ee4fe43-8495-45a2-82a0-4355382bb9b8"
    },
    {
        "author": "华镇",
        "paragraphs": [
            "急管妖弦朝暮闻，翠帘下应当垆君。",
            "叫呼枭卢一百万，砍削兕脯三千斤。",
            "孔座嘉客每日满，杨园细草何须耘。",
            "夜长秉烛可为乐，春色三分未一分。"
        ],
        "title": "和光道元日书事二首  其二",
        "id": "9869145f-076e-47ce-b7fd-5b537f7234d1"
    },
    {
        "author": "华镇",
        "paragraphs": [
            "芳荆堂下两枝长，一本朝来产此旁。",
            "敢谓他年当似骥，且期今日得如冈。",
            "顾余已免重占虺，闻子还思待弄璋。",
            "多谢见贻真锦绣，归时应得衒吾乡。"
        ],
        "title": "元丰六年正月二十九日季壬生徐元立以诗来贺用韵酬之",
        "id": "be29daae-b818-497b-83b8-bd2c61f06768"
    },
    {
        "author": "华镇",
        "paragraphs": [
            "小窗西下碧溪隅，片石干云一笋麤。",
            "苍藓长时斑点露，老藤蟠处节痕纡。",
            "不须凡木装佳色，自有灵花入画图。",
            "为美又应胜竹箭，坚高元与众材殊。"
        ],
        "title": "石笋",
        "id": "89127133-aab5-4efd-a95e-002f4791e1a0"
    },
    {
        "author": "华镇",
        "paragraphs": [
            "莫笑青青一两茎，春来次第满林生。",
            "露凝节目犹含粉，风过枝梢已有声。",
            "拂拭且看霜雪干，剪裁当见凤凰鸣。",
            "繁枝去尽生微迳，几为清阴特地行。"
        ],
        "title": "养竹诗",
        "id": "b34fbe77-9ab4-45ee-a35e-759bd726a9f5"
    },
    {
        "author": "华镇",
        "paragraphs": [
            "细风密雨冷相添，天右余寒势未歼。",
            "漠漠乱丝凝旷野，涓涓碎玉下重檐。",
            "凌晨预约阳光发，入夜先闻霰雪兼。",
            "蝶梦未成欹宝枕，铜壶声咽冻孤蟾。"
        ],
        "title": "和光道春日雨寒",
        "id": "9fe75829-0ce9-4458-89ae-64ee541e5ee2"
    },
    {
        "author": "华镇",
        "paragraphs": [
            "强半春光未足看，花心柳眼尚盘桓。",
            "景阳不放融怡色，密雨犹矜料峭寒。",
            "借问董工湮沮洳，何如骑马按冈峦。",
            "几番回首自惆怅，可借江南一钓竿。"
        ],
        "title": "元丰六年二月检田凌塘中马上口占因简德器主簿",
        "id": "4009427e-e570-4041-a6c4-cee5a6ea45d7"
    },
    {
        "author": "华镇",
        "paragraphs": [
            "画栋尘惊燕子来，芳郊时雨敛轻埃。",
            "须怜好景分明在，为把愁颜勉强开。",
            "仙客有情深赏物，新诗劝我且持杯。",
            "更言留得花王住，忍放韶光取次回。"
        ],
        "title": "和陈尉见贻二首  其一",
        "id": "9cd59101-eb58-4dbd-a534-3e6b2d647593"
    },
    {
        "author": "华镇",
        "paragraphs": [
            "燕语鶑啼次第新，柳绵花锦曲江滨。",
            "且将邂逅天涯客，共看芳妍海角春。",
            "须爱日添随日线，莫教花笑对花人。",
            "一杯随分休辞诉，况有清歌激绛唇。"
        ],
        "title": "和陈尉见贻二首  其二",
        "id": "52321bd9-82f2-4bc5-9243-1d84fd2c2242"
    },
    {
        "author": "华镇",
        "paragraphs": [
            "答答驱禽欲晓天，筠笼轻摘荐芳筵。",
            "檀唇深注胭脂紫，琪树匀排火齐圆。",
            "醇蜜冷和甘益重，小梅青近色增鲜。",
            "花时南国豪华甚，得尔杯盘更可怜。"
        ],
        "title": "食樱桃思越中风俗",
        "id": "8decc138-7c08-4b8b-b00d-4d1fdc59b436"
    },
    {
        "author": "华镇",
        "paragraphs": [
            "红英落尽紫荷长，野岸阴阴暗绿杨。",
            "过眼芳菲浑似梦，感时情绪直如狂。",
            "江皋有客怀双佩，淮上逢人赋乘黄。",
            "顾我越吟方自苦，可堪别曲念江乡。"
        ],
        "title": "和陆彦则郊外初夏送客",
        "id": "28d595f7-1cd9-4b10-b245-a05648f9eb26"
    },
    {
        "author": "华镇",
        "paragraphs": [
            "移栽野槿密参差，来束乘时作短篱。",
            "树立已教存大本，弥缝不使去纤枝。",
            "春残叶暗青云合，秋至花繁锦障垂。",
            "家似长卿惟壁立，不忧鼠窃夜潜窥。"
        ],
        "title": "槿篱",
        "id": "a7b5f98f-d70b-4566-9c05-8eaf7f7e0a26"
    },
    {
        "author": "华镇",
        "paragraphs": [
            "驾鹤峰前山气佳，炼丹泉上石如排。",
            "高低檐宇依丛竹，屈曲梯桥跨断厓。",
            "仙客肯教人世得，贤侯还与郡民偕。",
            "春风日落歌声散，藓径时时有坠钗。"
        ],
        "title": "题共亭",
        "id": "d311ca16-cf2a-462c-8a53-cd5b17ac8b7f"
    },
    {
        "author": "华镇",
        "paragraphs": [
            "谁教蹇步蹑丹梯，曾是先生振所迷。",
            "始喜草庐依郡北，旋聆绛帐出城西。",
            "仪韶久合为虞凤，伏鹄犹劳似鲁鸡。",
            "却爱春风嘉树下，依然还见旧成蹊。"
        ],
        "title": "元老十二丈教授就馆西城因以寄之",
        "id": "5bbec67c-3d7e-43e7-8993-d736ea66daa0"
    },
    {
        "author": "华镇",
        "paragraphs": [
            "精诚一念格明神，时雨经宵即效珍。",
            "政属士龙真有誉，颂成吉甫更无伦。",
            "千畴土脉三冬起，百里根荄一日春。",
            "自古移风由美化，善良从此在吾民。"
        ],
        "title": "和光道喜和叔得雨兼呈和叔知县乡兄",
        "id": "6af0aa50-c9c8-4c65-8978-d4055ecf825d"
    },
    {
        "author": "华镇",
        "paragraphs": [
            "策足年来据要津，渐分符竹寄兵民。",
            "双旌卷雾辉霜日，驷马骄风蹀路尘。",
            "魏晋河山元险固，陶唐风俗本深淳。",
            "铦锋爽鉴清夷旦，报政应须笑鲁人。"
        ],
        "title": "送左司董郎中出知汾州三首  其一",
        "id": "d9650b35-7858-492d-8b12-7306b390fe7b"
    },
    {
        "author": "华镇",
        "paragraphs": [
            "少壮同看桂苑春，白头相顾等天伦。",
            "素风凛凛惊颓俗，高义翛翛媲古人。",
            "邂逅论情槐棘地，殷勤分袂雪霜晨。",
            "剖符自是诸侯贵，不学河梁话苦辛。"
        ],
        "title": "送左司董郎中出知汾州三首  其二",
        "id": "e8b9ae02-c15d-45a9-a337-f65d72cbeafc"
    },
    {
        "author": "华镇",
        "paragraphs": [
            "养狙有感谁非是，塞马无因自去来。",
            "人见终军持汉节，世闻郭隗上燕台。",
            "九门天上云泥隔，三径山阴梦想开。",
            "青琐黄扉严密地，待看旌旆应时回。"
        ],
        "title": "送左司董郎中出知汾州三首  其三",
        "id": "c6ee87d4-c981-4476-bb3e-1079782fa9f9"
    },
    {
        "author": "华镇",
        "paragraphs": [
            "卫玉清标未及门，先知和气袭人温。",
            "言高自有精醇味，手敏曾无洗削痕。",
            "一捧丝纶来幕府，两迂舟楫过江村。",
            "已惭无取叨交契，更辱新诗仔细论。"
        ],
        "title": "和李判官",
        "id": "37e7326b-4471-4794-9ef6-54598f6fb8dc"
    },
    {
        "author": "华镇",
        "paragraphs": [
            "相逢邂逅典文场，人世机心一笑忘。",
            "丽藻满籯堆锦绣，清谈终坐击琳琅。",
            "衣裘不羡公西胜，才术当知贾傅长。",
            "今日故园聊踯躅，他年要路看腾骧。"
        ],
        "title": "杂咏三首  其一",
        "id": "ca61964e-0f9b-4e4d-bebb-dcfbaa49884a"
    },
    {
        "author": "华镇",
        "paragraphs": [
            "风过依稀听步虚，穿林度水得清都。",
            "地灵自有烟霞胜，岁久何妨粉墨芜。",
            "双鹤未归晴昼永，片山长在白云孤。",
            "无端堑断灵源地，王气宁知属後湖。"
        ],
        "title": "杂咏三首  其二",
        "id": "9bec8acb-83b1-415f-af4b-d8429dee6502"
    },
    {
        "author": "华镇",
        "paragraphs": [
            "日曝山头土欲焦，全家冒日走岧峣。",
            "石泉绝涧阶千级，岭路穿云线一条。",
            "借问裹粮朝历险，何如坦腹夜吹箫。",
            "□□□□□□□，□□□□□□□。"
        ],
        "title": "杂咏三首  其三",
        "id": "1a906a0b-2911-4d41-b137-3da2639bf80f"
    },
    {
        "author": "华镇",
        "paragraphs": [
            "昔吟太白凤凰诗，此日登临认故墟。",
            "丹穴好音今寂寞，碧梧秋叶晚萧疏。",
            "访寻池苑无陈迹，指顾江山似旧书。",
            "流影逝波何足恨，且听天籁响虚徐。"
        ],
        "title": "凤凰台",
        "id": "bf4048b7-b130-4e0a-90a0-7b46199128ba"
    },
    {
        "author": "华镇",
        "paragraphs": [
            "通守陈鱼许纵观，旋开芳宴俯江干。",
            "合围缓觉波心远，数获丰知网目宽。",
            "何必姬姜当脆板，自多鲂鲤荐琱盘。",
            "归舟清兴知何限，湘水无风夕月寒。"
        ],
        "title": "陪潭倅张朝散江皋观鱼",
        "id": "60f5a83d-479b-4cad-8808-77d149bd3b7e"
    },
    {
        "author": "华镇",
        "paragraphs": [
            "与君身世本西东，一席虚斋邂逅同。",
            "张尉宽衷无巧诋，陶唐遗俗有淳风。",
            "座中未阁红瑶麈，门外还嘶白玉骢。",
            "来岁金科新榜上，当看名字冠诸公。"
        ],
        "title": "送史道源往宛丘",
        "id": "d7c3c06c-b72b-4047-9476-73020576ca02"
    },
    {
        "author": "华镇",
        "paragraphs": [
            "空阶昨夜响淋漓，正是东皋渴雨时。",
            "蝼蚁未应能有感，干坤自是本无私。",
            "已知协气通三壤，想见嘉禾秀两岐。",
            "更待秋冬高廪後，与君同赋誉尧诗。"
        ],
        "title": "和陈承事喜雨应祈见贺",
        "id": "f2ccf839-11ac-4030-99c9-1e13ed923eef"
    },
    {
        "author": "华镇",
        "paragraphs": [
            "洞庭六月暑风长，使者征帆挂短樯。",
            "汲引津途多肉食，追随行路有壶浆。",
            "南洲自恋涵濡德，北阙方思献纳良。",
            "更识高门延庆事，彩衣新有桂枝香。"
        ],
        "tags": [
            "洞庭湖"
        ],
        "title": "送湖南提刑安学士  其一",
        "id": "57ed5d8c-0769-4b2a-bcc2-e1a3eac952b1"
    },
    {
        "author": "华镇",
        "paragraphs": [
            "节遇中秋挟日余，哲人来契梦熊时。",
            "神澄晓露珠凝彩，气爽秋风桂有枝。",
            "歌袴始喧清赣曲，使星还照碧湘西。",
            "太平天子方求旧，但指松椿祝寿祺。"
        ],
        "title": "送湖南提刑安学士  其二",
        "id": "b11f1d30-88ba-4bfc-a585-35ccc7d8db8f"
    },
    {
        "author": "华镇",
        "paragraphs": [
            "篮舆薄暮下禅扃，贪看松萝气象清。",
            "未与老僧张榻坐，且携稚子绕廊行。",
            "小堂烟重镫生晕，远壑风高水有声。",
            "寂寞卧龙无处问，数声山鸟自飞鸣。"
        ],
        "title": "龙窟寺",
        "id": "c8906c54-2cc5-4df0-a36d-649ac4a56ebe"
    },
    {
        "author": "华镇",
        "paragraphs": [
            "西风吹雨下天涯，还见萧疏八月期。",
            "筠簟惊秋初冷後，兰缸凝晕未吹时。",
            "谁人击节悲秋夜，几处停针念所思。",
            "此景多情吟不尽，何郎底事最先知。"
        ],
        "title": "和纯翁新秋夜雨",
        "id": "70b2b76b-bb48-44eb-bd8b-e522fee91f4a"
    },
    {
        "author": "华镇",
        "paragraphs": [
            "幽寻兰若已多欢，更踏崇山望远山。",
            "高阁路余心未惬，秀岩目尽兴初还。",
            "陇云凝素晴犹阔，篱菊分金暖尚悭。",
            "飞盖不须容易去，且偷闲暇笑谈间。"
        ],
        "title": "秋日登戒珠寺",
        "id": "8576a8c6-dcc0-4c71-a97c-5316097868f9"
    },
    {
        "author": "华镇",
        "paragraphs": [
            "扁舟平日此东西，屈指于今二十期。",
            "村落平田添栋宇，人家碧瓦焕茆茨。",
            "经过自觉风烟好，来往谁知岁月移。",
            "密柳高槐都似旧，行人双鬓渐成丝。"
        ],
        "title": "重过高邮丁志高道路",
        "id": "705cc8c4-3bc6-4162-9145-831fda9a2151"
    },
    {
        "author": "华镇",
        "paragraphs": [
            "应钟司序两旬时，台座光凝照水湄。",
            "善庆远归三俊後，哲人来副半千期。",
            "澄波渺渺韬洪量，乔岳棱棱挺异姿。",
            "早晚钧衡调燮去，凤池当见老莲龟。"
        ],
        "title": "寿顾侍郎",
        "id": "3b333a46-9438-4331-9aaa-d9db4e857263"
    },
    {
        "author": "华镇",
        "paragraphs": [
            "蜩鷽悠悠祇可怜，抢榆控地已飘然。",
            "早闻达识无诸蔽，晚挹清风胜所传。",
            "会面已欣浑似旧，开怀还肯便忘年。",
            "渌波碧草芳春日，忍咏江生送别篇。"
        ],
        "title": "送敏修赴官鉅鹿",
        "id": "5a720605-3b10-49a4-8c3e-ca970040d607"
    },
    {
        "author": "华镇",
        "paragraphs": [
            "开亭後圃号清轩，非逐豪华效兔园。",
            "入座馨香惟蕙草，照窗清浅只池源。",
            "暂来自怪尘埃远，竟日原无鸟雀喧。",
            "况是绕垣多翠竹，春风次第长龙孙。"
        ],
        "title": "题王氏清轩",
        "id": "df2966c4-e643-46f0-88b5-a975edd39208"
    },
    {
        "author": "华镇",
        "paragraphs": [
            "两楹开处面纯离，题作明轩得事宜。",
            "计利已居人会地，征商还是日中时。",
            "平持刀尺无心用，高倚权衡莫我欺。",
            "达识主人元有大，谁知细故亦无遗。"
        ],
        "title": "题明轩",
        "id": "9e4da25b-93a1-4ba9-9939-1396c48ad8f7"
    },
    {
        "author": "华镇",
        "paragraphs": [
            "仙禽西过万年枝，人道飞鸣是路岐。",
            "几向静中陪振鹭，也曾高处见长离。",
            "共知天上闻声韵，直羡风前刷羽仪。",
            "好与便随行缀去，舞韶应自有嘉时。"
        ],
        "title": "题海鹤",
        "id": "0f8f9b9b-1a52-400f-a28e-d485cb27eb91"
    },
    {
        "author": "华镇",
        "paragraphs": [
            "华轩闻在了溪东，轩号西成学老农。",
            "碧玉千峰终日好，黄云万顷几香浓。",
            "天低每接金仙语，夜迥时闻紫府钟。",
            "祇恐主人为吏去，春来三径绿苔封。"
        ],
        "title": "题西成轩",
        "id": "87ce16be-1e62-4751-aa93-acec5c13fa55"
    },
    {
        "author": "华镇",
        "paragraphs": [
            "大屏元侯重荐论，自惭蹇浅匪多闻。",
            "已当壮齿逢清世，敢向南山恋白云。",
            "宴以笙簧终永日，宠将珠玉焕新文。",
            "愿凭陶铸冲天去，黄阁门前拜使君。"
        ],
        "title": "用韵谢越帅程给事",
        "id": "e628ea55-f6f8-484e-9afc-95a1784b80bd"
    },
    {
        "author": "华镇",
        "paragraphs": [
            "多才是处走华镳，问柳寻花九十朝。",
            "春去光阴祇恨晚，兴来行路莫知遥。",
            "谢安携妓情虽远，崔烈为公臭不消。",
            "应是醉魂伤骀荡，大歌楚些为君招。"
        ],
        "title": "戏呈程民老",
        "id": "a8d1ae9a-f29f-4b05-b4b5-86b128239e03"
    },
    {
        "author": "华镇",
        "paragraphs": [
            "来时春半忽惊秋，思虑关心欲破头。",
            "符竹徒劳乘绝障，舆图那忍望神州。",
            "未酬素志终难已，欲问皇天肯断休。",
            "樽酒且须浇垒块，不须更作畔牢愁。"
        ],
        "title": "蒙云叟司户宠示佳篇若将以功名相勉者再用韵以呈  其一",
        "id": "5863c991-73d4-40bb-92cb-66055f0e0bc0"
    },
    {
        "author": "华镇",
        "paragraphs": [
            "直须富贵在何时，到手杯行且莫辞。",
            "未放沈酣千日醉，何妨酬唱百篇诗。",
            "喜看小雨生新润，要使闲愁破两眉。",
            "景物秋来尽佳句，濡毫会看墨成池。"
        ],
        "title": "蒙云叟司户宠示佳篇若将以功名相勉者再用韵以呈  其二",
        "id": "a83fff69-95bd-4d4a-ac7f-ed8c93dd075c"
    },
    {
        "author": "华镇",
        "paragraphs": [
            "六花飞压九街尘，应讶人间未觉春。",
            "天上楼台银作屋，云中车辂玉为轮。",
            "三秋狼戾盈仓兆，万国欢呼击壤辰。",
            "寂寞袁门烟火冷，未知谁是扣关人。"
        ],
        "title": "和都城春雪",
        "id": "d1c6600e-7469-4855-b53d-91221be560bf"
    },
    {
        "author": "华镇",
        "paragraphs": [
            "屈指新春只月余，园梅闻道已盈枝。",
            "暗香便欲朝三嗅，寒笛愁闻夜一吹。",
            "病眼未能临翠薄，幽怀还恐失霜枝。",
            "从君觅取春消息，莫使空吟寄驿诗。"
        ],
        "title": "病中闻梅已放就邻人求之",
        "id": "e2cac858-363a-4ee0-9b77-8403d04e42b7"
    },
    {
        "author": "华镇",
        "paragraphs": [
            "画堂深处腊前开，应笑孤根庾岭隈。",
            "不比一枝随驿至，肯愁三弄逐风来。",
            "华繁素逼窗纱月，香重寒销印篆灰。",
            "贤守吟看多丽句，清新未羡宛陵梅。"
        ],
        "title": "次韵和道守曾大夫堂前早梅花",
        "id": "af14e06a-7090-4c56-938b-d18dfd0b12e2"
    },
    {
        "author": "华镇",
        "paragraphs": [
            "生来幽意酷怜梅，醉眼愁眉见即开。",
            "案上欲教终日在，林梢令折数枝来。",
            "轻匀素色欺鱼网，潇洒清香压麝煤。",
            "一嗅一观情一倍，熙熙不啻上春台。"
        ],
        "title": "梅花一首",
        "id": "9a9b24c9-76cc-4ef3-b163-f945640c8ecc"
    },
    {
        "author": "华镇",
        "paragraphs": [
            "近日英雄涉世疏，休言弹铗便乘舆。",
            "昼操板艇穿沟径，夜爇芦薪阅簿书。",
            "似此小心纡若绶，何如阔步曳长裾。",
            "江南若有扁舟便，不待秋风始忆鱼。"
        ],
        "title": "近日",
        "id": "36d8ff3a-60c2-4283-a0f1-d5dc938ddb30"
    },
    {
        "author": "华镇",
        "paragraphs": [
            "日日鸡声马上闻，鉴中不是少年身。",
            "倦从客路长摇辔，喜得真祠暂拂尘。",
            "仙驭不归风自好，遗编长诵意弥亲。",
            "隋珠轻用弹黄雀，愧汝当年辞粟人。"
        ],
        "title": "列子观",
        "id": "598626d8-4dc3-40e6-9a1a-1902556f5b79"
    },
    {
        "author": "华镇",
        "paragraphs": [
            "雨余庭下紫薇芳，帘幙风清发早凉。",
            "细叶密攒红縠皱，纤枝交曳彩霞长。",
            "清都旧许分星号，西掖曾容对省郎。",
            "怅望日边承露掌，何时相与照秋光。"
        ],
        "title": "紫薇花",
        "id": "547ad55a-ae03-4639-9667-82acb6def118"
    },
    {
        "author": "华镇",
        "paragraphs": [
            "越溪深处楚江湄，玉刻冰裁一两枝。",
            "天借明蟾滋秀色，云垂清露润丰肌。",
            "解知洁素风神远，始觉红鲜品格卑。",
            "何日曲池亭槛上，细看朝暮弄轻飔。"
        ],
        "title": "野岸白莲",
        "id": "731bac62-d015-4a29-8515-656a8d244ead"
    },
    {
        "author": "华镇",
        "paragraphs": [
            "排筠贴楮缀南金，舒卷乘时巧思深。",
            "何必月团裁尺素，自多清爽涤烦襟。",
            "挥来振鹭全开羽，叠去栟榈未展心。",
            "利用已宜勤赏重，更堪精制出鸡林。"
        ],
        "title": "高丽扇",
        "id": "18c9aaf2-694c-43cd-8271-ca6525b15613"
    },
    {
        "author": "华镇",
        "paragraphs": [
            "既有吾身似老聃，却无道术类苏耽。",
            "阴阳授气还非壮，湿燥因时岂易堪。",
            "动戒荒嬉情谩切，坐膺消渴理宜甘。",
            "见贻药石诚多愧，乡党无征只自惭。"
        ],
        "title": "病起酬廷老傅十三丈",
        "id": "4d7217d2-47cf-4801-9319-14c727131bc2"
    },
    {
        "author": "华镇",
        "paragraphs": [
            "郡符朝下报新官，不觉津津喜见颜。",
            "但怪鹊声连日好，谁知鸿翼过年还。",
            "心游象魏三秋後，步入庭闱数月间。",
            "别去祇怜风月夜，不闻山溜响潺潺。"
        ],
        "title": "元佑三年八月初六日得报已有代者归期可数喜动于中载形歌咏",
        "id": "8de0e3ba-57f9-42f6-a037-bb8ca6ee1758"
    },
    {
        "author": "华镇",
        "paragraphs": [
            "士林休复叹栖鸾，已向青云刷羽翰。",
            "汉殿旧闻称锦绣，燕堂当见擢芝兰。",
            "张帆正值霜风劲，策马何辞晓月寒。",
            "解道此行须特达，倾囊却愧乏琅玕。"
        ],
        "title": "送邦彦赴阙",
        "id": "99fd4de4-bd1a-4b0a-99f9-44042cdafedc"
    },
    {
        "author": "华镇",
        "paragraphs": [
            "主人才术照几先，虚室端居宰利权。",
            "谁觉市征非往日，自知岁课埒当年。",
            "高梧六月生秋色，修竹三冬起紫烟。",
            "平日纷纷讥识地，不妨澄寂事经禅。"
        ],
        "title": "和李子约户曹四纪权室",
        "id": "b406f044-5e3d-4d8b-8d22-3d03f77c6049"
    },
    {
        "author": "华镇",
        "paragraphs": [
            "多士分袍日造庭，谈经议法与论兵。",
            "不辞寒夜程文冗，喜见明时道化行。",
            "此日人怀平旦气，他时中有少年卿。",
            "凤毛已饱籯金术，伫听传家振大名。"
        ],
        "title": "和杨中行朝散别试日院中即事",
        "id": "22aa286e-b72a-4e2a-9705-354ecbb08e4d"
    },
    {
        "author": "华镇",
        "paragraphs": [
            "拂晓文闱报捷音，传家始见胜籯金。",
            "不随门户炎凉异，须识胶庠德泽深。",
            "日月光华今际会，岁时风物莫侵寻。",
            "欲知报称君亲处，惟有忠嘉一片心。"
        ],
        "title": "试院中闻初平别头预上舍选作诗二章以贻之  其一",
        "id": "e3f3c40a-29d9-4677-848a-2264ffb222f5"
    },
    {
        "author": "华镇",
        "paragraphs": [
            "龙头本是我青毡，寂寞风流数百年。",
            "素业久惭吾未振，遗芳今喜汝能传。",
            "九光瑞日纔披雾，千里修途要着鞭。",
            "竹素纪名男子事，莫令风味愧吾先。"
        ],
        "title": "试院中闻初平别头预上舍选作诗二章以贻之  其二",
        "id": "59ab2496-f503-439a-9785-ddee51c4e32f"
    },
    {
        "author": "华镇",
        "paragraphs": [
            "频年承乏选贤关，自惜生居黍谷寒。",
            "雠尽加三难自暇，听残敲五敢求安。",
            "蒙恩邂逅真多乐，已事分飞亦足欢。",
            "从此尘劳能脱否，待寻蜀客试占看。"
        ],
        "title": "出院有日用前韵与诸公叙别",
        "id": "730ada6f-72a2-48f9-be54-44148d957780"
    },
    {
        "author": "华镇",
        "paragraphs": [
            "骤阻文闱密密关，不堪霖雨作新寒。",
            "暂违尘鞅闲还好，喜得朋簪静可安。",
            "樽俎不陈无过举，笑谈相酢有余欢。",
            "共知佳节行相近，须把程文继日看。"
        ],
        "title": "和林安圣承议别试所即事",
        "id": "82c88541-7c2f-41b3-bea2-7da38afff4c8"
    },
    {
        "author": "华镇",
        "paragraphs": [
            "陶家门户本常关，泽室肌肤雅耐寒。",
            "不惜春秋参贡举，况闻早晚报平安。",
            "款陪盛集无穷乐，细阅雄文有益欢。",
            "未必重阳虚过了，黄花十日尚堪看。"
        ],
        "title": "再和",
        "id": "1a619c1b-6099-4bb7-8444-67a1b1b839e0"
    },
    {
        "author": "华镇",
        "paragraphs": [
            "未历藩篱见少陵，索涂擿埴愧冥行。",
            "满怀骤获连城贶，溢耳惟闻中律鸣。",
            "思巧本惭雕楮手，心雄方怯弃繻生。",
            "十年世路师良贾，今日纔惊利有赢。"
        ],
        "title": "欧阳叔向见余试院中诗卷作诗见誉次韵酬之",
        "id": "95dfb9bb-8db9-4df6-b0a2-bb8afa3a2aa3"
    },
    {
        "author": "华镇",
        "paragraphs": [
            "词锋笔力势凭凌，高共飞云天上行。",
            "清夜几通康乐梦，嘉时还嗣孟郊鸣。",
            "人间雅道时无丧，海内才流世有生。",
            "欲识篇章精密处，搜奇抉隠语无赢。"
        ],
        "title": "再酬叔向见谢",
        "id": "b0109f5c-1eea-419e-80a7-1a970d1f892e"
    },
    {
        "author": "华镇",
        "paragraphs": [
            "卞玉尘多气已低，可能符采压虹霓。",
            "晋人自识三都丽，襄野谁教七圣迷。",
            "谩说违时清似水，且谋终日醉如泥。",
            "秦关自昔称天府，何事雄夸十二齐。"
        ],
        "title": "次韵酬叔向",
        "id": "1030177a-d84f-454b-a172-f38b3876251f"
    },
    {
        "author": "华镇",
        "paragraphs": [
            "庆绪绵绵嗣伯阳，何时熊梦契嘉祥。",
            "月低蓂荚光犹满，风入林钟景正长。",
            "出去怀金参九列，归来画乃得三湘。",
            "遥知当日瞻佳气，还似兹辰赌寿香。"
        ],
        "title": "寿潭帅李金部二首  其一",
        "id": "bb2d88e3-8583-4fdf-aa87-3be9852ff4e8"
    },
    {
        "author": "华镇",
        "paragraphs": [
            "泛泛熏风入舜弦，西楼晚月十分圆。",
            "悬弧门下占祥日，仗节湘南出师年。",
            "善诵咏歌盈玉叶，寿觞频举倒金莲。",
            "紫泥褒诏知非晚，行看双旌上日边。"
        ],
        "title": "寿潭帅李金部二首  其二",
        "id": "614489f4-4555-4b5c-8e8b-e9da2ebc2c04"
    },
    {
        "author": "华镇",
        "paragraphs": [
            "君家仲季乐天长，书史优游共一堂。",
            "雁序此时详进止，鸰原异日竟轩昂。",
            "阶前兰菊幽香远，座上埙篪逸韵长。",
            "肃穆清风在华榜，可令进躁坐销亡。"
        ],
        "title": "渐堂",
        "id": "a6418f68-70d7-4f00-975d-a4905b1cd2fb"
    },
    {
        "author": "华镇",
        "paragraphs": [
            "拥衾欹枕未成眠，历历鸿声到枕前。",
            "十月高风方永夜，三更疏雨欲寒天。",
            "衡阳亭榭真虚尔，颍水篇章是偶然。",
            "万里天南共为客，北书从此喜须传。"
        ],
        "title": "舂陵闻雁",
        "id": "4616357c-6b4e-48ff-b621-ef6bd04e8c80"
    },
    {
        "author": "华镇",
        "paragraphs": [
            "出门无绪看飞蓬，入夜还惊度早鸿。",
            "塞外长芦应已断，天涯尺素竟难通。",
            "青荧疏幌遮寒烬，窸窣高梧弄夕风。",
            "今夜只应欹枕後，梦魂随汝到江东。"
        ],
        "title": "和纯翁闻新雁",
        "id": "ad054195-d6e1-422e-a12c-c145c1f8d631"
    },
    {
        "author": "华镇",
        "paragraphs": [
            "同云为瑞上圆清，腊日飞花落帝城。",
            "双阙渐迷鸳瓦碧，九街匀罩曲尘轻。",
            "戴溪有月舟方远，袁巷无人路自平。",
            "却爱马卿词赋好，梁园一座尽知倾。"
        ],
        "title": "和都城腊日雪",
        "id": "f7b3a43b-58fe-43d7-a2d9-951aaf08ccfa"
    },
    {
        "author": "华镇",
        "paragraphs": [
            "论交未必须白头，邂逅相逢辖屡投。",
            "识似方诸能鉴物，言非蘐草自忘忧。",
            "诗书已见勤追琢，筦库何妨暂滞留。",
            "但喜荒斋得佳咏，清风和气日休休。"
        ],
        "title": "和高邮监税李光道承务  其一",
        "id": "d3a4d046-2a70-447e-9d14-89d3acf0656f"
    },
    {
        "author": "华镇",
        "paragraphs": [
            "兰玉才华夙有芳，撝谦高韵慕循墙。",
            "风流自与迂疏厚，澹泊应须气味长。",
            "屡见清谈能破的，行看素业骤成章。",
            "日生鞅掌虽无尽，投隙当来语大方。"
        ],
        "title": "和高邮监税李光道承务  其二",
        "id": "7ae2653e-169c-48b9-a1a6-1f0d14fb3a64"
    },
    {
        "author": "华镇",
        "paragraphs": [
            "落帽山头雨脚长，消愁还是感河阳。",
            "劳歌不解凄凉意，小饮难投酩酊乡。",
            "共恨今秋辜彩菊，相期来岁沃霞觞。",
            "须知四美人间少，一笑千金未易偿。"
        ],
        "title": "落帽山",
        "id": "8d735394-eae9-4ea2-96ec-b4b71aea0cb8"
    },
    {
        "author": "华镇",
        "paragraphs": [
            "岩岩巨镇瞻维岳，落落乔松栋干姿。",
            "物外风神时远鹤，几先识断世元龟。",
            "还逢周寝占熊旦，恰是商岩肖象时。",
            "愿酝东溟为寿酒，一年一献一瑶巵。"
        ],
        "title": "寿蔡大资",
        "id": "fa2491a4-635a-4bc6-b015-dea72ffa86c5"
    },
    {
        "author": "华镇",
        "paragraphs": [
            "刘氏功名未足多，谩将带砺指山河。",
            "楚宫一夜虽虚垒，汉殿百年还艺禾。",
            "今日祠堂皆寂寞，当时江水自逶迤。",
            "有灵若忆生前事，应悔初为盖世歌。"
        ],
        "title": "项王庙",
        "id": "ee8019b5-f5e8-4586-99b1-781b42bddf0c"
    },
    {
        "author": "华镇",
        "paragraphs": [
            "明明真理与时纷，曾把清心仔细论。",
            "百虑已知归妙道，一尘无复寄灵根。",
            "时来或可纡蓝绶，兴尽还思杜席门。",
            "异日傥能追逸驾，相忘不必近林园。"
        ],
        "title": "用韵赠陈县丞",
        "id": "af50d800-21d0-452a-9aea-c86ef4aa30a8"
    },
    {
        "author": "华镇",
        "paragraphs": [
            "时来嘉会一阳新，庆属高门诞哲人。",
            "杞梓挺材周世用，珪璋含德足天纯。",
            "酒熏爱日凝和气，香触寒梅发早春。",
            "密运阴功方寸地，默增遐算有明神。"
        ],
        "title": "湖南运使程大卿寿",
        "id": "da90defd-79fa-494d-9cde-d085bca7d7bf"
    },
    {
        "author": "华镇",
        "paragraphs": [
            "闲来步月上银潢，天宇无尘夜色凉。",
            "双阙高寻佳气耸，三街平衬绿槐长。",
            "沈沈琳馆东西迥，褭褭珠楼左右光。",
            "归去不须寻蜀客，莫教知到斗牛傍。"
        ],
        "title": "崇宁元年五月十六日天汉桥月下闲步",
        "id": "1efd67a1-2c7f-447c-a750-a02367f1f920"
    },
    {
        "author": "华镇",
        "paragraphs": [
            "千岩秀处有扁舟，不驾樵风欲五秋。",
            "金咮未应甘腐鼠，霜翎时自下昆邱。",
            "尘埃漠漠长扃户，云月漫漫独倚楼。",
            "好事古来常恨少，碧霄清思为君搜。"
        ],
        "title": "高邮张生出所得诗画一轴求余作诗因书",
        "id": "c5329959-9eb4-489f-9f24-81cb816d75c0"
    },
    {
        "author": "华镇",
        "paragraphs": [
            "湖湘跋涉今犹近，淮海漂流昔早曾。",
            "扰扰未能逃鞅掌，星星祇见变鬅鬙。",
            "驱车旷野犹飞雪，税驾闲窗已上灯。",
            "瓶锡不移缘累息，须知人世尽输僧。"
        ],
        "title": "宿西禅寺诗",
        "id": "17d1bb00-7ed3-4031-92b0-36657ceabd65"
    },
    {
        "author": "华镇",
        "paragraphs": [
            "香穗氤氲杂瑞烟，条风新转早春天。",
            "桑蓬庆集侯门日，铜竹荣居郡合年。",
            "清晓十分圆玉兔，寒宵万斛照金莲。",
            "祝诗聊致官曹意，上古灵椿自八千。"
        ],
        "title": "送道守董朝散",
        "id": "1e36e215-3a62-43d7-8411-bed6ff001a7b"
    },
    {
        "author": "华镇",
        "paragraphs": [
            "新诗字字脱埃尘，几效中郎叹受辛。",
            "他日合为仙桂客，此时何愧布衣身。",
            "更无狐貉原非耻，直有箪瓢不是贫。",
            "雾豹南山饥不下，未惭尺蠖解求伸。"
        ],
        "title": "钱秀才索诗用韵酬之",
        "id": "ef8a09d2-7afe-40e9-b582-ff1ee139de04"
    },
    {
        "author": "华镇",
        "paragraphs": [
            "一声浑化未来宫，当日联飞真乘龙。",
            "策足津途趋要切，掞庭华藻称纤秾。",
            "青云荣贯谁同得，白首朋樽此幸逢。",
            "乐事晚生曾未识，强赓佳句想形容。"
        ],
        "title": "次韵和潭州尹节推陪同年运使大卿知府安抚少卿知郡大夫饮会",
        "id": "dab9416f-0e85-4164-b55b-56f28c3a407d"
    },
    {
        "author": "华镇",
        "paragraphs": [
            "不矜乡版早为宾，不叹恩纶晚及身。",
            "物识傥来忘世累，学随所遇泽吾民。",
            "鸿冥轻举闲刀刃，舟壑潜移冷隙尘。",
            "今日户庭皆似旧，共知君有克家人。"
        ],
        "title": "题朱中老宣德墓亭",
        "id": "94806c90-7a9f-449a-bdf4-8fd70f6cb56f"
    },
    {
        "author": "华镇",
        "paragraphs": [
            "鼓腹酣歌七十余，卧龙山北寄蓬庐。",
            "满堂常见斑衣舞，填巷时来长者车。",
            "负郭稻田周岁计，还家兰圃足晨蔬。",
            "闲窗尽日无余事，时展青囊一卷书。"
        ],
        "title": "赠孙纯臣居士",
        "id": "46235907-2f90-444e-9073-f600318569d3"
    },
    {
        "author": "华镇",
        "paragraphs": [
            "声华籍籍冠诸公，三十年前淛水东。",
            "造次谈经皆振玉，从容遇事尽成风。",
            "心游迥出青尘外，名品横飞碧落中。",
            "留钥宪台虽重寄，方看平步入鹓鸿。"
        ],
        "title": "上南都权府提刑孙大监二首  其一",
        "id": "1ea6e216-55e3-4ab7-a79e-bb044904d6e3"
    },
    {
        "author": "华镇",
        "paragraphs": [
            "抠衣平昔登门下，曾许横经近绛纱。",
            "江上一言冰玉远，天涯长叹水云赊。",
            "不才漫忝朱为绂，承学终惭发已华。",
            "今日姓名犹见齿，尚因提奬得灵槎。"
        ],
        "title": "上南都权府提刑孙大监二首  其二",
        "id": "177152d8-7fb5-4c98-a861-f4e0c15e2bd6"
    },
    {
        "author": "华镇",
        "paragraphs": [
            "小山苍翠出江流，山上精庐望外幽。",
            "午影楼台连北固，夜声钟磬到扬州。",
            "客帆飞过朱栏角，沙鸟归栖碧瓦沟。",
            "南去北来长扰扰，画桡何日暂迟留。"
        ],
        "title": "舟中望金山寺",
        "id": "d7513bdd-edfb-4d00-84e7-d2e44caded0b"
    },
    {
        "author": "华镇",
        "paragraphs": [
            "邂逅旧惭无半面，追随今恨只三旬。",
            "高才锋颖凌长剑，和气舒迟压九春。",
            "百里莫言犹偪仄，三年亦可薄经纶。",
            "古丹应有遗方在，好使灵功被此民。"
        ],
        "title": "送德器移光州仙居令",
        "id": "b10c1184-6df6-483c-8cf9-9917d88d45da"
    },
    {
        "author": "华镇",
        "paragraphs": [
            "世路差池懒自嗟，眼前随分过年华。",
            "山中寻药援青嶂，海上将鸥踏浅沙。",
            "怀旧爱君交态厚，题诗寄我素封斜。",
            "争知节物随人冷，十月东篱未有花。"
        ],
        "title": "奉酬刘令见怀",
        "id": "18d57ced-dfd6-4dbb-a9d0-9972676313b2"
    },
    {
        "author": "华镇",
        "paragraphs": [
            "达人蔑视千钟禄，曲士惊谈五石瓢。",
            "腊尽自怜春气近，月明谁念美人遥。",
            "铅华次第开梅萼，金色依稀着柳条。",
            "莫问阴山更阴处，数峰残雪未全销。"
        ],
        "title": "腊後感怀和光道韵",
        "id": "0882b86b-e137-455a-9a75-687041e509ee"
    },
    {
        "author": "华镇",
        "paragraphs": [
            "汉家循吏得民深，素业流风尚可寻。",
            "愧在盛时操短刃，远来邻壤效鸣琴。",
            "敢论异事追前事，所喜仁心契本心。",
            "振辔再经驯雉境，一瞻道庙想徽音。"
        ],
        "title": "过鲁太师庙",
        "id": "b447e006-003b-483a-b650-3f1e78d8470c"
    },
    {
        "author": "华镇",
        "paragraphs": [
            "刚趁闲情逐队行，忽逢萧寺眼前明。",
            "修廊有荫僧趺坐，古殿无人雀啄声。",
            "咫尺都城尘不到，寻常林木境还清。",
            "凭君试问轮蹄客，过此如何不解惊。"
        ],
        "title": "题普照寺",
        "id": "98f0bbd5-6d95-4dcf-8100-50930cb4e9ad"
    },
    {
        "author": "华镇",
        "paragraphs": [
            "一传肯来忘暑月，两旬轻举薄云霄。",
            "非关汉水鱼盈钓，不为宜城酒满瓢。",
            "方外采真欣淡泊，人间知足得逍遥。",
            "高风可是陶彭泽，归去田园为折腰。"
        ],
        "title": "高风",
        "id": "a23e46bb-4b85-47e7-abc0-b53a1c4c4de6"
    },
    {
        "author": "华镇",
        "paragraphs": [
            "解官才喜此身轻，忍以冥搜损性情。",
            "疏懒旧来高叔夜，虚闲今日似渊明。",
            "愿酬美意情虽切，强缀狂歌曲不成。",
            "应有朱侯偷笑我，壮年不解请长缨。"
        ],
        "title": "陆彦则索诗寄之四韵",
        "id": "2f75b831-d8c0-4d44-8d6a-6de859e9e457"
    },
    {
        "author": "华镇",
        "paragraphs": [
            "九十韶光纔十九，高门曾是弄瑶璋。",
            "熊罴梦寐当时吉，龟鹤年龄此日长。",
            "刘晏已知丰外计，曹参行见趣归装。",
            "更看德善流芳处，济济斑衣满画堂。"
        ],
        "title": "寿柯运使  其一",
        "id": "6f596113-63e2-4ff5-a85b-ad0c1f6be966"
    },
    {
        "author": "华镇",
        "paragraphs": [
            "晓来迟日上高堂，珠箔玲珑锦席张。",
            "玉斝腾波行旨酒，金炉生穗起真香。",
            "融融喜气凝庭户，拂拂歌尘下栋梁。",
            "许步桃蹊无以报，但祈眉寿献篇章。"
        ],
        "title": "寿柯运使  其二",
        "id": "17c1d181-cdac-471b-a7ee-cb03131d2805"
    },
    {
        "author": "华镇",
        "paragraphs": [
            "隠操真全不待山，小斋新辟户常关。",
            "窗延昼白明丹府，炉养春和润玉颜。",
            "何必金丝喧晓夕，祇将槌拂伴虚闲。",
            "人间兴味元恬淡，不见轮飞倦後还。"
        ],
        "title": "赵防御新辟小斋诗以贻之",
        "id": "a1499170-6017-4bc9-ba8b-d0735ee937a0"
    },
    {
        "author": "华镇",
        "paragraphs": [
            "高步英躔恰妙龄，曙华相照有余荣。",
            "早逢周室遵儒雅，亲见文公迓太平。",
            "可但清标称玉润，共知具体得金声。",
            "庙堂方契千年会，侧听康哉语载赓。"
        ],
        "title": "代湖南张运使贺蔡右丞",
        "id": "650d08f0-4b8b-439d-952c-4e6679c686e6"
    },
    {
        "author": "华镇",
        "paragraphs": [
            "不是双翎羽未齐，天门欲到失云梯。",
            "眼前且看神仙府，身外休论枳棘栖。",
            "百草让茶先有味，一缾挹水近通携。",
            "扁舟邂逅须乘兴，细看东风罨画溪。"
        ],
        "title": "送傅彬老检讨赴宜兴簿",
        "id": "166f2705-efba-4fc3-ac6a-758767809f17"
    },
    {
        "author": "华镇",
        "paragraphs": [
            "落落长松满古园，沈沈碧水侵新轩。",
            "于今人物情虽别，平昔池台迹未昏。",
            "身外无尘红入座，眼前有酒绿盈樽。",
            "更将好乐无荒意，深入无生不二门。"
        ],
        "title": "次韵湖南张运判会春园新亭之什",
        "id": "e82400b8-1322-4589-95d8-bc0fccff0a76"
    },
    {
        "author": "华镇",
        "paragraphs": [
            "莫笑田家物象微，柴荆未肯愧朱扉。",
            "槿篱花发锦步障，莎迳叶齐丝地衣。",
            "葭苇吟风环竹屋，鸳鸯浴水傍苔矶。",
            "藜羹黍酒有余味，笑看庭阴密又稀。"
        ],
        "title": "田家二首  其一",
        "id": "d57074b9-1b2b-4d2f-a4f5-795e2abac629"
    },
    {
        "author": "华镇",
        "paragraphs": [
            "绕舍澄沟玉色方，夹堤密树俨修廊。",
            "霜迟留得秾阴绿，秋冷全无潦水黄。",
            "独木短桥通别圃，攒芦新廪出高墙。",
            "终年饱暖人生足，何必崎岖走异乡。"
        ],
        "title": "田家二首  其二",
        "id": "07b2d546-5653-427e-9f08-4006a2851381"
    },
    {
        "author": "华镇",
        "paragraphs": [
            "桑弧蓬矢是男儿，故国松楸亦重违。",
            "架构自知惟壁立，绸缪谁敢羡翚飞。",
            "桑麻地狭妻孥笑，堂庑檐低燕雀稀。",
            "清世薄才何所用，求田问舍未应非。"
        ],
        "title": "卜居",
        "id": "25004067-8dfc-4d2d-a70d-aa7224d8d2dc"
    },
    {
        "author": "华镇",
        "paragraphs": [
            "大雅读书勤苦外，肯来文会盍簪中。",
            "诅盟吾欲出三物，续社君当图九翁。",
            "绿橘未题霜降颗，黄杨纔长闰余丛。",
            "後成若援兰亭例，金谷樽看谁罚空。"
        ],
        "title": "诗酒六首  其一",
        "id": "84ef53db-1f60-4034-b7cf-4b529d85fa33"
    },
    {
        "author": "华镇",
        "paragraphs": [
            "文力尤能草上风，後生横槊斗诗中。",
            "诸君共利先登将，一我甘为左次翁。",
            "水至细流皆入海，材为直木必由丛。",
            "笔端衮衮淳于伙，未觅膏油炙毂空。"
        ],
        "title": "诗酒六首  其二",
        "id": "a41c8f78-2ef9-4650-81fd-40f632f42079"
    },
    {
        "author": "华镇",
        "paragraphs": [
            "辞宦各归千里外，满城不出数家中。",
            "得诗夜共嘲骚客，次韵时来寄子翁。",
            "已分鹭鸾垂翠葆，尚能鱼目斗珠丛。",
            "人生闲里还无此，白首光阴过莫空。"
        ],
        "title": "诗酒六首  其三",
        "id": "1ac541b0-c1ad-4bc8-87cc-196d407796a5"
    },
    {
        "author": "华镇",
        "paragraphs": [
            "已在渊明归去後，只消长庆醉吟中。",
            "诗名未到出蓝者，酒德忘为垂白翁。",
            "刻烛分题喉每噤，挥杯多酌指如丛。",
            "拦街拍手儿童笑，十日醒无一日空。"
        ],
        "title": "诗酒六首  其四",
        "id": "6aa68e30-a860-45c2-872a-6dc55dd42b7c"
    },
    {
        "author": "华镇",
        "paragraphs": [
            "残醉偶思京辇下，戏言堪入和章中。",
            "词因公度李道可，印借梦卿成孺翁。",
            "荒怪定逾诗律外，风流谁笔笑林丛。",
            "张而不弛非文武，莞尔牛刀未可空。"
        ],
        "title": "诗酒六首  其五",
        "id": "0c8ded31-2e4a-4a6e-a15e-8fd560aac754"
    },
    {
        "author": "华镇",
        "paragraphs": [
            "商搉文章论要公，切云千仞将坛中。",
            "诗人何地可安我，丑妇今朝纔拜翁。",
            "雕玉苦心为楮叶，绣衣谩眼束柴丛。",
            "南邻寄谢梁兵部，险韵无劳独断空。"
        ],
        "title": "诗酒六首  其六",
        "id": "0d0011be-5b22-4261-8292-1e7d41bf13a5"
    },
    {
        "author": "华镇",
        "paragraphs": [
            "至足无求触处同，小斋和气日冲融。",
            "几筵已得啸歌地，赤白何须绘画工。",
            "况有午檐容爱日，曾无北户召寒风。",
            "清心迥出尘埃外，讵见高堂数仞崇。"
        ],
        "title": "暖斋诗",
        "id": "2b04f569-e547-4b68-91b7-231e89dd77c3"
    },
    {
        "author": "华镇",
        "paragraphs": [
            "出门四幕云垂地，举目千花雪映天。",
            "况是光阴犹故腊，何妨时日在新年。",
            "不辞登顿行长道，但喜丰穰属大田。",
            "遥羡风流栖枳客，一焚檀篆达诚虔。"
        ],
        "title": "雪中寄徐主簿",
        "id": "ed734bc4-484a-42f6-ab4d-07311e676aa2"
    },
    {
        "author": "华镇",
        "paragraphs": [
            "千林腊雪缀玫瑰，为送丰年好信来。",
            "有客倚楼吹玉笛，何人立马傍银台。",
            "书斋喜白临窗纸，妆阁惊藏照脸梅。",
            "清景可怜佳句重，为君随分把金杯。"
        ],
        "title": "次韵酬道州同官雪中召饮",
        "id": "619744af-6d58-46fc-b728-2816cd48cc78"
    },
    {
        "author": "华镇",
        "paragraphs": [
            "後进多年仰硕肤，相逢如恨日将晡。",
            "欢怀想不辞醇酎，高论应须出大炉。",
            "丽藻旧钦梁上客，清风今识汉潜夫。",
            "初惭不预芝兰列，和得阳春愧已无。"
        ],
        "title": "和石太傅钱清僧舍围炉余时先往萧山不预其会",
        "id": "52a221d9-4ac6-4d87-ba68-b45792d28a5c"
    },
    {
        "author": "华镇",
        "paragraphs": [
            "高飞远走可人情，上蔡东青旧有名。",
            "谁在华堂餍鼎俎，自甘平野掠柴荆。",
            "心忧狐兔纷难尽，眼看豺狼恣不平。",
            "莫倚丝绳金縼美，弓藏鸟尽汝须惊。"
        ],
        "title": "题画鹰",
        "id": "7087ea18-f4f1-47e7-9db1-ff1ac5ad6ab3"
    },
    {
        "author": "华镇",
        "paragraphs": [
            "暑往寒来春复秋，东西南北一萍浮。",
            "吴钩越剑虽常淬，梁苑秦关祇浪游。",
            "场屋同盟多列鼎，乡闾小子亦封侯。",
            "十年窗下劳萤雪，今日明时漫白头。"
        ],
        "title": "失题  其一",
        "id": "9f083139-ef91-4c0c-a6d9-89b96512d8e3"
    },
    {
        "author": "华镇",
        "paragraphs": [
            "分宜浪迹学希夷，岂合将身涉事为。",
            "无外纵知皆是幻，有中宁免强随时。",
            "懒于中散人谁觉，贫过原思已自知。",
            "若有一廛容定省，肯将尘鞅自羁縻。"
        ],
        "title": "失题  其二",
        "id": "de3eafc1-aeab-433b-91bc-a3b63915073e"
    },
    {
        "author": "华镇",
        "paragraphs": [
            "盗跖有年颜子夭，千秋此理竟难昭。",
            "一枝仙果方成实，三叶阶兰已尽凋。",
            "壮志永违祇自恨，清魂一去更谁招。",
            "犹胜伯道终身後，应得幽冥慰寂寥。"
        ],
        "title": "挽张约之",
        "id": "9ab8410b-53ac-41e3-b879-40d754d4a74a"
    },
    {
        "author": "华镇",
        "paragraphs": [
            "节物随时好，元宵兴味多。",
            "常年苦风雨，今夕偶晴和。",
            "天宇消氛翳，星华侵月波。",
            "六街纷合沓，两观迥嵯峨。",
            "平昔财多裕，欢心虑靡他。",
            "深沈闭阆苑，窈窕引巫娥。",
            "百斛澄瑶碧，千枝列芰荷。",
            "珠咽激清脆，霓袖竞婆娑。",
            "颉颃将雏态，绵蛮命友歌。",
            "涓涓催急箭，殷殷尚鸣鼍。",
            "缥缈飞华幰，丁东振宝珂。",
            "东西历登览，南北递经过。",
            "不惜云罍罄，祇看牛影俄。",
            "恨无夸父足，拟掷鲁阳戈。",
            "出入心忘计，晨昏用有那。",
            "佳时徒共乐，欢事不同科。",
            "牵率调弦管，安排具绮罗。",
            "有虞虚腹馁，那作醉颜酡。",
            "不见三千履，难逢十二梭。",
            "寂寥尘陌上，谁问夜如何。"
        ],
        "title": "元夕",
        "id": "5226e3e7-9af1-4cd7-adc6-29295f6138a0"
    },
    {
        "author": "华镇",
        "paragraphs": [
            "天上元宵後，中阶瑞气豪。",
            "干坤扶睿哲，山岳孕英髦。",
            "识量东溟阔，才华北斗高。",
            "序迁登半刺，清选陟诸曹。",
            "庆旦回新律，邦人荐寿醪。",
            "椿龄祈永固，荣应吕虔刀。"
        ],
        "title": "赠越倅胡郎中",
        "id": "dad42d97-5e1f-47da-bbdc-e98b3f899144"
    },
    {
        "author": "华镇",
        "paragraphs": [
            "身世旋蓬转，年华激矢忙。",
            "漂流轻楚越，契阔易参商。",
            "窃预三千日，行几二十霜。",
            "金声留逸响，玉润有余光。",
            "仕路虽叨践，心蹊未敢荒。",
            "轩昂遗俗物，感激企前芳。",
            "燕雀惊鸿鹄，鸱鸢吓凤凰。",
            "倾都无孟子，通国毁匡章。",
            "曾席虽云远，韩门未见忘。",
            "铄金频减价，投杼几循墙。",
            "素履微难任，流言众觉强。",
            "箴言曾展转，攻鼓或相将。",
            "睠想周宾裔，来居禹计乡。",
            "一门如旅燕，三世寄飞梁。",
            "何地逢遗秉，谁垣有树桑。",
            "釜鱼时肖范，储石每矜扬。",
            "儒术资斑见，乡评假寸长。",
            "芹藜经伏腊，苹藻备烝尝。",
            "纻絮亏冬褐，丹铅薄晓妆。",
            "晚蝉无重翼，瀌雪有骄阳。",
            "唐彀虚曾入，齐飞宛未翔。",
            "十年劳俛仰，三釜足凄凉。",
            "怀刺终思重，车尘旧耻望。",
            "有惭猗顿富，徒效老莱装。",
            "曲表求端影，奔车倚怒螳。",
            "力微甘黾勉，道拙分摧藏。",
            "好恶乡人僻，风波世路常。",
            "棘薪今合重，瓜蔓昔还伤。",
            "颊舌知无补，丝桐或可量。",
            "未教轻割席，庶复许升堂。"
        ],
        "title": "寄焦公泽",
        "id": "fe09e5c0-02fc-4836-839b-33408a905c30"
    },
    {
        "author": "华镇",
        "paragraphs": [
            "幽野葽含秀，周朝麦荐新。",
            "祇园纔浴像，嵩岳复凝神。",
            "鹊印天休裔，书林世贵人。",
            "江山分秀气，珪璧粉天真。",
            "三箧传遗绪，前筹起逸尘。",
            "人间欣得瑞，席上蔼为珍。",
            "平步游英彀，长驱历要津。",
            "星轺聊按指，元鼎伫经纶。",
            "熊梦祥占日，斑衣色养辰。",
            "云鹏方万里，海鹤本千春。"
        ],
        "title": "送湖南运判张朝散",
        "id": "66952e85-67e7-4859-b280-90da3ea291e3"
    },
    {
        "author": "华镇",
        "paragraphs": [
            "德绪先流庆，高门早诞贤。",
            "星杓方历次，羲驭欲周天。",
            "博大天殊禀，高明道有传。",
            "逢原从左右，中礼在周旋。",
            "网辖提携早，枢机委寄专。",
            "先猷重有作，庙筭远无前。",
            "避宠辞帷幄，分华出涧瀍。",
            "条流图外事，谈笑握中权。",
            "吏胆销精密，民心适静便。",
            "旆闲清洛日，牙耸碧嵩烟。",
            "世路观无迹，神机体善渊。",
            "弦歌随绛帐，笔削起韦编。",
            "已觉留司久，弥增注想坚。",
            "钧衡终所倚，衮绣伫来还。",
            "今日知祈祷，灵椿比大年。"
        ],
        "title": "寿蔡大资",
        "id": "cdb1a656-94d4-40f5-b96f-304504368269"
    },
    {
        "author": "华镇",
        "paragraphs": [
            "画手闻曹霸，伊人岂裔孙。",
            "穷神邈江海，遗迹在墙垣。",
            "发地惊涛起，扶椽叠浪翻。",
            "来非自胥怒，去不为鲸吞。",
            "咫尺重渊险，寻常万里奔。",
            "气疑烝宇宙，势欲浸干坤。",
            "但见挥长笔，谁能测巨源。",
            "汪洋须骇瞩，漥突几惊扪。",
            "湛湛将澄处，悠悠叠细痕。",
            "轻飔掠伊洛，阔岸漫湘沅。",
            "怒势功尤壮，飞澜地欲掀。",
            "沧溟拥神岛，穷发运游鹍。",
            "盘礴应无顾，安排自有门。",
            "夙成参造化，无用契胚浑。",
            "岁久人虽远，尘侵墨未昏。",
            "依稀逢海若，彷佛吊湘魂。",
            "倦客萦多累，乘桴特未援。",
            "时来观浩荡，聊用涤尘烦。",
            "莫使蜗涎蠹，常令墨妙存。",
            "不劳浮渤澥，已似陟昆仑。"
        ],
        "title": "水壁",
        "id": "788dcfa4-1193-4533-a901-067bbbd339e3"
    },
    {
        "author": "华镇",
        "paragraphs": [
            "勋业平阳重，才华子建先。",
            "高风延世济，大笔得家传。",
            "事至皆游刃，辞新尽应弦。",
            "从容登桂籍，慷慨躐英躔。",
            "不下文弥蔚，曾磨质更坚。",
            "鹓鸿倾义路，旒扆赏辞编。",
            "善诱恢师范，良图悚幕莲。",
            "雄鸣声阔达，高举势腾骞。",
            "中外资裁制，交游喜荐延。",
            "入趋兰省秘，出拥绣衣鲜。",
            "封域三苗旧，江山五岭连。",
            "楚风轻有素，蛮俗混难铨。",
            "飞挽归丰羡，经营出静便。",
            "霜威严不试，镜照朗无前。",
            "玉石胸中判，龙蛇度外捐。",
            "冥心投至理，寓兴起新篇。",
            "不羡怀沙洁，羞称赋鵩贤。",
            "团茆方息驾，隠几欲忘筌。",
            "杯水澄朝彩，炉香炷久烟。",
            "有余论墨妙，无问及筳篿。",
            "华实湖湘外，声名日月边。",
            "泥封俄迅激，竹律未周旋。",
            "畏景明流石，熏飙穆泛弦。",
            "星车躔岭徼，虎节起湘川。",
            "雨露恩无外，干坤施不偏。",
            "远民伤侧陋，天子重生全。",
            "桂水秦开郡，璇玑舜继年。",
            "平反须利器，跋履屈华鞯。",
            "贱子曾昂首，清途想侧肩。",
            "希声元寂寞，坦履素蹁跹。",
            "世路谁为偶，台僚窃备员。",
            "机心宁及俗，直道尚侔天。",
            "宜幞为郎被，难加出将鞭。",
            "神栖南郭隠，心醉北窗眠。",
            "大匠微无弃，幽芳早见搴。",
            "斲轮惭妙手，倾盖胜华颠。",
            "莫叱王遵驭，空矜郭泰船。",
            "云移难就荫，蚁慕漫求膻。",
            "越峤暄凉异，周班旦莫联。",
            "行看践槐棘，应纪纫兰荃。"
        ],
        "title": "送新广西提刑曹司勋",
        "id": "695aa699-4e7f-4a73-ad50-fd3a67d0f31a"
    },
    {
        "author": "华镇",
        "paragraphs": [
            "风日向清和，游鱼水面多。",
            "逶迤浮巨壑，摇漾动新荷。",
            "密倚纤茄转，轻翻绿影俄。",
            "参差吹弱藻，潋滟起微波。",
            "跃跃同盈沼，洋洋类舞河。",
            "因知濠上意，不羡越溪歌。"
        ],
        "title": "鱼戏动新荷",
        "id": "d27f8b30-f4f9-4fa1-8560-2388b9dfa5db"
    },
    {
        "author": "华镇",
        "paragraphs": [
            "大乐潜生气，徐方暗结融。",
            "峄阳钟异物，山木得孤桐。",
            "特干千寻耸，清阴十亩丰。",
            "夜声通渤澥，午影到崆峒。",
            "雨露偏垂德，阴阳曲致工。",
            "和音来象外，懿质孕区中。",
            "不羡樗无用，常卑桂有丛。",
            "人期瞻舜日，自信达尧聪。",
            "动植奚难感，神明庶可通。",
            "铿锵虽固有，翦拂未曾蒙。",
            "合梓纔知美，弦丝乃见功。",
            "名尝叨禹纪，材实待夔攻。",
            "埋没如邕爨，栽培异楚宫。",
            "山禽曾不识，丹凤每来同。",
            "沆瀣凝朝气，沧凉泛晓曈。",
            "发扬羞谷黍，疏散愧江枫。",
            "誓与箫韶并，宁随历草空。",
            "傥教承搏拊，焉敢避磨礲。",
            "功用施清庙，声华发大东。",
            "知音何以报，愿为奏南风。"
        ],
        "title": "峄阳孤桐",
        "id": "ac483559-354d-4207-b1a6-1677df11f3ac"
    },
    {
        "author": "华镇",
        "paragraphs": [
            "彼美司刑士，言辞越幕宾。",
            "斑衣登彩舫，罗袖拥雕轮。",
            "重过千年会，轻捐万壑春。",
            "拂樯风习习，泛楫水鳞鳞。",
            "仰念当朝律，高还治古淳。",
            "嘉猷皆建置，弊法不因循。",
            "食餠无容画，观龙必贵真。",
            "进贤非积累，怀宝免湮沦。",
            "徒步升黄阁，元台出渭滨。",
            "昔年书旧史，今日在严宸。",
            "志士休歌凤，鸿儒罢泣麟。",
            "不愁长待价，祇恐未能仁。",
            "盛世当千士，明公第一人。",
            "词场无大敌，桂苑绝前尘。",
            "雅誉多材艺，雄居要路津。",
            "规为真大器，荐擢易常伦。",
            "绀发年方壮，清光日向亲。",
            "横飞朝鼎鼐，跬步职丝纶。",
            "学问功无愧，经纶志必伸。",
            "善将兼海内，泽可下天民。",
            "既得风云便，应为柱石臣。",
            "已知材似杞，惟贵寿如椿。",
            "猥似卑凡质，同居晏粲辰。",
            "问年虽鲁卫，语士乃齐秦。",
            "敢谓苗堪揠，惟知竹有筠。",
            "毛公方喜檄，原宪不忧贫。",
            "春至宁栽柳，秋来未忆莼。",
            "况逢春眼见，何虑白头新。",
            "戮力尊贤轨，虚怀慕德邻。",
            "愿言登左右，无或弃轮囷。"
        ],
        "title": "送越州佥判徐状元赴阙",
        "id": "d2e50836-2386-444c-a318-f94926343527"
    },
    {
        "author": "华镇",
        "paragraphs": [
            "雄镇扬州域，前闻越绝灵。",
            "天文直牛女，地势压沧溟。",
            "霸业虽陈迹，王图乃旧经。",
            "遗风终朴素，弥世慎仪刑。",
            "纡绶皆英彀，乘轩尽德馨。",
            "迄今无僭滥，自古底安宁。",
            "硕德居华旦，清资应列星。",
            "司城新进秩，别乘旧扬軨。",
            "妙誉高藩翰，嘉名蔼阙廷。",
            "自堪剖符竹，犹此驾箳篂。",
            "裨替无遗恨，平反得所听。",
            "威仪严肃穆，文雅焕青荧。",
            "裁决真穿缟，经纶甚建瓴。",
            "属城尝乏守，茂绩可书屏。",
            "完士终何感，丹心独愿铭。",
            "沦埋脱吴阪，知赏谬柯亭。",
            "述业知晞骥，多闻媿识鼮。",
            "成风非匠石，合舞谢庖丁。",
            "滥拟窥场藿，叨曾食野苹。",
            "禹门俄暴鬣，陶梦辄摧翎。",
            "捧檄终堪喜，弹冠讵可停。",
            "未能餐沆瀣，安敢卧清泠。",
            "山薮容樗栎，川河纳渭泾。",
            "不教长在涧，还许预充庭。",
            "破竹期迎刃，提刀更发硎。",
            "有缘重奋迅，何虑复伶俜。",
            "稳步封崤底，长驱过井陉。",
            "旋瞻丹阙凤，密觏宝阶蓂。",
            "先哲犹嘲白，微才乃拾青。",
            "既沾新籍桂，无负故囊萤。",
            "寒谷逢阳律，幽姿得震霆。",
            "心诚期秉石，踪迹免如萍。",
            "矩范兹亲觌，徽音此窃聆。",
            "执鞭欣有自，整驾恨难扃。",
            "杯水遮琱辔，壶浆拥彩舲。",
            "鸣钲发兰沚，叠鼓起苹汀。",
            "庞骥虽云展，黄陂未易形。",
            "虔刀方电发，孔榻任尘冥。",
            "伫见宵人伏，行观病者醒。",
            "驰心逐旌旆，引领瞩郊垧。"
        ],
        "title": "送越倅胡郎中入京",
        "id": "88d69974-df90-4852-b4cd-67e757b8cd12"
    },
    {
        "author": "华镇",
        "paragraphs": [
            "公族流芳远，侯门积庆长。",
            "玉田收地宝，兰畹毓天香。",
            "岐嶷英姿妙，魁梧德宇强。",
            "岳灵分秀气，昴宿注祥光。",
            "世济居弥厚，官成动有章。",
            "题舆高右陕，持节重西湘。",
            "二九朝阳永，中秋夕月凉。",
            "诞弥迎节至，嘉庆肆筵芳。",
            "檀篆金为鼎，榴花玉作觞。",
            "愿言齐鹤寿，平步冠鹓行。"
        ],
        "title": "送湖南提举梁朝散",
        "id": "7a53cb3c-a4a7-417e-b410-1794ce6ee241"
    },
    {
        "author": "华镇",
        "paragraphs": [
            "忆昔元丰第二春，叨陪逸驾预官论。",
            "频烦州县徒劳职，未报君亲罔极恩。",
            "居与莞蒲依海角，出随雁鹜走江村。",
            "闲心祇合寻三径，倦翼宁堪憩九门。",
            "羊枣幸占如养志，莱衣欣有唤翁孙。",
            "他时未免烦陶铸，只就同年丐漆园。"
        ],
        "title": "和通州李判官",
        "id": "93fcc5e8-2cab-4d19-8152-8f13c748d09d"
    },
    {
        "author": "华镇",
        "paragraphs": [
            "清华仙殿图书府，贵近东台侍从郎。",
            "宠被买臣荣遇绂，来临安石宴游乡。",
            "下车建设先条教，暖席施为尽纪纲。",
            "鉴物浄明齐上水，临机锋锐踰干将。",
            "威棱直为摧奸宄，德惠阴知佑善良。",
            "意匠经营真有趣，轴机裁处动非常。",
            "谨严庭讼情无失，检察民输弊已亡。",
            "坐使奸胥难用巧，默令雅俗尽知方。",
            "淳和只有兴廉逊，肃治应无敢寇攘。",
            "莲幕终朝闲笔削，圜扉经岁绝桁杨。",
            "精蓝振起都城美，新馆增延使者光。",
            "翦拂散材充大匠，吹嘘寒谷变春阳。",
            "三年治最腾歌颂，千里声和协雨旸。",
            "何但编氓称五袴，已令比屋有千箱。",
            "风流自得篇章乐，闲暇人惊日月长。",
            "彩舫有时罗绮绣，朱轓到处拥丝簧。",
            "寻穷万壑幽深趣，踏徧千岩紫翠芳。",
            "绝唱未饶元相国，遗风独揖贺知章。",
            "香山图画知尝预，魏阙心诚想未忘。",
            "下国可能留近侍，雄材自合在岩廊。",
            "祥光一夜生台座，优诏平明出未央。",
            "汉殿果深思董贾，越人那久得龚黄。",
            "丹书东下随秋雁，画鹢西征拂晓霜。",
            "不独飞章留去辙，况多扶老拥归艎。",
            "已知子翼终难借，犹拟曹侯且缓装。",
            "送目未能看竹马，倾思惟只咏甘棠。",
            "既当帝阙盐梅望，可恋吴门绣画堂。",
            "前席虚心方注想，据鞍壮气正康强。",
            "七城异绩虽云远，万室苍生伫有望。",
            "蹇步有心随轨辙，梦魂终夜倚门墙。"
        ],
        "title": "送越帅程给事赴诏",
        "id": "0b369e50-f0be-4518-ac00-90de10dbe531"
    },
    {
        "author": "华镇",
        "paragraphs": [
            "南北周旋事屡更，剖符纔喜慰苍生。",
            "米盐无滞纲条密，雀鼠难欺狱讼平。",
            "樽俎有余今北海，篇章多暇古宣城。",
            "桃源善庆时难拟，金谷风流世有名。",
            "荣拥双旌忘自得，永怀三径念同情。",
            "乡闾分义千钧重，笔墨才华一座倾。",
            "官异微之惭未称，报殊平子愧非精。",
            "折腰寂寞将何遣，稔听龚黄布政声。"
        ],
        "title": "次韵酬桂阳石知监怀乡见寄",
        "id": "e137e718-a968-4104-9682-d2700f5fc385"
    },
    {
        "author": "华镇",
        "paragraphs": [
            "星杓旋指始回寅，迟日烘天欲再旬。",
            "安寝熊罴通吉梦，高门弧矢见成人。",
            "江山孕美宽为量，奎壁腾芒秀入神。",
            "学苑远穷三箧富，辞林荣占一枝春。",
            "分麾闽越闲余刃，赐笔中台播逸尘。",
            "棘寺入陪鹓列久，湘源来着绣衣新。",
            "笑谈已集金粮最，眄睐无遗玉石真。",
            "不惮高才亲远使，更将和气裕斯民。",
            "华资分合归无已，眉寿阴须付有仁。",
            "幕下晚生欣庇德，强歌精意指灵椿。"
        ],
        "title": "湖南运使柯少卿寿",
        "id": "0d4f9301-dd15-4766-af71-586595fa90f4"
    },
    {
        "author": "华镇",
        "paragraphs": [
            "曾挹清谈仆屡更，解颐聊足慰平生。",
            "共观云物怀虞帝，为引渔翁问屈平。",
            "一逐晓风分客路，两逢春雨暗山城。",
            "寒林不见迁鶑语，古壁多逢逐客名。",
            "怀寄远随贤守句，爱忘深识故人情。",
            "参军笔力湘山峭，幕府辞源峡水倾。",
            "刻烛赋诗曾有意，临池扫帚未能精。",
            "强将西缶临风击，终逊玲珑戛玉声。"
        ],
        "title": "用石桂阳韵谢左判官陈司理见寄",
        "id": "86a40f1d-a542-4ddd-8cfd-0096ed8007a9"
    },
    {
        "author": "华镇",
        "paragraphs": [
            "神仙去住本无家，此日人间漫叹嗟。",
            "华表旧传归白鹤，洞庭谁见袖青蛇。",
            "道山两拂谈经麈，沧海频乘犯斗槎。",
            "双玉佩沾天上露，五铢衣识洞中霞。",
            "林泉投老心犹壮，京国归来鬓未华。",
            "短制从今牵薜荔，杂耕依旧种胡麻。",
            "风生谢傅团团扇，花隠尧夫小小车。",
            "逸兴逍遥舟不系，新诗妙绝玉无瑕。",
            "松边对酒依盘石，竹里分泉洗落花。",
            "一自青冥餐沆瀣，更谁黄犊侣麏麚。",
            "丹初封鼎云犹湿，棋未收枰日已斜。",
            "每过竹轩深有恨，独怜溪阁静无哗。",
            "匣中不见龙三尺，画里空余雪两髽。",
            "回首方蓬归路远，五云愁杀树交加。"
        ],
        "tags": [
            "洞庭湖"
        ],
        "title": "挽宗岳张尊师",
        "id": "7949d379-937a-49d6-b572-d20d16c561a9"
    },
    {
        "author": "华镇",
        "paragraphs": [
            "天贻真宰赞重熙，何日来符命世期。",
            "五夜燕游元夕後，三阳交泰上春时。",
            "维师事业前无吕，先觉心灵世有伊。",
            "首斡化机熙帝载，暂休祠馆动民思。",
            "和羹终付盐梅手，仗节难稽柱石姿。",
            "华屋早开丞相第，衮衣新赋我公诗。",
            "缃桃满院光风转，素李成蹊淑景迟。",
            "鼎席具瞻何所愿，祝公眉寿等莲龟。"
        ],
        "title": "宫使蔡太师寿诗",
        "id": "86c8d79c-06c0-4051-bdfa-aa84d80c20a9"
    },
    {
        "author": "华镇",
        "paragraphs": [
            "临邛石上老龙孙，雪抱霜封有旧痕。",
            "耸削已知非俗物，更堪来自草玄门。"
        ],
        "title": "谢成都杨汇秀才惠邛州竹杖二首  其一",
        "id": "46f4794e-045f-4334-b096-0636ca19af94"
    },
    {
        "author": "华镇",
        "paragraphs": [
            "邂逅相逢又别离，骤承佳贶意何其。",
            "应怜越绝闲云客，酷似临邛瘦竹枝。"
        ],
        "title": "谢成都杨汇秀才惠邛州竹杖二首  其二",
        "id": "b97d0c2f-78cd-485a-aaa6-f43dfe382dae"
    },
    {
        "author": "华镇",
        "paragraphs": [
            "两山分处水横流，渡水登山趣更幽。",
            "却忆当年谢康乐，等闲羁束为封侯。"
        ],
        "title": "过涧",
        "id": "e089423a-cc15-4954-8689-068d9c241d73"
    },
    {
        "author": "华镇",
        "paragraphs": [
            "沙头两两飞归雁，水面茸茸长绿蒲。",
            "知是人间好时节，不妨河上弄泥涂。"
        ],
        "title": "河上",
        "id": "ff769266-bdf9-49a6-a987-975fb5ec3f4b"
    },
    {
        "author": "华镇",
        "paragraphs": [
            "来时梅萼粘残雪，归日桃花簇绛罗。",
            "农事不妨河事了，齐声连路踏春歌。"
        ],
        "title": "闻歌",
        "id": "b131110c-a7ad-44b2-966f-bb2f83816e0f"
    },
    {
        "author": "华镇",
        "paragraphs": [
            "秋风昨夜落前林，放出千岩秀色深。",
            "欲结草庐归未得，倚栏空负季鹰心。"
        ],
        "title": "秋风",
        "id": "5c087424-1edc-49ea-9271-972b76d8263e"
    },
    {
        "author": "华镇",
        "paragraphs": [
            "西汉风流古到今，油油巵酒待青襟。",
            "後堂不许闻歌舞，始觉先生见与深。"
        ],
        "title": "上顾侍郎诗",
        "id": "2944067f-b54c-4f5f-a6ec-aef073316bb8"
    },
    {
        "author": "华镇",
        "paragraphs": [
            "岭路林梢一线通，肩舆直上破林风。",
            "眼前遥见东山树，却顾青衫愧谢公。"
        ],
        "title": "渡岭",
        "id": "52a35516-7adb-49e6-81aa-9b5b0d618c4b"
    },
    {
        "author": "华镇",
        "paragraphs": [
            "四海田庐自有余，置锥无地欲尤谁。",
            "鹪鹩莫厌一枝少，更有寄巢无一枝。"
        ],
        "title": "四海",
        "id": "a73c0a3c-fe72-48d5-883f-e93fcf4e0bf9"
    },
    {
        "author": "华镇",
        "paragraphs": [
            "江北江南未定时，襟喉此地系安危。",
            "颓营故垒皆芜没，日落寒生枫树枝。"
        ],
        "title": "历阳道中",
        "id": "5e59bc7f-492f-4e80-8754-f15ba157b102"
    },
    {
        "author": "华镇",
        "paragraphs": [
            "末俗颓风正可悲，当时强项是男儿。",
            "君王不似南阳日，此事宁教女子知。"
        ],
        "title": "江南湖阳",
        "id": "825178d4-0aa9-4a71-a7f2-9f564b64fa6f"
    },
    {
        "author": "华镇",
        "paragraphs": [
            "黄屋何曾驻未央，十年关外蹀寒霜。",
            "灵祠今日秋江上，门鏁丹枫似楚王。"
        ],
        "title": "石碛汉高帝庙",
        "id": "02890bac-f89d-4b51-84d0-58c7011986c6"
    },
    {
        "author": "华镇",
        "paragraphs": [
            "人道自有上天梯，尘暗灵襟路却迷。",
            "不见吹笙王子晋，独乘玄鹤碧嵩西。"
        ],
        "title": "缑氏道中口占",
        "id": "e5817456-64a8-4f37-9466-87737ff38b80"
    },
    {
        "author": "华镇",
        "paragraphs": [
            "金丝未徧千门柳，玉叶纔分五岭梅。",
            "青帝似怜芳信少，更教春日六花开。"
        ],
        "title": "立春日雪  其一",
        "id": "00b249f1-1ecc-4cd7-b781-5458ab43345a"
    },
    {
        "author": "华镇",
        "paragraphs": [
            "斜入芳筵沾彩胜，密铺幽径点兰芽。",
            "谢娘子细临看取，不是杨花是雪花。"
        ],
        "title": "立春日雪  其二",
        "id": "35a94eea-5a86-4f1e-8fd9-578f453c167e"
    },
    {
        "author": "华镇",
        "paragraphs": [
            "缁服熏修九十春，法筵长为指通津。",
            "经窗未冷铜炉火，已作他方应化身。"
        ],
        "title": "挽饶法主",
        "id": "bc8cd07c-f2e3-4661-80e9-cff98e21ccf0"
    },
    {
        "author": "华镇",
        "paragraphs": [
            "重云三日锁前山，麦陇泥涂尚未干。",
            "行路春光已𢬵弃，任从风雨作轻寒。"
        ],
        "title": "方城道中值雨",
        "id": "9ba079bf-7908-4964-a0bb-3a9de45b8832"
    },
    {
        "author": "华镇",
        "paragraphs": [
            "无计可能留永日，有情何用惜芳春。",
            "明年还似今年好，𢬵作花前把酒人。"
        ],
        "title": "和叔凭惜春  其一",
        "id": "5501e530-7ee1-4fdf-a52c-98a83f28d1cc"
    },
    {
        "author": "华镇",
        "paragraphs": [
            "柳暗晓鶑鸣树底，帘垂午燕簇楼头。",
            "东君暂去无多日，且放残红逐水流。"
        ],
        "title": "和叔凭惜春  其二",
        "id": "666d2c63-93f3-4feb-a6e5-692400cc6b94"
    },
    {
        "author": "华镇",
        "paragraphs": [
            "一揖天官籍姓名，半年归计杳难成。",
            "夜来梦觉篷窗冷，枕底惊闻汴水声。"
        ],
        "title": "登舟夜作",
        "id": "cfdf6153-33a2-4a1d-bd36-6dcc2ac92f89"
    },
    {
        "author": "华镇",
        "paragraphs": [
            "渌波漾漾日西来，波上鲂鱼拨剌回。",
            "乔木两堤连翠幄，春深谁复翦条枚。"
        ],
        "title": "溪行",
        "id": "5c477272-64b9-4dfb-bc8b-792fd44708ed"
    },
    {
        "author": "华镇",
        "paragraphs": [
            "千岩秀处是家山，东望重江未可还。",
            "今日马头逢翠阜，且垂鞭袖一开颜。"
        ],
        "title": "过牛头山",
        "id": "743de87e-0a29-4439-838a-634258061660"
    },
    {
        "author": "华镇",
        "paragraphs": [
            "鸣玉琅琅振小舟，银钩婉婉照清流。",
            "如何汉殿凌云笔，肯赋寒山水石幽。"
        ],
        "title": "赠温幕张子常有诗见怀用韵因成五篇  其一",
        "id": "e76104d8-ff1e-4d6d-b25d-1e31cce583d3"
    },
    {
        "author": "华镇",
        "paragraphs": [
            "寂寥不见李膺舟，时倚西风叹逝流。",
            "小吏忽来传秀句，春容顿觉满山幽。"
        ],
        "title": "赠温幕张子常有诗见怀用韵因成五篇  其二",
        "id": "bef04635-948a-4a93-97f9-6720d8f3cd0b"
    },
    {
        "author": "华镇",
        "paragraphs": [
            "一来海角舣扁舟，两见天南大火流。",
            "钟鼓不闻昏自晓，柴荆常闭冷还幽。"
        ],
        "title": "赠温幕张子常有诗见怀用韵因成五篇  其三",
        "id": "9519a1d4-5381-43ef-a238-15d367c5c9dd"
    },
    {
        "author": "华镇",
        "paragraphs": [
            "怀才自是济川舟，术业曾非西北流。",
            "禁掖言归应不晚，海山未去且寻幽。"
        ],
        "title": "赠温幕张子常有诗见怀用韵因成五篇  其四",
        "id": "6ffe18c3-2ec9-40ac-8409-aef3865d0fb1"
    },
    {
        "author": "华镇",
        "paragraphs": [
            "曾乘碧海驭风舟，几挹苍崖喷雪流。",
            "想得更当和鼎重，也应须记赏心幽。"
        ],
        "title": "赠温幕张子常有诗见怀用韵因成五篇  其五",
        "id": "0f7eb6f1-e70f-4b23-8e38-f53fca6d1148"
    },
    {
        "author": "华镇",
        "paragraphs": [
            "尘机不动有余清，逸静孤飞在杳冥。",
            "想得马头无限思，碧云随处见瑶屏。"
        ],
        "title": "和河南府倅程朝散缑氏僧舍题壁",
        "id": "3d612a61-335a-43f4-94aa-c071bd332ba3"
    },
    {
        "author": "华镇",
        "paragraphs": [
            "人间离别最堪怜，天上嫦娥恐亦然。",
            "昨夜广寒分破镜，半奁飞上九重天。"
        ],
        "title": "弦月",
        "id": "1986e994-6fbe-42f4-be8e-b51f5482bbe1"
    }
]