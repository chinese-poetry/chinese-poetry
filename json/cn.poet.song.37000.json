[
    {
        "author": "王安国",
        "paragraphs": [
            "三灵山下新安水，潇洒人间画不如。",
            "收得市朝忙日月，归来田里老樵渔。",
            "君能知命忘机久，我愧于时触事疏。",
            "从此卜邻同笑傲，何须强着解嘲书。"
        ],
        "title": "赠三灵程道人",
        "id": "4eb8c0c4-e886-47f0-9791-787cabbb1101"
    },
    {
        "author": "王安国",
        "paragraphs": [
            "移病憛憛久雨中，鸣驺时听六街东。",
            "忽吟佳客诗消暑，远胜前人檄愈风。",
            "海运我殊惭斥鷃，陆沉君合伴翔鸿。",
            "更酬珠玉思谈笑，裹饭何须厌屡空。"
        ],
        "title": "和魏道辅雨中见示",
        "id": "e3e71506-1ac9-4513-8fe0-5c594c7adbfe"
    },
    {
        "author": "王安国",
        "paragraphs": [
            "柱础沾濡雨意成，翩翩鸟雀隔帘鸣。",
            "侵寻爽气来欹枕，想像沧波去濯缨。",
            "已识古今无得丧，祗须彼我不相迎。",
            "冁然一笑呼归骑，聊更飞毫戏友生。"
        ],
        "title": "雨意",
        "id": "2ce56ea6-3ae9-4810-bc5a-386494846ebf"
    },
    {
        "author": "王安国",
        "paragraphs": [
            "庾岭开时媚雪霜，梁园春色占中央。",
            "未容鶑过毛先类，已觉蜂归蜡有香。",
            "弄月似浮金屑水，飘风如舞曲尘场。",
            "何人剩着栽培力，太液池边想菊裳。"
        ],
        "title": "黄梅花",
        "id": "3895cef4-0e32-45eb-aa5e-cddc136f48a3"
    },
    {
        "author": "王安国",
        "paragraphs": [
            "儿童剧戏甬东天，小别侵寻二十年。",
            "海岸楼台青嶂外，人家箫鼓白鸥边。",
            "哀容愁问州民事，胜槩欣逢太守贤。",
            "为我剩题潇洒句，遥闻凤诏待诗仙。"
        ],
        "title": "送李子仪知明州",
        "id": "5ea3e54a-5dbc-4bf0-927a-5f839462a198"
    },
    {
        "author": "王安国",
        "paragraphs": [
            "都人供帐国门东，淮海兵符节制中。",
            "青琐论思虚夜月，朱幡游衍值秋风。",
            "侯嗟谁在思张仲，民喜重临得次公。",
            "内外忘怀能自适，何时谈笑一樽同。"
        ],
        "title": "送乌子山给事赴扬州",
        "id": "9d00de52-cf63-4954-a03e-c95405a7bbfe"
    },
    {
        "author": "王安国",
        "paragraphs": [
            "天扶开宝至熙宁，和气熏蒸瘴疠停。",
            "五管闾阎如按堵，六朝仁圣喜祥刑。",
            "欲推恩泽求肤使，果见谋猷简大庭。",
            "嗟我白头甘抱椠，看君归日上青冥。"
        ],
        "title": "送德之提刑郎中赴广西",
        "id": "67ae40b2-f393-4ff7-b758-b3f90a3cea58"
    },
    {
        "author": "王安国",
        "paragraphs": [
            "看花金谷屡衔杯，先後归时出处乖。",
            "朝日衣冠辞魏阙，春风旗鼓过秦淮。",
            "谈间咸庆连云屋，事外欢娱付水斋。",
            "回首未成东下计，可无书札写离怀。"
        ],
        "title": "送文渊使君郎中赴当涂",
        "id": "f7801163-d5bb-44e4-8af0-ccf82b59f78f"
    },
    {
        "author": "王安国",
        "paragraphs": [
            "寺压苍厓势欲倾，欢然西度为谁兴。",
            "云随草树萦层岫，江浸楼台点万灯。",
            "坐久不知身寂寞，梦回犹觉气轩腾。",
            "思君城郭尘埃满，相逐寻闲亦未能。"
        ],
        "title": "金山同正之吉甫会宿作寄城中二三子",
        "id": "2c054328-b3c6-4f69-a9a2-5618a896c5c8"
    },
    {
        "author": "王安国",
        "paragraphs": [
            "争得才如杜牧之，试来湖上辄题诗。",
            "春烟寺院敲茶鼓，夕照楼台卓酒旗。",
            "浓吐杂芳熏巘崿，湿飞双翠破涟漪。",
            "人间幸有蓑兼笠，且上渔舟作钓师。"
        ],
        "tags": [
            "西湖"
        ],
        "title": "西湖春日",
        "id": "b1854900-3ac6-4e21-a892-3678cffc183d"
    },
    {
        "author": "王安国",
        "paragraphs": [
            "朝晡广厦坐欹斜，稍觉炎天气象加。",
            "紫玉箫攒湘竹笋，赤霜袍烂海榴花。",
            "悠悠物外身无事，扰扰人闲智有涯。",
            "五鼎一瓢何必问，且凭诗句度年华。"
        ],
        "title": "中夏",
        "id": "32299a96-6dfe-4d39-acfe-b37f88710772"
    },
    {
        "author": "王安国",
        "paragraphs": [
            "雨余宫阙映秋旻，漠漠槐花水上新。",
            "夜有蝭蟧催节物，朝无沆瀣助精神。",
            "形如槁木聊依世，名若浮烟底徇人。",
            "莫笑长吟销短景，故园回首隔参辰。"
        ],
        "title": "雨余",
        "id": "6a82866f-0e3d-426e-b48d-73b61db4e392"
    },
    {
        "author": "王安国",
        "paragraphs": [
            "青天赤日水如汤，车马飞尘百尺长。",
            "望岁人人忧旱魃，舞雩旦旦待商羊。",
            "清衷凌物回天鉴，膏泽乘时助岁穰。",
            "自有股肱歌盛德，刍荛谁敢僭揄扬。"
        ],
        "title": "得雨",
        "id": "d12631ad-5045-4d6a-a020-0353345c8d61"
    },
    {
        "author": "王安国",
        "paragraphs": [
            "未能谈笑破愁城，犹幸都无俗事撄。",
            "载酒何人过扬子，评诗今日得钟嵘。",
            "杜门落漠尘埃隔，扫迳侵寻霰雪生。",
            "谁向梁园能授简，看君文格出天成。"
        ],
        "title": "次韵景文雪中见寄",
        "id": "2cbdce63-3808-405f-a334-fa00a539bb72"
    },
    {
        "author": "王安国",
        "paragraphs": [
            "雪意悠悠底未成，年华促促尚谁惊。",
            "浮云稍助春来暗，薄日迟回午後明。",
            "静见游尘侵藓迹，忽闻落叶扫阶声。",
            "此时俯偻无酬酢，世谛吾心弃不争。"
        ],
        "title": "雪意",
        "id": "50de621c-d14d-4c09-949b-fad91c1e5271"
    },
    {
        "author": "王安国",
        "paragraphs": [
            "禁街人语绝諠哗，庭下微吟斗柄斜。",
            "万里云容今霰雪，一阳泉脉动萌芽。",
            "顿忘人世蓬心累，已任天年葆鬓加。",
            "早晚翩然青雀舫，满江春色看梅花。"
        ],
        "title": "忆梅花",
        "id": "af7b6bca-bf90-4d90-9927-bbb026757cf4"
    },
    {
        "author": "王安国",
        "paragraphs": [
            "醉笔题诗紫界墙，梅花零落扑衣裳。",
            "天香又杂杯中渌，春色还惊鬓上苍。",
            "涉世何妨为白璧，流年未必抵黄粱。",
            "一吟起我平生志，今古冥冥出处忘。"
        ],
        "title": "梅花",
        "id": "44210fb2-985a-4416-9244-e0efa926b033"
    },
    {
        "author": "王安国",
        "paragraphs": [
            "野旷天寒气象嘉，浮云浓淡日初斜。",
            "泽中雨涨无鸣鹘，荷下波翻有怒蛙。",
            "箫鼓残声来帝阙，渔樵归径见人家。",
            "尘簪羞把黄花插，不耐飞蓬鬬鬓华。"
        ],
        "title": "郊外",
        "id": "f1e0f3b3-7b79-4bd1-bbd5-639cf5f0ed00"
    },
    {
        "author": "王安国",
        "paragraphs": [
            "六朝文物事当奇，阀阅如今举世推。",
            "射策人争看三虎，荐书吾早识孤罴。",
            "集英晓日胪传後，琼苑春风宴喜时。",
            "共羡丝纶归世掌，还看骖隔凤凰池。"
        ],
        "title": "宋匪躬太祝先辈示及刘贡父伯仲三人同年登第之诗因奉一篇",
        "id": "e4d1fb2b-45c6-4c67-96e8-c10e0e9afdc2"
    },
    {
        "author": "王安国",
        "paragraphs": [
            "忆同支遁宿嵚崟，不负平生壮观心。",
            "北固山随三楚尽，中泠水入九江深。",
            "纷纷落月摇窗影，杳杳归舟送梵音。",
            "东去何时来蜡屐，天边爽气梦相寻。"
        ],
        "title": "同器之过金山奉寄兼呈潜道",
        "id": "1b490465-8442-4c2d-9ec4-2aec011412d1"
    },
    {
        "author": "王安国",
        "paragraphs": [
            "万顷波涛木叶飞，笙箫宫殿号灵芝。",
            "挥毫不似人间世，长乐钟声梦觉时。"
        ],
        "title": "纪梦",
        "id": "630231b1-2c01-4f80-b87b-03528f2e9eca"
    },
    {
        "author": "王安国",
        "paragraphs": [
            "滕王平昔好追游，高阁依然枕碧流。",
            "胜地几经兴废事，夕阳偏照古今愁。",
            "城中树碧千家市，天际人归一叶舟。",
            "极目烟波吟不尽，西山重叠乱云浮。"
        ],
        "tags": [
            "滕王阁"
        ],
        "title": "滕王阁感怀",
        "id": "d5307450-def1-4322-ad23-2b15c123fb5c"
    },
    {
        "author": "王安国",
        "paragraphs": [
            "亹亹谈先王，古今谁有得。",
            "施为虽绪余，要在情不匿。",
            "嗟彼三代後，沦胥入战国。",
            "翟璜闻一言，惭俛惭李克。",
            "论材称权衡，轻重无物惑。",
            "吾心能如此，乃可任人责。"
        ],
        "title": "读魏世家",
        "id": "bbb35965-3a0d-425a-bd80-57ae5767d7b9"
    },
    {
        "author": "王安国",
        "paragraphs": [
            "晰晰池沼鯈，绿萍随下上。",
            "黳黳堂庑燕，白昼容俛仰。",
            "顾我亦晏如，环庐花药长。",
            "无材助太平，得地幸闲旷。",
            "稍涉千古书，日觉神明王。",
            "乘闲盼物情，自适忘外奬。",
            "涵濡覆载仁，谁废鱼丽唱。",
            "黄尘洮陇戍，黑雾荆衡饟。",
            "奔波喝道边，毕命营边障。",
            "吾此独何为，飞潜乐能飨。",
            "何时闻解严，慰彼西南望。",
            "当使少陵翁，得见廉颇将。"
        ],
        "title": "夏日独居",
        "id": "775a3e5c-a40c-4b8b-b461-a8f7774ba5ca"
    },
    {
        "author": "王安国",
        "paragraphs": [
            "堂上有遗膻，堂下无聚蚁。",
            "但知嗜欲求，不必风雨至。",
            "客方笑营营，贪得故无几。",
            "安知万类中，趋舍忘彼己。",
            "天乎顾人寰，等是一时戏。",
            "受形巨细分，阽危後先尔。",
            "浸淫蚍蜉生，穴柱从此始。",
            "庄生亦知言，信矣当弃智。"
        ],
        "title": "堂上有遗膻",
        "id": "ac307e42-054d-4155-8259-a5c8eabe28d4"
    },
    {
        "author": "王安国",
        "paragraphs": [
            "鲁公之忠旷世无，吾爱斯人何必书。",
            "九原寥寥不可诘，笔法彷佛精神余。",
            "况公于艺自天纵，一字宜用千金摹。",
            "想当挥洒笑谈际，不复靳惜唯所须。",
            "山砠水险勇镵刻，照耀楚越连秦吴。",
            "百年兵火变陵谷，万里玉石埋榛芜。",
            "时平好事搜遗迹，穷极南北缘崎岖。",
            "耳闻目见略已尽，疑有断裂留樵渔。",
            "那知数尺翳尘土，洗涤近出都城居。",
            "松煤到纸觉飞动，气象磊落超钟虞。",
            "吴卿获此喜惊坐，朝昏把翫过明珠。",
            "携来赠客客为赋，爽迈远并前贤驱。",
            "自云感激得妙理，学入胜处繇勤劬。",
            "余闻书史羸蟠礴，意匠不为形骸拘。",
            "能将声利瓦砾弃，点画应手成璠玙。",
            "公遭乱世生死俱，见危授命真丈夫。",
            "俯仰兵刃犹簪裾，毫端妍丑骨睢盱。",
            "试怀局缩较精粗，体势岂暇烟云舒。",
            "区区技巧尚乃尔，欲鸣道德宜何如。",
            "嗟哉荒烟几日月，豪俊忽徙临庭除。",
            "由来始弃终见取，鉴裁谁敢欺锱铢。",
            "物微显晦亦有待，人生通塞无巧愚。",
            "寄谢纷纷驰骛徒，真伪枉以好恶诬。"
        ],
        "title": "题吴长文得兰亭康相墓颜鲁公断碑",
        "id": "5631c16b-5a8d-443c-bcc1-19869de456d6"
    },
    {
        "author": "王安国",
        "paragraphs": [
            "吴兴太守美如何，太守从来恶祝鮀。",
            "生若不为上柱国，死时犹合作阎罗。"
        ],
        "title": "诗一首",
        "id": "fd138033-51ee-49fd-a9ef-87650a26c926"
    },
    {
        "author": "王安国",
        "paragraphs": [
            "地势远连徐孺亭，穷南有客两曾经。",
            "檐前燕雀鸣相鬬，潭里蛟龙困未醒。",
            "乱霭苍茫侵树色，惊涛浩荡失天形。",
            "当时好景无同赏，对此悲歌孰为听。"
        ],
        "tags": [
            "滕王阁"
        ],
        "title": "滕王阁诗",
        "id": "bcd692f6-b314-4370-ac05-410649d3bef3"
    },
    {
        "author": "王安国",
        "paragraphs": [
            "三见齐王不一言，须知自古致君难。",
            "纷纷齐虏夸迂阔，口舌从来易得官。"
        ],
        "title": "诗一首",
        "id": "280e2b41-3031-49ee-9b8a-a8d5d41890f8"
    },
    {
        "author": "王安国",
        "paragraphs": [
            "宋国旌孝子，东门毁以毙。",
            "楚王好细腰，後宫馁而殪。",
            "物情信可怜，徇外易生死。",
            "身存宠可夸，亡矣安所恃。",
            "吾今思彼哉，未足语释利。",
            "扰扰智惊愚，卑卑学阿世。",
            "吹嘘出虹蜺，顿挫入尘滓。",
            "爱憎虽人为，荣辱乃天使。",
            "恩无斯须怀，怨已塞天地。",
            "百年呼吸中，毫髪谁豫己。",
            "适者默然窥，阴阳驱意气。",
            "始终本何有，一息累万世。",
            "由来适人适，宿昔多如此。",
            "喟余聊自欲，安得忘言士。"
        ],
        "title": "忘言",
        "id": "3261cfdd-af74-4ac5-b02f-a06464af7c93"
    },
    {
        "author": "王安国",
        "paragraphs": [
            "剡溪清泻映檀栾，天姥花飞载酒船。",
            "忆我少年来蜡屐，羡君今日去鸣弦。",
            "从容人乐渔樵外，潇洒诗随簿领边。",
            "太守相逢应见问，为言多病忆林泉。"
        ],
        "title": "送聂剡县兼呈沈越州",
        "id": "efef87c7-69b1-4fd5-9518-d6e2612beb8c"
    },
    {
        "author": "王安国",
        "paragraphs": [
            "若耶溪畔醉秋风，猎猎船旗照水红。",
            "後夜钱塘酒楼上，梦魂应绕浙江东。"
        ],
        "title": "送客至西陵作",
        "id": "1e1bd7b3-e378-4058-baf5-fa715a373501"
    },
    {
        "author": "王安国",
        "paragraphs": [
            "夜泊浔阳宿酒楼，琵琶亭畔荻花秋。",
            "云沈鸟没事已往，月白风清江自流。"
        ],
        "title": "题琵琶亭",
        "id": "0203db94-a9fb-4c03-88fa-38d02084f601"
    },
    {
        "author": "王安国",
        "paragraphs": [
            "槛外风吹前渡语，江边影落万山灯。",
            "半空月上方清澈，万里潮来自沸腾。"
        ],
        "title": "句  其一",
        "id": "6aef868c-96d2-4009-8cdf-b912e947f57b"
    },
    {
        "author": "王安国",
        "paragraphs": [
            "孔明勿问襄阳庞。"
        ],
        "title": "句  其二",
        "id": "7f173977-7d6a-47d6-b873-ad27d75f1a7c"
    },
    {
        "author": "王安国",
        "paragraphs": [
            "因郎憔悴却羞郎。"
        ],
        "title": "句  其三",
        "id": "bf970bdd-b172-4fce-8fa2-7a8d38fd7f51"
    },
    {
        "author": "王安国",
        "paragraphs": [
            "谁使诗仙来凤沼，俗传贾客过鸡林。"
        ],
        "title": "句  其四",
        "id": "9686742d-8cda-47d3-b3d9-075b9db761ba"
    },
    {
        "author": "王安国",
        "paragraphs": [
            "倾家何计效。"
        ],
        "title": "句  其五",
        "id": "21dd7d29-0508-4229-8da7-6919ce0cd6f8"
    },
    {
        "author": "王安国",
        "paragraphs": [
            "风暄翠幕春沽酒，露湿筠笼夜卖花。"
        ],
        "title": "句  其六",
        "id": "ec486e7a-3777-46c5-b795-be2e1abeb4a4"
    },
    {
        "author": "王安国",
        "paragraphs": [
            "当时徐氏擅笔墨，夜围梦堕空中簁。"
        ],
        "title": "句  其七",
        "id": "ba91008f-9e31-401d-88d5-c60fb4bbb309"
    },
    {
        "author": "王安国",
        "paragraphs": [
            "山月入松金破碎。"
        ],
        "title": "句  其八",
        "id": "a6cc41fa-f65d-4a76-84b0-2e48ffb5a4b1"
    },
    {
        "author": "王安国",
        "paragraphs": [
            "方竹同吾操，端然直物间。"
        ],
        "title": "句  其九",
        "id": "90302099-f6c7-4a92-ad6b-be4b284319ca"
    },
    {
        "author": "王安国",
        "paragraphs": [
            "江田百顷春风种，山果千株夜雨涵。"
        ],
        "title": "句  其一○",
        "id": "ea8d7379-5c90-4bfb-8ac8-ec2090331576"
    },
    {
        "author": "王安国",
        "paragraphs": [
            "半夜楼台浮海口，万家箫鼓递江风。"
        ],
        "title": "句  其一一",
        "id": "e7af961d-7ee9-4141-8c4e-a2a6be234068"
    },
    {
        "author": "王安国",
        "paragraphs": [
            "平地风烟飞白鸟，半山云木卷苍藤。"
        ],
        "title": "句  其一二",
        "id": "0b2cbbbd-b6dd-40c8-9865-678e995004de"
    },
    {
        "author": "王安国",
        "paragraphs": [
            "海鹏未击三千里，天马须归十二闲。"
        ],
        "title": "句  其一三",
        "id": "7227ea95-bcac-4f63-a26d-2327b3b6b31f"
    },
    {
        "author": "王安国",
        "paragraphs": [
            "宫殿影摇河汉外，江湖梦断鼓钟边。"
        ],
        "title": "句  其一四",
        "id": "18316398-f3bb-4592-b003-9baff1669ab2"
    },
    {
        "author": "王安国",
        "paragraphs": [
            "北海知天谕牛马，东方傲俗任龙蛇。"
        ],
        "title": "句  其一五",
        "id": "4ae9cebe-70a8-4fb9-aa07-19ba9e2e702b"
    },
    {
        "author": "王安国",
        "paragraphs": [
            "九月清霜送陶令，千年白日见滕公。"
        ],
        "title": "句  其一六",
        "id": "670befdb-f0f3-40ad-844e-efa7b8948f7c"
    },
    {
        "author": "王安国",
        "paragraphs": [
            "人得交游是风月，天开图画即江山。"
        ],
        "title": "句  其一七",
        "id": "8fc37dd8-1658-4cbd-a50c-cb8943bd64e5"
    },
    {
        "author": "王安国",
        "paragraphs": [
            "山围燕作画图出，水作夜窗风雨来。"
        ],
        "title": "句  其一八",
        "id": "c1eabaab-20ef-4b07-ac10-f6e016759cc5"
    },
    {
        "author": "王安国",
        "paragraphs": [
            "坐啸月华青嶂外，徐吟帆起白云边。"
        ],
        "title": "句  其一九",
        "id": "3bce8035-28ee-4bff-b3cc-e653bd91ded7"
    },
    {
        "author": "李定",
        "paragraphs": [
            "青帝行春信自专，精心知向海棠偏。",
            "不沾工部风骚力，犹占句芒造化权。",
            "倚槛半开红朵密，遶池初应翠枝连。",
            "谁人与拔栽琼苑，看与花王鬬後先。"
        ],
        "title": "海棠",
        "id": "23b0cf5e-3736-482a-bd9e-5622aeea68d8"
    },
    {
        "author": "李定",
        "paragraphs": [
            "轻红如杏素遮梨，直似佳人照碧池。",
            "已是化工教艳绝，莫嫌青帝与开迟。",
            "烟滋绰约明双脸，雨借夭饶入四脂。",
            "西蜀有名须得地，琼林高压百花奇。"
        ],
        "title": "和石扬休海棠",
        "id": "0e3b4238-64da-485b-b390-9341639ef6f1"
    },
    {
        "author": "李定",
        "paragraphs": [
            "一梦江湖三十年，青山隠隠水漫漫。",
            "当时把酒谁人在，回首重来独倚阑。"
        ],
        "title": "垂虹亭",
        "id": "22b3a3a3-d973-4360-8627-18f5dbfe5369"
    },
    {
        "author": "李定",
        "paragraphs": [
            "芳草茸茸衬马蹄，两陪宪节过琴溪。",
            "东风又属梨花月，膏雨新调燕子泥。",
            "邮舍亭空苍藓合，钓台人去暮云栖。",
            "此行不惮驱驰远，千里江山入品题。"
        ],
        "title": "琴溪",
        "id": "61415f73-170b-41f9-9fb5-4212b3f42b4c"
    },
    {
        "author": "孔宗翰",
        "paragraphs": [
            "东江祷雨真灵迹，香火未收檐溜滴。",
            "城中到此夜五更，渡口归时水三尺。",
            "高田溜满入低田，万耦齐耕破晓烟。",
            "但愿吾民得饱饭，年年岁岁是丰年。"
        ],
        "title": "谒赣上东江祠祈雨有作",
        "id": "bc01fd29-ef97-48e6-9a62-78f41cabaa38"
    },
    {
        "author": "孔宗翰",
        "paragraphs": [
            "屈指从来十七年，交亲零落一潸然。",
            "婵娟再见中秋月，依旧清辉照客眠。"
        ],
        "title": "题壁",
        "id": "c6add031-0aa1-4e19-92f2-67825078a8f4"
    },
    {
        "author": "杨希元",
        "paragraphs": [
            "三春行乐盛刀州，况是春光欲尽头。",
            "使节在郊观似堵，香轮争道去如流。",
            "正逢铃阁多闲日，肯对花时负胜游。",
            "会得公心惜欢意，欲归犹自尽迟留。"
        ],
        "title": "和吴中复游海云寺",
        "id": "6f2c9805-ec54-425a-98cc-f68af3843057"
    },
    {
        "author": "孙觉",
        "paragraphs": [
            "鸿雁最知时，未逃罗与网。",
            "不能忘稻粱，千里安得往。",
            "鸣蜩腹空虚，见喙因其响。",
            "丹凤穴九霄，虞人常梦想。"
        ],
        "title": "杂诗呈逢原",
        "id": "cd5a3cd7-c103-43f6-9a8c-433c71f2be3a"
    },
    {
        "author": "孙觉",
        "paragraphs": [
            "重湖复岭去连延，氛霭消沈雪後天。",
            "缥缈三山浮海上，参差群玉露峰巅。",
            "使君宴集仍侵晓，迁客登临欲判年。",
            "洒落尘怀对清绝，向来身世两翛然。"
        ],
        "title": "因览蓬莱观雪唱和谨成二首  其一",
        "id": "0375e8f2-d903-4f76-b57f-6e9a0daa2b44"
    },
    {
        "author": "孙觉",
        "paragraphs": [
            "蓬莱高阁与天同，雪过栏干万里空。",
            "湖海乍惊银汉落，干坤都在玉壶中。",
            "扁舟漾漾思乘月，病骨飘飘欲御风。",
            "辄莫画图传北阙，承明人更出江东。"
        ],
        "title": "因览蓬莱观雪唱和谨成二首  其二",
        "id": "d561b80b-866e-4604-a10b-cb6d1b9ebea8"
    },
    {
        "author": "孙觉",
        "paragraphs": [
            "淮海无林邱，旷泽千里平。",
            "一渠闲防潴，物色故不清。",
            "老僧喜穿筑，北户延朱甍。",
            "檐楯斗杓落，帘帏河汉倾。",
            "平湖杳无涯，湛湛春波生。",
            "结缆嗟已晚，不见芙蓉城。",
            "尚想紫芡盘，明珠出新烹。",
            "平生有微尚，一舟聊寄行。",
            "遇胜辄偃蹇，霜须刷澄明。",
            "可待齿牙豁，归欤谢浮荣。"
        ],
        "title": "题召伯斗野亭",
        "id": "d1ec52f3-aae2-4c8c-bc55-855badf68e3c"
    },
    {
        "author": "孙觉",
        "paragraphs": [
            "川谷閟深阻，天时正莽苍。",
            "聊同不速客，来浴自然汤。",
            "茂宰蔼休政，道人栖凈坊。",
            "怳如登十地，热恼顿清凉。"
        ],
        "title": "初至汤泉",
        "id": "b82ce7c1-241e-4cc9-8ee1-77e9af558112"
    },
    {
        "author": "孙觉",
        "paragraphs": [
            "昔同裴博士，酌酒俯庭柯。",
            "晚岫潭潭碧，风池瑟瑟波。",
            "苍崖遗老没，白首故人过。",
            "转眄成陈迹，劳生可奈何。"
        ],
        "title": "过六合水亭怀裴博士",
        "id": "bbea18a5-1d33-4483-94ae-c67fe54f0178"
    },
    {
        "author": "孙觉",
        "paragraphs": [
            "禅房幽构径弯环，噪鹊鸣鸠尽日闲。",
            "隠几冥蒙超物表，画图彷佛见林间。",
            "褰帘云吐池中月，岸帻天横竹外山。",
            "秋兴已阑成丽句，板舆时此慰慈颜。"
        ],
        "title": "题阎求仁虚乐亭",
        "id": "14642c00-9ade-46ca-b437-1e4d593ca55f"
    },
    {
        "author": "孙觉",
        "paragraphs": [
            "青发从游各白袍，老来邂逅更陶陶。",
            "尺书继月传双鲤，相见何时咏百劳。",
            "谏草十年聊阁笔，坐棠三郡不更刀。",
            "灵崖泺水堪行乐，时事纷纷剧猬毛。"
        ],
        "title": "次韵秦少游",
        "id": "65f947ef-6027-4f84-94a2-747870dba92d"
    },
    {
        "author": "孙觉",
        "paragraphs": [
            "文章异域有知音，鸭绿差池一醉吟。",
            "颖士声名动倭国，乐天辞笔过鸡林。",
            "节髦零落毡吞雪，辩舌纵横印佩金。",
            "奉使风流家世事，几随浪拍海东岑。"
        ],
        "title": "客有传朝议欲以子瞻使高丽大臣有惜其去者白罢之作诗以纪其事",
        "id": "941bcf8e-f4b4-4188-844b-66a4bc3e04df"
    },
    {
        "author": "孙觉",
        "paragraphs": [
            "汨汨尘劳不自堪，驼裘鞭马度晴岚。",
            "洞天窅窕清都邃，神水歊蒸翠釜涵。",
            "列岫过霜仍晻暧，双松迎腊正骖驔。",
            "此心久已蒙师指，更许山中为结庵。"
        ],
        "title": "显之禅老许以草庵见处作诗以约之",
        "id": "46976864-b658-44af-873c-21ff8bd2204f"
    },
    {
        "author": "孙觉",
        "paragraphs": [
            "侧径萦纡入杳冥，神镵鬼凿路岩扃。",
            "天悬乳石婴华盖，壁隠莓苔矗翠屏。",
            "九道寒江云外白，一池阳井雪中青。",
            "还同康乐登临海，可共羊何笔不停。"
        ],
        "title": "游龙洞",
        "id": "013b7a22-e10b-4d24-8792-f17acd7eeae7"
    },
    {
        "author": "孙觉",
        "paragraphs": [
            "真人昔未起，奔鹿骇四方。",
            "连延天目山，两乳百里长。",
            "有地跨江海，无种生侯王。",
            "中宵燎穹旻，列石表坛场。",
            "朱旗大梁野，英气吞八荒。",
            "寥寥百年後，故物亦已亡。",
            "所余彼巉岩，峰巅屹相望。",
            "主人承明老，星斗工文章。",
            "筑亭紫霄上，坐客苍株旁。",
            "攀云弄明月，晓星生扶桑。",
            "禹山隔波涛，简书永埋藏。",
            "愿逢希夷使，水土还故常。"
        ],
        "title": "介亭",
        "id": "1387698f-7e49-4f2e-9b8a-0f3fc5138a6b"
    },
    {
        "author": "孙觉",
        "paragraphs": [
            "萧萧狱曹掾，有堂名范公。",
            "岁月益已久，父老传清风。",
            "维时狴牢下，枉直情毕通。",
            "太守异趣舍，挺然不回从。",
            "事事争救之，粉屏记其终。",
            "殆公三年归，字满无所容。",
            "官小俸禄薄，家居率穷空。",
            "卖马以自给，徒行气弥充。",
            "後公在朝廷，搢绅伏其忠。",
            "三黜坐正谏，流离成老翁。",
            "我欲绘公像，置祠狱官中。",
            "公名塞天壤，文字未易工。",
            "不若揭以榜，因之晓愚蒙。",
            "後来仰高山，相与传无穷。"
        ],
        "title": "题范公堂",
        "id": "f3c83926-68bd-445d-9403-b0af40c98f2b"
    },
    {
        "author": "孙觉",
        "paragraphs": [
            "海风吹清秋，林叶飒已落。",
            "山巅出高台，隠隠在寥廓。",
            "宾从果幽期，层轩瞰郊郭。",
            "鸣驺应崖谷，篮舆转林薄。",
            "兹地已荒凉，兹人故冥寞。",
            "文识都未磨，山川恍如昨。",
            "画屏见群峰，浓淡正参错。",
            "烟云下卷舒，欻若搴翠幕。",
            "莲开碧扶疏，眉修清绰约。",
            "长松不知年，拔起立旁礴。",
            "群龙上空虚，奋怒争拏攫。",
            "丛篁与延蔓，斤斧聊疏削。",
            "深或翳虫蛇，暮唯栖鸟雀。",
            "两楠最潇洒，前轩宜所托。",
            "枝干晚青青，几冒风霜恶。",
            "更怜山下人，偏得山中乐。",
            "种田灌山溪，却老斸山药。",
            "荣辱祇偶然，人生似蒲博。",
            "蹉跎缪轩冕，志尚本丘壑。",
            "欲学山前翁，收身及耕凿。"
        ],
        "title": "登集僊台",
        "id": "a6a328c2-82d8-4a54-ad98-5028c6edb558"
    },
    {
        "author": "孙觉",
        "paragraphs": [
            "鬓毛黑漆面如丹，曾待亲舆作长官。",
            "天禄雠书身长大，江都入梦涕涟澜。",
            "窗中山色经秋瘦，枕底溪声入夜寒。",
            "三十六峰应好在，何年更得上楼看。"
        ],
        "title": "寄黄山故人",
        "id": "ab6561d5-9bb3-49f7-a287-a655f0cbcf3c"
    },
    {
        "author": "孙觉",
        "paragraphs": [
            "千里暮山横紫翠，一钩新月破黄昏。"
        ],
        "title": "句  其一",
        "id": "094a6902-f2d2-4714-99a3-73d0bc6752f7"
    },
    {
        "author": "孙觉",
        "paragraphs": [
            "儿童窃食不知禁，格磔山禽满院飞。"
        ],
        "title": "句  其二",
        "id": "82cafd8f-015c-40ed-9c3f-ce90ab48948f"
    },
    {
        "author": "孙觉",
        "paragraphs": [
            "诗题：寄墨首句：徂徕无老松。"
        ],
        "title": "存目",
        "id": "f5adc009-7235-4b14-82e6-14f9953a0928"
    },
    {
        "author": "顾临",
        "paragraphs": [
            "万壑千岩满数楹，当中秦望翠开屏。",
            "朝游箫吹闻仙乐，夜散灯光堕列星。",
            "聊寄蘧庐消白日，何须扁舸到沧溟。",
            "飘然赋此得真意，直欲乘空御鹤翎。"
        ],
        "title": "和孔司封题蓬莱阁",
        "id": "c36f67c7-8cf4-44f6-9a1c-4bdd1ef43078"
    },
    {
        "author": "顾临",
        "paragraphs": [
            "飘飘清骨倦黄扉，想见蓬莱出一麾。",
            "流壑秀岩饶胜赏，过家上冢喜频归。",
            "如淮公酿年来富，鬬虎巨螯秋正肥。",
            "张翰思鲈方鼓颔，都门将别欲东飞。"
        ],
        "title": "送程给事知越州",
        "id": "2d5d3235-08b2-4c63-80cf-c936d8c09899"
    },
    {
        "author": "顾临",
        "paragraphs": [
            "踏暑夏日长，履霜冬日短。",
            "乞诗贲新堂，经年不辞缓。",
            "虚室莓苔青，客衣尘土满。",
            "自矜非俗求，容色长衎衎。",
            "盈箧宝珠玑，东归春正暖。",
            "静照名已传，主人宜亦反。"
        ],
        "title": "题静照堂",
        "id": "7c04999e-3dc2-4fc8-a237-1d0cc1b47d70"
    },
    {
        "author": "顾临",
        "paragraphs": [
            "五纪寥寥旧典章，一朝清跸下胶庠。",
            "旗常日月随天转，文武衣冠列宿行。",
            "拜老徒烦嗟汉室，谈经戒逸慕周王。",
            "已叨法从陪临幸，赓咏虞廷喜载扬。"
        ],
        "title": "驾幸太学",
        "id": "3ce75eb8-f1a3-49da-b6ec-33b4b12475d1"
    },
    {
        "author": "顾临",
        "paragraphs": [
            "雨中林学士，柏下顾将军。"
        ],
        "title": "句",
        "id": "73516760-38df-478e-b3c2-921686472839"
    },
    {
        "author": "赵君锡",
        "paragraphs": [
            "鸾台给事领东藩，画鼓朱旗下浚川。",
            "夕拜暂辞青琐闼，昼行争看锦衣船。",
            "高才治郡廷中服，秀句惊人海内传。",
            "越国湖山应动色，烟岚迎马待新篇。"
        ],
        "title": "送程给事知越州",
        "id": "00f804d8-824c-4b9b-8553-2c281dc0585e"
    },
    {
        "author": "赵君锡",
        "paragraphs": [
            "乐人都用教坊家，席上羣公换口夸。",
            "内里宣来蕉叶盏，御前赐出缕金花。"
        ],
        "title": "纪恩宠送太师潞公西归  其一",
        "id": "39e54a7b-99ae-4d84-ae20-14d97b97fe3d"
    },
    {
        "author": "赵君锡",
        "paragraphs": [
            "坐上纔初佳句传，中官写得便闻天。",
            "圣人含笑搜寻了，依韵当时赐和篇。"
        ],
        "title": "纪恩宠送太师潞公西归  其二",
        "id": "d11d3e06-3a88-4e3a-84e3-56a6fbd64b77"
    },
    {
        "author": "赵君锡",
        "paragraphs": [
            "西苑重排饯会时，新篇御制降彤墀。",
            "明朝上巳无公事，赴宴臣僚总进诗。"
        ],
        "title": "纪恩宠送太师潞公西归  其三",
        "id": "3339046f-91f0-416a-82fc-e61ed19dee5e"
    },
    {
        "author": "王说",
        "paragraphs": [
            "晓色光华去玉京，画船新指会稽行。",
            "地严琐闼通班贵，道出吴门过里荣。",
            "亭惹春云兰渚静，波涵秋月鉴湖清。",
            "吏师诗匠高当世，卧镇何妨咏太平。"
        ],
        "title": "送程给事知越州",
        "id": "cc2e791a-e7c7-4a69-a175-80a11a7b4354"
    },
    {
        "author": "王说",
        "paragraphs": [
            "山亭十里见纤微，暂出红尘已息机。",
            "次第一行寒雁去，浅深千片乱霞飞。",
            "青山不断何年有，流水无穷底处归。",
            "自古兴亡安足问，世间人事转头非。"
        ],
        "title": "广胜寺",
        "id": "727ce195-dfd3-41dc-91a6-8709de5624be"
    },
    {
        "author": "徐积",
        "paragraphs": [
            "在昔皇佑，蛮党交构。",
            "聚为伏枭，起为攫兽。",
            "出人不意，其锋甚锐。",
            "州无敌兵，城无守备。",
            "所在奔亡，贼势益张。",
            "横身扞蔽，爰有晋康。",
            "羸兵数百，摧坚沮敌。",
            "殊死血战，气吞逆贼。",
            "按剑一呼，眦裂吻拆。",
            "凶焰方炽，公方虎视。",
            "人方忧死，饱食鼾睡。",
            "勇如项籍，哀歌恻恻，为虞姬泣。",
            "康州不然，忘其妻息。",
            "猛如敖曹，强梁粗豪，伏藏于桥。",
            "康州不然，坐叱凶妖。",
            "李陵壮夫，终降匈奴，老母何辜。",
            "颜鲁虽贤，所守不坚，大节不全。",
            "奇哉康州，其勇绝类。",
            "以义配勇，其本在内。",
            "不动如山，不倾如地。",
            "何物可摇，何兵可制。",
            "如令不死，社稷所恃。",
            "如令复生，可备宿卫。",
            "佩刀骖乘，势戟殿陛。",
            "用之朝廷，朝廷之纲。",
            "使当一面，胜于金汤。",
            "无疆无界，人迹鬼方。",
            "知有斯人，中国之光。",
            "若斯人者，决不徇利。",
            "肝胆可沥，头璧可碎。",
            "生乎由是，死乎由是。",
            "生亦可贵，死亦可贵。",
            "死而有子，时方三岁。",
            "死中得活，此乃天意。",
            "使世其家，世为忠义。",
            "子子孙孙，永不失坠。",
            "我为此诗，激励万世。"
        ],
        "title": "忠烈诗",
        "id": "d9aa914b-05ba-4b71-9aa9-efe5a1c2294d"
    },
    {
        "author": "徐积",
        "paragraphs": [
            "元丰之元岁戊午，斗柄斜指西南维。",
            "月行赤道日南陆，营丘分野星虚危。",
            "昨夕既望复今夕，盛若不损盈不亏。",
            "安知变起在顷刻，突如有物侵其肌。",
            "其始色变甚苍黄，须臾赤黑相合离。",
            "良久烟焰极熏燎，一团白玉烧为灰。",
            "黄琮苍璧不可辨，枯株死兔将安归。",
            "孰乌其吻吞巨皿，孰丹其汗流墨池。",
            "如食非食始为薄，有物无物不可知。",
            "虾蟆何物敢张口，麒麟何故敢争鬬。",
            "是何星曜敢侵犯，自是其形不可久。",
            "君不见对月数眉毛，须臾引臂不见手。",
            "嗟吁天上之神物，乃有如此事。",
            "所蔽至甚不可解，凶而家室亡而身。",
            "不然借使幸而免，後世讥笑遭恶名。",
            "君不见汉朝贾生文有余，其心大勇其才疏。",
            "当时如必用其术，纷纷不免危其躯。",
            "鼌错堂堂蔽于刻，公孙规规蔽于谀。",
            "谷永之才蔽权势，有若鹰犬供指呼。",
            "霍光虽贤亦有蔽，何不早去显与冯子都。",
            "刘歆致位为国师，岂若扬雄久以为大夫。",
            "蔽于太高李膺辈，蔽于已甚陈蕃徒。",
            "窦武不断蔽可痛，柬之不忍蔽可吁。",
            "王允所蔽在无权，荀彧所蔽不早图。",
            "萧瑀之蔽入于佞，王衍之蔽失之虚。",
            "牛李虽奇蔽朋党，机云虽俊蔽附趋。",
            "王导蔽怨杀周顗，遂良蔽诬杀刘洎。",
            "崔浩蔽强杀其身，所蔽若此甚可畏。",
            "我爱安世真朴忠，匿名远世归至公。",
            "有私见求坚不许，以私求谢绝不通。",
            "诸葛武侯为将相，心迹皎然无所枉。",
            "有罪至亲而必诛，有功虽雠而必赏。",
            "谢安知婿王国宝，不以身蔽能辨早。",
            "人心自是说而服，不顾四肢与肝脑。",
            "苻坚之师号百万，一战而北若摧槁。",
            "我吟此篇不足录，却忆唐衢忠义哭。",
            "古人今人何择焉，大抵人心蔽多欲。",
            "月之所蔽惟须臾，须臾蔽去明如初。",
            "人之所蔽何太甚，至于终身不悟不可除。",
            "月乎月乎，明哉明哉。",
            "善去其蔽，何速之如。",
            "君子法之，所以改过。",
            "贤者法之，所以知非。",
            "勇决之徒，所以奋发。",
            "感慨之徒，所以嘘欷。",
            "我虽老且病，龊龊无所为。",
            "犹能对月吟歌诗，安得慷慨之士如桓伊，把笛为予吹。"
        ],
        "title": "和杨掾月蚀篇",
        "id": "74dbfc93-a259-4f6f-8a26-5e22ba9545ab"
    },
    {
        "author": "徐积",
        "paragraphs": [
            "万物皆有性，顺其性为大。",
            "顺之则无变，反之则有害。",
            "禹之治河也，浚川而掘地。",
            "水行乎地中，其性安而遂。",
            "因地为之防，犹恐不足制。",
            "故附之山足，使循山而行。",
            "山不可必得，或原阜丘陵。",
            "水行乎两间，既固而既宁。",
            "及将近下流，山远而地平。",
            "渠裂为二道，河分为九形。",
            "虽暴不得怒，虽盛不得盈。",
            "所以顺而制，归之于沧溟。",
            "後代蒙其业，历世六七十。",
            "凡千有余年，而无所决溢。",
            "国君与世主，岂皆尽有德。",
            "盖繇河未徙，一皆循禹迹。",
            "河道既一徙，下涉乎战国。",
            "水行平地上，乃堤防堙塞。",
            "其时两堤间，实容五十里。",
            "水既有游息，堤无所啮毁。",
            "後世迫而坏，河役始烦促。",
            "伐尽魏国薪，下尽淇园竹。",
            "羣官皆负薪，天子自临督。",
            "其牲用白马，其璧用白玉。",
            "歌辞剧辛酸，姑不至号哭。",
            "瓠子口虽塞，宣房宫虽筑。",
            "其後复北决，分为屯氏河。",
            "遂不复堤塞，塞亦无如何。",
            "两河既分流，害少而利多。",
            "久之屯氏绝，遂独任一渠。",
            "凡再决再塞，用延世之徒。",
            "有天时人事，可图不可图。",
            "有幸与不幸，数说不可诬。",
            "其後复大决，大坏其田庐。",
            "灌三十一县，言事者纷如。",
            "将欲塞之耶，凡役百万夫。",
            "费累百巨万，亦未知何如。",
            "如此是重困，是重民叹吁。",
            "言事者不已，亦不复塞诸。",
            "李寻解光辈，其言不至迂。",
            "遂任水所之，渠道自割除。",
            "当时募水工，无一人应书。",
            "学虽有专攻，术亦有穷欤。",
            "诸所说河者，桓谭实主之。",
            "但聚而为书，实无以处之。",
            "班孟坚作志，亦无所出取。",
            "事有甚难者，虽知无所补。",
            "今之为河堤，与汉无甚殊。",
            "远者无数里，近无百步余。",
            "两堤束其势，如缚吞舟鱼。",
            "适足激其怒，使之逃囚拘。",
            "又水性隠伏，有容而必居。",
            "浸淫而灌注，日往而月徂。",
            "埽材有腐败，土壤有浮虚。",
            "水进而不止，正如人病躯。",
            "病已在骨髓，医方治皮肤。",
            "下不漏足胫，上突为背疽。",
            "或水如雷声，或埽如人喘。",
            "或决如山倾，或去如席卷。",
            "如蛟龙引阵，如虎豹逃圈。",
            "如地户开辟，如谁何生变。",
            "如神物主之，不可得而辨。",
            "嗟乎有如此，堤防岂能禁。",
            "盖缘平地上，失水之本性。",
            "而又无二渠，分九河所任。",
            "以九合为一，所以如此甚。",
            "今之为邑居，多在古堤内。",
            "以诸埽准之，高于屋数倍。",
            "以水面准之，亦高数尺外。",
            "诸埽正如城，而土有轻脆。",
            "民正如鱼鳖，处破湟畎浍。",
            "被溺者常事，不溺者幸大。",
            "又河水重浊，淀淤日以积。",
            "又夏秋霖雨，诸水凑以入。",
            "故有必决势，不决者盖鲜。",
            "或决彼决此，或决近决远。",
            "或决不可塞，或塞而复决。",
            "或决于旦暮，或决于岁月。",
            "或新埽苟完，或旧埽溃裂。",
            "譬如千万钧，用一绳持挈。",
            "必有时而败，必有处而绝。",
            "而自决大吴，凡害几郡县。",
            "河既北浸边，诸塘皆受患。",
            "亡胡与逸马，熟为之隔限。",
            "今虽甚盛时，亦防不虞变。",
            "所以议论者，复故道为便。",
            "故道虽已高，可复亦可为。",
            "但恐既复後，其变不可知。",
            "我兵学虽陋，公兵学虽奇。",
            "我说兵之难，公亦莫我违。",
            "河事异于兵，其难堪嘘欷。",
            "智有不可及，力有不可施。",
            "汲黯非不伟，所塞辄复隳。",
            "王遵无奈何，誓死而执圭。",
            "若与唐衢说，号哭垂涕洟。",
            "未说穿故道，未说治故堤。",
            "且说塞河口，所费不可推。",
            "诸所调发者，委积与山齐。",
            "卷埽者如云，进埽者如飞。",
            "下埽名入川，其势忧流移。",
            "上埽名争高，少动即势危。",
            "万人梯急赴，两大鼓急椎。",
            "作号声号令，用转光指麾。",
            "其救护危急，争须臾毫厘。",
            "又闻被灾郡，数路方荐饥。",
            "官私无畜聚，民力俱困疲。",
            "朝廷谋已劳，两宫食不怡。",
            "生民仰首望，使者忘寝饥。",
            "为之柰何乎，勿计速与迟。",
            "事虽有坚定，议论在所持。",
            "如一身数疾，必以先後医。",
            "假如移所费，用以业贫民。",
            "偿其所亡失，救其所苦辛。",
            "或贷其田租，或享其终身。",
            "独孤有常饩，使同室相亲。",
            "露尸与暴骸，收敛归诸坟。",
            "精选强明吏，处之使平均。",
            "乡官与胥徒，欺者以重论。",
            "如此庶几乎，可无愁怨人。",
            "下酬更生望，上慰再造仁。",
            "然而论议者，至今犹纷纷。",
            "或复其故道，或因其自然。",
            "公如决于一，勿使众议牵。",
            "在己者有义，在命者以天。",
            "而况行职分，而况本诚忱。",
            "圣朝无不察，知子之赤心。",
            "嗟余何为者，草莽且贱微。",
            "与公本无素，一见即弗遗。",
            "以伯兄处我，以古人相期。",
            "小设犹致说，大事宁无辞。",
            "年且六十一，未作沟中尸。",
            "常恐公礼义，如投诸污泥。",
            "岂欲为迂阔，不得已为诗。",
            "沥吾之肝胆，但恐同儿嬉。",
            "又恐误公事，公千万慎思。",
            "如将从近功，即深图便宜。",
            "如必谋久利，唯古人是希。",
            "是询而是度，是访而是咨。",
            "或博物君子，或宿儒老师。",
            "或滨河野叟，或市井年耆。",
            "或愚直夫妇，所言无蔽欺。",
            "或老胥退兵，耳闻而目窥。",
            "或世为水学，可与讲是非。",
            "或博募水工，按地形高卑。",
            "从便道穿渠，稍引河势披。",
            "海既为大壑，汴既分一支。",
            "如关窍疏通，脏腑病可治。",
            "此说如何哉，但恐出于狂。",
            "如何完障塞，如何复诸塘。",
            "观变而待时，亦恐谋不臧。",
            "为复有说者，且须严边防。",
            "如魏尚守边，见称于冯唐。",
            "如祭彤久任，使匈奴伏藏。",
            "以车制冲突，如卫青武刚。",
            "多置强弩手，如李广大黄。",
            "选募如马隆，练卒如高王。",
            "如汉置奔命，使我军势张。",
            "短兵斫马胫，冲车乱其行。",
            "赏不以首级，所以严部分。",
            "大陷刀如墙，可以坚吾阵。",
            "羊叔子以德，郭子仪以信。",
            "光弼战河阳，挥旗令直进。",
            "其时诸军势，如决水千仞。",
            "杨素不用车，可汗下马拜。",
            "仅以其身免，号哭而大败。",
            "将帅在方略，胜却百万兵。",
            "安边在良将，胜却筑长城。",
            "愿子治水功，有以酬明时。",
            "便领铁林兵，尽衣犀牛皮。",
            "连营环绣帽，大纛随牙旗。",
            "分金赐勇敢，藏书付偏裨。",
            "先声义信远，下令霜风驰。",
            "出塞有丰草，近关无马蹄。",
            "穹庐大漠外，别部黑山西。",
            "伐谋为上策，何用长缨羁。",
            "本朝正明盛，以德服外夷。",
            "使来不受献，南越回山梯。",
            "西闭玉门关，东却高句丽。",
            "四夷无一事，各安巢穴栖。",
            "名将更无功，优诏勒鼎彝。",
            "师旋作鼓吹，军容除虎貔。",
            "银珰致郊劳，翰林严鏁扉。",
            "除书纸用麻，省吏身着绯。",
            "公方有所念，山足江之湄。",
            "无心入黄阁，有表辞赤墀。",
            "乞得老来身，浩歌还会稽。",
            "白云与绿波，无所不可之。",
            "春风桃花坞，秋色黄菊篱。",
            "茶篮与酒榼，壶矢兼琴棋。",
            "烹鸡炊黍饭，可倩庞公妻。",
            "岂无会稽老，雪夜同泛溪。",
            "亦有二三子，棹歌相追随。",
            "散尽橐中金，留得身上衣。",
            "有宅是官借，无田可扶犁。",
            "闲吟题寺观，长啸入云霓。",
            "公得我诗後，一梦须先归。"
        ],
        "title": "大河上天章公顾子敦",
        "id": "b1016422-c118-4f37-84e1-ec77eb725c0e"
    },
    {
        "author": "徐积",
        "paragraphs": [
            "噫嘻欷奇哉，自开辟以来，不知几千万余年。",
            "至于开元间，忽生李诗仙。",
            "是时五星中，一星不在天。",
            "不知何物为形容，何物为心胸。",
            "何物为五脏，何物为喉咙，开口动舌生云风。",
            "当时大醉骑游龙，开口向天吞玉虹。",
            "玉虹不死蟠胸中，然後吐出光焰万丈凌虚空。",
            "盖自有诗人以来，我未尝见大泽深山。",
            "雪霜冰霰，晨霞夕霏。",
            "万化千变，雷轰电掣。",
            "花葩玉洁，青天白云，秋江晓月。",
            "有如此之人，有如此之诗。",
            "屈生何悴，宋玉何悲。",
            "贾生何戚，相如何疲。",
            "人生胡用自缧绁，当须荦荦不可羁。",
            "乃知公是真英物，万叠秋山耸清骨。",
            "当时杜甫亦能诗，恰如老骥追霜鹘。",
            "戴乌纱，着宫锦，不是高歌即酣饮。",
            "饮时独对月明中，醉来还抱清风寝。",
            "嗟君逸气何飘飘，枉教谪下青云霄。",
            "大抵人生有用有不用，岂可戚戚反效儿女曹。",
            "采蟠桃于海上，寻紫芝于山腰。",
            "吞汉武之金茎沆瀣，吹弄玉之秦楼凤箫。"
        ],
        "title": "李太白杂言",
        "id": "295238e5-78be-49b7-8baf-782aac94722c"
    },
    {
        "author": "徐积",
        "paragraphs": [
            "蜀之有眉，有山有江。",
            "江大而浚，山形甚庞。",
            "是生程公，为国重器。",
            "可处大任，可决大事。",
            "凡有措置，凡有施设。",
            "坚不可摇，牢不可拔。",
            "所以蜀人，号为铁塔。",
            "维公有子，为山阳守。",
            "所性所养，质直真厚。",
            "维其质直，不浮不苟。",
            "不生巧心，不为利口。",
            "维其真厚，不矫不激。",
            "体无邪气，面无邪色。",
            "视其气貌，察其动静。",
            "可知所养，可知所性。",
            "可知其德，可知其政。",
            "质直真厚，故不生事。",
            "不为小数，不任小智。",
            "以恕辅法，因法行恕。",
            "不烦不苛，不暴不怒。",
            "遂使斯民，如行大路。",
            "无险可虞，无伤可虑。",
            "肌肤以完，手足可措。",
            "奸凶以衰，盗贼亦沮。",
            "父母妻子，邑居田庐。",
            "各安其故，各保其居。",
            "为政如此，民是以和。",
            "是以可慕，是以可歌。",
            "不能歌者，太守之量。",
            "可歌可传，可法可尚。",
            "可以容众，可以任重。",
            "无适不可，惟上所用。"
        ],
        "title": "送程守",
        "id": "980dbe2d-5348-4383-ae36-0137a7744e33"
    },
    {
        "author": "徐积",
        "paragraphs": [
            "有人颇似长沙傅，得官亦望长沙去。",
            "去时好赋楚江谣，还使风骚满江路。",
            "便须酌酒吊三闾，正是忠魂冤愤处。",
            "县令如今未去时，兰亭故事犹可为。",
            "莫惜千筒万筒往，诸君方壮我已疲。",
            "登科学究文章豪，数奇老将诗能高。",
            "长沙县令号才吏，方将睥睨谢与曹。",
            "凉风即是八九月，红萸黄菊花将发。",
            "正是诗家得意时，莫学古人悲莫节。",
            "东南美者有吴姬，红襦绣袂无所施。",
            "把酒一卮轻皓腕，得诗一句胜蛾眉。",
            "山夫野叟只如此，诸君达者应相嗤。",
            "有酒且慢饮，有歌且慢讴。",
            "共君说怀抱，未语先搔头。",
            "良久欲说说不得，胸中有物如山丘。",
            "君不闻东家女子花见羞，十六未嫁便悲忧。",
            "墙头楼上到日晚，马骤车奔如水流。",
            "西家亦有闺中女，月璧龙珠求未许。",
            "有心自比蟠桃花，无言窃笑阳台雨。",
            "谢鲲便是妾家邻，败唇折齿犹相语。",
            "何况五陵轻侠儿，抛金掷玉教人非。",
            "一夫奔处千夫驰，不论荣辱与刺讥。",
            "膻中之蚁酰中鸡，攫金逐兽两眼迷。",
            "主人下马客已齐，拜起俯仰容正卑。",
            "有如六月卖蒲葵，唯恐不售霜风凄。",
            "言至于此良可悲，所以慷慨见于诗。",
            "谁能起舞谁能歌，瓮中有物如秋波。",
            "古来多少无奈何，要须一醉都销磨。",
            "茫茫人间歧路多，不如海水通天河。"
        ],
        "title": "送李端叔",
        "id": "29f352ed-c847-40e5-baef-00162517b365"
    },
    {
        "author": "徐积",
        "paragraphs": [
            "义高德厚贤在躬，进荣退美光初终。",
            "越有神明相元功，疾忧之外康宁中。",
            "乃眷乃顾爰徂东，徒御虽寡人望雄。",
            "其高可仰厚可宗，兹行允美江淮风。",
            "父老相呼告儿童，三朝无事繄厥忠。",
            "公谋公惠世所蒙，肆安于贾田安农。",
            "温衣蔽体食饱胸，小攘大窃消奸凶。",
            "州牢县狱囚多空，欢心和气成年丰。",
            "汝曹虽騃念所从，汝心汝貌加爱恭。",
            "薪蒸勿采米勿舂，亟歌屡舞驰省公。",
            "有人昔与公车逢，汝阴颍尾洛与嵩。",
            "山有迹兮水有踪，水之鹤兮山之松。",
            "一朝赐号逍遥翁，马资仆费官与供。",
            "汝曹努力吾老癃，公若再来勤筑宫。"
        ],
        "title": "上赵少师",
        "id": "8158e11d-e354-44b6-a988-9387d9694870"
    },
    {
        "author": "徐积",
        "paragraphs": [
            "熙宁察院一开口，谁人胆落御史手。",
            "其时面坚黑髭须，力欲回天气冲斗。",
            "一从蹭蹬作外官，所居不苟心迹安。",
            "刚不可回坚不变，头如霜雪心如丹。",
            "所以论者悦而服，所养有义其质端。",
            "东西南北二十载，一朝有敕却召还。",
            "皂囊封上晓班肃，绣衣步入秋霜寒。",
            "义有所徇乞得身，白日降下天上人。",
            "黄金龙节青囊印，赤帷熊乘朱斑轮。",
            "以其余才修职分，以其余力娱精神。",
            "望淮楼上对秋色，玉女花前泣晚春。",
            "时时共帐过南郭，来就陶潜漉酒巾。",
            "与人论事不必合，直无所苟气色真。",
            "持此以往无不可，古人所以为正臣。",
            "淮南一路事如草，嘉苗恶莠俱分了。",
            "中心皎皎如斯乎，外计区区何足道。",
            "两宫日月方齐明，羣公戮力营太平。",
            "公议急须招俊老，清风先已过南京。"
        ],
        "title": "俊老行送林次中赴都司",
        "id": "948bc1c5-e32c-43c6-8355-b9a6b21901cb"
    },
    {
        "author": "徐积",
        "paragraphs": [
            "帝子非无贤，孰有恭王者。",
            "脱身辞汉储，一芥视天下。",
            "勇故不失义，智故不失几。",
            "身既脱诸险，德亦潜其辉。",
            "羣奸非无目，浑浑无罅窥。",
            "阴谋不得奋，佞舌不得施。",
            "以此终其身，万世不可非。",
            "初王受汉封，奉诏实都鲁。",
            "如何千载後，庙貌在东楚。",
            "岂非王之赐，生尝及兹土。",
            "所以淮上人，世世作神宇。",
            "然而鬼神道，不可接形声。",
            "所感唯以德，所通唯以诚。",
            "去年冬不雪，江淮非一城。",
            "人心谁无戚，蔡守最不宁。",
            "守乃款王祠，俯伏祈于廷。",
            "其日腊且尽，其夕大雪零。",
            "前驱方入郭，後乘犹在垧。",
            "田者欢于野，途者欢于行。",
            "如饥哺斯食，如疾医斯平。",
            "骄阳遁无迹，和气来有形。",
            "因知王之心，虽殁不变更。",
            "好诚而乐义，凛凛如平生。",
            "一祷辄已应，为赐良不轻。",
            "侯拜神之贶，民歌侯之明。"
        ],
        "title": "鲁恭王祠",
        "id": "9443d810-bcfb-43d7-99bc-b52105ab0aa9"
    },
    {
        "author": "徐积",
        "paragraphs": [
            "莫饮吴江水，胸中恐有波涛起。",
            "莫食湘江鱼，令人冤愤成悲呼。",
            "湘江之竹可为箭，吴江之水好淬剑。",
            "箭射谗夫心，剑斫谗夫面。",
            "谗夫心虽破，胸中胆犹大。",
            "谗夫面虽破，口中舌犹在。",
            "生能人为患，死能为鬼害。",
            "患兮害兮将奈何，两卮薄酒一长歌。",
            "洒向风烟付水波，遣吊胥山共汨罗。"
        ],
        "title": "莫饮吴江水寄陈莹中",
        "id": "4e8b329e-da35-406a-bf1f-0e66f404b916"
    },
    {
        "author": "徐积",
        "paragraphs": [
            "春皇自厌花多红，欲得花颜如玉容。",
            "春皇青女深相得，先教敛与秋霜色。",
            "乃有雪月供光，星榆献白，艑量银汉琉璃湿。",
            "人闲美玉捣作灰，荆山昆山鬼神泣。",
            "天上有人名玉女，投壶之外能为素。",
            "姑射神人解种花，先须此物为根芽。",
            "天罅地窍掬精粹，蟾身骊颔偷光华。",
            "其时正是天地交，二气上下阴阳调。",
            "此花孕育得其正，其闲邪气无纤毫。",
            "所以其色为正色，出乎其类拔乎萃。",
            "一如君子有诸内，粹然其色见于外。",
            "三月将尽四月前，百花开尽春萧然。",
            "扬州日暖花开未，春香不动花房闭。",
            "仙掌秋高玉露浓，蛟人泣下珠玑碎。",
            "黄鹂本是花中客，啼尽好声求不得。",
            "春皇费尽养花心，春风使尽开花力。",
            "春归鶑去花始开，谁人放出深闺来。",
            "唐家天子太平时，太真浴罢华清池。",
            "红裳绣袂厌君眼，更作地仙披羽衣。",
            "麻姑睡起蓬莱岛，风吹玉面秋天晓。",
            "洛川女子能长生，水中肌骨成瑶琼。",
            "褒姒不见诸侯兵，尽日不笑如无情。",
            "宋玉移家安在哉，东邻不画臙脂腮。",
            "卓文君去成都速，锦衣金翠慵装束。",
            "吹箫客貌果何如，见说其人名弄玉。",
            "若比此花俱不足，淫妖怪艳文之累。",
            "一如妇人有贤德，不为邪色辞正色。",
            "孀居之女能自持，终身唯着大练衣。",
            "又如正色立朝者，不以柔媚为奸欺。",
            "以此论之乃可重，人之不正将胡为。",
            "论德乃是花之杰，论色乃是花之绝。",
            "洛阳花名古云好，看花须向扬州道。",
            "君不见去年花下吹黑风，霹雳闪电搜玉龙。",
            "此时半夜花光中，不觉屈曲蟠长虹。",
            "又不闻天上琳琅树，种在烟霞最深处。",
            "白云枝叶白玉英，此花莫是琳琅精。",
            "此花爱圆不爱缺，一树花开似明月。",
            "襄王半夜指为云，谢女黄昏吟作雪。",
            "杏花俗艳梨花粗，柳花细碎梅花疏。",
            "桃花不正其容冶，牡丹不谨其体舒。",
            "如此之类无足奇，此花之外更有谁。",
            "世非红紫不入眼，此花何用求人知。",
            "诗人自与花相期，长告年年乞一枝。"
        ],
        "title": "琼花歌",
        "id": "dcbed558-6296-490c-998f-232f8570cbef"
    },
    {
        "author": "徐积",
        "paragraphs": [
            "黄河南畔伊川北，姚家宅是真花窟。",
            "古来多少豪奢儿，埋却千鶑万鶑骨。",
            "中央精粹得之多，西方秀气来相和。",
            "天与明光常借日，水宫暗脉正通河。",
            "春风如酒半酣时，谁教谷雨报花期。",
            "司马坂前娇半启，洛阳城内人俱知。",
            "姚家门巷车马填，墙头墙下人差肩。",
            "花上红绡都蔽日，花傍翠幕恰如烟。",
            "玉面儿来争供帐，锦袍郎去鬬抛钱。",
            "无人不说姚花好，费却春功亦不少。",
            "日长风暖绿梢低，坐上金仙困将倒。",
            "曲尘餠剂和香檀，何以贮之承露盘。",
            "烂锦脱来嫌太艳，鲜衣染就欲骖鸾。",
            "君看此花肌肉丰，一尺余高千万重。",
            "妆面深藏青步障，宝冠斜堕碧霞丛。",
            "步摇好称钗凤凰，玉镮犀佩珠鸣珰。",
            "帝女何缘心好道，阿娇安用金为房。",
            "绀窠累栖舒雁雏，沈烟喷出狻猊炉。",
            "一种养成余意态，千花瘦尽春肌肤。",
            "峨峨一器欹且倾，覆杯难辨钟与觥。",
            "染以鲛绡求正色，叩之玉挺希宫声。",
            "魏家红共牛家碧，迭霸花中耸高格。",
            "如今俛首甘下风，九十种中为第一。",
            "此花莫似武昭仪，出得宫来不画眉。",
            "情貌欲为狐媚态，衣裳却是比丘尼。",
            "杨妃本是倾国身，脱却红襦号太真。",
            "河水欲濡头上髻，马嵬犹着旧时裙。",
            "物色一定犹可疑，人心多变宜难知。",
            "容易莫评真与欺，貌或如是心或非。",
            "君不见老庄有深意，万物之中最防伪。"
        ],
        "title": "姚黄",
        "id": "b0dfea44-a797-4847-b6a9-c5887537e8e9"
    },
    {
        "author": "徐积",
        "paragraphs": [
            "东海有物天下雄，万灵戮力生奇松。",
            "天精地粹萃其下，沧溟百道来相通。",
            "一根直去穿九泉，一根斜插鲸鱼渊。",
            "远者压折巨鳌背，近者倒缠山根偏。",
            "小枝可就千钧弓，大枝可挂万斛钟。",
            "唯有老干苦难状，吕光营外堆玄龙。",
            "身披北帝雄犀甲，虎贲连臂围不匝。",
            "无计都将大地遮，有心尽把浮云刷。",
            "樛枝入地旋复上，怪怪奇奇非一状。",
            "谷陵相变任古今，土木两行专王相。",
            "列帜空遗渭川垒，犒师留得杨隋帐。",
            "玄驹来撼亭亭盖，渌鱼飞入苍苍浪。",
            "最是半霄风雨声，山妖走尽川魅惊。",
            "十万争挥铁槊骑，百千齐阚黑旗兵。",
            "有时海面波涛小，一部仙韶下蓬岛。",
            "残声逐水散鸣琴，遗响穿云聚啼鸟。",
            "混沌死来凡几朝，清气浊气痕未消。",
            "独叶耸来新盖凤，双柯合处旧藏蛟。",
            "其本既异其事殊，德若有容材有余。",
            "大鹏斥鷃皆可居，相忘有似江湖鱼。",
            "美哉此木真不凡，能以智免斧斤闲。",
            "过尽工师无所用，庄周应作不材看。",
            "大松大松如此奇，方舆圆盖不可知。",
            "阴阳山海气合离，不然神物相护持。"
        ],
        "title": "大松",
        "id": "bc9e7aae-05e3-4c28-a43e-8a3dec683f6c"
    },
    {
        "author": "徐积",
        "paragraphs": [
            "孔雀团花翡翠钿，青皇抛尽买花钱。",
            "渌鱼飞胆大如拳，琉璃瓦坠紫微天。",
            "湘妃曲谱谁可传，彩毫不动斜卷笺。",
            "我家食客常三千，杯盘一样青瑶圆。",
            "麻姑下来寻水仙，不见波澜只见烟。",
            "昨夜秋风吹洞房，起来先着碧霞裳。",
            "半含笑面齐鬬妆，家家院落绀为墙。",
            "不道采花人在傍，贪看飞来白纻郎。",
            "亦有美人贞且良，独在碧绡帏下藏。"
        ],
        "title": "芰荷歌",
        "id": "1bd13fe3-6e0a-4de5-9959-ba34d8352fcb"
    },
    {
        "author": "徐积",
        "paragraphs": [
            "独树已难有，双株岂易培。",
            "东风三月後，浓艳一时开。",
            "种是鸳鸯骨，根非玳瑁胎。",
            "英英万千数，滴滴四三枚。",
            "恐淡添猩血，矜香弃麝煤。",
            "鲛绡翡翠眼，宝钿珊瑚杯。",
            "绛节朝真去，丹砂驻貌回。",
            "童妆两株色，花格一仙才。",
            "自得骖鸾侣，何烦跨凤台。",
            "明珠留汉水，碧洞寄天台。",
            "对举霓裳步，高铺绣被堆。",
            "超如御烟雾，势欲摆尘埃。",
            "冶艳皆泥滓，卑枝亦草莱。",
            "好临湘水照，莫近宋家栽。",
            "汉殿昭阳宠，唐家学士才。",
            "浴终兰液溅，帖就茜罗裁。",
            "惜粉轻匀面，偷霞试点顋。",
            "急窥鸾鉴了，齐报玉人来。",
            "不是沾红雪，仍非污落梅。",
            "啼痕纔彷佛，伫立各徘徊。",
            "真态有如此，深情安在哉。",
            "歌阑都不语，舞困可堪推。",
            "淡若疑相犯，烘然笑自媒。",
            "画眉郎忽误，挟弹客应猜。",
            "洒绛谁先戏，挥朱亦共陪。",
            "差肩奉青帝，联袂踏苍苔。",
            "好被金钱掷，宜兼玉箸催。",
            "罗巾如可试，瑶枕谩为灰。",
            "供帐朝还暮，买春琼与瑰。",
            "一枝怀旧物，百醮费新醅。",
            "目断秦山远，心分荆渚隈。",
            "柔姿谁是偶，温德汝为魁。",
            "绰绰闺房秀，匆匆风雨摧。",
            "离歌连理曲，送酒合欢杯。",
            "坠脸殷金谷，冤情怨马嵬。",
            "烟波水东去，歧路日西颓。",
            "遗恨传芳草，余阴伴绿槐。",
            "香魂如未散，相吊复相哀。"
        ],
        "title": "双树海棠  其一",
        "id": "ebbb6bc1-4177-4600-a43a-1f9cb0537f73"
    },
    {
        "author": "徐积",
        "paragraphs": [
            "此花出在海州东，千涛万浪围山峰。",
            "不知谁是栽花翁，花根屈曲蟠双虹。",
            "英英鬬繁葩葩丰，晨霞夕霞滴不供。",
            "欻有神物射蛟龙，团团血溅摇春风。",
            "超然花格非凡容，吴姬半亸钗头红。",
            "谁人移下海中山，神仙姊妹来人闲。",
            "人闲无玉可消斑，歌姬舞态都且闲。",
            "当时血泪乱瑶关，金盘洗面痕犹殷。",
            "吹箫郎去先骑鸾，妆未成时情已阑。",
            "汉皋台下娇蹒跚，曾解明珠瑶佩环。",
            "无媒不嫁矜殊颜，自共美人香往还。",
            "霓衣同步绀云车，麻姑面上藏丹砂。",
            "绿鬓已坠金钗斜，酒红不着罗衫遮。",
            "且教半笑含春华，但恐分飞成乱霞。",
            "宜哉天下为名花，连根都种名卿家。",
            "温温容态孰可加，有如女德贞无邪。",
            "共君醉倒插乌纱，从他羣儿笑哑哑。"
        ],
        "title": "双树海棠  其二",
        "id": "540f2cd3-6a22-45e2-a482-7f09fb3ec420"
    },
    {
        "author": "徐积",
        "paragraphs": [
            "扬花可与名玉妃，楚花可与名玉女。",
            "天上瑶台是本居，人在月宫合同处。",
            "一点难容赤水霞，平生冷笑巫山雨。",
            "此女持身色太严，玉璧如盘求不许。"
        ],
        "title": "玉女花  其一",
        "id": "3c8f326d-5fde-41f0-b879-7af96fa54fd6"
    },
    {
        "author": "徐积",
        "paragraphs": [
            "国艳虽殊情太少，蛾眉不画双瞳瞭。",
            "新就明河洗面来，更佩明珠踏瑶草。",
            "不用朱鸾与紫霞，玉麒麟驾白云车。",
            "君看面上都无邪，更看身上都无瑕。",
            "越王国女金可邀，卓王孙女琴可招。",
            "更有秦王家弄玉，嫁人只被爱吹箫。"
        ],
        "title": "玉女花  其二",
        "id": "fb64378d-d77c-4d21-bcb0-5fd6c94576de"
    },
    {
        "author": "徐积",
        "paragraphs": [
            "漫翁说尽清风好，犹能顾我邀吟藁。",
            "吟时欲倚白云飞，到时恐在红尘表。",
            "有如列子御风行，百骸齐奋双瞳瞭。",
            "借问清风何处来，玉水之心玉山杪。",
            "曾经昆阆拂瑶花，亦度潇湘过蓬岛。",
            "借问清风何处居，深寄碧芦藏绿筱。",
            "芭蕉径舞凤衣寒，薜荔墙翻龙甲老。",
            "遗英堕箨无处寻，一径十年未曾扫。",
            "但恐春深花木稀，定知秋後冰霜早。",
            "快心何羡楚王台，披襟适得麻姑爪。",
            "中山酒客饮辄醒，八斗司徒醉不倒。",
            "箫声易咽笛声哀，客思难平物容愀。",
            "君看檐前避暑巢，不是岩乌即沙鸟。",
            "万谷藏冰山气来，千涛喷雪江声遶。",
            "借问此闲清奈何，况是中宵月华皎。",
            "鸡鸣漏尽眠不成，披衣起看冰壶晓。",
            "便乘枯木饮明河，仍御双鳬入冥杳。",
            "藤床角簟无所施，綀布蒲葵价弥小。",
            "有客俄如梦觉时，窃笑梦中何扰扰。",
            "中心无累清则明，蔽者常稀欲者少。",
            "儿啼女笑坐可忘，兽鬬禽嬉悟俱了。",
            "毁誉一过遗如空，富贵浮云视弥藐。",
            "古人凛凛良可思，世俗纷纷何足道。",
            "尝闻外物可娱中，所以诗人取萱草。",
            "谁何乘兴为此行，坐摆尘埃出污潦。",
            "贾生可与忘悲忧，楚屈犹将醒怀抱。",
            "区区何用作离骚，弄琴听我清风操。"
        ],
        "title": "和李道源清风谣",
        "id": "fcac5fac-2859-41a3-826b-e26ab1431f03"
    },
    {
        "author": "徐积",
        "paragraphs": [
            "闲花落尽春无有，脚踏青红望淮走。",
            "到淮适值晚潮来，满淮鼓吹风波吼。",
            "传声急唤钓鱼船，船未到时洗双手。",
            "买得船中双白鱼，便访村前五青柳。",
            "旋烹野茗问村醪，五柳阴中坐良久。",
            "此行大略类陶潜，但乏黄花白衣酒。",
            "操舟人去一点鸥，帆入云开何处收。",
            "孤鸥浴处依浅滩，修竿放饵投深流。",
            "岂无野妇荷而汲，亦有老翁行且讴。",
            "君看此景直几钱，此时正是夕阳天。",
            "便教金印大如斗，何似鱼庵共钓船。",
            "有人问君莫要说，怀中取出吟翁篇。"
        ],
        "title": "望淮篇示门人",
        "id": "2d3f522f-b15a-402c-9afe-b94930cddb1c"
    },
    {
        "author": "徐积",
        "paragraphs": [
            "怪怪不可状，谁云仞五千。",
            "直侵黄道穿，高傍白榆篇。",
            "秀气环秦甸，浓岚滴渭川。",
            "掌高长托日，汉狭半含巅。",
            "夜响金丹杵，秋香玉井莲。",
            "排虚摧劲翮，横锐决浮烟。",
            "隠豹文章异，孤松节操坚。",
            "渴虹麤饮涧，饥虎瘦吞泉。",
            "磴道奇花合，杉株古蔓缠。",
            "羣材皆挺特，余壤可陶甄。",
            "义兽期臻萃，妖狐困坠颠。",
            "二关资控扼，万里却腥膻。",
            "真势南冲斗，雄姿北阚燕。",
            "波涛清大海，风雨到穷边。",
            "镇压地常静，磨砻天更圆。",
            "他山皆俯视，何物可齐肩。"
        ],
        "title": "太华",
        "id": "48f7607b-fceb-42ec-82e8-6f6b24ceaf79"
    },
    {
        "author": "徐积",
        "paragraphs": [
            "我是蓬莱山上客，为管春风归不得。",
            "今年更是春来迟，江南未寄梅花枝。",
            "探春童子青霞衣，时时去上青云梯。",
            "春风消息苦不远，瑶台瑶水冰霜浅。",
            "蟠桃花在海东边，此花不烦春一点。",
            "东风日夜来人间，到时先催草根软。",
            "大都红紫心先动，小桃先觉枝头重。",
            "更有纤纤杨柳枝，路傍先得行人弄。",
            "诗翁自爱蟠桃花，鸾鹤不在无云车。",
            "城南夜半无酒家，和冰和雪吞月华。",
            "有客笑中携剑去，偷得银瓶与肥羜。",
            "诗公两眼看浮云，为管春风不回顾。"
        ],
        "title": "管春风",
        "id": "8436eaa3-df3a-497a-b0ba-d1af52f14c97"
    },
    {
        "author": "徐积",
        "paragraphs": [
            "山阳有客似相如，身着儒衣当酒垆。",
            "尘埃市井不到处，烟霞往往生衣裾。",
            "一竿横挂数幅帛，题云酒味如醍醐。",
            "三月高楼满春色，椒浆琼液盈金壶。",
            "盘罗江笋烹淮鱼，樱实赤玉梅绀肤。",
            "弹丝敲金半空里，醉挥玉爵撞珊瑚。",
            "凭阑直下是烟火，坐上清风凌太虚。",
            "夜深正然红蜡烛，罗幕遮风留客宿。",
            "是人俱爱何家楼，自是何君德如玉。"
        ],
        "title": "高楼春",
        "id": "e3073ddb-124b-4d30-8a8e-3d1fc647c15f"
    },
    {
        "author": "徐积",
        "paragraphs": [
            "君不见淮之水，春风吹，春雨洗。",
            "青熏衣，绿染指。",
            "渔不来，鸥不起。",
            "潋潋滟滟天尽头，只见孤帆不见舟。",
            "斜阳欲落未落处，尽是人间今古愁。",
            "今古愁兮将奈何，莫使骚人闻棹歌。",
            "我曹自是浩歌客，笑声酒面春风和。"
        ],
        "title": "淮之水示门人马存",
        "id": "e6cc3277-28c3-4cd4-b2cb-756c5ff30b1a"
    },
    {
        "author": "徐积",
        "paragraphs": [
            "垓下将军夜枕戈，半夜忽然闻楚歌。",
            "词酸调苦不可听，拔山力尽无如何。",
            "将军夜起帐中舞，八百儿郎泪如雨。",
            "此时上马复何言，虞兮虞兮奈何汝。"
        ],
        "title": "项羽别虞姬",
        "id": "aa92dcd8-8278-4cc3-a50b-e3d9a6f4a76b"
    },
    {
        "author": "徐积",
        "paragraphs": [
            "妾向道，向道将军施恩义，将军一心靳财利。",
            "妾向道，向道将军莫要为人患，坑却降兵二十万。",
            "怀王子婴皆被诛，天地神人咸愤怨。",
            "妾向道，向道将军莫如任贤能，却信奸言疑范增。",
            "当时若用范增者，将军早已安天下。",
            "天下成败在一人，将军左右多奸臣。",
            "受却汉王金四万，卖却君身与妾身。",
            "妾向道，向道将军不肯听，将军虽把汉王轻。",
            "汉王聪明有大度，天下英雄能驾御。",
            "将军唯恃力拔山，到此悲歌犹不悟。",
            "将军不悟兮空悲歌，将军虽悟兮其奈何。",
            "贱妾须臾为君死，将军努力渡江波。"
        ],
        "title": "虞姬别项羽",
        "id": "e6e95abd-b2c2-49c0-b6f2-6cd26ff6f9ff"
    },
    {
        "author": "徐积",
        "paragraphs": [
            "白云先生面如铁，一片良心似明月。",
            "腹中和气如春阳，齿下清风欲为雪。",
            "羣儿走马正讙讙，先生高躅方寻山。",
            "嵩山泰山俱有约，先访王乔後陈抟。",
            "浮丘严驾欲迎子，玉女整衣开瑶关。",
            "山中自是逍遥家，手磨红蕊生龙霞。",
            "鼎中气焰成何物，不炼黄金炼丹砂。",
            "明月一声何处啸，但觉半夜鸾凤叫。",
            "猿不敢号虎不鸣，一夜清风生万窍。",
            "此路高深易迷错，只见先生一双脚。",
            "山中不似俗人家，有客但寻猿与鹤。",
            "西峰犹有秦宫女，身上乱毛如鸟羽。",
            "秦时人事不忍闻，若见斯人莫与语。",
            "先生何以遗时人，先生有语醇乎醇。",
            "莫分巧拙与强弱，莫将外物成天真。",
            "岂不见北邙山下狐狸窟，掘出枯骸与陈骨。",
            "其闲岂无乡原人，其闲岂无强梁物。",
            "强梁物，乡原人，当时尔等空纷纷。",
            "後来之事竟何如，不及痴儿醉梦之浮云。"
        ],
        "tags": [
            "泰山"
        ],
        "title": "白云先生",
        "id": "778935c2-2475-4150-b504-2b415bc665f3"
    },
    {
        "author": "徐积",
        "paragraphs": [
            "洞里桃花开早春，洞中酒熟宴真人。",
            "红蕊紫芝俱在手，本家猿鹤亦随身。",
            "采拾饤饾随所有，物无不义即是真。",
            "何须谢傅山东妓，却用陶潜漉酒巾。",
            "漉酒复漉酒，何必金印大如斗。",
            "一瓢复一瓢，莫辨人间淳与浇。",
            "时情大抵恶贫贱，此闲却是青云霄。",
            "君不见古人自谓为贤豪，或入于佞或以骄。",
            "但言富贵我所欲，一身不保领与腰。",
            "孔光屈身事董贤，谷永阴与王凤交。",
            "贾谧之党遍天下，望尘拜者尤为妖。",
            "须臾苟得快所欲，终以血肉污斧刀。",
            "假令当日幸而免，後世讥笑安能逃。",
            "岂如孙登但长啸，眼看时事如鸿毛。",
            "嵇康阮籍不与语，何况纷纷儿女曹。"
        ],
        "title": "山中乐",
        "id": "643a219b-f65a-4c96-bfc4-70adec33a9a2"
    },
    {
        "author": "徐积",
        "paragraphs": [
            "我向桃花下，立饮一杯酒。",
            "杯酒先濡须，花香随入口。",
            "花为酒家媪，春作诗翁友。",
            "此时酒量开，酒量添一斗。",
            "君看陌上春，令人笑拍手。",
            "半青篱畔草，半绿畦中韭。",
            "闲乌下牛背，奔豚穿狗窦。",
            "潜身猫相雀，引喙禽呼偶。",
            "包麻邻乞火，穿桑儿饷糗。",
            "物类虽各殊，所乐亦同有。",
            "谁知花下情，犹能忆杨柳。",
            "中心卒无累，外物任相揉。",
            "余方寓之乐，自号闲人叟。"
        ],
        "title": "花下饮",
        "id": "d205a377-671e-420b-83ca-adb7db94c7f6"
    },
    {
        "author": "徐积",
        "paragraphs": [
            "今年是处春风早，江南地暖春更好。",
            "春风先把江山扫，次入梅花後芳草。",
            "芳草春深更有情，直共江山到洞庭。",
            "落花流水从武陵，湖中有山春更青。",
            "日欲落时一点明，少年莫上岳阳城。"
        ],
        "tags": [
            "洞庭湖"
        ],
        "title": "江南春",
        "id": "18a41a9f-b652-4233-be86-b797d85e08e1"
    },
    {
        "author": "徐积",
        "paragraphs": [
            "吁嗟人兮，人生凡几何。",
            "汝胡不思兮，故为扰扰而纷纷。",
            "人生如一梦兮，万事如浮云。",
            "汝胡不思兮，胡不为直道兮。",
            "胡为薄物细故兮，疲精而劳神。",
            "汝之所得兮，余以为失兮。",
            "汝之所失兮，余以为得兮。",
            "汝胡不思兮，胡不为义而为仁。",
            "仁义之道如大路兮，人皆可以行兮，汝反以为艰兮。",
            "汝胡不思兮，胡为失性而离真。",
            "祸既自召兮，福亦自弃兮。",
            "汝胡不思兮，胡为乎灾及其身。",
            "善恶之报各以其类至兮，汝胡不思兮，胡不观乎古之人与今之人。",
            "嗟予言不可忽兮，汝胡不思兮。",
            "汝其书诸绅，吁嗟人兮。"
        ],
        "title": "欢乐辞",
        "id": "077152d9-71d8-41f1-a77a-84cc29f430a5"
    },
    {
        "author": "徐积",
        "paragraphs": [
            "九月九日兮，登高何为。",
            "古有此语兮，吾未暇论其是非。",
            "菊花黄兮茱萸紫，二花此时还鬬开。",
            "花满握兮酒满杯，人人欲上高楼台。",
            "我与世人虽异好，此时亦难平襟怀。",
            "因思雕虫篆刻事，此文乃是儒之灾。",
            "如今此灾亦可避，不辞万里登崔嵬。",
            "其如此物避不得，但恐积蠹伤良才。",
            "是以天下美璞少，甚于矛戟戕琼瑰。",
            "纵有美璞直万镒，埋之尘土何由来。",
            "圣朝有意去灾害，愿将此物为渠魁。"
        ],
        "title": "登高辞",
        "id": "ec6dced3-8f87-4ee9-81c0-15a1b8dde550"
    },
    {
        "author": "徐积",
        "paragraphs": [
            "酷贼奸雠既已除，衔冤抱耻正号呼。",
            "当时但痛君非命，今日方知妾累夫。",
            "舍义取生真鄙事，杀身沈子乃良图。",
            "几年污辱无由雪，长使清淮涤此躯。"
        ],
        "title": "淮阴义妇  其一",
        "id": "b84d80f4-957b-42c4-a675-24cb85ed807d"
    },
    {
        "author": "徐积",
        "paragraphs": [
            "淮阴妇人何决烈，貌好如花心似铁。",
            "杀身沈子须臾闲，身虽已死名不灭。"
        ],
        "title": "淮阴义妇  其二",
        "id": "c103d9ca-b254-42f7-b4c3-334f1629eab1"
    },
    {
        "author": "徐积",
        "paragraphs": [
            "海水犹可泛，君身不可犯。",
            "淮水犹可潴，君名不可污。",
            "鸾凤犹可驯，冰霜犹可亲。",
            "不是云闲月，即是月边云。"
        ],
        "title": "北神烈妇",
        "id": "0ce5dc17-b606-42eb-8242-9227cf6b178c"
    },
    {
        "author": "徐积",
        "paragraphs": [
            "翰林主人其姓苏，左臂不任十上书。",
            "几年乞得江与湖，吴中父老争欢呼。",
            "玉堂金户不肯居，肯来南郭寻樵夫。",
            "樵夫所识山与水，除此如何论奇伟。",
            "八月十五钱塘江，海门山下潮头起。",
            "”。"
        ],
        "tags": [
            "钱塘江"
        ],
        "title": "赠子瞻  其一",
        "id": "9fcf20a7-d3a9-4909-8b77-8274f12b7dba"
    },
    {
        "author": "徐积",
        "paragraphs": [
            "翰林岂特文章工，赤心白日相贯通。",
            "先与吴人除二凶，次与吴田谋常丰。",
            "乃与徒役开西湖，狭者使广塞者除。",
            "溉田不知几万夫，其田立变为膏腴。",
            "世世可知无旱枯，吴人衣食常有余。",
            "有余之人善可趣，官司亦可省刑诛。",
            "无穷之利谁与俱，前有白傅後有苏。",
            "翰林如此能成务，吴人叩额呼为父。",
            "未知何处立生祠，定是吴山行坐处。",
            "翰林却过淮之东，无人不看眉阳公。",
            "玉堂气貌将以恭，又到南城寻老农。",
            "仍使尊中酒不空，玉泉最好白醅醲。",
            "便将玉水倾喉咙，须臾醉倒无忧翁。",
            "老翁虽醉不敢迂，记得杭州三事书。",
            "欲毗舜智皋陶谟，事防沮隔有所拘。",
            "翰林此说若行诸，圣朝惠泽可大敷。",
            "譬如雷雨动天衢，旷然霈然而廓如。",
            "无分草木与虫鱼，一时奋振皆沾濡。",
            "满堂饮酒尽欢娱，更无一人泣向隅。",
            "老农虽然无所逋，愿同众口齐欢呼。"
        ],
        "tags": [
            "西湖"
        ],
        "title": "赠子瞻  其二",
        "id": "8c422146-a0c1-489c-bd8b-92317a652ce7"
    },
    {
        "author": "徐积",
        "paragraphs": [
            "昔者益州牧，意欲见杜微。",
            "不能以身往，使人舆致之。",
            "虽用为谏议，待士礼已非。",
            "而况君房辈，端坐呼子陵。",
            "子陵胸中气，直与青云平。",
            "岂肯为人屈，彼亦徒骄矜。",
            "孰如扬州牧，自处逊与恭。",
            "德不矜其盛，事不矜其功。",
            "南郭已三顾，迂身为衰翁。",
            "以手书所问，视面叹厥容。",
            "移时能立语，避乘乃鞠躬。",
            "不知古之人，几人能如公。"
        ],
        "title": "赠子瞻  其三",
        "id": "4d7dedac-5797-49d8-b483-8a3db52f66d3"
    },
    {
        "author": "徐积",
        "paragraphs": [
            "泛泛河中舟，莫系河上柳。",
            "君看道傍叶，行人一挥手。",
            "枝条旦旦空，颜色何可久。",
            "坐恐霜霰繁，诸媚归一朽。",
            "我有千丈松，亭亭不可揉。",
            "生在孤峰上，独与云霞偶。",
            "羣形靡且纷，不与较妍丑。",
            "羣动日夜驰，而以静为守。",
            "守松者为谁，白髪无憾叟。",
            "蓬蒿可蔽身，糟糠可餬口。",
            "言者寓于诗，默者寓于酒。",
            "谁知杯酌闲，便是无何有。",
            "念子于我深，我于子亦厚。",
            "记我守松篇，行行重回首。"
        ],
        "title": "感秋和张文潜  其一",
        "id": "a25a3422-fe90-46b6-b955-c7a3c6a2b9f7"
    },
    {
        "author": "徐积",
        "paragraphs": [
            "张子非不厚，涕泗中夜起。",
            "兰蕙虽已衰，松筠正堪佩。",
            "君爱兰与蕙，忘我筠与松。",
            "君爱洛阳官，弃我淮上翁。",
            "翁如扬大夫，其心甘贱贫。",
            "不投天禄阁，却反离骚文。",
            "骚人虽已殁，万古为忠魂。",
            "欲知冤愤气，但看苍梧云。",
            "冤情寄湘水，冤声寄湘竹。",
            "年年霜露时，夜夜秋声哭。"
        ],
        "title": "感秋和张文潜  其二",
        "id": "b842982e-5f77-4006-bf91-45d75a2509d2"
    },
    {
        "author": "徐积",
        "paragraphs": [
            "秋风一何惨，物形随以变。",
            "秋风如无情，虫鸟声俱怨。",
            "我无外物累，但有屋中燕。",
            "翩翩势将去，盼盼如有恋。",
            "此物虽至微，其旧殆可念。",
            "而况西郭交，年将屈五指。",
            "南城文字闲，东皋松竹里。",
            "气类亦相合，老少两忘齿。",
            "昔居吾舍傍，今在河之涘。",
            "船头缆将解，船上桅将起。",
            "留君恨不早，此役定难止。",
            "如何舍我去，处我复何以。",
            "君看淮泗闲，一派良可喜。",
            "从来病浊污，而今稍清泚。",
            "人方涉其流，冠缨殆可洗。",
            "此行君乐否，一千五百里。",
            "未见洛阳山，先见洛阳水。"
        ],
        "title": "感秋和张文潜  其三",
        "id": "52c86bd1-a2ae-46ec-b1ae-d99a79643682"
    },
    {
        "author": "徐积",
        "paragraphs": [
            "乐不须丝竹，花不须桃李。",
            "舞不须轻躯，歌不须皓齿。",
            "人生各有乐，顾我如何尔。",
            "我是两柳翁，家在南郭里。",
            "诗酒以为乐，宾客至即喜。",
            "酒味酸或淡，瓷椀麤而伟。",
            "或无一饤菜，但费几张纸。",
            "人情慕富贵，公何视贱鄙。",
            "寒冷载肴酒，暮夜烦屐履。",
            "孚诚非猝然，饾亦劳止。",
            "不用卞郎瓠，但坐杜侯椅。",
            "两桌合八尺，一炉暖双趾。",
            "不以药随时，而用缯掩耳。",
            "或啖鱼菹尽，或爱藏蔬美。",
            "或取鱐与腊，或约酒以指。",
            "人皆悦真厚，谁敢停箸匕。",
            "一客癯而清，偶坐为六子。",
            "吟声尚鼓吹，欢情胜罗绮。",
            "俗物无所用，高会有如此。"
        ],
        "title": "谢周裕之  其一",
        "id": "c94d8a36-66af-4224-a5dc-755175ec1cbc"
    },
    {
        "author": "徐积",
        "paragraphs": [
            "义无所不感，诚无所不动。",
            "诚义既如此，外物斯何用。",
            "以外表诸中，以物将其义。",
            "所谓君子诚，诚亦不虚致。",
            "人有忘恩者，嗟叹而泣涕。",
            "我心非土木，亦有眼中泪。"
        ],
        "title": "谢周裕之  其二",
        "id": "81c3ad1d-1578-4542-8969-5f8947c700fa"
    },
    {
        "author": "徐积",
        "paragraphs": [
            "红蹊翠坞风花客，家有千山万山碧。",
            "一从流落在人闲，玉环绦重金笼窄。",
            "金笼一片烟霞晓，花艳成团柳枝袅。",
            "足穿蜀锦茜靴牢，身着吴绫绀袍小。",
            "参差微露红霞裙，丹喙即是胭脂唇。",
            "真是人闲富贵物，何异朱门罗绮身。",
            "慧性驯姿良可取，只被多言仍巧语。",
            "前身不是亡国臣，即是倾城倾国女。",
            "门外人来连报客，点茶沽酒俱催索。",
            "叫人名字学人言，吴语秦声俱记得。",
            "大都有似原人为，视人欢戚为笑啼。",
            "俗客面前多俚语，逢僧辄诵阤罗尼。",
            "嗟嗟何用畜此禽，岁月养成奸巧深。",
            "莫信口中一片舌，对面千里万里心。",
            "主人曰予未有知，为爱能言不放归。",
            "不道奸心多诈伪，吭肠纔饱脱身飞。"
        ],
        "title": "赠玉师失鹦鹉词",
        "id": "2862b9e0-25d4-4fee-9a2c-1f5d8008584f"
    },
    {
        "author": "徐积",
        "paragraphs": [
            "五岭之南，其极西徼。",
            "其旁大海，木深山峭。",
            "内有溪洞，外有交趾。",
            "皮厚肉坚，铁为骨髓。",
            "雉兔伏藏，猱猿突起。",
            "动如飘风，猛如湍水。",
            "独恩不畏，独威不怀。",
            "扰之则去，抚之则来。",
            "恩之与威，不可去一。",
            "宽猛交济，不可无术。",
            "坐当一面，则有帅臣。",
            "按刑将漕，要皆得人。",
            "以德以才，公称其选。",
            "能不择官，义不辞远。",
            "始闻有命，严装以需。",
            "青毡角簟，药鼎茶炉。",
            "琴堂旧谱，铃阁新书。",
            "史帙签重，诗囊卷粗。",
            "前施斋舫，後设行厨。",
            "公既拜命，不敢宁居。",
            "乃戒徒御，乃建帆樯。",
            "鸣刁击鼓，旗帜开张。",
            "州人感恩，父老童稚。",
            "知不可留，以足顿地。",
            "或前塞路，或後从行。",
            "或献花酒，或犒从兵。",
            "或望于野，或送一程。",
            "即日渡江，江南春早。",
            "雪尽冰消，江山如扫。",
            "柳径桃蹊，梅花芳草。",
            "沽酒村遥，卖鱼船小。",
            "晨散乌羣，暮归白鸟。",
            "春正好时，已到岳阳。",
            "岳阳楼下，苍苍茫茫。",
            "岳阳楼上，飞沫浮光。",
            "江山旧物，吴楚凄凉。",
            "夜宿巴陵，晓过洞庭。",
            "湖中水绿，湖口山青。",
            "黄陵古祠，长沙古路。",
            "潇江湘江，风烟古渡。",
            "岳麓茶林，沙洲橘树。",
            "此时春深，衡阳雁去。",
            "时饮一杯，时吟几句。",
            "更望九嶷，清诗无数。",
            "揽辔登山，日日西南。",
            "褰帷叱驭，车不停骖。",
            "乃有部吏，乃有蛮酋。",
            "青衫负弩，锦帕缠头。",
            "公曰使者，实典兵刑。",
            "增置强弩，多募土兵。",
            "宜浚其隍，宜坚其城。",
            "公曰弓手，宜如旧制。",
            "加之训练，可使精锐。",
            "可代城郭，为民捍蔽。",
            "公曰民命，悬在狱官。",
            "不可不慎，不可不宽。",
            "宽于善良，勿失有罪。",
            "恶人如虎，养之成害。",
            "公曰生民，不可无教。",
            "教民之官，县令最要。",
            "今则不然，困于簿领。",
            "甚者可除，烦者可省。",
            "仍复乡官，则无所病。",
            "凡我部吏，各恭厥职。",
            "夜则精思，昼则宣力。",
            "一节当官，赤心为国。",
            "如此教告，如此施设。",
            "吏则心服，民则心悦。",
            "诸公闻之，荐者交章。",
            "朝廷器之，下诏褒扬。",
            "召而用之，优于冯唐。"
        ],
        "tags": [
            "洞庭湖",
            "岳阳楼"
        ],
        "title": "送蒋宪颖叔",
        "id": "43974be8-f174-4389-82c1-7796648b670e"
    },
    {
        "author": "徐积",
        "paragraphs": [
            "畴昔逢公时，老人悦公义。",
            "率然应公问，而云在藏器。",
            "公以问为好，其法为可传。",
            "老语不记时，人事成恍然。"
        ],
        "title": "谢吕帅寄书",
        "id": "b277f21a-3a1d-4091-9b51-7ea99c26366a"
    },
    {
        "author": "徐积",
        "paragraphs": [
            "江南风物可醒酒，江山气势侵牛斗。",
            "大庾梅花入界香，南康瀑布从天吼。",
            "此闲好共吴人乐，井蛟为害须除却。",
            "观风未到庾公楼，褰帷先上滕王阁。",
            "仙籁鸣时独凤吟，剑池黑处双龙跃。",
            "县令宁无种秫翁，还似王弘就翁酌。",
            "最是高贤徐穉坟，急赍酒脯祠溟漠。",
            "部吏争迎使者车，野人夹道亦欢呼。",
            "且得官司减鞭笞，若逢水旱放田租。",
            "关市如何从薄赋，设法通商为远图。",
            "方今圣世虽无事，须修武备戒不虞。",
            "生民所恃在城邑，更严壁垒完其郛。",
            "何况荆湖与二广，溪洞尽是蛮所居。",
            "一日除书遣受降，便持斧钺建油幢。",
            "阵上风神应更伟，军中才气亦无双。",
            "势似疾雷从便道，挥兵直指富良江。"
        ],
        "tags": [
            "滕王阁"
        ],
        "title": "送程运判",
        "id": "88794e52-a013-4a8a-8cd1-b61764da0496"
    },
    {
        "author": "徐积",
        "paragraphs": [
            "海上山翁归，童子言有客。",
            "身披一鹤氅，足曳双鳬舄。",
            "控却大鹏头，踏着巨鳌脊。",
            "面带玉山气，手画龙泥壁。",
            "诸仙争进砚，一笑已投笔。",
            "其夕刮两眼，烧却犀一尺。"
        ],
        "title": "代玉师谢苏子瞻",
        "id": "da4ae6f5-ccc6-4849-a7d3-0919a315c996"
    },
    {
        "author": "徐积",
        "paragraphs": [
            "春风本是诗家友，典却琴书也沽酒。",
            "呼童去问紫霄翁，近来枕上吟诗否。",
            "不醉不吟将奈何，过却今年春已多。",
            "胸中壮气吐不出，看看空作送春歌。"
        ],
        "title": "寄李道源",
        "id": "d00d95b3-4305-43ba-bda6-73ca1ba6cbdf"
    },
    {
        "author": "徐积",
        "paragraphs": [
            "数尺焦桐常在手，知子爱歌兼爱酒。",
            "今朝已是二月三，梅花驿使曾来否。",
            "古今多少无奈何，古人慷慨良已多。",
            "为报陶潜且饮酒，无弦琴上不须歌。"
        ],
        "title": "酬李道源弹琴之句  其一",
        "id": "360635ef-822a-42cb-a444-98ec6c18ed1c"
    },
    {
        "author": "徐积",
        "paragraphs": [
            "漫翁来索诗千首，须与古人沽美酒。",
            "近来声调太寻常，不知得似阳春否。",
            "漫翁教我歌云何，水远山长春思多。",
            "安得桓伊吹短笛，共君慷慨一时歌。"
        ],
        "title": "酬李道源弹琴之句  其二",
        "id": "eb7f173d-cc33-44be-90e1-d079308a7ebd"
    },
    {
        "author": "徐积",
        "paragraphs": [
            "君看淮上翁虽老，胸中意气从来好。",
            "白日吟到夜，夜後吟到晓。",
            "门前是双柳，树上无栖鸟。",
            "西边是人家，人家儿夜啼。",
            "四更五更後，往往催鸣鸡。",
            "东边是空庭，空庭清风多。",
            "吟声上河汉，河汉生银波。",
            "移声入明月，桂树无停柯。",
            "蟾蜍不得睡，狡兔将奈何。",
            "清风却下来，直入淮之水。",
            "不知淮东西，波浪如何止。",
            "清风清风不复住，复住射阳湖上路。",
            "宁知烈士怨曹袁，义鬼哀哀冤来诉。",
            "此声未可□臧洪，不须更往吴江去。",
            "吴江心中有冤血，寃声吼兮寃气结。",
            "奈何乎湘江亦有独醒夫，醒时何故沈其躯。",
            "当时鱼腹今在无，此声莫过洞庭湖。"
        ],
        "tags": [
            "洞庭湖"
        ],
        "title": "和马秀才",
        "id": "f664dd97-f4fb-429a-a855-e0335b27c6c9"
    },
    {
        "author": "徐积",
        "paragraphs": [
            "皇华使者将就车，先声即日传江湖。",
            "良民置酒相歌呼，奸人落胆猾吏逋。",
            "手中平握三尺书，权衡轻重量锱铢。",
            "冤声弊狱一切除，宁其家室完其肤。",
            "本朝宽大恩涵濡，一物不被成焦枯。",
            "烦公大手持刀鈇，开塞去拥锄荆芜。",
            "其和易致仁易孚，此行遂与春风俱。",
            "蛮酋鼠窜稽天诛，官兵指日缚狂奴。",
            "皮囊插羽征军须，人方汲汲公有余。",
            "藉公之智须公谋，使星已动宜疾驱。",
            "非惟一道无无辜，朝廷南顾无忧虞。",
            "吾州父老将何如，呼其子弟牵仆夫。",
            "絷之维之马与驹，晨炊夕爨空其郛。",
            "亦有下客身鳏孤，怀公礼义心区区。",
            "寄诗如问公起居，公能报我荆州书。"
        ],
        "title": "谢皇华使者",
        "id": "d9cb5137-9f79-48b4-af09-07b1de8195b0"
    },
    {
        "author": "徐积",
        "paragraphs": [
            "前日李山阳，说公安且裕。",
            "精神健复初，决遣敏如故。",
            "吏复畏其明，民复爱其恕。",
            "可保长康宁，但更勉将护。",
            "寻闻车马出，州人喜可知。",
            "或出车前望，或走车後随。",
            "南郭有贱叟，虽愚亦更喜。",
            "不敢问公者，恐烦答数纸。",
            "贱叟固自讼，太守谦愈劳。",
            "即以出之日，折简亲挥毫。",
            "送之上尊酒，副以黄巨苞。",
            "情意专如此，礼义积已高。",
            "贱叟不能报，自恨如时辈。",
            "所以作诗者，欲公重自爱。",
            "自爱以为国，为国斯为民。",
            "慰我之乡党，悦公之慈亲。"
        ],
        "title": "谢田守",
        "id": "c8feb8a2-1a76-4a09-b06e-4be833514786"
    },
    {
        "author": "徐积",
        "paragraphs": [
            "一身多难过春风，两眼未见花枝红。",
            "近来废却无限吟，今年自觉诗无功。",
            "毕令与我好相识，遗我春醅表胸臆。",
            "知我爱酒兼爱诗，使我吟哦醉春色。",
            "春色半酣正二月，草头争露花争裂。",
            "是花是草属诗家，若无此酒几虚设。",
            "此酒有似君德醇，先入六腑搜吟魂。",
            "相将醉魄御烟云，游遍江淮无限春。"
        ],
        "title": "谢毕令",
        "id": "696c8d8d-1b79-49c4-86e3-7588391ceec9"
    },
    {
        "author": "徐积",
        "paragraphs": [
            "东野鳏夫未识公，寄声直入茅庐中。",
            "茅庐四面生春风，草头添绿花添红。",
            "东野鳏夫最好吟，感公高义藏于心。",
            "为公制作平戎曲，弹向蔡家焦尾琴。"
        ],
        "title": "谢王观文",
        "id": "f63ef50e-a231-4bf9-9ecf-f8afb077d257"
    },
    {
        "author": "徐积",
        "paragraphs": [
            "有客从京南，来寻淮上叟。",
            "气貌良肃雍，辞令亦温厚。",
            "如此已可喜，遗我故人书。",
            "须臾四千里，恍惚游江湖。"
        ],
        "title": "谢呼延禁侍",
        "id": "4029e8f6-7441-43a2-bde8-c8c9d8d717ee"
    },
    {
        "author": "徐积",
        "paragraphs": [
            "昨日之夕谁扣扉，大使遣人来索诗。",
            "吟声一发巢乌飞，一夜清风摇木枝。",
            "吟亦不住风不停，安知半夜风出城。",
            "大使船上风霜清，更添南郭吟哦声。"
        ],
        "title": "昨日之夕和蒋颖叔",
        "id": "903dbbf2-19c2-4931-b1ac-008c340d8462"
    },
    {
        "author": "徐积",
        "paragraphs": [
            "人闲多少无奈何，劝君收泪且酣歌。",
            "不须载酒但相过，共君摧手踏青莎。",
            "东皋闲日苦无多，南城应是合吟哦。",
            "胸中有泪难消磨，惟予诗兴如风波。"
        ],
        "title": "寄崔尉",
        "id": "9d17d924-f3cf-4c47-aa82-6a70cc0d64e9"
    },
    {
        "author": "徐积",
        "paragraphs": [
            "尝闻此道春来迟，山中积雪埋狐狸。",
            "黄河三月冰正合，朔风凛凛吹人衣。",
            "吁嗟客路正寒苦，数千里外将何为。",
            "答云此去非徒尔，有如羽翼投高枝。",
            "主人之贤闻天下，出门舍此将安之。",
            "嗟予赠此复何说，少年养取胸中奇。",
            "古人之学不可废，丈夫之操不可移。",
            "江淮之上亲且老，临行须约将归时。",
            "边城吹角客心乱，此时应望东南飞。"
        ],
        "title": "送张君河朔之行",
        "id": "e850dd0b-41a6-41c1-b9ec-1f17f74f2f1a"
    },
    {
        "author": "徐积",
        "paragraphs": [
            "泛泛爱花非爱一，范掾爱花如此密。",
            "一从春色到人闲，每月弄花三十日。",
            "第一花中爱牡丹，待与金钗共玉冠。",
            "第二桃花及杏花，此花大抵颜色奢。",
            "又爱墙头看海棠，乱点燕脂如急妆。",
            "更无闲暇及芳草，却解回头觑绿杨。",
            "其余好花有何限，范掾看花眼头烂。",
            "见花如见故人来，寻花太紧攀花慢。",
            "洛阳城内骑马走，山阳城外坐监酒。",
            "坐地爱花情更深，时时取酒为花斟。",
            "谁知有此风流掾，诗情酒兴纷如霰。",
            "好来闲伴老翁吟，老翁是物吟将遍。",
            "海闲亦有蟠桃花，可能同发乘桴愿。"
        ],
        "title": "答范君锡泛泛爱花之句",
        "id": "50a2d866-2ecb-4494-81a0-b8d6389c398c"
    },
    {
        "author": "徐积",
        "paragraphs": [
            "北轩主人吴中清，所居才义皆有名。",
            "曾在东皋压众宾，人皆阁笔诗已成。",
            "其时于我最有情，如今相见情更深。",
            "野人情义亦不轻，夜来枕上为公吟。"
        ],
        "title": "赠倪敦复",
        "id": "a27b4f2a-55b0-4b1a-92a7-c2fad695c78b"
    },
    {
        "author": "徐积",
        "paragraphs": [
            "张家船上雪压篷，船头船尾堆玉虹。",
            "此时半夜明月中，有人两脚登云空。",
            "其人便是吟哦客，能作清诗无俗格。",
            "更向孤舟雪里吟，一生多难头先白。",
            "白毛吟处彻骨清，喉咙往往生寒冰。",
            "可能乘兴到南郭，戴家为子烧破琴。"
        ],
        "title": "赠张敏叔",
        "id": "73c63935-9102-479b-9e3f-1e418cfdaff5"
    },
    {
        "author": "徐积",
        "paragraphs": [
            "莫说江南行路长，山苍苍兮水茫茫。",
            "莫问长沙城远近，洞庭湖口是潇湘。",
            "去时先上岳阳城，夜宿巴陵探阴晴。",
            "泛洞庭时四五更，出湖口处曈昽明。",
            "平生闻说潭与衡，今来吏隠驻箳篂。",
            "四时所见皆所经，湖青草兮庙黄陵。",
            "眼看君山别洞庭，笑谈却作江南行。",
            "巴陵渡口转船头，一帆风过岳阳楼。",
            "行尽江山到真州，画船旗鼓入扬州。"
        ],
        "tags": [
            "洞庭湖",
            "岳阳楼"
        ],
        "title": "送汝弼赴潭倅  其一",
        "id": "7a465e56-55ac-4e88-a412-d702e8076a4e"
    },
    {
        "author": "徐积",
        "paragraphs": [
            "不作长沙行，湖湘少斯客。",
            "洁身不可污，好义是所积。",
            "口不出巧言，面不为邪色。",
            "谁可谋定交，斯人不可失。"
        ],
        "title": "送汝弼赴潭倅  其二",
        "id": "23f8d946-41e3-4a27-92fd-350bae2f8174"
    },
    {
        "author": "徐积",
        "paragraphs": [
            "我有一筒诗，写出千年意。",
            "将令後世观，不是前言戏。",
            "感君再唱洞庭谣，我亦重歌酬子惠。",
            "古人达者尝有云，富不如贫贱胜贵。",
            "君不见古之富贵郎，父祖俱封异姓王。",
            "一门五侯三将军，弟兄同入中书堂。",
            "对开大第连几坊，私门列戟森锋铓。",
            "十二帘卷珠荧煌，双姬扶起坐牙床。",
            "绿鬟红袖花成行，左盼右顾生春阳。",
            "高车食客剑佩锵，堂上已满坐两廊。",
            "巨镬大鼎烹牛羊，玉壶挹酒金船长。",
            "美人拜客求尽觞，歌姬一误已绝吭。",
            "缠头彩币堆如冈，酬歌买笑金鸳鸯。",
            "奴袍火浣直两箱，三千廐马红锦障。",
            "厕帏文绣炉熏香，更衣侍妾如闺房。",
            "主人意气秋鹰扬，其心端如彩凤凰。",
            "一言合意青云翔，须臾睚眦磨刀鎗。",
            "门前腊月可烘裳，一日失势成冰隍。",
            "小者腰领尸道旁，大者连颈宗族亡。",
            "犬鸡散尽空遗墙，野鸟入室山魈藏。",
            "呜呼哀哉可叹伤，至死不悟犹陆梁。",
            "古来如此有多少，岂似洞庭湖上老。",
            "无租无税一生闲，有饭有鱼一杯饱。",
            "日落波闲烟正昏，云开湖口山光晓。",
            "棹翁适自巴陵回，挂帆直指潇湘道。",
            "有言不问俗穷通，何忧可入翁怀抱。",
            "修竿短棹已自足，更有前村一茅屋。",
            "卖鱼沽酒任醉醒，绣户朱门自歌哭。",
            "嗟予未往心先慕，更谢棹翁询去住。",
            "风前月下有谁知，醉魄吟魂自来去。",
            "堂前画作荆南图，梦中记得巴陵路。"
        ],
        "tags": [
            "洞庭湖"
        ],
        "title": "富贵篇答李令",
        "id": "a827f837-ae42-4b98-b879-b66933330a63"
    },
    {
        "author": "徐积",
        "paragraphs": [
            "我头未白心先老，吐出精诚为君祷。",
            "若无归计似陶潜，学取萧生抱关好。"
        ],
        "title": "寄管久中",
        "id": "3858629d-5393-4439-93be-ab8c2c3de077"
    },
    {
        "author": "徐积",
        "paragraphs": [
            "晚来闲共秋风约，惟有黄花莫吹却。",
            "有人怀抱似陶潜，待向东篱共花酌。"
        ],
        "title": "赠查宣教",
        "id": "d3aaa3bd-d3b3-4d59-ab7c-9170da7339f2"
    },
    {
        "author": "徐积",
        "paragraphs": [
            "吾道一于中，所得无背向。",
            "吾神充乎形，所得无衰王。",
            "气入春风和，兴与秋鹰扬。",
            "有累已驱除，无酒亦酣畅。",
            "外如不可挠，内如不可状。",
            "更读鲁山诗，何乐可能尚。"
        ],
        "title": "答卢鲁山秀才",
        "id": "b176e351-9b6c-4899-9129-b4abf0eec6ef"
    },
    {
        "author": "徐积",
        "paragraphs": [
            "难逢一笑乐，易遇千黄金。",
            "而况吾胸中，所得盖已深。",
            "百物正烂熳，二子方歌吟。",
            "一乐已自足，两乐交吾心。"
        ],
        "title": "签刘子静秀才并示鲁山",
        "id": "088560c5-9bca-427d-9d9b-5da59c126a6b"
    },
    {
        "author": "徐积",
        "paragraphs": [
            "君看纷纷能几时，一番情态随春尽。",
            "欢者常少戚者多，共君且趁春风歌。",
            "莫学时人种花草，不似山中松桂好。"
        ],
        "title": "和鲁山感春  其一",
        "id": "402d2e87-e315-4f88-9c8f-37c0e3d9235a"
    },
    {
        "author": "徐积",
        "paragraphs": [
            "一笑一啼何日休，一荣一悴何时尽。",
            "樽中野酒亦无多，日伴吟翁慷慨歌。",
            "茅屋窗前栖乱草，胜却花闲绣裀好。"
        ],
        "title": "和鲁山感春  其二",
        "id": "d2bd90c7-f366-4f7a-90f0-b62c304cb876"
    },
    {
        "author": "徐积",
        "paragraphs": [
            "烦公素叶诗，答我碧芦柬。",
            "我亦为长句，枕上不合眼。",
            "两城俄相通，一意如同撰。",
            "用韵亦无殊，便可书之板。"
        ],
        "title": "呈次中",
        "id": "653af60c-e9d9-43fc-8075-3a6354e62458"
    },
    {
        "author": "徐积",
        "paragraphs": [
            "君看关西山壁立，春云突尽春空窄。",
            "浓岚洒去渭川寒，孤峰深与秦天碧。",
            "白云流水岂无情，立马吟诗定相忆。",
            "且倩东风先寄声，我整西装期已迫。",
            "吟到秋风放我归，归来待作潇湘客。"
        ],
        "title": "述怀寄吕帅",
        "id": "ad801be8-4cf0-438c-8f55-60dd94db6b79"
    },
    {
        "author": "徐积",
        "paragraphs": [
            "青松何嵒嵒，生在孤高处。",
            "能鸣月下风，更入云闲路。",
            "云汉何渺茫，远过衡山阳。",
            "松风上河汉，高韵落三湘。"
        ],
        "tags": [
            "衡山"
        ],
        "title": "和李自明  其一",
        "id": "7f9d688a-a32a-453e-bafc-d79309c2496e"
    },
    {
        "author": "徐积",
        "paragraphs": [
            "我有金玉交，家在临流处。",
            "秋来诗更清，吟喉饮风露。",
            "崔子在何方，清思满残阳。",
            "不知今夜梦，几度过衡湘。"
        ],
        "title": "和李自明  其二",
        "id": "0aa42acc-4368-4e85-95b4-3c6e4bed8c24"
    },
    {
        "author": "徐积",
        "paragraphs": [
            "过湘江时君且听，但恐水中有冤声。",
            "当时无地容屈平，众人皆醉嫌独醒。",
            "烦君须吊独醒翁，以酒注之鱼腹中。",
            "不须以物缠米筒，但投诗去责蛟龙。",
            "为君质直有古风，能高其义哀其忠。",
            "投诗已罢吊已终，寄声急报南城翁。"
        ],
        "title": "送沅州通判",
        "id": "1311d0b3-ed48-4292-b856-3d64a084775f"
    },
    {
        "author": "徐积",
        "paragraphs": [
            "玉门关静边烽息，回首金城赵充国。",
            "绣帽霜须马上吟，诗兴如云满秋色。",
            "最好青门长乐坡，灞桥路上情更多。",
            "绣岭风烟新草木，潼关形势旧山河。",
            "洛阳城阙秋风紧，有诏疾驱催大尹。",
            "两瞳直是有精神，管取无宽亦无猛。"
        ],
        "title": "赠吕帅",
        "id": "4c2268b7-d839-4cce-9de1-c6b41c489468"
    },
    {
        "author": "徐积",
        "paragraphs": [
            "好笑李诗翁，寄身明月中。",
            "饥肠吞白露，醉口吐清风。",
            "时时跨霜鹤，步步凌秋空。",
            "相呼且相待，略住白云峰。"
        ],
        "title": "寄道原  其一",
        "id": "28eb9017-8b8d-40cf-88fd-81fa538911b4"
    },
    {
        "author": "徐积",
        "paragraphs": [
            "漫翁身上霜可刮，酒未醒时诗已发。",
            "急放人去守船门，恐向河中捉明月。"
        ],
        "title": "寄道原  其二",
        "id": "cadb56db-01cd-4a59-8628-56d13cbbc894"
    },
    {
        "author": "徐积",
        "paragraphs": [
            "病叟相逢恨不早，蒹葭敢比瑶林好。",
            "谁作羊车卫玠看，不道好玄扬子老。",
            "使君礼义高如山，清风更可清尘寰。",
            "明日王君来访我，陶潜欲卧君须还。"
        ],
        "title": "和李自明",
        "id": "2b225e15-ae6f-4aee-9632-f1011e30a87d"
    },
    {
        "author": "徐积",
        "paragraphs": [
            "年年二月春色稠，今年二月寒未收。",
            "路上无花空酒瓯，清吟清啸到扬州。",
            "到扬州後登高城，绿波芳草连江津。",
            "吟哦若望江南春，梅花便是江头云。"
        ],
        "title": "送吕掾归扬州",
        "id": "f5d83dd0-c7ab-4694-b052-732c690da4b1"
    },
    {
        "author": "徐积",
        "paragraphs": [
            "昨日沽酒典布袄，今朝所典未可保。",
            "最好绵衾剩典钱，又恐夜寒妻懊恼。",
            "两务酒官俱见怜，沽我好酒如甘泉。",
            "为报孟光莫恶发，待将黄卷换青钱。"
        ],
        "title": "寄范掾",
        "id": "e1242045-cf33-4986-8c7c-2ed298f5b2da"
    },
    {
        "author": "徐积",
        "paragraphs": [
            "两人俱是白髪翁，不用语言情意通。",
            "且喜胸中无一事，一生常在平易中。",
            "愿公活百岁，我活九十九。",
            "白髪变成黄髪翁，回来同把一杯酒。"
        ],
        "title": "送晦叔",
        "id": "7f69d7e2-637a-409e-9c71-3d5b9b5c7c5c"
    },
    {
        "author": "徐积",
        "paragraphs": [
            "张子生平最多难，未老头毛白一半。",
            "头虽更白诗更清，正作诗时人莫唤。",
            "头不肯转身不移，口中声调霜风凄。",
            "太清宫殿月明时，第一莫吹松竹诗。"
        ],
        "title": "赠张敏叔",
        "id": "62c507fb-ebab-42d2-9b1d-459ea8368d49"
    },
    {
        "author": "徐积",
        "paragraphs": [
            "几日迟迟辞我去，梦中犹忆南城路。",
            "不知昨夜月明时，泮水宫中来几度。",
            "三月春风正向西，我将心逐春风飞。",
            "送过高丽亭下路，别遣春风随客衣。"
        ],
        "title": "送辛朝奉",
        "id": "d587b505-910f-4310-bad7-d55924869661"
    },
    {
        "author": "徐积",
        "paragraphs": [
            "见说西川好山水，此行便是秋风里。",
            "洛阳年少本多才，马上一挥吟一纸。",
            "凤凰羽翮非徒尔，上击浮云九千里。",
            "枳棘须教别鸟栖，自趁春风便飞起。"
        ],
        "title": "送崔主簿赴雅安",
        "id": "f2202eb7-ea47-4049-bb88-f04ca771b0ae"
    },
    {
        "author": "徐积",
        "paragraphs": [
            "有人独酌南窗酒，春是故人诗是友。",
            "故人消息在江南，为我江头探杨柳。",
            "诗人见春双眼明，迎春送春俱有情。",
            "何况温温张九掾，可无诗句赠君行。"
        ],
        "title": "送张九掾兼简同事钱明府可与慎叔良蔡彦规同一笑也",
        "id": "c78e8c39-f4ca-4e73-bf29-7fa1d0f188b2"
    },
    {
        "author": "徐积",
        "paragraphs": [
            "公车待报凡几年，萧生罢去心浩然。",
            "盐渎野中寻旧隠，扬子江头呼渡船。",
            "太湖波浪湿秋天，洞庭橘柚生红烟。",
            "马踏新霜吴岭外，猿啼小雪建溪边。",
            "关西夫子虽迟暮，行笑行吟正安步。",
            "菑川海上牧羊儿，亦说公孙放豚去。"
        ],
        "tags": [
            "太湖",
            "洞庭湖"
        ],
        "title": "送王潜圣",
        "id": "3a14fe7c-bb99-4e18-a003-cd777b456d27"
    },
    {
        "author": "徐积",
        "paragraphs": [
            "不知今之人，谁识张县尉。",
            "勿问胸中事，但看面上气。",
            "所谓人英者，正是斯人辈。",
            "前年南郭中，文酒日夜会。",
            "一从舍我去，忽忽再逾岁。",
            "今兹岁且尽，为子吟不睡。",
            "起坐却就枕，伸头出纸被。",
            "约是三四更，老老抱双脚。",
            "此时吟正酣，声调不可却。",
            "春风起淮东，须臾到嵩洛。",
            "往往入子家，但子眠不觉。",
            "子觉将奈何，声尽情思多。",
            "上东门外路，洛水生春波。",
            "还我大松来，不用寄诗歌。"
        ],
        "title": "寄张文潜",
        "id": "bab39c4d-042e-4783-8686-2aa22fbe8df6"
    },
    {
        "author": "徐积",
        "paragraphs": [
            "去年过时花未红，今年过时春未融。",
            "春未融时得子来，吟翁面上生春风。",
            "吟翁近来成白颔，种种头毛无一半。",
            "唯有胸中气未衰，更得公来激吾懦。"
        ],
        "title": "代简呈通理察院",
        "id": "6194ff46-cf7c-433c-acb0-a032fa40e326"
    },
    {
        "author": "徐积",
        "paragraphs": [
            "日晚孤云飞，故山在何处。",
            "八月凉秋时，正望江头去。",
            "定无尘埃气，清风与白露。"
        ],
        "title": "送诗僧严上人",
        "id": "185b1cc2-cac4-4760-999c-a988c539c2e9"
    },
    {
        "author": "徐积",
        "paragraphs": [
            "端叔上马去，巷口马头转。",
            "我唤端叔时，端叔急回面。",
            "记取此时意，莫使落风埃。",
            "上东门外水，正望楚州来。",
            "此水一来不复见，不及黄沙塞头雁。"
        ],
        "title": "送端叔  其一",
        "id": "356479ea-94e8-4b62-8ded-4cedf534812c"
    },
    {
        "author": "徐积",
        "paragraphs": [
            "是物可寄情，是物可寄声。",
            "不须使黄犬，延州歧路远。",
            "莫怪不登淮上楼，只为淮水不西流。",
            "直待衔芦雁却回，其时随到天尽头。"
        ],
        "title": "送端叔  其二",
        "id": "1fa9e71d-b730-4fd8-8000-e1450b412732"
    },
    {
        "author": "徐积",
        "paragraphs": [
            "关中日落时，但见山相接。",
            "塞上闭城时，但听吹芦叶。",
            "延州平安火过早，月出山头照孤堡。",
            "王家池上醉欲倒，铜钵声中诗已了。",
            "落笔挥成露布草，主人更索平戎表。",
            "文章意气入杳冥，金船插羽如飞鸟。",
            "诸军鼓吹高牙晓，大纛门开扑余燎。",
            "壮士犀衣剑气寒，客身依旧红霞绕。",
            "陆生待寄梅花枝，庾郎莫爱芙蓉好。"
        ],
        "title": "再送端叔",
        "id": "083a137b-dae6-48ab-a1ca-b0abadb7247c"
    },
    {
        "author": "徐积",
        "paragraphs": [
            "三十年居官，而无一椽屋。",
            "随身清风高，所至义行足。",
            "今兹尽室来，何可久船宿。",
            "奴僮已暴露，勿使乏饘粥。",
            "也须谋外物，种取柳与菊。",
            "记取节节高，爱我茅檐竹。",
            "其时花尽落，手把麦黄绿。",
            "公酌我须釂，公吟我须续。",
            "慷慨见怀抱，静介无所欲。",
            "最是谒祠堂，老泪潸可掬。",
            "迩来六七岁，病叟头已秃。",
            "万事置浮云，壮气自满腹。",
            "感激论忠义，犹爱唐衢哭。",
            "更思桓野王，把笛吹一曲。"
        ],
        "title": "呈路倅",
        "id": "c65460b2-ee83-4214-bf72-0036df92b49f"
    },
    {
        "author": "徐积",
        "paragraphs": [
            "不息之谓诚，诚所以入德。",
            "无微而弗大，何往不可适。",
            "惟其能言者，自求其所得。",
            "唯其自得之，久而能弗失。"
        ],
        "title": "奉呈河中教授",
        "id": "2e5525d8-10f5-4183-893e-a31f43b710d9"
    },
    {
        "author": "徐积",
        "paragraphs": [
            "教官昨自江南来，但有清风无尘埃。",
            "曾遇芙蓉池上客，仍过方家旧钓台。"
        ],
        "title": "奉酬守道",
        "id": "e6ce3c42-cea4-40a6-9f32-d57d8dbb1983"
    },
    {
        "author": "徐积",
        "paragraphs": [
            "去年冬至第一日，省墓人回船过急。",
            "不知两眼血干无，使我时时为君泣。"
        ],
        "title": "赠蔡长官子",
        "id": "05b053cb-1e39-4e97-be9b-d09e09e48185"
    },
    {
        "author": "徐积",
        "paragraphs": [
            "鄱阳董元达，七叩樵夫门。",
            "新葅乏三韭，浊酒欠一樽。",
            "名言有余理，老怀思共论。",
            "今日复一来，刮我两眼昏。"
        ],
        "title": "谢董元达",
        "id": "f22958c1-e119-48d5-a7e5-a276daf26b84"
    },
    {
        "author": "徐积",
        "paragraphs": [
            "奉议清而温，义心无所遗。",
            "已能顾白须，更与吟清诗。",
            "更与吟诗清奈何，樵翁一夜为吟哦。",
            "吟到四更月出後，床头看月忽成歌。"
        ],
        "title": "谢石运干仲谋",
        "id": "853df652-f1e0-4925-801b-1da756524da0"
    },
    {
        "author": "徐积",
        "paragraphs": [
            "腊月初四日，有人叩吾庐。",
            "言从江上来，手把鄱阳书。",
            "发书见康强，细字盈数纸。",
            "仍说九雏中，两雏正飞起。"
        ],
        "title": "寄陈伯模",
        "id": "e68bb40a-8a86-485c-8414-303548fd474a"
    },
    {
        "author": "徐积",
        "paragraphs": [
            "忆昔见子时，我在西关住。",
            "顾我已衰朽，爱子特明悟。",
            "其後十数年，于此数见之。",
            "气貌日益好，胸中即可知。",
            "貌者德之表，精神气所为。",
            "气无所不适，其本在养颐。",
            "所养得其正，其美充四肢。",
            "子是名公孙，家法能自持。",
            "子学有旧业，尤富礼与诗。",
            "重之以所养，何适而弗宜。",
            "古人有大路，行者皆坦夷。",
            "夫以子之明，岂惑于多歧。",
            "修鞭与长辔，逸驾无停时。",
            "古人亦何人，勿问皆可追。",
            "昨见子笔札，老人为子喜。",
            "其言逊而恭，贲然有文理。",
            "愿子更勉之，莫忘老人语。",
            "所居求正人，正人德之辅。"
        ],
        "title": "送李光道",
        "id": "35c85c3d-e4de-4866-b4fa-44faeea3b9fd"
    },
    {
        "author": "徐积",
        "paragraphs": [
            "卜居何所尚，静轩栽此君。",
            "万事付流水，一心游白云。"
        ],
        "title": "卜居一篇二章别望之  其一",
        "id": "4725c1fe-d935-4e78-8304-7533c2b7d217"
    },
    {
        "author": "徐积",
        "paragraphs": [
            "亦有灵寿杖，可登浮光山。",
            "圣朝须旧德，玉笋虚清班。"
        ],
        "title": "卜居一篇二章别望之  其二",
        "id": "54693ea9-9635-4657-a731-3e3be3cf14bb"
    },
    {
        "author": "徐积",
        "paragraphs": [
            "西山高，胡为高。",
            "上有磨天之巨势，下有黄河不测之险，甚于蜀道之难。",
            "西山高，长安之路如云霄。",
            "乘无逸驾兮飞无劲翮，我欲往兮有千艰百险之相辽。",
            "西山高，长安之路如天遥。",
            "夜短梦不到，白日其心劳。",
            "西山高，我欲往兮方穷处于蓬蒿。",
            "恩之大兮报不可以速，太山之重兮置之有若鸿毛。",
            "西山高，无如之何兮徒引领而长谣。",
            "青门路兮有时到，愿公之寿兮如松乔。"
        ],
        "title": "西山高寄崔刑部",
        "id": "80a82e99-bcc6-46e4-a177-653b93e2ed81"
    },
    {
        "author": "徐积",
        "paragraphs": [
            "北叟有奇歌，调与声俱绝。",
            "此歌本难名，强名为白雪。",
            "一唱白云开，再唱青云裂。",
            "朝唱迎朱霞，暮唱入明月。",
            "声在明月宫，桂树生秋风。",
            "秋风吹明河，银浪翻长虹。",
            "河汉与海通，安知声所终。",
            "如此谁可知，但问牵牛公。",
            "如此谁可听，直须登青冥。",
            "酒仙骑赤龙，诗仙骑长鲸。",
            "一夜到平明，北叟声且停。",
            "遗响来南城，犹似孤鸾鸣。",
            "南公对北叟，阮籍逢孙登。",
            "阮籍正长啸，孙登作凤鸣。",
            "羞杀阮步兵，笑杀孙先生。"
        ],
        "title": "答崔伯易白雪之句",
        "id": "8246bb99-1ec4-440f-b092-51c3d716926c"
    },
    {
        "author": "徐积",
        "paragraphs": [
            "江南秋色芙蓉香，满江秋水倾银潢。",
            "泛水依花人姓张，涛翻浪涌挥文章。",
            "突然出者何苍苍，巨鳌曝背来中央。",
            "鼋鼍仰首伏四旁，登临谈笑得庾郎。",
            "安得霜鹘腰胯长，骑上秋空追鹔鹴。",
            "北望海门形势强，美哉壮观吴封疆。",
            "若将前代论兴亡，直谈孙氏到陈梁。",
            "凡为佐命可哀伤，其诸奸孽如豺狼。",
            "倾谗正直诬忠良，以国贩卖为贾商。",
            "歌姬舞女金满堂，不须为盗持刀鎗。",
            "身虽幸免遗其殃，子孙戮辱甚犬羊。",
            "所以不欲读史书，鼻洟目汁沾髭须。",
            "润州支使相如无，山阳老子如唐衢。"
        ],
        "title": "送张宜父赴南从幕府",
        "id": "8ed72a23-87d1-412a-b712-b037a0844359"
    },
    {
        "author": "徐积",
        "paragraphs": [
            "人事无穷时，白日常纷纷。",
            "夜久静不眠，枕上还思君。",
            "形神有合离，忽过江之濆。",
            "已过江之濆，更随东南云。"
        ],
        "title": "寄吴行甫",
        "id": "89a5acb6-1d54-4e90-8dd1-082abd49cca1"
    },
    {
        "author": "徐积",
        "paragraphs": [
            "天爵名甚高，集虚名甚悟。",
            "悟高已与俗人非，更望武陵花下去。"
        ],
        "title": "赠荆南王秀才天爵集虚二堂求诗仍往武陵",
        "id": "5fb24616-d606-4f1c-b119-0dec531914bb"
    },
    {
        "author": "徐积",
        "paragraphs": [
            "征南兵势欲平蛮，军声杀气秋风寒。",
            "南国此时霜霰早，八月草黄枫叶丹。",
            "江有渚兮山有麓，君向洞庭何处宿。",
            "四垂天幕乱波平，九嶷山送愁岚绿。",
            "日斜叶落黄陵祠，月明风起清湘竹。",
            "愁娥远放峡云来，冤臣莫借江声哭。",
            "雁号孤喙度苍梧，猿叫哀肠抱霜木。",
            "君看樵坞与渔村，绿橘黄柑随柿熟。",
            "此行正合风骚情，县衙仍在衡山足。",
            "新岚老翠滴吟窗，风松云溜生琴曲。",
            "衡人侧耳听先声，报道官来不碌碌。",
            "可使汝农无逃田，可使汝市无冤狱。",
            "汝胥可脱簿书烦，汝民可免鞭笞辱。",
            "日中放吏不坐厅，夜半投金不受嘱。",
            "回时唯载俸余钱，茶满衡山无一掬。"
        ],
        "tags": [
            "衡山",
            "洞庭湖"
        ],
        "title": "送李昂长官",
        "id": "d297b646-b868-48ef-856a-85ed8452f06f"
    },
    {
        "author": "徐积",
        "paragraphs": [
            "病叟在所收，越已为高义。",
            "就而饮食之，盛具烦亲致。",
            "让榻行殊礼，朋酒代贿币。",
            "非徒追古风，兼使奉时祭。"
        ],
        "title": "谢江倅",
        "id": "024f2d16-5635-4098-8129-dced7207a1a6"
    },
    {
        "author": "徐积",
        "paragraphs": [
            "次翁情义高，不在古人下。",
            "惠我春山芽，清吟为增价。",
            "记得西窗无，言诗遂及雅。",
            "且待李张来，说子到清夜。"
        ],
        "title": "谢李次翁",
        "id": "37b67920-40a6-488b-96d0-11838921b3c0"
    },
    {
        "author": "徐积",
        "paragraphs": [
            "前日正凭几，长须叩我门。",
            "手置一筒诗，义高辞且温。",
            "三读至终篇，尤爱子所存。",
            "我有不言意，子已自得之。",
            "余将缺不报，嘉意忽如遗。",
            "吾闻诸物理，动静固其性。",
            "静有不如动，动有不如静。",
            "所病入于邪，大率要归正。",
            "穷通存乎时，死生存乎命。",
            "与其以邪通，孰如以正穷。",
            "汉之主父偃，其卒败以凶。",
            "不义而有生，不如死于夭。",
            "所以君子徒，而恶跖寿考。",
            "谓富不如贫，谓贵不如贱。",
            "其说岂徒尔，亦各有所见。",
            "贫贱与富贵，亦不必去取。",
            "始也以道得，卒也以道处。",
            "岂特区区身，时乎非小补。",
            "万世頼其法，天下受其祜。",
            "所以古君子，得之亦不拒。",
            "处之不以道，君子所不与。",
            "景公马千驷，孔子贤夷齐。",
            "曾孟藐晋楚，原颜甘冻饥。",
            "我爱张车骑，我爱郭汾阳。",
            "大业中兴汉，余基再造唐。",
            "天资既忠厚，以义能自将。",
            "德盛不敢肆，功大不敢当。",
            "匿迹远权势，以身系存亡。",
            "以宽不以刻，以逊不以强。",
            "兹可谓之贤，虽盛其何伤。",
            "博陆岂不伟，区区蔽孽显。",
            "当时虽已幸，其後卒不免。",
            "至于充谧辈，何足污齿牙。",
            "机云死好进，乐晏死佞邪。",
            "下近隋唐闲，其辈尤可嗟。",
            "甚者弊天下，非惟凶而家。",
            "所以富与贵，有时而可恶。",
            "淫夫所不从，奔女所不娶。",
            "色美而行非，嫫母胜西施。",
            "所以汉烈女，深恨蔡文姬。",
            "文姬文姬其奈何，如姬之辈可悲歌。",
            "我欲采药山之阿，亦欲把钓披渔蓑。",
            "茫茫人闲歧路多，不如海水通天河。"
        ],
        "title": "答李昂长官富贵贫贱终篇之贶",
        "id": "013533e9-f4c5-4049-b2b5-39e6cf348f04"
    },
    {
        "author": "徐积",
        "paragraphs": [
            "不知何许人，忽在陈留市。",
            "生来无得失，物则有泰否。",
            "春时看物生，秋冬看物老。",
            "大意寓之笛，余情付云鸟。",
            "无处不可居，不问江与湖，亦不问田庐。",
            "今夜入城市，往往呼狂夫。",
            "狂夫胜独醒，以身葬江鱼。"
        ],
        "title": "赠陈留逸人  其一",
        "id": "58817f85-43ce-4402-aaaa-4a6c48c8e784"
    },
    {
        "author": "徐积",
        "paragraphs": [
            "有人持一管，不用芦叶卷。",
            "能作陇头声，其女操六板。",
            "吹者寓其声，拍者会其情。",
            "情声与气貌，内外俱和平。",
            "时时入酒家，便插几枝花。",
            "归来无一事，醉卧日西斜。",
            "人或问所得，答云无忧嗟。",
            "或问其所欲，何物可相累。",
            "我爱斯人者，富贵所不如。",
            "有如此娱乐，作如何称呼。",
            "呼为无忧人，画作无忧图。",
            "更画几枝花，酒瓢与酒壶。"
        ],
        "title": "赠陈留逸人  其二",
        "id": "283e824f-e1a9-4685-8a23-04c6b42e48f5"
    },
    {
        "author": "徐积",
        "paragraphs": [
            "叶公有高义，常叩茅茨居。",
            "不嫌杜微病，更附荆州书。",
            "龚遂合驰传，郭伋方驻车。",
            "海人受公赐，约在秋风初。"
        ],
        "title": "谢叶祖洽",
        "id": "fa19d315-1d99-4c19-bf8d-88ad8678677f"
    },
    {
        "author": "徐积",
        "paragraphs": [
            "四月芙蓉花未开，王家客去登瑶台。",
            "瑶台高在白玉京，麟毫玉谱书姓名。",
            "名儒庾子能清悟，肯学买臣与严助。",
            "受福王明不为身，泽遍生民便归去。"
        ],
        "title": "送沈判官",
        "id": "0aebca19-3553-4d0e-befe-004d9c1d72f5"
    },
    {
        "author": "徐积",
        "paragraphs": [
            "有客从东来，乃是徐方秀。",
            "言行过乎恭，篇章一何富。",
            "顾我白髪叟，赠以青瑶枝。",
            "我将投木桃，桃始开花时。"
        ],
        "title": "酬传道",
        "id": "cb85e79d-0747-43dc-9c58-a4ba23c8b6aa"
    },
    {
        "author": "徐积",
        "paragraphs": [
            "海角龚支使，平生无所苟。",
            "而今五十六，岂肯变所守。",
            "岂独龚支使，古来无奈何。",
            "达人自知命，世俗徒悲歌。"
        ],
        "title": "寄龚豫之",
        "id": "d582fcea-b854-463d-84f9-460712e7d010"
    },
    {
        "author": "徐积",
        "paragraphs": [
            "县令有余义，以碣表孤坟。",
            "昔尝致酒脯，两手披荆榛。",
            "今乃重加惠，使与羣冢辨。",
            "数十百年後，名亦附公传。"
        ],
        "title": "谢永城令陈德任举",
        "id": "3e0748b3-8e27-4fa3-8177-4c7ef1656c7c"
    },
    {
        "author": "徐积",
        "paragraphs": [
            "掘地须臾便得泉，主人劲直使之然。",
            "此水埋藏千万年，岂无勃勃气冲天。",
            "主人意气蛰亦久，不知谁是掘泉手。",
            "最好盐场作选人，面目心肠无所苟。"
        ],
        "title": "寄豫之",
        "id": "4254f6cb-7e6b-4882-a426-f5bb36d9e096"
    },
    {
        "author": "徐积",
        "paragraphs": [
            "仕宦何须论权贵，司宾且喜属郎倅。",
            "篇章淮上至今传，德性清温善酬对。",
            "神仙船过北神来，应思诗老任员外。",
            "沙河路上且吟诗，犹有黄花伴吟醉。"
        ],
        "title": "赠郎朝散",
        "id": "422ff797-fbd2-4ac3-b3b5-aa1af5fe212d"
    },
    {
        "author": "徐积",
        "paragraphs": [
            "膝上已无三尺桐，门前更少两株柳。",
            "唯有庭芜似野风，告留且伴东皋叟。"
        ],
        "title": "乞留草赠路倅  其一",
        "id": "c5356e36-9e51-4b69-b14a-2e3074afffc2"
    },
    {
        "author": "徐积",
        "paragraphs": [
            "君看我家门外草，欲把烟姿慰吟老。",
            "谁知人静雨余时，还似村深日斜好。"
        ],
        "title": "乞留草赠路倅  其二",
        "id": "d0e8307c-f70d-4fe6-aa05-71984f7a6889"
    },
    {
        "author": "徐积",
        "paragraphs": [
            "南城病客方闭门，西郭檄书俄入手。",
            "霜涛洗开醉合眼，清风吹起困低首。",
            "诗阵须知少敢当，吟魔已遁无何有。",
            "可笑将军不用机，示以强兵殆非诱。"
        ],
        "title": "答倪令挑战之句",
        "id": "73278a06-d25a-4a8b-a2ca-a912284f9c2d"
    },
    {
        "author": "徐积",
        "paragraphs": [
            "诗者为乐章，所以贵声调。",
            "我虽好之笃，子乃得之妙。",
            "子妙既相逢，如何慰病翁。",
            "有时闻数阕，尽日想清风。"
        ],
        "title": "答俞簿",
        "id": "1292d806-2ea6-4961-8b24-7915787ec5bb"
    },
    {
        "author": "徐积",
        "paragraphs": [
            "一自移船便恐行，城中两夜梦河汀。",
            "武林夫子在船宿，往往将身梦入城。",
            "夫子恋德虽未休，不过送公到扬州。",
            "我遣吟魂无远近，直过潇湘江渡头。"
        ],
        "title": "送思权随赵守往扬州",
        "id": "d2757638-f501-489d-83ff-47088652806c"
    },
    {
        "author": "徐积",
        "paragraphs": [
            "有人自折四般花，手中四色成云霞。",
            "瑶瓶贮酒白如沙，呼童急送野人家。",
            "一般花是水林檎，白处偷红红不匀。",
            "笑脸易残留恨色，浅妆难就带啼痕。",
            "无夫少妇善居寡，以礼自防容不冶。",
            "君看盈盈闪色桃，酒红睡起未全消。",
            "意待倾城又倾国，花中偷得两般色。",
            "深色桃花将奈何，猩猩血染春衫罗。",
            "欲成鸾凤吹箫急，借涂铅粉施朱多。",
            "却是梨花白为胜，四色花中容最正。",
            "若与梅花相并时，花叶花柯较麤硬。",
            "为花倾出瑶瓶酒，香泉急溜蚍蜉走。",
            "两手各擎花一枝，深闪桃花将与谁。",
            "主人醉起欲骑马，自插乌纱带取归。"
        ],
        "title": "谢存中送四花并酒",
        "id": "26ad2dc3-95da-4d78-8482-81908bf02abd"
    },
    {
        "author": "徐积",
        "paragraphs": [
            "大使莫忧淮上老，无山可望梅花少。",
            "梅花可种山奈何，日中枕上山更多。",
            "不开两眼行一步，悬崖绝磴青嵯峨。",
            "岂无闲僧坐林下，亦有樵子持斧柯。",
            "起来恍惚从万里，便买玄猿栽薜萝。",
            "人闲流水寓之意，天外白云来者歌。"
        ],
        "title": "寄蒋大漕",
        "id": "6cb92ad1-571c-4c79-97d1-76db83055609"
    },
    {
        "author": "徐积",
        "paragraphs": [
            "行人过江来，遗我数纸书。",
            "书云困行役，家事仍纷如。",
            "真州嫁孤妹，苏州取病弟。",
            "方且谋医药，相期未可冀。"
        ],
        "title": "寄汝弼",
        "id": "a0ccb002-6ec1-4e9b-9521-7aaef96cb863"
    },
    {
        "author": "徐积",
        "paragraphs": [
            "古有贤令尹，为贫民出租。",
            "今亦有贤令，代民偿所逋。",
            "何必偿所逋，不忍伤肌肤。",
            "君以古人心，能为古人义。",
            "我是吟哦翁，亦有古人意。",
            "几夜月明中，为君吟古风。"
        ],
        "title": "古风一篇赠梅使君",
        "id": "8c5f5016-0226-4ed3-b7d0-9a29baa739d4"
    },
    {
        "author": "徐积",
        "paragraphs": [
            "客有江子和，时时慰衰老。",
            "寄我江黄书，其意不草草。",
            "恐我有疾病，欲我得寿考。",
            "古人正如是，但恐今人少。"
        ],
        "title": "寄江子和",
        "id": "e84fb142-dc92-4f2e-8ff4-df072410b6a0"
    },
    {
        "author": "徐积",
        "paragraphs": [
            "古人吕明府，而爱南郭吟。",
            "不嫌我衰朽，知子有良心。",
            "良心何爱吟笑翁，为我平生怀抱空。",
            "一心常在浮云外，万事付之流水中。"
        ],
        "title": "送吕明府",
        "id": "36bf4386-e6e3-4b8f-b39e-abf1120a5bae"
    },
    {
        "author": "徐积",
        "paragraphs": [
            "人而有常德，古人良所贵。",
            "乃有陈明府，其如斯所谓。",
            "予常察之久，得之辞与气。",
            "何以为不忘，比诸大羹味。"
        ],
        "title": "送陈明府",
        "id": "5e268f4c-2bb5-4556-bee8-dce49d30c876"
    },
    {
        "author": "徐积",
        "paragraphs": [
            "昨泛江都船，曾作寒冷篇。",
            "今浮清洛水，仍是清风里。",
            "野岸有幽花，孤村有酒家。",
            "此酒与此花，尤宜日西斜。",
            "大抵人生要自乐，保必持花与杯酌。",
            "有无酒花俱笑吟，为我回头望南郭。"
        ],
        "title": "再送吕明府",
        "id": "6c01e3e8-589c-4012-9b6a-4362b68dee21"
    },
    {
        "author": "徐积",
        "paragraphs": [
            "有客所养厚，气貌已可知。",
            "而况五日闲，议论未停时。",
            "亹亹来逼人，我觉老且疲。",
            "何人慰衰朽，须臾合复离。",
            "所为安中喜，鸿鹄翩翩飞。",
            "最好西湖上，一床同寝衣。"
        ],
        "tags": [
            "西湖"
        ],
        "title": "有客所养厚一首赠送吴安中归省其兄",
        "id": "f95b0703-288b-4dfc-b382-e28231da32b8"
    },
    {
        "author": "徐积",
        "paragraphs": [
            "一物勿令侵吾神，一事勿使摇吾真。",
            "养诸内者气欲息，散所滞者体欲伸。",
            "为报平居既安叟，幸为平世难老臣。",
            "亦有闲僧晤言否，呼来伴子逍遥身。"
        ],
        "title": "和吴奉议",
        "id": "eeafca81-8179-4ebe-ba5c-5694a174c94c"
    },
    {
        "author": "徐积",
        "paragraphs": [
            "我是南郭翁，门前两株柳。",
            "君是谁家隽，肯来顾衰朽。",
            "兄弟六人应姓荀，一人错认李膺门。",
            "不谈俗物唯谈文，更说长淮谣主人。"
        ],
        "title": "赠程秀才",
        "id": "8fef9f98-d2cf-4925-8705-96952cf10bcc"
    },
    {
        "author": "徐积",
        "paragraphs": [
            "所祝君者，岂敢如息。",
            "在养在正，在进在德。",
            "在好闻过，在亲亮直。",
            "精讲明辨，所以臧也。",
            "早夜思索，不可忘也。",
            "以正而通，以正而穷。",
            "以义而始，以义而终。",
            "勉之戒之，其所养者，勿使害之。"
        ],
        "title": "所祝送宁秀才",
        "id": "8d38a3ad-e06c-4906-9818-31b6905d4bbd"
    },
    {
        "author": "徐积",
        "paragraphs": [
            "战国甚于狼虎鬬，孟子力将仁义兴。",
            "岂无父老传闻事，为我访之邹薛滕。"
        ],
        "title": "送张子厚滕县行",
        "id": "1c612b00-13d8-4b07-9f72-6c93feec5430"
    },
    {
        "author": "徐积",
        "paragraphs": [
            "子处我为兄，我以子如弟。",
            "何待去呼唤，自可来相视。",
            "不敢苦留君，留君住数日。",
            "待问六年事，但恐烦纸笔。",
            "昨日从早起，等君到昏黑。"
        ],
        "title": "送钱思权",
        "id": "cad9915b-69f6-418e-8755-6860f4f7e716"
    },
    {
        "author": "徐积",
        "paragraphs": [
            "君看两鸿亡所依，江南塞北何所归。",
            "一鸿留在淮之湄，一鸿独犯霜露飞。",
            "哀复哀兮将奈何，愿期弟子废蓼莪。",
            "先翁经却忧患多，为君半夜成悲歌。"
        ],
        "title": "赠张教授",
        "id": "bfe3a9f9-b598-4f31-8060-9fc65b6453f8"
    },
    {
        "author": "徐积",
        "paragraphs": [
            "我喉已吞霜，我口复吞月。",
            "吞霜吞月太麤豪，五脏心胸总清彻。",
            "东家亦有人中清，一从年少名豪英。",
            "文章余事能用兵，蛇矛丈八折羽旌。",
            "排成大阵将横行，太华屹立洪河倾。",
            "螭腾豹躣哮虎鸣，斗胆可落突眼睛。",
            "冲车突骑出不意，锋不可当声动地。",
            "前军已胜後兵继，唱罢凯歌毡帐睡。",
            "将军但筑受降城，老大不烦修武备。"
        ],
        "title": "戏答  其一",
        "id": "66021d04-2159-42b1-bb62-b66399c72004"
    },
    {
        "author": "徐积",
        "paragraphs": [
            "君看月上霜，君看霜下月。",
            "不知月盖霜，不知霜盖月。",
            "但觉我一身，上下中央四旁总澄彻。",
            "霜是何物如此清，月是何物如此明。",
            "白头老翁坐中庭，半夜可数毛髪茎。",
            "羣阴积聚纯粹精，虾蟆吸尽瑶池津。",
            "银河两道来藏冰，玉龙走入蟠千寻。",
            "倩君两耳为我听，其闲恐有波浪声。",
            "初出海时蛟螭鸣，却入海时潮头生。",
            "小鲸走入尾闾内，大鲸大鳅寒不睡。",
            "莫教射倒金银宫，鳌背神人难设备。"
        ],
        "title": "戏答  其二",
        "id": "5f22df3e-209e-49bd-b14a-680f802a89d9"
    },
    {
        "author": "徐积",
        "paragraphs": [
            "昔者见君面，记得秋风时。",
            "遗我寿阳书，故人情可知。",
            "一从西城居，复来南郭住。",
            "时时还忆君，不知在何处。"
        ],
        "title": "赠徐彦",
        "id": "927fc3e3-bf4e-474e-917d-277058ce3def"
    },
    {
        "author": "徐积",
        "paragraphs": [
            "过巴陵後北风猛，洞庭水白湘波冷。",
            "江头风猛霜霰多，竹节老硬竹梢紧。",
            "此时谁为湘江行，其人有道直而清。",
            "宜其所至无冤情，蛟龙不复侵屈平。"
        ],
        "tags": [
            "洞庭湖"
        ],
        "title": "寄朱少府",
        "id": "bca18b1a-efd0-4ae3-840a-c4c9136bf858"
    },
    {
        "author": "徐积",
        "paragraphs": [
            "尝闻五百岁，一有贤人生。",
            "议者实在公，仍与圣运并。",
            "全资五岳粹，高挹太元清。",
            "与帝为元老，与国为名卿。",
            "中外试已烦，玉振而金声。",
            "漕柄虽云剧，其道安足行。",
            "宜哉廊庙器，蹇蹇王之庭。",
            "春色满长安，春山围长垧。",
            "春芳森绮绣，春风锵瑶琼。",
            "秦封几千里，富庶而安荣。",
            "人与春意和，净竦长安城。",
            "何以献公寿，庄氏之椿龄。",
            "何以献公福，洪范之康宁。",
            "黄河为富贵，太华为功名。",
            "此诗何为者，聊用歌羣情。"
        ],
        "title": "代人上陕西漕生辰",
        "id": "5037eff4-46dc-4e95-9014-f3795e63d914"
    },
    {
        "author": "徐积",
        "paragraphs": [
            "掘尽昆仑山，美璞纔一双。",
            "何人横大阵，未战敌已降。",
            "秋风吹老桧，明月沈空江。",
            "礼天者大事，其器不可尨。"
        ],
        "title": "赠慎伯筠",
        "id": "cd7b96b5-d8cd-4bef-8895-96e5b6945ca9"
    },
    {
        "author": "徐积",
        "paragraphs": [
            "维古之人，厥修有道。",
            "使臣之美，于诗可考。",
            "其马维良，曰骐曰驹。",
            "六辔贲如，如沃如濡。",
            "而况其身，洁不可污。",
            "身不可污，其可辱乎。",
            "载驱载驰，载驰载驱。",
            "虽则驰驱，咨询咨诹。",
            "以来厥修，聚其所闻。",
            "使于四方，如圭如璋。",
            "烨烨煌煌，为国之光。",
            "其美无疆，後人不忘。",
            "维时不忘，而有斯人。",
            "斯人维何，维古人是思。",
            "古人是思，是思是为，如璋如圭。",
            "如圭如璋，维德之辉。",
            "如酝如藉，维德之仪。",
            "维德在躬，维日不足。",
            "是问是辩，善也弥笃。",
            "美哉是乎，诚自中出。",
            "诚隠而显，成己成物。",
            "维诚则然，亦在所勉。",
            "勉而弗已，终之不倦。",
            "所往所居，老生腐儒。",
            "穷商贱贾，野人山夫。",
            "彼所知者，出于精专。",
            "情伪利害，穷根到源。",
            "其可遗乎，可使之言。"
        ],
        "title": "送秦漕",
        "id": "977d3db3-36de-49c9-8899-88f760a71837"
    },
    {
        "author": "徐积",
        "paragraphs": [
            "冬之季月，月及上弦。",
            "太康书来，慰此皤然。",
            "并其成法，别为一书。",
            "敏而有术，使我嗟吁。",
            "考其大指，官之楷模。",
            "官守其约，事总其要。",
            "何弊不除，何隠弗照。",
            "如陛高台，俯视四旁。",
            "不持度量，是物可量。",
            "挈裘之领，提纲之纲。",
            "维简维能，维能维精。",
            "维精维思，维思维诚。",
            "既诚既明，既信既行。",
            "日有余力，民亦闲暇。",
            "不肯顽恶，孰为欺诈。",
            "不出一符，不遗一力。",
            "或将尔车，或负尔穑。",
            "四境之内，如云坌集。",
            "一岁之事，先期以办。",
            "私无所扰，公无所患。",
            "至于盗贼，无处伏藏。",
            "情既暴露，脱身奔亡。",
            "吏案可空，刑书可阁。",
            "俾尔室家，既安且乐。",
            "岂唯太康，世蒙其业。",
            "凡百有司，皆来取法。",
            "勿毁其成，在彼後人。",
            "勿有所嫉，勿摇勿倾。",
            "如川斯流，勿窒其行。",
            "美哉太康，不负厥官。",
            "到官之日，坐席未安。",
            "所成者大，所及者远。",
            "何以加之，加于所勉。",
            "又何加焉，不倦于终。",
            "遗之无穷，智者之功。"
        ],
        "title": "寄太康知县周宣德",
        "id": "bda8a674-32cd-4f13-a810-82d664ea0311"
    },
    {
        "author": "徐积",
        "paragraphs": [
            "以正名官，居官以正。",
            "岂惟朝廷，生民之幸。",
            "名官以正，居官以直。",
            "岂惟生民，宗庙社稷。",
            "积者为庆，流者为泽。",
            "远者无疆，久者无极。",
            "此奚有他，一言之力。",
            "维时我后，智勇兼有。",
            "揭日当天，操杓运斗。",
            "随手如意，不劳而治。",
            "明明赫赫，有因有革。",
            "所因者宜，所革者当。",
            "维当维宜，生民之望。",
            "维正维言，民之望之。",
            "维言维正，何以尚之。",
            "越有诤臣，义不顾身。",
            "白刃可蹈，赤心可倾。",
            "既曰真矣，弗变弗移。",
            "既曰直矣，弗阿弗随。",
            "何事可沮，何利可回。",
            "不可则止，其可则为。",
            "往司厥官，往成厥功。",
            "回天论事，有祖之风。"
        ],
        "title": "送张漕正",
        "id": "ac348cbf-6ce7-48b5-af5a-9288a7d82094"
    },
    {
        "author": "徐积",
        "paragraphs": [
            "人之古貌，心未必醇。",
            "心醇貌古，或非通人。",
            "我视赵公，其貌甚古。",
            "心德俱醇，通达明悟。",
            "我曹山野，岂足尽知。",
            "但据所见，以类可推。",
            "大河之说，何其通达。",
            "精简平允，明辨昭皙。",
            "盖其心得，身至自阅。",
            "坐而可言，起而可设。",
            "又云九河，勿守故迹。",
            "但求禹意，然後为得。",
            "此说尤奇，汉儒不及。",
            "我自黑头，尽心河渠。",
            "逢人辄问，三十年余。",
            "得公此说，庶几成书。",
            "既讲大河，遂及赈饥。",
            "如此方略，所系甚大。",
            "乡官胥徒，实为巨害。",
            "使领虽贤，吏不可乏。",
            "必得官吏，斯为善法。",
            "可为利泽，可制奸猾。",
            "如其备预，莫若义仓。",
            "勿取军民，勿法隋唐。",
            "裒多益寡，斯谋乃臧。",
            "损上益下，民悦无疆。",
            "可自王公，下至选人。",
            "每月之俸，百取一分。",
            "凡千钱者，其出钱十。",
            "斛取一升，缣取一疋。",
            "各从本所，贮其本色。",
            "主者不劳，但视其籍。",
            "不移一符，不烦一力。",
            "月知所增，岁知所积。",
            "出者不劳，如无所出。",
            "其所损者，毫毛涓滴。",
            "一仓之内，诸所畜聚，尽是官俸。",
            "凡皆为民，不得移用。",
            "即移用者，法不可纵。",
            "不以去官，不以赦原。",
            "设法如此，其谁敢干。",
            "古人所贵，讲辨之学。",
            "应而弗精，询谋诹度。",
            "惟是陋生，不足待问。",
            "问而不应，应而不精。",
            "君子不为，非人之情。",
            "惟是弗精，面目腼然。",
            "在乎复教，庶无後愆。"
        ],
        "title": "送赵漕偁",
        "id": "a37694a4-bf39-4586-8769-fd413890d2a2"
    },
    {
        "author": "徐积",
        "paragraphs": [
            "齐有高密，有沂有沐。",
            "旁有泰山，莒鲁郊关。",
            "粤有人焉，气清神耸。",
            "立节以高，处义而重。",
            "维节维义，肇自布衣。",
            "根本渊源，所养可知。",
            "以义为文，洪畅精微。",
            "以义持守，隠如坚城。",
            "以义作为，动如精兵。",
            "面有正色，口无谀声。",
            "赤心可割，肝胆可倾。",
            "以义接物，不矜不骄。",
            "以义临民，实庇汝曹。",
            "实康实济，实恺实悌。",
            "民实宜之，实受其惠。",
            "方今天下，虽曰治安。",
            "正在所恤，民有饥寒。",
            "公所往居，岂肯草草。",
            "戒吏侵渔，欲民温饱。",
            "言者为准，行者为表。",
            "维恕维平，除烦去扰。",
            "狼摧其牙，虎缩其爪。",
            "父子室家，足以相保。",
            "作此诗者，岂徒然乎。",
            "庶使其民，传告欢呼。"
        ],
        "tags": [
            "泰山"
        ],
        "title": "送赵守",
        "id": "441d8d2b-8be6-46b3-88bd-1cf4c24781ab"
    },
    {
        "author": "徐积",
        "paragraphs": [
            "河沙亦可数，海水亦有畔。",
            "师恩及吾母，其多卒无算。",
            "远者穷无边，深者入黄泉。",
            "黄泉儿莫到，慈母忽有告。",
            "冥冥长夜中，如行白日道。",
            "儿一别母容，可想不可逢。",
            "凭师无量恩，恍惚如相通。",
            "师恩若何为，真诚与高义。",
            "幽明虽有殊，母子各有慰。",
            "欲报将奈何，肉镌骨可磨。",
            "泣尽感恩泪，慷慨成悲歌。"
        ],
        "title": "谢玉师",
        "id": "c0d43c21-6dd6-40d8-89b0-eb9f9a409352"
    },
    {
        "author": "徐积",
        "paragraphs": [
            "星非甘公，卦非焦赣。",
            "善言五部，枝干迭用。",
            "所据甚精，所发必中。",
            "辅之以教，其益弥众。",
            "以刚止邪，以柔止讼。",
            "躁者使静，义者使动。",
            "仁使之修，虐戒之纵。",
            "险者使平，浮者使重。",
            "如此庶乎，殆可折衷。",
            "行矣勉之，斯言可诵。"
        ],
        "title": "送云鹤山人",
        "id": "f4d178f2-a38f-45b0-bdce-b0bd7a2c6da0"
    },
    {
        "author": "徐积",
        "paragraphs": [
            "外官之重，其惟使乎。",
            "使者之重，兵政刑诛。",
            "持挈纲领，设施楷模。",
            "以实去伪，以清革污。",
            "善本须养，恶根必鉏。",
            "非严不肃，非宽不舒。",
            "非威不行，非信不孚。",
            "诸如此类，一不可无。",
            "而况百粤，岭阳海隅。",
            "其俗彍悍，戒吏侵渔。",
            "缓之则怀，扰之则吁。",
            "又况其徼，溪洞蛮居。",
            "虑要先定，戒须早图。",
            "使臣之重，不其然欤。",
            "命使维何，曰山阳守。",
            "维山阳守，其质忠厚。",
            "既明而恕，惟所自有。",
            "以严以威，以左以右。",
            "维恕维平，维详维精。",
            "所济维敏，所孚维诚。",
            "刑无必用，事皆原情。",
            "或虚其狱，或空其庭。",
            "称者盈巷，传者盈城。",
            "四境之内，尽为欢声。",
            "其体则庄，面无浮气。",
            "其目则瞭，心无所蔽。",
            "不激不诡，不迁不泥。",
            "亦不自务，亦不自恃。",
            "好谋好询，使臣所贵。",
            "维询维谋，何以酬之。",
            "维时武备，为国修之。",
            "我闻番禺，熙宁之前。",
            "弓手之外，枪手三千。",
            "总计一路，何啻万数。",
            "因而循之，不烦招募。",
            "可增其籍，可当土兵。",
            "不费斗粟，不用尺缯。",
            "其便如此，何惮弗兴。",
            "付之善吏，以成其能。",
            "训之练之，按阅有程。",
            "可如汉制，选择骁锐。",
            "号为奔命，无所不备。",
            "岂惟广东，自广而西。",
            "闻命即赴，势张力齐。",
            "如声如响，如鸷如飞。",
            "如决大水，从山赴溪。",
            "盖神速者，用兵之奇。",
            "仍坚其城，仍浚其池。",
            "虽有交趾，正如狐狸。",
            "伏藏窟穴，其何能为。"
        ],
        "title": "送李守孝博",
        "id": "f0a39911-f173-40ae-b7fc-e7289e25cd8c"
    },
    {
        "author": "徐积",
        "paragraphs": [
            "武夷旅人，而有气节。",
            "不肯琐琐，亦不屑屑。",
            "持此守身，归慰其亲。",
            "既慰其亲，亦告乡人。"
        ],
        "title": "赠武夷旅人",
        "id": "0aec55b9-e1e6-40aa-aa7c-4b7a690fa680"
    },
    {
        "author": "徐积",
        "paragraphs": [
            "司马德操，来就庞公。",
            "杖履直入，名姓不通。",
            "坐其堂上，指挥呼索。",
            "催令作黍，云我有客。",
            "庞公妻子，堂下罗列。",
            "拜且听命，奔走陈设。",
            "此时庞公，适自外归。",
            "忽见司马，其喜可知。",
            "一堂之上，相从笑语。",
            "其旁观者，莫分客主。",
            "我读其书，爱其古风。",
            "真厚如此，精诚交通。",
            "量如溟海，义薄云空。",
            "至于妻子，亦为叹者。",
            "苟非其人，往往见骂。",
            "盖有是夫，而有是妇。",
            "能佐夫义，善敬夫友。",
            "可警薄俗，可示厥後。"
        ],
        "title": "赠庞公",
        "id": "3177d06c-1fe3-4f49-b397-ff9a4386fa03"
    },
    {
        "author": "徐积",
        "paragraphs": [
            "维时西南，巴蜀一道。",
            "强楚侵疆，故蜀东徼。",
            "水激以猛，山迫而峭。",
            "人性坚悍，地形险要。",
            "孰往而使，孰抚而教。",
            "惟帝难之，乃眷东顾。",
            "曰山阳守，智足知务。",
            "能正而和，能察而恕。",
            "严所以立，宽所以辅。",
            "性不狎侮，躬有法度。",
            "是表是仪，可俾可付。",
            "其往钦哉，所居必裕。",
            "公拜稽首，驰传以起。",
            "入境褰帷，登山叱驭。",
            "设施有本，先後有序。",
            "可者立行，不可立去。",
            "公曰来汝，吏受约束。",
            "天子圣人，汝勿苛酷。",
            "民心无他，罪生不足。",
            "穷阎荒村，颓垣破屋。",
            "岂可罗网，更入牢狱。",
            "公曰兵官，当去其懦。",
            "贼侮则犯，贼畏则挫。",
            "勉之在勤，戒之在惰。",
            "兵要素练，慎勿安坐。",
            "公曰县尉，县无城郭。",
            "奸者鼠伺，狂者兽攫。",
            "一邑性命，弓手是持。",
            "选择补之，训练使之。",
            "即有能者，有以劳之。",
            "即不能者，戒之告之。",
            "在昔汉氏，蛮多变者。",
            "失信失恩，扰之故也。",
            "今则不然，有以处汝。",
            "德以服汝，威以御汝。",
            "恩以结汝，信以固汝。",
            "汝无自恃，皇帝神武。",
            "凡公敕戒，吏皆奉行。",
            "何法不恕，何刑不平。",
            "何兵不练，何技不精。",
            "一纲尽举，百为大成。",
            "盗贼衰息，蛮夷信服。",
            "四封之内，截然整肃。",
            "小人有依，良民受福。",
            "天子嘉之，驰传以召。",
            "慈母喜之，载色载笑。",
            "神亦祚之，永锡难老。"
        ],
        "title": "送裴守",
        "id": "f96b5671-e8ff-43d8-9b69-688110546f4f"
    },
    {
        "author": "徐积",
        "paragraphs": [
            "客有斯人，而有美质。",
            "可养而充，其在不息。",
            "养之以正，充之以义。",
            "何适不可，何为弗至。"
        ],
        "title": "送范宣德",
        "id": "a0a05855-9719-46ac-902f-6481e077fb79"
    },
    {
        "author": "徐积",
        "paragraphs": [
            "物有所兴，因人而就。",
            "其人维何，所性忠厚。",
            "能谋而果，能明而究。",
            "身任其责，力成厥构。",
            "既成之法，可继于後。",
            "入门而东，自南而北。",
            "如污斯隆，如枉斯直。",
            "如塞斯通，如隘斯辟。",
            "如翼斯张，如衡斯举。",
            "如蔀斯赫，如閴斯睹。",
            "室有明窗，墙有坚堵。",
            "地无游蚁，穴无伏鼠。",
            "既完既成，既安既处。",
            "师乎师乎，岂可苟然。",
            "心为道本，身为义先。",
            "心之所无，道不可传。",
            "身之所无，口不可宣。",
            "唯正唯直，求己以全。",
            "以义以命，如耕平田。",
            "处心积虑，贯通神明。",
            "无忝乡校，勿负朝廷。",
            "成人子弟，慰人父兄。",
            "二三职事，其亦警戒。",
            "欲善诸外，先治诸内。",
            "存诚防邪，集义养气。",
            "作伪心劳，作德心逸。",
            "如此两句，守而勿失。",
            "谨佐尔师，各修其职。",
            "庶乎诸生，其则不远。",
            "已修加修，已善加善。",
            "不率者从，不类者变。",
            "子弟如此，父兄所愿。",
            "可慰乡人，可成学风。",
            "可酬其劳，可称厥功。"
        ],
        "title": "送李推官",
        "id": "ae2b8555-c8d4-415d-8519-3241a62fa8d1"
    },
    {
        "author": "徐积",
        "paragraphs": [
            "乔掾循循，有如寒士。",
            "面无浮气，能训诸理。",
            "可养可充，曰正曰直。",
            "其维思诚，其在不息。"
        ],
        "title": "送乔司法",
        "id": "1b69fbe5-67df-4797-a5fd-89e72dc21556"
    },
    {
        "author": "徐积",
        "paragraphs": [
            "萧县大夫，气质端劲。",
            "其中所养，不邪而正。",
            "正以辅才，恕以辅明。",
            "面无谀色，口无谀声。",
            "若斯人者，宜于王庭。",
            "而况一县，为惠为泽。",
            "恕所以惠，威所以立。",
            "猛宽得中，韦抗是也。",
            "诛奸殄寇，有贺齐者。",
            "东汉庞参，作守汉阳。",
            "政所以茂，实繄任棠。",
            "以君之正，以君常德。",
            "力追古人，是宜是适。"
        ],
        "title": "送贾镇卿",
        "id": "0641699f-605c-498b-873b-a9a7c9354065"
    },
    {
        "author": "徐积",
        "paragraphs": [
            "可养可充，曰性曰气。",
            "以君美质，斯已可贵。",
            "养而充之，何所弗至。"
        ],
        "title": "可养一章赠别范子舟",
        "id": "aa79c92f-4f6f-4d1e-8847-c30333db38d8"
    },
    {
        "author": "徐积",
        "paragraphs": [
            "大夫三年，平恕如一。",
            "静而不烦，民安厥室。",
            "大夫去矣，何以述之。",
            "我述民言，民实德之。"
        ],
        "title": "送山阳宰",
        "id": "36fb2b00-6e3e-4d28-bb58-0f3e4e3b9daf"
    },
    {
        "author": "徐积",
        "paragraphs": [
            "我敬吕公，以其德齿。",
            "敬之爱之，何时已已。",
            "美哉吕公，文在其中。",
            "见乎外者，古人之风。",
            "维贤有德，神相其祉。",
            "何以祝公，勿药有喜。"
        ],
        "title": "赠吕公侍讲",
        "id": "8c92eddc-7b29-4e31-a665-caec2c9bc8bb"
    },
    {
        "author": "徐积",
        "paragraphs": [
            "尧亲其亲，教官得人。",
            "所性忠厚，貌纯气真。",
            "学为耕稼，经为本根。",
            "实之为行，贲之为文。",
            "辞令出口，法度在身。",
            "大学小学，其谁弗循。",
            "循之维何，维义是适。",
            "不骄不肆，无邪无僻。",
            "大者敬义，如汉元王。",
            "小者乐善，如汉王苍。",
            "乐善敬义，何有不臧。",
            "保躬无悔，受福无疆。",
            "无疆之福，维顺维忠。",
            "维忠维顺，维师之功。"
        ],
        "title": "送汪宫教",
        "id": "44f61253-be7e-4683-8fe7-197f94123509"
    },
    {
        "author": "徐积",
        "paragraphs": [
            "明明楚侯，为国之光。",
            "王明是选，王命是将。",
            "皇皇者华，六辔如濡。",
            "辔且如濡，其德可孚。",
            "其孚维何，洁不可污。",
            "皇皇者华，六辔沃若。",
            "辔且沃若，其德可度。",
            "其度维何，清不可浊。",
            "洁也不污，清也不浊。",
            "德则不渝，泽则不涸。",
            "民则宜之，民则乐之，神亦作之。"
        ],
        "title": "代诸生送蒋守  其一",
        "id": "41a7fb79-f73f-4c2d-98c9-ac7e3b48d8a0"
    },
    {
        "author": "徐积",
        "paragraphs": [
            "长淮之南，楚为最剧。",
            "守者为谁，以才以德。",
            "守既视事，未逾厥月。",
            "吏则胥畏，民则胥悦。",
            "物来必应，事至立决。",
            "守之动静，皆有法度。",
            "不苟不简，不暴不怒。",
            "处烦以敏，辅严以恕。",
            "庭无滞讼，狱无冤囚。",
            "民无愁叹，俗有歌讴。",
            "古之三府，谣言奏事。",
            "今岂不然，兼采公议。",
            "付之使节，是以用之。",
            "付之远俗，是以重之。",
            "其俗既平，其刑既清。",
            "章德表功，来朝两宫。",
            "两宫圣明，柱上记名。"
        ],
        "title": "代诸生送蒋守  其二",
        "id": "d7bea4b2-6cbb-458f-a074-b38afa9a5182"
    },
    {
        "author": "徐积",
        "paragraphs": [
            "维淮东南，孰为州最。",
            "曰李大夫，实劳于外。",
            "公虽老矣，方壮方刚。",
            "处剧而静，不烦以详。",
            "大率郡县，事如草芒。",
            "而况楚州，车轮中央。",
            "侯繇其冲，客出四旁。",
            "北迎大车，南乱巨航。",
            "公移私讯，骈檄交章。",
            "大夫酬应，谈笑以将。",
            "大夫甚健，日力有余。",
            "事至立决，罪无囚拘。",
            "教以好语，完其体肤。",
            "据案而坐，处之须臾。",
            "吏休两廊，庭中空虚。",
            "所以楚人，爱公之敏。",
            "挥刀截绳，弯弓射隼。",
            "敏所以辅，其本则明。",
            "穷奸破伪，窥心见情。",
            "譬如工师，譬如良匠。",
            "手无所设，目无所妄。",
            "物随以就，法随以施。",
            "大寻小尺，方矩圆规。",
            "嗟民虽愚，所以有几。",
            "曰敏曰明，曰公有体。",
            "曰不生事，曰不悖理。",
            "不阿不随，不激不诡。",
            "民以是悦，众以是和。",
            "何以送之，其可弗歌。",
            "在昔奏事，实采谣言。",
            "凡我乡党，宜歌斯篇。"
        ],
        "title": "送山阳太守李公",
        "id": "5bb6c57b-3345-45c0-992f-3d3189412bef"
    },
    {
        "author": "徐积",
        "paragraphs": [
            "昔之别驾，则有王祥。",
            "其民歌之，海隅称焉。",
            "今亦有人，能绍厥後。",
            "民之悦之，称不容口。",
            "庶民所见，乃其皮肤。",
            "见察情伪，见敏簿书。",
            "见法平恕，见狱空虚。",
            "事见无留，才见有余。",
            "己不敢肆，人安厥居。",
            "其所见者，止于君子。",
            "良士大夫，谓其所性。",
            "得之刚毅，所以能断。",
            "所以无蔽，所以敢为，所以勇义。",
            "决遣簿书，是其余事。",
            "汉之朱博，赵张龚尹。",
            "抚恤大众，何独古人。",
            "王祥虽贤，失在宝刀。",
            "正而平者，心则不摇。",
            "人或赠之，则弗受之。",
            "借曰受之，何佩有之。",
            "弗佩曰正，曰平维平，宜于朝廷。",
            "用之一方，一方之纲。",
            "在我者正，是谓为政。"
        ],
        "title": "送江倅",
        "id": "1c42c658-e43e-4660-841e-68bde55a291a"
    },
    {
        "author": "徐积",
        "paragraphs": [
            "维淮之南，楚为剧州。",
            "守土之吏，孰明以周。",
            "蔡公既来，爰究爰乂。",
            "明维照奸，威维沮伪。",
            "维明维威，无敢恣睢。",
            "侯曰可矣，其治孔易。",
            "乃兴学校，示之本原。",
            "儒居儒处，礼容义言。",
            "乃修释奠，教民之恭。",
            "有严其色，有孚其颙。",
            "乃行乡饮，躬为主人。",
            "拜辱拜豆，盥洗献宾。",
            "其仪孔肃，其礼孔均。",
            "乃召父老，父老俱来。",
            "幅巾短褐，浩其盛哉。",
            "父老升矣，侯则兴矣。",
            "父老坐矣，侯则妥矣。",
            "父老未醉，笑歌其声。",
            "父老既醉，髪白颜頳。",
            "父老去矣，侯则举矣。",
            "馈之物矣，告之语矣。",
            "其语维何，维善是示。",
            "善者使修，恶者使止。",
            "告尔宗族，告尔邻里。",
            "维时父老，奉之以行。",
            "维时庶民，亦克用承。",
            "悖傲者沮，善良者兴。",
            "狠不敢鬬，强不敢凌。",
            "不义之讼，莫涉吾庭。",
            "行之期年，几移其风。",
            "吏事用简，狱牢数空。",
            "道上之物，必归其主。",
            "行路之人，无或敢取。",
            "逋攘慝奸，明其购赏。",
            "倾其巢穴，破其支党。",
            "侯曰未也，江淮之患，不备不虞。",
            "乃召尉逻，乃呼卒徒。",
            "乃张尔弓，乃操尔殳。",
            "乃坐乃作，乃驰乃驱。",
            "勇者乃奋，怯者乃舒。",
            "我备既强，我戎既整。",
            "小剽之攘，破胆缩颈。",
            "侯之方略，可以捍边。",
            "捍边如何，威名毅然。",
            "何兵不精，何城不坚。",
            "虏不敢犯，敌不敢前。",
            "侯有所祈，曾不旋日。",
            "雪霶雨零，舆濡衣湿。",
            "维其有德，将之以诚。",
            "神由以格，物由以亨。",
            "侯之为人，不患不恕。",
            "维恕维威，维民维宜。",
            "侯为使者，不患不威。",
            "维威维恕，维感维豫。",
            "侯之察狱，不患不明。",
            "维恕维明，维平维精。",
            "维时岭表，维时海隅。",
            "闻侯之风，既安且需。",
            "冤者使伸，戚者使愉。",
            "吏长则进，物残则除。",
            "抉其已垢，刮其已污。",
            "维有其才，无施不可。",
            "用之本朝，维良维佐。",
            "用之一方，一方之纲。",
            "嗟今之人，莫如侯者。",
            "侯之所为，可示天下。",
            "维其可示，是以可歌。"
        ],
        "title": "送蔡守",
        "id": "cfca8ed1-6594-4e89-a9ca-36b488961fda"
    },
    {
        "author": "徐积",
        "paragraphs": [
            "养以其久，真以其积。",
            "维积维久，是以为德。",
            "德而德之，或表而失。",
            "德而弗德，然後能造。",
            "孰为斯施，孰为斯报。",
            "德其德者，伐干以斧。",
            "弗德其德，培以根土。",
            "德乎斯乎，其孰御乎。"
        ],
        "title": "谢李自明",
        "id": "30c2db51-56a1-477a-a750-5242a2a8e23f"
    },
    {
        "author": "徐积",
        "paragraphs": [
            "兵有三难，一曰难知。",
            "二曰难处，三曰难言。",
            "眇忽精微。",
            "伟哉胡公，讲辨必精。",
            "以兵为难，是为知兵。",
            "是为力学，是为老成。",
            "惜乎老矣，未见设施。",
            "其谁知公，胸中之奇。",
            "弗施于兵，施于有政。",
            "所在所居，斯民之幸。"
        ],
        "title": "赠胡大夫",
        "id": "1a25e301-cde8-419e-b25c-2763651b6ffd"
    },
    {
        "author": "徐积",
        "paragraphs": [
            "寒水如烟霜似雪，半夜疏窗透明月。",
            "此时有客正不眠，淮上吟声无断绝。"
        ],
        "title": "送吕清叔  其一",
        "id": "4db36e55-6073-4daa-aca5-f8f37df690ad"
    },
    {
        "author": "徐积",
        "paragraphs": [
            "昨夜月初圆，今宵月初缺。",
            "月圆月缺本无情，惟有文通恨难说。"
        ],
        "title": "送吕清叔  其二",
        "id": "38896731-b91c-490e-add8-5e65198d28da"
    },
    {
        "author": "徐积",
        "paragraphs": [
            "惨惨黄昏天欲雪，萧萧淮浦人声绝。",
            "风击寒云雁正鸣，客眠孤棹灯方灭。"
        ],
        "title": "送吕清叔  其三",
        "id": "9585fa10-faed-4815-9d84-3037a6012c14"
    },
    {
        "author": "徐积",
        "paragraphs": [
            "一自西征登将坛，探其窟穴除其残。",
            "邻羌余喘虽偷安，匈奴右臂殊不完。",
            "闻公姓字摧胆肝，穹庐部落匿可汗。",
            "何当饮马朔海干，雄文高勒燕然山。",
            "古来从事多壮夫，凯歌得意更豪麤。",
            "共公谈笑观投壶，醉笔挥成露布书。",
            "归来却佐神圣王，爱贤乐道不敢忘。",
            "德功甚盛谦尊光，始终一节郭汾阳。"
        ],
        "title": "赠王观文",
        "id": "dfd3ad30-9c6c-4000-8234-692b9d0af492"
    },
    {
        "author": "徐积",
        "paragraphs": [
            "张子问着书，使我长嗟吁。",
            "有意在黄绢，无能任白驹。",
            "筋力如老骥，颐颔生霜须。",
            "二子少且壮，努力相雕枯。"
        ],
        "title": "答张文刚",
        "id": "905eaed9-f891-4c6a-8a46-850bda6bcb39"
    },
    {
        "author": "徐积",
        "paragraphs": [
            "风兰不复采，风树何由静。",
            "一日复一日，大龙自驰骋。",
            "无限好花开，何异秋风景。",
            "洒泪报君诗，正是鹤孤警。"
        ],
        "title": "答刘子静",
        "id": "1fcb633e-08ff-4ab5-959b-54cdfb15a994"
    },
    {
        "author": "徐积",
        "paragraphs": [
            "大使莫忧淮上叟，万事付之诗与酒。",
            "若问我家何所营，为比陶潜少三柳。"
        ],
        "title": "答颖叔",
        "id": "7eb3e8b5-f8ae-41f8-8f45-717e45f1fd44"
    },
    {
        "author": "徐积",
        "paragraphs": [
            "春在亦饮酒，春去亦饮酒。",
            "若问此闲时，便是无何有。"
        ],
        "title": "和张文潜晚春  其一",
        "id": "217fbd53-a78b-4a12-bf5a-422322ad469b"
    },
    {
        "author": "徐积",
        "paragraphs": [
            "昨日枝头红，鲜鲜染人指。",
            "今朝寻不见，已在污泥底。"
        ],
        "title": "和张文潜晚春  其二",
        "id": "1a133a4b-b912-4272-8ca6-9211bf62853f"
    },
    {
        "author": "徐积",
        "paragraphs": [
            "麦颖未黄干，桑实半红湿。",
            "恰得一犁雨，田事正火急。"
        ],
        "title": "和张文潜晚春  其三",
        "id": "5ec3e180-19ae-4f5b-bc2a-a8f3837e2145"
    },
    {
        "author": "徐积",
        "paragraphs": [
            "人事无如何，多于道傍草。",
            "但问酒有无，莫管老不老。"
        ],
        "title": "和张文潜晚春  其四",
        "id": "2e1c8c87-7653-4149-a8c8-f8f2f06ec8c0"
    },
    {
        "author": "徐积",
        "paragraphs": [
            "人生少娱乐，闲日亦有数。",
            "药草正肥时，好望云山去。"
        ],
        "title": "和张文潜晚春  其五",
        "id": "5735dce4-9163-474d-af1d-5b7a1dba0df9"
    },
    {
        "author": "徐积",
        "paragraphs": [
            "风暖燕窠牢，云晴鸟翅健。",
            "物生自有乐，亦各适其愿。"
        ],
        "title": "和张文潜晚春  其六",
        "id": "0cc2131e-031f-4283-97cc-78cf238e66da"
    },
    {
        "author": "徐积",
        "paragraphs": [
            "子莫为文学纤丽，须是浑浑有古气。",
            "本源要在养诸中，不然恐汝为时辈。"
        ],
        "title": "示诸生",
        "id": "b8f1ff31-7bfc-4550-b545-c45f5ca3e158"
    },
    {
        "author": "徐积",
        "paragraphs": [
            "鱼葅乃以玉版名，可将苦酒试光明。",
            "张华陆机勿下筯，盘中恐作霹雳声。"
        ],
        "title": "谢张尉",
        "id": "f3e198db-df5b-472b-8700-7f0cbdf0eaef"
    },
    {
        "author": "徐积",
        "paragraphs": [
            "以身送客情几何，以心送客情最多。",
            "任意所之无远近，不论山险与风波。"
        ],
        "title": "送秦漕",
        "id": "afbb89ac-6976-43c4-8e57-354f1d1869b5"
    },
    {
        "author": "徐积",
        "paragraphs": [
            "摩天羽翮森森齐，胸中壮气蟠虹霓。",
            "区区世俗谁相知，青云歧路看如泥。"
        ],
        "title": "赠郑毅夫",
        "id": "42346df7-558e-4f32-a2a7-b66029b24428"
    },
    {
        "author": "徐积",
        "paragraphs": [
            "楚天摇落霜风早，山色依依江渺渺。",
            "洞庭水寒帆影孤，雁声正在衡阳道。",
            "君不见屈原憔悴贾生夭，遗恨至今犹未了。",
            "日晚江头船住时，行人莫望江边草。"
        ],
        "tags": [
            "洞庭湖"
        ],
        "title": "送陈长官赴衡阳",
        "id": "a42adc1c-afb2-4c82-8e52-1403e532f790"
    },
    {
        "author": "徐积",
        "paragraphs": [
            "人皆患穷饿，子独无寒饥。",
            "子乃何为者，汲汲售于是。",
            "汉之公孙弘，唐之张柬之。",
            "子岂不知此，与世相驱驰。",
            "南山有奇木，荦荦松桧姿。",
            "此木在深山，年代不可知。",
            "烟云终日荫，雨露早夜滋。",
            "一干可为栋，一枝可为榱。",
            "耽耽廊庙中，小大皆可施。",
            "子岂不知此，汲汲将何为。",
            "子其自努力，发愤而忘疲。",
            "孔孟非异域，行者皆可几。",
            "退之虽绝足，大步亦可追。",
            "嗟子之兄弟，与我如四支。",
            "余言子其听，无使我歔欷。"
        ],
        "title": "南山有奇木赠慎彦邻",
        "id": "367cdc49-b84c-4037-854f-bedf95086bb8"
    },
    {
        "author": "徐积",
        "paragraphs": [
            "有客能操耒，而舍其良田。",
            "有客善攻玉，而探珠于渊。",
            "二者之是非，子以谓何如。",
            "子乃舍所急，若是其渠渠。",
            "然余有二说，可为不可为。",
            "所为不可者，子家无寒饥。",
            "所谓可为者，奉养之所资。",
            "余此二说者，子当慎择之。",
            "余尝奇子貌，亦尝怜子文。",
            "不能为子谋，嗟哉空云云。"
        ],
        "title": "答何楚才",
        "id": "76bdb01a-9fe2-4635-bcaf-f9d5956c472e"
    },
    {
        "author": "徐积",
        "paragraphs": [
            "元白有余势，孟韩无困辞。",
            "子美骨格老，太白文采奇。",
            "当时大道久破碎，人人文字萎薾而支离。",
            "天生数子将卓卓，鸱鸮正成羣，一鹗摩天飞。",
            "嗟君不与数子共，使君逸气填塞无所施。",
            "我来虽无知，黄金白玉看如泥。",
            "自从诗卷一入手，掣然直上青云梯。",
            "十宵不睡亦不困，厌宾日日关柴扉。",
            "秋风猎猎吹横河，苍天万里生银波。",
            "起来半夜吸一口，睡魂酒病都消磨。"
        ],
        "title": "还崔秀才唱和诗",
        "id": "33793704-6934-41a0-a71d-07a9a0665d1c"
    },
    {
        "author": "徐积",
        "paragraphs": [
            "昔日黑头交，今为白髪叟。",
            "约是三十年，情好于此久。",
            "且待花开时，同把一盏酒。",
            "君看我门前，兼有两株柳。"
        ],
        "title": "赠慎叔良  其一",
        "id": "c780ab93-937e-4063-ba77-d70d307753dc"
    },
    {
        "author": "徐积",
        "paragraphs": [
            "昨日故人来，慰此白颔叟。",
            "两叟忽相见，面色如饮酒。",
            "将此酒色面，抵却春风寒。",
            "饮酒岂易比，欢好良所难。",
            "我已五十八，君已五十七。",
            "人生勿草草，两公须努力。"
        ],
        "title": "赠慎叔良  其二",
        "id": "92d1109c-2e13-4b06-aedd-6c78882c5e37"
    },
    {
        "author": "徐积",
        "paragraphs": [
            "相逢便吐胸中奇，直道而交与世违。",
            "砚席已逾三载共，鸾凰须约一时飞。",
            "嗟予从事于今僻，似子知音自古稀。",
            "好去上书言得失，买臣犹取虎符归。"
        ],
        "title": "赠慎叔良  其三",
        "id": "c230f907-09f8-4cac-b0a9-11aa3d586c4a"
    },
    {
        "author": "徐积",
        "paragraphs": [
            "充囊勿用钱，古律长短篇。",
            "子勉如不已，斯文终可传。"
        ],
        "title": "赠卢鲁山  其一",
        "id": "41d3f80a-12b4-4e31-94b7-cf040154d802"
    },
    {
        "author": "徐积",
        "paragraphs": [
            "一诗将两年，不出非空然。",
            "为子有佳行，重为进德篇。",
            "孔孟有常处，四通八达路。",
            "其道甚坦夷，行之莫能御。",
            "夜思而昼行，求至慎勿遽。",
            "存诚防他歧，积微从寸步。",
            "积之能不已，其率可驰骛。",
            "仁义固其常，忠信乃先具。",
            "正直常与游，前却慎勿顾。",
            "所谓气马者，尤宜审其御。",
            "孟子言最详，扬雄亦深悟。",
            "勉之复勉之，子无忽吾语。",
            "凡我今之人，皆欲达其所。",
            "而况乡闾中，待君为处女。"
        ],
        "title": "赠卢鲁山  其二",
        "id": "e8661f6e-62e1-4b55-b679-5722165c763b"
    },
    {
        "author": "徐积",
        "paragraphs": [
            "子用心于我，知者蔡彦规。",
            "彦规今死矣，谁能述所为。",
            "若说子用心，古人如此稀。",
            "顾我不能报，临老形于诗。"
        ],
        "title": "寄秦少游",
        "id": "9c6cc49a-d9c5-428d-b8eb-e1a7005929f8"
    },
    {
        "author": "徐积",
        "paragraphs": [
            "好笑两学官，果然作不了。",
            "子去恐无船，我眠幸有草。",
            "君看野田中，闲花亦不少。",
            "昨日有人来，赠我吟诗藁。"
        ],
        "title": "赠钱思权  其一",
        "id": "b88c5dfc-166e-4f16-9b68-4174b15344a5"
    },
    {
        "author": "徐积",
        "paragraphs": [
            "有客叩茅庐，时来见鳏老。",
            "今朝二十七，春风有多少。",
            "共子乐有余，如何醉不倒。",
            "坐中忽索马，归慰亲怀抱。"
        ],
        "title": "赠钱思权  其二",
        "id": "9bdf0559-3aa9-4abe-b0e8-f628f9a0878c"
    },
    {
        "author": "徐积",
        "paragraphs": [
            "有客怀刚义，无物能干抱。",
            "堂有白头亲，惟忧甘旨少。",
            "其家十五口，行计亦草草。",
            "也须谋饘粥，不可使饥倒。"
        ],
        "title": "赠钱思权  其三",
        "id": "d1c9bc0b-0b62-4673-a004-016de8115579"
    },
    {
        "author": "徐积",
        "paragraphs": [
            "同室与乡邻，势与他人异。",
            "义当同子去，岂敢徇于利。",
            "但恐登舟时，无以慰亲意。",
            "沽与玉瓮醅，岂烦酒官义。"
        ],
        "title": "赠钱思权  其四",
        "id": "a092d99f-baef-4cf7-94c9-56bdbf17885f"
    },
    {
        "author": "徐积",
        "paragraphs": [
            "今年七十岁，岁岁增康宁。",
            "人闲有寿鹤，天上有寿星。",
            "更若欲齐椿，但看南华经。"
        ],
        "title": "赠袁评事",
        "id": "23267b9f-22b2-4e76-90ba-d2272021f00b"
    },
    {
        "author": "徐积",
        "paragraphs": [
            "大河者大事，我辈安足明。",
            "野人好狂言，夫子知本情。",
            "念此有官守，不可从公行。",
            "心方愧古人，渤海之王生。"
        ],
        "title": "大河上蒋宝文",
        "id": "da3d5bce-0752-43cf-a996-08aca6952554"
    },
    {
        "author": "徐积",
        "paragraphs": [
            "舒州怀宁尉，是我丈人行。",
            "两遗小书去，其礼若非抗。",
            "何德称殊礼，胡颜拜首贶。",
            "更致附吟哦，以问公无恙。"
        ],
        "title": "寄王十七丈",
        "id": "7b57fddf-647c-4484-922e-2e759ff45420"
    },
    {
        "author": "徐积",
        "paragraphs": [
            "豳有张芸叟，言行俱无邪。",
            "摄官为别驾，虢州仍近家。",
            "寄书来报我，便可取其兄。",
            "两缣为一被，同卧复同行。"
        ],
        "title": "寄张芸叟",
        "id": "574b3e3d-e364-45a1-ab8a-79aeaecdcb70"
    },
    {
        "author": "徐积",
        "paragraphs": [
            "十月十四日，人自江东来。",
            "书询杜微病，粟代陆生梅。",
            "高义有如子，恤病而救灾。",
            "老身将入土，报之何如哉。"
        ],
        "title": "寄吴安中",
        "id": "ebddb469-5c1c-4bc7-a998-8c8042920208"
    },
    {
        "author": "徐积",
        "paragraphs": [
            "酒官幸得风流掾，任贵须沽不须贱。",
            "共君吟笑醉春风，诗似阳春共黄绢。",
            "祝君长作白头吟，台背肌肤冻黧面。"
        ],
        "title": "赠魏教谕",
        "id": "1c540509-7a78-4ca5-b8f0-b96a1a93953c"
    },
    {
        "author": "徐积",
        "paragraphs": [
            "东海陈诚父，回身过山阳。",
            "登时来见我，言恕而行方。",
            "主人太山野，薄意似酒浆。",
            "仍劝客莫饮，恐酒有所伤。"
        ],
        "title": "赠陈诚父",
        "id": "ad58fbe8-1e34-4beb-bce7-faae43d235c3"
    },
    {
        "author": "徐积",
        "paragraphs": [
            "自笑陶潜辈，相逢却论兵。",
            "谁知阵上客，时访郭西生。",
            "喜公抱忠义，顾我非纵横。",
            "今来求笃论，古事聊一评。",
            "奇正要两存，众寡不可轻。",
            "兵间有万变，所惭思弗精。"
        ],
        "title": "赠张才父",
        "id": "35d31ac8-7704-4128-b32f-d2dd3a0f3e4a"
    },
    {
        "author": "徐积",
        "paragraphs": [
            "子来别我时，送子到巷口。",
            "约去百步地，出巷更引首。",
            "乃与二三子，回所舍依依。",
            "故人情可见，何用送行诗。"
        ],
        "title": "赠陈纠",
        "id": "8381feb6-32e9-488a-bfc9-8750ee46b50d"
    },
    {
        "author": "徐积",
        "paragraphs": [
            "公之所设施，道德之余事。",
            "有性给其才，无物蔽其意。",
            "大车积以载，牛刀迎者解。",
            "以要操其纲，以妙观其会。",
            "善誉不尽知，善毁没可讥。",
            "校之古人辈，彼若有所为。",
            "公之所然者，以智不以凿。",
            "其力日以裕，其济日以博。",
            "至于我曹者，使相望相闻。",
            "犹能领官属，携诗叩吾门。",
            "先看陶家柳，次看陶家菊。",
            "茶中许投花，坐上呼燃烛。",
            "顾我为乐叟，勉我以不倦。",
            "我是孟东野，终附郑公传。"
        ],
        "title": "和蒋龙图  其一",
        "id": "043ea661-fb79-4c8e-9113-bf754c0c9675"
    },
    {
        "author": "徐积",
        "paragraphs": [
            "鹢口衔波船过猛，樯幔排云北风紧。",
            "耽吟俊老绣衣寒，传诗急使筠筒冷。",
            "诗同使者从何来，谢安枕上吟哦回。",
            "吟哦去望江南雪，雪中往往梅花开。"
        ],
        "title": "和蒋龙图  其二",
        "id": "cf5fd0d5-046a-496f-9a9a-b8cd1abcf469"
    },
    {
        "author": "徐积",
        "paragraphs": [
            "自明多奇辞，更为奇怪歌。",
            "好共卢仝骑绿耳，吟哦直上昆仑坡。",
            "更令张旭辈，醉中挥笔书嵯峨。",
            "安用呼老子，两脚跨橐驼。",
            "有命得坚疾，无术除沉痾。",
            "一从水木迭用事，肺为废物囚网罗。",
            "而况小暑之後有初伏与大暑，更添热厉兼昏魔。",
            "骨闲赫赤炭丸走，皮上烘炙铁手摩。",
            "有时一屋之内但觉汤火近，不辨镬与锅。",
            "手持匕箸腹先胀，酒到喉咙颜已酡。",
            "青黏漆叶无所用，鸟伸熊顾其奈何。",
            "五脏孰云可湔洗，百骸终恐生虫窠。",
            "脱身难上赤霄路，梦魂忽泛沧溟波。",
            "沧溟尽处是星汉，有人常弄机与梭。",
            "枯槎去後更无客，历历赤桂来经过。",
            "取得良书挂牛角，持将斗柄吞明河。",
            "但把明河吞满腹，不去龙田拾瑶玉。",
            "便控鳌头出海来，霞点云痕在眉目。",
            "起穿两柳行青莎，怪歌使我须吟哦。",
            "吟哦作文非小事，要为法度後世无讥诃。",
            "大抵文章本诸内，归之无憾斯平和。",
            "拟之于经辅之友，精讲明辩相切磋。",
            "君虽病肝，其心可用教。",
            "我虽病肺，心亦不自阿。",
            "日夜思索，已矣老矣，所学亡失多。"
        ],
        "title": "和李自明",
        "id": "6d3039c2-db69-43bb-b7c6-81fc717ab529"
    },
    {
        "author": "徐积",
        "paragraphs": [
            "一别北轩君，参商与胡越。",
            "先声从西来，尘榻为君拂。",
            "吟行时引头，吟坐即摇笔。",
            "未见问行人，既见惜短日。",
            "缓颊相问劳，剧谈尽忠切。",
            "耳窍虽塞豆，口角自流沫。",
            "崔子祥而论，祝令闵且说。",
            "篱闲菊参差，樽中酒澄澈。",
            "把酒互相劝，投菊两不绝。",
            "客主莫分辨，僮仆亦娱悦。",
            "若比庞公家，妻子不罗列。",
            "悔令唱骊歌，惜不醉寒月。",
            "念子为令尹，行义高突兀。",
            "当官志不回，敛版腰可折。",
            "与俗皆背驰，而慕古遗烈。",
            "竹节生便坚，剑气久已发。",
            "其时东野外，频烦大夫谒。",
            "篇章日相寻，气势谁可遏。",
            "仍携大轴来，使我两目阅。",
            "人事有合离，岁月成恍惚。",
            "逸翮腾方高，骏马足不蹷。",
            "子实不我忘，我亦不子忽。",
            "与之气类同，见之心欲豁。",
            "金城不可破，铁槊不可夺。",
            "择交盖已定，言志亦已合。",
            "布阵诗甚详，挥洒手不歇。",
            "更约临行时，斯言可赠别。"
        ],
        "title": "和倪敦复  其一",
        "id": "40c34fc6-c99d-4e30-b116-c48ce3121f75"
    },
    {
        "author": "徐积",
        "paragraphs": [
            "县令醉时花满睫，县令卧时云满榻。",
            "其时北面竹轩凉，雨声霎罢风飒飒。",
            "美人争唱醒酒歌，湿透红绡声未匝。",
            "玉容沃以沉香水，瑶盘冻屑珠玑杂。",
            "魂梦适从何处来，帐中犹把浮云踏。",
            "自说骑鸾向阆风，到时玉洞诸仙合。",
            "只被桃花迷杀人，行顾瑶关忽双阖。",
            "枕上犹能走笔吟，累累吐出珠千蛤。",
            "压倒唐时白与元，两翁相顾如何答。"
        ],
        "title": "和倪敦复  其二",
        "id": "5fedd7cc-92eb-422c-ae43-e353fbf4289a"
    },
    {
        "author": "徐积",
        "paragraphs": [
            "醉中吟问风流掾，酒价太高何日贱。",
            "如何使我典衣沽，诗人未有春衫绢。",
            "诗人有酒不须歌，自有春风四面多。",
            "山阳才吏倪大夫，烦君为我特致书。",
            "正月腊寒犹未去，诸君吟坐待围炉。"
        ],
        "title": "答范君锡  其一",
        "id": "6e4cd501-5c62-4e9b-8f34-f6e50c4ebef9"
    },
    {
        "author": "徐积",
        "paragraphs": [
            "报漫翁，无钱可沽酒。",
            "青衫典不得，黄卷卖不售。",
            "借问公田中，秫米种几斗。",
            "休管将来旱与水，莫为妻儿种粳米。",
            "兄来留下二万钱，送与酒家主人未。",
            "不然何计见春风，空将花插白头翁。",
            "簿书营营几时了，何如载酒访扬雄。"
        ],
        "title": "答范君锡  其二",
        "id": "5814bee1-c58b-4d25-8073-c1b9e052fb30"
    },
    {
        "author": "徐积",
        "paragraphs": [
            "漫翁俊逸几无偶，安得吟诗类中酒。",
            "却是蓬头枕上吟，不知还有人嗔否。",
            "漫翁春思今如何，但觉新诗老更多。",
            "却应笑我粗豪甚，颇似将军出塞歌。"
        ],
        "title": "答范君锡  其三",
        "id": "6a0068cc-9ed9-4284-805d-e04f3e50db40"
    },
    {
        "author": "徐积",
        "paragraphs": [
            "海陵周裕之，又为淮上客。",
            "来寻南郭路，不见张宜伯。",
            "宜伯在京口，不知谁与游。",
            "时时应北望，只可见瓜州。"
        ],
        "title": "呈周裕之",
        "id": "4bbf8549-2cc9-4fcd-ad30-f0489ad6d06b"
    },
    {
        "author": "徐积",
        "paragraphs": [
            "余虽不作洛阳客，自有吟魂兼醉魄。",
            "吟魂醉魄御风行，看尽千花万花色。",
            "宁知洛浦有人留，挽定春衫归不得。",
            "脱身误入嵩山中，山中逢见白须翁。",
            "欢然借我双金童，须臾引入花林中。",
            "乱花深处迷西东，花光照天香熏空。",
            "金盆挹酒双瑶钟，酒酣邀我吟春风。",
            "绀云千丈挥玉虹，搜罗万变穷神功。",
            "有人飞下紫霄峰，酬诗解佩声玲珑。",
            "余方却步不与语，笑余不似郑交甫。"
        ],
        "title": "恨君不作洛阳客",
        "id": "54fc99b0-b1d6-4705-8627-c28768d2c842"
    },
    {
        "author": "徐积",
        "paragraphs": [
            "两个学官位，都来一步地。",
            "青眼与白眼，五日不相视。",
            "子为道涂行，我为刀笔吏。",
            "两者较勤劳，大同而小异。"
        ],
        "title": "答钱思权",
        "id": "894cd259-ea64-4ba4-9fa1-ebe787b32b71"
    },
    {
        "author": "徐积",
        "paragraphs": [
            "妾家本住吴山侧，曾与吴姬鬬颜色。",
            "燕脂两脸绿双鬟，有貌有才为第一。",
            "十岁能吟谢女诗，十五为文学班姬。",
            "十六七後渐多难，一身困瘁成流离。",
            "尔後孤贫事更多，教妾一身无奈何。",
            "其时痴騃被人误，遂入朱门披绮罗。",
            "朱门美人多嫉妒，教妾一身无所措。",
            "眉不敢画眼不抬，饮气吞声过朝暮。",
            "受尽苦辛人不知，却待归时不得归。",
            "罗衣满身空挹泪，何时却着旧时衣。"
        ],
        "title": "妾薄命",
        "id": "4620e855-2a68-40e3-9c5d-603072435c62"
    },
    {
        "author": "徐积",
        "paragraphs": [
            "如今八月九月时，吟翁还爱黄菊篱。",
            "及见清风杨柳枝，时时对柳呼酒卮。",
            "头颅半秃牙齿稀，村田未去寻牛衣。",
            "为唱骊驹不及时，主人先道无庸归。"
        ],
        "title": "如今",
        "id": "015370e7-c61a-4819-908e-673c5c627445"
    },
    {
        "author": "徐积",
        "paragraphs": [
            "诗翁吟袖忽翩然，使脱红尘腾紫烟。",
            "一身病骨如生翅，两道银河不用船。",
            "奔星相随趁明月，鸣鸾引去追飞仙。",
            "琅玕树下夜宴起，云童为汲瑶山水。",
            "仍遣诗筒寄阆风，诗筒落下烟霞中。",
            "人闲知是吟哦翁，举头齐望青冥空。"
        ],
        "title": "梦中作",
        "id": "53dbe077-164c-46ad-a90d-1070bc8dc2e4"
    },
    {
        "author": "徐积",
        "paragraphs": [
            "谁何哭，哀且危。",
            "白头母，朱颜儿。",
            "儿忽舍母去，母何用生为。",
            "架上有儿书，箧中有儿衣。",
            "儿声不复闻，儿貌不复窥。",
            "谁何哭，哀复哀。",
            "肠未绝，心先摧。",
            "母恃儿为命，儿去不复来。",
            "朝看他人儿，暮看他人子。",
            "一日一夜闲，十生九复死。",
            "君不见昨夜人静黄昏时，含辛抱痛无人知。",
            "其时忽不记儿死，倚门引颈望儿归。"
        ],
        "title": "谁何哭",
        "id": "3662aee5-41ef-44b5-80ee-e271a06d8d17"
    },
    {
        "author": "徐积",
        "paragraphs": [
            "客去即吟诗，吟诗即饮酒。",
            "时时进一杯，往往积成斗。",
            "贪忆洛阳花，忘却江头柳。",
            "借问别离客，得似寻常否。"
        ],
        "title": "客去",
        "id": "7a53348b-6102-4c6a-9c17-d8fd0e5da838"
    },
    {
        "author": "徐积",
        "paragraphs": [
            "此花未开时，美子藏深闺。",
            "香心若无有，深浅何由知。",
            "前日花忽开，美人放出深闺来。",
            "春风尽日不相管，鶑是郎兮蝶是媒。",
            "谁将金钱掷西子，笑中不掩燕脂腮。",
            "君王亲执紫金盏，太真又醉白瑶台。",
            "此花万态不可说，莫教容易为尘埃。",
            "我心虽然淡如水，为花一醉何辞哉。"
        ],
        "title": "醉中咏牡丹",
        "id": "d74ceb33-269c-49b9-84f1-d2e79156f75b"
    },
    {
        "author": "徐积",
        "paragraphs": [
            "杨柳杨柳复杨柳，舞罢青衫困垂手。",
            "相如病思最多情，沈约才清更酣酒。",
            "君看好鸟鸣枝闲，日与春风问安否。",
            "清明前後峭寒时，好把香绵闲抖擞。"
        ],
        "title": "杨柳枝",
        "id": "24a8f294-738c-4596-8406-fc1c1f0f070e"
    },
    {
        "author": "徐积",
        "paragraphs": [
            "睡入凈域居，梦有殊方乐。",
            "不须泛海装，去采神仙药。",
            "手辟黄金阙，足踏巨鳌殻。",
            "更作西方行，真到昆仑脚。"
        ],
        "title": "睡  其一",
        "id": "a284f3b1-5a25-486d-883c-2e7f6256d368"
    },
    {
        "author": "徐积",
        "paragraphs": [
            "人莫嗟劳生，睡者吾一乐。",
            "困来入醉乡，梦去得仙药。",
            "瘦胫鹤伸足，老背龟侧殻。",
            "日出纸窗明，烟霞忽失脚。"
        ],
        "title": "睡  其二",
        "id": "e3d9a149-ecb5-418d-a46a-670a31fb2c25"
    },
    {
        "author": "徐积",
        "paragraphs": [
            "可惜两眼青，不见一室白。",
            "为子吟喉干，使我酒面赤。",
            "醉中一夜骑鸾凤，麻姑空敞桃花洞。",
            "南楼下去北轩中，西关放过东皋梦。"
        ],
        "title": "醉题友人诗後",
        "id": "1c779f0b-9202-49a6-9eea-08d2c6c8ec45"
    },
    {
        "author": "徐积",
        "paragraphs": [
            "罢酒已半夜，重来慰幽花。",
            "可惜遭风雨，太半成泥沙。",
            "移坐环其丛，含香嚼其华。",
            "五人摘满手，归来千万葩。"
        ],
        "title": "同门人夜看花示卢鲁山",
        "id": "26b11b72-0708-45a6-a00e-916f63f937c5"
    },
    {
        "author": "徐积",
        "paragraphs": [
            "江南费尽春风力，岭头驿使无消息。",
            "有人赠我一枝花，满面春风与春色。"
        ],
        "title": "谢人惠梅花",
        "id": "7d6bc35f-13b3-47c6-a748-9364b612d65f"
    },
    {
        "author": "徐积",
        "paragraphs": [
            "诗老今朝颇安否，且来同酌一杯酒。",
            "虽无鼓吹相欢娱，自可笑吟相拍手。"
        ],
        "title": "代简招魏君",
        "id": "cb901f04-9f4d-43f7-8ed6-eb0b0dc1b351"
    },
    {
        "author": "徐积",
        "paragraphs": [
            "轺车使者良苦辛，手持汉节入红尘。",
            "青嶂断时初见日，黄沙飞处不逢人。",
            "妾身安在何足恤，红帘翠幙遮罗裙。",
            "男儿大抵贵忠义，而况委质为人臣。",
            "不忧死节奉王事，但恐偷生为妾身。",
            "妾嫁郎时尚痴騃，可惜黄金如土卖。",
            "误将玉体与儇儿，身卧污泥佩兰茝。",
            "无礼无义将奈何，但抱罗衣千万带。",
            "欲令高节比梁鸿，说与墦闲仍不改。",
            "莫嗟远别离，离合良有时。",
            "所愿君自爱，养取胸中奇。",
            "莫恨别离久，愿君自持守。",
            "所守义或非，得之适为丑。",
            "君莫爱妾身，妾以死奉君。",
            "一片玉为面，百尺布裁裙。",
            "子亦当何如，为国爱其躯。",
            "一节死不变，如妾事吾夫。",
            "束带人待行，牵衣未能别。",
            "遗子酒一卮，听我歌三阕。",
            "其一献君寿，白髪为君偶。",
            "其二祝康宁，玉体和而平。",
            "其三无累家，无令妾咨嗟。",
            "不患不富贵，所患入于邪。"
        ],
        "title": "偶题",
        "id": "844f0f28-f812-4044-a018-0e7d4f29a3fa"
    },
    {
        "author": "徐积",
        "paragraphs": [
            "今朝乃是三月三，三分春色二分去。",
            "一分春色能几多，吟翁老病无如何。",
            "却思翁在秦中时，年少爱游山与溪。",
            "其时人物如神仙，手携酒榼擎花枝。",
            "人不惜钱似痴騃，乞者与之见者买。",
            "人人俱着好衣裳，处处纷纷成五采。",
            "山上山前闹如市，人半归时城欲闭。",
            "西溪最是柏坡头，人家占却无闲地。",
            "更有几处入城早，清明上巳踏芳草。",
            "若无疾病与死亡，人家大抵无烦恼。"
        ],
        "title": "三月三日作",
        "id": "eae6822a-0c73-4815-ac2b-9271d5288d24"
    },
    {
        "author": "徐积",
        "paragraphs": [
            "雁从何处来，正望东南飞。",
            "毛闲认白露，肚下看残晖。",
            "浮云共烟水，日夜为所依。",
            "衡阳是故山，但恐故人稀。"
        ],
        "title": "雁从何处来",
        "id": "6cbe16ce-32d2-4464-9b72-0d048f1d5b00"
    },
    {
        "author": "徐积",
        "paragraphs": [
            "关西不雨凡几城，孜孜谁独劳其情。",
            "镇潼太守真贤明，驱车远有金沙行。",
            "春空破碧幢高旌，东风环佩锵瑶琼。",
            "溪翁不钓童不耕，隆隆千里讴歌声。",
            "从容祷罢残霞横，莲花顶上微云生。",
            "云兮云兮云莫停，霈然一洒尘埃清。"
        ],
        "title": "金沙行",
        "id": "232bc95a-ff5b-4dc1-a833-35c39793cab8"
    },
    {
        "author": "徐积",
        "paragraphs": [
            "乌纱巾，紫绮裘。",
            "梦中太白从吾游，陶陶烂醉江山秋。",
            "半夜起来觅不见，头背长安泪如霰。"
        ],
        "title": "梦李白",
        "id": "67e60890-9f61-4657-8d54-ffb22bd8df9c"
    },
    {
        "author": "徐积",
        "paragraphs": [
            "好笑南郭翁，白鬓爱杨柳。",
            "如今十月後，犹饮菊花酒。",
            "杨柳色渍面，菊花香渍牙。",
            "喉咙溜香汁，肠胃浮香葩。",
            "所饮几何酒，所吟无限诗。",
            "若言丝与管，便是吟哦时。",
            "心无一事累，意与千古期。",
            "一身成土木，两脚登云霓。",
            "但欲比陶潜，岂肯为杜微。",
            "公有如此客，可不使公知。",
            "更问公安否，且喜公来归。"
        ],
        "title": "好笑南郭翁",
        "id": "c68b41ef-f5f4-4458-90a4-d692382fc05f"
    },
    {
        "author": "徐积",
        "paragraphs": [
            "一从有意惜庭芜，几日无心到杨柳。",
            "好色尽归帘下翁，余光掬与船中叟。",
            "绀液难从日下干，芳姿易向霜中老。",
            "纔到春还车马稀，青青胜却朱颜好。"
        ],
        "title": "观草  其一",
        "id": "160a9f63-97a4-4c54-9407-d99f56893813"
    },
    {
        "author": "徐积",
        "paragraphs": [
            "山前胜入樵儿手，亦胜江头伴烟柳。",
            "闲中好步陶先生，醉里宜眠郑云叟。",
            "我辟闲阶恨不早，草正茸茸花又老。",
            "人心好恶任不齐，但问青红阿谁好。"
        ],
        "title": "观草  其二",
        "id": "f7427159-dbc7-4f4f-8583-66a04950fe7b"
    },
    {
        "author": "徐积",
        "paragraphs": [
            "观草亦有术，可使无涯际。",
            "谁知帘下情，或有林闲味。",
            "南郭虽如此，东皋亦何异。",
            "便可弃衣冠，闲枕青云睡。"
        ],
        "title": "观草  其三",
        "id": "7ace89c4-f159-488b-94a9-99039a10d40c"
    },
    {
        "author": "徐积",
        "paragraphs": [
            "先生卧内花为屏，锦堆四面红云生。",
            "珊瑚枕上三四更，半醒半醉魂梦惊。",
            "安得仙葩千万英，不是天台是武陵。"
        ],
        "title": "绣屏戏呈思权",
        "id": "7efd1ff5-845d-4525-90c6-3556f59f48af"
    },
    {
        "author": "徐积",
        "paragraphs": [
            "此是熊熊策，先题吴季诗。",
            "季自题学书，如此怜吾儿。",
            "季有古人风，怜儿心可知。"
        ],
        "title": "与熊熊作策写诗",
        "id": "094ef34b-1f33-4e66-bd1f-b40214d52d28"
    },
    {
        "author": "徐积",
        "paragraphs": [
            "莫望坡头日，日色催行人。",
            "莫望河上草，草色空连云。",
            "云边芳草路，茫然是何处。",
            "行人望不见，草色自如故。"
        ],
        "title": "莫望草",
        "id": "ee8c6057-fcb9-4d07-ab40-9443675c64dc"
    },
    {
        "author": "徐积",
        "paragraphs": [
            "酷哉武成，枉杀乐陵。",
            "一步一杖，遶堂土頳。",
            "投之池中，池水尽赤。",
            "其妃哀号，至死不食。",
            "其指其手，拳不可擘。",
            "九院之後，小尸犹在。",
            "骨碎肉烂，绯袍金带。",
            "一袍有靴，一髻有解。",
            "哀哉呜呼，此儿何罪。",
            "贼人之孤，负人之托。",
            "毒如豺狼，险如溪壑。",
            "身自为孽，其子受之。",
            "扼咽蒙头，连颈横尸。",
            "报应如此，其来勿问。",
            "与其自杀，不容尺寸。",
            "我哀其愚，作为此诗。",
            "永贻厥鉴，勿为险欺。"
        ],
        "title": "书乐陵王伯年太子传",
        "id": "c4868aa7-f799-4aa4-90c3-5079262eebbe"
    },
    {
        "author": "徐积",
        "paragraphs": [
            "前年离长安，与公为死诀。",
            "长安门外长乐坡，胸中壮气浑消磨。",
            "其时夜宿灞桥上，梦中勒马犹西望。",
            "江淮之上情愈劳，去年曾寄西山高。",
            "今年今日春将归，春风不似秋风时。",
            "山阳数月雨不止，泥深穷巷行人稀。",
            "忽闻公死终南山，坐中忽过东西关。",
            "黄泉一去几万里，吁嗟公兮何时还。",
            "盂有水兮无食荐，烹有茶兮无酒奠。",
            "魂兮来兮不可知，来若飘风去如电。",
            "报恩之事终有期，未必儒生只贫贱。"
        ],
        "tags": [
            "终南山"
        ],
        "title": "哭崔刑部",
        "id": "c47b38b6-07dc-49cb-9b83-3814af85b984"
    },
    {
        "author": "徐积",
        "paragraphs": [
            "东门园上春风微，醇醇冢上花成围。",
            "醇醇一去不复返，食一盂兮酒一卮。",
            "悲莫悲乎今日，伤莫伤乎旧衣。",
            "思其言而想其貌，吁嗟乎天殇吾儿。"
        ],
        "title": "哭狗狗",
        "id": "488aedfe-49aa-48ae-a31f-42775cf0b9a2"
    },
    {
        "author": "徐积",
        "paragraphs": [
            "罇中一勺水，其味诚淡薄。",
            "尽日设重席，无人与酬酢。",
            "东邻有旨酒，金壶而玉爵。",
            "门前罗轩车，陶陶一何乐。"
        ],
        "title": "偶述",
        "id": "55470e31-b2f2-42b6-aecd-c4ad395f6f9b"
    },
    {
        "author": "徐积",
        "paragraphs": [
            "神地出渊泉，商羊向天舞。",
            "电火烧黑空，雷车震金鼓。",
            "大块噫风吹黄沙，黄沙须臾化为雾。",
            "此时阴气一何盛，蚓嘘云兮鬼啸雨。",
            "雨绳绳兮云蒸蒸，天惨惨兮朝复莫。",
            "嗟尔长淮之民，何生而苦。",
            "方馑而饥，方疫而愈。",
            "乃有此患，普及于汝。",
            "地涌水泉，天降淫雨。",
            "浩浩之势，包山逾阜。",
            "汝居无庐，汝耕无土。",
            "汝口嗷嗷，其谁安诉。",
            "吾闻尧水凡九年，民虽昏垫不失所。",
            "愿我君王发德音，一变悲号作歌舞。"
        ],
        "title": "闵灾词",
        "id": "93de17f5-111e-4db5-9900-db3a254913ce"
    },
    {
        "author": "徐积",
        "paragraphs": [
            "其难其难，道亦大艰，或缺或完。",
            "战国盗窃，嬴秦暴孽，遗风余烈。",
            "所存几何，枯株之柯，填源之波。",
            "汉得天下，方有学者，其徒盖寡。",
            "孝文孝武，稍稍复古。",
            "仲舒之伍，巉嵒峥嵘。",
            "穷先王经，道乃大明。",
            "西汉之风，与三代同，实儒之功。",
            "晋魏寇雠，学者寖浮，不源而流。",
            "齐梁之闲，斧斫刀剜，大朴益残。",
            "隋唱唐和，元气尽破，为斯文祸。",
            "学者皇皇，赋道大光，六经逃藏。",
            "冶容艳肤，绣衣红襦。",
            "众奔羣趋，若大有为。",
            "谓之背驰，终身寒饥。",
            "物不终盛，皇帝有命，万口齐庆。",
            "复明经科，大张网罗，海隅山阿。",
            "麟之奔奔，凤之轩轩，龙之蜿蜿。",
            "会稽之竹，昆仑之玉，牛山之木。",
            "逄蒙执射，伯乐进马，造父御驾。",
            "琴瑟既更，韶音游声，复还于今。",
            "唐虞之谟，夏商之书，其庶几乎。",
            "天下之赋，摧缩消沮，迷失道路。",
            "革万世弊，兴万世利，繄我皇帝。",
            "臣敢不歌，流为大和，百世不磨。"
        ],
        "title": "复古颂",
        "id": "efd89be6-e0ed-45d5-bd01-fe3bf4c6238c"
    },
    {
        "author": "徐积",
        "paragraphs": [
            "玉女投壶天大笑，千寻火炬当空照。",
            "老龙行迟天忽怒，雷车壮士渹连鼓。",
            "黑鳞铁甲十万许，急把银河倾作雨。"
        ],
        "title": "暴雨",
        "id": "85a694bc-4976-4120-bd40-a72f799ae831"
    },
    {
        "author": "徐积",
        "paragraphs": [
            "胸中不平气，忽然凌太虚。",
            "无人哭一声，半夜思唐衢。"
        ],
        "title": "思诚斋夜坐",
        "id": "a27a0f84-565a-47f3-a335-d04dba4fbe7a"
    },
    {
        "author": "徐积",
        "paragraphs": [
            "主人虽好事，其来不知几。",
            "胡不筑高垣，胡不关重扉。",
            "不敢直道退，遂由邪径归。",
            "饮过即有疾，何以慰亲闱。"
        ],
        "title": "逃席",
        "id": "959d3e14-253a-470a-9fce-ad5398e2cf9d"
    },
    {
        "author": "徐积",
        "paragraphs": [
            "有客何为者，不穿亦不凿。",
            "匣中是何物，尘埃渍锋锷。",
            "登山守直道，荆榛与沟壑。",
            "安得百亩田，以就斑衣乐。"
        ],
        "title": "有客何为者",
        "id": "b70e03a5-cd31-460f-90d0-c52d35a6a177"
    },
    {
        "author": "徐积",
        "paragraphs": [
            "丹山一凤双雏生，十分羽翼三分成。",
            "未能飞奋先能鸣，纔鸣不作凡鸟声。",
            "羽毛安得相混并，鹏霄九万当冥冥。",
            "箫韶九奏仪王庭，光华舜旦魁羣经。"
        ],
        "title": "周长官出二子诗相示",
        "id": "8d82e5f0-600e-453f-8c3e-a0b0d28e7133"
    },
    {
        "author": "徐积",
        "paragraphs": [
            "周氏二子千人英，余观其诗余辄惊。",
            "浑然骨格已老成，凛乎辞句冰霜清。",
            "不然何以知君名，余知必作诗之精。",
            "今观君诗眉且低，文章老大无人知。",
            "少年便莫相轻欺，丈夫壮气如虹蜺。",
            "古之庸者犹雄飞，青云自有相逢时。"
        ],
        "title": "又赠二子",
        "id": "720d2201-e1b8-4cb3-a47a-dae127cdf4ab"
    },
    {
        "author": "徐积",
        "paragraphs": [
            "物无其实，其名弗至。",
            "实以先之，名以次之。",
            "事无其实，君子弗名。",
            "可表其实，可考其行。",
            "名以表之，行以考之。",
            "信斯名者，斯民可见。",
            "乐斯名者，斯堂可燕。",
            "可燕可歌，使臣之光。",
            "有孚实惠，民悦无疆。"
        ],
        "title": "封本堂",
        "id": "cf828183-7b29-4dfa-80a0-2f4331c03adc"
    },
    {
        "author": "徐积",
        "paragraphs": [
            "天门嶪嶪，洞达通彻。",
            "地虽幽阴，明白昭晰。",
            "有来即应，无往弗答。",
            "或旋其日，或逾厥月。",
            "或降吉祥，或出妖孽。",
            "或生美好，或产丑缺。",
            "或使合并，或令分裂。",
            "凡皆若此，其故可说。",
            "人之所喜，神则欢悦。",
            "和气流畅，精粹凝结。",
            "草木受之，形类孤绝。",
            "其无所苟，而不徒设。",
            "爰有江氏，世载其德。",
            "子子孙孙，能敬勿失。",
            "其叔有令，如出诸意。",
            "戮力同心，道路相继。",
            "二十六丧，收敛聚会。",
            "在圉之北，同日俱痤。",
            "乃有二物，以彰厥美。",
            "其一维何，是曰灵芝。",
            "如盖上设，如杠下持。",
            "其色黄紫，其光陆离。",
            "其肉坚厚，弗柯弗衰。",
            "其二维何，是曰连理。",
            "巨干修枝，贯通骨髓。",
            "物不可间，人不得披。",
            "以类考之，不必异本。",
            "其奇若此，其吉勿问。",
            "其恍其惚，其惚其恍。",
            "必寓诸物，以来神贶。",
            "维神之贶，如冈如陵。",
            "有德者胜，德虽可胜。",
            "其心兢兢，则亦可承。",
            "维神之贶，必以其类。",
            "或大其家，或大其世。",
            "敬之戒之，永终厥义。"
        ],
        "title": "书江氏芝草记後",
        "id": "42927f16-1f34-4126-956f-c66e8db2dfde"
    },
    {
        "author": "徐积",
        "paragraphs": [
            "彼美新安，有水有山。",
            "有坟岿然，百五十年。",
            "爰有曾孙，赤韨朱轩。",
            "来守兹土，以慰斯坟。",
            "扫除必躬，奉祠必亲。",
            "水毛陆产，膋牲上尊。",
            "百物皆具，千兵骏奔。",
            "观者如堵，从者如云。",
            "心追无穷，诚通无垠。",
            "溟漠之魄，恍惚之魂。",
            "如辟其涂，如启其门。",
            "如兴于寝，如作于室。",
            "如出黄泉，如见白日。"
        ],
        "title": "新安吕公尚书夫人坟",
        "id": "db9ea2e0-d11b-485e-a606-c3daaab11821"
    },
    {
        "author": "徐积",
        "paragraphs": [
            "山有武夷，水有建溪。",
            "有猿有鹤，有庵可栖。",
            "有庵可栖，云乎不归。"
        ],
        "title": "谢秀才晦庵",
        "id": "637934af-075c-48e7-a265-a444f0a57d81"
    },
    {
        "author": "徐积",
        "paragraphs": [
            "蔡氏之子，彼仲女者。",
            "考之古今，如仲者寡。",
            "有德之容，有德之性。",
            "所好所习，一出于正。",
            "貌庄而丽，气温而醇。",
            "女子之中，而有斯人。",
            "慈良端厚，内敏而重。",
            "终日寡言，亦不戏弄。",
            "字无难易，所见辄识。",
            "不知此女，从何而得。",
            "读释氏书，欣然有适。",
            "身之所有，皆出自然。",
            "如何不幸，不假之年。",
            "扬州道中，死于六月。",
            "二十七日，暑气酷烈。",
            "二十九日，三更大殓。",
            "形神如生，体亦不变。",
            "其气甚洁，其香甚郁。",
            "附于身者，何用珠玉。",
            "不知此女，而往何处。",
            "杳杳冥冥，云霞烟雾。",
            "世之所有，则维其常。",
            "若斯人者，独秀孤芳。",
            "吾于其母，是为内兄。",
            "哀吟恻恻，慰其死生。"
        ],
        "title": "哀吟赠蔡子骧女",
        "id": "f14ff676-a21f-4dad-9e0c-91d9de0ded4e"
    },
    {
        "author": "徐积",
        "paragraphs": [
            "泰山隆隆，作镇于东。",
            "有如配林，在淮之阴。",
            "厥庙维严，厥貌维肖。",
            "斯民奉之，是为别庙。"
        ],
        "tags": [
            "泰山"
        ],
        "title": "题淮阴泰山行宫庙",
        "id": "fce1ad0b-b34d-4b17-b7a3-fa9ad6058657"
    },
    {
        "author": "徐积",
        "paragraphs": [
            "此城不可名甘罗，淮阴侯国冤忿多。",
            "其气鬰鬰而勃勃，遂令平地生嵯峨。"
        ],
        "title": "登淮阴古城",
        "id": "cd848a90-495c-4c93-9293-f59584724755"
    },
    {
        "author": "徐积",
        "paragraphs": [
            "吴越佳人古云好，破家亡国可胜道。",
            "昨夜闲观爱爱歌，坐中叹息无如何。",
            "爱爱乃是娼家女，浑金璞玉埋尘土。",
            "歌舞吴中第一人，绿髪双鬟纔十五。",
            "耳闻眼见是何事，不谓其人乃如许。",
            "操心危兮虑患深，半夜灯前泪如雨。",
            "假如一笑得千金，不如嫁作良人妇。",
            "桃李不为当路花，芙蓉开向秋风渚。",
            "忽然一日逢张氏，便约终身不相弃。",
            "山可磨兮海可枯，生唯一兮死无二。",
            "有如樗栎丛中木，忽然化作潇湘竹。",
            "又如黄鸟春风时，迁乔木兮出幽谷。",
            "文君走马来成都，弄玉吹箫纔几曲。",
            "不闻马上琵琶声，却在山头望夫哭。",
            "去年春风还满房，昨夜月明还满床。",
            "行人一去不复返，不是江山歧路长。",
            "前年犹惜金缕衣，去年不画深燕脂。",
            "今年今日万事已，鲛绡翡翠看如泥。",
            "一女二夫兮妾之所羞，不忠于所事兮其将何求。",
            "蛾眉皓齿兮乃妾之雠，不如无生兮庶几无尤。",
            "喓喓草虫兮趯趯阜螽，靡不有初兮鲜克有终。",
            "鸳鸯于飞兮毕之罗之，人闲此恨兮消何时。",
            "深山人迹不到处，病鸾敛翅巢空枝。"
        ],
        "title": "爱爱歌",
        "id": "15e7655e-cd2e-47f1-9c46-2ef263b79db0"
    },
    {
        "author": "徐积",
        "paragraphs": [
            "一般花下饮一盏，但是花开不须拣。",
            "乱红乱翠已迷人，犹望桃源回醉眼。"
        ],
        "title": "一般花下饮一盏",
        "id": "f9d5f458-b885-443e-a401-97ec4fd87c5a"
    },
    {
        "author": "徐积",
        "paragraphs": [
            "大抵人闲同一寓，外物之来寓中寓。",
            "主人于尔本无心，谁使之来谁使去。",
            "来时无所增吾悦，去时谈笑亦不辍。",
            "惟有山叟与溪翁，屋里闲云船上月。",
            "一从古往成蹉跎，失之则憾得之歌。",
            "不从平路从风波，或遭陷穽或网罗。",
            "有人啮臂遗其亲，有人之楚复之秦。",
            "侯门洒扫宁苦辛，牛衣涕泣伤贱贫。",
            "谁人衒鬻来上书，谁人乞贷留公车。",
            "谁人入关便弃繻，谁思躣马疾其驱。",
            "更有隋时二隠夫，欲将林壑谋金朱。",
            "倒行之辈尤可吁，当时自欲烹其躯。",
            "却是扬雄所性恬，谁须名字学韦贤。",
            "积薪可恨汲生言，不道真风任自然。",
            "自然处者其为谁，以寄名亭如此奇。",
            "俗人所患在失之，安知达者静者心平夷。",
            "达者洞然无所蔽，静者泊然无所累。",
            "无蔽无累无所营，其中主者性与诚。",
            "登斯亭兮观斯名，人闲万事皆可平。"
        ],
        "title": "题寄亭",
        "id": "571c2977-624d-4f90-a453-293489b26292"
    },
    {
        "author": "徐积",
        "paragraphs": [
            "耳边啼鸟唤不起，有人醉卧春风里。",
            "被花迷入梦魂中，却上烟霞弄瑶水。"
        ],
        "title": "耳边啼鸟唤不起",
        "id": "c9a4a63a-91dc-4633-9c90-635c762b8881"
    },
    {
        "author": "徐积",
        "paragraphs": [
            "淮阴寄食卒为将，南阳闲卧卒为相。",
            "孟轲之道其如何，枉尺如何直寻丈。"
        ],
        "title": "偶述",
        "id": "673823cf-3b0d-4104-96d6-aec22990db06"
    },
    {
        "author": "徐积",
        "paragraphs": [
            "有客不为赋，而乃求荣阶。",
            "是犹适吴楚，却背东西来。",
            "孟郊从进士，闻者徒相咍。",
            "退之髪已秃，知己其谁哉。",
            "余独谓不然，此事何足哀。",
            "但恐子之道，未足为奇侅。",
            "子歌坚诚好，不为利所回。",
            "得则为颜氏，失则为隤孏。",
            "为子歌一阕，为子酌一杯。",
            "余歌为尔宜何歌，余闻日月如飞梭。",
            "但忧其道不到古，穷通之事余如何。"
        ],
        "title": "有客不为赋",
        "id": "64812691-ea0e-4521-9ee4-cfc695b3d5a9"
    },
    {
        "author": "徐积",
        "paragraphs": [
            "有人望月吟太虚，半夜秋风生碧芦。",
            "碧芦风起吹老桂，吟声入月惊蟾蜍。",
            "明夜中秋更好吟，兔肥蟾大桂成林。",
            "桂兔之外有何物，玉池水到中秋溢，秋风刮水如霜滴。"
        ],
        "title": "八月十四夜",
        "id": "becab23b-a879-43a0-bbcd-dbe226bb8000"
    },
    {
        "author": "徐积",
        "paragraphs": [
            "去年中秋月，与子共吟诗。",
            "今年中秋月，与子嗟别离。",
            "前书约相见，颇说中秋期。",
            "夜久风霜寒，对月空相思。"
        ],
        "title": "中秋月下作赠吕秘校",
        "id": "1020bafa-00ff-447c-a10d-a253e6988517"
    },
    {
        "author": "徐积",
        "paragraphs": [
            "山阳如许大，不与我同住。",
            "翩翩雁与鸿，可惜分飞去。",
            "淮中极清泚，亦有洲与沚。",
            "一雁自安栖，一鸿望江水。"
        ],
        "title": "寄汝弼",
        "id": "f7431d5b-5df7-4465-9b63-176bedbc565d"
    },
    {
        "author": "徐积",
        "paragraphs": [
            "空中气候何苍苍，风力不劲云不黄。",
            "一冬无雪农家忙，为忧麰麦不丰穰。",
            "若有雪时满引觞，仍将诗去报庾郎。",
            "牢收浙帅厨中羊，恐有剑客过城隍。"
        ],
        "title": "寄张宜伯",
        "id": "1592d5c5-2dac-428d-896d-023efadc068e"
    },
    {
        "author": "徐积",
        "paragraphs": [
            "缚竹编茅杂乱蓬，四篱俱是野花丛。",
            "莫道江湖山色好，篱落不禁秋後风。",
            "秋後风从西北起，身上蓑衣冷如水。",
            "夫妻却在钓船中，儿孙走入芦花里。",
            "夫妻不会作活计，辛苦卖鱼沽酒费。",
            "儿孙身上更贫穷，白日无衣夜无被。",
            "昨日前村酤酒处，今朝忽见无人住。",
            "闻道江南地更暖，移舟急望江南去。"
        ],
        "title": "渔者",
        "id": "fb05aa4d-70bf-4be5-ad2f-9220ecc9fadd"
    },
    {
        "author": "徐积",
        "paragraphs": [
            "有人口诵浮云曲，手把潇湘一竿竹。",
            "荻花洲上作茅庵，坐看江头浪如屋。"
        ],
        "title": "钓者",
        "id": "d73b8052-8dfd-4819-ad10-4b261a3169bc"
    },
    {
        "author": "徐积",
        "paragraphs": [
            "白髪老翁心似铁，网尽溪鱼犹未歇。",
            "船中浑是卖鱼钱，买酒烹鱼醉明月。"
        ],
        "title": "渔翁",
        "id": "2c986749-cf1f-4e73-ae1e-4bc4ec035802"
    },
    {
        "author": "徐积",
        "paragraphs": [
            "水曲山隈四五家，夕阳烟火隔芦花。",
            "渔唱歇，醉眠斜，纶竿蓑笠是生涯。"
        ],
        "title": "渔父乐",
        "id": "4e04a762-12d8-4a23-80e6-f6fbb62810d5"
    },
    {
        "author": "徐积",
        "paragraphs": [
            "见说红尘罩九衢，贪名逐利各区区。",
            "论得失，问荣枯，争似侬家占五湖。"
        ],
        "title": "渔父乐 无一事",
        "id": "2daf7dd1-316d-487e-aaf0-17bb4e60babe"
    },
    {
        "author": "徐积",
        "paragraphs": [
            "讨得渔竿买得船，归休何必待高年。",
            "深浪里，乱云边，只有逍遥是水仙。"
        ],
        "title": "渔父乐 堪画看",
        "id": "c7fc4209-8e66-4d33-88df-58fe6e7d35eb"
    },
    {
        "author": "徐积",
        "paragraphs": [
            "饱则高歌醉即眠，只知头白不知年。",
            "江遶屋，水随船，买得风光不着钱。"
        ],
        "title": "渔父乐 谁学得",
        "id": "e0db0ee7-7582-4023-b9a1-dab5de260b7e"
    },
    {
        "author": "徐积",
        "paragraphs": [
            "管得江湖占得山，白云同散学云闲。",
            "清旦出，夕阳还，不知身在画屏闲。"
        ],
        "title": "渔父乐 君看取",
        "id": "7b437037-8504-4ce4-97f2-1cb5697f3fc9"
    },
    {
        "author": "徐积",
        "paragraphs": [
            "一酌村醪一曲歌，回看尘世足风波。",
            "忧患大，是非多，纵得荣华有几何。"
        ],
        "title": "渔父乐 君不悟",
        "id": "0caa30ca-631e-4c52-a6a2-7924edd82187"
    },
    {
        "author": "徐积",
        "paragraphs": [
            "尝闻唐李氏，世号为贤妻。",
            "以力营七丧，或谓难庶几。",
            "孰知蔡家妇，其事乃同之。",
            "岂特在中馈，无往而无仪。",
            "孝于其所尊，慈于其所卑。",
            "即知义所在，能终义所为。",
            "我生至此极，我嫁逢百罹。",
            "其属死略尽，其骨俱无归。",
            "身为未亡人，心乃真男儿。",
            "以己任其责，无忘须臾时。",
            "但恐事不济，安知恤寒饥。",
            "乃捐奉生具，而为送亡资。",
            "面不御膏沐，首不加冠笄。",
            "金珠鬻于市，文绣容何施。",
            "更无囊中装，唯有身上衣。",
            "殆将截其髪，幸苟完其肌。",
            "所得盖良苦，所积从细微。",
            "如此十年久，犹以为支离。",
            "日下卜诸良，宅兆相厥宜。",
            "一举十八丧，一旦得所依。",
            "手自植松楸，身亦沾涂泥。",
            "何暇裹两足，但知勤四肢。",
            "居者叹于室，行者泣于歧。",
            "鸟亦助叫号，人思操虆梩。",
            "冥冥长夜魂，所获喜可知。",
            "鬰鬰佳城中，不为中道尸。",
            "卒办其家事，少慰而心悲。",
            "义深海可涸，行坚山可摧。",
            "孤诚贯白日，幽光凌虹霓。",
            "吾闻古烈女，荦荦非无奇。",
            "一死盖易处，一节亦易持。",
            "至如张氏者，使人尤歔欷。",
            "谁为孝妇传，谁为黄绢碑。",
            "亦有淮上翁，为述濉阳诗。",
            "移书太史氏，无令兹逸遗。"
        ],
        "title": "濉阳",
        "id": "7bf965f2-32b0-45f5-98d6-59b6886a4586"
    },
    {
        "author": "徐积",
        "paragraphs": [
            "临卧更饮一杯酒，自唱仙谣拍双手。",
            "春风欺醉入怀来，留下乱花香一斗。"
        ],
        "title": "临卧",
        "id": "d1f943a6-4f41-40de-96f3-cbd0cbeb8390"
    },
    {
        "author": "徐积",
        "paragraphs": [
            "哀哀复哀哀，哀哀至此极。",
            "孤儿与慈母，中路忽相失。",
            "恍惚须臾闲，终日不复得。",
            "谁复坐我堂，谁复入我室。",
            "谁复饮儿酒，谁复哺儿食。",
            "儿饥复谁念，儿寒复谁恤。",
            "耳不闻慈语，目不见慈色。",
            "譬如行路人，日远如一日。",
            "行人犹可期，远道犹可追。",
            "天穷地尽处，一日犹可归。",
            "哀哀复哀哀，此去无尽时。",
            "谁言生离别，不知死别离。",
            "君不见人已闭门鸟已栖，黄昏冢畔孤儿啼。"
        ],
        "title": "哀哀词",
        "id": "8a032a15-5225-4805-aa8a-cda431cd1b46"
    },
    {
        "author": "徐积",
        "paragraphs": [
            "书之有古篆，文之有六经。",
            "秦汉而下浸以徙，隶学基路生重扃。",
            "其闲述者亦世出，牛蹄之水纔一泓。",
            "先生之志在复古，胸中直气何森森。",
            "独乘骐骥追大朴，执缚浮锐攘欃枪。",
            "手中一笔千万变，天风号令驱雷霆。",
            "蛇蟠蠖屈体既具，鹗立虎视势乃成。",
            "刚柔伸屈有常势，天地之道阳与阴。",
            "杰然出者其势耸，岳仞五千磨太清。",
            "盘然屈者非一屈，黄河九折来沧溟。",
            "庞然一画势自若，老将坚卧中军营。",
            "至于一点亦有象，地丘人目天之星。",
            "先生大体贵淳古，轻轻重重齐权衡。",
            "周家太师负黼扆，高冠大旆朝王庭。",
            "唐虞二帝正揖让，皋夔稷契环两楹。",
            "圣人作乐有大本，剔抉淫卫完古音。",
            "大匠作室以规矩，悉去臲𡰈除斜撑。",
            "专车骨节世不朽，今乃一纵而一横。",
            "巨灵以手遏大难，印入山骨磨不平。",
            "雄恢严毅不可犯，手中常握十万兵。",
            "信乎创字自有说，宜必象形而象声。",
            "天地之大有万象，万象不能遁其情。",
            "呜呼篆法乃如此，大哉刚健纯粹精。",
            "走兽之类为麒麟，飞鸟之类为鹪鹏。",
            "蹊径之类为大路，垣墙之类为坚城。",
            "以德论之为圣人，以法论之为朝廷。",
            "傍睨众字乃可笑，太山之重鸿毛轻。",
            "亡国之主好逸豫，儿女子辈多骄淫。",
            "圣人之後惟孟子，古篆之後唯阳冰。",
            "金浑玉璞天下宝，嗟乎世俗多聋盲。",
            "欲行古道世辄笑，欲言古学世辄惊。",
            "志之所之在一赋，斗筲之器徒易盈。",
            "雕虫篆刻满天下，不矜实行矜虚名。",
            "六经尘土塞高阁，圣人之道成坎坑。",
            "况乎古篆固可弃，胡为独好于先生。"
        ],
        "title": "李阳冰篆",
        "id": "4812d3aa-ee0e-4824-b2e3-f65a0a71e19f"
    },
    {
        "author": "徐积",
        "paragraphs": [
            "洞庭湖口君须过，为我回头吊屈平。",
            "楚国谁曾怜直道，湘江依旧寄冤声。",
            "反骚义命贤扬子，作赋讥伤陋贾生。",
            "若是独醒无不可，荷蓑犹可钓而耕。"
        ],
        "tags": [
            "洞庭湖"
        ],
        "title": "吊屈平",
        "id": "d800b081-483c-4b9b-b493-ca202d4a6f22"
    },
    {
        "author": "徐积",
        "paragraphs": [
            "区区拖损一紬袍，行到郊居力已劳。",
            "有命自知谁畏祸，无灾可避谩登高。",
            "黄金菊满花情薄，白玉樽深酒兴豪。",
            "尽日使君人不至，渊明吟醉也陶陶。"
        ],
        "title": "重阳日访马存秀才席上寄崔公太守",
        "id": "9c7810be-75ed-44a8-9739-9a1f7c309f65"
    },
    {
        "author": "徐积",
        "paragraphs": [
            "已矣哀哉死有终，青衫就木未为穷。",
            "义如有枉荣斯辱，事苟无邪蹇胜通。",
            "力致全丧关右帅，泣寻孤榇郭西翁。",
            "精神入梦非生及，使我低颜愧古风。"
        ],
        "title": "哭彦规  其一",
        "id": "e8b15009-c521-48a9-9fdf-861768a853bf"
    },
    {
        "author": "徐积",
        "paragraphs": [
            "初余视子髪垂肩，及至成童便耸然。",
            "忧患缠来成白颔，声名随去入黄泉。",
            "孤甥见恤情非浅，暴骨收藏义可传。",
            "多少文章零落尽，朝廷何处访遗编。"
        ],
        "title": "哭彦规  其二",
        "id": "3f75cadb-9d59-4838-9036-da252a756d53"
    },
    {
        "author": "徐积",
        "paragraphs": [
            "与君相得久忘言，晚更倾肠共豁然。",
            "刬尽丘陵平作路，决开沟浍合为川。",
            "古人刎颈终相杀，世俗操心爱胁肩。",
            "六十老翁能有几，却寻旧友向黄泉。"
        ],
        "title": "哭彦规  其三",
        "id": "fe8b0747-5c0f-459c-9cda-d8d62585cb0c"
    },
    {
        "author": "徐积",
        "paragraphs": [
            "有时半日两敲门，语罢南窗坐北轩。",
            "意外得文哀绝笔，理中论事酷能言。",
            "须知是物非无本，若论斯人自有源。",
            "不蹈不袭真所性，洪河自古出昆仑。"
        ],
        "title": "哭彦规  其四",
        "id": "ba11353f-28f7-4495-adc2-bd7ba5be8ec2"
    },
    {
        "author": "徐积",
        "paragraphs": [
            "青衫伴我情弥重，白首期君事忽乖。",
            "天下若教俱好义，道傍安得有遗骸。",
            "且将绵盖孤儿寝，谁折荆为稚女钗。",
            "吟至此篇还索酒，更持姜桂坐寒斋。"
        ],
        "title": "哭彦规  其五",
        "id": "2cbcbbd7-287d-4a46-9b05-68cfcc099124"
    },
    {
        "author": "徐积",
        "paragraphs": [
            "我诵千涛喷雪诗，急提笔去写僧扉。",
            "碧芦阴处评文坐，黄菊花时载酒随。",
            "老丈为儿亲送药，衰翁頼子少呼医。",
            "最是秦中葬枯骨，不须铭墓只镌肌。"
        ],
        "title": "哭彦规  其六",
        "id": "f9cb535e-7083-4e98-9d2e-74cd042b9129"
    },
    {
        "author": "徐积",
        "paragraphs": [
            "道傍有无车马通，朝复莫兮秋且冬。",
            "草头半折木已空，鸟啄噤兮霜与风。",
            "白鸥肚上残日红，一丘莽苍黄昏中。",
            "亦有松陵怨诗否，此时谁访谈玄翁。"
        ],
        "title": "哭彦规  其七",
        "id": "bc455d37-8553-462a-b396-4438ae4bac4c"
    },
    {
        "author": "徐积",
        "paragraphs": [
            "好读奇书好运筹，横刀常赋玉关秋。",
            "铜符正选千兵守，金印犹虚万户侯。",
            "艗趁潮来家易到，龙投池上剑难求。",
            "应须读尽平蛮策，二广封疆近吉州。"
        ],
        "title": "赠胡大夫",
        "id": "30c6a383-bc8d-4fbf-9fd3-1c7a5a001f1a"
    },
    {
        "author": "徐积",
        "paragraphs": [
            "北边控扼重瀛州，虎视鹰扬属壮猷。",
            "尽道胡人新断臂，安知汉将欲舂喉。",
            "为文法度堆青简，奉使勋劳半白头。",
            "六路全秦与全魏，不须野战觅封侯。"
        ],
        "title": "寄吕帅  其一",
        "id": "11da5f3d-3909-4042-8f86-c19b5e6d63ca"
    },
    {
        "author": "徐积",
        "paragraphs": [
            "师屯十万建牙旗，大纛森森重使威。",
            "燕颔将军宜绣帽，龙骧战士爱犀衣。",
            "银鎗作队行春去，蜡炬成林校猎归。",
            "更看铃斋凭几处，文如布阵翰如飞。"
        ],
        "title": "寄吕帅  其二",
        "id": "4754910e-bc3d-48f7-ac0a-7b15f2522e5f"
    },
    {
        "author": "徐积",
        "paragraphs": [
            "胡人勇悍真勍敌，汉将威名重泰山。",
            "隠若金城当一面，横如铁阵控三关。",
            "防秋甲士屯田去，牧马毡裘避塞还。",
            "儒帅着书闲暇否，两淮人物太平闲。"
        ],
        "tags": [
            "泰山"
        ],
        "title": "寄吕帅  其三",
        "id": "4a0f38f1-ae26-46f7-9996-9362d1be4ed3"
    },
    {
        "author": "徐积",
        "paragraphs": [
            "帅臣所统在燕南，事事如窥指掌闲。",
            "仗钺精神堪破虏，搤吭形势正当关。",
            "十洲部分连沧海，一道军声过黑山。",
            "文武非徒尹吉甫，前时方叔已平蛮。"
        ],
        "title": "寄吕帅  其四",
        "id": "211973ff-7747-4630-830e-cae6cf7ae361"
    },
    {
        "author": "徐积",
        "paragraphs": [
            "事皆术内宜谋帅，奇在胸中合运筹。",
            "战士常骑突阵马，将军须养犒师牛。",
            "雅歌坐燕春归塞，缓带行吟月上楼。",
            "且劝主人宜饮酒，边城六月已如秋。"
        ],
        "title": "寄吕帅  其五",
        "id": "a891e529-070b-488a-a526-f2eeb71327b4"
    },
    {
        "author": "徐积",
        "paragraphs": [
            "李令归来岁月深，池人得子贵其情。",
            "定知县事依前简，还记官曹复旧清。",
            "如问以思谋所贵，能严而恕罚斯轻。",
            "芙蓉水上人相忆，因寄梅花附此声。"
        ],
        "title": "赠刘懋功",
        "id": "a4bdd3e9-1af4-4773-a9b0-16ec23a0e65a"
    },
    {
        "author": "徐积",
        "paragraphs": [
            "庾郎酝藉本仙材，适自王家池上回。",
            "杨柳风前红蜡炬，芙蓉香畔白髯顋。",
            "便摇健笔挥诗藁，仍替衰翁倒酒罍。",
            "说与泗州倪发勾，梦随淮水向东来。"
        ],
        "title": "赠汪判官",
        "id": "0da55db4-eea8-49ee-901c-471099edcc57"
    },
    {
        "author": "徐积",
        "paragraphs": [
            "荦荦雄名骇世闲，堂堂谁敢举头看。",
            "高谈豹略今无敌，谁污龙泉血未干。",
            "蛮贡急趋金殿肃，胡蹝深入铁山闲。",
            "关中自号诗书将，肯愧齐王在将坛。"
        ],
        "title": "赠刘合使",
        "id": "830ed39f-5566-4f9e-9aa7-57f3388eed36"
    },
    {
        "author": "徐积",
        "paragraphs": [
            "此中可恨恨无山，犹胜纷纷富贵闲。",
            "绿野尽充公好尚，朱门安得水回环。",
            "对云披住云边浪，踏月空行月下湾。",
            "好戴宫纱着宫锦，时时吟去复吟还。"
        ],
        "title": "寄路倅",
        "id": "d3f12d9f-c52d-4ccd-93dc-2d996452694f"
    },
    {
        "author": "徐积",
        "paragraphs": [
            "君看梅艳似何人，不画蛾眉色自真。",
            "冷寄北风淮上雪，暖思南国岭头春。",
            "莫嗔俗眼偏相弃，若比夭桃太不匀。",
            "我共参军同所好，折来酣笑插乌巾。"
        ],
        "title": "和范君锡观梅  其一",
        "id": "f45c21ca-9338-4c01-919e-6e8af9ba331c"
    },
    {
        "author": "徐积",
        "paragraphs": [
            "月庭有影终难辨，雪径无香不易分。",
            "江上肌肤新出浴，岭头环佩忽藏云。",
            "少他几幅青罗袂，解与何人绣段裙。",
            "我爱此花真一色，将诗急报范参军。"
        ],
        "title": "和范君锡观梅  其二",
        "id": "63ab22b9-2e6a-46fb-99a7-195eb0cf51dd"
    },
    {
        "author": "徐积",
        "paragraphs": [
            "若论君颜色，琼瑶未足珍。",
            "花中谁作偶，物外独先春。",
            "有艳皆归朴，无妖可媚人。",
            "江南看已厌，洛浦种还新。",
            "日晚巫山雨，墙低宋玉邻。",
            "施朱其已伪，傅粉亦非真。",
            "堪把歌诗赠，何辞唱和频。",
            "君篇为第一，便可献枫宸。"
        ],
        "title": "和吕秘校观梅  其一",
        "id": "51ffe69d-6bcf-4d40-835e-a1386785d11c"
    },
    {
        "author": "徐积",
        "paragraphs": [
            "寒梅虽淡薄，乃是物之珍。",
            "天与离羣性，花前独步春。",
            "江皋多冒雪，山路不逢人。",
            "根本蟠虽久，花趺长自新。",
            "妖姿虽共处，正色愿相邻。",
            "纵使红为饰，何如素是真。",
            "北人殊未识，南国见何频。",
            "须假东风力，春香到紫宸。"
        ],
        "title": "和吕秘校观梅  其二",
        "id": "29f5aaa7-bca5-46da-b653-eb1c550ff9d4"
    },
    {
        "author": "徐积",
        "paragraphs": [
            "本朝谋帅得雄刚，气语无邪面目方。",
            "掌握事严持斧钺，咽喉地紧扼豺狼。",
            "铁林猛士新翻阵，幕府奇书旧满囊。",
            "可减边兵三十万，匈奴走入黑山藏。"
        ],
        "title": "寄顾瀛州",
        "id": "af4c4adc-9d70-4657-854b-1544bf98d3df"
    },
    {
        "author": "徐积",
        "paragraphs": [
            "手持报简人归後，足步回廊角住声。",
            "但恐舟行随早晚，此时秋色半阴晴。",
            "明朝路向云边望，今夜诗须枕上成。",
            "四壁无灯窗有月，直无老梦到三更。"
        ],
        "title": "送倪敦复  其一",
        "id": "887ea8c2-5dba-47b7-9fd7-f15758c5244a"
    },
    {
        "author": "徐积",
        "paragraphs": [
            "连朝送客经三日，每夜忘眠约数更。",
            "枕上寻船无梦去，窗间望月有诗成。",
            "莫愁病叟添愁思，为恐行人趁晓晴。",
            "急送村醪追後乘，要教饮处忆南城。"
        ],
        "title": "送倪敦复  其二",
        "id": "0579169d-ba8c-461f-8659-46c7726e9618"
    },
    {
        "author": "徐积",
        "paragraphs": [
            "各自逢人且寄音，仍须南北梦相寻。",
            "已成鳬雁分飞势，更值淮湖连日阴。",
            "每论事时于义切，重来别後此情深。",
            "山东定饮登高酒，剩折黄花望我吟。"
        ],
        "title": "送倪敦复  其三",
        "id": "3300d898-6b80-4b8c-a011-79abe2681834"
    },
    {
        "author": "徐积",
        "paragraphs": [
            "朱轮海上新迎部，玉笋朝中旧立班。",
            "曾屈高风来泮水，宜将老梦到朐山。",
            "霞张列炬红弥野，潮作飞霜白叩关。",
            "三四百州为第一，日华先照郡楼闲。"
        ],
        "title": "寄吕海州",
        "id": "3c311693-d825-4620-9c24-16c9bb7cc44b"
    },
    {
        "author": "徐积",
        "paragraphs": [
            "淮东学士求新范，海角仙人弃旧居。",
            "不用更携扬子酝，但来同噉庾郎蔬。",
            "赤墀待把文章献，黄绶难亲议论余。",
            "泮水宫中方就讲，何烦留下橐中书。"
        ],
        "title": "赠至几  其一",
        "id": "b6fa8f9d-f8a6-4688-8655-0b7ef713f160"
    },
    {
        "author": "徐积",
        "paragraphs": [
            "西城塔下逢君後，南郭庠中借馆居。",
            "正共孤甥栖暖席，未如老圃灌寒蔬。",
            "直生岂敢嗟年暮，饿死犹惭乞祭余。",
            "六十衰翁如可教，更忙须遗所藏书。"
        ],
        "title": "赠至几  其二",
        "id": "e0756b45-db77-45e6-b432-50dfb47a60dd"
    },
    {
        "author": "徐积",
        "paragraphs": [
            "僧房几载如禅定，州序今来以义居。",
            "直道褐衣犹胜锦，枉身牢鼎不如蔬。",
            "何心敢冀浆先馈，无善兼令岁有余。",
            "最是学文方自讼，只堪把笔教儿书。"
        ],
        "title": "赠至几  其三",
        "id": "3b1825fa-eea8-444d-a2f7-a4f43f93ddbe"
    },
    {
        "author": "徐积",
        "paragraphs": [
            "南州本是诸儒秀，上国宜从大隠居。",
            "别我好留仙竹杖，送君欲献野芹蔬。",
            "所惭下士文章陋，未报诸公礼义余。",
            "若见汝阴前太守，为言迂阔正谈书。"
        ],
        "title": "赠至几  其四",
        "id": "cc7d7d32-6ef0-439d-a8b0-5e6a78d1a37a"
    },
    {
        "author": "徐积",
        "paragraphs": [
            "谁家门外柳双株，满屋清风是我居。",
            "霜後正逢篱下菊，雪前已贮瓮中蔬。",
            "沫流口角耽吟睡，毛坠头心久病余。",
            "努力正如初学辈，老瞳昏涩夜看书。"
        ],
        "title": "赠至几  其五",
        "id": "9014f970-db04-4a8d-8de1-7fedc7bc721c"
    },
    {
        "author": "徐积",
        "paragraphs": [
            "上欲求稽古，天书下四溟。",
            "儒风久湮鬰，诏意乃丁宁。",
            "削剥因唐氏，源流自汉庭。",
            "春秋披日月，易象炳丹青。",
            "礼乐搜潜奥，诗书抉杳冥。",
            "今焉拘注疏，何谓复明经。"
        ],
        "title": "复明经",
        "id": "3ad4617c-9b2a-4e72-b4a5-c0a1474289e1"
    },
    {
        "author": "徐积",
        "paragraphs": [
            "吟翁如共老庄游，物外能齐乐与忧。",
            "鳌背不为三岛客，鱼竿终泛五湖舟。",
            "何须大使诗来问，合使幽人病为瘳。",
            "陶令菊花犹有在，未知肯饮一杯不。"
        ],
        "title": "和蒋龙图",
        "id": "91c27baa-224b-49eb-9ec1-7bfa0c05dfa3"
    },
    {
        "author": "徐积",
        "paragraphs": [
            "人为多情乃送君，余虽不送情更深。",
            "破窗半夜风霜冷，危坐灯前为子吟。"
        ],
        "title": "送吕清叔  其一",
        "id": "bcbfdce1-6231-4bf9-909f-4ba2ba7df318"
    },
    {
        "author": "徐积",
        "paragraphs": [
            "平生志在青云霄，十年不飞藏羽毛。",
            "夫子乃是知我者，吟诗赠子何辞劳。"
        ],
        "title": "送吕清叔  其二",
        "id": "56ae2abb-89b5-4ca1-90f2-f36757a7799d"
    },
    {
        "author": "徐积",
        "paragraphs": [
            "匆匆一棹向东行，抖擞空囊无一金。",
            "买鱼沽酒向村市，典却蔡家焦尾琴。"
        ],
        "title": "送吕清叔  其三",
        "id": "ffff8456-46bc-4d6d-9b82-96b8e120f59b"
    },
    {
        "author": "徐积",
        "paragraphs": [
            "深院吟哦夜半时，须有鬼神听此诗。",
            "吟声往往到明月，淮上有风摇桂枝。"
        ],
        "title": "送吕清叔  其四",
        "id": "b18fb2df-ca3f-4105-a487-8da32d9226ab"
    },
    {
        "author": "徐积",
        "paragraphs": [
            "城外人传大使来，吟翁正共客衔杯。",
            "赤帷便记长安道，骏马仍思御史台。",
            "义色可令奸胆破，刚姿不为疾风摧。",
            "公能几日山阳住，待报舟人且倒桅。"
        ],
        "title": "和蒋颖叔  其一",
        "id": "8d1a546b-b8bf-4fe8-a730-866e25d9c773"
    },
    {
        "author": "徐积",
        "paragraphs": [
            "盛德尊光不召宾，玉环星弁自迂身。",
            "北窗卧者陶元亮，大使车中陆子真。",
            "自道老来心逾壮，若论兵後气弥真。",
            "所惭旧学非精义，仰负高风如古人。"
        ],
        "title": "和蒋颖叔  其二",
        "id": "4c860665-5592-48e5-a20f-1ad04bebabae"
    },
    {
        "author": "徐积",
        "paragraphs": [
            "待到伊川濯尽尘，洛阳城下且留身。",
            "文才得似长沙傅，试问如今有几人。"
        ],
        "title": "送人之洛阳",
        "id": "1710724f-5f1b-4302-b4c0-ccaa2d802529"
    },
    {
        "author": "徐积",
        "paragraphs": [
            "午日移阴後，行人罢燕时。",
            "路从西郭去，船值北风吹。",
            "梦里犹回首，心中欲附诗。",
            "从来义如此，两意自相知。"
        ],
        "title": "寄苏子由",
        "id": "dbd6d932-aac3-4fb7-8177-4c0ad6d4a9cb"
    },
    {
        "author": "徐积",
        "paragraphs": [
            "我是东皋叟，君居在屋东。",
            "已曾同砚席，最好共耕农。",
            "蕙帐兼栖鹤，篮舆亦带笻。",
            "若评樵采事，须更唤邻翁。"
        ],
        "title": "赠慎叔良",
        "id": "969632b1-7a6f-4648-8156-9663e2242399"
    },
    {
        "author": "徐积",
        "paragraphs": [
            "老掾成迂阔，弥年信不通。",
            "白头负高义，病眼想清风。",
            "奉使更三节，题名在两宫。",
            "有人能举类，旧德起淮东。"
        ],
        "title": "寄田大夫",
        "id": "6d0e9a9f-f3e4-4dd9-b1df-3da6cad17b84"
    },
    {
        "author": "徐积",
        "paragraphs": [
            "一别三千里，俱为六十翁。",
            "日中多俗事，枕上忆清风。",
            "闻子生双凤，看书快两瞳。",
            "以囊仍贮果，寄我厥苞红。"
        ],
        "title": "寄慎朝奉",
        "id": "38a7d976-116d-4762-9b1c-21f992199f1b"
    },
    {
        "author": "徐积",
        "paragraphs": [
            "东南未回客，行乐又经年。",
            "吴市花朝酒，松江月夜船。",
            "穷阎无屋住，广殿有诗传。",
            "若论平生事，无如任自然。"
        ],
        "title": "寄张景修",
        "id": "33193347-c71e-4ee3-af8a-4da3b33a903f"
    },
    {
        "author": "徐积",
        "paragraphs": [
            "吴有朱夫子，相知凡几年。",
            "心怜闭门叟，书附过江船。",
            "行已为人表，文应许世传。",
            "临风有余诲，时复慰皤然。"
        ],
        "title": "寄朱博士",
        "id": "f49f5e09-2708-48ee-a618-5b8e5248e89d"
    },
    {
        "author": "徐积",
        "paragraphs": [
            "幕官真有道，野叟是何人。",
            "被此新诗赠，兼之古意醇。",
            "若论今古事，前是老农身。",
            "谁谓芙蓉客，能来相顾频。"
        ],
        "title": "和李闳中",
        "id": "a807b7ba-627f-4093-9d59-5aa11105e6a9"
    },
    {
        "author": "徐积",
        "paragraphs": [
            "前日喜重来，今朝复送回。",
            "出门无仆马，为子走风埃。",
            "远客有诗赠，短亭无酒杯。",
            "南州虽得士，东观却遗才。"
        ],
        "title": "送王潜圣  其一",
        "id": "9ee5fff1-a290-4059-ad28-4e65e5346811"
    },
    {
        "author": "徐积",
        "paragraphs": [
            "一自渡江津，茫然不记春。",
            "船谙淮上月，马惯洛阳尘。",
            "可去问唐举，未须惭买臣。",
            "终令旧关吏，还似弃繻人。"
        ],
        "title": "送王潜圣  其二",
        "id": "780dfa7f-c6ac-4066-9818-df4b04e6bf5a"
    },
    {
        "author": "徐积",
        "paragraphs": [
            "两翅慢如云，倦飞归故林。",
            "褐夫怀有玉，贫女叹无金。",
            "北阙报初罢，南陔情更深。",
            "升堂拜亲後，先看白头簪。"
        ],
        "title": "送王潜圣  其三",
        "id": "e28eed50-0b8f-4466-a685-cdacdbb15cbf"
    },
    {
        "author": "徐积",
        "paragraphs": [
            "南北倦游客，离家几问津。",
            "文随年共老，名与德俱新。",
            "射策谩稽古，抱关犹误亲。",
            "穷通只如此，宁愧断机人。"
        ],
        "title": "送王潜圣  其四",
        "id": "895df5f9-9caa-4aa6-a193-dd355327b15a"
    },
    {
        "author": "徐积",
        "paragraphs": [
            "千兵州将已严装，犹入西庵曳绣裳。",
            "坐燕起来中酒色，行春归後落花香。",
            "难酬高义情弥重，欲述余恩事更长。",
            "但看楚人遮道处，草头垂泪湿残阳。"
        ],
        "title": "送李守",
        "id": "101ea83f-556b-4a6b-841a-7d562e81441e"
    },
    {
        "author": "徐积",
        "paragraphs": [
            "昔者淮南使，刚中辅以和。",
            "生前无所苟，身後事如何。",
            "有子泣枯草，无人诵蓼莪。",
            "林公为不死，下客谩悲歌。"
        ],
        "title": "寄林虙",
        "id": "58e82de4-2ce6-46c7-84e7-2d3b509124c5"
    },
    {
        "author": "徐积",
        "paragraphs": [
            "节用黄金诏紫泥，皇华仍赋使臣诗。",
            "三千里路争迎送，五十州官待指挥。",
            "尽解累囚南到日，却寻急传北归时。",
            "趣装亦有明珠否，八树成林桂一枝。"
        ],
        "title": "送蒋宪  其一",
        "id": "e39158dc-1c05-490d-91fc-74b3a8ffbfa2"
    },
    {
        "author": "徐积",
        "paragraphs": [
            "远服兵刑事可知，全吴分野有星移。",
            "汉家诏使登车後，蜀道忠臣叱驭时。",
            "山色迎来城到近，桂香随去马行迟。",
            "梅林亦是公家管，广帅应须寄北枝。"
        ],
        "title": "送蒋宪  其二",
        "id": "691624a6-bfe0-4bcf-b8b2-62c7c9f48406"
    },
    {
        "author": "徐积",
        "paragraphs": [
            "出乎志者莫如诗，商也能言得自谁。",
            "雅颂汉时犹未远，风骚齐後若何衰。",
            "翰林飞去秋鹰健，工部行来老骥迟。",
            "亦有孟韩联句好，姓张员外合肩随。"
        ],
        "title": "和蹇受之 诗",
        "id": "b3216add-2d82-4b3e-97df-74041fe3f9d9"
    },
    {
        "author": "徐积",
        "paragraphs": [
            "清而劲者笛为奇，哀绝孤高更不卑。",
            "日暮谁人凭楼处，月明离妇捣衣时。",
            "何烦作赋摅师愤，最好倾心破主疑。",
            "一弄便能歌怨曲，唐衢义哭合相随。"
        ],
        "title": "和蹇受之 笛",
        "id": "44a6acc1-2693-4361-9b2c-14c5c29461ec"
    },
    {
        "author": "徐积",
        "paragraphs": [
            "醉乡恍惚在空虚，若论真恬世所无。",
            "坐客任贪清者圣，今人何作古之愚。",
            "宜教侧帽穿花过，更好敲门趁月沽。",
            "谁似陶潜最潇洒，篮舆归去不须扶。"
        ],
        "title": "和蹇受之 醉",
        "id": "d90f5a4f-fd50-4227-ac4d-1f1d5f139f29"
    },
    {
        "author": "徐积",
        "paragraphs": [
            "笑乐真情岂可诬，乐而不笑是何拘。",
            "日中无事逢棋局，春後有花兼酒壶。",
            "轻侠儿前抚手掌，滑稽传後掩髭须。",
            "江南陆俊还安否，乞与笻枝使自扶。"
        ],
        "title": "和蹇受之 笑",
        "id": "cdb798da-e920-4f02-a0eb-d0f503273687"
    },
    {
        "author": "徐积",
        "paragraphs": [
            "一识明侯二十年，老农依旧未归田。",
            "学无所得成迂阔，义有其终尚爱怜。",
            "下笔自书青竹汗，上樽仍附玉山泉。",
            "如斯厚意难空饮，待折梅花配酒船。"
        ],
        "title": "谢赵朝散",
        "id": "ce49cbc4-07e2-4283-96e1-57e999cdfb7a"
    },
    {
        "author": "徐积",
        "paragraphs": [
            "讲罢潮沟吟绿槐，手持铜钵待相陪。",
            "青瞳好客难留住，白足高僧又带回。",
            "今日许寻陶令菊，明年约寄陆生梅。",
            "庞公妻子方炊黍，且报舟人莫起桅。"
        ],
        "title": "谢秦少游",
        "id": "cc7ee1ae-a4e0-418c-9f64-26ac753760ee"
    },
    {
        "author": "徐积",
        "paragraphs": [
            "淮上衰翁何所为，有人宽厚误相知。",
            "光华奉使方行部，款密成书更附诗。",
            "在泮饮时常睠睠，乘轺过日倍迟迟。",
            "缘公礼义如斯重，好寄梅花近北枝。"
        ],
        "title": "送李漕",
        "id": "bfab7f36-5ef7-4d61-a823-31632cc71e86"
    },
    {
        "author": "徐积",
        "paragraphs": [
            "倦鹤寻流水，闲云归故山。",
            "青囊书在否，留取教人闲。"
        ],
        "title": "送云鹤山人",
        "id": "f801a129-b6be-4f38-99ac-fb9434eebbd6"
    },
    {
        "author": "徐积",
        "paragraphs": [
            "禁烟娱乐且须频，二月风光特地新。",
            "料得壶中无俗客，更闻歌者尽阳春。",
            "酒来花下斟琼液，茶向松闲碾玉尘。",
            "应笑谢安空寂寞，东山终日为何人。"
        ],
        "title": "和孙元规资政游园  其一",
        "id": "6427e1e4-8332-485b-ab61-83ff3049220f"
    },
    {
        "author": "徐积",
        "paragraphs": [
            "红作帘帷翠作裀，随轩歌舞一时新。",
            "未知醒者何如醉，且向樽前莫负春。",
            "烟重柳梢寒蘸水，日高花径暖生尘。",
            "自从三月芳菲後，误入桃源又几人。"
        ],
        "title": "和孙元规资政游园  其二",
        "id": "46aee213-04f2-4706-b2a7-670fba039c1c"
    },
    {
        "author": "徐积",
        "paragraphs": [
            "竹为篱落水为邻，草碧花红一径新。",
            "尽日欢声连绿野，满城和气入韶春。",
            "歌姬汗湿眉闲翠，舞妓香生袜下尘。",
            "酒阵诗兵皆大敌，未知元帅属何人。"
        ],
        "title": "和孙元规资政游园  其三",
        "id": "418bdf2b-2203-47e8-98a4-c981a94083de"
    },
    {
        "author": "徐积",
        "paragraphs": [
            "淮边羁思岭头云，绀彩腾时电影奔。",
            "一日恰如时辈事，十年空负主人恩。",
            "良因外貌贪驯性，何况中心狎巧言。",
            "他日雕笼如再养，玉环金鏁铁为门。"
        ],
        "title": "赠玉师失鹦鹉  其一",
        "id": "0ccdb41c-711b-41d7-96ed-831cdb6e70a7"
    },
    {
        "author": "徐积",
        "paragraphs": [
            "淡烟白浦月黄昏，倚遍阑干空倚门。",
            "接翅定思云外侣，偷栖应望水边村。",
            "尽传世上新诗去，惟有笼中旧物存。",
            "便是却来休更养，不能成事只能言。"
        ],
        "title": "赠玉师失鹦鹉  其二",
        "id": "e30a47b1-ecc6-42d7-9092-5fc31ae3e365"
    },
    {
        "author": "徐积",
        "paragraphs": [
            "赤帷大乘皇华使，鸣玉锵金访教官。",
            "红旆缓摇春日晚，清风先入泮宫寒。",
            "一瓢郑叟醉初醒，五柳陶翁卧不安。",
            "便着青衫迎谢傅，更无茶果荐杯盘。"
        ],
        "title": "谢蒋颖叔  其一",
        "id": "2025449f-581e-42dc-873f-6281b903797c"
    },
    {
        "author": "徐积",
        "paragraphs": [
            "吟翁未去水云闲，坐假虚名屈上官。",
            "忽似仰山心貌竦，更思言事骨毛寒。",
            "绣衣自可招黄绶，星弁须来对鹖冠。",
            "莫怪开门迎候早，今冬无雪卧袁安。"
        ],
        "title": "谢蒋颖叔  其二",
        "id": "bee1fec2-6c59-464a-8e6b-7326c48b2fe5"
    },
    {
        "author": "徐积",
        "paragraphs": [
            "义重江湖叟，情施墟墓闲。",
            "孤魂慰长夜，老泪湿衰颜。",
            "一奠方铭骨，三年更倚山。",
            "更分心两处，恍惚自收还。"
        ],
        "title": "泣谢陈德任",
        "id": "fc30b71c-870c-4b0d-9fec-75702c3498a7"
    },
    {
        "author": "徐积",
        "paragraphs": [
            "所幸生平世，甘于贫与痾。",
            "被誉嗤杜簿，挟勇耻荆轲。",
            "已恨逢君晚，无辞教我多。",
            "野芹容一献，更索采樵歌。"
        ],
        "title": "和汤令",
        "id": "b70e844a-db61-4f64-b772-a04965cbb145"
    },
    {
        "author": "徐积",
        "paragraphs": [
            "外府新雠校，问君来不来。",
            "春随流水远，日被落花催。",
            "烦子神仙御，尽予贤圣杯。",
            "何时松径下，同坐踏苍苔。"
        ],
        "title": "召汝弼",
        "id": "76bb3d72-a700-4412-9fc0-ffc8f02bf85a"
    },
    {
        "author": "徐积",
        "paragraphs": [
            "楚有循良守，流民萃一方。",
            "薪蒸温病骨，菽粟饫饥肠。",
            "永欲充编户，无心忆故乡。",
            "恩深何以报，惟有一炉香。"
        ],
        "title": "赈饥篇赠程守  其一",
        "id": "b8e1a496-b06f-4767-912d-0e83d8d12a79"
    },
    {
        "author": "徐积",
        "paragraphs": [
            "乞得诸仓粟，流民获所依。",
            "已燃薪御冻，仍用楮为衣。",
            "病骨蒙新暖，羸肌复旧肥。",
            "故乡虽有屋，此处可忘归。"
        ],
        "title": "赈饥篇赠程守  其二",
        "id": "48117a41-c4c7-4ba8-940b-9933c39bfe9d"
    },
    {
        "author": "徐积",
        "paragraphs": [
            "大夫归旆暖摇春，正好浮淮向汴津。",
            "一片青山迎去棹，两堤芳草伴行人。",
            "当官事业今弥劭，满橐文章老更新。",
            "记取吾乡蒙实惠，吟翁亦是旧编民。"
        ],
        "title": "送山阳宰高奉议",
        "id": "efac33e1-a4f5-49f1-be1a-ed0db6786f3c"
    },
    {
        "author": "徐积",
        "paragraphs": [
            "清风门外客移船，南郭衰翁但惘然。",
            "未吐赤心无限事，重寻皓首几何年。",
            "茶须饱饭吞甘溜，酒便空心注玉泉。",
            "醉倒淮东郑云叟，吟哦声调入云烟。"
        ],
        "title": "送吴坦求",
        "id": "432b87ac-d701-44a4-86dc-33c0d81ee143"
    },
    {
        "author": "徐积",
        "paragraphs": [
            "一从西郭恩初重，又至南庠义更深。",
            "自恨杜微无所听，若忘龚遂是何心。",
            "已知霜露情弥感，更值淮湖气作阴。",
            "昨夜起来无月色，谁知我为蒋公吟。"
        ],
        "title": "赠颖叔",
        "id": "7c6d5646-0b8e-4838-a6a8-6468fbade72d"
    },
    {
        "author": "徐积",
        "paragraphs": [
            "王家池上芙蓉客，曾把新诗赠野人。",
            "不道形骸成土木，却言风月长精神。",
            "凡禽易识甘题凤，野兽难分误比麟。",
            "努力唱歌酬不得，枉教白雪落红尘。"
        ],
        "title": "答李闳中节推",
        "id": "0a02de6d-b99f-4d5d-bbe5-a623f29a637a"
    },
    {
        "author": "徐积",
        "paragraphs": [
            "精神满腹其才裕，清白当官所性存。",
            "国士正居王俭府，野人未识李膺门。",
            "诗筒便恐传新句，酒席方陪饮上樽。",
            "从此定须怀贱叟，他时来访我儿孙。"
        ],
        "title": "和沈判官",
        "id": "663a1e7a-bdf6-4420-ae09-5258e1ffa492"
    },
    {
        "author": "徐积",
        "paragraphs": [
            "好客重来直上厅，庞家妻女合炊秔。",
            "名言一坐令谁听，老病双瞳为子明。",
            "有道长官方就禄，无能司户欲归耕。",
            "如斯出处俱平易，义理难时即共评。"
        ],
        "title": "谢蔡子骧",
        "id": "8881f6cd-f187-495c-995b-3f19286dcf86"
    },
    {
        "author": "徐积",
        "paragraphs": [
            "云出无心鹤倦飞，还家欢笑彩为衣。",
            "雪醅为寿酒初熟，玉脔供甘鱼正肥。",
            "侍燕每操笻杖去，看花常御板舆归。",
            "故人愿子无穷庆，莫使淮南音信稀。"
        ],
        "title": "寄朱至机  其一",
        "id": "402eb793-0ec8-42d4-aa93-da064c6da2b2"
    },
    {
        "author": "徐积",
        "paragraphs": [
            "六十诗翁爱幅巾，清江濯尽洛阳尘。",
            "若无野客来同巷，合有山僧去作邻。",
            "醉卧不知云到枕，吟行唯许鹤随身。",
            "眼看富贵真如梦，说到穷通定笑人。"
        ],
        "title": "寄朱至机  其二",
        "id": "f0092f00-6d7c-465d-b297-7e5016765b17"
    },
    {
        "author": "徐积",
        "paragraphs": [
            "南郭茶杯菊未香，西檐老柳觉疏黄。",
            "家无县令双鳬舄，梦有仙人五色羊。",
            "梅信易传来岭北，雁书难附过衡阳。",
            "定知远俗怀公义，若说威名背负芒。"
        ],
        "title": "寄颖叔",
        "id": "073c935f-9dde-40b1-b644-e1c828f19249"
    },
    {
        "author": "徐积",
        "paragraphs": [
            "趋时之悔真良说，枉己之徒信厚颜。",
            "学者渊源当似海，丈夫持守要如山。",
            "挺然特起麟孤角，鄙矣谁窥豹一斑。",
            "为子临行双泣下，白头人倚夕阳关。"
        ],
        "title": "送娄六秀才",
        "id": "131c3d95-1534-44c2-9acc-6a3acda9942a"
    },
    {
        "author": "徐积",
        "paragraphs": [
            "赤县堂名清与容，主人兼得古人风。",
            "此闲便是烟波上，何处更寻山谷中。",
            "志激懦贪无弊俗，诏宣宽大有余功。",
            "若将全德评今昔，应笑陈蕃郭令公。"
        ],
        "title": "和杨守清容堂",
        "id": "7f817cfb-a4ae-480b-b49b-3bfaa5c54856"
    },
    {
        "author": "徐积",
        "paragraphs": [
            "李氏山河势若蓬，手提长剑截长虹。",
            "请将唐室中兴事，可比汾阳再造功。",
            "直道不为邪党败，逆鳞深得诤臣风。",
            "儒生若有逢时幸，未必勋劳尽在公。"
        ],
        "title": "书狄梁公传",
        "id": "2eaf9ea8-4db1-49e0-ae73-439f693a2885"
    },
    {
        "author": "徐积",
        "paragraphs": [
            "莫道山阳官苦辛，大夫未是不闲人。",
            "昼来琴上披寻曲，夜入花闲点检春。",
            "拖袂带归香满袖，回灯引去蝶随身。",
            "高才自有风流格，吟作吴谣事最新。"
        ],
        "title": "夜赏春寄敦复",
        "id": "ff3aa037-8616-402f-bd7f-d18ded4a4f6c"
    },
    {
        "author": "徐积",
        "paragraphs": [
            "檄书插羽来何速，铁骑成林势未分。",
            "北垒噉声雄似虎，南营杀气猛如云。",
            "阵前剑客投犀袂，帐外歌姬曳绣裙。",
            "且待挥兵酣战罢，却行三舍避将军。"
        ],
        "title": "戏答君锡酣战之句",
        "id": "80bee74a-17a2-408a-8e59-ecd15a1b6c37"
    },
    {
        "author": "徐积",
        "paragraphs": [
            "伏读凭栏意，私心辄慨然。",
            "圣徒须企圣，贤党必思贤。",
            "主上方高枕，民闲正息肩。",
            "使君当自逸，治状已光前。"
        ],
        "title": "和崔刑部凭栏",
        "id": "efd406c7-ba45-4709-b5e3-86309812eeee"
    },
    {
        "author": "徐积",
        "paragraphs": [
            "十载交情义有余，离羣还叹索然居。",
            "一番思我须成梦，每度人来定寄书。",
            "此日相从尤款密，他时何处觅迂疏。",
            "回来径哭青墩墓，莫向南城问旧庐。"
        ],
        "title": "示汝弼",
        "id": "d3e13a8a-8193-41e0-a8bb-287778993e91"
    },
    {
        "author": "徐积",
        "paragraphs": [
            "芦叶衔来逢北雁，筠筒信断候南风。",
            "看回白马残阳後，吟尽闲云落月中。",
            "酌水何时寻陆子，寄裙前日为梁鸿。",
            "孟光多谢闺房秀，醉酒亡缯是我翁。"
        ],
        "title": "和汝弼",
        "id": "bee3f261-f230-4d9f-b218-ee7aa127a74b"
    },
    {
        "author": "徐积",
        "paragraphs": [
            "朝奉清心自皎然，应将外物比腥膻。",
            "诗歌与性相娱乐，声色因丧永弃捐。",
            "有义睠余东野旧，无能留子北窗眠。",
            "殷勤为釂陶家酒，更送甆杯与竹笺。"
        ],
        "title": "呈敦复",
        "id": "c20745f9-ab1f-46d6-9455-e378f864cab3"
    },
    {
        "author": "徐积",
        "paragraphs": [
            "病叟虽迂阔，交情自不疏。",
            "喜逢归去客，为谢寄来书。",
            "入幕评文後，临川视事余。",
            "携壶吟两柳，还梦野人居。"
        ],
        "title": "代书寄次翁",
        "id": "4cfc1437-6cfe-48e1-85e4-ae3cf5811ba7"
    },
    {
        "author": "徐积",
        "paragraphs": [
            "公如郑相怜穷士，我在所知韩孟闲。",
            "下客心形浑是木，高贤礼义欲齐山。",
            "十年用力人谁及，百计酬恩事总艰。",
            "投笔若从班定远，横戈先出玉门关。"
        ],
        "title": "上蒋公",
        "id": "36dea620-0caf-463a-a6e3-5c7c5ca81ffa"
    },
    {
        "author": "徐积",
        "paragraphs": [
            "彼美东南隽，尧时作外臣。",
            "有何归去物，全得老来身。",
            "一节都无变，平生总是真。",
            "勇于罗守退，甘似庾郎贫。",
            "士望今谁耦，儒林旧绝伦。",
            "其心醇是本，以德厚为珍。",
            "避盗抽园笋，容奴取库银。",
            "时情付流水，外物尽浮云。",
            "久矣谋闲坐，谁乎愿要津。",
            "书藏万卷好，诗换一筒新。",
            "聚道为家法，分粮恤外姻。",
            "清风还楚部，余惠在江民。",
            "藉草宜兰佩，穿松称鹿巾。",
            "鲙材须活鲤，羹剂要香莼。",
            "日暖花村路，风温荇浦春。",
            "耽吟白居士，沈醉李仙人。",
            "骥凤鸣来久，驹雏教已驯。",
            "义终光国史，名自压朝绅。",
            "顾我愚而陋，烦公爱以仁。",
            "深恩无报处，北望正劳神。"
        ],
        "title": "和路朝奉退居",
        "id": "fe7f9ca1-5f21-48a6-968c-082349dbff7e"
    },
    {
        "author": "徐积",
        "paragraphs": [
            "闭门有幸藏衰病，策杖无因奉俊游。",
            "绳缠筋骸方就枕，火烧皮骨正思秋。",
            "览君健句如逢药，慰我孤怀胜凭楼。",
            "见说束装行未得，梦魂先到楚江头。"
        ],
        "title": "送至机",
        "id": "d696ca1a-4a66-480c-8c66-42729e1817ad"
    },
    {
        "author": "徐积",
        "paragraphs": [
            "黄金宫阙紫瑶关，鹓鹭思陪玉笋班。",
            "仙仗好教鳬舄去，客槎却在斗牛闲。",
            "有为义对霜涛涌，无敌诗同铁阵闲。",
            "谁报京师羣弟子，先生吏隠鬓毛斑。"
        ],
        "title": "寄路倅洪泽阻水  其一",
        "id": "410cd8f4-2f5e-4aae-a674-cb666cf1ac90"
    },
    {
        "author": "徐积",
        "paragraphs": [
            "莫教容易过龟山，多少人心愿复还。",
            "更有南城黄绶客，但吟西户绿杨闲。",
            "纔经浊汴无澄浪，且趁清淮洗醉颜。",
            "安得就公歌一曲，缓吟迟步夕阳湾。"
        ],
        "title": "寄路倅洪泽阻水  其二",
        "id": "f45d64ba-5b87-4180-99e9-02ba1b58421e"
    },
    {
        "author": "徐积",
        "paragraphs": [
            "丹书一下人神庆，美矣先朝贵孟公。",
            "能与百王兴漏典，长令万国仰遗风。",
            "躬为独行生无禄，道配弥高祭有宫。",
            "孰谓阔迂穷至死，正而穷胜枉而通。"
        ],
        "title": "和潘朝奉邹国公配飨",
        "id": "cf0f8bcd-ebff-42fd-b43b-eabd5dc5c313"
    },
    {
        "author": "徐积",
        "paragraphs": [
            "世俗纷纷事总虚，诗翁今作逸人居。",
            "勤穿东地缘栽竹，喜占明窗为着书。",
            "近市好赊春肆酒，就淮仍买晚罾鱼。",
            "忽撑小艇来西郭，不问皆知访仲车。"
        ],
        "title": "和路朝奉新居  其一",
        "id": "d24dea63-8ad2-4359-a7ad-64d0da27c897"
    },
    {
        "author": "徐积",
        "paragraphs": [
            "诗翁爱酒典衣沽，六子将孙侍燕居。",
            "正要白家醇酿法，不须刘德伪金书。",
            "厨经雪後炊无黍，门近淮濒食有鱼。",
            "何以献公寻一物，庾郎三韭载盈车。"
        ],
        "title": "和路朝奉新居  其二",
        "id": "531a1974-063f-407d-aba3-335077b86b35"
    },
    {
        "author": "徐积",
        "paragraphs": [
            "昔也闻名诵子虚，今来白颔隔城居。",
            "新诗解道论头句，旧客仍移把臂书。",
            "北郭高风真隠豹，南州循政喻烹鱼。",
            "归时见说临川路，父老争留太守车。"
        ],
        "title": "和路朝奉新居  其三",
        "id": "07d7d9a9-1773-477e-be83-0cbc2abfe921"
    },
    {
        "author": "徐积",
        "paragraphs": [
            "陈傅门前客姓徐，有何智术佐闲居。",
            "接檐俛仰令遮雨，缚竹纵横为架书。",
            "趁雪斸田移草木，和湾汲水贮龟鱼。",
            "上元已过清明近，更约寻花不用车。"
        ],
        "title": "和路朝奉新居  其四",
        "id": "69c86057-019d-4f2f-8679-c096cc40a144"
    },
    {
        "author": "徐积",
        "paragraphs": [
            "谁家住处近田庐，朝奉抽簪就退居。",
            "竹叶已成新岁酒，梅花未领故人书。",
            "呼童解袂扪饥虱，趁日开箱曝蠹鱼。",
            "一似散仙闲到夜，卧屏仍看五云车。"
        ],
        "title": "和路朝奉新居  其五",
        "id": "c5938640-8490-425a-b5a4-40d3ca73c8a9"
    },
    {
        "author": "徐积",
        "paragraphs": [
            "坐想堂前弄白须，蒲茵笋席正高居。",
            "彩衣六子傍供膳，锦髻诸孙自教书。",
            "爱士主人新置榻，清身太守旧悬鱼。",
            "更吟整斗论头句，胜却西庵诗一车。"
        ],
        "title": "和路朝奉新居  其六",
        "id": "70b7e76b-9e44-49b1-abf6-06d5fb063ea6"
    },
    {
        "author": "徐积",
        "paragraphs": [
            "不辨时人直与迂，浊缨且喜近淮居。",
            "朝衣脱後常耽睡，野史修时或借书。",
            "恨乏青山供采药，爱看白鸟伺吞鱼。",
            "东园卖酒花开近，待看诗翁倒载车。"
        ],
        "title": "和路朝奉新居  其七",
        "id": "d53ec97b-d851-47be-91e6-b5dc68c62459"
    },
    {
        "author": "徐积",
        "paragraphs": [
            "簿领脱来如一梦，身名全後喜宁居。",
            "生来自信无非义，世上何缘作谤书。",
            "所养有源数大水，其贤可乐比嘉鱼。",
            "愿公八十为更老，玉币三招乃就车。"
        ],
        "title": "和路朝奉新居  其八",
        "id": "2cbe2dcc-e1d5-4b7c-a270-2adf8b43894e"
    },
    {
        "author": "徐积",
        "paragraphs": [
            "自是平时大隠徒，何须水宿与山居。",
            "都无长物垂空橐，却有闲房聚逸书。",
            "近见雪消思野蕨，遥呼船问忆江鱼。",
            "卸帆便去寻村酒，醉使儿孙推鹿车。"
        ],
        "title": "和路朝奉新居  其九",
        "id": "bc9408b6-6d47-4725-ba81-4f80ef451ee3"
    },
    {
        "author": "徐积",
        "paragraphs": [
            "身着练袍履用蒲，鹖冠鸠杖称郊居。",
            "家中但乏青囊印，坐处便看黄卷书。",
            "赁屋为无扬子宅，休官非为武昌鱼。",
            "长年不出何妨事，况是门悬致仕车。"
        ],
        "title": "和路朝奉新居  其一○",
        "id": "d8b1f50e-59f5-4184-b9c6-b4a4a1d4b9f2"
    },
    {
        "author": "徐积",
        "paragraphs": [
            "夷白先生好对庐，醉吟处士作邻居。",
            "幅巾自去呼樵父，蜡屐何时访竹书。",
            "坐想高谈摇麈尾，情知相谇跨鲸鱼。",
            "更怜同姓陪罇酒，胜却荀生得御车。"
        ],
        "title": "和路朝奉新居  其一一",
        "id": "4397c9a1-c0fb-474a-84e4-c326522ba62c"
    },
    {
        "author": "徐积",
        "paragraphs": [
            "路家巷口是何渠，半似城中半野居。",
            "已退白仙常按曲，未归陆俊谩传书。",
            "雪消墙外逢挑菜，日暖门前见捕鱼。",
            "更有花闲行处乐，旧时歌舞愿随车。"
        ],
        "title": "和路朝奉新居  其一二",
        "id": "bf36dda3-c1b4-495c-8853-b13ccc01d4db"
    },
    {
        "author": "徐积",
        "paragraphs": [
            "好养玄猿共鹤雏，茅茨盖屋竹闲居。",
            "家无越使千金橐，腹有齐臣四部书。",
            "一自临川登画鹢，便烦别驾掌铜鱼。",
            "吟哦还作诗仙退，恰似骖鸾凤驾车。"
        ],
        "title": "和路朝奉新居  其一三",
        "id": "ff716ccf-ff4e-439b-b4dd-162f369c7b1f"
    },
    {
        "author": "徐积",
        "paragraphs": [
            "世闲诗淡郑云叟，寿且安宁陶隠居。",
            "爱酒自开浮蚁瓮，耽诗如好换鹅书。",
            "箨冠戴後搘笻竹，鹤氅披来控鲤鱼。",
            "学作蓬莱吟醉客，何须驷马驾安车。"
        ],
        "title": "和路朝奉新居  其一四",
        "id": "f2dae6f5-edd0-4459-bcb1-386bdadc8ef4"
    },
    {
        "author": "徐积",
        "paragraphs": [
            "西庵翁上北城隅，为望临川旧守居。",
            "所恨足无双翅舄，但将诗代一函书。",
            "甥教洗游多沽酒，妻使磨刀细切鱼。",
            "洒扫待公来献寿，亲扶杖履醉升车。"
        ],
        "title": "和路朝奉新居  其一五",
        "id": "6a483d67-3283-40a6-8a4b-90d6c3e936d7"
    },
    {
        "author": "徐积",
        "paragraphs": [
            "所居有本能行义，此去无人不恋恩。",
            "情似绿波长送棹，梦如飞絮忽随轩。",
            "帐前旧学千余子，橐里新文数万言。",
            "何日从君温故业，待操几杖问渊源。"
        ],
        "title": "送路倅  其一",
        "id": "a1f9174c-6596-47d7-ae8f-b586dbe09153"
    },
    {
        "author": "徐积",
        "paragraphs": [
            "我曹初作彩衣郎，白纻先生正擅场。",
            "大笔可堪专簿领，远图终恐用文章。",
            "清淮绝唱新盈卷，绿髪奇篇旧满囊。",
            "此去功名都未测，公年方永力方强。"
        ],
        "title": "送路倅  其二",
        "id": "dacda3a9-942e-4705-a362-7326babf7dfe"
    },
    {
        "author": "徐积",
        "paragraphs": [
            "五柳神君气貌端，所希所向静而安。",
            "每思往行投闲地，肯逐时情慕热官。",
            "秫酒易醒风户猛，葛巾难卧月窗寒。",
            "也应种得东篱菊，好置篮舆自在观。"
        ],
        "title": "和石宣德五柳亭",
        "id": "711789a3-d10c-469a-bd3e-8e2e23cf0454"
    },
    {
        "author": "徐积",
        "paragraphs": [
            "昭昭所性详而辨，坦坦其行乐且恬。",
            "公义已令淮部肃，清风更入朔方严。",
            "行无瑕颣孤标耸，养有根源数器兼。",
            "犹使樵夫来教我，樵歌为述古人谦。"
        ],
        "title": "送秦漕",
        "id": "d4ec3995-85ce-4c45-8dbb-7711d05f3109"
    },
    {
        "author": "徐积",
        "paragraphs": [
            "博士高才御点名，往陪羣俊盍朝簪。",
            "门颁锦诏先生入，帝锡绨衣後殿深。",
            "设坐宫官严绛帐，执经王子肃青衿。",
            "尧亲已被钦文化，更倚师谟称上心。"
        ],
        "title": "送宫教郎朝奉",
        "id": "27a2b222-59dc-44de-ad26-73d8369e303a"
    },
    {
        "author": "徐积",
        "paragraphs": [
            "使臣车用赤帷裳，帝选明侯重岭阳。",
            "後乘未离淮分野，先声已遍越封疆。",
            "宜教廉吏心如水，但恐贪夫背有霜。",
            "大抵当官须去害，人闲所在有豺狼。"
        ],
        "title": "送李宪  其一",
        "id": "1b57bbd8-06f5-431a-ba3d-f0156f02e560"
    },
    {
        "author": "徐积",
        "paragraphs": [
            "五船鸣鼓待严装，且赴双莲旧燕堂。",
            "不用水沈熏紫绶，过梅林後一身香。"
        ],
        "title": "送李宪  其二",
        "id": "ec0a6b9d-17ce-4c69-99e3-ab036a3e017a"
    },
    {
        "author": "徐积",
        "paragraphs": [
            "楚人相唤守河梁，鸣角楼前驻画樯。",
            "未肯放船来北渚，且教载酒去东堂。",
            "倾城和气传芳草，沿路清风配绿杨。",
            "见说新班名玉笋，赤墀登对待冯唐。"
        ],
        "title": "送程守  其一",
        "id": "ce01599b-7dca-4a63-975f-d87637b9f0ea"
    },
    {
        "author": "徐积",
        "paragraphs": [
            "闻道西城欲解船，病翁怀抱更骚然。",
            "将心已附诸生辈，策杖难随庶老肩。",
            "负义本非今世俗，报恩终愧古人贤。",
            "不才自讼无他技，合作诗歌更百篇。"
        ],
        "title": "送程守  其二",
        "id": "8ae9ced6-1b52-47f8-bd32-9a453b7d039e"
    },
    {
        "author": "徐积",
        "paragraphs": [
            "古来雄隽是从军，问罪残羌正有名。",
            "黑槊将陪黄钺帅，银鎗队拥铁林兵。",
            "十州假息恩涵覆，百载逋诛事贯盈。",
            "首恶更应囚巨轞，壮图难议请长缨。",
            "须空大漠迁降虏，好决洪河刷逆城。",
            "报国主人心更勇，西山勒颂得班生。"
        ],
        "title": "送人从军",
        "id": "accdca42-cb5d-4751-a196-67f9d8134131"
    },
    {
        "author": "徐积",
        "paragraphs": [
            "耳听人言似不闻，心于时事若无分。",
            "一生已是青山物，更欲将身换白云。"
        ],
        "title": "赠山翁",
        "id": "d9a7a8f3-bb38-412c-ad2e-93a19458f4f0"
    },
    {
        "author": "徐积",
        "paragraphs": [
            "身边外物虽无语，事到中心自有分。",
            "莫道山翁头似雪，心如剑戟气如云。"
        ],
        "title": "山翁答无分之句",
        "id": "ea401b3b-08f1-4203-8efd-e71f45b6cc88"
    },
    {
        "author": "徐积",
        "paragraphs": [
            "老来无物可搘颐，正要一茎筇竹枝。",
            "满袖清风秋月淡，陶潜遶遍菊花篱。"
        ],
        "title": "谢张才甫笻竹杖  其一",
        "id": "bf906997-2a14-42d9-b487-931fa508585a"
    },
    {
        "author": "徐积",
        "paragraphs": [
            "手中忽把一枝笻，称我逍遥林下风。",
            "不是西征车上物，临行自合与诗翁。"
        ],
        "title": "谢张才甫笻竹杖  其二",
        "id": "72e8ef21-08ec-4fe3-9f51-7e84dd20dc7d"
    },
    {
        "author": "徐积",
        "paragraphs": [
            "北斋有酒夜开门，独酌灯前酒一樽。",
            "只被诗魔无处避，待教醉魄战吟魂。"
        ],
        "title": "戏呈魏评事  其一",
        "id": "2f32a851-3d8c-434c-952d-cf2a063ff857"
    },
    {
        "author": "徐积",
        "paragraphs": [
            "我向灯前置酒杯，南轩北户一时开。",
            "如今正是花时节，且放春风数路来。"
        ],
        "title": "戏呈魏评事  其二",
        "id": "ba857558-9e92-4c11-a586-0713fdf4f73d"
    },
    {
        "author": "徐积",
        "paragraphs": [
            "紫府瑶关夜更深，阿谁闲醉洞中春。",
            "呼童去问烟霞事，只见桃花不见人。"
        ],
        "title": "戏呈魏评事  其三",
        "id": "293a3b91-6b63-442d-9fb4-c7da0a1d6145"
    },
    {
        "author": "徐积",
        "paragraphs": [
            "为问江行辈，何时访白须。",
            "老怀何所慰，得子寄来书。"
        ],
        "title": "寄江子和",
        "id": "dd948fdf-3c93-4fc3-94a2-b7fdccc8fa14"
    },
    {
        "author": "徐积",
        "paragraphs": [
            "莫教竹马误羣儿，谢守行春未可知。",
            "落尽梅花寒食近，却应桃李怪来迟。"
        ],
        "title": "和路太博",
        "id": "9b9294cc-f6d6-4fb3-9d2d-b32b61dc7239"
    },
    {
        "author": "徐积",
        "paragraphs": [
            "能歌白雪公常事，不醉黄花我几曾。",
            "一绝便胜书一纸，情知高义过刘弘。"
        ],
        "title": "谢颖叔",
        "id": "03119d3b-12ea-47f5-8331-ecb25f35e433"
    },
    {
        "author": "徐积",
        "paragraphs": [
            "扁舟欲泛湘江月，亦泛洞庭湖上春。",
            "十年此意逢今日，且喜洪州有主人。"
        ],
        "tags": [
            "洞庭湖"
        ],
        "title": "寄王观文",
        "id": "a80db331-3dc6-48fc-ae58-95afe27186ce"
    },
    {
        "author": "徐积",
        "paragraphs": [
            "黄金何日上燕台，致主犹轻乐毅才。",
            "便是功名未如意，报恩宁肯惜重来。"
        ],
        "title": "别崔刑部",
        "id": "ad579e19-d725-40ec-aceb-d7c0e309f2cb"
    },
    {
        "author": "徐积",
        "paragraphs": [
            "叟罢耕耘妾罢机，匆匆人意甚牵衣。",
            "可怜数里笙歌地，但见一番杨柳稀。"
        ],
        "title": "送秦少游",
        "id": "b368bd19-bdaa-4a9f-a977-b23f55bfa57c"
    },
    {
        "author": "徐积",
        "paragraphs": [
            "天子诏多士，喜君为此行。",
            "美璞必三献，大禽终一鸣。"
        ],
        "title": "送慎彦邻赴举",
        "id": "e26dc795-eba0-4bdd-aa5a-adb8954d9fd1"
    },
    {
        "author": "徐积",
        "paragraphs": [
            "为报庐陵客，逢人且寄声。",
            "不知无恙否，何日到南城。"
        ],
        "title": "寄蔡子骧",
        "id": "f48214de-a645-432d-9f9c-0937bfe574e8"
    },
    {
        "author": "徐积",
        "paragraphs": [
            "半开醉眼天方晓，急遣诗筒去已迟。",
            "别恨离愁无尽处，青山绿水有穷时。"
        ],
        "title": "送管久中",
        "id": "85029bd7-2f39-473b-86ba-095057cbda33"
    },
    {
        "author": "徐积",
        "paragraphs": [
            "致主跻民道未完，白衣卿相且盘桓。",
            "龙头已是输君早，更向麒麟阁上看。"
        ],
        "title": "赠郑毅夫",
        "id": "3855b77e-f84c-48a1-8f0d-ab252899d13b"
    },
    {
        "author": "徐积",
        "paragraphs": [
            "身在尘埃气在云，丈夫贫贱岂须论。",
            "且为韩信淮阴事，休着相如犊鼻裈。"
        ],
        "title": "戏答何楚才酒肆",
        "id": "7ac9decd-2b37-40f5-a41a-80cc28f8532d"
    },
    {
        "author": "徐积",
        "paragraphs": [
            "留春是芳草，送春宜柳花。",
            "日长花正乱，谁倚阑干斜。"
        ],
        "title": "和张文潜晚春  其一",
        "id": "cd0d26b9-14e1-4500-b326-26886af2ae46"
    },
    {
        "author": "徐积",
        "paragraphs": [
            "问花开何迟，问花底急飞。",
            "人闲惜花少，阆苑等花归。"
        ],
        "title": "和张文潜晚春  其二",
        "id": "c83b4b78-13fa-4922-9e93-d74745c6ba88"
    },
    {
        "author": "徐积",
        "paragraphs": [
            "易贮千寻水，难藏一点春。",
            "也须几杯酒，还似送行人。"
        ],
        "title": "和张文潜晚春  其三",
        "id": "f3010117-3921-4a7b-8405-bb900cffa540"
    },
    {
        "author": "徐积",
        "paragraphs": [
            "渡水衣须扱，穿林手自披。",
            "经春脚力软，但恐上山迟。"
        ],
        "title": "和张文潜晚春  其四",
        "id": "98b1b346-16ef-4257-bc62-1abd12331c19"
    },
    {
        "author": "徐积",
        "paragraphs": [
            "二老相思又隔年，僧窗闲坐复何缘。",
            "吟翁最好盐城住，时把歌诗付酒船。"
        ],
        "title": "二老寄朱广微  其一",
        "id": "68e551eb-4b5c-4ddc-86a8-1a49f9a8e858"
    },
    {
        "author": "徐积",
        "paragraphs": [
            "寄声切问朱监利，对面勤询刘贵池。",
            "或见广东程使者，为言收得寄来诗。"
        ],
        "title": "二老寄朱广微  其二",
        "id": "da509890-8fb6-4d3c-ac20-e638553040bd"
    },
    {
        "author": "徐积",
        "paragraphs": [
            "扬子江头风正寒，行人莫叹渡头难。",
            "江头杨柳岂常在，但向江头洗眼看。"
        ],
        "title": "送曾子开",
        "id": "4e4dcb73-bd42-4159-a333-121b06c38e28"
    },
    {
        "author": "徐积",
        "paragraphs": [
            "只知北海鹏将化，不谓丹山凤正栖。",
            "却忆吴江桥上月，共君长啸入云霓。"
        ],
        "title": "送慎彦邻",
        "id": "60b5cf3a-2093-4b33-a75e-e9f9559e625e"
    },
    {
        "author": "徐积",
        "paragraphs": [
            "淮干风起木枝摇，颔下甆瓯一尺高。",
            "我是折薪扶耒手，中丞且莫笑麤豪。"
        ],
        "title": "呈舒信道",
        "id": "09fd1711-9da0-4842-bcbe-42274f00a1f1"
    },
    {
        "author": "徐积",
        "paragraphs": [
            "子善居官事可宗，淮西声誉接淮东。",
            "皆知所识明无敌，两主斯文敏有功。",
            "丽赋总应输老匠，清诗恰好送秋风。",
            "便乘急棹辞谯守，酌酒仍吟塞上翁。"
        ],
        "title": "呈张敏叔",
        "id": "c94711ae-38f3-40f1-a030-0d5d7a21ca8f"
    },
    {
        "author": "徐积",
        "paragraphs": [
            "采花车骑似游龙，未入桃园先阆风。",
            "衫上十分新染翠，衣闲一点半开红。",
            "身如骥子无双俊，人报鳌山第几宫。",
            "便是醉仙何处去，上林园在五云中。"
        ],
        "title": "赠探花郎",
        "id": "286914f1-62fb-4e13-83be-8bc62de83d03"
    },
    {
        "author": "徐积",
        "paragraphs": [
            "淮上诗盟不可寻，诗筒来往负初心。",
            "风花雪月虽无限，留待他年共子吟。"
        ],
        "title": "寄吕秘校",
        "id": "51d4f9f2-c097-401e-9ade-843299fee538"
    },
    {
        "author": "徐积",
        "paragraphs": [
            "江南风物清温好，关内河山气势雄。",
            "更看蜀中山水秀，一时兼取作吟翁。"
        ],
        "title": "赠余进士",
        "id": "4165a2d0-143f-4cd8-8181-bcd892b59dca"
    },
    {
        "author": "徐积",
        "paragraphs": [
            "谁言急景似飞梭，我把光阴欲快磨。",
            "却想残春笑君处，无何有路觅君多。"
        ],
        "title": "寄王潜圣",
        "id": "13fdc8a7-39df-4575-8be6-1f6cf26d00ea"
    },
    {
        "author": "徐积",
        "paragraphs": [
            "有人惠我一枝花，五彩妆成千万葩。",
            "蜀纸写诗酬国艳，吴缾汲水贮香霞。",
            "半酣酒色从人赠，尽带春风入我家。",
            "醉倒吟翁君不见，儿童偷与插乌纱。"
        ],
        "title": "答范君锡",
        "id": "c4fd097c-6a06-4168-8081-4830307ce61b"
    },
    {
        "author": "徐积",
        "paragraphs": [
            "昨夜重思太古音，确然独抱一张琴。",
            "因何不听吾夫子，枉被雕虫累到今。"
        ],
        "title": "上胡先生",
        "id": "5c3a1e7f-832e-49d5-a7a0-8dc4a9c5a216"
    },
    {
        "author": "徐积",
        "paragraphs": [
            "大人高调我旁酬，韵欲更时更少留。",
            "待学鸾歌声已嗄，将追骥乘老而遒。",
            "晓随帆去云连海，莫望潮来月满洲。",
            "须道诗翁非世俗，年家情义几时休。"
        ],
        "title": "和潘朝奉",
        "id": "0a1d3049-be16-4396-9118-0938c537d003"
    },
    {
        "author": "徐积",
        "paragraphs": [
            "董子书帏正寂寥，阮君何事顾吾曹。",
            "两篇有若双琼赠，八句多于一字褒。",
            "莫恨潘安头早白，须知郢客调弥高。",
            "鸾凰岂是尘埃物，待看青云振羽毛。"
        ],
        "title": "和吕秘校  其一",
        "id": "765a7071-195b-4939-b56a-27c4341a9e9a"
    },
    {
        "author": "徐积",
        "paragraphs": [
            "王子如今未梦刀，不须感慨论官曹。",
            "寝郎悟意犹为相，鄠尉知名固可褒。",
            "嗟尔岁华何太速，顾予儒业若为高。",
            "四诗已有重笺意，肯学区区郑与毛。"
        ],
        "title": "和吕秘校  其二",
        "id": "e1cce8fe-e194-47bf-b6bd-b6ca517afe46"
    },
    {
        "author": "徐积",
        "paragraphs": [
            "东平心事本雄豪，何必才名独慕曹。",
            "学比今儒醇且奥，诗如古义刺而褒。",
            "邹之夫子诚堪叹，霸者将军未足高。",
            "贤杰固当谋远到，莫论山岳与鸿毛。"
        ],
        "title": "和吕秘校  其三",
        "id": "088bc44d-77ea-445a-9709-e05bcf2b329a"
    },
    {
        "author": "徐积",
        "paragraphs": [
            "能建功名是俊豪，区区时辈乃儿曹。",
            "班超投笔宁无志，樊哙横行谢见褒。",
            "兵法每羞孙膑诈，将才惟爱武侯高。",
            "他年不负东平约，待假偏师入不毛。"
        ],
        "title": "和吕秘校  其四",
        "id": "aa301fcf-2a39-4847-a2b0-6c4d01d68d10"
    },
    {
        "author": "徐积",
        "paragraphs": [
            "我谓君才似楚骚，文章自可作清曹。",
            "但持古道徐而待，莫顾时人毁与褒。",
            "水以源深流自远，竹因根老节弥高。",
            "如今且作东山卧，万事纷纷比一毛。"
        ],
        "title": "和吕秘校  其五",
        "id": "42370135-3348-466c-a430-573cb42785ba"
    },
    {
        "author": "徐积",
        "paragraphs": [
            "东平夫子困徒劳，又着青衫诣选曹。",
            "州县颇闻舆论屈，朝廷当用诏书褒。",
            "囊中莫把诗编去，辇下方虞纸价高。",
            "曼倩若教为近侍，舍人须愧古无毛。"
        ],
        "title": "和吕秘校  其六",
        "id": "65ffa92a-1351-4c74-aad6-0ec15892e146"
    },
    {
        "author": "徐积",
        "paragraphs": [
            "方今天子急贤时，不信王通愿已违。",
            "梅福九江虽好遁，陶公八翮亦难飞。",
            "世排韩愈为文僻，客顾扬生载酒稀。",
            "多谢好诗来赠我，晓斋歌诵暮而归。"
        ],
        "title": "和吕秘校  其七",
        "id": "b7fd2180-b884-4dcb-bfc4-f1d6f797f764"
    },
    {
        "author": "徐积",
        "paragraphs": [
            "汾上儒生又续诗，阳春巴调本相违。",
            "聊因扣角摅深愤，安得摩天逞快飞。",
            "陶氏弄琴乖俗甚，井丹持刺出门稀。",
            "有时入市谋甘脆，怀橘携壶即便归。"
        ],
        "title": "和吕秘校  其八",
        "id": "f091ee92-c6b5-4df0-aaeb-85484a96c977"
    },
    {
        "author": "徐积",
        "paragraphs": [
            "太平儒者好吟诗，鼓腹而歌事岂违。",
            "顾我才华常患少，喜君辞翰动而飞。",
            "不忧陋巷箪瓢罄，惟恐兰亭唱和稀。",
            "更约山翁同一醉，梅花将谢燕将归。"
        ],
        "title": "和吕秘校  其九",
        "id": "828bf144-c2e6-4b08-8c1c-b176610fb555"
    },
    {
        "author": "徐积",
        "paragraphs": [
            "吾道穷通自有时，功名岂便与心违。",
            "摩天未逐溟鹏奋，敛翅尚如篱鶠飞。",
            "鸣凤卜迟君莫笑，玉山醉倒事何稀。",
            "梅花将谢剩沽酒，待向花前倒载归。"
        ],
        "title": "和吕秘校  其一○",
        "id": "da245824-3976-4a6c-9437-14ac02579680"
    },
    {
        "author": "徐积",
        "paragraphs": [
            "凤子能双举，新从日下回。",
            "日边是云雾，却带越书来。"
        ],
        "title": "赠蔡子骧二子",
        "id": "bb355dc0-6526-4240-b5a8-d78fa7467f8d"
    },
    {
        "author": "徐积",
        "paragraphs": [
            "忽对苍髯叟，谁吟老柳枝。",
            "岂无解印日，兼是省官时。",
            "子实安于命，吾何戏以诗。",
            "如能少施设，亦可慰余思。"
        ],
        "title": "答崔汝弼",
        "id": "d761a008-37bf-406c-9e3b-0da33c1dc24e"
    },
    {
        "author": "徐积",
        "paragraphs": [
            "满面春风醉落晖，满头红艳带花归。",
            "醉眠自有风流格，不是无人为解衣。"
        ],
        "title": "答魏老  其一",
        "id": "d1a79814-418d-4344-b8c1-cfea008bbbae"
    },
    {
        "author": "徐积",
        "paragraphs": [
            "一片山中云自飞，葛巾有酒琴无徽。",
            "陶公自是秋风客，不见黄花未肯归。"
        ],
        "title": "答魏老  其二",
        "id": "0d888f16-f89c-4e87-ad6e-23616ceee60b"
    },
    {
        "author": "徐积",
        "paragraphs": [
            "出郭人来又换诗，七香官酒杏花枝。",
            "我诗却恐春风惜，莫使春风度度知。"
        ],
        "title": "答杨存中",
        "id": "9d9b6685-cc38-46f3-a98d-6990f81a3e08"
    },
    {
        "author": "徐积",
        "paragraphs": [
            "南阳张老本仙才，铁笛其形亦怪哉。",
            "辄莫片时吹便已，凤凰非独待箫来。"
        ],
        "title": "谢张先生出示铁笛",
        "id": "1b28df14-9add-4d10-930c-c15a6635959a"
    },
    {
        "author": "徐积",
        "paragraphs": [
            "身虽老矣心弥壮，义必为之世所谙。",
            "新着绣衣行殿内，又骑骢马使淮南。",
            "升堂避席非常礼，就室迂身共燕谈。",
            "更问熊熊与老老，应咍稚女拜而参。"
        ],
        "title": "上林殿院次公  其一",
        "id": "2d50dcb5-44a6-484a-b1b7-14a36f97a54a"
    },
    {
        "author": "徐积",
        "paragraphs": [
            "一从缙笏垂绅後，所至官曹不苟拘。",
            "皓首积成高世义，赤心倾在逆鳞书。",
            "温如冬日人之望，严载秋霜使者车。",
            "以爱以威无不济，恩从城市入田庐。"
        ],
        "title": "上林殿院次公  其二",
        "id": "ffb3c425-c57f-4363-a888-9af1af47b4ca"
    },
    {
        "author": "徐积",
        "paragraphs": [
            "衰翁大半白髭须，活到明年六十余。",
            "未死须为治河说，此生难就赈饥书。",
            "西庵共坐诸僧榻，南郭亲逢大使车。",
            "记得偶同诗韵否，淮东使者亦嗟歔。"
        ],
        "title": "上林殿院次公  其三",
        "id": "06c26fd5-5d46-4c7d-8bee-597a31ddfbe4"
    },
    {
        "author": "徐积",
        "paragraphs": [
            "老身如坐白云山，人日登高我自闲。",
            "莫道此心无乐事，未知何日有愁颜。",
            "月将寒影投书幌，菊遣秋香过竹关。",
            "悔不醉时篱下卧，和花和蘂一时攀。"
        ],
        "title": "上林殿院次公  其四",
        "id": "44cd30cf-243e-410e-b9c1-862a3612c3a1"
    },
    {
        "author": "徐积",
        "paragraphs": [
            "闭门老子卧游山，心去穿云身自闲。",
            "平地散仙曾有号，坐曹为吏亦何颜。",
            "吟诗着屐都无齿，探月开门更不关。",
            "酒後爱逢花後发，花枝好向醉中攀。"
        ],
        "title": "上林殿院次公  其五",
        "id": "944ea8fc-f687-47aa-a92e-826902e5bbb4"
    },
    {
        "author": "徐积",
        "paragraphs": [
            "老怀秋思各思山，绿髪儿童事事闲。",
            "感物但搔头上雪，呼人莫笑镜中颜。",
            "篮舆自可来尝酒，芒屐犹能去渡关。",
            "玉井有花高百尺，秦王宫女许谁攀。"
        ],
        "title": "上林殿院次公  其六",
        "id": "a63aea7b-3cf5-464a-8fef-6cd4c30be6da"
    },
    {
        "author": "徐积",
        "paragraphs": [
            "三叹枉教陪一唱，诗仙争肯伴樵夫。",
            "金刀刮尽尘埃气，玉水洗成冰雪肤。",
            "涸胃已惭搜思竭，干喉兼觉出羣麤。",
            "余篇只等功成後，留和棹歌寻五湖。"
        ],
        "title": "上林殿院次公  其七",
        "id": "b06f1e6e-0cf3-4f2a-aa46-5f09038ef72e"
    },
    {
        "author": "徐积",
        "paragraphs": [
            "两人外迹本相疏，何故孤孤为病夫。",
            "未报已惭公面目，有情顾入我肌肤。",
            "将身荷负嫌躯小，引臂镌镕要骨麤。",
            "尽力吟哦吟不尽，此时寒雨满淮湖。"
        ],
        "title": "上林殿院次公  其八",
        "id": "39b6db82-a5a9-4eef-89e4-5aa9db5199b5"
    },
    {
        "author": "徐积",
        "paragraphs": [
            "林氏家藏万帙书，五船便可当五车。",
            "别顾客舟施坐榻，更谋官舫作行厨。",
            "写时教子烘青竹，读处呼童捉蠹鱼。",
            "悔不早知都借取，终身挟策灌园蔬。"
        ],
        "title": "上林殿院次公  其九",
        "id": "a537347f-c602-48d7-8a13-2ec14d8fd1f6"
    },
    {
        "author": "徐积",
        "paragraphs": [
            "龙图莫怪白须翁，依旧闲吟闲笑中。",
            "未有梅花充信物，但将竹简换诗筒。",
            "子如行路真无巧，我信居山养有功。",
            "气类相从应得士，并州兼有傅元通。"
        ],
        "title": "寄顾龙图",
        "id": "0f39a114-3d3d-4d04-ac5f-87573c3afa58"
    },
    {
        "author": "徐积",
        "paragraphs": [
            "时辈区区耳尽聋，姓张夫子在关中。",
            "孤松节操乖今俗，独凤文章得古风。",
            "至宝却须三献捷，病鸾终看一飞雄。",
            "儒家自是诗书将，又况潜心郭令公。"
        ],
        "title": "寄张子中",
        "id": "33a05549-f4ea-4b5d-b296-14bb58976d07"
    },
    {
        "author": "徐积",
        "paragraphs": [
            "不似严生乞会稽，一身名义总无非。",
            "何须佩印如金斗，若论还乡胜锦衣。",
            "行处眼前新事满，坐来门外故人稀。",
            "有时载酒寻闾巷，认得当年老父归。"
        ],
        "title": "过故乡",
        "id": "849057ee-3850-4982-a75f-198b4bce4017"
    },
    {
        "author": "徐积",
        "paragraphs": [
            "车马朝游去，笙歌暮宴归。",
            "绣帏初睡起，红日上帘衣。"
        ],
        "title": "少年行",
        "id": "5a26708d-b518-4814-8661-43e2bf99bfbf"
    },
    {
        "author": "徐积",
        "paragraphs": [
            "昨见君家父祖碑，德功俱茂节多奇。",
            "初终义正今难有，积累源深後可知。",
            "但得名为骐骥子，何须身到凤凰池。",
            "其先付予皆良法，随所居官任设施。"
        ],
        "title": "赠李通直",
        "id": "924fe6b5-413e-4d7d-b08b-bf15a9832d43"
    },
    {
        "author": "徐积",
        "paragraphs": [
            "人事大难知，悲欢与合离。",
            "忽惊残腊尽，还忆去年时。",
            "对雪我无酒，招沽子有诗。",
            "春深相赠物，花共绿杨枝。"
        ],
        "title": "寄范君锡",
        "id": "c16042c8-9832-4656-8343-a4cdf6c212d3"
    },
    {
        "author": "徐积",
        "paragraphs": [
            "黄艳花前白颔翁，忆君诗思入霜风。",
            "如今相去犹未远，明年把酒望江东。"
        ],
        "title": "寄崔汝弼  其一",
        "id": "728c7d33-9226-4ce7-a4dd-f3ac706ff232"
    },
    {
        "author": "徐积",
        "paragraphs": [
            "除却行吾义，其他任自然。",
            "胸中清水溜，颔下白毛鲜。",
            "别我未逾月，思君似隔年。",
            "北轩翁在此，曾醉菊花边。"
        ],
        "title": "寄崔汝弼  其二",
        "id": "9bf1e0af-ba7e-48ff-ab3f-c505367e9af7"
    },
    {
        "author": "徐积",
        "paragraphs": [
            "不见吾崔子，南城两度春。",
            "应从湘水梦，来就泮宫人。",
            "壮气胸中旧，衰毛颔下新。",
            "明年六十六，望子过淮滨。"
        ],
        "title": "寄崔汝弼  其三",
        "id": "36caca2d-fbc5-424a-a77f-41e1c860f588"
    },
    {
        "author": "徐积",
        "paragraphs": [
            "数幅长沙纸，殷勤为写怀。",
            "知公富情义，念我老形骸。",
            "处世日无几，归耕计未谐。",
            "若论身後事，贱骨要深埋。"
        ],
        "title": "寄崔汝弼  其四",
        "id": "45738e78-3ee9-4c00-b148-deac787649aa"
    },
    {
        "author": "徐积",
        "paragraphs": [
            "高丽亭下张帆日，引首将心送画船。",
            "本恨无因到夔国，谁知有梦向澶渊。",
            "情逾旧物非徒尔，义等高山合使然。",
            "料得政成公事少，冬温常在北堂前。"
        ],
        "title": "寄裴守",
        "id": "6394a7fd-e3d3-4de0-a80d-c887c4ff55df"
    },
    {
        "author": "徐积",
        "paragraphs": [
            "人世情怀已索然，幸无不义入黄泉。",
            "不须永诀行相见，六十三翁能几年。"
        ],
        "title": "赠卢君常",
        "id": "ad0eef75-2096-4c81-9abe-7e9fd27cb81e"
    },
    {
        "author": "徐积",
        "paragraphs": [
            "我望秦关方整驾，子如湘水欲登舟。",
            "马嘶山坞谁家宿，缆系江枫何处留。",
            "垄上耕随残月去，日边帆带落霞收。",
            "灞陵古恨骚人意，歌向樽前不易酬。"
        ],
        "title": "君向潇湘我向秦",
        "id": "d0a171a5-cc90-42ed-a66b-0da6732edf20"
    },
    {
        "author": "徐积",
        "paragraphs": [
            "两官本是好吟翁，云出山来鹤入笼。",
            "记得僧轩闲坐否，无人到处水边鸿。"
        ],
        "title": "寄朱广微",
        "id": "89827526-f7ef-4caf-90db-99d23497cf7f"
    },
    {
        "author": "徐积",
        "paragraphs": [
            "我是白云云是我，自知云我不须分。",
            "时人若问山翁意，看取山头一片云。"
        ],
        "title": "答白云之句  其一",
        "id": "0b97bc98-8dec-4ddb-8d81-4af4a4573cf8"
    },
    {
        "author": "徐积",
        "paragraphs": [
            "朝共白云行，暮共白云归。",
            "眠时云亦眠，以云为寝衣。",
            "白云白云常在身，有时忽共白云分。",
            "君看天外逍遥物，便是山翁身上云。"
        ],
        "title": "答白云之句  其二",
        "id": "96170cb6-b79f-474d-a950-34a4cd58e413"
    },
    {
        "author": "徐积",
        "paragraphs": [
            "为汝花中开最孤，诗翁何惜屡提壶。",
            "却应有意酬青眼，浑似倾心向白须。",
            "击铜钵时吟更好，掷金钱後醉相娱。",
            "杨妃只有黄裙在，且问风霜留得无。"
        ],
        "title": "菊花",
        "id": "710d9701-40a5-4855-88bf-8ad9ce73a4bb"
    },
    {
        "author": "徐积",
        "paragraphs": [
            "不见故人弥有情，一见故人心眼明。",
            "忘却问君船住处，夜来清梦遶西城。"
        ],
        "title": "赠黄鲁直",
        "id": "b5a8eabc-c5ae-4423-9096-680d2228d241"
    },
    {
        "author": "徐积",
        "paragraphs": [
            "古俗今时不用分，只将虚实判浇淳。",
            "养心有要先除伪，入德无难只用真。",
            "此道若从为得路，他歧如往是迷津。",
            "我曹好尚虽迂阔，最爱山夫共野人。"
        ],
        "title": "示诸君",
        "id": "96b2e161-5e30-44c7-8f53-5a4b29bfde12"
    },
    {
        "author": "徐积",
        "paragraphs": [
            "偷把罗衣裛泪痕，落花江上泣青春。",
            "空将凤管题君怨，自是蛾眉累汝身。",
            "翠黛不须匀绿鬓，红膏休更点朱唇。",
            "自然彼此无心妬，犹恐多言巧中人。"
        ],
        "title": "妾薄命  其一",
        "id": "231a6093-cbde-4eb1-9383-e92385786e8e"
    },
    {
        "author": "徐积",
        "paragraphs": [
            "春深江浦流还涨，雨後山花落更多。",
            "举目未言先有泪，当樽欲唱不成歌。",
            "心知自古皆如此，事到如今不奈何。",
            "莫向夕阳楼上望，几人遗恨满烟波。"
        ],
        "title": "妾薄命  其二",
        "id": "f20c27bc-0f3d-4bd5-bfa5-d52574c98b08"
    },
    {
        "author": "徐积",
        "paragraphs": [
            "将身误入楚王宫，负却家山事总空。",
            "枕上无言吟夜雨，花前有泪洒春风。",
            "假饶醉饱朱门内，岂似寒饥漏屋中。",
            "更有文君作奔妾，争如寂寞嫁梁鸿。"
        ],
        "title": "妾薄命  其三",
        "id": "4035def4-02dd-4d50-a8d8-2a9b7316faae"
    },
    {
        "author": "徐积",
        "paragraphs": [
            "女子恩雠事可知，我曹何用吊吴姬。",
            "如斯才貌如斯苦，也似贤人被妬时。"
        ],
        "title": "妾薄命  其四",
        "id": "49dfc608-732f-44ec-9ffd-bd610653b4a9"
    },
    {
        "author": "徐积",
        "paragraphs": [
            "随船父老踏青莎，人各持杯奈醉何。",
            "谣俗恋恩成太息，吟翁乐义合长歌。",
            "皆知察物严而恕，谁似当官正不阿。",
            "东汉武威任郡守，至今高义耸峨峨。"
        ],
        "title": "玺书长句",
        "id": "89ac10e1-acad-492a-9d6c-237107316929"
    },
    {
        "author": "徐积",
        "paragraphs": [
            "此花所在宜开馆，彼玉维瑶合比君。",
            "每到黄昏成淡月，却临晓後作团云。",
            "人闲伪采何如质，物里孤芳自胜羣。",
            "应笑马嵬坡下女，太真为号系黄裙。"
        ],
        "title": "瑶真诗  其一",
        "id": "f0e74503-0527-44a9-85d1-544c7ae0300f"
    },
    {
        "author": "徐积",
        "paragraphs": [
            "不知记得瑶林否，故国曾陪阆苑春。",
            "色貌易分浑是正，性情虽辨总归真。",
            "红尘世上无双物，白雪宫中第几人。",
            "若问谁何名玉女，一般严静敌霜神。"
        ],
        "title": "瑶真诗  其二",
        "id": "4aaded37-417f-4f0f-a7c2-949528743fcb"
    },
    {
        "author": "徐积",
        "paragraphs": [
            "仙子霓裳曳绀霞，琼姬仍坐碧云车。",
            "谁言十日春归去，犹有春风在慎家。"
        ],
        "title": "咏慎郎中园木香",
        "id": "a23dcf11-5b10-4f91-86c0-78de684c273b"
    },
    {
        "author": "徐积",
        "paragraphs": [
            "谁言造物无偏处，独遣春光住此中。",
            "叶里深藏云外碧，枝头常借日边红。",
            "曾陪桃李开时雨，仍伴梧桐落後风。",
            "费尽主人歌与酒，不教闲却卖花翁。"
        ],
        "title": "长春花  其一",
        "id": "6a699ccc-39f6-418f-96f6-76f1269d676d"
    },
    {
        "author": "徐积",
        "paragraphs": [
            "一从春色入花来，便把春阳不放回。",
            "雪圃未容梅独占，霜篱初约菊同开。",
            "长生洞里神仙种，万岁楼前锦绣堆。",
            "过尽白驹都不管，绿杨红杏自相催。"
        ],
        "title": "长春花  其二",
        "id": "258d0f9a-95b0-4c6b-8756-09ba3b2bedd4"
    },
    {
        "author": "徐积",
        "paragraphs": [
            "一谢芳菲更不还，谁何娇步独盘桓。",
            "虽于物态为难有，却是时情总易阑。",
            "日晒香肌难避暑，雪濡粉面亦禁寒。",
            "等闲莫使人知处，长与诗家醉後看。"
        ],
        "title": "长春花  其三",
        "id": "117cabb8-4d76-4ef9-b07c-f9fc447a7c53"
    },
    {
        "author": "徐积",
        "paragraphs": [
            "谁与猩猩血染红，重重叠叠费春工。",
            "应无暴物侵和气，自有深根藏暖风。",
            "每见灵芝三秀了，回看凡艳一时空。",
            "如环光景循将遍，又到江南梅信通。"
        ],
        "title": "长春花  其四",
        "id": "c44b4b7c-3857-4ad6-b182-b5c7705cc315"
    },
    {
        "author": "徐积",
        "paragraphs": [
            "枝上疏疏花启房，轻绡重锦迭为裳。",
            "更分深浅两般色，不作寻常一面妆。",
            "蕣有红华须鬬艳，兰虽清节亦交香。",
            "吟翁未畅先投笔，为与东君咏海棠。"
        ],
        "title": "长春花  其五",
        "id": "ac434f77-ed6e-44f1-b705-a83aecc489dc"
    },
    {
        "author": "徐积",
        "paragraphs": [
            "天下风流无绿杨，半遮妆面出宫墙。",
            "客醉任铺红锦段，马嘶争系紫丝缰。",
            "上东门外我回首，长乐坡头谁断肠。",
            "最好春深山下路，乱花熏与一身香。"
        ],
        "title": "天下风流无绿杨",
        "id": "d1db75f5-91e7-4634-9c00-236af36b6d48"
    },
    {
        "author": "徐积",
        "paragraphs": [
            "谁把闲愁付绿杨，我疑浑是别离肠。",
            "每教啼鸟呼春色，更共平芜送夕阳。",
            "山下人行云惨惨，渡头船去水茫茫。",
            "高楼亦有思归客，莫望天涯寻故乡。"
        ],
        "title": "谁把闲愁付绿杨",
        "id": "9d7fd53a-1b36-41b9-bfda-63832a7f9e46"
    },
    {
        "author": "徐积",
        "paragraphs": [
            "一生多恨瘦纤纤，染尽春华绿试圆。",
            "十二楼台寒怕雨，九重宫殿暖愁烟。",
            "城边放客寻花路，溪畔留人载酒船。",
            "莫向坝陵桥上望，白云流水旧山川。"
        ],
        "title": "一生多恨瘦纤纤",
        "id": "37e09a00-f3e3-4695-ae0a-61e260e080c1"
    },
    {
        "author": "徐积",
        "paragraphs": [
            "一片花飞减却春，共君同作管花人。",
            "急将步障围载圃，莫使狂风近四邻。"
        ],
        "title": "一片花飞减却春",
        "id": "21a5cb36-f42e-4d37-bf2f-333277bb1d9d"
    },
    {
        "author": "徐积",
        "paragraphs": [
            "我爱风流杨柳枝，杨柳如何报我诗。",
            "落花满面春风晓，借与丝鞭走马时。"
        ],
        "title": "问杨柳",
        "id": "493dc4ee-9b01-429b-b997-b83bbea23872"
    },
    {
        "author": "徐积",
        "paragraphs": [
            "水一重重玉一重，更无妖色媚西风。",
            "虽然物外能为素，又恐人闲只爱红。"
        ],
        "title": "白莲花",
        "id": "c3dc43c6-b739-4db9-873d-9483de9ae7af"
    },
    {
        "author": "徐积",
        "paragraphs": [
            "一点香心寂寞春，牧童归後更无人。",
            "谁家庭院栽杨柳，犹自飞花入四邻。"
        ],
        "title": "野花",
        "id": "59b1525c-2314-42d4-8fcc-d1918c6c3f75"
    },
    {
        "author": "徐积",
        "paragraphs": [
            "我共梅花情最深，左持樽酒右持灯。",
            "持灯持酒岂辞倦，却是春香不自胜。"
        ],
        "title": "谢人惠梅花",
        "id": "99158f2f-4cdd-4deb-ac2b-679ec0a4ac57"
    },
    {
        "author": "徐积",
        "paragraphs": [
            "彼美花兮宜晚春，柔姿淑艳是何人。",
            "十分国色妆须淡，数点胭脂画未匀。",
            "带雨容开浑是恨，出墙头望恰如真。",
            "几时谪下蓬莱岛，霞污仙衣痕尚新。"
        ],
        "title": "海棠花  其一",
        "id": "2e5d2dcb-cc2e-4692-89a5-23e0efb410b8"
    },
    {
        "author": "徐积",
        "paragraphs": [
            "一度相逢一度春，不知名姓是何人。",
            "十分国色妆须淡，数点胭脂画未匀。",
            "好把东皇为上客，便堪宋玉作西邻。",
            "临卭道士今何在，说与唐宗是太真。"
        ],
        "title": "海棠花  其二",
        "id": "8d2cea03-b920-445f-9fe0-9153a973f241"
    },
    {
        "author": "徐积",
        "paragraphs": [
            "辞他玉女难空手，酌尽银缾醉未休。",
            "任是职严风望峻，也须一步一回头。"
        ],
        "title": "别玉女花",
        "id": "cd4e5e5d-2c54-4561-80d2-53b67da139c9"
    },
    {
        "author": "徐积",
        "paragraphs": [
            "绿杨何处不相逢，到处伴他花草红。",
            "只为人闲苦离别，更无情绪管春风。"
        ],
        "title": "绿杨  其一",
        "id": "1ca21626-b042-48f3-a8c4-a837cf845e01"
    },
    {
        "author": "徐积",
        "paragraphs": [
            "且寻绿院朱扉好，莫看山前水畔容。",
            "肌肤瘦尽春风甚，更被春风舞不供。"
        ],
        "title": "绿杨  其二",
        "id": "507e243d-a33e-4987-940a-fa81609adffd"
    },
    {
        "author": "徐积",
        "paragraphs": [
            "君看青蚕蘂，闲花便弃捐。",
            "临风竞离别，就地忽团圆。",
            "孤客正心乱，浮云来马前。",
            "灞桥逢杜甫，老泪更潸然。"
        ],
        "title": "柳絮  其一",
        "id": "a05a06f4-4609-41dd-afba-215c7205d9b2"
    },
    {
        "author": "徐积",
        "paragraphs": [
            "长条徒自重，狂絮去何之。",
            "禁籞穿花树，春江扑酒旗。",
            "因风无定意，着物有闲时。",
            "谢女何为者，深情在雪诗。"
        ],
        "title": "柳絮  其二",
        "id": "eec4c70c-5c6c-4288-8b7f-f9071db74d37"
    },
    {
        "author": "徐积",
        "paragraphs": [
            "池上交加碍钓船，汉宫新妓约三千。",
            "绿箩枝叶能承露，红玉肌肤不惹烟。",
            "巫峡已曾萦客梦，西施何处掷金钱。",
            "无人为把秋香惜，聊借西风赠此篇。"
        ],
        "title": "荷花",
        "id": "27879961-5550-436d-bb91-60a4cdc4d406"
    },
    {
        "author": "徐积",
        "paragraphs": [
            "有客方笑歌，谁人吟败荷。",
            "但言为秋惜，不道碍船过。",
            "折柄刺芒在，乱丝根本多。",
            "江头浪如屋，今夜奈风何。"
        ],
        "title": "败荷",
        "id": "cd27d387-f4f9-4599-9c70-f3fe521f3e4b"
    },
    {
        "author": "徐积",
        "paragraphs": [
            "窗外花开红满枝，董生正下读书帷。",
            "东风到晚殊无定，今夜清香属阿谁。"
        ],
        "title": "杏花  其一",
        "id": "1f466a45-35f0-429c-9d25-713d90ffc585"
    },
    {
        "author": "徐积",
        "paragraphs": [
            "一点胭脂淡染腮，十分颜色为谁开。",
            "残灯欲尽书帏闭，犹有清香半夜来。"
        ],
        "title": "杏花  其二",
        "id": "35f0463f-682c-49d9-b40e-32eba51d9b8a"
    },
    {
        "author": "徐积",
        "paragraphs": [
            "金谷栽培异，春皇养育殊。",
            "一枝轻耸翠，双萼密承朱。",
            "根是鸳鸯化，生来姊妹俱。",
            "同行虽有伴，并寝总无夫。",
            "共鉴匀妆脸，偷霞点绛肤。",
            "东邻与西子，谢女共罗敷。",
            "解佩还曾否，为云总解无。",
            "情深难独步，力弱易相扶。",
            "卓氏弥伤寡，长门愈恨孤。",
            "鬬夸红粉面，齐着绣罗襦。",
            "尽好藏金屋，谁堪作舞姝。",
            "郎须待刘阮，家想住秦吴。",
            "翠幙浑遮步，雕阑并向隅。",
            "黄金难买笑，为尔倒金壶。"
        ],
        "title": "双头芍药  其一",
        "id": "27cefb80-84aa-445f-84d2-f502863b8033"
    },
    {
        "author": "徐积",
        "paragraphs": [
            "国艳妆成总一般，月娥霜女不相干。",
            "春闺有恨须招伴，夜帐无夫并怯寒。",
            "谁道皇英沈水去，好教刘阮凭阑看。",
            "阳台云雨如俱解，妬宠争妍有万端。"
        ],
        "title": "双头芍药  其二",
        "id": "590af377-271c-4557-a946-de6806411353"
    },
    {
        "author": "徐积",
        "paragraphs": [
            "越艳吴姿总一般，娇鶑之外孰相干。",
            "虽同交甫江边见，不似刘郎洞里看。",
            "未必解争春帝宠，却应同笑月娥寒。",
            "阿谁能伴诗人醉，不惜红绡与万端。"
        ],
        "title": "双头芍药  其三",
        "id": "2a5ecc7c-8235-4994-b3c2-7e9d7c251de0"
    },
    {
        "author": "徐积",
        "paragraphs": [
            "日暖郊前雪尽时，东风吹起绿初齐。",
            "人来花下禽偷避，客到山前路已迷。",
            "洛邑少年金作弹，杜陵骄马玉为蹄。",
            "歌楼酒市无寻处，踏遍青青日已西。"
        ],
        "title": "春草",
        "id": "9a3f4acf-5879-440a-9420-d3622ca1bd2b"
    },
    {
        "author": "徐积",
        "paragraphs": [
            "不须骑凤跨鲸鳌，来访蓬宫是我曹。",
            "玉笈着书金简重，碧牌题字紫垣高。",
            "因思大道闲闲意，顿觉浮生事事劳。",
            "一榻清风曾昼卧，略无尘梦及三刀。"
        ],
        "title": "题紫极宫",
        "id": "63b46231-a622-40c8-b6e1-852670c0e50c"
    },
    {
        "author": "徐积",
        "paragraphs": [
            "孙公高义薄千金，岂顾池边竹浅深。",
            "此物定非今俗好，与公相伴古人心。",
            "但看岁久孤坚操，不为墙闲尺寸阴。",
            "正是北窗闲卧日，陶家兼有一张琴。"
        ],
        "title": "移竹和倪敦复",
        "id": "6ede031d-2e42-4084-8a73-829ae975e377"
    },
    {
        "author": "徐积",
        "paragraphs": [
            "杨柳枝头见，适从何处来。",
            "青春三月尽，黄艳一花开。",
            "旧燕元相识，新鸦近与陪。",
            "声声吟得好，未必乏诗才。"
        ],
        "title": "柳上见鶑",
        "id": "dbccfa28-083d-4319-8fd2-d43ff396e6de"
    },
    {
        "author": "徐积",
        "paragraphs": [
            "学得能言不自闲，雕笼何异网罗闲。",
            "客来青锁常遮面，人去长门深闭关。",
            "感物寸肠丝欲断，离羣双泪血犹殷。",
            "如何放我西归去，骨肉相抛在陇山。"
        ],
        "title": "赠玉师鹦鹉",
        "id": "0cfae337-36ce-4685-9d34-1de319f4f877"
    },
    {
        "author": "徐积",
        "paragraphs": [
            "开元天子太平时，夜舞朝歌意转迷。",
            "绣榻尽容骐骥足，锦衣浑盖渥洼泥。",
            "纔敲画鼓头先奋，不假金鞭势自齐。",
            "明日梨园翻旧曲，范阳戈甲满西来。"
        ],
        "title": "舞马诗",
        "id": "91e312eb-f5ea-4a46-a753-c5b16fc4e09b"
    },
    {
        "author": "徐积",
        "paragraphs": [
            "讲罢穷神易，吟成泣鬼文。",
            "心营四海事，手握一环云。"
        ],
        "title": "题扇 儒扇",
        "id": "97c0f736-f86b-4f58-bba8-6757cedd41c2"
    },
    {
        "author": "徐积",
        "paragraphs": [
            "携待真坛醮，摇吟玉笈书。",
            "面题金鼎诀，背画五云车。"
        ],
        "title": "题扇 道扇",
        "id": "f97c707d-76d7-4533-822e-c1b67b069f33"
    },
    {
        "author": "徐积",
        "paragraphs": [
            "把月行杉径，将风上竹轩。",
            "倒持敲磬罢，还指佛书言。"
        ],
        "title": "题扇 释扇",
        "id": "e157ed80-644e-4548-9162-bbd639d27f44"
    },
    {
        "author": "徐积",
        "paragraphs": [
            "妾非宋家邻，亦笑巫山神。",
            "便是楚王来，掩面不从人。"
        ],
        "title": "题扇 贞女扇",
        "id": "4381e7d5-db59-458f-9814-5b288db211b2"
    },
    {
        "author": "徐积",
        "paragraphs": [
            "笑亦待君掩，泣亦待君遮。",
            "黄金买不见，妾貌好如花。"
        ],
        "title": "题扇 贞妇扇",
        "id": "320dd22c-3a0a-4ad6-920f-3f31a8843f01"
    },
    {
        "author": "徐积",
        "paragraphs": [
            "妾貌非不奇，行坐自遮面。",
            "楼上晓妆成，楼下无人见。"
        ],
        "title": "题扇 妆妇扇",
        "id": "bff72a5b-8835-46e1-81da-ad100d0c0dce"
    },
    {
        "author": "徐积",
        "paragraphs": [
            "妾有一尺绢，已为身上衣。",
            "自织清溪蒲，团团手中持。",
            "朝寻麦陇去，暮汲水泉归。",
            "无人不看妾，不使见蛾眉。"
        ],
        "title": "题扇 贫女扇",
        "id": "1a568dcf-3c65-4fdc-ba2d-ef3728c39dfa"
    },
    {
        "author": "徐积",
        "paragraphs": [
            "酒阑歌已阕，解佩灯先灭。",
            "罗帐隔清风，玉腕摇明月。"
        ],
        "title": "题扇 寝妇扇",
        "id": "943c2811-e6b3-4db9-a52f-5cd980b1c3ff"
    },
    {
        "author": "徐积",
        "paragraphs": [
            "年来不把紫箫吹，玉指掺掺弄素辉。",
            "一自征人渡辽去，唯有清风动妾衣。"
        ],
        "title": "题扇 离妇扇",
        "id": "67720732-f760-442e-b2b8-2961ba1bbfd2"
    },
    {
        "author": "徐积",
        "paragraphs": [
            "已写共姜誓，仍题督护歌。",
            "更无脂粉污，唯有泪痕多。"
        ],
        "title": "题扇 孀妇扇",
        "id": "69ed4e4b-4cf4-4400-973e-4ac72b6eb029"
    },
    {
        "author": "徐积",
        "paragraphs": [
            "冲断浮云截断霞，满天矛戟竞槎牙。",
            "日来洞口回龙驭，月倚风前开桂花。",
            "暮雨势连巫峡远，春泉流过楚江赊。",
            "物灵地怪非凡境，凤子鸾雏各一家。"
        ],
        "title": "华阳山和查教授  其一",
        "id": "3c65dbc6-f0d6-419d-a322-e2bf6e801542"
    },
    {
        "author": "徐积",
        "paragraphs": [
            "玉井温温浸月华，幢幢松桧耸高牙。",
            "半峰已断人闲路，绝顶自开天上花。",
            "可恨白云吟处起，何堪行路望中赊。",
            "怪来得似希夷子，借问如今有几家。"
        ],
        "title": "华阳山和查教授  其二",
        "id": "66db496b-c3a2-4e38-b803-d930685db124"
    },
    {
        "author": "徐积",
        "paragraphs": [
            "险物背阴弥炅矗，奇峰当午更呀牙。",
            "须知南地饶春色，安得北风吹雪花。",
            "紫府真人来最近，红尘俗客到弥赊。",
            "因何占得多阳地，莫是南方火帝家。"
        ],
        "title": "华阳山和查教授  其三",
        "id": "17dc0b79-3c22-4c0b-b330-701b209c56f7"
    },
    {
        "author": "徐积",
        "paragraphs": [
            "芝似蒿莱玉似沙，更多麟趾与驺牙。",
            "云横秦塞妨归雁，风过荆州带落花。",
            "游似赤松人已绝，隠如玄豹事何赊。",
            "秦宫女子今何在，好问当时秦汉家。"
        ],
        "title": "华阳山和查教授  其四",
        "id": "222dd2c4-4119-4af1-b311-c9223e29f0fb"
    },
    {
        "author": "徐积",
        "paragraphs": [
            "朝隠真风暮隠霞，鸾麟接步虎摩牙。",
            "岩藏午日冬无雪，池碍南箕荷有花。",
            "子欲高眠浮世外，我思长啸白云赊。",
            "撄宁未必非仙骨，况有峰头玉女家。"
        ],
        "title": "华阳山和查教授  其五",
        "id": "17595867-316f-4048-8214-f539b850b9e9"
    },
    {
        "author": "徐积",
        "paragraphs": [
            "数峰向背隔秦吴，看尽名山画不如。",
            "秋洒玉浆和沆瀣，夜张云窟隠蟾蜍。",
            "凤迷丹穴来还近，羽化红尘事总虚。",
            "何日共君同去看，也须闲步也骑馿。"
        ],
        "title": "华山  其一",
        "id": "ac3f7e62-1df6-400c-bfb8-b42d5174510e"
    },
    {
        "author": "徐积",
        "paragraphs": [
            "一条云路谁曾到，万丈仙梯也不如。",
            "好上青云骑鸑鷟，更探明月弄蟾蜍。",
            "风初定处云烟合，日未中时碧洞虚。",
            "山下不须骑骏马，为言行客且乘馿。"
        ],
        "title": "华山  其二",
        "id": "a9693557-3438-4c25-903a-64861fac3dbd"
    },
    {
        "author": "徐积",
        "paragraphs": [
            "华阳山仞五千余，便是蓬莱亦未如。",
            "泉脉无声通渤澥，松梢有韵拂蟾蜍。",
            "朝逢逋客谈仙箓，夜听真人习步虚。",
            "见说猿猱猛似虎，莫教山下养黔馿。"
        ],
        "title": "华山  其三",
        "id": "d23a4f46-b03e-4264-b51a-cd00ed30378e"
    },
    {
        "author": "徐积",
        "paragraphs": [
            "诸山伛偻复盘纡，唯有三峰势突如。",
            "酒母下来乘夭矫，药娥飞去化蟾蜍。",
            "可为世上殊方乐，便觉人闲万事虚。",
            "安得往来严下路，不持鞭策驾疲馿。"
        ],
        "title": "华山  其四",
        "id": "75aa9f24-e1b3-4f78-a5ae-50ee75c64ea2"
    },
    {
        "author": "徐积",
        "paragraphs": [
            "气势不可犯，秋从何处通。",
            "新岚滴欲尽，旧翠洗将空。",
            "徙履寒云里，倚楼残照中。",
            "快吟吟不畅，长啸入松风。"
        ],
        "title": "秋山",
        "id": "a1039893-b5ab-4830-8053-bd8bcb66bff4"
    },
    {
        "author": "徐积",
        "paragraphs": [
            "镇压秦冲仞五千，莲熏白日掌扪天。",
            "旁连少华诚微类，西顾终南只一拳。",
            "大壑波涛终到海，东峰松桧久凌烟。",
            "可为梁栋为舟楫，一构明堂一济川。"
        ],
        "title": "太华",
        "id": "44250ee8-8c6d-467a-9aa3-5984bf313161"
    },
    {
        "author": "徐积",
        "paragraphs": [
            "下马开门日已沈，旋寻村路乞樵灯。",
            "隔云吠去谁家犬，踏月归来何处僧。",
            "潭上风生千嶂吼，枕前泉落一床冰。",
            "呼儿笑问今宵事，身在危峰第几层。"
        ],
        "title": "宿山馆  其一",
        "id": "0c1417c6-e1f1-41d0-b045-a24e128e5e5d"
    },
    {
        "author": "徐积",
        "paragraphs": [
            "且喜破窗明有月，不嫌坏壁暗无灯。",
            "解衣就枕方成寐，渡涧穿林忽梦僧。",
            "一榻寒云身卧水，半宵急雨竹敲冰。",
            "鸡鸣未晓鞭馿去，回顾烟岚叠万层。"
        ],
        "title": "宿山馆  其二",
        "id": "56b52eb3-9d03-40a8-ad14-a2661030ef99"
    },
    {
        "author": "徐积",
        "paragraphs": [
            "烟萝断处初逢舍，云竹疏时忽见灯。",
            "崄磴未归樵坞叟，破庵已去诵经僧。",
            "暗龙吟罢庭无月，寒狖啼来谷有冰。",
            "君看床头铁鳞甲，雨痕苔晕几千层。"
        ],
        "title": "宿山馆  其三",
        "id": "746200a8-78a7-455e-85ed-05ccf8c6a008"
    },
    {
        "author": "徐积",
        "paragraphs": [
            "倦客待沽山下酒，饥童先上灶头灯。",
            "行经怪穴思防虎，坐听疏钟欲访僧。",
            "手弄一张琴似铁，匣藏三尺剑如冰。",
            "调高器古无人伴，身上烟霞空几层。"
        ],
        "title": "宿山馆  其四",
        "id": "3027d595-16d3-4fea-9f2e-e119630e3c20"
    },
    {
        "author": "徐积",
        "paragraphs": [
            "好勇不须探虎穴，爱奇何用点犀灯。",
            "当求义路勤行己，休把福田闲问僧。",
            "一榻静无尘世物，半宵浑似玉池冰。",
            "起来题作清心馆，此去泥污千万层。"
        ],
        "title": "宿山馆  其五",
        "id": "f1b8a12e-df93-4cde-8201-5c3d635de107"
    },
    {
        "author": "徐积",
        "paragraphs": [
            "龙归潭面千寻黑，虎视林隈两炬灯。",
            "执爨正燃吹饭火，乞餐恰值寄眠僧。",
            "倦听雨後诸岩溜，渴忆春前一片冰。",
            "卧看满山红日晓，碧瑶城阙鬰千层。"
        ],
        "title": "宿山馆  其六",
        "id": "6bde45a5-cafc-4b4e-9327-7ba2e9c37acb"
    },
    {
        "author": "徐积",
        "paragraphs": [
            "好云入座邀为伴，野火当门借作灯。",
            "汲水卖来樵舍妇，采芝携去竹溪僧。",
            "风岩暴响闻颠木，月幌微明见断冰。",
            "谁信此来无路入，败篱折壁两三层。"
        ],
        "title": "宿山馆  其七",
        "id": "025a2b8e-377d-4ed6-9d70-194fd61845ef"
    },
    {
        "author": "徐积",
        "paragraphs": [
            "厨头火灭童偷饭，梁上巢空鸟避灯。",
            "入夜更无同舍客，今朝唯有放猿僧。",
            "樵庵已贮霜前果，竹磴犹存腊後冰。",
            "谁道烟霄花上处，一梯云级万余层。"
        ],
        "title": "宿山馆  其八",
        "id": "8be819a9-523d-40ea-bf97-dcdb5ee59fd6"
    },
    {
        "author": "徐积",
        "paragraphs": [
            "解鞍息马夜将深，倦兴贪眠辄废灯。",
            "感物忽惊尘世事，谈真却忆旧山僧。",
            "当峰豹寝方潜雾，隔涧狐鸣若渡冰。",
            "此处不唯饶物怪，从来歧路险层层。"
        ],
        "title": "宿山馆  其九",
        "id": "4f13ed8e-f295-4197-8f0b-3b53cf1d62c2"
    },
    {
        "author": "徐积",
        "paragraphs": [
            "远村樵采皆归舍，近涧人烟已上灯。",
            "黍饭未炊催秣马，蕨羹初熟喜逢僧。",
            "兽争食鬬牙磨血，鸟近泉栖羽刷冰。",
            "若到红尘人见问，不将水溜结为层。"
        ],
        "title": "宿山馆  其一○",
        "id": "be49b53c-36a9-4a00-97d5-c57479ce933a"
    },
    {
        "author": "徐积",
        "paragraphs": [
            "一榻溪亭直万钱，满床明月伴闲眠。",
            "荷花不把秋香惜，又逐西风到枕前。"
        ],
        "title": "宿溪亭",
        "id": "fb1833a7-a296-433c-9e0f-80ea6441e25f"
    },
    {
        "author": "徐积",
        "paragraphs": [
            "昔日奸邪事可哀，如今空筑望思台。",
            "冥冥恨魄何之去，唯有南山暮雨来。"
        ],
        "title": "过望思台",
        "id": "9625fc67-e11e-4e50-86d1-536620c09236"
    },
    {
        "author": "徐积",
        "paragraphs": [
            "泽国茫茫似十洲，有情空上夕阳楼。",
            "可凭流水传人意，莫望远山添客愁。",
            "南浦雪思乘棹往，北轩春负插花游。",
            "若论仕宦何非义，二子无容说愧羞。"
        ],
        "title": "望淮亭和君锡并简敦复  其一",
        "id": "ede107d2-4368-4c1b-9592-7366d82a712e"
    },
    {
        "author": "徐积",
        "paragraphs": [
            "烟波何处是汀洲，白鸟归来且下楼。",
            "木落更随寒雨尽，山空仍带夕阳愁。",
            "诗筒去是兰亭事，客棹来非剡水游。",
            "我问两人同榜彦，仕方行义若为羞。"
        ],
        "title": "望淮亭和君锡并简敦复  其二",
        "id": "5292fbd7-9cf4-410d-a42c-b265798fac3b"
    },
    {
        "author": "徐积",
        "paragraphs": [
            "甘露洒时黄道肃，绀霞环处紫宫严。",
            "金华未启瑶台晓，流月奔星共一帘。"
        ],
        "title": "天都仙  其一",
        "id": "ff97cb94-0f28-431f-9e42-dc710504d0d1"
    },
    {
        "author": "徐积",
        "paragraphs": [
            "真童列仗严如兵，诛奸号令雷风行。",
            "俄闻一物不遂性，急传口诏春阳生。"
        ],
        "title": "天都仙  其二",
        "id": "4973e3d4-220b-4331-89a8-a97a0320699f"
    },
    {
        "author": "徐积",
        "paragraphs": [
            "天兵十万着犀衣，手执金幢踏彩霓。",
            "龙共玉麟相次列，羣鸾班在凤凰西。"
        ],
        "title": "天都仙  其三",
        "id": "944d5ff1-f6dc-4758-a533-657c1b2ca77c"
    },
    {
        "author": "徐积",
        "paragraphs": [
            "紫瑶阙上烟霞晓，赤玉阶前剑佩齐。",
            "十二金童传诏罢，云冠星弁一时低。"
        ],
        "title": "早朝仙  其一",
        "id": "e3da8f0b-8588-42df-80b2-bbe1ced7703e"
    },
    {
        "author": "徐积",
        "paragraphs": [
            "紫府真人朝玉京，三千玉版先进名。",
            "叩头欲跪紫烟合，但闻玉佩玲珑声。"
        ],
        "title": "早朝仙  其二",
        "id": "2d5613c7-9e9a-48a1-b12a-af3fe81636a2"
    },
    {
        "author": "徐积",
        "paragraphs": [
            "阊阖云深未启关，霓衣夹道已成班。",
            "须臾特诏仙官入，日月诸星共放还。"
        ],
        "title": "早朝仙  其三",
        "id": "fd5c432a-9441-4b0b-ad92-6a9ffc06f14e"
    },
    {
        "author": "徐积",
        "paragraphs": [
            "匆匆朝罢九重天，便按蓬莱御紫烟。",
            "趁得蟠桃花下宴，鼓箫诸部约三千。"
        ],
        "title": "朝回仙",
        "id": "af3a51d0-6d97-4f2a-b29d-4d3c08a8d7d5"
    },
    {
        "author": "徐积",
        "paragraphs": [
            "紫微诏诰都经手，东壁图书尽在家。",
            "何日再游羣玉府，吟窗依旧锁烟霞。"
        ],
        "title": "文仙",
        "id": "68b59bb6-b152-4ce7-a8b0-7a62d8827237"
    },
    {
        "author": "徐积",
        "paragraphs": [
            "冠佩严严坐绛云，环兵列仗是何人。",
            "诸仙禀命羣灵肃，玉册金符尽在身。"
        ],
        "title": "武仙",
        "id": "ffbe35f9-a3e8-426b-8486-273ba77106bf"
    },
    {
        "author": "徐积",
        "paragraphs": [
            "碧霞楼上常先晓，白玉宫中爱早寒。",
            "乱玉甃成池浴凤，浑金削就栋栖鸾。"
        ],
        "title": "富仙",
        "id": "51c37818-0bc9-4955-9baa-30d8b77fad4f"
    },
    {
        "author": "徐积",
        "paragraphs": [
            "莫怪先生身上贫，眼看外物似浮云。",
            "房中除却琴棋後，更有门前鹤一羣。"
        ],
        "title": "贫仙",
        "id": "93ed62ff-eb28-4a6d-88ca-f5bd0c7885b8"
    },
    {
        "author": "徐积",
        "paragraphs": [
            "凤节霓旌拥万神，五云车骑驾龙麟。",
            "腰闲独佩黄金箓，元是瑶宫第一人。"
        ],
        "title": "贵仙",
        "id": "d05edfe5-4d4b-4480-8a67-5d20de165df6"
    },
    {
        "author": "徐积",
        "paragraphs": [
            "金编诵处无人见，玉洞题时有凤知。",
            "昨夜忽然何处去，月中吟就白云诗。"
        ],
        "title": "吟仙",
        "id": "d335c970-083f-42f2-90dd-94a9aaae9ea4"
    },
    {
        "author": "徐积",
        "paragraphs": [
            "曾共诸仙宴紫微，金钟插羽疾于飞。",
            "醉魂已望三山去，犹整华冠齐羽衣。"
        ],
        "title": "醉仙",
        "id": "d48c77b9-9bd3-416f-a53f-1239365fa7f3"
    },
    {
        "author": "徐积",
        "paragraphs": [
            "佩环声动出金华，凤引鸾随入绛霞。",
            "行到瑶台云路狭，侧身趋避玉妃车。"
        ],
        "title": "醉起仙",
        "id": "0c7a57d6-383b-4bba-b1f8-8c3f24a858da"
    },
    {
        "author": "徐积",
        "paragraphs": [
            "人闲日月分庭过，天外星河入户流。",
            "是物化金无所用，满田种玉不曾收。"
        ],
        "title": "廉仙",
        "id": "442aea13-bb08-47ed-bc03-7eb3f655e9ac"
    },
    {
        "author": "徐积",
        "paragraphs": [
            "膝上横琴鹤在傍，白云衣共白云裳。",
            "夜深闲卧南窗月，更有清风共一床。"
        ],
        "title": "寡欲仙",
        "id": "c1fbb25f-d2a7-49ad-96bf-6ab1acc51963"
    },
    {
        "author": "徐积",
        "paragraphs": [
            "瑶台紫府都归梦，碧洞红尘总是家。",
            "蓬岛有时来问信，桃源无处不开花。"
        ],
        "title": "地仙",
        "id": "78a5b8b3-edec-4b51-92f9-1b0746b17932"
    },
    {
        "author": "徐积",
        "paragraphs": [
            "琳琅宫殿本无尘，犹跨青鸾踏紫云。",
            "怪得晓来天色淡，海霞都在玉妃裙。"
        ],
        "title": "玉妃",
        "id": "77c7716c-b9db-4611-a68c-3c3b652ccae8"
    },
    {
        "author": "徐积",
        "paragraphs": [
            "折尽青林多少花，麻姑却在蔡经家。",
            "瑶台好醉无人醉，凤怨鸾栖空暮霞。"
        ],
        "title": "麻姑  其一",
        "id": "b9ccc65e-d261-41d6-a130-43e29b315200"
    },
    {
        "author": "徐积",
        "paragraphs": [
            "不道风尘良苦辛，却停仙仗醉红尘。",
            "青鸾一去无消息，只被麻姑误杀人。"
        ],
        "title": "麻姑  其二",
        "id": "b2a890a3-e7da-461d-a503-cf1d55614908"
    },
    {
        "author": "徐积",
        "paragraphs": [
            "先生坐时云满裳，先生卧时云满床。",
            "白云终日自来去，若比先生云尚忙。"
        ],
        "title": "闲仙",
        "id": "f117bc8f-e858-456c-a581-9c3ce2aa5a92"
    },
    {
        "author": "徐积",
        "paragraphs": [
            "壶中白日何曾夜，洞里桃花别是春。",
            "一局闲棋犹未了，坐中老却采樵人。"
        ],
        "title": "棋仙",
        "id": "72e5d9c3-66ec-4bba-a00e-ba4f91f642e6"
    },
    {
        "author": "徐积",
        "paragraphs": [
            "阊阖宫中夜宴开，手挥明月坐瑶台。",
            "不教偷药姮娥到，却放投壶玉女来。"
        ],
        "title": "夜宴仙  其一",
        "id": "f493eb68-197e-43ff-9fec-5a41c793c11d"
    },
    {
        "author": "徐积",
        "paragraphs": [
            "明月宫中夜宴多，坐中齐唱白云歌。",
            "瑶环玉佩三千女，不着人闲俗绮罗。"
        ],
        "title": "夜宴仙  其二",
        "id": "25510491-d69b-49af-9392-59721a547550"
    },
    {
        "author": "徐积",
        "paragraphs": [
            "洞中一觉春风梦，落尽桃源万树花。",
            "灶上丹砂寻不见，骑鸾误入阿谁家。"
        ],
        "title": "困仙",
        "id": "31a816e1-0a74-4b4d-8828-1546f1320c3a"
    },
    {
        "author": "徐积",
        "paragraphs": [
            "玉佩珠襦自辟尘，瑶池浴罢卧红云。",
            "指挥莫放香波去，留与龙儿并凤羣。"
        ],
        "title": "浴仙",
        "id": "66e150de-6144-48dc-b241-4fa3c2400844"
    },
    {
        "author": "徐积",
        "paragraphs": [
            "玉谱天书金版字，桂花浓酿碧霞浆。",
            "无人敢与为诗敌，有客时来觅酒尝。"
        ],
        "title": "诗酒仙  其一",
        "id": "b38a4e09-54b5-4589-8679-4143734f36cb"
    },
    {
        "author": "徐积",
        "paragraphs": [
            "闲云淡月为诗态，春日春风是酒容。",
            "玉女争求新乐府，金童时献碧瑶钟。"
        ],
        "title": "诗酒仙  其二",
        "id": "7902302a-c889-41ad-9686-e59529bb6155"
    },
    {
        "author": "徐积",
        "paragraphs": [
            "谁知我是太平仙，歌罢浮云笑暮烟。",
            "更倚玉楼吟乐府，断虹消尽月明天。"
        ],
        "title": "太平仙",
        "id": "48e3cd9b-acdc-449d-b651-a54f476ba687"
    },
    {
        "author": "徐积",
        "paragraphs": [
            "平日忠言薄万金，此时何惜赠君行。",
            "好名不是真人事，莫向人闲留姓名。"
        ],
        "title": "赠别仙",
        "id": "6adf200a-b2ac-4260-8388-f22bb880b684"
    },
    {
        "author": "徐积",
        "paragraphs": [
            "九重天路忽难通，谁与传书寄阆风。",
            "鹤驭三千无处觅，银潢万丈一时空。"
        ],
        "title": "雪仙",
        "id": "bc21b8a3-79e3-48be-bf5f-bf020199c758"
    },
    {
        "author": "徐积",
        "paragraphs": [
            "好云消尽鹤空来，一去麻姑更不回。",
            "紫府路从何处去，碧桃花向梦中开。"
        ],
        "title": "望仙",
        "id": "38f248f5-3b20-4adc-9e77-af5232a56aa1"
    },
    {
        "author": "徐积",
        "paragraphs": [
            "清风窗外云初去，明月池中鹤自还。",
            "春色一帘闲睡过，瑶花落尽不抽关。"
        ],
        "title": "无妄仙",
        "id": "a343eda7-9e27-429f-aae4-ec75bc44b251"
    },
    {
        "author": "徐积",
        "paragraphs": [
            "白云夫子号希夷，碧玉窗中下绛帷。",
            "皓首勒成书万帙，病鸾偷见鹤偷知。"
        ],
        "title": "希夷仙  其一",
        "id": "6d804712-fb5f-47cb-a2f0-8e5c4e123c5f"
    },
    {
        "author": "徐积",
        "paragraphs": [
            "红尘旧学今虽废，紫府新书近已齐。",
            "三十六仙俱不见，玉函金锁印龙泥。"
        ],
        "title": "希夷仙  其二",
        "id": "27f24cc7-ff83-4a9f-b138-0dbd8e339774"
    },
    {
        "author": "徐积",
        "paragraphs": [
            "昔日闻人说上清，如今高步太元庭。",
            "有时却忆红尘事，恰似梦回并酒醒。"
        ],
        "title": "悟仙",
        "id": "1c007f7a-65a9-486e-9a57-e5f724ca023c"
    },
    {
        "author": "徐积",
        "paragraphs": [
            "本希上圣忘言学，傍采南华寓意书。",
            "去伪即真虽有道，未知人意自何如。"
        ],
        "title": "恶伪仙",
        "id": "92b7db60-db2b-4609-965e-866c0cbf5a73"
    },
    {
        "author": "徐积",
        "paragraphs": [
            "此剑曾将赤霄倚，云雷欲战秋风起。",
            "携下赤霄磨玉山，玉山色变龙蛇寒。",
            "霜飞浪活河汉精，星辰日月分光明。",
            "天生神物不可犯，曾向人闲诛不平。",
            "玉龙不死常在腰，一抹血腥犹未消。",
            "莫教望见延平水，待与天地除凶妖。"
        ],
        "title": "剑仙",
        "id": "39466643-9464-4d0c-8621-039cf26f97d4"
    },
    {
        "author": "徐积",
        "paragraphs": [
            "曾乘秋浪泛银河，拨尽闲云恣浩歌。",
            "明月一环来拂面，玉龙十万总随波。"
        ],
        "title": "水仙  其一",
        "id": "9c6923ac-4bad-4516-b571-8ee80d899a00"
    },
    {
        "author": "徐积",
        "paragraphs": [
            "天上瑶池为别馆，海闲金阙是离宫。",
            "徐行按尽烟波国，高步却来云汉中。"
        ],
        "title": "水仙  其二",
        "id": "85a6c332-fcb3-4a17-80df-c8b57d776830"
    },
    {
        "author": "徐积",
        "paragraphs": [
            "昨夜曾游洛女家，自知此处胜烟霞。",
            "回鸾更按湘妃曲，醉踏烟波弄月华。"
        ],
        "title": "水仙  其三",
        "id": "370d42d1-b4a9-48d9-a982-1790c85307dd"
    },
    {
        "author": "徐积",
        "paragraphs": [
            "龙驭曾游绛水霞，回来却坐赤鲸车。",
            "夜深正解双珠佩，莫点犀灯照我家。"
        ],
        "title": "水仙  其四",
        "id": "db63009a-45f3-4e95-84f8-3c408c07cca8"
    },
    {
        "author": "徐积",
        "paragraphs": [
            "尘世纷纷总是空，花开花落几时穷。",
            "有人若问烟霞事，我是逍遥无累翁。"
        ],
        "title": "无累仙",
        "id": "852c2176-1d66-409a-bd8d-ae3e447f8759"
    },
    {
        "author": "徐积",
        "paragraphs": [
            "天上人闲自不同，莫将浇俗比真风。",
            "真风大抵无今古，万事都来一笑中。"
        ],
        "title": "笑仙",
        "id": "a218dd19-6f69-4fbb-912c-9a4506aa9ec7"
    },
    {
        "author": "徐积",
        "paragraphs": [
            "我是真人何所忧，所忧世俗好多求。",
            "相谋相诈何时了，一笑一啼无日休。"
        ],
        "title": "忧仙",
        "id": "92cf6505-c528-49c0-88e6-050b7d77e8f9"
    },
    {
        "author": "徐积",
        "paragraphs": [
            "祸福之来本自求，世人闻语不回头。",
            "但知自快身前欲，不道永为身後羞。"
        ],
        "title": "闵仙",
        "id": "8c30738c-fa0d-4440-b845-af56fa0b3799"
    },
    {
        "author": "徐积",
        "paragraphs": [
            "紫金沙路明珠阙，浴罢龙儿洗明月。",
            "待来人世等麻姑，只被尘埃污罗袜。"
        ],
        "title": "又水仙  其一",
        "id": "d1bace7c-ab93-4862-82c9-daf49af54526"
    },
    {
        "author": "徐积",
        "paragraphs": [
            "为买蟠桃海上花，明珠满载玉龙车。",
            "蓬山诸子须相问，笑指烟波是我家。"
        ],
        "title": "又水仙  其二",
        "id": "65be417c-035a-4c6a-bbd0-09087b372b6a"
    },
    {
        "author": "徐积",
        "paragraphs": [
            "我是江湖都一掬，海水虽深不濡足。",
            "待教平地产明珠，但恐世人更多欲。"
        ],
        "title": "又水仙  其三",
        "id": "b55012f6-cdc9-4f8f-95d7-88cb11d7fede"
    },
    {
        "author": "徐积",
        "paragraphs": [
            "伍子波涛空淼然，至今犹有不平言。",
            "屈原褊浅尤多忿，但恐有时来诉冤。"
        ],
        "title": "又水仙  其四",
        "id": "75332d2b-4949-41c7-b7cd-99d1750387c0"
    },
    {
        "author": "徐积",
        "paragraphs": [
            "朝采药，暮采药，踏尽闲云一双脚。",
            "出一山，入一山，先生如此何时闲。",
            "有时两脚不出户，不炼黄金即炼丹。",
            "先生手足已劳苦，一心欲把河沙数。",
            "却笑闲仙无所为，闲仙端坐亦相嗤。",
            "大都世事亦如此，相笑相非无尽时。"
        ],
        "title": "劳仙",
        "id": "789018d6-338a-4563-a058-e38c4aad6880"
    },
    {
        "author": "徐积",
        "paragraphs": [
            "紫瑶楼上宴真人，脍是鲸鲵脯是麟。",
            "醉倒玉妃何处去，烟霞迎步鹤随身。"
        ],
        "title": "宴仙",
        "id": "ee7e5ef4-1f50-4deb-9526-47617d583436"
    },
    {
        "author": "徐积",
        "paragraphs": [
            "帐外双童持剑履，一榻红云睡初起。",
            "满面清风潄月华，瑶浆更挹明河水。"
        ],
        "title": "晨起仙",
        "id": "4fa11a69-d8c6-468c-8ecc-94e6a9f2d1a4"
    },
    {
        "author": "徐积",
        "paragraphs": [
            "忆昔为儿跨竹梢，谁何传与太平谣。",
            "如今羽化已千载，绿鬓朱颜更不凋。"
        ],
        "title": "童仙",
        "id": "c2d6b753-43bd-4703-b30e-7ebd05614d6d"
    },
    {
        "author": "徐积",
        "paragraphs": [
            "脚踏青云身已老，访道修真恨不早。",
            "曾见商周全盛时，不及唐虞古风好。"
        ],
        "title": "老仙",
        "id": "fc1781e9-d823-4cce-8746-1baa0bf88e8b"
    },
    {
        "author": "徐积",
        "paragraphs": [
            "谁道真人能辟谷，先生每食无余肉。",
            "邻家便是忍饥仙，餬口之粮犹不足。"
        ],
        "title": "饱仙",
        "id": "9d1b0f22-4714-4f0b-8348-ffb69a1bef2b"
    },
    {
        "author": "徐积",
        "paragraphs": [
            "粮虽不足气常充，真是根源久是功。",
            "真久不惟能养气，幽明亦可感而通。"
        ],
        "title": "饥仙",
        "id": "4b525a79-3bb3-4dd2-b43d-587b785a4621"
    },
    {
        "author": "徐积",
        "paragraphs": [
            "赐得龙田不种花，自携瑶水灌烟霞。",
            "谁将玉树双枝换，只得春前一寸芽。"
        ],
        "title": "茶仙",
        "id": "9840fb4d-b6b1-4bf3-947f-61a8f9ac38dc"
    },
    {
        "author": "徐积",
        "paragraphs": [
            "香枝洒面瑶池水，霞艳装衣阆苑花。",
            "一半是狂兼是醉，急教扶去卧烟霞。"
        ],
        "title": "狂仙",
        "id": "64d35480-6166-4e15-8467-df69407f8148"
    },
    {
        "author": "徐积",
        "paragraphs": [
            "当时采药因迷路，平上青云不用梯。",
            "却似人闲行路者，醉魂春梦至今迷。"
        ],
        "title": "迷路仙",
        "id": "8dd529d3-126d-42e2-8d64-d262da842841"
    },
    {
        "author": "徐积",
        "paragraphs": [
            "蹄涔蚁垤何须较，芳草浮云事可知。",
            "曾向人闲闲卖药，尘埃满眼看儿嬉。"
        ],
        "title": "卖药仙",
        "id": "fc10173c-0adf-4790-8d8c-5816fc00773e"
    },
    {
        "author": "徐积",
        "paragraphs": [
            "为向平时寻古风，幅巾芒履走尘中。",
            "俗人不识烟霞客，唤作无知卖药翁。"
        ],
        "title": "无知仙",
        "id": "96a4c92a-7c9f-4179-b070-79ee6e34f1e4"
    },
    {
        "author": "徐积",
        "paragraphs": [
            "不用骖鸾不御风，腾身拖袂便乘空。",
            "方从碧海游三岛，却驾烟霞上紫宫。"
        ],
        "title": "飞仙  其一",
        "id": "f46f5b96-bb71-448b-99f8-b8cf9c024acd"
    },
    {
        "author": "徐积",
        "paragraphs": [
            "十万里余都一息，须知此道非人力。",
            "有时闲望玉山游，鸾凤满天追不得。"
        ],
        "title": "飞仙  其二",
        "id": "13b02c61-cc28-4ba6-b3c7-dfee1348ca7f"
    },
    {
        "author": "徐积",
        "paragraphs": [
            "曾宴巫山十二峰，归来谪下广寒宫。",
            "如今已得瑶环赐，便揖浮丘骑玉虹。"
        ],
        "title": "谪仙  其一",
        "id": "df2c8cbc-0075-4b8a-a1b3-7c43d47e5b32"
    },
    {
        "author": "徐积",
        "paragraphs": [
            "自脱霓裳辞玉关，玉符金字谪人闲。",
            "人闲虽与烟霞隔，醉梦吟魂自往还。"
        ],
        "title": "谪仙  其二",
        "id": "9bb2b645-9dc2-4b7a-832b-d1a3634e6305"
    },
    {
        "author": "徐积",
        "paragraphs": [
            "鸟不曾喧兽不争，鸾歌凤舞碧瑶城。",
            "羣童尽唱忘忧曲，也似人闲乐太平。"
        ],
        "title": "忘忧仙",
        "id": "06c60116-6a29-4ac2-9b96-9c6f9aacfab8"
    },
    {
        "author": "徐积",
        "paragraphs": [
            "崆峒道人良多识，易以真为难以力。",
            "岂无羣圣可相师，亦有一篇言道德。"
        ],
        "title": "力仙  其一",
        "id": "15304774-ae51-46ec-8117-1b7afbdad508"
    },
    {
        "author": "徐积",
        "paragraphs": [
            "挟虎搏蛟良有力，扼断鲸咽批豹额。",
            "虎豹虽狞却易防，蝼蚁口中藏剑戟。"
        ],
        "title": "力仙  其二",
        "id": "fe8eec58-0a95-43dc-b3d3-9bf91a2eb1b4"
    },
    {
        "author": "徐积",
        "paragraphs": [
            "但把真声吹鼓箫，凤来凤去不须招。",
            "浮槎河上无徒涉，种玉田中莫揠苗。"
        ],
        "title": "急仙",
        "id": "c6c52826-67a6-47c3-bb88-aa6fa56013ac"
    },
    {
        "author": "徐积",
        "paragraphs": [
            "急仙烧炼日盈罐，慢仙十日未能半。",
            "一人卖药走不停，一人得金不肯换。"
        ],
        "title": "慢仙",
        "id": "ef695e7e-79b8-4e67-91f5-18477fb25177"
    },
    {
        "author": "徐积",
        "paragraphs": [
            "华盖车前龙步滑，紫微垣上凤巢寒。",
            "一时扫下尘泥去，却入汉家盛露盘。"
        ],
        "title": "又雪仙  其一",
        "id": "3efec2c7-fa07-43f4-88ff-b35424eac4e2"
    },
    {
        "author": "徐积",
        "paragraphs": [
            "人闲多是苦寒饥，短褐疏衾正弊时。",
            "欲把霞衣都覆盖，却辞玉女宴瑶池。"
        ],
        "title": "又雪仙  其二",
        "id": "0bcad7fb-c7bc-47b5-8294-8d84bd3ac596"
    },
    {
        "author": "徐积",
        "paragraphs": [
            "神仙不知真有无，其术可图不可图。",
            "得之不得存乎命，躁不以命良可吁。",
            "愚夫忘欲弃所爱，父母无子妻无夫。",
            "本求长生不死术，夭厥所寿残厥躯。"
        ],
        "title": "求仙",
        "id": "63f6cf8e-1760-47c2-b162-0ea2afb8491f"
    },
    {
        "author": "徐积",
        "paragraphs": [
            "玉霞弟子非无学，金箓名仙亦有才。",
            "却作左慈筵上术，谁将酒脯尽携来。"
        ],
        "title": "玉霞弟子",
        "id": "0224b07c-f878-4968-9716-3daaccc6d2d5"
    },
    {
        "author": "徐积",
        "paragraphs": [
            "藐哉小哉其奈何，牛蹄之水一泓多。",
            "若是胸中能自养，长源巨派倾洪河。"
        ],
        "title": "藐仙",
        "id": "748b3078-9969-4cc3-baac-589631bc3bd5"
    },
    {
        "author": "徐积",
        "paragraphs": [
            "奇哉奇哉有此仙，胸中广大可容天。",
            "深莫测兮高可仰，沧浪之水太山颠。"
        ],
        "title": "奇仙",
        "id": "f70545d2-3cfa-48c9-91bb-efc099cc4c00"
    },
    {
        "author": "徐积",
        "paragraphs": [
            "歌谣纔作彩衣童，策杖俄为白髪翁。",
            "走遍红尘人莫问，先生意在不言中。"
        ],
        "title": "不可知",
        "id": "f0dc5522-a6b9-4895-b4fd-680ee3ed867e"
    },
    {
        "author": "徐积",
        "paragraphs": [
            "薄夫用意终归险，更有乡原事可羞。",
            "多少古人遗恨在，红尘歧路莫回头。"
        ],
        "title": "莫回头",
        "id": "9afaf739-0802-4700-8a26-ffad4cfbbcc4"
    },
    {
        "author": "徐积",
        "paragraphs": [
            "我曹意者非忘物，自是为仙无奈何。",
            "海水玩来如股掌，人心难处甚风波。"
        ],
        "title": "无奈何  其一",
        "id": "257b610d-0d75-4f19-b477-6f3ce09a4a2f"
    },
    {
        "author": "徐积",
        "paragraphs": [
            "无奈何兮无奈何，失之哀兮得之歌。",
            "巧拙其闲不容寸，得失相去能几何。"
        ],
        "title": "无奈何  其二",
        "id": "c3f3a959-9e5e-43fa-a46c-cb37a639750e"
    },
    {
        "author": "徐积",
        "paragraphs": [
            "我是蓬莱山上客，暂到人闲管春色。",
            "谢家池馆耸吟魂，卓氏酒垆闲醉魄。",
            "人闲春色将奈何，潋潋滟滟浓如波。",
            "归来说与秦王女，麻姑偷去唱为歌。"
        ],
        "title": "谪仙",
        "id": "312c7497-cd21-4cd5-8c53-5dc509dffdcc"
    },
    {
        "author": "徐积",
        "paragraphs": [
            "劝君莫折杨柳枝，枝无根本任风吹。",
            "劝君莫爱水中萍，萍随流水何时停。",
            "莫爱春风山上草，纔到秋风便吹了。",
            "更有篱边红槿花，朝来锦绣暮泥漥。",
            "不似茅庵水上家，碧芦门径白汀沙。",
            "两眼仅分鸥与鸦，口无巧语心无邪。",
            "不但无邪兼寡欲，钓得一鱼心便足。",
            "渔衣便是岸头莎，钓竿自种篱边竹。"
        ],
        "title": "劝君",
        "id": "2871062d-36bc-4388-b73a-c561647ee66f"
    },
    {
        "author": "徐积",
        "paragraphs": [
            "云是口中气，雨是口中沫。",
            "口中嘘吸须臾闲，天下焦枯一时活。"
        ],
        "title": "龙",
        "id": "378aa928-3138-4914-b45a-0bdfd0f312b8"
    },
    {
        "author": "徐积",
        "paragraphs": [
            "百尺楼头凤一羣，声如韶濩羽如云。",
            "开口一鸣天路白，六龙驰上海之濆。"
        ],
        "title": "凤",
        "id": "ce155fce-6335-43b2-9a37-eea6a0a258f6"
    },
    {
        "author": "徐积",
        "paragraphs": [
            "吹箫台上曾歌舞，留住秦云伴秦女。",
            "近来长趁紫宸朝，麟凤肩随龙接武。"
        ],
        "title": "鸾",
        "id": "435b0c2c-aead-4c81-b6d6-90a092572c6f"
    },
    {
        "author": "徐积",
        "paragraphs": [
            "任教鸡鹜争糠粃，脱身一举三千里。",
            "如今直入凤凰池，口啄琅玕饮瑶水。",
            "旧羣流落在人闲，为趁稻粱飞不起。"
        ],
        "title": "鹤",
        "id": "506e9797-d2d6-45da-9390-8d3d80e7c751"
    },
    {
        "author": "徐积",
        "paragraphs": [
            "名园自郊谷，何况筑高台。",
            "酷暑未尝到，清风长自来。",
            "云岚瞰山罅，烟水近池隈。",
            "谁更将松竹，萧森四面栽。"
        ],
        "title": "清虚台题华州崔氏园",
        "id": "d80cca46-ac81-4b5c-90ed-b5e29536d08c"
    },
    {
        "author": "徐积",
        "paragraphs": [
            "南园花谢北园开，红拂栏干翠拂苔。",
            "却是梧桐且栽取，丹山相次凤凰来。"
        ],
        "title": "华州太守花园",
        "id": "e5bef825-2c03-47c9-a628-72cb05125a23"
    },
    {
        "author": "徐积",
        "paragraphs": [
            "莫说真州南畔路，楚望亭南路已遥。",
            "只可寄声来见问，更难折简去相招。",
            "船头何处逢秋水，山下谁家把酒瓢。",
            "且趁潮行急摇橹，到江州後更无潮。"
        ],
        "title": "送李守",
        "id": "6fc5009e-22b5-4422-87f7-203294d8e784"
    },
    {
        "author": "徐积",
        "paragraphs": [
            "禁苑千花一夜开，祥烟深处翠华来。",
            "重轮日色辉天步，万岁山声荐寿杯。",
            "鱼跃灵池初浩渺，凤巢阿阁正徘徊。",
            "姚虞臣主方赓唱，蓬荜儒生愿窃陪。"
        ],
        "title": "拟和御制赏花钓鱼",
        "id": "0a388017-93c6-408e-a355-558e4872bdfa"
    },
    {
        "author": "徐积",
        "paragraphs": [
            "十幅华裀遍画堂，仙家妆束学霓裳。",
            "一双舞袖鸾凤势，满院春风罗绮香。",
            "巫峡朝云无定意，汉滨珠佩杂鸣珰。",
            "歌声未罢全无力，归去重闱泣晕妆。"
        ],
        "title": "舞",
        "id": "26624c07-a0af-4ba6-946f-8538cc7ae468"
    },
    {
        "author": "徐积",
        "paragraphs": [
            "独派岂从天汉坠，千涛争趁海波还。",
            "齐声怒过轰雷鼓，乱沫喷来碎玉山。",
            "尘土刮开心目外，冰霜留在骨毛闲。",
            "君看江上潮平後，恰似鱼龙战鬬闲。"
        ],
        "tags": [
            "钱塘江"
        ],
        "title": "钱塘江潮  其一",
        "id": "4b0aa430-41e6-463a-8084-4d908c1a6fc5"
    },
    {
        "author": "徐积",
        "paragraphs": [
            "沧溟几道入江淮，此独奇哉复怪哉。",
            "风雨初随霜练起，雷霆俄送雪山来。",
            "岂无海物齐驱过，亦似神兵合阵回。",
            "君向西湖亭上看，杭州不信有尘埃。"
        ],
        "tags": [
            "钱塘江",
            "西湖"
        ],
        "title": "钱塘江潮  其二",
        "id": "9113beb0-7736-44c0-a5c3-36e2149c2277"
    },
    {
        "author": "徐积",
        "paragraphs": [
            "水与秋月色，清无一点瑕。",
            "有情山共远，无限日初斜。",
            "鹭下沈寒苇，雁空遗暖沙。",
            "旋将堤畔木，学泛斗边槎。"
        ],
        "title": "秋水",
        "id": "047fdd05-4bdf-44fd-9dfb-2943a1722bcd"
    },
    {
        "author": "徐积",
        "paragraphs": [
            "我有东轩景，喜君为此行。",
            "一如旷野外，四面好风生。",
            "但见云连树，不知山是城。",
            "重来如有约，秋水夕阳明。"
        ],
        "title": "题东轩  其一",
        "id": "3cc66bf2-ea0f-4fba-a0a3-e606d4e3961c"
    },
    {
        "author": "徐积",
        "paragraphs": [
            "我家东轩好凭栏，柳一林边水一湾。",
            "城下人烟都似野，城头云树恰如山。"
        ],
        "title": "题东轩  其二",
        "id": "be4dda96-ae8f-4720-9f94-be233bc3e35e"
    },
    {
        "author": "徐积",
        "paragraphs": [
            "青女霜华夜不收，一天如扫月如流。",
            "素娥奔去已千古，狡兔隠来还几秋。",
            "冷逼蚊雷声陡息，光摧萤火色何幽。",
            "尘埃两眼洗不浄，安得凌云万丈楼。"
        ],
        "title": "中秋月  其一",
        "id": "eb5030de-1e13-4c8d-8b09-96e8ca658d77"
    },
    {
        "author": "徐积",
        "paragraphs": [
            "珠箔珊珊挂玉钩，金梯轧轧倚红楼。",
            "桂摇团影上层汉，桐坠疏阴纔半秋。",
            "万顷玉田和露白，一环瑶水带霜流。",
            "何人独向绣帏泣，烛泪淋漓香篆幽。"
        ],
        "title": "中秋月  其二",
        "id": "577957b8-1838-467e-ac7e-d8a43201f571"
    },
    {
        "author": "徐积",
        "paragraphs": [
            "九日诸公欲上山，淮东病叟正闲闲。",
            "如从酒伴无惭色，傥论贤才即汗颜。",
            "适载巨疱寻陋巷，仍封大轴委樵关。",
            "不知我是扶犁手，玉树成林尽许攀。"
        ],
        "title": "九月九  其一",
        "id": "9d967bae-434d-47ab-ad67-f7255a0e40d2"
    },
    {
        "author": "徐积",
        "paragraphs": [
            "何必南山与北山，此心非独此时闲。",
            "手持白酒为常事，头带黄华是强颜。",
            "醉後浩歌来就榻，醒时清啸起抽关。",
            "谁人遗我明霞曲，声在赤霄无处攀。"
        ],
        "title": "九月九  其二",
        "id": "676a7229-d6e4-42a2-b6ae-6eb58a1c756c"
    },
    {
        "author": "徐积",
        "paragraphs": [
            "有人才思耸如山，已燕淮亭未肯闲。",
            "亲载绿醽温病骨，更歌白雪慰苍颜。",
            "老凭书几犹操笔，暮等吟筒正启关。",
            "两手尘泥俱涤尽，金茎玉露我须攀。"
        ],
        "title": "九月九  其三",
        "id": "c4fcd704-9960-4a6d-a080-e1a81f95ed7c"
    },
    {
        "author": "徐积",
        "paragraphs": [
            "桓家宾客正寻山，刘子藏身尽日闲。",
            "忽为着书惊晚节，更因把菊觉衰颜。",
            "白衣来缓思沽酒，绣岭登高梦入关。",
            "最好莲华峰上路，藤条葛蔓手齐攀。"
        ],
        "title": "九月九  其四",
        "id": "31d5c755-50a6-4e55-b095-057781acbd87"
    },
    {
        "author": "徐积",
        "paragraphs": [
            "堂堂兵阵列如山，羽檄交飞势未闲。",
            "敌国正强无备处，我师潜遁若为颜。",
            "已张火炬严刁斗，更使辕门置铁关。",
            "欲就将军送降款，金城万雉莫能攀。"
        ],
        "title": "九月九  其五",
        "id": "e8b6fefc-1437-485e-afc9-dda5406d2f1f"
    },
    {
        "author": "徐积",
        "paragraphs": [
            "不是妻孥须入山，着书未得片时闲。",
            "琴逢嵇叔难施手，啸比孙登合腼颜。",
            "几日偃旗兼卧鼓，今朝延敌又开关。",
            "我师欲遁无归路，严垒如云试一攀。"
        ],
        "title": "九月九  其六",
        "id": "47d09eea-3fe4-4e02-bfd5-612c147a8458"
    },
    {
        "author": "徐积",
        "paragraphs": [
            "春意匆匆又欲还，一年都似片时闲。",
            "青云有路终须到，白日无情不暂闲。",
            "任老岂妨修古道，更贫未肯忆深山。",
            "明朝献寿何为祝，长着斑衣奉母颜。"
        ],
        "title": "除夜  其一",
        "id": "2c540416-6ab1-4881-bd56-e3a84f15b3f2"
    },
    {
        "author": "徐积",
        "paragraphs": [
            "但得文章与道深，年来年去不关心。",
            "几时上得青云後，两鬓从教白髪侵。",
            "匣内深藏三尺剑，罇前独抱一张琴。",
            "辞高调古弹将晓，待倩春风听此音。"
        ],
        "title": "除夜  其二",
        "id": "11ad1d6b-3038-4cce-b73a-5059924cc56d"
    },
    {
        "author": "徐积",
        "paragraphs": [
            "一灯高照草堂中，大笑高歌送岁穷。",
            "柳色花光将属我，雪寒霜凛任相攻。",
            "铜壶漏促三更尽，白玉罇深一釂空。",
            "待到平明无别事，只将诗句赠春风。"
        ],
        "title": "除夜  其三",
        "id": "1f4ce7a1-5204-43fb-9f6b-e8ca97e78bfb"
    },
    {
        "author": "徐积",
        "paragraphs": [
            "前日慈闱献寿觥，为亲歌咏祝长生。",
            "被君翻作阳春曲，却使巴人和不成。"
        ],
        "title": "除夜  其四",
        "id": "4cd73b97-f693-45e5-b3bb-16a61871821c"
    },
    {
        "author": "徐积",
        "paragraphs": [
            "山阳太守奉更书，尽束行装载轴舻。",
            "已有仁风为惠爱，更留甘雨活焦枯。",
            "秔塍带溜苍苗奋，麦陇藏烟绀颖敷。",
            "看取北郊临去日，争先献酒是农夫。"
        ],
        "title": "喜雨上山阳守",
        "id": "47cc1b17-5d34-4905-89df-e3d177ed087d"
    },
    {
        "author": "徐积",
        "paragraphs": [
            "雪者阴之类，大寒之所为。",
            "于人无暖意，着物有消时。",
            "万草若相畏，孤松亦自持。",
            "闲阶不须扫，日照与风吹。"
        ],
        "title": "咏雪",
        "id": "bac4a05d-85a3-4f62-9d12-0291693ad6ac"
    },
    {
        "author": "徐积",
        "paragraphs": [
            "一夜寒声梦不成，读书灯暗雪窗明。",
            "起来待唱巴人曲，闲得阳春第一声。"
        ],
        "title": "答雪",
        "id": "dea2ac2d-c384-4bee-b809-5a9fb77584a3"
    },
    {
        "author": "徐积",
        "paragraphs": [
            "天上星榆一夜雕，晓风吹紧下层霄。",
            "溪头岸狭流应涨，帘外春寒到不消。",
            "数骑急投村墅宿，几人忙奔酒家谣。",
            "登高望遍东城路，又领诗兵战寂寥。"
        ],
        "title": "春雪  其一",
        "id": "5bfab4e2-fef6-4887-88c0-30ec119c8a89"
    },
    {
        "author": "徐积",
        "paragraphs": [
            "雪满东风只到关，西飞还不到长安。",
            "鹭翘孤白精神健，鶑敛黄金羽翼寒。",
            "远岭玉迷樵木径，晚溪冰压钓鱼竿。",
            "陇头鼓腹讴吟者，但向深秋前後看。"
        ],
        "title": "春雪  其二",
        "id": "9fc64022-db6d-490b-8e39-d00dbffe29d5"
    },
    {
        "author": "徐积",
        "paragraphs": [
            "闻道西家高卷帘，昂头吟笑雪花天。",
            "东家正泛一杯酒，北望孀亲夜不眠。"
        ],
        "title": "雪中书事",
        "id": "c10a3e82-9b5f-485b-88e7-97bb39523ecb"
    },
    {
        "author": "徐积",
        "paragraphs": [
            "万物已衰歇，干坤正泬寥。",
            "数声何处起，万窍一时号。",
            "好木望君惜，残蓬任汝飘。",
            "霜空静如扫，努力助飞鵰。"
        ],
        "title": "秋风",
        "id": "b6008e44-0825-4198-b0ee-1efac5e60c63"
    },
    {
        "author": "徐积",
        "paragraphs": [
            "淡似秋河水，浓于春坞烟。",
            "陇头寒塞雁，峡外晚江天。",
            "忽断月华坠，乍明虹影连。",
            "西风休强管，飞势自翩翩。"
        ],
        "title": "秋云",
        "id": "3f6c22d2-fe9d-4f49-87ef-7d4701558abf"
    },
    {
        "author": "徐积",
        "paragraphs": [
            "邻叟是耕渔，怡然只自如。",
            "草迷春径狭，雀噪晚篱疏。",
            "自向林泉惯，翻嫌市井居。",
            "儿童尽樵采，斗粟亦无余。"
        ],
        "title": "樵家",
        "id": "a3e2d2a1-785c-4c68-af71-02cba7049b39"
    },
    {
        "author": "徐积",
        "paragraphs": [
            "阶前生蔓草，门外是多歧。",
            "老叟行无伴，儿童饱自嬉。",
            "鸱羣巢众树，狐迹过疏篱。",
            "不肯勤耕耨，丰凶为有时。"
        ],
        "title": "村家",
        "id": "2c77208f-c815-4105-a72e-45d2b78130ff"
    },
    {
        "author": "徐积",
        "paragraphs": [
            "枯笠摇风雪满衣，年年辛苦事渔矶。",
            "有时钓得鳣鲸上，又被行人买得归。"
        ],
        "title": "渔者  其一",
        "id": "1606136f-157f-46be-9d50-aeea6c00161c"
    },
    {
        "author": "徐积",
        "paragraphs": [
            "家住前村芦苇中，一生无事是渔翁。",
            "眼看波浪如平地，身向江湖若断蓬。",
            "小艇醉眠寒夜雨，短帆闲挂夕阳风。",
            "营营市井应相笑，不道锥刀尽是空。"
        ],
        "title": "渔者  其二",
        "id": "2d994161-b313-465f-b549-b4a3c680b05a"
    },
    {
        "author": "徐积",
        "paragraphs": [
            "此身非不爱罗衣，月晓霜寒不下机。",
            "织得罗成还不着，卖钱买得素丝归。"
        ],
        "title": "织女",
        "id": "57b3df06-a5d6-4a2e-b4b0-aac7b9e0a4bd"
    },
    {
        "author": "徐积",
        "paragraphs": [
            "淮上飞花正皓然，日车月御欲停鞭。",
            "千形凛凛如无地，一片苍苍忽露天。",
            "洞口似迷山路处，斗闲疑泛海槎年。",
            "长瓢酒挹云泉酿，大轴诗题锦水笺。",
            "僧舍手抔留煮茗，渔庵缾贮借烹鲜。",
            "喜余稻糁投饥喙，惭乏绨袍赠冻肩。",
            "白里好张红步障，猛中宜摆绛戎旃。",
            "扫开寥廓凭风帚，抉去纷纭忆剑仙。",
            "猎火正燃云有焰，旅庖何在突无烟。",
            "未应门外同袁子，曾买污莱数亩田。"
        ],
        "title": "雪  其一",
        "id": "87312761-e162-424a-9153-ab8b78e89bfd"
    },
    {
        "author": "徐积",
        "paragraphs": [
            "君看飞雪竞翩翩，云将争驱正着鞭。",
            "人望已酬残腊後，物华兼值早梅天。",
            "招沽北掾输平日，走马西州忆少年。",
            "漏屋旋消濡弊褐，破窗穿过湿余笺。",
            "蹄涔易见真漥满，粪土难辞伪色鲜。",
            "席户冷灰人削迹，朱门热炙客摩肩。",
            "纷纷万事还如此，寂寂幽怀尽舍旃。",
            "流水明中争趁月，断鸿深处独藏仙。",
            "谁家渔棹空闻笛，何处樵村只见烟。",
            "最好耕农相贺了，牛衣醉卧夕阳田。"
        ],
        "title": "雪  其二",
        "id": "bcbfc906-7684-4115-9cbf-7bb290abeccc"
    },
    {
        "author": "徐积",
        "paragraphs": [
            "侯款诸祠方彻奠，车回五骏既投鞭。",
            "云如大练生淮浦，雪似繁星落楚天。",
            "有客弄花知乐岁，何人感物惜流年。",
            "南城病仆惟沽酒，西郭诗章但买笺。",
            "隠伏急因明处见，垢污多自夜来鲜。",
            "佣将粺谷纔餬口，拾去濡薪未息肩。",
            "白面鞴鹰红锦臂，乌山围兽赤缯旃。",
            "却燃灯坐疑为梦，欲上楼看恐有仙。",
            "玉镜台前侵皓月，碧纱窗外弄青烟。",
            "树头还有鸿栖否，船是寒沙水畔田。"
        ],
        "title": "雪  其三",
        "id": "72479a6c-0de6-417c-965e-1fe3d8e34b4d"
    },
    {
        "author": "徐积",
        "paragraphs": [
            "诸少逸驾追无前，我乘驽马持短鞭。",
            "更添一老爱白雪，但开两眼寻青天。",
            "诗中戈矛欲挥我，君家伯仲空忘年。",
            "摇笔吟哦有裂管，倒囊抖擞无遗笺。",
            "谁知羣形消即露，却还本质污与鲜。",
            "田庐有蓬尚塞户，樵衣无布堪补肩。",
            "羣儿上垄刍且牧，孤戍曝日旗与旃。",
            "人闲安得真洞府，空中失脚飞神仙。",
            "明月随来会星弁，白云迎去升紫烟。",
            "溪湾留下断虹卧，山阴亦有玲珑田。"
        ],
        "title": "雪  其四",
        "id": "6c946001-a75f-49b1-8092-0a88dc5b7d70"
    },
    {
        "author": "徐积",
        "paragraphs": [
            "一夜五宫星茫然，投壶笑电挥赤鞭。",
            "何物变为淮上雪，余花散入江南天。",
            "东家乞火温稚子，西邻赊酒娱高年。",
            "樵翁头上笠戴月，渔父手中帆卷笺。",
            "庾子贞家但寻菜，鲍通直辈弥矜鲜。",
            "卞郎方弄瓠杯杓，浙帅已亡羊髀肩。",
            "当门正好张敝席，隔篱可笑窥华旃。",
            "最是珊珊上楼佩，恰如冉冉升空仙。",
            "牵牛童儿饮河汉，扶犁老子耕云烟。",
            "漫翁何处拾瑶草，自有梅花大庾田。"
        ],
        "title": "雪  其五",
        "id": "5bd349d8-63cf-4b88-b0e0-61a10a094fb7"
    },
    {
        "author": "徐积",
        "paragraphs": [
            "江西词客休刺船，马上俊郎休弄鞭。",
            "且看满城花落地，恰如穷谷晓时天。",
            "松林独干凌坚操，麦垄疏毛白少年。",
            "犬信宜将筒护纸，鸿书须用帛为笺。",
            "月中两艳非投暗，物里千形不较鲜。",
            "最好一环围井口，有时数点露山肩。",
            "纷来上相挥长麈，侧去诸卿蔽曲旃。",
            "水畔谁为佩珠女，车中人是行云仙。",
            "吟裁笛竹清梅瘦，忽爨琴桐湿更烟。",
            "近日无钱酬酒媪，且教借卖漫翁田。"
        ],
        "title": "雪  其六",
        "id": "a864c16d-73d0-47bb-be31-7efc3a59f80c"
    },
    {
        "author": "徐积",
        "paragraphs": [
            "昨霄梦看六龙渊，鹤御惊回坠晓鞭。",
            "万顷落花春晚後，一床清水月明天。",
            "门无黄雀张罗地，室有玄熊应梦年。",
            "入竹好鸣寒玉佩，寄梅兼附白云笺。",
            "杨妃绣段披方稳，李逸乌纱裹更鲜。",
            "避色莫投妆妇指，弄香须扑舞蛾肩。",
            "羣乌噪过巢无树，一兔奔归猎有旃。",
            "溪叟正如翘苇鹭，山翁弥似出尘仙。",
            "僧檐鸟伺斋余饭，客灶猫栖爨後烟。",
            "且报漫翁来掘壁，墙闲便是我家田。"
        ],
        "title": "雪  其七",
        "id": "8eddd2d5-9db7-4e94-921a-912649f38abe"
    },
    {
        "author": "徐积",
        "paragraphs": [
            "吟怀忽共雪纷然，罪逆余骸自可鞭。",
            "罔极之恩无报日，难平所感欲呼天。",
            "身骑騕褭成童岁，手握狻猊未丱年。",
            "三釂冷醅将及斗，一挥醉笔恰盈笺。",
            "当时饰束头毛绿，今日衣濡眦血鲜。",
            "楚泮师儒新腼目，秦关父老旧随肩。",
            "中心但比孤青桧，外物无庸大赤旃。",
            "每指多图为酖毒，自言寡欲即神仙。",
            "房中得子眠温席，突外从人笑冷烟。",
            "以此终身慰泉壤，不须问舍与求田。"
        ],
        "title": "雪  其八",
        "id": "585aa8fb-b66c-46c4-ac83-e20df9c64b17"
    },
    {
        "author": "徐积",
        "paragraphs": [
            "荀翁犹慕李膺贤，漫叟当车我执鞭。",
            "辕下两骖将逐骥，墙闲一穴欲窥天。",
            "兵锋甚锐逢今日，铁阵横行记昔年。",
            "将钺挥金何用剑，檄书插羽不须笺。",
            "勇骑龙子神弥俊，笑扼犀吭血正鲜。",
            "一鼓已输元帅手，双矛将解敌人肩。",
            "我徒北首思投甲，子使西来约卷旃。",
            "自是见羸谋饵虏，却云养气欲希仙。",
            "已严军令除添灶，但恐师期忽举烟。",
            "设若渝盟相掩袭，冲车突骑占平田。"
        ],
        "title": "雪  其九",
        "id": "adf435dd-d867-42cf-b38b-f34aa4659b1a"
    },
    {
        "author": "徐积",
        "paragraphs": [
            "团团藓晕埋青钱，稍稍竹树藏绀鞭。",
            "鸬鹚覆水鱼沉渊，罞罿蔽地禽冲天。",
            "梅房处女鶑坐禅，草头稚子松耆年。",
            "浮光飞沫人游川，斜行大字鸿书笺。",
            "壮士可论持守坚，美人休说容华鲜。",
            "乞余之夫尤慕膻，附炎之子弥胁肩。",
            "穿花走马锦藏鞯，垂云阅武车张旃。",
            "虢姨满路空遗钿，陈妃倚阁真神仙。",
            "有人情似山中泉，其情浓如春深烟。",
            "留下断芦云蓑篇，长令雪满淮之田。"
        ],
        "title": "雪  其一○",
        "id": "c9a5162a-9069-4559-9a16-83faff76e0c6"
    },
    {
        "author": "徐积",
        "paragraphs": [
            "寂然闲地好弦歌，胸中森森万仞戈。",
            "自道壮图终有用，未知时事竟如何。",
            "千金似粪无心愿，一剑如霜为国磨。",
            "吟辄废眠诗骨瘦，酒能消思醉颜酡。",
            "起登夜阁乘明月，笑倚寒山望太阿。",
            "谁道吾儒无壮士，蔺生功烈胜廉颇。"
        ],
        "title": "偶述",
        "id": "76e02888-5a4d-4e56-9739-187d6436fc85"
    },
    {
        "author": "徐积",
        "paragraphs": [
            "鲁巷予方乐，秦楼子幸俱。",
            "所期为列女，应不讪庸夫。",
            "野叟田无璧，仙娥佩有珠。",
            "鸾歌迎弄玉，麟脯宴麻姑。",
            "自是闺中秀，何烦脸上朱。",
            "君看阆风客，亲驾五云车。"
        ],
        "title": "催妆  其一",
        "id": "fad679ee-5e9c-4887-a276-4ba5a583c3f1"
    },
    {
        "author": "徐积",
        "paragraphs": [
            "行事从来号阔迂，酒闲诗兴便豪觕。",
            "卢公误妾平生事，嫁得东皋卧草夫。"
        ],
        "title": "催妆  其二",
        "id": "8ac2266f-83e9-43a7-9169-c5d70575b8b9"
    },
    {
        "author": "徐积",
        "paragraphs": [
            "春风萧索为谁张，日暖仍熏百和香。",
            "遮处好将罗作帐，衬来堪用玉为床。",
            "风吹乱展文君宅，月下还铺宋玉墙。",
            "好向谢家池上种，绿波深夜盖鸳鸯。"
        ],
        "title": "锦被堆",
        "id": "df9a4cf4-e5dc-469c-a9c9-0145c11d7015"
    },
    {
        "author": "徐积",
        "paragraphs": [
            "顾托艰难後，宫城昼闭关。",
            "师屯五校肃，日驭六龙闲。",
            "易贮金茎露，难寻玉府山。",
            "裕陵人散後，犹望白云闲。"
        ],
        "title": "神宗皇帝挽词  其一",
        "id": "fbfd4170-6b6d-4cbc-b55f-049797a4628e"
    },
    {
        "author": "徐积",
        "paragraphs": [
            "启殡龙輴动，森森凤翣移。",
            "迎神帐殿远，背阙梓宫迟。",
            "日惨河山路，草枯霜霰时。",
            "彩庭觉潇洒，应诵廖莪诗。"
        ],
        "title": "神宗皇帝挽词  其二",
        "id": "64e55cbf-530d-474e-8104-f46b8e5d410d"
    },
    {
        "author": "徐积",
        "paragraphs": [
            "九载忧勤事，倾心为继明。",
            "手扶天柱起，身御日车行。",
            "大业真无负，全功定有成。",
            "生民正歌舞，万丈玉山倾。"
        ],
        "title": "代人进太皇挽词  其一",
        "id": "656b83b9-c431-418e-95b3-2d7148df9420"
    },
    {
        "author": "徐积",
        "paragraphs": [
            "绛节排山仗，珠襦换玉衣。",
            "不乘黄鹄去，即御赤鸾飞。",
            "受谥心无媿，朝真德有辉。",
            "太元庭上客，闻义亦歔欷。"
        ],
        "title": "代人进太皇挽词  其二",
        "id": "d97d9c8b-6cd1-409e-ae91-b64b5cf23163"
    },
    {
        "author": "徐积",
        "paragraphs": [
            "一自姬周後，难乎有此才。",
            "明将照幽隠，泽欲被蒿莱。",
            "外属私恩绝，本朝公道开。",
            "勒铭何处好，嵩岳鬰崔嵬。"
        ],
        "title": "代人进太皇挽词  其三",
        "id": "db62d247-f000-4798-9c30-95f57ee6300b"
    },
    {
        "author": "徐积",
        "paragraphs": [
            "玉殿菆宫启，龙輴叩陛初。",
            "严兵犹惊夜，列仗已当车。",
            "路指新陵阙，窗留旧简书。",
            "移班近东处，风月一帘虚。"
        ],
        "title": "代人进太皇挽词  其四",
        "id": "591ab4bf-777b-4155-b24d-c6ee33ab9627"
    },
    {
        "author": "徐积",
        "paragraphs": [
            "导骑鸣鞭去，魂车恋阙迟。",
            "梓宫何处宿，幄殿夕阳时。",
            "天上有名姓，人闲无路歧。",
            "三泉深百尺，神御复何之。"
        ],
        "title": "代人进太皇挽词  其五",
        "id": "cd264a5c-d85a-49a7-bf82-bd05e27386f2"
    },
    {
        "author": "徐积",
        "paragraphs": [
            "可惜方刚士，平生气貌严。",
            "有朋搔白首，无路吊苍髯。",
            "地下新潜德，人闲故养恬。",
            "儒林与孝友，二传子须添。"
        ],
        "title": "阎博士挽词  其一",
        "id": "a8910830-2367-45ca-bd20-4dfa44fa1628"
    },
    {
        "author": "徐积",
        "paragraphs": [
            "一梦龙蛇後，难寻博士星。",
            "所居城见月，仍用柏为庭。",
            "白马车齐送，黄宫户永扃。",
            "松陵今夜客，恸哭入冥冥。"
        ],
        "title": "阎博士挽词  其二",
        "id": "24210d03-685e-4694-9ecb-327b158ab6a4"
    },
    {
        "author": "徐积",
        "paragraphs": [
            "虽负文场志，何惭国士风。",
            "王廷曾抗论，庙鼎合铭功。",
            "玉树摧平地，朱霞落半空。",
            "故人遗叹在，秋後有惊鸿。"
        ],
        "title": "苗户部挽词  其一",
        "id": "0e9eba90-2ebd-4fba-b38e-9c54ef736fde"
    },
    {
        "author": "徐积",
        "paragraphs": [
            "已矣公归矣，哀哉将奈何。",
            "黄宫无处乐，玄冕有谁歌。",
            "南越生祠久，东川画像多。",
            "孤穷亲党在，共立碣嵯峨。"
        ],
        "title": "苗户部挽词  其二",
        "id": "c092b48f-13d8-4f1a-a2d5-e70c2cc7cb4a"
    },
    {
        "author": "徐积",
        "paragraphs": [
            "国士青云器，儒林合抱松。",
            "羽仪丹穴凤，头角剑津龙。",
            "玉笋班虽贵，皇华使愈恭。",
            "人亡其政在，尚可访遗踪。"
        ],
        "title": "林漕挽词  其一",
        "id": "d182f97c-b4d0-4fd9-865f-4eafadbbb240"
    },
    {
        "author": "徐积",
        "paragraphs": [
            "一梦无回处，庞眉坐柏庭。",
            "几时逢白日，万事付哀铃。",
            "画翣行须缓，黄宫到便扃。",
            "松陵诗莫和，恸哭不堪听。"
        ],
        "title": "林漕挽词  其二",
        "id": "2ef5577f-69c0-4162-bcb6-467a1f8eb50b"
    },
    {
        "author": "徐积",
        "paragraphs": [
            "斗分星孤陨，虞庭凤不还。",
            "金龙抛使节，玉笋误朝班。",
            "世德元明後，家声王谢闲。",
            "国功图未卒，归老负江山。"
        ],
        "title": "蔡学士挽词  其一",
        "id": "efcc474f-7de0-416b-b6ca-2e2055eb6171"
    },
    {
        "author": "徐积",
        "paragraphs": [
            "命也虽亡矣，但须铭此坟。",
            "朝中寻故事，江外访遗文。",
            "远思归流水，高风寄白云。",
            "忠魂在斯否，义亦不忘君。"
        ],
        "title": "蔡学士挽词  其二",
        "id": "209c0f73-1ae7-4577-af32-012ce86812fc"
    },
    {
        "author": "徐积",
        "paragraphs": [
            "旧业儒编富，新装使橐空。",
            "洁身辞白日，随柩载清风。",
            "义与人心在，名须江水穷。",
            "诸山同岘首，有子胜羊公。"
        ],
        "title": "蔡学士挽词  其三",
        "id": "9482f8d8-4d62-4b19-a6bf-5b77d7c6a4db"
    },
    {
        "author": "徐积",
        "paragraphs": [
            "且止明旌住，玄堂即闭关。",
            "素丝蒙柩往，白垩洗车还。",
            "身後千诗在，生前万事闲。",
            "松陵哀怨客，来吊自湖山。"
        ],
        "title": "蔡学士挽词  其四",
        "id": "f664228c-71a9-44de-a3a9-403561bff1d1"
    },
    {
        "author": "徐积",
        "paragraphs": [
            "起起公终矣，斯文将奈何。",
            "新书传异域，旧隠寄东坡。",
            "直道谋身少，孤忠为国多。",
            "死生公论在，高义山峨峨。"
        ],
        "title": "苏子瞻挽词  其一",
        "id": "79a0bf1f-c00b-4121-aa5d-c4cff6dfcce9"
    },
    {
        "author": "徐积",
        "paragraphs": [
            "白玉棺无价，青囊葬有书。",
            "奔星来启路，走电去随车。",
            "官是修文号，人同上行居。",
            "峨嵋山下客，谁是跨鲸鱼。"
        ],
        "tags": [
            "峨眉山"
        ],
        "title": "苏子瞻挽词  其二",
        "id": "124dda5f-8bf8-4619-9411-971b92dd973a"
    },
    {
        "author": "徐积",
        "paragraphs": [
            "旧德朝之望，平生勇所为。",
            "赤心逢谊主，皓首弃明时。",
            "路入皇宫近，谁将画翣移。",
            "有人号欲绝，莫诵蓼莪诗。"
        ],
        "title": "蹇侍郎挽词  其一",
        "id": "c4946d14-d8ee-4bbc-8590-7705de2bbfef"
    },
    {
        "author": "徐积",
        "paragraphs": [
            "一闭玄堂後，更分明与幽。",
            "虽辞白日去，不忘锦江游。",
            "古桧苍颜在，孤云壮气收。",
            "文章如可访，遣使入西州。"
        ],
        "title": "蹇侍郎挽词  其二",
        "id": "1c8211a2-ba8d-4e01-8eed-4a3a019c1f49"
    },
    {
        "author": "徐积",
        "paragraphs": [
            "彼美朝之望，光终不较年。",
            "醇风随入地，义气去凌烟。",
            "身後人人慕，生前事事贤。",
            "故交贫与贱，沈痛欲呼天。"
        ],
        "title": "杨集贤挽词  其一",
        "id": "e64c8d54-cf5a-4ce7-85bd-fedabbeddd32"
    },
    {
        "author": "徐积",
        "paragraphs": [
            "门静车声歇，庭虚燕几闲。",
            "芸签新汗简，玉笋旧清班。",
            "事寄浮云外，身从大梦闲。",
            "复为长夜寝，恸哭入玄关。"
        ],
        "title": "杨集贤挽词  其二",
        "id": "accdb886-ef63-4b62-b652-8df0cae087a9"
    },
    {
        "author": "徐积",
        "paragraphs": [
            "彻殡哀铃动，蒙棺素币舒。",
            "明旌先启路，画翣侧随车。",
            "长夜玄堂近，平生燕坐虚。",
            "须臾泉户阖，挽绋且徐徐。"
        ],
        "title": "韦侍郎挽词  其一",
        "id": "5f02a65b-aa60-44e8-afd8-aab26d4f413c"
    },
    {
        "author": "徐积",
        "paragraphs": [
            "野水鹤犹回，旧山云不归。",
            "不归将奈何，但恐云无依。",
            "公是吴中老，吴人爱公好。",
            "公好不来归，泪湿江边草。"
        ],
        "title": "韦侍郎挽词  其二",
        "id": "fba903ad-cbd2-4660-a012-6512d6e07eaf"
    },
    {
        "author": "徐积",
        "paragraphs": [
            "吁嗟人兮，而有斯人。",
            "以义为质兮，以刚守身。",
            "内明白而外昭哲兮，气貌甚真。",
            "动则不苟兮，可使之为国，可使之为民。",
            "使之为国兮取义舍生，使之论事兮倾出赤心。",
            "世方好柔兮我方刚，彼为辕下驹兮我方鹰扬。",
            "彼作威之臣人莫敢当，我方藐视兮直攻其强。",
            "彼作福之臣兮烹煎牛羊罗列酒浆，我方折其匕箸兮覆杯而不尝。",
            "以甘易苦兮自以为常，以退为进兮如寝诸床。",
            "所往所居，不察刀笔者害兮簿书有蔽。",
            "隠必露兮伏必发，照奸胆兮破奸穴。",
            "小奸积忿兮五脏欲裂，大奸睚眦兮其眦有血，口且欲吞兮齿且欲啮。",
            "何诬之不诬何说，哆兮侈兮三寸之舌。",
            "颜渊偷饭，曾参鬬杀。",
            "慈母投杼兮其谁不信，所頼公明兮得无悔吝。",
            "夫何不幸兮人之云亡，谁司有命兮付与之不长。",
            "揭丹旐兮归晋疆，望江湖兮归故乡。",
            "太行山上秋风起，度浮梁兮盟津水。",
            "符离东畔更凄凉，山阳犹有旧吟窗。",
            "吴人俱望扬子江，素车白马迎道旁。",
            "故人亦有孤与孀，更忧今岁寒无裳。",
            "洞庭橘柚正青黄，鲈鱼鲙美莼羹香。",
            "且缓哀铃送酒觞，一辞白日掩玄堂。",
            "玄堂一掩难开扃，夜复夜兮何时停。",
            "负高才兮成鬰鬰，揭高义兮徒冥冥。",
            "一心在兮湖水清，万事空兮山月明。",
            "悲恸处，是松陵，云惨兮，鸟哀鸣。",
            "念骨肉兮摧心形，须鬓班兮涕纵横。"
        ],
        "tags": [
            "洞庭湖"
        ],
        "title": "林殿院挽词",
        "id": "6df5c74d-7a8f-43da-895e-64bdd6a79477"
    },
    {
        "author": "徐积",
        "paragraphs": [
            "人生如逆旅，来去何容易。",
            "对面正谈笑，转头成梦寐。",
            "伤哉手上书，已矣胸中事。",
            "义不复驾骥，洒尽辞家泪。"
        ],
        "title": "宁倅挽词  其一",
        "id": "f9357e97-41b2-4b86-a758-ec42025f4345"
    },
    {
        "author": "徐积",
        "paragraphs": [
            "记得高山否，淮东非所归。",
            "谁迎玄冕去，自趁白云飞。",
            "泣尽孤儿血，空遗旧日衣。",
            "容州公莫去，此地故人稀。"
        ],
        "title": "宁倅挽词  其二",
        "id": "aa5fb247-0e5f-4e55-9037-1be78b182263"
    },
    {
        "author": "徐积",
        "paragraphs": [
            "平生富情义，至死不寐悔。",
            "更无桃花米，惟有银鱼佩。",
            "一家将奈何，九子尚无配。",
            "魂兮且勿忧，幸有山公在。"
        ],
        "title": "宁倅挽词  其三",
        "id": "07d468c0-3b03-4f9a-8cab-24437f5b9529"
    },
    {
        "author": "徐积",
        "paragraphs": [
            "一从洪井到处州，见说洪人总泪流。",
            "本望圣朝令久任，若论明吏合封侯。",
            "高才所至都无事，厚德于今可镇浮。",
            "故作此诗传野史，不须铭记掩诸幽。"
        ],
        "title": "李朝议挽词",
        "id": "fb444f72-d5fa-4ebc-91f2-3ed6e3241515"
    },
    {
        "author": "徐积",
        "paragraphs": [
            "欲视目已瞑，欲语口已噤。",
            "欲动肉已寒，欲书手已硬。",
            "惟有心上热，惟存心中悲。",
            "此热须臾闲，此悲无休时。",
            "所悲孤儿寒，所悲孤儿饥。",
            "苦苦复苦苦，此悲遂入土。"
        ],
        "title": "哭张六",
        "id": "bf3fa15d-e262-4c15-9c20-bed9c5fb89bb"
    },
    {
        "author": "徐积",
        "paragraphs": [
            "鱼有所归，鸟有所栖。",
            "孤坟累累，子将何依。",
            "束子之装，裹子之粮。",
            "促登汝航，往归汝乡。"
        ],
        "title": "招陈顾魂挽词",
        "id": "c9dc0e63-adef-4b41-a041-434a9b320268"
    },
    {
        "author": "杜叔元",
        "paragraphs": [
            "朝闻剑外夙行辀，夕喜江西改命优。",
            "已有才名喧北省，又宣风化入南州。",
            "一城民吏迎前牧，满眼山川是旧游。",
            "君富机筹足余暇，清吟不负物华楼。"
        ],
        "title": "送程给事知越州",
        "id": "486f6bc5-328c-4c61-822f-01da60ab597a"
    },
    {
        "author": "杜叔元",
        "paragraphs": [
            "占胜新安境，佳名千古闻。",
            "奇峰半天出，秀色数州分。",
            "邃谷春犹雪，悬岩霁亦云。",
            "何时脱缰锁，猿鹤此为群。"
        ],
        "title": "黄山作",
        "id": "ecf54a54-4515-47e7-a1f5-c7b49972b461"
    },
    {
        "author": "范郁",
        "paragraphs": [
            "惆怅孙阳世久无，纷纷驽骥逐齐驱。",
            "不教神物俱湮灭，犹幸深山天马图。"
        ],
        "title": "天马峰",
        "id": "46429dc6-0ddd-42bc-be61-716bc4b352e4"
    },
    {
        "author": "陈烈",
        "paragraphs": [
            "溪山龙虎蟠，溪水鼓角喧。",
            "中宵乡梦破，六月夜衾寒。",
            "风雨生残树，蛟螭喜怒澜。",
            "殷勤祝舟子，移棹过前滩。"
        ],
        "title": "题福唐津亭",
        "id": "58b8202a-72f2-48a2-8e88-ec64fa51ddf4"
    },
    {
        "author": "陈烈",
        "paragraphs": [
            "富家一盏灯，太仓一粒粟。",
            "贫家一盏灯，父子相聚哭。",
            "风流太守知不知，惟恨笙歌无妙曲。"
        ],
        "title": "题鼓门大灯笼",
        "id": "07adf84a-254a-4111-bb3e-ea378fb4accb"
    },
    {
        "author": "林东美",
        "paragraphs": [
            "金山亭榭遍林泉，独有湖山占得先。",
            "一鉴静开尘外境，数峰高插水中天。",
            "避人幽鸟声如剪，隔岸奇花色欲然。",
            "太守与民同乐事，公余不惜绮为筵。"
        ],
        "tags": [
            "西湖"
        ],
        "title": "西湖亭",
        "id": "9c372806-ac6b-44e0-abc4-c0d5587d509d"
    },
    {
        "author": "王景",
        "paragraphs": [
            "四稔总兵钤，轻裘叔子惭。",
            "抗棱遐徼伏，敦信远民谙。",
            "赴召熏风布，离襟腊酒酣。",
            "吾皇思将帅，有意在燕南。"
        ],
        "title": "送钤辖馆使王公",
        "id": "d65cbbf7-718f-4d2c-81e4-a346ba8452d6"
    },
    {
        "author": "甘文政",
        "paragraphs": [
            "闲中思衲友，曳杖辄相寻。",
            "兴废关何事，浮沉惜此心。",
            "柏阴遮塔密，雨气入钟深。",
            "剔藓碑堪读，茫茫岁月侵。"
        ],
        "title": "游龙城寺赠普训",
        "id": "33a73a7c-2ee4-4cb6-bf02-4cc52c8a81a5"
    },
    {
        "author": "葛琳",
        "paragraphs": [
            "井络西南区，成都号佳丽。",
            "锦城十里外，景物居然异。",
            "傍萦浣花溪，中开布金地。",
            "杜宅岿遗址，任祠载经祀。",
            "自昔岁一游，有亭久摧废。",
            "将期泛舟会，先此留旌骑。",
            "弗基矧肯构，後人莫予嗣。",
            "冠盖或戾止，风雨亡所庇。",
            "我公至之初，行乐徇人意。",
            "柅车集宾组，幕天陈燕器。",
            "苟弗谋高明，胡为革偷敝。",
            "鸠工度材用，奢俭求中制。",
            "举从县官给，下靡秋毫费。",
            "巍然大厦成，甚于折枝易。",
            "藩条息偃暇，时律清和际。",
            "落成及休辰，夙驾忻重诣。",
            "羣嬉逐使毂，杂处同蚕市。",
            "栋宇美可观，席筵陈有次。",
            "芳樽既罢撤，彩舲爰登憩。",
            "夹岸布缇帟，中流喧鼓吹。",
            "泝沿烟霭间，禽鸟共翔戏。",
            "都人与士女，叠足连帷被。",
            "弄珠疑汉曲，浮觞均洛禊。",
            "晻晻日将暮，熙熙众皆醉。",
            "怳入武陵源，却返尘寰世。",
            "自是毕遨赏，始复专民事。",
            "农耕士就学，商贩工居肆。",
            "蜀邦生齿繁，衣食良囏匮。",
            "三时急耕播，寸壤无遗弃。",
            "兹焉俾暇逸，所以慰勤瘁。",
            "上頼天子心，慎重坤维寄。",
            "既择迩臣德，来秉诸侯瑞。",
            "且命太史贤，出揽清澄辔。",
            "第务广教育，孜孜布仁惠。",
            "匪图极聚敛，规规奉邦计。",
            "和气斯涵濡，羣生皆茂遂。",
            "乃跻富寿域，共乐升平治。",
            "不才备属僚，罔补公家利。",
            "荫宇幸焉依，雅声惭善继。",
            "愿比召南篇，永歌棠蔽芾。"
        ],
        "title": "和运使学士浣花亭",
        "id": "a8d4c652-b30f-45bb-949f-d8db2513be76"
    },
    {
        "author": "元耆宁",
        "paragraphs": [
            "请符又作浙东行，六郡争驱绀弩迎。",
            "环佩声回尧陛远，旌旗光动禹川明。",
            "山烘橘柚香浮席，溪涨菰蒲翠彻城。",
            "人在蓬莱仍昼锦，会稽故事两兼荣。"
        ],
        "title": "送程给事知越州",
        "id": "8875fe65-608d-4444-95a4-e16ee5544f62"
    },
    {
        "author": "陈知默",
        "paragraphs": [
            "平地风烟横白鸟，半山云木卷苍藤。"
        ],
        "title": "句  其一",
        "id": "6c4b45bd-b6dd-420e-8be3-8da227e16f87"
    },
    {
        "author": "陈知默",
        "paragraphs": [
            "云埋山麓藏秋雨，叶脱林梢带晚风。"
        ],
        "title": "句  其二",
        "id": "28f6ed03-ece1-4257-bae8-b2af1577a4b1"
    },
    {
        "author": "晁端友",
        "paragraphs": [
            "寒林残日欲栖乌，壁里青灯乍有无。",
            "小雨愔愔人假寐，卧听疲马啮残刍。"
        ],
        "title": "宿济州西门外旅馆",
        "id": "a97879f5-0b58-4f63-8a6a-a51aadaace41"
    },
    {
        "author": "晁端友",
        "paragraphs": [
            "行尽青峰与碧溪，何须辛苦觅天梯。",
            "九山不锁寻真路，自是人心到後迷。"
        ],
        "title": "九锁山",
        "id": "965da2de-f5de-414e-9734-82bc38e35057"
    },
    {
        "author": "晁端友",
        "paragraphs": [
            "楼上无穷景，楼前正落晖。",
            "开轩跨寥廓，览物极纤微。",
            "云破孤峰出，潮平两桨飞。",
            "东溟看月上，西渡认僧归。",
            "木落吴天远，江寒越舶稀。",
            "鱼龙邻海窟，鸡犬隔淮圻。",
            "草色迷千古，波声荡四围。",
            "废兴怀霸业，融结想天机。",
            "浩浩群流会，沉沉百怪依。",
            "登临真伟观，回首重歔欷。"
        ],
        "title": "登多景楼",
        "id": "df85a9e5-f9df-4a12-abe6-cbb85368d96b"
    },
    {
        "author": "晁端友",
        "paragraphs": [
            "北固山头寺，风烟昔纵观。",
            "卧亭秋石狠，环舍海涛寒。",
            "越舶楼前聚，江枫户外丹。",
            "最宜清夜月，虚阁忆盘桓。"
        ],
        "title": "甘露寺",
        "id": "a6f6a4e1-6190-4ad7-920d-4823edf9e085"
    },
    {
        "author": "晁端友",
        "paragraphs": [
            "马上鸡初唱，天涯星未稀。",
            "惊风时坠笠，零露暗沾衣。",
            "山下疏钟发，林梢独鸟飞。",
            "远峰烟霭淡，迤逦见朝晖。"
        ],
        "title": "早行",
        "id": "57eb19ec-bea8-4179-b7ab-92fdc61efc8c"
    },
    {
        "author": "晁端友",
        "paragraphs": [
            "岭梅何处早，雪里看芳菲。",
            "北陆寒犹在，南枝春已归。",
            "晓妆初见妒，残角未成飞。",
            "引我江头梦，清香忆满衣。"
        ],
        "title": "马处厚席上探得早梅",
        "id": "fe31d284-243d-40a4-a227-b00674115d32"
    },
    {
        "author": "晁端友",
        "paragraphs": [
            "皎皎仙姿脉脉情，绛罗仙萼裹瑶英。",
            "色侔姑射无双白，香比酴醾一倍清。",
            "腊後春前芳信密，水边林下晓妆明。",
            "故应不属东君管，冷艳孤芳取次成。"
        ],
        "title": "梅花",
        "id": "08e773e0-4845-469f-8cb4-9b68c4f42e5c"
    },
    {
        "author": "释庆闲",
        "paragraphs": [
            "露质浮世，奄质浮灭。",
            "五十三岁，六七八月。",
            "南岳天台，松风涧雪。",
            "珍重知音，红炉优钵。"
        ],
        "tags": [
            "衡山"
        ],
        "title": "遗偈",
        "id": "ed30569c-230d-4b52-9180-974b387fcf64"
    },
    {
        "author": "宇文之邵",
        "paragraphs": [
            "安乐青且秀，琳宫跨巨鳌。"
        ],
        "title": "句",
        "id": "69dd050b-46d8-4e07-a9fe-fb86727d87ea"
    },
    {
        "author": "刘永年",
        "paragraphs": [
            "一柱会擎天。"
        ],
        "title": "句",
        "id": "de2d382f-5f7a-49b2-9644-f56bfcc68f06"
    },
    {
        "author": "辛廱",
        "paragraphs": [
            "平居厌城郭，具舟泛清汝。",
            "蓝光一水远，铁色两崖古。",
            "日华动中流，沙纹乱前渚。",
            "湍鸣达公桥，草绿襄王墓。",
            "园英拥流沫，风叶堕残雨。",
            "停桡弄山泉，扶杖过花坞。",
            "澄潭数乱石，断石横颠树。",
            "泳波鱼鬣舒，闯穴蛙首怒。",
            "冲云一雁远，唼荇羣鸥聚。",
            "村间桑柘春，川阔牛羊暮。",
            "回头绿树失，卷幔青峰露。",
            "寻幽恣盘桓，泊浅屡回互。",
            "灵草不知名，珍禽啼在处。",
            "夕阳散鸣鸠，荒阡拱游兔。",
            "挽缆谣歌童，簪花立田妇。",
            "高歌客自如，归涉人相负。",
            "青蒲戢戢生，紫燕翩翩度。",
            "云烟波底明，井邑林外睹。",
            "欣逢闾里旧，愧乏鸡黍具。",
            "缗水荐稏鳞，掘石羞山茹。",
            "绕塘梅实绿，冒桂禽殻素。",
            "我巾聊一颓，石榼烦屡注。",
            "朱樱出芳林，紫笋侑雕俎。",
            "高篇烂珠璧，至乐谢钟鼓。",
            "嗟予性本隘，于世事皆鲁。",
            "便欲弃簪裳，归去事田圃。",
            "肆意山水乐，脱身尘埃苦。",
            "此适诚足尚，斯言未宜遽。",
            "圣神拱岩庙，贤俊毕珪组。",
            "如君之所怀，于时当有补。",
            "高文赞皇猷，大论宁国步。",
            "无为五斗卑，遂屈万里举。",
            "明心在知己，汗颜愧虚誉。",
            "时方索大鼎，胡为衒康瓠。",
            "富贵固众欲，非望久自阻。",
            "圣贤有遗言，戮力期共赴。",
            "尝闻曰中庸，曾不滞出处。",
            "进当泽生民，退则守环堵。",
            "所求义与比，要在身不污。",
            "愿无废吾言，于道其可庶。"
        ],
        "title": "泛汝联句",
        "id": "a2aec8ab-61c5-445e-8e3d-7dcb84cb5c3b"
    },
    {
        "author": "蔡延庆",
        "paragraphs": [
            "灵岩川上白云深，十里青松昼自阴。",
            "远寺幽佳传已古，名山绝胜冠于今。",
            "羣峰环翠凝秋色，危壁飞泉泻暮音。",
            "此景去为风月主，五湖应不起归心。"
        ],
        "title": "送详禅师往灵岩",
        "id": "b68b59a0-4e8f-4d4b-a442-14af26ab7a9e"
    },
    {
        "author": "胡宗愈",
        "paragraphs": [
            "喜陪诗伯寻幽去，从此风骚觉有神。",
            "明代应无高遯士，奇峰尽属苦吟人。",
            "欲名地巧题难得，却恨图经说未真。",
            "回想天童山迤逦，更多形胜亦非伦。"
        ],
        "title": "和丁宝臣游五泄",
        "id": "ae131505-a9c4-48f3-ab0a-cad07ba90fee"
    },
    {
        "author": "胡宗愈",
        "paragraphs": [
            "平湖拍岸海潮通，亭在平湖杳霭中。",
            "庄艳含春云岛晚，波光照夜玉壶空。",
            "动摇人影两桥月，洗涤尘襟四面风。",
            "野老半酣亭下笑，渔樵今日与民同。"
        ],
        "title": "众乐亭  其一",
        "id": "e842e715-411d-4241-bde4-3b346b118432"
    },
    {
        "author": "胡宗愈",
        "paragraphs": [
            "平芜十顷绿含烟，胜事兴衰已百年。",
            "岛榭漫随民意乐，溪山应喜主人贤。",
            "点妆野趣滩边鹭，彷佛妖容水上莲。",
            "日日流风转谣俗，棹歌长在钓鱼船。"
        ],
        "title": "众乐亭  其二",
        "id": "0da1ef7b-69a3-4626-b957-1c0c6e04a679"
    },
    {
        "author": "胡宗愈",
        "paragraphs": [
            "古有二烈士，羊左哀与桃。",
            "结交事游学，心若胶漆牢。",
            "远闻楚王贤，待士皆英髦。",
            "负笈首燕路，不惮千里劳。",
            "行行及梁山，雨雪填岩肧。",
            "途穷食不继，饿口空嗸嗸。",
            "无为俱死尔，原野涂身膏。",
            "我留子独往，命各系所遭。",
            "慷慨示一诀，并粮解衣袍。",
            "僵坐空穴中，视死轻鸿毛。",
            "角哀既仕楚，爵位联执羔。",
            "顾怀交旧心，血泣声号咷。",
            "王闻义其事，礼葬迁蓬蒿。",
            "孤风激颓俗，千古清萧飙。",
            "叔世忠义丧，友道皆滔滔。",
            "平居论莫逆，握手相游遨。",
            "利害一轧己，所得无秋毫。",
            "挤壑又下石，反若豺狼嘷。",
            "秦末余耳辈，遇时方绎骚。",
            "誓为刎颈交，名节初相高。",
            "一旦成眦睚，亲勒兵相鏖。",
            "斩余泜水上，论功传子敖。",
            "较此岂不愧，清议安能逃。",
            "凛凛溧水傍，危坟望江皋。",
            "蔚宗宰兹邑，梦睹斯人曹。",
            "衣冠甚奇古，晤语开鬰陶。",
            "时示古祭文，百本皆旌褒。",
            "其间记一二，花落空奠醪。",
            "薄诉魏伦者，相侵意贪饕。",
            "诘朝究其详，伦果邑之豪。",
            "墓木合数抱，私欲挥斧刀。",
            "移文禁采伐，表识严芟薅。",
            "英灵俨如旧，虽久不闻韬。",
            "哀我今之人，五交戒所操。"
        ],
        "title": "咏左伯桃羊角哀",
        "id": "6155e2e0-a35e-4287-aad7-a1275c80333e"
    },
    {
        "author": "胡宗愈",
        "paragraphs": [
            "君为凫鹥亭，更作凫鹥诗。",
            "凫鹥为鸟虽甚微，君心仁爱乃在兹。",
            "不忍壮者弋其母，儿童捕其儿，凫鹥母子何嬉嬉。",
            "城头草静烟云迷，城下水暖菰蒲低。",
            "凫鹥朝傍云烟飞，倦来暮入菰蒲栖。",
            "寄巢生子冬复夏，巢稳子大无人知。",
            "我思入境观君为，坐见三异于今时。",
            "知君官久行亦归，亭上引满伤别离。",
            "岂惟丰人惜君去，虽我亦为凫鹥悲。"
        ],
        "title": "凫鹥亭",
        "id": "8f010d17-ab0e-45c5-9b7b-828263dea984"
    },
    {
        "author": "罗适",
        "paragraphs": [
            "金门秃笔积如山，黄阁磨煤夜不干。",
            "试借荐贤书稿看，应无一字及孤寒。"
        ],
        "title": "试笔",
        "id": "91af2180-fd4c-412e-9e13-0c8b84f4dd2f"
    },
    {
        "author": "罗适",
        "paragraphs": [
            "泊然巢一枝，常静不待息。",
            "天地存遗井，聊以见清德。",
            "窥者在尔心，凿者在尔力。",
            "何为病夏畦，俯仰无惭色。"
        ],
        "title": "巢父亭",
        "id": "200e1e29-5310-4da5-b47f-85108df6f3a8"
    },
    {
        "author": "罗适",
        "paragraphs": [
            "太一仙人天上来，口传丹诀养真胎。",
            "赤城道士谁堪论，白发先生或姓回。"
        ],
        "title": "寄题池亭兼赠吕道正二首  其一",
        "id": "3cdb5dc3-701b-4d86-b5b9-590f0c0f3dce"
    },
    {
        "author": "罗适",
        "paragraphs": [
            "窗外方塘几亩莲，花开料亦似常年。",
            "先生菡萏香中坐，应有人呼作水仙。"
        ],
        "title": "寄题池亭兼赠吕道正二首  其二",
        "id": "9f29738b-96fa-453f-b97d-c90e6a556f84"
    },
    {
        "author": "罗适",
        "paragraphs": [
            "长松青似染，高杉翠欲滴。",
            "余阴入轩来，满座瑠璃色。",
            "达人无六尘，静见照中碧。",
            "庵内一炉香，万缘自然息。"
        ],
        "title": "游碧照庵",
        "id": "c20a59ff-62ae-4db5-bd7c-f77a917419e2"
    },
    {
        "author": "罗适",
        "paragraphs": [
            "夜忆清轩上，都忘居会稽。",
            "秋声先在竹，月色最宜溪。",
            "银汉檐前直，玉绳天外低。",
            "何人倚栏槛，为听下庄鸡。"
        ],
        "title": "崇教寺筠轩",
        "id": "5b450b35-121a-48a2-893e-cb87fded9321"
    },
    {
        "author": "罗适",
        "paragraphs": [
            "传得栴檀相甚奇，绀容光彻照须弥。",
            "桥头尊者来瞻礼，应忆灵山听法时。"
        ],
        "title": "石桥",
        "id": "c3ff79ad-b945-4222-86d0-2fec089bbdbd"
    },
    {
        "author": "罗适",
        "paragraphs": [
            "飞瀑断岩路，天然石似梁。",
            "始知融结日，便作圣贤乡。",
            "水静鱼龙乐，山灵草木香。",
            "茶花本余事，留迹示诸方。"
        ],
        "title": "石梁",
        "id": "533022b2-be28-4f11-8458-d0aef9154dae"
    },
    {
        "author": "罗适",
        "paragraphs": [
            "华顶西边天姥东，妙莲开阁对羣峰。",
            "清含银汉三千界，香透金庭第八重。",
            "画栋有声啼海燕，澄波无影睡天龙。",
            "夜深讲罢何人见，云在青天月在松。"
        ],
        "title": "题万年妙莲阁",
        "id": "c4a3957c-8d44-46e2-8f53-a72117e5694d"
    },
    {
        "author": "罗适",
        "paragraphs": [
            "欲访琳宫入翠微，满山烟雨正梅时。",
            "神仙事秘人难问，造化功深世莫知。",
            "海近应通三岛信，年多空见八分碑。",
            "身中龙虎吞天地，谁肯留心继炼师。"
        ],
        "title": "游天台桐柏观二首  其一",
        "id": "29c1acc6-fd77-4b87-881f-238df22f8ae8"
    },
    {
        "author": "罗适",
        "paragraphs": [
            "金庭福地竟如何，当日山前异事多。",
            "子晋高风传世表，仙翁遗迹在岩阿。",
            "三清路远须由学，九转功成岂怕魔。",
            "我有玉符真诀在，黄衣谁肯远相过。"
        ],
        "title": "游天台桐柏观二首  其二",
        "id": "f44b9a8b-5aa4-4e04-8795-2a4abc70897e"
    },
    {
        "author": "罗适",
        "paragraphs": [
            "长忆溪桥避暑时，天风六月袭人肌。",
            "水随地脉来无尽，云过山头去不知。",
            "拂面稚松应偃盖，当年游子已庞眉。",
            "凭师莫动溪边石，留待东归题好诗。"
        ],
        "title": "忆梁王寺过远桥寄昉师",
        "id": "60c9aded-5afa-4982-a472-e3a57b051eff"
    },
    {
        "author": "罗适",
        "paragraphs": [
            "京城湿墨遗相知，心绕天台四散飞。",
            "记得小田桥上月，五更河露湿人衣。"
        ],
        "title": "题天台茅桥",
        "id": "9e0e3660-28bb-4bd0-b450-db4298327acc"
    },
    {
        "author": "罗适",
        "paragraphs": [
            "七十有余岁，不曾游此山。",
            "因寻白云路，深入翠微间。",
            "晓涧烟霞合，春岩草木斑。",
            "谁灰心地火，占取一生闲。"
        ],
        "title": "题慈云院",
        "id": "6f5d38cd-6e4e-4079-8ca8-44a162714ca0"
    },
    {
        "author": "罗适",
        "paragraphs": [
            "孤峰插太清，天柱此垂名。",
            "造化功成後，干坤頼不倾。",
            "夜星千栱小，秋汉一梁横。",
            "欲问登临处，重梯四面生。"
        ],
        "title": "题天柱山",
        "id": "087e3be5-35ca-4a16-8a12-d7d08e831a39"
    },
    {
        "author": "罗适",
        "paragraphs": [
            "招提临古道，窣堵压孤山。",
            "十里梅花树，都来一望间。"
        ],
        "title": "题瑞相院",
        "id": "697381bc-88ae-4d6f-bfe5-ac7896ea68a2"
    },
    {
        "author": "罗适",
        "paragraphs": [
            "行尽城西路，为君登杲亭。",
            "无云生碧落，看日出沧溟。",
            "逐影成何事，负暄全我形。",
            "交情长在目，隔岸数峰青。"
        ],
        "title": "题潘几道杲亭",
        "id": "ca5ebf38-514b-482a-9d0b-b8cb737bdc4b"
    },
    {
        "author": "罗适",
        "paragraphs": [
            "叠石江头峻如壁，舟人指云慈母石。",
            "慈母名兮不可闻，巉岩坑压秋江碧。",
            "我闻慈母石，启我父母思。",
            "人有父母谁不思，我思父母偏伤悲。",
            "忆昔生我童稚时，家贫日逐图生资。",
            "父母衣我宁自寒，父母食我宁自饥。",
            "拾薪为我代灯烛，鬻衣为我买诗书。",
            "朝夕劝我苦勤读，戒我弗作庸常儿。",
            "嗟哉我生命多疾，父母提携延岁日。",
            "忽朝卧病一呻吟，父母咿哑面如漆。",
            "有时为我祝神祇，愿我早着蓝袍归。",
            "此时我心常感发，愿如夫子言无违。",
            "嗟哉我生命多蹇，少年不第第已晚。",
            "况兼父母未死时，食不饱兮衣不暖。",
            "今朝身为一命仕，薄俸聊堪奉甘旨。",
            "双亲已逝掩荒丘，薄俸翻将饱妻子。",
            "有时举筯食新鲜，默默不知双泪涟。",
            "拭泪空将酒杯奠，酒杯不到阴容前。",
            "慈母石，世稀有，汝在江头天地久。",
            "我思父母不得食，此恨当同汝不朽。",
            "呜呼罔极恩难报，于今頼有移忠孝。",
            "行当竭力事明君，庶可扬名酬二亲。"
        ],
        "title": "慈母石",
        "id": "f5e50bd7-747a-4f90-a78b-cb335796ec6a"
    },
    {
        "author": "罗适",
        "paragraphs": [
            "曾将故老较量看，五福如公信是难。",
            "潞国封来多有岁，太师以上更无官。",
            "应留妙算安神器，必得人才荐将坛。",
            "他日宋家青史上，始终臣节雪霜寒。"
        ],
        "title": "送致政太师文潞公",
        "id": "31aa793a-7c29-49fa-b3bd-76c55b739060"
    },
    {
        "author": "罗适",
        "paragraphs": [
            "具州阴德即仙资。"
        ],
        "title": "句",
        "id": "dff185a3-6891-4d98-95a6-4c821b3529c8"
    },
    {
        "author": "高本",
        "paragraphs": [
            "江吞大泽无西东，危亭耸立如惊鸿。",
            "晓晴不见天地色，上下澄碧迷双瞳。",
            "菰蒲千顷鸥鹭国，风波万丈鱼龙宫。",
            "逢时自好尽忠义，莫学衰世鸱夷公。"
        ],
        "title": "过吴江",
        "id": "e552aff3-5639-47cd-afe1-33a879bbaa7c"
    },
    {
        "author": "李綖",
        "paragraphs": [
            "伏节要符惯远游，再朝金陛付牙筹。",
            "君王难识奇才晚，御史章言旧治优。",
            "三峡路长收使旆，九江波迥改行舟。",
            "不须重赋西山好，归侍宸游十二楼。"
        ],
        "title": "送程给事知越州",
        "id": "9e89cbf4-993e-475e-9ad1-18a1999238d2"
    },
    {
        "author": "吕陶",
        "paragraphs": [
            "夕阴敛层空，素月出西海。",
            "寥寥俯仰间，杳不见纤霭。",
            "清光信可掬，璀璨掌握内。",
            "虚庭纵远目，中夜如有待。",
            "念我金石交，轻别己十载。",
            "德音响球琳，道味芬兰茝。",
            "悠然阻声容，况复接言诲。",
            "幽怀愿一写，四顾多泛爱。",
            "回头自珍惜，欲显不如晦。",
            "赖此秋蟾魄，千里共光彩。",
            "思贤摇去意，对景慕良会。",
            "此夕虽圆明，清赏君何在。"
        ],
        "title": "杂诗",
        "id": "1f0bd866-a8ac-4c61-a68a-13328ff62eef"
    },
    {
        "author": "吕陶",
        "paragraphs": [
            "子奇昔稚齿，得官化阿城。",
            "齐君疑其幼，且悔寄任轻。",
            "同车载白首，教告力奉行。",
            "一日铸剑戟，二日促农耕。",
            "官仓不积粟，武库皆无兵。",
            "魏人错料事，来战欲荡平。",
            "阿俗且感义，子弟从父兄。",
            "小邑抗大国，魏败齐以宁。",
            "千年陵谷变，犹有化阿声。",
            "乃知谋人国，自古须老成。"
        ],
        "title": "化阿",
        "id": "6611051e-def3-431e-a071-f40c40b0ee86"
    },
    {
        "author": "吕陶",
        "paragraphs": [
            "河津女娟者，可与壮士俦。",
            "简子欲南渡，谁人为撑舟。",
            "娟奋红袂起，姿容盛优柔。",
            "长篙与风快，大翼如云浮。",
            "顷刻易千里，恬然济中流。",
            "心情忽感慨，为子发清讴。",
            "波涛激无际，骇畏事祷求。",
            "杳冥若影响，自尔蒙神休。",
            "交龙助其维，归棹勿夷犹。",
            "闻之意饱满，春风满华斿。",
            "祎褕响环佩，苹藻奉荐羞。",
            "岂独女子事，可况公与侯。",
            "一言固有合，半策或见收。",
            "惟其遇不遇，通塞难相谋。",
            "旬月取汉相，安怪田千秋。"
        ],
        "title": "河津女",
        "id": "c47ff1ba-7b47-49ed-90db-6e06edef5df0"
    },
    {
        "author": "吕陶",
        "paragraphs": [
            "高帆扬汉水，六月南风温。",
            "下流乘涨怒，一日千里奔。",
            "湍威雷霆系，石势龙虎蹲。",
            "漂摇波涛际，渺漫天地昏。",
            "君心浩溟渤，目笑众水烦。",
            "外任安济德，中养澄静源。",
            "青云露三峡，寄傲开琴樽。",
            "白日满平楚，放怀清梦魂。",
            "夷险既一致，卷舒惟义存。",
            "未易泛沧浪，时平斯道尊。"
        ],
        "title": "送周茂叔殿丞",
        "id": "a535670d-898d-432e-9553-7b89c43b06c4"
    },
    {
        "author": "吕陶",
        "paragraphs": [
            "盛夏众芳息，景物殊寂寥。",
            "庭前有百合，颖然学春娇。",
            "数枝己耸茂，百朵尤富饶。",
            "拥蔽因巨叶，纷数假长条。",
            "吐秀偏得地，争妍欲干霄。",
            "素粉间璎珞，轻黄染琼瑶。",
            "静若宝幢植，动如鸣佩摇。",
            "尽向杲日丽，不畏炎风飘。",
            "太守雅好事，得之诧朋僚。",
            "绮思入新句，彩图上轻绡。",
            "众目遂赏翫，英华不虚凋。",
            "此物既异常，论议有以招。",
            "人情爱恶间，轻重何以辽。",
            "或谓花之祥，或讥草木妖。",
            "嗟予岂博物，智虑随日消。",
            "欲穷造化理，茫昧增无聊。",
            "疑此亦偶然，发之自根苗。",
            "莫议妖与祥，为公续长谣。"
        ],
        "title": "百合",
        "id": "3f90567a-17f4-47a8-8a86-72ec86d3ffed"
    },
    {
        "author": "吕陶",
        "paragraphs": [
            "晋地素瘠埆，所忧冬气差。",
            "明神享其诚，瑞霰飘为花。",
            "轻丝瞥已没，散漫扑水涯。",
            "大片殊易积，彷佛填丘窊。",
            "饥鹰健欲击，伏虎冻不拏。",
            "北响少鸣鴈，南飞绝惊鸦。",
            "肃然天地中，靡闻一声哗。",
            "楼观动晓色，江湖压晴沙。",
            "度曲宜鼓琴，卷叶难吹笳。",
            "顾此勤敛俗，趋时务耕畬。",
            "三冬苟失望，二麦将不芽。",
            "造化善从欲，沾滋罔遗遐。",
            "须为盈尺喜，勿兴祁寒嗟。",
            "清威俨开府，和气方当衙。",
            "余润匝千里，欢声同一家。",
            "天人报应间，其速如驰车。",
            "我公心在民，致祷诚乃加。",
            "康衢有歌咏，继者惭余哇。"
        ],
        "title": "韩子定嘉雪应祈二首  其一",
        "id": "67172fd8-ba37-45ca-9042-39f1af23aeca"
    },
    {
        "author": "吕陶",
        "paragraphs": [
            "天道孰云远，未尝毫厘差。",
            "鉴此金石心，报之琼瑰花。",
            "旱氛涤已去，丰岁来何涯。",
            "高能累岌业，卑亦蒙污窊。",
            "密布气晃荡，急飘势奔拏。",
            "掘地得宝马，集庭瞻白鸦。",
            "岁功助发泄，民口腾讙哗。",
            "髙原有瑶尘，绝漠无黄沙。",
            "山夫喜执来，戍卒愁闻笳。",
            "铁甲彼固凝，石田吾将畬。",
            "雰雰既沾足，陈根其动芽。",
            "霏霏幸还反，归路曾忘遐。",
            "待诏一何寒，映书谁肯嗟。",
            "鸣弓壮暮猎，冻鼓咽朝衙。",
            "羡君诗笔雄，退之昔名家。",
            "染翰动成集，卷轴可载车。",
            "矧此古琴操，应和无以加。",
            "雅郑本末殊，中正蒙多哇。"
        ],
        "title": "韩子定嘉雪应祈二首  其二",
        "id": "758c8e2e-b2d2-42a0-b05e-f36e1c7dcdec"
    },
    {
        "author": "吕陶",
        "paragraphs": [
            "朝阴昼多雨，少见日有光。",
            "四顾天地惨，万物皆茫茫。",
            "占书久不读，何暇推雨旸。",
            "试以人事说，讶此非吉祥。",
            "日者人君象，照临及遐荒。",
            "岂容一物掩，有若自晦藏。",
            "明主躬听断，万事付纪纲。",
            "赏罚信且必，威令非不强。",
            "天子报应间，安得阴侵阳。",
            "疑是蛮寇起，势力殊猖狂。",
            "王师仅四万，灵旗指边疆。",
            "州郡少羡卒，馈挽须丁黄。",
            "父子罢敛获，女妻急缝裳。",
            "老母哭不忍，痴儿亦彷徨。",
            "将行痛诀别，意谓趋死乡。",
            "小忧止窜匿，大患在杀伤。",
            "蜀人不惯此，闻者皆仓惶。",
            "所以作霾雾，终日争飘扬。",
            "秋毫与天地，自古不比方。",
            "中国及夷獠，何足校短长。",
            "帷幄巳坐胜，虎貔谁可当。",
            "天威一扫荡，不使存微芒。",
            "何时捷书至，喜声复锵锵。",
            "霄汉忽开霁，金乌欲飞翔。",
            "登高赋常武，注目瞻扶桑。",
            "此愿殊未适，百忧满羁肠。"
        ],
        "title": "朝阴",
        "id": "065bb8b2-f925-41ab-aec1-c5efed4f6fc8"
    },
    {
        "author": "吕陶",
        "paragraphs": [
            "惜君有高才，舒卷莫非道。",
            "趋时忽倦游，谢事不待老。",
            "私谋惟恐晚，公论叹其早。",
            "平生恬淡怀，忧恨未尝抱。",
            "白日由此闲，红尘洒然少。",
            "鼓棹勿迟迟，湘川秋色好。"
        ],
        "title": "和陈长蒨休致二首  其一",
        "id": "db96df38-bc6f-494c-bacb-6be3c0842dde"
    },
    {
        "author": "吕陶",
        "paragraphs": [
            "进取虽系时，退藏亦在道。",
            "傥与志不会，须惜流年老。",
            "不知笑君拙，知者羡君早。",
            "知与不知间，恶在惬予抱。",
            "得无钧石重，失乃锱铢少。",
            "明镜洗无心，向谁论丑好。"
        ],
        "title": "和陈长蒨休致二首  其二",
        "id": "6b0bce98-a13b-4629-92bb-1da0d344c03d"
    },
    {
        "author": "吕陶",
        "paragraphs": [
            "君子异众人，所系惟大节。",
            "着见在功业，何尝一毫缺。",
            "幽能动金石，明可贯日月。",
            "其间有用舍，舒卷不同辙。",
            "言之尺与寻，轻重自区别。",
            "公以道德进，义操非孑孑。",
            "早岁在言路，屡补衮衣阙。",
            "一语定大计，永祚庆绵瓞。",
            "西来委重镇，远业粗施施。",
            "岷峨固不动，江汉亦澄澈。",
            "譬如公输木，巨细归檃括。",
            "又如后夔音，合止付椌楬。",
            "尔其遂生成，吾岂任呴沬。",
            "愚者多竞利，破产营酒蘖。",
            "官缗逋数万，私计鲜毫发。",
            "虽云鬻儿女，未免就缧绁。",
            "巨械压羸颈，重棰困流血。",
            "亦有冻馁毙，枯骸不藏穴。",
            "兹事关进退，闻之宜结舌。",
            "壮哉仁者勇，拜疏为论列。",
            "诏书即日下，蠲除允公说。",
            "皇慈极霶沾，治体非眇末。",
            "推此不忍心，疲瘵庶全活。",
            "方将秦川命，又仗元师钺。",
            "何时归廊庙，民望甚饥渴。",
            "天网举无外，海势包有截。",
            "威德广所被，神武专不杀。",
            "两阶虞舜舞，六月宣王伐。",
            "梯航走琛赆，早夜畏鞭挞。",
            "相因太仓粟，红腐以时发。",
            "已朽外府贯，浩荡流不竭。",
            "乘此全盛力，万事易裁割。",
            "泰山可转徙，巨浸可壅遏。",
            "深惟汉唐治，丞辅次皋卨。",
            "弱翁知故事，论议颇谆切。",
            "开府善守文，规模亦宏阔。",
            "敢告天子圣，邦基系明哲。",
            "斯言得之公，非以为容悦。"
        ],
        "tags": [
            "泰山"
        ],
        "title": "送刘希道龙图赴秦亭",
        "id": "e7818137-7283-4dbb-b305-acbd19c1b969"
    },
    {
        "author": "吕陶",
        "paragraphs": [
            "策马太行道，西风动微凉。",
            "之子去意远，南望嵩洛乡。",
            "日驰百里足，急归拜高堂。",
            "天伦喜会合，亲侍生辉光。",
            "惜此暂阔别，送君乏词章。",
            "早晚揖回驭，秋深篱菊黄。"
        ],
        "title": "送范希声归洛",
        "id": "f53b4293-668b-42c7-a966-2e8c91bd0fb4"
    },
    {
        "author": "吕陶",
        "paragraphs": [
            "崎岖上层山，十里到巍顶。",
            "天形露空阔，物态蓄深静。",
            "羣峰峙其旁，俨若挈裘领。",
            "广野辟于下，谁为画庐井。",
            "殿阁耸盛观，松桧富清景。",
            "萧然古佛界，邈矣真仙境。",
            "枯株吐芽蘖，晴云发祥庆。",
            "尽手矜妙逸，诗毫事奔骋。",
            "乘高纵闲目，幽意适遐回。",
            "班班见彷佛，历历可穷省。",
            "兹山介两蜀，镇压犹巨屏。",
            "南连三峨巅，北距双剑岭。",
            "东西数万里，高下几千顷。",
            "地产号充盈，天时与康靖。",
            "民间丰岁乐，事外化日永。",
            "揽辔一登临，兹焉聊赋咏。"
        ],
        "title": "云顶山",
        "id": "285d7137-b0c9-4e08-b0bf-f3b88cda4c26"
    },
    {
        "author": "吕陶",
        "paragraphs": [
            "朝见云顶明，暮见云顶暗。",
            "阴见云顶浓，晴见云顶淡。",
            "云顶乃一物，百态异舒惨。",
            "朝暮不相失，阴晴可先探。",
            "于吾如有缘，静景供远瞰。",
            "搜求入风骚，刻琢费铅椠。",
            "一语小如意，读之惟自颔。",
            "深惟出处途，两得亦谁敢。",
            "云霄有达士，丰禄侈饮啖。",
            "终身落世网，尘垢渍衡紞。",
            "虽逢物境胜，何暇纵游览。",
            "丘壑有幽人，俗绳不可缆。",
            "茂林适情性，清泉涤肝胆。",
            "野饭止一盂，往往乏藜糁。",
            "予生安拙计，万事耻浮滥。",
            "宦游若不乐，进退殊壈坎。",
            "廪俸纔数斛，忧责如舍担。",
            "饱食坐看山，闲心复何憾。"
        ],
        "title": "见云顶山",
        "id": "fb884c71-d839-45f7-82e6-f9ae0d7c5638"
    },
    {
        "author": "吕陶",
        "paragraphs": [
            "三亭何为者，吾友所缮营。",
            "亭前有标榜，雅意异俗生。",
            "治己己孰治，清虑虑孰清。",
            "吾道固可味，未易贯至诚。",
            "惟天于斯人，一概授五行。",
            "生质本淳静，外诱徒纵横。",
            "心术傥茅塞，耳目将聋肓。",
            "上圣贵复本，大贤犹性情。",
            "况其可上下，安得不励精。",
            "四端匪外铄，语默无自轻。",
            "百行皆吾分，积渐日有成。",
            "稂莠荒我怀，去之如锄萌。",
            "波澜扰我源，止之如澄泓。",
            "浩然涤万虑，粹矣读六经。",
            "不趋杨墨涂，将造周孔庭。",
            "出井见仁义，仰天瞻日星。",
            "甘若饮醇酎，珍若享太羮。",
            "清若饵芝术，和若闻咸茎。",
            "积中而恬愉，发外而光享。",
            "穷不失素守，达不孤羣氓。",
            "生不陷非义，死不忘英声。",
            "道味固如此，身规从可明。",
            "本原何所来，虑之深以闳。",
            "欲知君子心，吾请观亭名。"
        ],
        "title": "三亭诗",
        "id": "41d4e3b9-0edb-45fb-876f-fc94d9692b9a"
    },
    {
        "author": "吕陶",
        "paragraphs": [
            "王生性高闲，了不挂尘网。",
            "家居蔡山下，景物尽幽爽。",
            "山松何年植，老干已增长。",
            "山云终日飞，秀气自飘荡。",
            "山泉涓涓流，落涧有余响。",
            "山月隐隐出，澄辉透林莾。",
            "生尝坐岩石，寂尔遗万想。",
            "横琴试一弄，意外忽忘象。",
            "千年几兴亡，六合一俯仰。",
            "惟传太古声，犹在五弦上。",
            "纯皇与圣帝，作乐理和畅。",
            "志士及幽人，寄情多感怆。",
            "于焉得深趣，不返而遂往。",
            "铢石莫重轻，尺寻奚直枉。",
            "清哉此标节，抑可劝乡党。",
            "予生本静默，意味欲恬养。",
            "偶然从宦游，百态殊鞅掌。",
            "既无移时术，力软不能强。",
            "亦有超世心，倦足欲焉往。",
            "作诗持赠生，厚颜尤惘惝。"
        ],
        "title": "赠蔡山王潜",
        "id": "528f6d29-ad18-4075-8215-ea4b8ee0d211"
    },
    {
        "author": "吕陶",
        "paragraphs": [
            "蜀山千寻立，奇势凌穹苍。",
            "岷水万里走，怒流吞沧浪。",
            "南连楚越腹，北际秦陇吭。",
            "干坤所造作，险固天下强。",
            "四境高与深，沃野蟠中央。",
            "天时少凶旱，地力宜耕桑。",
            "生齿万亿计，赀货丰且穰。",
            "运载实内府，重车不停箱。",
            "公廪己腐粟，私家始余粮。",
            "恬然礼义俗，杳在无何乡。",
            "王泽或壅闭，土风亦悲凉。",
            "所以二僭伪，草木罹凋伤。",
            "继有三盗起，氛埃屡飞扬。",
            "耳目殊未远，本末犹可详。",
            "朝廷任连帅，指顾宁一方。",
            "圣造尔莫测，恩波但流长。",
            "我公来息蕃，琴瑟更而张。",
            "至诚极恺悌，大事费忖量。",
            "澄挠孰清浊，中和匪柔刚。",
            "蜀人自荷戴，颂口殊锵洋。",
            "仰公若梁栋，爱公比琳琅。",
            "谓宜立大厦，岂特为圭璋。",
            "愿公保遐福，坚厚如陵冈。",
            "期公享眉寿，岁月过绮黄。",
            "或吐药石论，百脉除膏肓。",
            "或执陶冶柄，四序时雨旸。",
            "歌德动金石，书勋满旗常。",
            "舆意信如此，惟公协行藏。",
            "清风耸朝野，阔步由康庄。",
            "昔为御史时，率先问豺狼。",
            "及其按河患，巨奸缩锋铓。",
            "边兵好掎角，公令无出疆。",
            "狱奏或反汗，公嗟为飞章。",
            "斯事最卓荦，辉耀日月旁。",
            "平生宝大节，安肯差毫芒。",
            "都俞既会合，事业尤辉光。",
            "盖以大臣道，施之辅虞唐。",
            "雅意有余裕，玩占得黄裳。",
            "此语知者重，不惟谈否臧。",
            "稽首告天子，高贤民所望。"
        ],
        "title": "送吴龙图归阙",
        "id": "b1fab422-f965-4c09-9d03-2185d3ac05fb"
    },
    {
        "author": "吕陶",
        "paragraphs": [
            "下惠为士师，子文乃令尹。",
            "仕也固不喜，黜之何尝愠。",
            "直道宜少合，高风谅难泯。",
            "大抵君子心，惟义素藏韫。",
            "进非为私谋，退亦为道隐。",
            "顾彼荣与辱，于吾不加损。",
            "我公天下贤，许国以诚悃。",
            "危言屡启纳，大事费量忖。",
            "审如秦和医，良剂起疾疢。",
            "工如鲁匠斵，鉅木赴绳准。",
            "昔尝迁九江，谁谓去途窘。",
            "又尝谪蕲水，恬然泛惊濆。",
            "于今已三黜，去就决不混。",
            "远视前世贤，并驱而齐轸。",
            "大敌众所畏，未战势自殒。",
            "惟公鼓而前，万旅悚兵楯。",
            "晚节人所重，半道或凋陨。",
            "惟公久益壮，千古激忠愤。",
            "大明方乘离，元老反遇遯。",
            "得丧未易言，所系在邦本。"
        ],
        "title": "三黜诗",
        "id": "047a5b8f-a7f9-47a3-b35e-ca7167c0e580"
    },
    {
        "author": "吕陶",
        "paragraphs": [
            "春前识寒梅，雨里见修竹。",
            "一水自浮花，六神休捣曲。",
            "清惠非尘埃，佳章亦金玉。",
            "毫髪无重轻，此意可励俗。"
        ],
        "title": "和毅甫惠梅竹茶曲",
        "id": "41e8de2b-50eb-403d-91dd-e7424d914aca"
    },
    {
        "author": "吕陶",
        "paragraphs": [
            "行行重行行，千里秦蜀道。",
            "落日飞孤云，秋风荡衰草。",
            "极望快归目，深思感幽抱。",
            "吾俗有谣言，公还一何早。"
        ],
        "title": "即席送尧天",
        "id": "4d172da9-4454-49c1-94fe-9df5138de62e"
    },
    {
        "author": "吕陶",
        "paragraphs": [
            "六经圣人心，言以寓微意。",
            "着示万世教，大略归简易。",
            "先儒事研覃，传注发奥秘。",
            "其间岂无失，十数纔一二。",
            "沿波而讨源，自可见极致。",
            "学者不务此，纷纷竞非是。",
            "所得方一毫，已谓尽千里。",
            "譬如就寸管，窥觇九清位。",
            "又如持小蠡，测度巨浸水。",
            "近年经术兴，众说尤鼎沸。",
            "或沿老佛解，或取鬼神议。",
            "或以对偶求，或用点画治。",
            "往往勤万言，区区释数字。",
            "茫昧超洪荒，高阔等天地。",
            "幽欲根死生，明欲混愚智。",
            "五常孰为常，百氏孰为氏。",
            "古今名家学，一旦尽委弃。",
            "老生分退缩，钳口深有畏。",
            "晚辈互驰骋，鋭力不少避。",
            "兹事系风化，贤者慎措置。",
            "吾乡句夫子，天禀最纯粹。",
            "事亲存至行，执卷考精理。",
            "平生耽道腴，大嚼得鼎味。",
            "使之典胄席，琢玉成贵器。",
            "不尔坐泮宫，好音变恶类。",
            "头白颜已苍，犹从一麾寄。",
            "普慈实名郡，良俗先礼义。",
            "斯文久磨淬，浮笔耻诵记。",
            "有心欲闻韶，作乐虑惉懘。",
            "有道欲适远，驱车患轩轾。",
            "兹焉遇儒师，于学有统帅。",
            "公若舜权举，明若轩鉴视。",
            "珍若太羮饱，快若醇酎醉。",
            "诗书文翁治，教育孟轲志。",
            "虽则憩甘棠，清风似槐市。"
        ],
        "title": "说学送句辅元赴普慈",
        "id": "e94bbf89-777c-48f9-8c84-d086d3b40504"
    },
    {
        "author": "吕陶",
        "paragraphs": [
            "少年从君游，于今已头白。",
            "逡巡三十载，光景如昨日。",
            "追怀当时事，感慨横胸臆。",
            "贤侯在泮水，多士凡数百。",
            "探道先渊源，学文重气格。",
            "君常露华采，流品推第一。",
            "西南有豪俊，自此贵名出。",
            "天池可直上，中减扶摇力。",
            "不免逐鹪鹩，抢榆暂栖息。",
            "北窗换五斗，轻重固不敌。",
            "况当念赤子，安忍负愧色。",
            "归来林下泉，屡把尘衣涤。",
            "南溟徒尔慕，腐鼠莫我吓。",
            "清樽及黄卷，两与圣贤觌。",
            "伊予最不肖，厚幸蒙贲饰。",
            "归田尚无计，苟禄惟自责。",
            "因循得瘖病，放荡成笑疾。",
            "持此答长謡，惭无双白璧。"
        ],
        "title": "答宇文公南",
        "id": "71cfbc14-8354-4d73-801d-c57f2ef3b3cb"
    },
    {
        "author": "吕陶",
        "paragraphs": [
            "西风起高原，万象动秋色。",
            "渺弥洁寒流，惨淡升杲日。",
            "嗈嗈云端雁，所响知自择。",
            "岂独顺寒暑，行将避矰弋。",
            "萧萧林间叶，早暮见疏密。",
            "危梢怯摇撼，懔若遇强敌。",
            "骚人与志士，趋向在幽寂。",
            "悲歌节物变，浩叹歳月失。",
            "远忧积不解，难以斗酒涤。",
            "中夜抚鸣琴，余声写沈郁。",
            "窃尝穷天运，舒惨固其职。",
            "胡为世网中，情熊异休戚。",
            "达观殊不尔，旷怀居自适。",
            "伟欤当世贤，明爽照今昔。",
            "孤高松柏操，肯与霜雪易。",
            "磊落鹰隼拳，何惮狐兔击。",
            "天涯共一笑，肝胆露纤悉。",
            "相从恨不早，此别重嗟惜。",
            "夷途快览望，还驭忘涉历。",
            "悲哉宋玉赋，安可赠行客。"
        ],
        "title": "西风起高原一首奉送应之太博东归",
        "id": "294eb537-ad50-4eb1-b0ff-d114a8a9ed18"
    },
    {
        "author": "吕陶",
        "paragraphs": [
            "明月有深意，辉光满层台。",
            "佳景岂易得，对此持酒杯。",
            "坐久转清旷，雄风为时来。",
            "夜阑兴未倦，归步犹徘徊。"
        ],
        "title": "仁智亭夜集",
        "id": "8c228d17-b955-47b3-bb9e-f46b03ac778a"
    },
    {
        "author": "吕陶",
        "paragraphs": [
            "湘中佳山水，使指重他部。",
            "高贤驻行节，儒雅饰治具。",
            "虽云入郡广，曾不假多虑。",
            "一扇清微风，融和及生聚。",
            "川原发阳和，草木均雨露。",
            "疏网悉举纲，和声已载路。",
            "时登华远亭，每与胜景遇。",
            "秀岩及南峻，碧江争北注。",
            "回环如户庭，彷佛若绘素。",
            "弥望快遐目，纵吟尽幽趣。",
            "雍容接诸生，谦屈存异顾。",
            "饮食出诚眷，上下捐礼数。",
            "贱子惭不肖，万里困飘寓。",
            "屡尝造宾除，幸此听谈绪。",
            "斐然无所裁，安可继大句。"
        ],
        "title": "答梁子美召食",
        "id": "6e741646-d1cc-4585-8a1a-f6aa00fd6d12"
    },
    {
        "author": "吕陶",
        "paragraphs": [
            "昔登蒋公门，忽忽五十载。",
            "于今见犹子，省记似前代。",
            "庆源得余波，家范禀性诲。",
            "笔下吐雄文，滔滔涌江海。",
            "胸中抱英气，落落等嵩岱。",
            "十尝试一二，卓荦已称最。",
            "还朝纔几时，何时又补外。",
            "河湟复古地，形势壮且大。",
            "册府图籍存，充国城垒在。",
            "临洮建都府，节制中机会。",
            "守之扼喉吭，动则攻腹背。",
            "西羌辄犯顺，种落异向背。",
            "呼嗟秦雍间，氛祲恐未艾。",
            "连年困飞挽，何日贮仓廥。",
            "一病费调养，已甚其可再。",
            "绥怀与剪荡，黑白灿利害。",
            "吾君鉴勤远，静制六合内。",
            "仁如天地心，万类悉容贷。",
            "不矜灵旗伐，未奏短箫凯。",
            "一旦春风来，生意入穷塞。",
            "载瞻将军钺，犹识使者旆。",
            "治边信有术，岂徒威克爱。"
        ],
        "title": "送蒋熙州",
        "id": "8cadb4c1-43be-445c-8b17-24dc046b3edb"
    },
    {
        "author": "吕陶",
        "paragraphs": [
            "康定用兵日，府谷尤孤危。",
            "属当治安久，多事尽废隳。",
            "三面枕贼境，平易如通逵。",
            "重城辄议葺，浮论多背驰。",
            "贤哉光禄公，定虑先本基。",
            "百堵大兴作，据险成藩篱。",
            "城完贼已至，善守莫敢窥。",
            "泉源众所汲，公为亲解围。",
            "兵势弱不振，公能屡张威。",
            "贼退城可处，生聚始有归。",
            "于今三十年，功勋书鼎彛。",
            "边人毎记忆，言者感涕挥。",
            "近日羽书至，讨伐加羌夷。",
            "庙算出帷幄，王师整熊罴。",
            "壮夫思报国，志士窃忧时。",
            "寒日朝惨淡，凄风夜号悲。",
            "昔人何卓荦，往事可追维。",
            "夫君实贤嗣，仕宦图奋飞。",
            "家声贵不坠，儒学当有为。",
            "归欤自磨砺，门阀增光辉。"
        ],
        "title": "送张子公",
        "id": "a280a960-3408-460f-8979-44ef8003daab"
    },
    {
        "author": "吕陶",
        "paragraphs": [
            "朝家设贤科，留意在豪彦。",
            "三道询天人，万言极贯变。",
            "国论庶有补，谋身非自荐。",
            "昧者鲜知此，荣禄生贪羡。",
            "讨论遗本原，文采事藻绚。",
            "假之为捷涂，得以步华选。",
            "亦有附羣邪，藉以肆绮辩。",
            "心迹既自异，事业安可见。",
            "遂令权贵人，待物少明辨。",
            "概为天下材，皆同秦士贱。",
            "夫君非好名，力学久忘倦。",
            "天资固强直，道业益丰羡。",
            "纯如后夔音，发若老羿箭。",
            "深有启沃诚，恬无宠荣恋。",
            "时事方艰虞，干心屡告谴。",
            "远忧何时已，长策殊未献。",
            "期君为国医，起疾须瞑眩。"
        ],
        "title": "送唐君益",
        "id": "8b4ea8ab-217a-4d63-a952-426468abbace"
    },
    {
        "author": "吕陶",
        "paragraphs": [
            "我为怀安官，君作什邡令。",
            "封疆苦不远，音驿稍频并。",
            "乘闲强吟诗，寄去同赋咏。",
            "其言类谐嚯，间或有讥病。",
            "蒙君屡酬答，往问复来聘。",
            "长谣颇壮赡，短语亦清劲。",
            "大率如为人，圭璋有余莹。",
            "得之每急读，醉魄时暂醒。",
            "方从文字乐，忽尔报成政。",
            "秋风飘行色，万里去意迥。",
            "知君最留滞，文价早驰骋。",
            "策名二十载，位未立朝廷。",
            "一官奚足论，百态委前定。",
            "自古有通塞，谁与造物争。",
            "任此不系舟，所至遂游泳。",
            "西山白云起，回首念温凊。",
            "恭闻陛前语，归拜堂上庆。",
            "仆驭倦游否，尘中多捷径。"
        ],
        "title": "送杜翁东行",
        "id": "e86a70d2-7349-4400-b762-e81d5b4a706f"
    },
    {
        "author": "吕陶",
        "paragraphs": [
            "前山翠光凝，後圃秾秀合。",
            "惜此众景会，聊以一亭纳。",
            "地势得高爽，人情远嚣杂。",
            "纵怀百虑清，极望四远匝。",
            "风行讼牒简，昼永县扉阖。",
            "居常玩文史，间亦理杯榼。",
            "雅趣适安静，嘉章属酬答。",
            "门外有通衢，华轮正腾踏。"
        ],
        "title": "寄题丹棱李令野亭",
        "id": "2a4b6594-8abf-45b7-86e5-8db6d7620251"
    },
    {
        "author": "吕陶",
        "paragraphs": [
            "南山有嘉木，秀抜何亭亭。",
            "盘根盖得地，直干自挺生。",
            "朝为杲日照，暮得甘雨零。",
            "气敌雪霜劲，势凌云霄青。",
            "岂非涧下材，独赋轮囷形。",
            "属当构大厦，量度审重轻。",
            "彼尺我已丈，一柱支百楹。",
            "夫君承显家，累世公与卿。",
            "天质由庆禀，湛然宝纯明。",
            "膏梁莫能迁，志操务洁清。",
            "纷华未易胜，仁义思力行。",
            "学殖固原本，词章露葩英。",
            "早夜勤琢磨，日望贵器成。",
            "间歳下明诏，时哉会光亨。",
            "遥遥万里涂，思君如户庭。"
        ],
        "title": "南山有嘉木一首赠友人",
        "id": "c74cc3d3-620e-43b2-9cc0-6c0af6d1afad"
    },
    {
        "author": "吕陶",
        "paragraphs": [
            "凄风苦朝寒，爱日惜影短。",
            "翘首望余照，曝背希一暖。",
            "温如袭裘褐，美若悦刍豢。",
            "在阳颇舒畅，适性易饱满。",
            "支颐殆忘形，缩手岂执版。",
            "却笑假春衣，无乃求之晚。"
        ],
        "title": "和岩起负暄",
        "id": "2a1f86af-4345-4366-878a-9a3ee231c4cb"
    },
    {
        "author": "吕陶",
        "paragraphs": [
            "少年事辛勤，老大涉忧患。",
            "抚时感零落，髪白亦已惯。",
            "每思初白时，黑者尚千万。",
            "晨梳满一握，中有素丝间。",
            "及其白已甚，色势颇滋蔓。",
            "种种渐无几，星星忽大半。",
            "常情恶衰飒，不欲姿容变。",
            "持镊屡剪摘，煮药勤点换。",
            "久之反自笑，遂事固不谏。",
            "万物入形器，盛衰有期限。",
            "葩英乘春芳，凋灭向秋晚。",
            "人生止百歳，稚耋如早晏。",
            "光阴白驹走，安得常总丱。",
            "形骸任驱役，膂力资治办。",
            "其间得与丧，大率皆梦幻。",
            "既老遂休佚，万熊无足盼。",
            "方当齐椿菌，未暇语鹏鷃。",
            "霜雪华满头，长吟又何怨。"
        ],
        "title": "感髪白",
        "id": "96b3c4ea-5aa7-4ddc-9497-59d62f345cbf"
    },
    {
        "author": "吕陶",
        "paragraphs": [
            "进退为大节，君子贵其全。",
            "献替实大事，良臣所宜先。",
            "二者苟一失，胡得称至贤。",
            "况乃势利诱，中性殊易迁。",
            "趋时或勇鋭，顾义少悫坚。",
            "昆山有良玉，烈焰不敢燔。",
            "太华有苍松，严霜岂能干。",
            "公以学行起，华涂三十年。",
            "器业饱夔卨，文章富云渊。",
            "徐行自廊庙，羣望惟陶甄。",
            "适会熏风琴，为民更五弦。",
            "洁情思恤物，有道当危言。",
            "一旦谢簪绂，易若忘蹄筌。",
            "冥鸿扬云霄，老鹤得芝田。",
            "天真适旷荡，世网脱拘牵。",
            "安居返故里，盛事光尘寰。",
            "父老相叹诧，谓公乃神仙。",
            "士林素矜式，仰公如绮园。",
            "试阅前代史，昔人难比肩。",
            "尝闻乔与固，精诚动皇干。",
            "愿仗至忠力，区区塞奔川。",
            "不幸遭戮辱，何由老林泉。",
            "徒使国士泪，至今为之潸。",
            "又闻广与受，知止皆求还。",
            "都门祖帐盛，乡里千金捐。",
            "青以大论议，寂寞空简编。",
            "犹有绘画手，屡将丹青传。",
            "四士所出处，得之皆一偏。",
            "惟公逢圣明，雍容卷舒间。",
            "任职思补报，乞身享安闲。",
            "素履莹如玉，贵名重于山。",
            "知公享寿考，歳月方遐延。",
            "壮容换老骨，绿髪藏华颠。",
            "谅公保福祚，子孙庆绵绵。",
            "高门纳驷马，旧物还青毡。",
            "令德终报验，化工可推研。",
            "小智泥畛域，通怀究渊源。",
            "方尔泥物我，其谁计寒暄。",
            "超遥诚自得，局缩亦徒然。",
            "再拜远门下，长吟歌此篇。"
        ],
        "title": "送翰林范侍郎",
        "id": "7f3e6d85-7ab1-4df4-9a63-bc026f53d32a"
    },
    {
        "author": "吕陶",
        "paragraphs": [
            "成都学最古，肇自西汉时。",
            "寥寥千余载，间有或盛衰。",
            "庆历始下诏，四方如响随。",
            "良哉乐安伯，治体由本基。",
            "远模类文翁，故事循鲁僖。",
            "课试月为度，讲解日有规。",
            "教育犹父兄，片言不迩遗。",
            "学子五百人，弦诵何仪仪。",
            "陶成礼义俗，大变西南维。",
            "距此已一世，继者贤其谁。",
            "胡公庙堂老，天子深倚毗。",
            "下车急先务，劝学为之师。",
            "时异心则同，两哲吹埙箎。",
            "作诗遗诸生，字字皆典彛。",
            "近欲美材成，远使纯风熙。",
            "砻石建巨堂，竖柱不复欹。",
            "九经满四壁，高下相支持。",
            "首尾传注完，粲然日星垂。",
            "斯经与斯堂，天下难等夷。",
            "度地得胜势，西隅敞高扉。",
            "气象自宏显，出门见通逵。",
            "嘉木种千本，敷阴接春晖。",
            "人将不剪伐，异日甘棠枝。",
            "贱子昔在泮，执经趋綘帷。",
            "尝闻先生训，敢告多士知。",
            "读书有本统，宜先穷是非。",
            "微言率简易，众说殊支离。",
            "详观圣贤迹，于我犹蓍龟。",
            "不独事辞章，华葩竞葳蕤。",
            "岂徒换爵禄，称谓生光辉。",
            "立已如远游，纵横亦多岐。",
            "取舍各异辙，义利难两驰。",
            "一足少蹭蹬，终身陷污卑。",
            "君子与小人，古今不同归。",
            "勉哉笃志操，行副公所期。"
        ],
        "title": "奉和胡右丞视学所赋",
        "id": "3a00a042-2be9-4620-870d-535d114d5354"
    },
    {
        "author": "吕陶",
        "paragraphs": [
            "士有幸不幸，所逢皆一时。",
            "道隆学自正，文敝俗亦衰。",
            "匪惟古今异，况复好恶随。",
            "观诗不观政，争议毓与基。",
            "穷经不穷法，区区论桓僖。",
            "必得大匠诲，然後圆中规。",
            "譬欲考躔度，亦先由浑仪。",
            "所以君子教，众材无弃遗。",
            "公来镇西州，为民张四维。",
            "且曰化未孚，执咎归之谁。",
            "醇醲造礼义，偷薄生夸毗。",
            "予其本庠序，动以经为师。",
            "善道易牖进，应和如埙箎。",
            "自此石室生，处躬无匪彛。",
            "勤诚戒挑达，美颂赞缉熙。",
            "屡闻讲鼓集，不见儒冠欹。",
            "远或千里至，箧笥相携持。",
            "公堂坐无地，布满东西垂。",
            "学殖务栽培，心茅悉芟夷。",
            "前瞻数仞墙，竞欲趋公扉。",
            "谓公富经术，执卷将问逵。",
            "诵公勤学篇，华柔鄙玄晖。",
            "杏坛乘春风，一日千万枝。",
            "昔公长乌台，奏囊成殿帷。",
            "药石尽晦密，世人罕闻知。",
            "今公倡儒教，羣情革其非。",
            "道胜逢大壮，文明契重离。",
            "继有巨篇作，拜贶如受龟。",
            "咸韶奏清庙，音中爽与蕤。",
            "琳琅聚宝肆，亘夜腾晶辉。",
            "蛙鼓畏不鸣，鼠璞羞路岐。",
            "信矣蜀政美，声闻已四驰。",
            "海宇翘首望，天高终听卑。",
            "行闻十行诏，匪朝促公归。",
            "虽欲在泮饮，盛事安可期。"
        ],
        "title": "再和胡右丞视学",
        "id": "6461fde6-4ac2-426c-86e7-925cd69b4434"
    },
    {
        "author": "吕陶",
        "paragraphs": [
            "客从中州来，有旨谪岭外。",
            "道由长沙郡，行李极狼狈。",
            "地主恶迁客，不许宿阛阓。",
            "驰逐使之出，威势如下礌。",
            "我嗟伏蒲君，力小忠謇大。",
            "一言犯雷霆，万里窜江海。",
            "方当困羁旅，复尔招咎悔。",
            "谁为守者谋，义理亦甚昧。",
            "人道异邪正，天时分否泰。",
            "外物慎取舍，中扄权利善。",
            "小人衒迎合，君子耻附会。",
            "如何鄙流放，辄欲登善最。",
            "所持况轻货，安可迁重贿。",
            "恶名被诸身，巨衾不可盖。",
            "羞色睟于面，洪水安能靧。",
            "尝闻贤人生，希阔须异代。",
            "声华无今昔，趣尚一进退。",
            "李唐距圣宋，乃有二徐晦。"
        ],
        "title": "戏作客从中州来",
        "id": "2ced11aa-38ed-473e-bee6-4db4ea55601e"
    },
    {
        "author": "吕陶",
        "paragraphs": [
            "昔为并晋游，识子十数载。",
            "当时乡曲誉，学行已可爱。",
            "公卿察亷孝，一命果沾霈。",
            "飘然从宦游，万里适剑外。",
            "标操本孤直，锋棱苦磨淬。",
            "研味冰蘖间，规为准绳内。",
            "素节虽有常，往往骇流辈。",
            "违顺既殊途，指此作瑕颣。",
            "好恶贵必察，丁宁昔贤诲。",
            "羣言徒尔为，终有公议在。",
            "北归太行道，极顶见嵩岱。",
            "下视丘与阜，岌屹殊琐碎。",
            "洪河天外来，势欲浮大块。",
            "吁嗟众流小，奔走争合汇。",
            "长吟助超轶，壮气增感慨。",
            "善恶忌太明，与夺宜少晦。",
            "此语所系重，非特论进退。",
            "数路盛得人，期君赴亨会。"
        ],
        "title": "送李镇北归",
        "id": "9242d70d-e597-4310-9806-81bab73386b9"
    },
    {
        "author": "吕陶",
        "paragraphs": [
            "唐衰中原乱，贼据西南疆。",
            "号令不出畿，畴能御强梁。",
            "杨侯仗直忠，宝剑凌穹苍。",
            "誓将扫妖祲，得以完金汤。",
            "尝胆过勾践，食羮如乐羊。",
            "严颜颈未断，霁云指何伤。",
            "众寡固不敌，歳月亦已长。",
            "孤城屹然峙，锋鋭莫可当。",
            "譬如泛巨海，难以一苇航。",
            "天心未厌悔，人意忽苍黄。",
            "百口同穴瘗，悲云惨朝阳。",
            "寰区既澄静，往事极凄凉。",
            "封爵加美谥，幽明知宠章。",
            "近世修旧史，笔削严否藏。",
            "书曰侯死之，一褒踰绣裳。",
            "彭人念侯德，庙食墓之傍。",
            "水旱毎致祷，丰年屡仓箱。",
            "父老或有言，夜漏犹未央。",
            "见侯出自庙，凛然坐黄堂。",
            "此理实晦昧，有无何渺茫。",
            "子厚罗池神，海俗专祈禳。",
            "乖崖宛丘殡，醉者取灭亡。",
            "英灵果不泯，犹足威一方。",
            "予尝假州绂，秉笏趋侯墙。",
            "为侯记讳日，一奠歳率常。",
            "出令避侯名，示民以虔庄。",
            "又欲建高碑，始终载其详。",
            "俄以罪戾去，慊然视缣缃。",
            "幸此续大句，安能发幽光。",
            "持以遗彭人，庶几予不忘。"
        ],
        "title": "勇烈侯庙",
        "id": "831b226c-5d41-480a-be09-a312b52d6d18"
    },
    {
        "author": "吕陶",
        "paragraphs": [
            "石城山下居，草草已经歳。",
            "终日对山吟，何尝问阴霁。",
            "自知有义命，百事安拙计。",
            "每蒙亲朋念，尺书来者继。",
            "岂徒问寒温，亦惑慰穷滞。",
            "惟公见爱心，不逐时情替。",
            "亲迂老匠笔，特枉长吟惠。",
            "良金岂雕刻，文锦自灿丽。",
            "太羮充馁肠，灵药去昏翳。",
            "所得适所怀，拜赐敢不励。",
            "诗骚久寂寞，俗士鲜缉缀。",
            "公常得之深，豪赡有规制。",
            "顷闻湖州祸，文字倦且废。",
            "朝廷极仁恕，风俗当训厉。",
            "终令服寛典，不忍投四裔。",
            "吾侪今唱酬，正可颂治世。",
            "况当导情性，无自取罪戾。",
            "敢于韶濩前，率尔献郑卫。"
        ],
        "title": "答任师中",
        "id": "cc3192c4-f3d0-4a11-a0d5-f74aa30e5a2c"
    },
    {
        "author": "吕陶",
        "paragraphs": [
            "毅甫生江南，藴有洙泗质。",
            "雄文极古今，通鉴尽疏密。",
            "瀛山绣衣使，高步尚淹屈。",
            "河水润畎亩，随珠照圭荜。",
            "仁风信乐易，治体本诚一。",
            "昌时政多暇，丰歳民甚佚。",
            "抚琴得遗音，开卷终旧帙。",
            "天和内自保，万事皆外物。",
            "我生本蒿莱，岂合顾簪绂。",
            "南迁至此处，惠养殊不失。",
            "伤心屈原棹，掩耳湘灵瑟。",
            "罪大敢放怀，恩深已沦骨。",
            "幸常从公游，谈笑度永日。",
            "我吟续郢唱，缄封弥战栗。"
        ],
        "title": "和孔毅甫州名五首  其一",
        "id": "77df9298-e9c9-4c36-bf27-9d2f8f288a3d"
    },
    {
        "author": "吕陶",
        "paragraphs": [
            "衡阳古胜郡，齐民颇淳质。",
            "富饶几维扬，朴静类高密。",
            "易将诚心感，难以威势屈。",
            "水宿亦安枕，岩扉不施荜。",
            "太平得良守，条教尽归一。",
            "人方乐简治，自为宜老佚。",
            "穷通有定数，舒卷犹古帙。",
            "深思已诣理，达观岂言物。",
            "屡尝登宾阶，毎许脱朝绂。",
            "共谈海鹏志，不道塞马失。",
            "金声发锵锵，宝肆容瑟瑟。",
            "遂回岷山眼，未委瘴江骨。",
            "赓咏酬真乐，聊以歌化日。",
            "珷玞难重陈，黄玉似蒸栗。"
        ],
        "title": "和孔毅甫州名五首  其二",
        "id": "6713f3e1-cf71-44e8-8602-9390bbb226e3"
    },
    {
        "author": "吕陶",
        "paragraphs": [
            "谪宦寓湖南，憔悴变容质。",
            "老怀极孤穷，益友最亲密。",
            "高轩喜陪从，雅会烦揖屈。",
            "馨香袭芝兰，文采辉陋荜。",
            "谈辩虽纵横，仪范甚专一。",
            "毎闻阳春曲，钦诵不敢佚。",
            "遂将蜀溪纸，连写渐成帙。",
            "惭非高尚者，思古感事物。",
            "当时郢楚士，英秀尽簪绂。",
            "池台今何在，冠剑久沦失。",
            "我忧复辽远，试听暮鸣瑟。",
            "何时还敝庐，一奠九泉骨。",
            "此心实虔望，昭昭有如日。",
            "未尝果山柑，且馔湘江栗。"
        ],
        "title": "和孔毅甫州名五首  其三",
        "id": "67924aad-6e61-478b-ab2f-87d887a5c4bb"
    },
    {
        "author": "吕陶",
        "paragraphs": [
            "平生知求道，冀保衰朽质。",
            "金阙劳仰望，玉经探秘密。",
            "尝闻造化理，虚静乃不屈。",
            "又闻栖真士，幽处遯荆荜。",
            "深藏虽混同，安养自诚一。",
            "广采与博访，未遇敢怀佚。",
            "诵经期万遍，掩卷复开帙。",
            "纔能简思虑，了不见象物。",
            "谁将林泉屦，易取尘土绂。",
            "渠意良有得，吾曹又何失。",
            "爱君气容和，忻乐不在瑟。",
            "得鼎必全神，逢丹可换骨。",
            "方蓬达去路，寰海空白日。",
            "愿开循循诲，灵台非缜栗。"
        ],
        "title": "和孔毅甫州名五首  其四",
        "id": "77f4903d-5c7d-4cbf-a991-fe2c72bfa9d3"
    },
    {
        "author": "吕陶",
        "paragraphs": [
            "羡君诗格雄，非谓文胜质。",
            "长篇自博雅，短语亦温密。",
            "笔端时一挥，锋利不少屈。",
            "高情寓祥云，幽意及疏荜。",
            "豪纵叹李贺，难以宪度一。",
            "穷愁伤孟郊，不欲怀抱佚。",
            "铺陈黄堂上，一案凡几帙。",
            "先倡乃前辈，形容何以物。",
            "瑁圭施华藻，锦段副朱绂。",
            "测海至千仞，穿杨无一失。",
            "宝器藏巨剑，古声发琼瑟。",
            "鳯羽翔德辉，龙种搜骏骨。",
            "嗟予泽畔吟，继唱辄连日。",
            "果牓误收采，小榛齐大栗。"
        ],
        "title": "和孔毅甫州名五首  其五",
        "id": "83f69610-8c1b-482c-8541-44f6c13ac3d0"
    },
    {
        "author": "吕陶",
        "paragraphs": [
            "凄风向晚来何频，潜与嘉雪为涂津。",
            "重云固结惨不动，六幕莾荡空无尘。",
            "信哉北帝举冬令，肃清万类犹时巡。",
            "人思沾被率土滨，有若渴者欲饮醇。",
            "傥施余润及芽蘖，寸草亦望繁如茵。",
            "尝闻洛阳纵高卧，抑有郢客歌阳春。",
            "何如酒阵与之敌，却退寒色其威振。",
            "天心安肯靳一洒，化力自可周羣伦。",
            "黎明忽见已盈尺，良瑞岂止山溢银。",
            "预知豊年此足贺，十空九室皆斯民。"
        ],
        "title": "雪意",
        "id": "4128d308-b8fd-4523-a350-7a305ae0f200"
    },
    {
        "author": "吕陶",
        "paragraphs": [
            "朔风屡起声驱雷，浓霜不许晨晖开。",
            "天高地远槖钥动，凝然一气从中来。",
            "坤灵至静体坚厚，大罅忽裂如剪裁。",
            "河流迅疾猛如箭，一朝水合铺琼瑰。",
            "山川色势尚惨沮，安恨草木遭衰摧。",
            "羣阴交盛固如此，均被和煦何时哉。",
            "传闻西徼有积雪，平地数尺光皑皑。",
            "贼兵夜冻多死者，万众已望穹庐迥。"
        ],
        "title": "苦寒",
        "id": "224873fb-eb71-4057-a3b5-66b195c15179"
    },
    {
        "author": "吕陶",
        "paragraphs": [
            "春秋二百四十年，彗星三见书简编。",
            "当时灾异岂止此，无乃旧史失其传。",
            "咸平距今十八载，数出妖象垂经躔。",
            "圣君忧劳畏天戒，责躬下诏殊恻然。",
            "吏之不良民失职，思得谠谕绳诸愆。",
            "太平日久德泽厚，济济多士追昔覧。",
            "穷幽极远尽闻命，爱君虑国谁敢先。",
            "闻陈药石宜有补，勿谓纶綍为虚言。"
        ],
        "title": "有感",
        "id": "7dd7d83b-6fb5-4d18-beb6-1603e36d06e3"
    },
    {
        "author": "吕陶",
        "paragraphs": [
            "予不见夫子之身，不知夫子何如人。",
            "但见藴之为之赞，与可笔其神。",
            "二公规鉴少许与，独于夫子何勤勤。",
            "意是抱道者，有志不得伸。",
            "洁操蜀江泉，栖心岷岭云。",
            "野饭有藜糁，浊杯无醨醇。",
            "平居不荷莜，来者莫问津。",
            "笑歌千古已白日，睥睨六合皆红尘。",
            "气貌特怪陋，意味尤酸辛。",
            "破褐聊被体，如敝履之安贫。",
            "爬痒颇适兴，如扪虱之自珍。",
            "五六十载一邑间，安寜寇乱昏复晨。",
            "世累不我及，浩然保天真。",
            "尝闻西南维，是古多隐沦。",
            "令伯纯好任公贤，风范皆足师吾民。",
            "仲元高明君平晦，声迹长共日月新。",
            "当时传公议，後世仰嘉问。",
            "夫子虽不达，见于绘像诗与文。",
            "清标可想味，素节难等伦。",
            "从此千万年，焜耀寂寞滨。"
        ],
        "title": "焦夫子画",
        "id": "b0c31398-8b19-4219-82bd-b53913e11afb"
    },
    {
        "author": "吕陶",
        "paragraphs": [
            "汉焰中熄哀平微，子云有道不有时。",
            "立言尽括二仪数，八十一首渊而微。",
            "至神不形复不见，玄道固非人易知。",
            "刘歆尝恐覆酱瓿，切愤学者斯言垂。",
            "桓谭亦谓传必久，贱近贵远可逆推。",
            "史臣俗笔拟僭号，数字岂免万世讥。",
            "侯芭英骨久没地，千均难用一髪维。",
            "幸且绵绵未歇绝，果与後代扬雄期。",
            "环中先生悟达者，力举雄道潜其思。",
            "着图课见历象运，发隐扣达干坤机。",
            "深嗟范望用心苦，意与测异将奚归。",
            "乃覃精义述讲疏，直论雄心非诡随。",
            "愚闻是书百日就，沥恳再拜求观之。",
            "先生训我有大略，笔端粗可言亳厘。",
            "在玄曰首易曰卦，玄凖易数不凖词。",
            "方州部家虽列位，非类六爻高与卑。",
            "第当纵横以算计，岂可连缺如象为。",
            "夜词多凶昼多吉，阳家贵偶阴家奇。",
            "谨持此理读九赞，人事粗可详其宜。",
            "余地三极藴奥妙，一朝未许以意窥。",
            "我从诲言日勉勉，始若得济终无涯。",
            "性庸才下道悠远，策发未进吁可悲。",
            "愿从诸生北面请，庶几一释终身疑。"
        ],
        "title": "贻草莱章詧",
        "id": "6e045572-b461-44e9-b5d2-6359249ef603"
    },
    {
        "author": "吕陶",
        "paragraphs": [
            "九峰之民多种茶，山村栉比千万家。",
            "朝脯伏腊皆仰此，累岁凭恃为生涯。",
            "一朝使者忽禁榷，振举法令摇三巴。",
            "锥刀尽毫髪，鞭朴过网罝。",
            "悲哉西南人，生长逢勋华。",
            "垂髫以来至白首，未识此事徒忧嗟。",
            "议欲伐茗荈，不如植禾麻。",
            "一花五出最为早，焙户常于火前造。",
            "春来畏罪不敢言，芽甲任随黄叶老。",
            "安得仙崖凝露膏，寄与交朋叙勤好。",
            "广平先生风格清，坐听万事心无营。",
            "日高睡觉懒慵起，不欲世态昏瞳睛。",
            "诚宜玉筒摘佳品，或向武夷搜早英。",
            "汲将楚谷水，就取石鼎烹。",
            "可以助君淳深幽寂之道味，高古平淡之诗情。",
            "小方片甲洎觜翼，凡下不足论芳馨。",
            "西湖所采者，抑亦传虚名。",
            "不执符移往，不由关市征。",
            "而乃輙赠遗，岂非干典刑。",
            "高贤接物自无间，野夫得以芹为诚。",
            "长谣三百言，重报不称轻。",
            "文锦方能致珠琲，木瓜安敢邀瑰琼。",
            "再拜捧嘉贶，读之如宠惊。",
            "感君裁诗误题品，劝君避患宜详审。",
            "平日视世途，孤心已寒凛。",
            "坐逢俗客不须尝，亦恐持之为冒禁。"
        ],
        "tags": [
            "西湖"
        ],
        "title": "以茶寄宋君仪有诗见答和之",
        "id": "8ab79650-783b-4ef3-9c0e-3bd6a8529fb9"
    },
    {
        "author": "吕陶",
        "paragraphs": [
            "蒙轩高占山之垭，其上五顶皆生茶。",
            "仙崖云雾不复见，上峰紫笋今为嘉。",
            "地宜物产种植广，疲民所恃如禾麻。",
            "朝晡衣食足生计，赋税力役供王家。",
            "顷者憸人献榷议，百弊滋长多蘗芽。",
            "川驰陆走穷岁月，泣血无告天之涯。",
            "近从吾蜀远秦陜，生意凋落成咨嗟。",
            "天高听卑诏令下，欲使德泽沾荒遐。",
            "使节西来善询度，刬削弊蠧除网罝。",
            "山翁野老尽欣悦，市井歌舞尤諠哗。",
            "凭轩一望快远目，满山和气凝丹霞。",
            "圣君仁政贤臣布，信矣原隰生光华。"
        ],
        "title": "和蒙轩",
        "id": "d6bfa23d-4482-499f-9719-ca8520eadaff"
    },
    {
        "author": "吕陶",
        "paragraphs": [
            "重岩一水源何长，下浸十顷同江乡。",
            "环堤数里植垂柳，缘阴交盖西风凉。",
            "危桥迤逦渡前岸，古寺直枕山之冈。",
            "门阑閟邃户庭阔，金碧间鬬皆煌煌。",
            "并人事佛素已谨，挟以富力尤辉光。",
            "三朝宸札旧所赐，奎文宝迹人间藏。",
            "有如方岳处厚地，镇压万众传无疆。",
            "西园嘉卉不知数，春晖尽许开琳琅。",
            "东偏小池亦足爱，秋色未老芙蕖香。",
            "寺旁有曰武陵者，高碑大字言其详。",
            "武周一旦改唐祚，天倾地转无干纲。",
            "睿皇书碑李峤记，常时气焰安可量。",
            "神功距此四百载，孤坟虽在郊原荒。",
            "年年秋潦过坟侧，枯尽白草空斜阳。",
            "且怜景物为一饮，谁暇对酒论兴亡。"
        ],
        "title": "游文水寿宁院",
        "id": "e65dad10-cf83-4272-8032-ebd371cdbbb0"
    },
    {
        "author": "吕陶",
        "paragraphs": [
            "与君同县又同甲，家世相同学为业。",
            "陪从最旧今老矣，四十余年如一霎。",
            "吁嗟先德去已久，後嗣皆能守家法。",
            "君之一第得稍晚，更向小官勤检押。",
            "乡闾执友在嗣禁，奉诏亲题荐贤剳。",
            "美材犹未立朝庭，归驭依然走川峡。",
            "文章近岁颇颓靡，庠序得人须镇压。",
            "欲疏密网在提纲，思遏狂澜当下闸。",
            "由来文党俗寝盛，定见子昂才不乏。",
            "羡君高堂有慈母，日侍欢颜问单夹。",
            "宝笺银络累年封，他日恩书应满匣。",
            "圣君文母切求治，数路招来不为狭。",
            "读书到老必有用，一发胸中补熙洽。",
            "乔松千丈雪中青，肯向西风感衰飒。"
        ],
        "title": "送程彛仲赴东川教授",
        "id": "8a30ff11-a919-4a28-9b7f-742cf87bf621"
    },
    {
        "author": "吕陶",
        "paragraphs": [
            "金渊地界东西州，谚云锦担垂两头。",
            "中间石城最佳胜，二十余年尝再游。",
            "奇峰虽向郡城见，好景半是僧家收。",
            "松萝四面围绝顶，九夏不暑长如秋。",
            "东隅忽值海日出，下照岩壑无深幽。",
            "羣阴破散宿雾敛，万象开阔晴云浮。",
            "轩窗高处气势别，纵欲极望诚难周。",
            "蓝凝後嶂远更秀，雪壅前溪寒不流。",
            "软草将春鹿麌麌，浓林未暝蝉啾啾。",
            "襌僧上堂演佛理，镗然钟韵喧层楼。",
            "问之浮世輙不语，应笑世人多谬悠。",
            "下山傥有顿悟者，直须作意无迟留。"
        ],
        "title": "次伯通云顶山长句韵",
        "id": "7835be14-9e77-45d3-b4a1-6df54559dd1a"
    },
    {
        "author": "吕陶",
        "paragraphs": [
            "梁公没世五百年，殊勋茂烈存简编。",
            "我怀忠议不复见，读至旧史尝喟然。",
            "穷山老尉有狄氏，问之乃曰公其先。",
            "诰书家牒尽炳炳，照出往事如目前。",
            "念公英节不见矣，见公远孙良可贤。",
            "况公远孙实贤者，本末趣尚畴能肩。",
            "昔从五季衰乱来，簪组飘坠归农廛。",
            "平时下诏继绝世，沾以一命聊襃甄。",
            "天资忠孝遂奋激，报祖许国惟勤拳。",
            "胸中已有霜雪在，饮冰食蘗甘如膻。",
            "尝云起迹自畎亩，幸得寸禄因赏延。",
            "语言动静苟一失，辱及吾祖为欺天。",
            "信者清白与刚毅，异代犹有芳风传。",
            "如何十载走尘坌，绿髪减尽成华颠。",
            "青云岐路苦悠远，谁借跬步为阶缘。",
            "当途达者倘在念，一顾可使羽翼轩。",
            "不惟廉操足敦劝，抑见袓德光绵绵。",
            "嗟予之意止如此，感愤为君书此篇。"
        ],
        "title": "赠平羌狄尉",
        "id": "151fecc3-1600-445b-b822-9f5db966b87e"
    },
    {
        "author": "吕陶",
        "paragraphs": [
            "前年到官殊未久，君亦东来为我友。",
            "握手一笑万愁寛，平日语言期白首。",
            "山深县僻庶事荒，虽植嘉苗半稂莠。",
            "我无长术刬芽蘗，坐见斯民颜甚厚。",
            "君有豪才生显家，未涉要津甘五斗。",
            "巳将客意同休戚，复视世途均好丑。",
            "咄嗟吾属皆壮年，当学古人所无苟。",
            "劳生险易固多岐，未必功名垂不朽。",
            "自知物理难揆量，惟励身规务恃守。",
            "丈夫实藴四方志，方虔君命方趋走。",
            "崎岖一邑勿云远，赤子欢迎如父母。",
            "铜梁春晚亦开花，猛驾归轩会文酒。"
        ],
        "title": "送曾尉赴汉初",
        "id": "505d493b-7663-4943-9e8d-45b0274a4138"
    },
    {
        "author": "吕陶",
        "paragraphs": [
            "西州都会坤之维，地产豊羡人熙熙。",
            "朝庭念远勤抚养，欲壮心腹强四肢。",
            "精求守臣择使者，故有贤业堪依毗。",
            "导宣德泽广流派，讲举政教先本基。",
            "不容蠧弊长芽蘖，直欲赤子皆充肥。",
            "泰然一道遂无事，犴狱衰止文符希。",
            "燕闲何以度岁月，凭仗文酒相追随。",
            "过从僧舍尽幽邃，阅徧画手多神奇。",
            "因嗟唐人值丧乱，奔走至此常怀归。",
            "韬藏绝艺鬰不发，壁间一扫穷精微。",
            "试登高阁凝望久，欲将远眼穷天涯。",
            "山扃水遶气象好，云晴日暖光阴移。",
            "信哉浮生巨河上，鼎势会以一足支。",
            "方今文轨庆混合，帝力何有民何知。",
            "长廊广屡数百载，留得风景资游嬉。",
            "清罇岂特具酬献，髙论不废评是非。",
            "宦游此会亦难得，投笔一笑毫无疑。",
            "又为歌诗载盛事，更唱迭和犹埙箎。",
            "鄙夫幸尔陪雅集，怀抱芬馥兰与芝。",
            "天阍九重劳梦想，回首乡国空迟迟。"
        ],
        "title": "和运判孙圣微游大慈",
        "id": "5ca67770-06fb-41b8-89cc-b1c684b6722e"
    },
    {
        "author": "吕陶",
        "paragraphs": [
            "去年十月青蝇藏，不见一点临盘觞。",
            "高堂小会颇清洁，肴有余味酒有香。",
            "今年四月青蝇出，竞逐腥膻夸羽翼。",
            "纔能扰扰上罇俎，又欲营营污圭璧。",
            "四月盛阳群物秀，十月积阴寒气候。",
            "天时于尔本无私，尔自知时能避就。",
            "畏途荣悴如寒暄，流俗早夜趋贵权。",
            "一朝势去即消散，可与青蝇同日言。"
        ],
        "title": "青蝇",
        "id": "22376633-0afc-468a-923c-68700e5ce587"
    },
    {
        "author": "吕陶",
        "paragraphs": [
            "前年诏书褒蜥蜴，为与生民致膏泽。",
            "圣君虔祷享嘉应，其功似共干坤敌。",
            "载之令甲告天下，郡县奉承谁敢易。",
            "大臣作诗纪盛事，更唱迭酬盈卷帙。",
            "去冬不雪春不雨，云在西郊尚凝密。",
            "顿来荧惑犯太阳，曜灵无光如血色。",
            "九重焦劳念凶旱，细札数行殊怛恻。",
            "庶官群吏各奔走，欲以精诚干化力。",
            "佛宫老庙皆恳叩，龙宇鹅坛竞搜索。",
            "又令中使持御香，岳渎遍祈犹未获。",
            "首种不入最大事，而况三农方失职。",
            "传闻九路已蠲税，应是田畴少禾麦。",
            "吁嗟蜥蜴厚颜否，造化至幽非尔责。",
            "青童柳枝宛如故，何事威灵减当日。",
            "苍生若望尔为霖，安用庙堂贤辅弼。"
        ],
        "title": "蜥蜴",
        "id": "b910b8bf-5c14-4b60-a03d-947e77a895bb"
    },
    {
        "author": "吕陶",
        "paragraphs": [
            "山径雪深樵未归，茅檐烟冷午未炊。",
            "黄精无苗菜甲没，筠篮竹箬冰淋漓。",
            "松烟细火养昼坐，瓶笙妙音儿女嬉。",
            "窗下冻鸡声喔咿，谁家酒香入疏篱。"
        ],
        "title": "谢惠酒",
        "id": "455a9715-c959-47dc-8656-a3e78d7abcab"
    },
    {
        "author": "吕陶",
        "paragraphs": [
            "酒如仙药应有灵，达士饮之不欲醒。",
            "花如浮荣易雕落，贪荣何似贪樽酌。",
            "青云涂辙竞奔走，富贵几人能入手。",
            "朝游赤墀暮丹禁，高怀未必常高枕。",
            "岂如良朋皆尽欢，而况又为文字饮。"
        ],
        "title": "和思道招晦甫饮",
        "id": "1f499689-8227-4fa0-bfc2-c351997a4ebe"
    },
    {
        "author": "吕陶",
        "paragraphs": [
            "治平日久法制宽，远方民力尤衰残。",
            "昔之陆海号富庶，今也乐岁嗟饥寒。",
            "不惟浅夫事苟简，抑有能吏争雕刓。",
            "天涯僻陋九重阻，自弃沟壑甘长叹。",
            "咄嗟蚩蚩乃邦本，基本坚厚邦如盘。",
            "吾君仁圣重恤此，择才将命图全安。",
            "诏云询访民疾苦，可以革弊而更端。",
            "士之蓄藴贵及物，镃基智慧乘时难。",
            "惟君措置有大略，高谈所吐皆琅玕。",
            "力蠲积祲少顾避，深体上意思保完。",
            "纲维修举有条目，源流澄洁无波澜。",
            "迟闻王泽得下究，沦浸骨髓其声欢。"
        ],
        "title": "贻宽恤闻人太博",
        "id": "b7f1b37f-f3e3-4c78-b7b2-0b54546b50cc"
    },
    {
        "author": "吕陶",
        "paragraphs": [
            "江南种橘繁如秔，尔今独以金为名。",
            "岂非彼俗甚珍惜，谓其可比百炼精。",
            "千头尽帯秋色老，一腹皆饱晨霜清。",
            "初筵特此献磊落，满座不觉窥光晶。",
            "宝肆豪华竸相胜，玛瑙散入雕盘盈。",
            "珠庭变化望已久，仙丹忽向洪炉成。",
            "试侵香润擘圆粒，齿牙滴沥沾冰琼。",
            "自怜孤根出远土，得并众果亲杯觥。",
            "赤心可耻不嗤枣，虚表无用安须橙。",
            "辛酸甘苦各存味，赖有知者加题评。"
        ],
        "title": "席上咏金橘",
        "id": "61b5eb6f-e8dd-468b-826a-79437734a2e0"
    },
    {
        "author": "吕陶",
        "paragraphs": [
            "昔尝请郡归东川，衰迟幸会使者贤。",
            "开诚论议简条目，一境草木沾春妍。",
            "公斋清暇弄诗笔，更唱迭和多长篇。",
            "岁豊民乐尚蚕市，撼罍鬬鼓殊喧阗。",
            "东山西寺颇壮观，饮帐或在山之巅。",
            "踏青摸石循故事，浣花亦仿成都船。",
            "相从对酒毎一笑，聊与远俗同欣然。",
            "北岩石穴广似洞，疑是古昔栖神仙。",
            "火云烧空赤日猛，及到此地如冰渊。",
            "清风满怀兴未尽，四望晚景增留连。",
            "平生宦游此最适，不觉弦晦相推迁。",
            "邮筒忽报谪书至，君命严重敢不虔。",
            "试思衡岳询远近，里堠去蜀凡八千。",
            "苍黄去郡别我友，一意调琴中断弦。",
            "回首乡邦止数驿，欲顷血泪辞松阡。",
            "藩候迫逐仓使促，争向坠羽夸鸣弦。",
            "天恩旷漡置不问，投放裔土惩其愆。",
            "阖门良贱三百指，孤舟一叶何翩翩。",
            "瞿唐灔滪遍涉历，内讼过咎归之天。",
            "洞庭阻浅輙三夕，怒风急两声相喧。",
            "此身恐污盗贼刃，不尔定沾蛟鳄涎。",
            "偶逢渔艇相援济，稍觉神观来归还。",
            "长沙既下尤怪骇，半夜雷雹如烹煎。",
            "桅倾缆断船脊折，四十余里中流漩。",
            "舟人恐惧难致力，儿孙顾我皆泪涟。",
            "尝闻死生有定所，顷刻由此归重泉。",
            "东方渐明浪渐息，忽造平岸逃危颠。",
            "胸中悲愁虽未艾，分外岁月疑少延。",
            "寓居衡阳味亦恶，地接炎荒风气偏。",
            "毎逢三伏如坐甑，突焰已炽犹吹煽。",
            "是时回禄得乘便，取次熏灼须及椽。",
            "回环四顾求避计，往往啜食不下咽。",
            "深冬屡见温瘴起，洒作昏雾飘为烟。",
            "勇夫壮士尚抱疾，嗟我衰惫何由痊。",
            "雀罗当门人迹少，宾榻不解尘生毡。",
            "难希杜甫遣秋兴，易学边韶贪昼眠。",
            "碧湘万顷望不尽，青岳数峰高莫攀。",
            "江山信不与人事，日送佳景来目前。",
            "长腰缩项兼二美，早晚尝稻时差鳊。",
            "浮生一饱亦已足，下筯何必求腥膻。",
            "亲朋书问寂绝久，杳似隔世冯谁传。",
            "平居分义重胶漆，一旦争敢通寒暄。",
            "匪惟物态尚流薄，抑恐罪戾相攀缘。",
            "古之交情贵贱见，而况利害生其间。",
            "君乎存守异于是，特特万里邮华笺。",
            "穷通傥来极慰勉，疾疢愈否深哀怜。",
            "高标岂为霜雪减，雅操诚如金石坚。",
            "羡君高堂有慈母，寿髪鬈腻犹垂肩。",
            "彩衣趋庭奉燕喜，玉盘洁膳罗珍鲜。",
            "复有佳儿富文史，阔步直登英俊躔。",
            "行闻清庙献雅乐，伯仲交奏箎与埙。",
            "事亲教子两如意，此外纷纷乌足言。",
            "君在山东我剑外，一书往返须经年。",
            "余生再会谅难必，我往应在君之先。",
            "作诗寄君重感慨，交道多阙君能全。",
            "子孙他日有显者，勿以衰门相弃捐。"
        ],
        "tags": [
            "洞庭湖"
        ],
        "title": "奉寄单州太守王圣钦",
        "id": "042619ac-d1e0-4a64-8717-8be8556fcd2a"
    },
    {
        "author": "吕陶",
        "paragraphs": [
            "沟畎清穿道，禾麻绿荫畴。",
            "地形从此坦，山势为谁收。",
            "使指星言驾，皇恩雨既优。",
            "爱吟吟不尽，目断锦江头。"
        ],
        "title": "和成都道中",
        "id": "f84183bd-6dc1-4463-8559-10aef21110b2"
    },
    {
        "author": "吕陶",
        "paragraphs": [
            "胜地林泉近，层楹物象闲。",
            "野平秋璋列，天阔暮云还。",
            "快目登临外，栖心啸傲闲。",
            "羡君谈雅概，持语寄江山。"
        ],
        "title": "嘉州陆氏涵秀楼",
        "id": "8756be68-b0a3-44b8-8d5e-9f594936187c"
    },
    {
        "author": "吕陶",
        "paragraphs": [
            "桑落冷篘玉，菊衰霜满天。",
            "飘零河朔饮，怅望竹林贤。",
            "乌有防前辙，青州贵下田。",
            "使君能遣骑，端为唤鱼船。"
        ],
        "title": "范才元参议求酒于延平使君邀予同赋谨次其韵",
        "id": "5a919b63-b6a9-441e-ad43-90599b12bd83"
    },
    {
        "author": "吕陶",
        "paragraphs": [
            "春仲方迎朔，花农已满郊。",
            "晓园香散路，晴树锦垂梢。",
            "耽胜为髙会，通欢有淡交。",
            "芳时去尤速，吟赏莫轻抛。"
        ],
        "title": "二月一日郡郊赏花得郊字",
        "id": "e6032e48-10b5-4564-bfef-e7d9d680383f"
    },
    {
        "author": "吕陶",
        "paragraphs": [
            "普州公事少，太守读书多。",
            "见得是非尽，无如今古何。",
            "老怀惊岁月，冷梦到云萝。",
            "郡下有佳士，几人陪咏歌。"
        ],
        "title": "寄句辅元",
        "id": "0cc72651-2ddc-46b8-aa1a-1a2fb0c94dcc"
    },
    {
        "author": "吕陶",
        "paragraphs": [
            "极目三峨顶，浓岚切沓冥。",
            "宦心甘似水，亲髪己如星。",
            "寿几陪春斝，吟斋息昼铃。",
            "何须二千石，旟隼衒丹青。"
        ],
        "title": "送李公择同年赴嘉倅",
        "id": "f55fc174-733c-4113-b74d-da1b4c8be879"
    },
    {
        "author": "吕陶",
        "paragraphs": [
            "官暇无多事，春深偶一来。",
            "溪随芳榭转，门入翠岚开。",
            "有得供吟笔，将闲付酒杯。",
            "暂游殊草草，空趁夕阳回。"
        ],
        "title": "过罗氏圜亭",
        "id": "e691798d-b756-454b-bd66-f70a71adfd2f"
    },
    {
        "author": "吕陶",
        "paragraphs": [
            "西郊村落好，岁月甚优游。",
            "野性每自适，倦心何所求。",
            "鼓钟催永昼，砧杵报新秋。",
            "若遇延形术，犹能换白头。"
        ],
        "title": "西郊",
        "id": "e771dedb-ea5d-49f0-be95-a7b141ceb0e4"
    },
    {
        "author": "吕陶",
        "paragraphs": [
            "官暇频游览，春阑勿叹嗟。",
            "闲情寓文酒，好景付莺花。",
            "笑语留长日，园林访几家。",
            "归途最喧塞，红烛数行斜。"
        ],
        "title": "思道同晦甫春日过李氏园亭次思道韵",
        "id": "c0c79122-a0a7-4d96-a021-86c8ca730075"
    },
    {
        "author": "吕陶",
        "paragraphs": [
            "相亲未多时，相别已旬日。",
            "诗筒须奉招，棋手欲求敌。",
            "三春有余闲，一醉安足惜。",
            "此乐真无涯，交情重金石。"
        ],
        "title": "和思道招晦甫",
        "id": "56bd6666-caef-48c1-8441-b2cb7851bb2c"
    },
    {
        "author": "吕陶",
        "paragraphs": [
            "修竹已可爱，况复如黄金。",
            "天地与正色，雪霜坚此心。",
            "云芝生有节，栗玉种成林。",
            "回首渭川远，山间饶翠阴。"
        ],
        "title": "金竹",
        "id": "2549c941-4b8a-4831-a7cb-d2c6162b70fa"
    },
    {
        "author": "吕陶",
        "paragraphs": [
            "谪宦成流落，移官自宠恩。",
            "穷通虽异迹，得丧尽忘言。",
            "车马动行色，江山劳别魂。",
            "关西三十世，祠下见云孙。"
        ],
        "title": "送杨日卿移任潘原",
        "id": "17e71305-741f-4bb8-b1b8-b07253fda956"
    },
    {
        "author": "吕陶",
        "paragraphs": [
            "惨淡岁将暮，烟村忽见梅。",
            "年光背我去，春色为谁开。",
            "半日凭轩槛，无人共酒杯。",
            "芳标深可惜，聊作看花回。"
        ],
        "title": "岁除前五日独往黎氏园见梅花盛发",
        "id": "7f334b47-a42a-4514-a358-862de232903a"
    },
    {
        "author": "吕陶",
        "paragraphs": [
            "何处为真赏，芳园白玉英。",
            "春前挺仙质，物外得花名。",
            "雪月资闲淡，风霜与洁清。",
            "偏宜文字敛，嘉客尽诗成。"
        ],
        "title": "和赏梅",
        "id": "92f09514-6cd3-4b5b-91a8-3e706c94a8c8"
    },
    {
        "author": "吕陶",
        "paragraphs": [
            "志士感幽寂，杜门临晚晴。",
            "流年无奈老，永夜有余清。",
            "秋夏欲交处，古今皆此声。",
            "羁愁与离恨，为尔忽相并。"
        ],
        "title": "和闻蛩有感二首  其一",
        "id": "c4570799-f9d1-4d70-8cbd-8a5ae3242466"
    },
    {
        "author": "吕陶",
        "paragraphs": [
            "思妇感离别，夕霖殊未晴。",
            "九秋消息近，千里梦魂清。",
            "续缕有深意，促机无缓声。",
            "寒衣远须寄，人去在幽并。"
        ],
        "title": "和闻蛩有感二首  其二",
        "id": "5ec5e6f5-31ff-4364-a706-fd9430623dd5"
    },
    {
        "author": "吕陶",
        "paragraphs": [
            "壮士轩昂早，穷涂蹭蹬多。",
            "直将天命说，其奈客愁何。",
            "晚岁饶归兴，青春亦浩歌。",
            "旧溪如何守，应便挂渔蓑。"
        ],
        "title": "送杜常",
        "id": "22d7c94d-3367-43f5-871f-57ab183052ad"
    },
    {
        "author": "吕陶",
        "paragraphs": [
            "并府最多士，朋游皆喜君。",
            "小官虽困俗，秀气自凌云。",
            "道远车方轧，风高酒未醺。",
            "亲闱极西望，薄霭似秋汾。"
        ],
        "title": "送荣咨道",
        "id": "a86d4868-4950-4895-ab13-8ee97678077d"
    },
    {
        "author": "吕陶",
        "paragraphs": [
            "塞上青云暗，天涯碧草微。",
            "人情殊念远，客意自怀归。",
            "孤宦甘循默，亨涂会奋飞。",
            "田游如入蜀，肯鸟亦庭闱。"
        ],
        "title": "送王侍禁",
        "id": "aef96f0e-0305-41be-b361-741d78e50179"
    },
    {
        "author": "吕陶",
        "paragraphs": [
            "善庆平生积，康宁忽考终。",
            "人间为上寿，闺内有清风。",
            "禄在兰羞彻，恩深彩诰空。",
            "惟余九原泪，洒恨到无穷。"
        ],
        "title": "毛太君挽词",
        "id": "1d677687-6b00-42e1-aa54-9312c38440b2"
    },
    {
        "author": "吕陶",
        "paragraphs": [
            "地产行将竭，人言信不讹。",
            "锥刀名已甚，骨髓病尤多。",
            "汉诏十行札，汤仁三面罗。",
            "山翁也欢喜，屡舞欲婆娑。"
        ],
        "title": "和黄夷仲雅安杂诗",
        "id": "97c37316-914e-4e4f-89e1-6482834ef1e3"
    },
    {
        "author": "吕陶",
        "paragraphs": [
            "岇玉溪头坐，于今四十年。",
            "尘埃晦闲迹，是月改华颠。",
            "反覆谈幽数，丁宁索赠篇。",
            "谁为朱有传，君合附前贤。"
        ],
        "title": "赠张迪山人",
        "id": "855d5b3a-de61-42d1-9a00-3db3836a319b"
    },
    {
        "author": "吕陶",
        "paragraphs": [
            "雨气收未尽，山巓云又飞。",
            "一犂犹有望，十日莫相违。",
            "野垄忙耕耨，雩坛罢祷祈。",
            "谁知好生德，岁岁及圜扉。"
        ],
        "title": "奉诏决狱过左绵见民间祷雨甚勤次龙安夜闻霈洒黎明测润及五六寸询诸父老未满其意马上口占",
        "id": "d0ef5a9b-da2a-42ce-9fc9-0293c493ed0b"
    },
    {
        "author": "吕陶",
        "paragraphs": [
            "道业隐君子，恩荣乡大夫。",
            "骨虽藏吉地，名不没幽涂。",
            "梦兆飞蝴蝶，年华过白驹。",
            "千车来吊者，应有奠生刍。"
        ],
        "title": "张允中挽词",
        "id": "3ff0a173-ea41-4fa9-ab0d-140a62973008"
    },
    {
        "author": "吕陶",
        "paragraphs": [
            "茶新诗亦新，垂贶及羁客。",
            "有味皆清真，无瑕可指摘。",
            "陇西飘何依，湘水流自北。",
            "别後诵高吟，料公犹相忆。"
        ],
        "title": "和毅甫惠茶相别",
        "id": "c96dd097-53dd-4cde-a93c-1d8bc2ef12a8"
    },
    {
        "author": "吕陶",
        "paragraphs": [
            "春昼长江道，行人倦阻长。",
            "山花杂红白，垄麦半青黄。",
            "滩外邮亭出，松间县舍藏。",
            "簿书聊寓目，回辔已斜阳。"
        ],
        "tags": [
            "长江"
        ],
        "title": "长江道中",
        "id": "9ec13b86-2c3b-4e64-b70a-b0febe76c71d"
    },
    {
        "author": "吕陶",
        "paragraphs": [
            "福寿无余恨，哀荣莫拟伦。",
            "素风传几世，纯行见终身。",
            "簪绂方优礼，星霜已古人。",
            "旧松高百尺，归祔想宁神。"
        ],
        "title": "宋太傅挽词",
        "id": "d75280e4-68a4-442a-89fe-a45e346d0139"
    },
    {
        "author": "吕陶",
        "paragraphs": [
            "养德辉光煜，传家训范成。",
            "九泉无愧色，一子有清名。",
            "寿域高风在，天心福报明。",
            "他年霈醲渥，褒赠极哀荣。"
        ],
        "title": "赵府君挽词",
        "id": "588ae5c4-9853-46a3-9fd3-258fbd4467d9"
    },
    {
        "author": "吕陶",
        "paragraphs": [
            "禄养平时失，人情重惨伤。",
            "千车来吊客，五鼎过前丧。",
            "章断新语垄，云低旧隐堂。",
            "终天犹饮恨，谁为问苍苍。"
        ],
        "title": "杨寺丞挽词",
        "id": "faf2535c-8c2c-40c0-a852-2fedbb95d29b"
    },
    {
        "author": "吕陶",
        "paragraphs": [
            "雍睦传家本，诗书教子心。",
            "平生潜德在，他日漏泉深。",
            "往事铭幽石，新阡长茂林。",
            "孝思何以慰，章句尽悲音。"
        ],
        "title": "喻延平挽词",
        "id": "2410476d-65ad-45ec-af08-4eb7fb28aa5e"
    },
    {
        "author": "吕陶",
        "paragraphs": [
            "岁改春将半，春寒雪又飞。",
            "积阴殊未散，生气一何微。",
            "忽坠千寻险，偏增百仞巍。",
            "密难沾暖席，冷易袭征衣。",
            "凭仗凄风助，迟留煦景归。",
            "聚来难得势，消去乃知几。",
            "众喜匀萌润，私忧气候违。",
            "方当乘太蔟，慎勿掩灵威。",
            "尺地惟书异，丰年可免饥。",
            "持言问真宰，天道是耶非。"
        ],
        "title": "和春雪",
        "id": "3cce3759-b4af-4989-a0d4-a154e087a22c"
    },
    {
        "author": "吕陶",
        "paragraphs": [
            "治有春阳感，和无月律差。",
            "浓云方聚鹤，冻桞亦飘花。",
            "瑞应来如响，羣情喜溢涯。",
            "纵观天势淡，俄失地形窊。",
            "素月交晖耀，狂风助击拏。",
            "一斑迷隐豹，三尺晦祥鸦。",
            "塞上威尤澟，军中语敢哗。",
            "汉兵同被练，朔地讶吹沙。",
            "冷焰侵残燧，寒声入旧笳。",
            "飞纨安用裂，种玉岂须畬。",
            "清洁山川景，微茫草木芽。",
            "垦田因泽及，望岁已心遐。",
            "共荷沾濡力，应忘旱歉嗟。",
            "诗豪夜传卷，贺客晓趋衙。",
            "渗漉元侯德，生成赤子家。",
            "指期三日耜，拭目万箱车。",
            "况赖深仁恤，会蠲重赋加。",
            "愿赓称颂句，岂肯匿咬哇。"
        ],
        "title": "再和初春微雪",
        "id": "b002ea47-a1bd-4494-ba22-e609db3c0103"
    },
    {
        "author": "吕陶",
        "paragraphs": [
            "向夕层云结，黎明漫漫飞。",
            "山川都变色，松竹倍生辉。",
            "共喜飘方密，翻忧落渐稀。",
            "阴功施黑律，寒侯应璇玑。",
            "右席延文客，先涂奉玉妃。",
            "二仪清景混，四野远光围。",
            "爱日因藏照，狂飙间作威。",
            "三冬兹有得，一谷敢言饥。",
            "渇望于时久，华心在物微。",
            "霈然蒙大润，化力少知归。"
        ],
        "title": "和喜雪",
        "id": "4d1fabed-f611-4dca-ae52-2e4c08c934c8"
    },
    {
        "author": "吕陶",
        "paragraphs": [
            "严冬飞朔雪，此景望中嘉。",
            "云暗垂天幕，江平压浪花。",
            "翅寒低独鴈，枝重折丛葭。",
            "冷甲穷边戍，凝烟野叟家。",
            "聚来风有助，消去日难遮。",
            "炉暖频烘兽，杯浓不饮蜿。",
            "谢呤殊可爱，郢唱又何加。",
            "好尽登临兴，搜题彻四遐。"
        ],
        "title": "和对雪",
        "id": "25225f44-ec24-4479-a755-83345cdfb3cf"
    },
    {
        "author": "吕陶",
        "paragraphs": [
            "要道根皇极，纯王揽懿纲。",
            "域中洪造广，天下大形强。",
            "臣主同千载，藩宣奠四方。",
            "干文耀参井，地镇耸岷梁。",
            "景谷余波迥，灵关古塞荒。",
            "限蛮唐节制，析部汉封强。",
            "石穴延通道，山扄设巨防。",
            "利源充内帑，兵势压巴羌。",
            "付畀关休戚，权宜任弛张。",
            "紫封传墨敕，金印坐黄堂。",
            "自昔都俞重，其谁德业彰。",
            "乖崖施远略，忠献绍前良。",
            "乐得中和职，人跻富庶乡。",
            "含生知化力，永日载春阳。",
            "渗漉渊源在，醲醇骨髓藏。",
            "深和流耳目，盛事载缣缃。",
            "岁月徒为久，风猷信不忘。",
            "恩褒贾逵祀，人爱召公棠。",
            "桧有乔枝茂，兰宜後叶芳。",
            "惟公真辅翼，与世会明昌。",
            "间发干坤秀，亲逢日月光。",
            "国华增黼黻，地宝献琳琅。",
            "尹道存先觉，轲心藴至刚。",
            "朝廷尊阀阅，士党贵文章。",
            "髙视云霄路，遐飞翰墨场。",
            "鹏图指溟渤，骥步得康庄。",
            "藩会初关决，仙瀛已践扬。",
            "本元游秘府，侍从陟清厢。",
            "伟望全康济，周才历浩穰。",
            "中天承帝选，南国抚民伤。",
            "使范资勤恤，君言务肃将。",
            "绣衣新灿灿，大旆远皇皇。",
            "赈惠常闻黯，澄清乃识滂。",
            "疲羸起沟壑，暴滥去豺狼。",
            "大节坚持守，纯忠自激昂。",
            "还登文石陛，频上谏书囊。",
            "人鉴分今古，神龟宪否藏。",
            "斯猷三接告，至理一言详。",
            "柱下尊良史，螭头立左郎。",
            "纂修该七法，注録擅三长。",
            "午夜星垣迥，南风省户凉。",
            "挥毫纶彩烂，垂佩玉声锵。",
            "春老常联萼，云晴鴈缀行。",
            "雄名出苏李，公论美常扬。",
            "眷倚隆矜式，咨询行赞襄。",
            "得人居内相，有道辅明王。",
            "大手凭才识，深谋协典常。",
            "五花曾执判，七宝屡登床。",
            "燕见趋东阁，优容对未央。",
            "仪刑真謇謇，谟训极洋洋。",
            "重委台纲正，终图国体康。",
            "至诚频启导，大事费裁量。",
            "多僻消芽孽，羣邪洁肺膓。",
            "谆谆闻药石，凛凛畏冰霜。",
            "论议他奚恤，猷为己所当。",
            "安危一身系，出处万民望。",
            "蔡俗嗟延哺，尧心虑纳隍。",
            "建侯崇屏翰，选德庇灾殃。",
            "异政乘时立，清飙与惠翔。",
            "界中生稆谷，境上散飞蝗。",
            "儒将能专阃，神兵岂顿铓。",
            "十连循节钺，四面固金汤。",
            "拓地归充国，谋军得子房。",
            "天威神臂指，戎气窒喉吭。",
            "属国恬怀抚，函书耻谩狂。",
            "具赡宜庙幄，遐福合陵冈。",
            "乃顾西南远，明如左右旁。",
            "大门堪世守，舆颂愿时扬。",
            "命策荣千矢，封圭判二章。",
            "物传家乃旧，刀应梦为祥。",
            "善事知弓冶，奇毛识鳯凰。",
            "百寻标落落，万顷信汪汪。",
            "庙瑟余音静，庖刀发刃钢。",
            "阔难求畛域，微不误毫芒。",
            "雅意儒为宝，宏规沼象璜。",
            "鲁公先请学，高䀢力崇庠。",
            "教化惟敦奬，衣冠敢怠遑。",
            "七经登讲舍，数仞企师墙。",
            "乐善无遗芥，惩非易去稂。",
            "百城损慱塞，万井绝贪攘。",
            "牧廐寛收敛，穷阎饱歳粮。",
            "吏奸藏瓜吻，人瘼愈膏盲。",
            "昔谓庖厨侈，徒矜口体尝。",
            "爱心加俎豆，和气落壶觞。",
            "蔀屋晴曦烛，枯荄湛露瀼。",
            "盛时逢召杜，奕世见龚黄。",
            "至矣纾宵旰，熙然协雨旸。",
            "里闾敦悌让，原野竞农桑。",
            "指顾宁陬落，生成及稻梁。",
            "边声息金皷，民室富囷仓。",
            "共乐亲荧座，佥期辅峻廊。",
            "定登贤相器，行促舍人装。",
            "奕奕驱轺传，喈喈餙镂钖。",
            "矢谟勤翼舜，纳诲永隆商。",
            "郑武髙风盛，韦成懿迹相。",
            "洪炉专鼓铸，大鼎荐烹鬺。",
            "浩漡跻民域，安平援世航。",
            "诗人褒绣衮，坤道吉黄裳。",
            "歌舞真贤进，光华至治香。",
            "欲知能事毕，四海处陶唐。"
        ],
        "title": "上韩端明",
        "id": "6b692cf8-461a-4382-a3dd-989ea680c9c1"
    },
    {
        "author": "吕陶",
        "paragraphs": [
            "六月阳初亢，三农否忽倾。",
            "应祈由化力，蒙惠得欢声。",
            "草木英华动，山川气象清。",
            "石间看燕舞，池上觉蛙鸣。",
            "水阔江尤渺，云浓夜未明。",
            "逡巡烦暑薄，时序好风轻。",
            "喜意知余润，忧心恐易晴。",
            "秀园吟际适，丰野望中平。",
            "勤有贤侯志，霖非旧史评。",
            "不须穷造物，土俗但犂耕。"
        ],
        "title": "和质夫运使大夫久旱喜雨长句",
        "id": "9bf14b0d-60aa-4597-9fbb-d4de6d09b12e"
    },
    {
        "author": "吕陶",
        "paragraphs": [
            "坛宇严封筑，牲羞荐洁鲜。",
            "精诚宜有感，惠泽果无愆。",
            "暑气沈虚谷，浓云布满天。",
            "雷霆驰势力，河汉动经躔。",
            "农作方劳甚，人情忽泰然。",
            "春渠惭讼水，夜鼓促芸田。",
            "优足过三日，丰登又一年。",
            "随车循吏事，应可继前贤。"
        ],
        "title": "又和喜雨",
        "id": "90807e95-6dbc-49f2-94be-83043b6aa6d0"
    },
    {
        "author": "吕陶",
        "paragraphs": [
            "地峻山形壮，周遭尽胜游。",
            "抱岩如拱手，转岭似回头。",
            "老木凌空迥，浓云覆石幽。",
            "朝阳千里快，暮雨数峰愁。",
            "涧底猿随鹿，松颠鹤胜鸥。",
            "香花开静宇，烟火认他州。",
            "宝翰中朝锡，神灯半夜留。",
            "势容逋客恋，景许化工偷。",
            "雪色连年贮，岚光几院收。",
            "仙葩多踯躅，野果号猕猴。",
            "法印传无碍，禅机问即酬。",
            "丛林分径路，莲社得朋俦。",
            "眼远层霄阔，心澄外物浮。",
            "登临豁尘抱，今古信悠悠。"
        ],
        "title": "云顶山次韵",
        "id": "2e917974-5796-4808-8ce9-d170e4ee3375"
    },
    {
        "author": "吕陶",
        "paragraphs": [
            "积有儒林望，聊从使节行。",
            "髙文自经纬，壮志欲澄清。",
            "地镇三峨重，江波万里平。",
            "阔难求畛域，深不为功名。",
            "吉象光图籍，祥风卷旆旌。",
            "巢阿赡鳯彩，运海见鹏程。",
            "事外神锋晦，胸中宝鉴明。",
            "渊源千虑极，肝胆一言倾。",
            "德业期康济，咨询属老成。",
            "定知前席对，有以泽羣生。"
        ],
        "title": "送俞漕",
        "id": "f7124859-4ca3-4936-bb01-54b60a1bdefe"
    },
    {
        "author": "吕陶",
        "paragraphs": [
            "当世勋贤後，崭然器业髙。",
            "剑锋天际倚，虹气玉中韬。",
            "列乘提藩总，双旌署郡曹。",
            "至精凭宝鉴，大割见庖刀。",
            "旷阔非私物，周流不失毫。",
            "霜威摧吏瓜，春煦起民膏。",
            "治世须医国，亨涂合拥旄。",
            "蜀人怀旧德，涪汉共滔滔。"
        ],
        "title": "送人为郡回",
        "id": "2a8a7cd4-dc16-449b-a329-f14774bc7776"
    },
    {
        "author": "吕陶",
        "paragraphs": [
            "万里南溪水，滔滔逼郡城。",
            "四时多雨气，终日是江声。",
            "蛮市烟中合，山畴火後耕。",
            "孤村随漑断，绝嶂与云平。",
            "甲冷三冬戍，烽髙半夜惊。",
            "盛朝咨镇守，别乘委才明。",
            "爱日迎舟檝，春风卷旆旌。",
            "兰陔新膳洁，花县旧阴成。",
            "荔子琼瑶破，藤梢琥珀倾。",
            "羁怀休念远，浅醉易忘情。",
            "宦况如邮传，年华似送迎。",
            "笑谈聊布政，闲暇亦论兵。",
            "僻地非通辙，层霄有去程。",
            "行闻海沂咏，流入竹枝清。"
        ],
        "title": "送杨秘丞赴戎南倅",
        "id": "5de88576-48a5-4e9b-b17b-291121c0aa99"
    },
    {
        "author": "吕陶",
        "paragraphs": [
            "百里邻疆宇，详闻懿迹多。",
            "本原由简厚，论议必中和。",
            "平日春阳爱，斯民德泽歌。",
            "藩宣聊息偃，名教足逶迤。",
            "远业今犹郁，亨涂去若何。",
            "蓬仙终到海，轩鳯必巢阿。",
            "裁割神锋举，光辉国鉴磨。",
            "公乎难隐让，忠义贵无他。"
        ],
        "title": "送王昌州屯田",
        "id": "c7328c4d-fbfe-4cd1-ba7f-ecc005795412"
    },
    {
        "author": "吕陶",
        "paragraphs": [
            "方域提权重，朝廷择士尊。",
            "纲疏因正纪，流洁为澄源。",
            "寒日风威静，熙阳气序温。",
            "人知廉使体，物荷圣皇恩。",
            "清辔纔周境，归途已驾辕。",
            "光华三节瑞，邃密九重阍。",
            "韶集丹山鳯，云升北海鲲。",
            "闻公难避让，天下尽元元。"
        ],
        "title": "送张景元",
        "id": "c173c9e8-69c0-47b4-a1f6-134d27cf02a8"
    },
    {
        "author": "吕陶",
        "paragraphs": [
            "帅领来全蜀，抡魁祗一人。",
            "崧髙雪山势，清彻锦江津。",
            "旒冕思长策，机衡属老臣。",
            "部中方拜赐，天下又回春。",
            "出处无非道，安危系此身。",
            "岩赡殊庆快，涂说敢开陈。",
            "圣运重熙久，皇威万里振。",
            "勒兵充宇宙，按剑待烟尘。",
            "权术轻三表，韬铃贵五申。",
            "招怀及蛮徼，指顾下洮岷。",
            "文诰传荒服，天声压外邻。",
            "捷书连岁上，故壤一朝新。",
            "计费千金易，论功百胜频。",
            "征衣空杼轴，战骨委荆榛。",
            "水旱干坤惨，锥刀畎亩贫。",
            "人情危欲镇，帝泽壅难均。",
            "幸会公归国，相欢物在钧。",
            "华心生草野，和气满枫宸。",
            "士论归依切，风谣祷颂真。",
            "嘉谟凭献纳，大事费经纶。",
            "治术关休戚，规模有革因。",
            "号寒思挟纩，引哺愿尝珍。",
            "图治虽更化，封侯漫富民。",
            "髙明深鉴照，密勿定咨询。",
            "悟主言称舜，论兵谕借秦。",
            "无为羣动悦，不陈四夷宾。",
            "宝鼎千钧重，熏琴九奏纯。",
            "放怀留化日，反掌叙彛伦。",
            "邦体还清静，王纲务率循。",
            "太平勋业就，寰海被尧仁。"
        ],
        "title": "送冯枢密",
        "id": "367fa816-c1d9-44b6-a01e-38a685697b10"
    },
    {
        "author": "吕陶",
        "paragraphs": [
            "毳冕登车後，薫琴易柱时。",
            "遐方新视听，赤子系安危。",
            "罗网难投足，锥刀渐削肌。",
            "激昂忠论发，络绎奏封驰。",
            "有意同休戚，无心计险夷。",
            "海倾身亦御，山转力须支。",
            "沸鼎忧鱼烂，沈疴待药治。",
            "正邪双辩起，义利两涂知。",
            "帝德终柔远，天聪善听卑。",
            "丁宁询使指，劳来及坤维。",
            "大法图公共，憸言恶诡随。",
            "弊从经岁积，恩许一朝厘。",
            "治体今殊昔，仁声喜换悲。",
            "方期讲原本，何暇语毫厘。",
            "虎噬犹吾怯，蝇营漫尔为。",
            "阴功符监佑，直道拥祥禧。",
            "行色青云栈，英游白玉迟。",
            "是非都一笑，归旆卷晴曦。"
        ],
        "title": "送师厚",
        "id": "3edf6af3-f81d-4975-af15-7fbd8c058a4a"
    },
    {
        "author": "吕陶",
        "paragraphs": [
            "欲赋旋归乐，翻成感遇篇。",
            "盛时惟道在，舆诵自民传。",
            "伊昔更张议，于今造化权。",
            "纲条笼宇宙，号令震山川。",
            "大略先农穑，余波及货泉。",
            "俊豪争援世，忠亮欲回天。",
            "暮对青蒲侧，朝留赭案前。",
            "堪忧逐江海，犹许治蕃宣。",
            "此地劳飞挽，何人念瘠捐。",
            "壮心摧更激，高节困尤坚。",
            "晚岁松方茂，洪炉焰不燃。",
            "迂从邹叟得，勇在孟贲先。",
            "坦若王良辙，端如后羿弦。",
            "一毫无畏惜，千虑极哀怜。",
            "定论予张胆，游辞彼胁肩。",
            "尺寻难枉直，凿枘自方圆。",
            "止沸愁烘鼎，调音耻绝弦。",
            "汉缗寛酒榷，唐赋舍庸钱。",
            "睿智期开允，生灵惧削朘。",
            "弊端殊皎皎，物望甚拳拳。",
            "白日功名久，浮云富贵迁。",
            "万钟均廪禄，一品漫貂蝉。",
            "傥为升沈动，谁能事业全。",
            "寄言天下士，无愧属真贤。"
        ],
        "title": "送范尧夫",
        "id": "9375f3b6-db40-4a23-8625-72719998bcf8"
    },
    {
        "author": "吕陶",
        "paragraphs": [
            "剑外开三蜀，回中宿万兵。",
            "召还宜北觐，赐钺又西征。",
            "体貌均先後，权纲一重轻。",
            "渊衷尤慎简，舆意尚难平。",
            "伊昔藩条振，于今治体成。",
            "有为终简易，无迹但恢闳。",
            "笔下销顽弊，樽前得隐情。",
            "快如长剑立，通若巨河倾。",
            "阔刃从虚落，醇源及物情。",
            "山川增气象，草木遂勾萌。",
            "暖褐三冬足，丰畴百室盈。",
            "咏歌今父母，畏服古神明。",
            "方幸华轮柅，俄闻瑞节迎。",
            "渇心犹借寇，翘望欲还琼。",
            "况复盘关路，常瞻部使旌。",
            "十连依玉帐，一道固金城。",
            "後诏光前出，新棠似旧荣。",
            "于宣推德业，所至尽功名。",
            "塞马寜非福，溟鹏岂问程。",
            "惟期未温席，归去纂家声。"
        ],
        "title": "送蔡帅赴平凉",
        "id": "50a72a8e-16af-4cae-85ae-ce76780f45b9"
    },
    {
        "author": "吕陶",
        "paragraphs": [
            "皇极恢临照，嘉时属盛隆。",
            "八年登至治，大祀答圆穹。",
            "并报知坤道，推尊见祖功。",
            "先期齐广殿，将旦谒真宫。",
            "杲日迎銮皎，祥云遶盖红。",
            "衣冠开秘寝，幢节下层空。",
            "东向经途近，前赡太室崇。",
            "过门遵往德，降辂屈清躬。",
            "八圣威神在，三牲荐品丰。",
            "奉璋人左右，进俎序西东。",
            "上意精纯至，英灵顾享同。",
            "念深尧八彩，感切舜重瞳。",
            "地胜龙湾阔，尘清辇路通。",
            "彩城齐北阙，天仗转南风。",
            "旗动三辰丽，兵严万卫雄。",
            "国容殊肃穆，丘势自穹窿。",
            "虚次移铜漏，升坛俨玉珫。",
            "礼惟三献具，乐以六成终。",
            "燔燎交神听，髙明鉴睿衷。",
            "冈陵均委积，箕翼等光融。",
            "海沸欢声振，天旋瑞气充。",
            "呼嵩喧宇宙，迎仗抃华戎。",
            "盛典千春备，洪恩庶彚蒙。",
            "山河皆户牖，寰海一帡幪。",
            "独运陶钧术，齐驱造化工。",
            "令行雷洊震，泽及雨其蒙。",
            "苛密寛三面，幽潜达四聪。",
            "华心归茂草，蛰户启昆虫。",
            "六合澄清外，羣生富寿中。",
            "愿赓成命颂，垂裕播无穷。"
        ],
        "title": "郊祀礼成诗",
        "id": "af12a09e-05cc-4f11-9715-9170a3f903dc"
    },
    {
        "author": "吕陶",
        "paragraphs": [
            "方域开全晋，权纲委巨公。",
            "深仁吾所导，实惠尔常蒙。",
            "旷阔归儒术，周流见治功。",
            "蠢生无不赡，豪利岂须笼。",
            "金糓边屯鋭，农桑汉地丰。",
            "颂声如响答，和气与春融。",
            "天下殊庸冠，朝廷伟望隆。",
            "咨询怀旧德，付畀出清衷。",
            "禁直图书近，龎恩屏翰崇。",
            "乡衣新粲锦，郡轼再凭熊。",
            "自昔金陵盛，于今玉节雄。",
            "江山三国势，台殿六朝风。",
            "地胜名区在，时移往事空。",
            "贡先淮甸入，化接海隅同。",
            "封宇绥安外，烟波赋咏中。",
            "民瞻深系属，国论素探穷。",
            "此日留藩镇，何时补上聪。",
            "钧衡须远业，药石仰真忠。",
            "孰谓劳申伯，前知用弱翁。",
            "南归勿迟久，登弼代天工。"
        ],
        "title": "送吴龙图仲庶赴江宁",
        "id": "ca8f4a6e-495d-4c2c-a62a-b4e789b86fe1"
    },
    {
        "author": "吕陶",
        "paragraphs": [
            "吴会儒林胜，坤维使节雄。",
            "人谁攀景躅，物自得清风。",
            "缫玉尘埃外，冰壶恺悌中。",
            "教源资浚遵，治具费磨砻。",
            "举向权衡见，难相畛域穷。",
            "章传青琐闼，梦彻紫真宫。",
            "自昔文章手，能成造化功。",
            "夷途方阔步，公论况佥同。",
            "昼永朝绅接，天髙奏牍通。",
            "平生先远业，有以助尧聪。"
        ],
        "title": "送江巨源奉议",
        "id": "c70716d4-cd2f-4723-9c44-40234a6a1c04"
    },
    {
        "author": "吕陶",
        "paragraphs": [
            "邑有循良政，人持介洁心。",
            "庖刀发虚刃，庙瑟鼓遗音。",
            "闲草丰春野，修篁茂晚林。",
            "恤民中诏远，及物上恩深。",
            "岁月吴江梦，山川蜀道吟。",
            "归欤清议在，直笔待君簪。"
        ],
        "title": "送闻人夷庚太博",
        "id": "d9f1585a-257c-4bd2-8255-1432013ae030"
    },
    {
        "author": "吕陶",
        "paragraphs": [
            "切慕真仙理，能收至静心。",
            "纷华虽尔共，势利莫吾侵。",
            "造化归三鼎，逍遥托五禽。",
            "一言平物我，万事委浮沈。",
            "研味经翻玉，吁嗟砾变金。",
            "太霞方梦想，流水漫光阴。",
            "得郡情应乐，休官志已深。",
            "遐飞脱尘网，髙视笑蹄涔。",
            "旧德淹卿寺，清风耸士林。",
            "却忧公议在，未易解朝簪。"
        ],
        "title": "送茹世美少卿",
        "id": "1bb48e81-fdaa-4277-8411-b45ca4257f75"
    }
]