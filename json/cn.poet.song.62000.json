[
    {
        "author": "贺铸",
        "paragraphs": [
            "可怜明月光，委曲照空床。",
            "自是元无梦，更悲今夜长。"
        ],
        "title": "寒宵叹",
        "id": "f6fa9c86-b30c-422a-bbeb-3882c6cceca9"
    },
    {
        "author": "贺铸",
        "paragraphs": [
            "杨华吹复尽，春色但茫茫。",
            "独立西楼上，持情向夕阳。"
        ],
        "title": "春晚楼上",
        "id": "b4afcb3f-7270-4cec-99a0-cd3d13d5434f"
    },
    {
        "author": "贺铸",
        "paragraphs": [
            "熏风酣绿树，午日思黄鹂。",
            "的的罗窗梦，西邻可得知。"
        ],
        "title": "和王文举别馆初夏",
        "id": "548cd31b-bd16-4ba5-a26f-55ad806352db"
    },
    {
        "author": "贺铸",
        "paragraphs": [
            "近砌掷鸣签，长檐悬素绠。",
            "湿翅暝鸦归，高梧落寒井。"
        ],
        "title": "和陈传道秋日十咏 秋雨",
        "id": "5aedbca5-18b4-4fa7-8cab-ee5afb276f32"
    },
    {
        "author": "贺铸",
        "paragraphs": [
            "归云去悠悠，长风来猎猎。",
            "檐角两长楸，斜阳晒黄叶。"
        ],
        "title": "和陈传道秋日十咏 秋晴",
        "id": "820bf79e-083f-4cc0-ae3b-eb868d8a29c6"
    },
    {
        "author": "贺铸",
        "paragraphs": [
            "病骨倦空林，曳杖闲庭步。",
            "暗烛与寒虫，迢迢思风露。"
        ],
        "title": "和陈传道秋日十咏 秋夜",
        "id": "0bd82aff-1517-4f5d-b6bc-1eeaeb88b5fa"
    },
    {
        "author": "贺铸",
        "paragraphs": [
            "未卷半帘霜，犹疑在庭月。",
            "倚树汲清泉，疏风猎华发。"
        ],
        "title": "和陈传道秋日十咏 秋晓",
        "id": "0b417f88-3faa-432f-a3e5-11eaa84c2d64"
    },
    {
        "author": "贺铸",
        "paragraphs": [
            "霜空出华月，樽酒聊相对。",
            "别夜复婵娟，故人千里外。"
        ],
        "title": "和陈传道秋日十咏 秋月",
        "id": "e7736072-a125-47d6-affa-5edc2572afc5"
    },
    {
        "author": "贺铸",
        "paragraphs": [
            "纷纷脱柯叶，衮衮断根蓬。",
            "不待吹扬力，随风亦自东。"
        ],
        "title": "和陈传道秋日十咏 秋风",
        "id": "45cf77c1-a560-445a-bdfd-b891b7608ae2"
    },
    {
        "author": "贺铸",
        "paragraphs": [
            "宿雨尘霾静，寒原黍稷空。",
            "临风聊放目，不为送飞鸿。"
        ],
        "title": "和陈传道秋日十咏 秋望",
        "id": "10c2b00b-d73b-4b80-a9fb-c38253c7a023"
    },
    {
        "author": "贺铸",
        "paragraphs": [
            "拟从康乐公，双蹑登山屐。",
            "晴夜宿天台，披云看初日。"
        ],
        "title": "和陈传道秋日十咏 秋兴",
        "id": "ed8cec5e-ce3f-4d8c-814e-030c93f4593f"
    },
    {
        "author": "贺铸",
        "paragraphs": [
            "梅梁巢已空，去此复何从。",
            "勿惮归飞远，冰霜不尔容。"
        ],
        "title": "和陈传道秋日十咏 秋燕",
        "id": "8412cb9b-2d84-4baf-a234-0090926076e9"
    },
    {
        "author": "贺铸",
        "paragraphs": [
            "不复怒飞声，朝鸡得擅鸣。",
            "婆娑犹有地，媚灶毕余生。"
        ],
        "title": "和陈传道秋日十咏 秋蝇",
        "id": "fec32fd9-04dc-4ec1-8a3d-fffdbd522bde"
    },
    {
        "author": "贺铸",
        "paragraphs": [
            "悒悒复悒悒，愁眠成梦泣。",
            "薄暮落花天，高楼面风立。"
        ],
        "title": "和同行潘生悒悒悠悠二首  其一",
        "id": "a04fc41a-42f8-4c30-9368-6e1a82df1f1a"
    },
    {
        "author": "贺铸",
        "paragraphs": [
            "悠悠复悠悠，泪寄东风流。",
            "所思怅何许，西北齐云楼。"
        ],
        "title": "和同行潘生悒悒悠悠二首  其二",
        "id": "3c9fe284-4693-4179-af43-90d9a6abfccb"
    },
    {
        "author": "贺铸",
        "paragraphs": [
            "长安在何许，疑是青天上。",
            "矫首遡西风，溪云断人望。"
        ],
        "title": "长安在何许二首  其一",
        "id": "9f473467-04e2-4f0f-a132-8fc24043afdf"
    },
    {
        "author": "贺铸",
        "paragraphs": [
            "长安在何许，疑在白日下。",
            "徘徊天一隅，华月生新夜。"
        ],
        "title": "长安在何许二首  其二",
        "id": "0123307c-5ae7-45e9-b72c-9cb7e925d4db"
    },
    {
        "author": "贺铸",
        "paragraphs": [
            "不见江南客，愿听江南钟。",
            "倾耳度遥夜，天寒多北风。"
        ],
        "title": "怀寄清凉和上人二首  其一",
        "id": "400c441b-9172-4a32-bd19-c77fa1283047"
    },
    {
        "author": "贺铸",
        "paragraphs": [
            "试问江南客，何时肯度杯。",
            "多情是湖水，每日石头来。"
        ],
        "title": "怀寄清凉和上人二首  其二",
        "id": "0c1341e8-f741-484f-8d6b-59996167a47d"
    },
    {
        "author": "贺铸",
        "paragraphs": [
            "石头城上客，领取一枝梅。",
            "何事春消息，今从江北来。"
        ],
        "title": "梅华寄清凉和上人",
        "id": "99a9943b-2f5b-4b51-b052-43177bfd74fd"
    },
    {
        "author": "贺铸",
        "paragraphs": [
            "千里长淮北，东风破雪寒。",
            "此行休问路，蓦直到长安。"
        ],
        "title": "送僧法印智因西上",
        "id": "767d48a3-d6b1-4375-a756-1cd99da9fbd2"
    },
    {
        "author": "贺铸",
        "paragraphs": [
            "元弼今安健，音尘久阔疏。",
            "早年倾盖意，白首复何如。"
        ],
        "title": "怀寄彭城朋好十首 寇三",
        "id": "47dfe7b7-476b-43e4-a0ef-f32180daa60b"
    },
    {
        "author": "贺铸",
        "paragraphs": [
            "努力张谋父，躬耕老白云。",
            "无年俭足用，此外奈何君。"
        ],
        "title": "怀寄彭城朋好十首 张大",
        "id": "9c1e02b8-7297-462d-9e49-59545df10bdd"
    },
    {
        "author": "贺铸",
        "paragraphs": [
            "子仲安贫者，毗陵久罢归。",
            "秋风一相忆，頼有燕西飞。"
        ],
        "title": "怀寄彭城朋好十首 刘四",
        "id": "b103bd51-0523-45f9-b06e-c9eb2111ffd5"
    },
    {
        "author": "贺铸",
        "paragraphs": [
            "好在张居士，云龙寄梦频。",
            "西斋见风月，连榻复何人。"
        ],
        "title": "怀寄彭城朋好十首 张十七",
        "id": "bb3d595f-8160-4f98-8b42-a4619366a261"
    },
    {
        "author": "贺铸",
        "paragraphs": [
            "希远来彭泽，聊为三迳资。",
            "拂衣归底处，命驾定何时。"
        ],
        "title": "怀寄彭城朋好十首 董大",
        "id": "4741c48a-9467-4217-a4e8-40c5e81c47a9"
    },
    {
        "author": "贺铸",
        "paragraphs": [
            "远寄陈传道，穷秋亦罢官。",
            "还驱款段马，吟雪向长安。"
        ],
        "title": "怀寄彭城朋好十首 陈二",
        "id": "160b035e-85fa-41a6-a4eb-3d7d60fdfc55"
    },
    {
        "author": "贺铸",
        "paragraphs": [
            "不见会之久，每思诗酒豪。",
            "扁舟由甬上，乘兴可须招。"
        ],
        "title": "怀寄彭城朋好十首 王十三",
        "id": "26dd2bb5-c432-4e42-a3e0-bd776cb261eb"
    },
    {
        "author": "贺铸",
        "paragraphs": [
            "子敏超龙级，得官何处州。",
            "它时趋洛下，独与士龙游。"
        ],
        "title": "怀寄彭城朋好十首 王七",
        "id": "ffd557ac-e805-403c-8280-f950e437fd1e"
    },
    {
        "author": "贺铸",
        "paragraphs": [
            "寇叔情何厚，邮筒数得书。",
            "前春应上冢，能访酒家无。"
        ],
        "title": "怀寄彭城朋好十首 寇十一",
        "id": "b5b7eb4d-2a8c-4f82-b92b-55a99a13bcce"
    },
    {
        "author": "贺铸",
        "paragraphs": [
            "试吏王文举，俄缠风树哀。",
            "明年道濉上，为尔一徘徊。"
        ],
        "title": "怀寄彭城朋好十首 王三",
        "id": "13ebfd1f-a250-436a-8bdf-206a0e024d0c"
    },
    {
        "author": "贺铸",
        "paragraphs": [
            "驾犁岂知耕，布谷不入田。",
            "大农坐官府，百吏饱穷年。"
        ],
        "title": "和钱德循古意二首  其一",
        "id": "b31b941c-7c9d-4b7e-8947-545044ad5b7d"
    },
    {
        "author": "贺铸",
        "paragraphs": [
            "维汉南有箕，垂象列三辰。",
            "长司簸扬职，糠秕居前尘。"
        ],
        "title": "和钱德循古意二首  其二",
        "id": "885e20e2-70e4-482e-8d24-61951449e10c"
    },
    {
        "author": "贺铸",
        "paragraphs": [
            "千载君臣会，将图不世功。",
            "卷收天下福，偏厚右扶风。"
        ],
        "title": "送王西枢出镇郑圃八首  其一",
        "id": "056262d2-32cb-41ad-8f54-5394bb200143"
    },
    {
        "author": "贺铸",
        "paragraphs": [
            "帷幄参神算，边尘万里清。",
            "西藩聊偃息，犹是一长城。"
        ],
        "title": "送王西枢出镇郑圃八首  其二",
        "id": "dde5ce6b-13d7-461e-8d23-5483ee9c440b"
    },
    {
        "author": "贺铸",
        "paragraphs": [
            "公论由来重，高怀此去轻。",
            "吾非厚知己，感叹此苍生。"
        ],
        "title": "送王西枢出镇郑圃八首  其三",
        "id": "76e513e8-8c82-4abe-b9c6-0bbccd9ac074"
    },
    {
        "author": "贺铸",
        "paragraphs": [
            "新书许从事，狡穴荡应空。",
            "寄语征西将，无矜猎犬功。"
        ],
        "title": "送王西枢出镇郑圃八首  其四",
        "id": "b29f8073-1b10-41ec-a9be-efacbee5d960"
    },
    {
        "author": "贺铸",
        "paragraphs": [
            "前日神州尹，声华掩赵张。",
            "春风长有待，难树是甘棠。"
        ],
        "title": "送王西枢出镇郑圃八首  其五",
        "id": "f8b9f874-0bb0-424c-8d31-70b438c08a59"
    },
    {
        "author": "贺铸",
        "paragraphs": [
            "来暖西枢席，斯民頼已多。",
            "前春凤池水，四海涨恩波。"
        ],
        "title": "送王西枢出镇郑圃八首  其六",
        "id": "1a43e3bb-878c-4f24-9659-5be66417b44e"
    },
    {
        "author": "贺铸",
        "paragraphs": [
            "门阑曳裾客，皆自许人豪。",
            "今日宸廷下，谁知北郭骚。"
        ],
        "title": "送王西枢出镇郑圃八首  其七",
        "id": "523773e5-65e7-49d3-a749-88f3e7315917"
    },
    {
        "author": "贺铸",
        "paragraphs": [
            "衮绣行将复，沙堤百里东。",
            "病夫虽老矣，犹解赋豳风。"
        ],
        "title": "送王西枢出镇郑圃八首  其八",
        "id": "df03e36d-6232-4715-9015-05af4e60ac64"
    },
    {
        "author": "贺铸",
        "paragraphs": [
            "池上千条柳，依依解占春。",
            "自怜衰飒鬓，不与物争新。"
        ],
        "title": "题海陵寓舍二首  其一",
        "id": "fd0b1b62-26df-4203-b5c8-734630f0b333"
    },
    {
        "author": "贺铸",
        "paragraphs": [
            "池上雪初消，春鸦已占巢。",
            "自怜流寓迹，无地可诛茅。"
        ],
        "title": "题海陵寓舍二首  其二",
        "id": "b4ac46f9-a443-40c3-a274-b162a45d6c78"
    },
    {
        "author": "贺铸",
        "paragraphs": [
            "朝为去山云，暮为还山雨。",
            "谁谓物无情，欢期不知许。"
        ],
        "title": "追和亡友杜仲观古黄生曲三首  其一",
        "id": "3fe7ea87-831f-4072-9260-748184598dcf"
    },
    {
        "author": "贺铸",
        "paragraphs": [
            "欢归夜何其，月照临门别。",
            "後夜待欢来，开门但明月。"
        ],
        "title": "追和亡友杜仲观古黄生曲三首  其二",
        "id": "7d34da56-1830-44d4-9e36-02a0bf74da5b"
    },
    {
        "author": "贺铸",
        "paragraphs": [
            "要知两侬心，等是它山石。",
            "此诚不可转，彼情无自入。"
        ],
        "title": "追和亡友杜仲观古黄生曲三首  其三",
        "id": "dbea80b7-d479-41ff-b96d-7e298ac26aa0"
    },
    {
        "author": "贺铸",
        "paragraphs": [
            "壮图可复道，罄折营五斗。",
            "负郭二顷田，何时落吾手。"
        ],
        "title": "京居感兴五首  其一",
        "id": "c8b2c855-b973-407f-93d4-eda536281fc4"
    },
    {
        "author": "贺铸",
        "paragraphs": [
            "平生感激心，炯炯徒自许。",
            "尘埃五十弦，难为齐人拊。"
        ],
        "title": "京居感兴五首  其二",
        "id": "26c4ee0f-3e2e-4b41-8216-ea016bc8cff5"
    },
    {
        "author": "贺铸",
        "paragraphs": [
            "稠人致高位，一二难遽数。",
            "骠骑彼将军，未应贤第五。"
        ],
        "title": "京居感兴五首  其三",
        "id": "17a2dd28-a002-444e-a8b0-6f26328c42b7"
    },
    {
        "author": "贺铸",
        "paragraphs": [
            "扰扰尘笼下，容身亦自贤。",
            "横尸道边子，共笑直如弦。"
        ],
        "title": "京居感兴五首  其四",
        "id": "81a84338-e04a-4366-8d78-ca369752ae7a"
    },
    {
        "author": "贺铸",
        "paragraphs": [
            "长言与短调，谁谓高游艺。",
            "谩赋芳草篇，长安居不易。"
        ],
        "title": "京居感兴五首  其五",
        "id": "6fcf940e-ab56-4249-a915-6268ceb65121"
    },
    {
        "author": "贺铸",
        "paragraphs": [
            "郎官老辞笔，得尔寿春碑。",
            "奸贼余灵在，斯文是戮尸。"
        ],
        "title": "和邠老郎官湖怀古五首  其一",
        "id": "8dde2da4-87b8-4df8-9421-62b0db468a71"
    },
    {
        "author": "贺铸",
        "paragraphs": [
            "白也遭时网，临年放夜郎。",
            "何妨去物远，当道横豺狼。"
        ],
        "title": "和邠老郎官湖怀古五首  其二",
        "id": "bf3d1ef3-e557-439b-a5e7-d1af012a501b"
    },
    {
        "author": "贺铸",
        "paragraphs": [
            "昔人泯黄壤，陈迹变沧波。",
            "劫火洞然坏，无如嘉句何。"
        ],
        "title": "和邠老郎官湖怀古五首  其三",
        "id": "4029c724-8594-4352-8047-308b255e288e"
    },
    {
        "author": "贺铸",
        "paragraphs": [
            "杜守王明府，吾知夫不凡。",
            "解持余酒胾，一饫逐臣馋。"
        ],
        "title": "和邠老郎官湖怀古五首  其四",
        "id": "d3badf0c-f7c7-4cb4-8358-34674b74e029"
    },
    {
        "author": "贺铸",
        "paragraphs": [
            "岑辅何为者，当年唱不应。",
            "名随诗石在，附骥两青蝇。"
        ],
        "title": "和邠老郎官湖怀古五首  其五",
        "id": "39f16fbe-3a77-4ee4-9929-431639030534"
    },
    {
        "author": "贺铸",
        "paragraphs": [
            "祖龙砺长剑，昔道此南巡。",
            "徒挟雄铓利，湘川奈水神。"
        ],
        "title": "江夏八咏 磨剑池",
        "id": "b99964fb-ecfb-46ee-a61b-b2d493e7ee47"
    },
    {
        "author": "贺铸",
        "paragraphs": [
            "孟公泣竹地，今是布金园。",
            "不保五亩宅，非无百代孙。"
        ],
        "title": "江夏八咏 灵竹寺",
        "id": "f416cd48-03f8-4a40-ae49-7be527514799"
    },
    {
        "author": "贺铸",
        "paragraphs": [
            "高岸已为谷，斯人如蜕蝉。",
            "固应留宝刻，信示当家仙。"
        ],
        "title": "江夏八咏 祖贯墓铭",
        "id": "6dd42e64-e01e-420c-b050-df407da94296"
    },
    {
        "author": "贺铸",
        "paragraphs": [
            "□□□□□，□□□□□。",
            "□□□□□，□□□□□。"
        ],
        "title": "江夏八咏 舒元舆榜",
        "id": "0a5d0fdf-4775-4141-87a9-671ad298f9d7"
    },
    {
        "author": "贺铸",
        "paragraphs": [
            "亭揭奇章榜，斯民孰去思。",
            "多惭羊叔子，涕泗岘山碑。"
        ],
        "title": "江夏八咏 奇章亭",
        "id": "e49da40c-df19-4b78-8b94-4861817e5069"
    },
    {
        "author": "贺铸",
        "paragraphs": [
            "南津赵佗石，云是昔人舟。",
            "长怀精卫志，不碍长江流。"
        ],
        "tags": [
            "长江"
        ],
        "title": "江夏八咏 赵佗石",
        "id": "58f92daa-32ea-49eb-af62-8e7e7b7a1f23"
    },
    {
        "author": "贺铸",
        "paragraphs": [
            "西戍夕阳晴，东城石镜明。",
            "有山名八字，供作两眉横。"
        ],
        "title": "江夏八咏 石镜亭",
        "id": "8bc862f6-e3d1-4b78-a6a0-582f6f7ce4a3"
    },
    {
        "author": "贺铸",
        "paragraphs": [
            "应龙昔此去，雷雨助腾伸。",
            "旧穴潜鲛蜃，风波横要津。"
        ],
        "title": "江夏八咏 龙穴渡",
        "id": "9e713af5-7021-4a23-82e4-6f1fe8e49408"
    },
    {
        "author": "贺铸",
        "paragraphs": [
            "莫把雕檀楫，江清如可涉。",
            "但闻歌竹枝，不见迎桃叶。"
        ],
        "title": "变竹枝词九首  其一",
        "id": "6cfc4352-0a31-493b-8981-b113a01d3d4e"
    },
    {
        "author": "贺铸",
        "paragraphs": [
            "隔岸东西州，清川拍岸流。",
            "但闻竹枝曲，不见青翰舟。"
        ],
        "title": "变竹枝词九首  其二",
        "id": "bbbdc1ff-9735-44d6-88f2-a4c86529c20f"
    },
    {
        "author": "贺铸",
        "paragraphs": [
            "露湿云罗碧，月澄江练白。",
            "但闻竹枝歌，不见骑鲸客。"
        ],
        "title": "变竹枝词九首  其三",
        "id": "ac83d306-fd24-4f50-aa4d-0710ef64ebbb"
    },
    {
        "author": "贺铸",
        "paragraphs": [
            "北渚芙蓉开，褰裳拟属媒。",
            "但闻竹枝曲，不见莫愁来。"
        ],
        "title": "变竹枝词九首  其四",
        "id": "49f4e08a-bb14-472b-9b80-daf8359de436"
    },
    {
        "author": "贺铸",
        "paragraphs": [
            "西戍长回首，高城当夏口。",
            "但闻竹枝歌，不见行吟叟。"
        ],
        "title": "变竹枝词九首  其五",
        "id": "09ada4dd-5f66-49f2-a092-708063e855da"
    },
    {
        "author": "贺铸",
        "paragraphs": [
            "南浦下鱼筒，孤篷信晚风。",
            "但闻竹枝曲，不见沧浪翁。"
        ],
        "title": "变竹枝词九首  其六",
        "id": "016df4a9-3589-413b-9d44-1cca6956ad0f"
    },
    {
        "author": "贺铸",
        "paragraphs": [
            "胜概今犹昨，层楼栖燕雀。",
            "但闻歌竹枝，不见乘黄鹤。"
        ],
        "title": "变竹枝词九首  其七",
        "id": "a6f24711-0e87-483d-84a6-3ff351c56925"
    },
    {
        "author": "贺铸",
        "paragraphs": [
            "危构压江东，江山形胜雄。",
            "但闻竹枝曲，不见胡床公。"
        ],
        "title": "变竹枝词九首  其八",
        "id": "e8adc0f7-45e9-42b8-a789-f10f07fa2f6e"
    },
    {
        "author": "贺铸",
        "paragraphs": [
            "蒹葭被洲渚，鳬鹜方容与。",
            "但闻歌竹枝，不见题鹦鹉。"
        ],
        "title": "变竹枝词九首  其九",
        "id": "96af5913-5f47-4652-add4-382637d7d4a2"
    },
    {
        "author": "贺铸",
        "paragraphs": [
            "蹇馿乌帽禅客，落日黄尘故关。",
            "已悔弃繻昔去，更逢挈履今还。"
        ],
        "title": "题画卷後六言二首 关路逢僧图",
        "id": "53b50343-c4ad-45d2-9fc0-d1ca97a75878"
    },
    {
        "author": "贺铸",
        "paragraphs": [
            "结茅百尺荒台，杖藜一径莓苔。",
            "谢绝鸡羣老鹤，不应端为琴来。"
        ],
        "title": "题画卷後六言二首 鸣琴召鹤图",
        "id": "5bc02945-27c4-44cb-b752-64a28e7d9885"
    },
    {
        "author": "贺铸",
        "paragraphs": [
            "雀声啧啧燕飞飞，在得残红一两枝。",
            "睡思乍来还乍去，日长披卷下帘时。"
        ],
        "title": "清燕堂",
        "id": "1b70cc7b-2dc5-45ae-8db2-c0de5a3de48a"
    },
    {
        "author": "贺铸",
        "paragraphs": [
            "天气清和树荫浓，冥蒙薄雨湿帘栊。",
            "蔫红半落生香在，向晚玫瑰架上风。"
        ],
        "title": "北园初夏",
        "id": "ca22c847-a147-4f1e-ae66-d6725f96244d"
    },
    {
        "author": "贺铸",
        "paragraphs": [
            "袭人风露觉秋初，临水高楼更雨余。",
            "天幕鲜明河影淡，行云流月两徐徐。"
        ],
        "title": "秋风登城楼",
        "id": "04db6758-341f-4c22-8b5e-750fd484691d"
    },
    {
        "author": "贺铸",
        "paragraphs": [
            "安能屈指计封侯，西日东风见白头。",
            "信是色身非我有，若论身外更悠悠。"
        ],
        "title": "初见白发示内",
        "id": "5ed14203-c0b2-4446-a7bd-75506fb42c49"
    },
    {
        "author": "贺铸",
        "paragraphs": [
            "心火成灰不复然，故园笑别十三年。",
            "晚凉退食无余事，坐与儿曹挽纸鸢。"
        ],
        "title": "局中归",
        "id": "46b01e45-4537-4977-a7e0-ad26c103eac7"
    },
    {
        "author": "贺铸",
        "paragraphs": [
            "津头微迳望城斜，水落孤村格嫩沙。",
            "黄草庵中疏雨湿，白头翁妪坐看瓜。"
        ],
        "title": "野步",
        "id": "3196ab0b-707b-4c88-a91b-a00a1e790ca2"
    },
    {
        "author": "贺铸",
        "paragraphs": [
            "鼓声迎客醉还家，社树团栾日影斜。",
            "共喜今年春赛好，缠头红有象生花。"
        ],
        "title": "和崔若拙四时田家词四首  其一",
        "id": "63f78211-6f0e-4560-bf0a-80767ba88488"
    },
    {
        "author": "贺铸",
        "paragraphs": [
            "野蔓牵花过短墙，麦秋时节并蚕忙。",
            "迎门老父延行客，井汲清甘树荫凉。"
        ],
        "title": "和崔若拙四时田家词四首  其二",
        "id": "aa0c7595-0363-47f8-8602-bd3d5f7ea3ca"
    },
    {
        "author": "贺铸",
        "paragraphs": [
            "鸡声犬吠远相望，社酒登槽唤客尝。",
            "晓日晴明陂更阔，风吹荞麦蜜花香。"
        ],
        "title": "和崔若拙四时田家词四首  其三",
        "id": "089964f9-8042-4f2f-8a5b-1f8a4ac8e38b"
    },
    {
        "author": "贺铸",
        "paragraphs": [
            "晚雪漫漫没兔罝，满杯豆粥饷邻家。",
            "夜长少妇无舂织，一点青灯伴缉麻。"
        ],
        "title": "和崔若拙四时田家词四首  其四",
        "id": "68787c66-9ffb-45d8-9640-d0ecb1f12b43"
    },
    {
        "author": "贺铸",
        "paragraphs": [
            "烛冷尘消过上元，晴明风日柳初繁。",
            "偷闲偶到西城陌，喜见青山似故园。"
        ],
        "title": "西城马上",
        "id": "76519c2e-25a4-40ca-a7b4-8100b9972bbd"
    },
    {
        "author": "贺铸",
        "paragraphs": [
            "柳条破眼已堪攀，鹭下城隅水一湾。",
            "後日重来寒食近，杏花林外见青山。"
        ],
        "title": "再游西城",
        "id": "00e6295d-3df2-49fd-a88b-b53d3b8d2ba1"
    },
    {
        "author": "贺铸",
        "paragraphs": [
            "向午孤烟起客樯，一陂春水两鸳鸯。",
            "渔童解唱沧浪曲，应笑尘埃马上郎。"
        ],
        "title": "东城送客马上",
        "id": "5ddffc85-732a-45eb-aa2d-532f4a9b8060"
    },
    {
        "author": "贺铸",
        "paragraphs": [
            "短短宫墙见杏花，霏霏晚雨湿啼鸦。",
            "欲将今夜思归梦，凭仗春风吹到家。"
        ],
        "title": "魏城东",
        "id": "0434eb9a-24e1-4236-8f9c-5d4e7ffed4ee"
    },
    {
        "author": "贺铸",
        "paragraphs": [
            "苍面黄须过壮时，欲投闲去两难期。",
            "人生自是无根物，南北东西任所之。"
        ],
        "title": "成安道中怀寄冯惟逸",
        "id": "77e85f13-c438-4fe1-841b-53a8a53567fd"
    },
    {
        "author": "贺铸",
        "paragraphs": [
            "西望丛台百尺间，车轮无角不知还。",
            "大夫庭下长无讼，谁伴青堂整日闲。"
        ],
        "title": "李固道中怀寄杜邯郸",
        "id": "41d014bf-cd25-4563-85c6-eb26562e195d"
    },
    {
        "author": "贺铸",
        "paragraphs": [
            "檐雨溅溅滴砌沙，绿丛深处一榴花。",
            "小窗隠几俄成梦，堪笑无功饭後茶。"
        ],
        "title": "僧居对雨二首  其一",
        "id": "9fa787b0-f626-4edb-aa00-357d06e48443"
    },
    {
        "author": "贺铸",
        "paragraphs": [
            "平沙四绕护城堤，小雨经旬不作泥。",
            "似与幽人慰牢落，一双黄鸟隔墙啼。"
        ],
        "title": "僧居对雨二首  其二",
        "id": "f5ad7115-e5b9-45c1-9a97-b20f903a36ba"
    },
    {
        "author": "贺铸",
        "paragraphs": [
            "滞水生苔没马蹄，涨沙隠约见金堤。",
            "禹功寖久人无继，未信东流不复西。"
        ],
        "title": "再涉南罗渡",
        "id": "4c0fa47b-7333-4038-b287-c24c130845df"
    },
    {
        "author": "贺铸",
        "paragraphs": [
            "黄流漫涣浸城根，烟火依微日欲昏。",
            "禾黍不登非政罪，居人犹得饱鱼飧。"
        ],
        "title": "金堤客舍望南乐城",
        "id": "fdf2eeca-08e9-435f-a5fe-aa11b75c1363"
    },
    {
        "author": "贺铸",
        "paragraphs": [
            "带沙畎亩几经淤，半死黄桑绕故墟。",
            "未必邻封政如虎，自甘十室九为鱼。"
        ],
        "title": "过澶魏被水民居二首  其一",
        "id": "7c808057-f1e1-4290-93b1-8e3d636d5068"
    },
    {
        "author": "贺铸",
        "paragraphs": [
            "莫问居人溺与逃，破篱敧屋宿渔舠。",
            "中庭老树秋风後，鹳鹤将雏夺鹊巢。"
        ],
        "title": "过澶魏被水民居二首  其二",
        "id": "be52ab7e-02b5-46e4-9bdb-83ebca668fc5"
    },
    {
        "author": "贺铸",
        "paragraphs": [
            "别酒厌厌一据鞍，远林微迳雪迷漫。",
            "伤心不似来时路，柳摆东风絮作团。"
        ],
        "title": "离冠氏道中",
        "id": "d2ad906c-847a-4439-afda-2dc19bc3fc8c"
    },
    {
        "author": "贺铸",
        "paragraphs": [
            "壁缸向灭砚生澌，仰屋重哦旧卷诗。",
            "悬想北园闲散伴，青钱堆坐赌宫棋。"
        ],
        "title": "冬夜怀寄周文清郭天辅",
        "id": "ba3f617d-13aa-4a41-8a7c-a21f750d4b2a"
    },
    {
        "author": "贺铸",
        "paragraphs": [
            "伏枥驽骀伏枕人，不应俱是厌京尘。",
            "东城自有乘肥客，白苎新裁探候春。"
        ],
        "title": "病告中答王锜见招",
        "id": "564a0ec8-43c7-40cf-80d2-593f45f5168e"
    },
    {
        "author": "贺铸",
        "paragraphs": [
            "彩蝀桥西七日留，几回回首凤皇楼。",
            "如何一叶扁舟里，载得离人万斛愁。"
        ],
        "title": "檥舟广津门外作",
        "id": "223fa538-771c-4b7d-980f-4a2e514e3c07"
    },
    {
        "author": "贺铸",
        "paragraphs": [
            "後日符离复舍舟，马蹄尘土入徐州。",
            "祇应明月曾相识，伴我时登燕子楼。"
        ],
        "title": "晚泊会亭",
        "id": "cf77eaeb-bc73-4130-ba29-9437bf4a37c9"
    },
    {
        "author": "贺铸",
        "paragraphs": [
            "征衫初解就僧床，惠我翛然一枕凉。",
            "赤日黄尘畏途里，此君风味可能忘。"
        ],
        "title": "题承天寺竹轩",
        "id": "f9fff36e-081a-4c2d-8d03-bc6c33cc8359"
    },
    {
        "author": "贺铸",
        "paragraphs": [
            "方过清明雨後天，回塘照影弄跹跹。",
            "深情拟属风光主，爱惜长条待少年。"
        ],
        "title": "杨柳枝词二首  其一",
        "id": "b496fd04-4ff9-42da-83a8-ff0b4856a7e0"
    },
    {
        "author": "贺铸",
        "paragraphs": [
            "杨柳东风尽日吹，柔条应自不禁持。",
            "都门三月伤心地，强半青青赠别离。"
        ],
        "title": "杨柳枝词二首  其二",
        "id": "f59abb7d-5073-4e7b-82d0-16e30292b37f"
    },
    {
        "author": "贺铸",
        "paragraphs": [
            "归路尘埃懒着鞭，北窗仰枕碧云天。",
            "柴桑此兴无人学，负尔清风七百年。"
        ],
        "title": "自卫还徐憩永城王氏园",
        "id": "a17695ab-d441-46d1-8912-b128e0166800"
    },
    {
        "author": "贺铸",
        "paragraphs": [
            "忍穿布袜与青鞋，困走京尘十二街。",
            "拟仗飞云寄招隠，东风吹送落君怀。"
        ],
        "title": "席上分韵寄陈传道",
        "id": "d17dc3ab-76d0-464e-98c8-24cf95677881"
    },
    {
        "author": "贺铸",
        "paragraphs": [
            "顿辔挥毫墨尚新，碧纱从此碧生尘。",
            "可怜庭下长杨树，犹有清阴待路人。"
        ],
        "title": "东平周村驿观临川吴公题",
        "id": "b84df832-400c-4686-87a5-2151039bcbcc"
    },
    {
        "author": "贺铸",
        "paragraphs": [
            "昨夜新霜满菊丛，起来何面对西风。",
            "白衣送酒无消息，頼有西邻张长公。"
        ],
        "title": "九日答张谋父见招",
        "id": "fea66ee3-eac3-4c67-8120-944d9dc4f507"
    },
    {
        "author": "贺铸",
        "paragraphs": [
            "浪竹低枝扫隙尘，到帘清月欲留人。",
            "西家一斛黄华酒，沈醉吴音贺季真。"
        ],
        "title": "九日张谋父席上",
        "id": "3dca0804-1fed-4511-a6e8-a43da411f6b8"
    },
    {
        "author": "贺铸",
        "paragraphs": [
            "处处春林有鸟啼，恨无芳酒一樽携。",
            "何缘复得彭城梦，日日东风送我西。"
        ],
        "title": "早发斜沟道中寄王有元",
        "id": "642437a8-e984-4748-ac2a-6b0373ee2fe9"
    },
    {
        "author": "贺铸",
        "paragraphs": [
            "正西千里是青门，桥下春流带雨浑。",
            "想见旧游芳草合，有谁楼上与销魂。"
        ],
        "title": "泊舟永城寄京都朋游",
        "id": "c3cc48fa-ce9f-471e-83ca-355bd5d3ae20"
    },
    {
        "author": "贺铸",
        "paragraphs": [
            "几对春风把酒杯，小舟临发更徘徊。",
            "四明狂客重来日，庭下榴花开未开。"
        ],
        "title": "将发永城题陈伯隽蒙轩",
        "id": "595c12d8-f875-46ab-9e6b-e86e6e650ad0"
    },
    {
        "author": "贺铸",
        "paragraphs": [
            "闲坊税屋远人羣，晨鹊昏鸦亦厌闻。",
            "无奈春风作多事，满庭花絮正纷纷。"
        ],
        "title": "京居暮春感兴二首  其一",
        "id": "1a858f74-bf85-4b02-bbd2-1d21c177e372"
    },
    {
        "author": "贺铸",
        "paragraphs": [
            "扰扰奔蹄与疾轮，九街寻胜作狂人。",
            "东风漫送朝来雨，可奈长安自古尘。"
        ],
        "title": "京居暮春感兴二首  其二",
        "id": "eef36bd6-b3f3-4a56-b914-a5c8c7be0ca3"
    },
    {
        "author": "贺铸",
        "paragraphs": [
            "丽景门头初月明，清川灯火两桥横。",
            "一舟若许东南去，何啻西风羽翼生。"
        ],
        "title": "春夜对月",
        "id": "e945ae3a-1211-4a50-8562-75377bbfea58"
    },
    {
        "author": "贺铸",
        "paragraphs": [
            "百根高树挂凌霄，鶗鴂飞来深处巢。",
            "心喜它年有归着，白衣居士此诛茅。"
        ],
        "title": "游夷门资福佛祠园",
        "id": "d01763b7-b2ea-4a05-ac2e-add5969841ba"
    },
    {
        "author": "贺铸",
        "paragraphs": [
            "丙寅元佑初年冬，贺老困寓京尘中。",
            "无心炙手权门热，曝背晴阳坐屋东。"
        ],
        "title": "卯醉口号",
        "id": "fbb978f8-8182-449d-b69e-ea5779864cda"
    },
    {
        "author": "贺铸",
        "paragraphs": [
            "隋渠经雪已流冰，乘兴东游恐未能。",
            "试问何人知夜永，一樽相伴小窗灯。"
        ],
        "title": "汴下晚归",
        "id": "d26ad890-4623-40dd-af66-e4907322b07d"
    },
    {
        "author": "贺铸",
        "paragraphs": [
            "强半春风掩户庭，出门唯见麦青青。",
            "从来赤白歌桃李，曾与何人伴醉酲。"
        ],
        "title": "陈留道中",
        "id": "5d690e2a-9244-4199-a91e-3ac4052d1805"
    },
    {
        "author": "贺铸",
        "paragraphs": [
            "香风细细出重墙，不见繁枝已断肠。",
            "知有何人卷帘箔，卧看零落满斜阳。"
        ],
        "title": "过曹氏园马上作",
        "id": "c6361de4-ec61-422c-9d91-5311c0cf6b2e"
    },
    {
        "author": "贺铸",
        "paragraphs": [
            "入帘轻絮故依人，梦後题诗欲判春。",
            "纵使相思解销骨，此情终未作黄尘。"
        ],
        "title": "和人伤春",
        "id": "7126e80d-280b-4580-913b-6a4b54aaca9e"
    },
    {
        "author": "贺铸",
        "paragraphs": [
            "怒风狂雨信悠悠，收拾春华不少留。",
            "祗有柳绵吹未尽，墙阴落泊伴人愁。"
        ],
        "title": "重赋京居暮春感兴",
        "id": "672e2dcd-c130-4de1-93bb-5385f0458281"
    },
    {
        "author": "贺铸",
        "paragraphs": [
            "三年不见鼎湖龙，弓剑尘埃玉座空。",
            "白发孤臣心断绝，满山明月柏城风。"
        ],
        "title": "送人朝飨裕陵",
        "id": "c35af865-a621-47e5-a5a8-9769c54ce912"
    },
    {
        "author": "贺铸",
        "paragraphs": [
            "怪槐风动绿鬅鬙，廊外时闻演梵僧。",
            "怊怅无人共樽酒，可怜明月最高层。"
        ],
        "title": "登兴国寺楼",
        "id": "5e97ee9d-c76e-40a7-b726-db8baf37e4b4"
    },
    {
        "author": "贺铸",
        "paragraphs": [
            "湖外西风吹雨丝，半随杨柳拂涟漪。",
            "女郎偷折藕花去，沙上鸳鸯睡不知。"
        ],
        "title": "李氏池上",
        "id": "a144d9a3-e731-461a-967f-ae77a1947442"
    },
    {
        "author": "贺铸",
        "paragraphs": [
            "石楠花落小池清，独下平桥弄扇行。",
            "蔽日绿阴无觅处，不如归去两三声。"
        ],
        "title": "游庄严寺园",
        "id": "c9c329f8-f11e-4ac7-adcb-252400bf5b21"
    },
    {
        "author": "贺铸",
        "paragraphs": [
            "浮生欲寄酒杯间，马上谁容一日闲。",
            "不是登高粗能赋，老夫真负尔江山。"
        ],
        "title": "黄埭魏氏见江亭",
        "id": "ec302292-92b1-4e2d-8b49-4e237b0f6614"
    },
    {
        "author": "贺铸",
        "paragraphs": [
            "岁计江边二顷田，不能多应世间缘。",
            "闭门密竹荒松里，杯粥炉香六十年。"
        ],
        "title": "题赠芥堂老僧遇来",
        "id": "d03cfedf-41a1-4c32-a8e2-dc03135c676c"
    },
    {
        "author": "贺铸",
        "paragraphs": [
            "壮图忽忽负当年，回羡农儿过我贤。",
            "水落陂塘秋日薄，仰眠牛背看青天。"
        ],
        "title": "茅塘马上",
        "id": "db7e1ba2-92df-47bf-b586-fb0ffe96b1c3"
    },
    {
        "author": "贺铸",
        "paragraphs": [
            "小孤山下晚波恬，妥堕青鬟玉镜奁。",
            "借与彭郎作眉样，西南初月正尖纤。"
        ],
        "title": "阻风小孤山晚晴作",
        "id": "bb0f1a8c-e41f-42f8-88b3-58ca224afb78"
    },
    {
        "author": "贺铸",
        "paragraphs": [
            "曾无沃若饱吴蚕，腹蠹聊供啄木馋。",
            "底事殷勤喭元绪，不应有意附炎炎。"
        ],
        "title": "题汉阳寓舍老桑",
        "id": "a21626e9-0abf-41a1-ad95-5f502210dc50"
    },
    {
        "author": "贺铸",
        "paragraphs": [
            "黄芦洲渚赤枫林，林外残阳叠嶂深。",
            "记得广陵城里市，董源横障卖千金。"
        ],
        "title": "秋江晚望",
        "id": "3bcc8597-a7ba-4a05-8ff5-24413e8fd5ac"
    },
    {
        "author": "贺铸",
        "paragraphs": [
            "雀罗门巷不容车，杖屦相过一试茶。",
            "後日相思会乘兴，五云溪上是侬家。"
        ],
        "title": "和吴达夫见过留题",
        "id": "7df752fd-517b-44be-afe9-6276a82ef624"
    },
    {
        "author": "贺铸",
        "paragraphs": [
            "诗岂穷人穷者工，斯言闻诸六一翁。",
            "端惭少作老更拙，不废汝诗吾固穷。"
        ],
        "title": "题诗卷後",
        "id": "6c4b61ad-b088-4e7c-9b6a-bc9ab580390c"
    },
    {
        "author": "贺铸",
        "paragraphs": [
            "唐代衣冠高四姓，天宗之亚荥阳郑。",
            "不坠家声五百年，桂籍相望三叶庆。",
            "上人猛谢区中缘，破冠投栉还童颠。",
            "寸灰已灭五经笥，来入辨才无碍禅。",
            "我窃官粮众人後，相逢宛是平生旧。",
            "一闻南国白头吟，万媿西风碧云陋。",
            "老鹤终辞鸡鹜羣，谁将断绠绊浮云。",
            "它日传衣度梅岭，解留何语与将军。"
        ],
        "title": "答僧讷",
        "id": "4ec9a470-2cd7-492b-b952-ad862ed09742"
    },
    {
        "author": "贺铸",
        "paragraphs": [
            "楼外浮云何可攀，聊持樽酒共销闲。",
            "归心欻起登临际，春色来从想像间。",
            "晚雪晞时见芳草，沧波尽处欠青山。",
            "长安桃李行应好，解笑刘郎底未还。"
        ],
        "title": "登海陵齐云楼",
        "id": "46e83187-5bd9-4063-bda3-08767e186974"
    },
    {
        "author": "贺铸",
        "paragraphs": [
            "昔年室迩叹人遐，少日相逢别日赊。",
            "聊寄归心天北雁，会乘高兴斗边槎。",
            "雷惊白昼龙蛇起，风荡青春草木华。",
            "谁念渠伊独憔悴，岂容平世赋怀沙。"
        ],
        "title": "酬别曾忱",
        "id": "4c17e18a-4cc1-4fac-bfec-cc77e9a2a766"
    },
    {
        "author": "贺铸",
        "paragraphs": [
            "爰居蹭蹬海西头，紫凤求皇亦少留。",
            "持酒一樽明日别，题诗几处旧年游。",
            "春风白芷江南岸，暑雨黄梅岭上州。",
            "却望衡阳千里远，悬知无雁托音邮。"
        ],
        "title": "送张师常之官南雄",
        "id": "bb82ae5a-74d2-4d5e-80bd-037400671861"
    },
    {
        "author": "贺铸",
        "paragraphs": [
            "平世功名输阿童，束书洗剑栖渔篷。",
            "晚交东武百里长，想见桐庐三拜风。",
            "白雪兴阑吟社远，绿槐阴合讼庭空。",
            "它年朱绂指东道，试访钓鳌浮玉翁。"
        ],
        "title": "送方安行之官高密令",
        "id": "b7cc2305-c313-4d99-8d75-2ac88b95d8fe"
    },
    {
        "author": "贺铸",
        "paragraphs": [
            "山阳泽国四无山，百雉危城两水关。",
            "杨柳遥知紫极路，沧波长羡白鸥闲。",
            "病来药裹为吾累，兴尽渔舟送子还。",
            "风月异时何限思，区区并入尺书间。"
        ],
        "title": "送江与京归山阳",
        "id": "acd0e043-698d-4b74-8374-fcf0fdb60677"
    },
    {
        "author": "贺铸",
        "paragraphs": [
            "海滨流浪胡为乎，况复支离百病余。",
            "三月逢梅识春色，半年无雁托归书。",
            "老乌啄屋巫呼鬼，野艇横门米换鱼。",
            "回首扬州纔百里，画桥风月可怜渠。"
        ],
        "title": "海陵书事",
        "id": "7c987759-e8ae-4191-b6f4-2a485b309019"
    },
    {
        "author": "贺铸",
        "paragraphs": [
            "海陵春後雨冥冥，耳厌蛙嗥鹳齿鸣。",
            "何意东亭好风日，流鶑忽作故园声。",
            "故园千里长牵梦，老病三年不废情。",
            "想见杨花收卷尽，绿苔池院落朱樱。"
        ],
        "title": "闻鶑有怀故园",
        "id": "7e406d7b-9f2f-4c97-adc0-7b1a146d55e6"
    },
    {
        "author": "贺铸",
        "paragraphs": [
            "天涯樽酒与谁开，风外徂春挽不回。",
            "扫地可怜花更落，卷帘无奈燕还来。",
            "王孙莫顾漳滨卧，渔父何知楚客才。",
            "强策驽筋怀故国，浮云千里思悠哉。"
        ],
        "title": "海陵西楼寓目",
        "id": "a1f02215-fb99-42a4-b952-792a42760384"
    },
    {
        "author": "贺铸",
        "paragraphs": [
            "何准第五不足称，黄童无双非自名。",
            "卑栖鸾凤安初仕，葆练龙虎希长生。",
            "明月高吟紫芝曲，红尘先老白云兄。",
            "莫辞一力走三舍，遽未能来频寄声。"
        ],
        "title": "寄兴化黄主簿杞",
        "id": "6236d4d0-8863-4cab-bf78-69b7c4780fd6"
    },
    {
        "author": "贺铸",
        "paragraphs": [
            "闰年四月之相交，旱天云物何萧骚。",
            "清风卷地换尘世，白雨入林翻海涛。",
            "殊胜农儿踏车健，少宽病夫挥扇劳。",
            "须晴径买一渔艇，想见横塘深半篙。"
        ],
        "title": "海陵喜雨",
        "id": "7c70a35a-6ae6-4bee-8ee7-5a7be8544157"
    },
    {
        "author": "贺铸",
        "paragraphs": [
            "雨长沙田三尺芦，截江逻钓待嘉鱼。",
            "上钩一尾夸先得，下筯千钱忍弃余。",
            "倦客罢弹腰下铗，故人忘寄腹中书。",
            "知机何独张生翰，不俟秋风已起予。"
        ],
        "title": "食鲥鱼",
        "id": "eb271002-e0a4-425b-a0e0-2c8c7feebc8a"
    },
    {
        "author": "贺铸",
        "paragraphs": [
            "藜藿荒庭微迳通，支撑破屋古池东。",
            "暮凉百燕抵突雨，昼静一蝉饕餮风。",
            "隠几敢希南郭久，移文方诮北山空。",
            "森然槐柳相差地，它日低回忆个中。"
        ],
        "title": "题海陵寓舍四首  其一",
        "id": "1794ad08-6ad3-4516-bcb5-9978a2fd4287"
    },
    {
        "author": "贺铸",
        "paragraphs": [
            "近湿篱根歌蟪蛄，向明屋角网蜘蛛。",
            "黄葵紫苋雨张王，花蚊白蚁风驱除。",
            "辗转犹憎夏夜久，支离何堪春病余。",
            "预愁还作旧年调，两眼京尘怀镜湖。"
        ],
        "title": "题海陵寓舍四首  其二",
        "id": "846c2552-2460-4c72-abc5-0301f6e943b7"
    },
    {
        "author": "贺铸",
        "paragraphs": [
            "倒障开窗面曲池，尘襟初喜豁然披。",
            "清风殊不去人远，明月端能与我期。",
            "鼓吹青蛙聊自喜，歌讴白鸟渐相欺。",
            "纷纷利害朝昏出，闭目忘言是住持。"
        ],
        "title": "题海陵寓舍四首  其三",
        "id": "6d56bf6a-d1d0-4e83-8b4b-847af560210e"
    },
    {
        "author": "贺铸",
        "paragraphs": [
            "千里家园安在哉，羁栖犹喜占池台。",
            "酒非从事断年别，风是故人弥日来。",
            "黄鸟绵蛮紫椹熟，白鸥瀺灂绿萍开。",
            "颇知老子机心废，留得渠伊兴尽回。"
        ],
        "title": "题海陵寓舍四首  其四",
        "id": "827f2bed-5897-4497-8bc5-ed54da1cd0d0"
    },
    {
        "author": "贺铸",
        "paragraphs": [
            "岭首登临楚粤分，披襟先喜得南熏。",
            "座隅鵩鸟敢要赋，溪下鳄鱼知畏文。",
            "酒洗黄茅瘴时雨，啸驱碧落洞中云。",
            "高才何假江山助，未拟区区咏五君。"
        ],
        "title": "闻苏眉山谪守英州作",
        "id": "6d6628a4-8356-4e2c-bfe6-9f6d50247a45"
    },
    {
        "author": "贺铸",
        "paragraphs": [
            "旧年问米欲东流，先赋新诗寄石头。",
            "赤鯶久沉江上信，杂悬误落海边州。",
            "想君道眼遥相识，顾我官身可自由。",
            "香火因缘知有在，草庵蔬粥不他求。"
        ],
        "title": "寄金陵和上人",
        "id": "8604166c-ce79-4d9e-b7f2-9bc53cba0297"
    },
    {
        "author": "贺铸",
        "paragraphs": [
            "流浪江湖跨两年，西风犹驻木兰船。",
            "可人方外二三子，与尔樽中十八仙。",
            "处士妄同公子议，曲生未减索郎贤。",
            "自怜衰病方轰饮，也在刘家幕下天。"
        ],
        "title": "许永席上赋",
        "id": "005da4e8-98f0-4469-81b0-69bda53654b1"
    },
    {
        "author": "贺铸",
        "paragraphs": [
            "早慕浮云耻系匏，泠然风驭起三茅。",
            "青菁可种无闲地，黄鹤归来失旧巢。",
            "石鼎颇传惊俗句，醉图未免取僧嘲。",
            "何须西望长安笑，谁是平生莫逆交。"
        ],
        "title": "酬别道师许自然",
        "id": "e2058bbf-2575-486c-b8cf-b8613b1e352b"
    },
    {
        "author": "贺铸",
        "paragraphs": [
            "钓鱼公子学屠龙，潦倒西班八品中。",
            "鼠目獐头登要地，鸡鸣狗盗策奇功。",
            "仪刑拔士无光禄，经术传家有圣童。",
            "慨想斯人安可作，九原松槚几秋风。"
        ],
        "title": "题任氏传德集",
        "id": "61281025-2206-4078-97b1-e06a23bf1cab"
    },
    {
        "author": "贺铸",
        "paragraphs": [
            "三尺京尘衮衮中，略无闲地贮清风。",
            "鲈鱼菰菜经年别，皂盖朱轓一日东。",
            "俗眼强分青白在，芳樽未觉圣贤空。",
            "鄱阳不乏江山助，高兴都卢属谢公。"
        ],
        "title": "送周开祖出守鄱阳",
        "id": "0630172e-aa9c-4283-a882-fdec7c9a32a9"
    },
    {
        "author": "贺铸",
        "paragraphs": [
            "昔年杖舄几相从，同遇弥天汉上翁。",
            "早恨扬舲南浦别，俄惊扫地北山空。",
            "壮心脱落浮云外，病骨枝梧梦境中。",
            "頼有西岩旧桃李，异时应许共春风。"
        ],
        "title": "赠僧彦",
        "id": "c443b810-78b1-4d9d-ba42-2b83faef07c4"
    },
    {
        "author": "贺铸",
        "paragraphs": [
            "秦淮两潮西复东，淮边杨柳酣熏风。",
            "送春白花去漠漠，避日黄鸟啼怱怱。",
            "陶彭泽多倦官叹，桓琅邪今衰病翁。",
            "此身会复有健日，拟就绿阴横钓篷。"
        ],
        "title": "秦淮官柳二首  其一",
        "id": "05903574-4d80-49fa-9546-f21d84e76083"
    },
    {
        "author": "贺铸",
        "paragraphs": [
            "西来载病一扁舟，建业江山负胜游。",
            "杨柳经眠方自得，蒲帆临挂复迟留。",
            "长条似舞前溪曲，卷叶宜翻出塞愁。",
            "想见南朝旧人物，可怜能閟样风流。"
        ],
        "title": "秦淮官柳二首  其二",
        "id": "cad3e720-3292-47bd-a624-ad57c340836d"
    },
    {
        "author": "贺铸",
        "paragraphs": [
            "明朝解携白鹭洲，後日相望黄鹤楼。",
            "建业水清供白酌，武昌鱼贱足音邮。",
            "着身物外不无处，俛首人羣非有求。",
            "愿报西庵落成会，待公退卧侬归休。"
        ],
        "title": "和别清凉和上人",
        "id": "922b2259-12c0-4e71-9dff-3c80aa658139"
    },
    {
        "author": "贺铸",
        "paragraphs": [
            "分手风波路几千，侵寻老境百疴缠。",
            "一官得饱亦劳矣，大士忘情犹泫然。",
            "北道音尘长断望，西庵香火不无缘。",
            "是身脱使先朝露，图像聊依十七贤。"
        ],
        "title": "重别和上人",
        "id": "8e8e5565-4844-479c-b542-4383a0a50cbb"
    },
    {
        "author": "贺铸",
        "paragraphs": [
            "道人临别重留连，应念吾生汩世缘。",
            "拄笏看山犹故态，量船载酒异常年。",
            "兴来不计远千里，休去可须持一钱。",
            "会作清凉老庵主，两盂分粥对床眠。"
        ],
        "title": "留别彦上人",
        "id": "af5be646-e9b0-4e77-801f-03b1004ffa2a"
    },
    {
        "author": "贺铸",
        "paragraphs": [
            "婆娑晚境未知还，邂逅故人增厚颜。",
            "次道志包宇宙外，子牟身寄江湖间。",
            "一乘妙义想冰释，九死余生非石顽。",
            "敢负清凉阿师约，西庵先办十年闲。"
        ],
        "title": "留别王闲叟",
        "id": "a0a3311e-d095-43dc-829f-8afacd7a821c"
    },
    {
        "author": "贺铸",
        "paragraphs": [
            "张帆早发石头城，淹泊风波百里程。",
            "白芷汀洲潮进退，黄梅村落昼阴晴。",
            "官粮牵迫少休日，药物扶持多半生。",
            "深闭船扉谢渔老，自惭尘垢满襟缨。"
        ],
        "title": "烈洲守风",
        "id": "012f3cee-1253-4c28-b5fd-f5c347ac02d9"
    },
    {
        "author": "贺铸",
        "paragraphs": [
            "三山春水拍江流，六代余风扫地收。",
            "破国龙骧复安在，赋诗宣城难与酬。",
            "伤心远宦北宗老，满眼旧游南豫州。",
            "寄声好住数君子，一别相忘风马牛。"
        ],
        "title": "晚泊三山怀古兼寄历阳朋游",
        "id": "0b1cefc2-6ace-4928-ae49-8b41bbe2b858"
    },
    {
        "author": "贺铸",
        "paragraphs": [
            "谢卫将军怜苦吟，袁临汝郎遭赏音。",
            "风流人物岂如昨，形胜江关留与今。",
            "控鲤直思凌浩渺，然犀何假照幽深。",
            "莫招捉月翰林老，屈曲尘间犹陆沉。"
        ],
        "title": "晚泊东采石矶",
        "id": "23aeb406-1286-41a1-a3f1-b19e2cfd3ff9"
    },
    {
        "author": "贺铸",
        "paragraphs": [
            "潮来姑熟半篙深，帆落溪口樯如林。",
            "谢氏青山失故井，桓郎白苎无遗音。",
            "良游蹑屐负登览，衰病伏枕方呻吟。",
            "个中二顷了吾事，怊怅十年怀此心。"
        ],
        "title": "檥舟姑熟溪",
        "id": "82d8bc0f-6449-4356-b526-1832a06ad725"
    },
    {
        "author": "贺铸",
        "paragraphs": [
            "斗立孤城日四围，贼奴曾未慑天威。",
            "风生虎帐豺声厉，尘犯龙颜鱼服归。",
            "首揭大航遗臭在，歌流乐府旧音非。",
            "当时不慕桓文举，草满中原胡马肥。"
        ],
        "title": "芜湖王敦城下作",
        "id": "ea0c7dca-029b-4a97-a4d7-e6302cae82f0"
    },
    {
        "author": "贺铸",
        "paragraphs": [
            "江转皖公山北流，萧闲人物美田畴。",
            "一溪春水百家利，二顷夏秧千石收。",
            "小市竹楼张酒旆，平桥松岛荫渔舟。",
            "莫知农老何为者，几叶传封乐国侯。"
        ],
        "title": "题皖山北濒江田舍",
        "id": "c9b40a78-f39c-4df5-a1cb-074a46f61d4f"
    },
    {
        "author": "贺铸",
        "paragraphs": [
            "江势东南陡折回，两山屹立地维开。",
            "颠风裂石轰雷下，骇浪澎舟卷雪来。",
            "扪虱王孙初睥睨，饱鱼乌鬼但毰毸。",
            "物情岂识忘形乐，啸倚樯干独快哉。"
        ],
        "title": "晚泊小孤山作",
        "id": "62126b45-58a8-457d-aa64-dd3002f45d95"
    },
    {
        "author": "贺铸",
        "paragraphs": [
            "离离赤枣墙东林，开窗下榻依墙阴。",
            "杖藜相顾頼之子，隠几忘言知我心。",
            "晚契初逢一东野，清诗屡掷双南金。",
            "官身为米自南北，世路亡羊无古今。",
            "梦泽草荒孤驿远，洞庭雨入沧江深。",
            "相思何以祝高韵，桂树秋风吟玉琴。"
        ],
        "tags": [
            "洞庭湖"
        ],
        "title": "得周元翁蕲春道中书",
        "id": "7d1e2f59-887f-4236-a217-e65778832dd5"
    },
    {
        "author": "贺铸",
        "paragraphs": [
            "高歌每忆故山薇，笑掷青衫换彩衣。",
            "竟为苍生安石起，本来男子次君归。",
            "脱冠弭棹兴非浅，戴笠乘车誓莫违。",
            "明日渡江聊赠别，武昌官柳尚依依。"
        ],
        "title": "送汉阳刑狱掾邹永年解官归养",
        "id": "4fbf2ef1-7a0e-45f8-b2b2-612d95932d8e"
    },
    {
        "author": "贺铸",
        "paragraphs": [
            "磴道凌虚挂白虹，头陀上方黄鹄东。",
            "沧溟五夜浴新日，老木三伏来凄风。",
            "北梦南云展张阔，纵江横汉并吞雄。",
            "楚乡绝境此其一，付与微吟多病翁。"
        ],
        "title": "登头陀寺峰顶庵",
        "id": "266d3a63-1ded-4d04-ad47-3c20e8e4c867"
    },
    {
        "author": "贺铸",
        "paragraphs": [
            "扬舲瓜步背瓜洲，底处孤亭是玉钩。",
            "蜡烛有心啼别夜，布帆无恙到南州。",
            "黄华嘉节与何事，白发故人分取愁。",
            "頼有沧江知客恨，长年西北望京流。"
        ],
        "title": "九日寄维扬刘明仲",
        "id": "093e6f69-765a-4d4f-b3c4-0f9d16a3068c"
    },
    {
        "author": "贺铸",
        "paragraphs": [
            "陈物纷然眼界中，长年何与偶书空。",
            "沧浪难为俗子唱，络纬漫催贫女工。",
            "风月少容休吏役，烟波长与济途穷。",
            "功成身退非吾事，犹办扁舟东复东。"
        ],
        "title": "江夏秋怀三首  其一",
        "id": "f4047af0-7ee6-4da2-bfbf-e5e6003cd96a"
    },
    {
        "author": "贺铸",
        "paragraphs": [
            "人物骎寻迫暮迟，秋风万里来如期。",
            "幽虫切切竟何道，羁燕怱怱将安之。",
            "洛下微吟聊拥鼻，西山爽气为支颐。",
            "肯将翰墨悲流落，寄语三闾彼一时。"
        ],
        "title": "江夏秋怀三首  其二",
        "id": "05a8114b-92e2-48f0-9c29-f9514732ad9b"
    },
    {
        "author": "贺铸",
        "paragraphs": [
            "此身岂复系西东，流浪江湖伴塞鸿。",
            "曲突非图三爵客，直钩何羡六鳌翁。",
            "千年陈迹祇今日，万里故园犹个中。",
            "冗散偶逃人指数，未应吟啸坐妨公。"
        ],
        "title": "江夏秋怀三首  其三",
        "id": "5b6e0f29-30f9-4333-8dc5-8ff4dd7c06d1"
    },
    {
        "author": "贺铸",
        "paragraphs": [
            "求田问舍良可嘉，元龙偶未思之耶。",
            "黄鼠长为太仓耗，白云犹有青山家。",
            "人生欻尔待钻石，世故纷然劳算沙。",
            "销磨髀肉亦何事，竟作子阳同井蛙。"
        ],
        "title": "书国志陈登事後",
        "id": "2f5f5bfa-bf0e-47e9-b10f-1706755092c1"
    },
    {
        "author": "贺铸",
        "paragraphs": [
            "沔阳湖上小留连，疑是前时李谪仙。",
            "流向夜郎纔半道，径还江夏乐当年。",
            "个侬生以才为累，阿堵官于老有缘。",
            "待得公归吾亦罢，春风先办两渔船。"
        ],
        "title": "寄别秦观少游",
        "id": "3a3cf047-40f0-425e-afc4-784e204d019f"
    },
    {
        "author": "贺铸",
        "paragraphs": [
            "人烟寂绝鬼门关，更指儋州杳莽间。",
            "三四月交天漏雨，东南地尽水浮山。",
            "依迷春草鸰原失，响像秋风鹤驭还。",
            "回羡河阳贤父子，雪堂曾伴十年闲。"
        ],
        "title": "潘豳老出十数诗皆有怀苏儋州者因赋二首  其一",
        "id": "d514df38-87ca-4a7a-b5fc-22711d5be1da"
    },
    {
        "author": "贺铸",
        "paragraphs": [
            "旧隠江城东复东，堂前杨柳付春风。",
            "犹传白雪兴中曲，俄失黄粱梦後翁。",
            "儋耳吉音无雁使，峨眉爽气属狙公。",
            "不应更广穷愁志，悟取平生坐底穷。"
        ],
        "title": "潘豳老出十数诗皆有怀苏儋州者因赋二首  其二",
        "id": "3ae7bb54-2600-40f1-96dd-d6e6e40b79c7"
    },
    {
        "author": "贺铸",
        "paragraphs": [
            "未闻东观奏书成，俄见西南万里行。",
            "从坐何关李都尉，补亡犹待褚先生。",
            "心悬黄犬沈来耗，耳惯青驹祗旧鸣。",
            "时节私庭差自慰，凤将雏去雁随兄。"
        ],
        "title": "有僧自峡中来持黄黔州手制茶兼能道其动静与潘豳老赋二首  其一",
        "id": "73a04d8d-c97f-43ea-95be-29a5355509ab"
    },
    {
        "author": "贺铸",
        "paragraphs": [
            "平生得禄仅荣亲，持底天涯料理贫。",
            "夜户不关无长物，晨炊待火乞诸邻。",
            "山𤢖颇侠能来虎，水弩何知枉中人。",
            "少减家园旧年调，携笼先采雨前春。"
        ],
        "title": "有僧自峡中来持黄黔州手制茶兼能道其动静与潘豳老赋二首  其二",
        "id": "c4c67c71-3d76-40d3-9f79-6cd9fec5649f"
    },
    {
        "author": "贺铸",
        "paragraphs": [
            "西戍角声清且哀，东城鼓动殷然雷。",
            "雨阑伏槛月可待，风横檥舟君不来。",
            "得酒未容欢独伯，把书端与睡为媒。",
            "雪堂敛谷急还舍，更约头陀黄菊开。"
        ],
        "title": "中秋日怀寄潘邠老赋",
        "id": "6f9cf547-4be4-4d0b-b7f3-151fb2df678b"
    },
    {
        "author": "贺铸",
        "paragraphs": [
            "轻舠蓦水帆如弓，一伸臂顷来江东。",
            "聊持美酒致吾子，方事彩衣娱汝翁。",
            "悬榻可容它客坐，闭关正与无月同。",
            "夙兴行乐竟何有，醒醉阴晴皆梦中。"
        ],
        "title": "重寄潘豳老",
        "id": "18af65db-ed87-474f-94f8-0ed121e7d127"
    },
    {
        "author": "贺铸",
        "paragraphs": [
            "元凯有言君盍知，借书还书皆可嗤。",
            "家传五载亦勤矣，吾与两雏当共之。",
            "吏役岂容方外驾，古人端在个中期。",
            "聊分副本天随子，辑缀来归是一奇。"
        ],
        "title": "潘豳老以长篇求假吾书以副本送之",
        "id": "ec76db9c-4f63-4877-af30-57b0b198f54e"
    },
    {
        "author": "贺铸",
        "paragraphs": [
            "违离南北几星霜，短发萧萧带尺长。",
            "执戟郎效官落拓，楚丘生触绪悲凉。",
            "双鳬乘雁谁比数，拉虎批熊犹健强。",
            "端恨养疴妨废酒，樽前都属个侬狂。"
        ],
        "title": "示王泌",
        "id": "19f509c9-70e2-4b09-8cdb-72966d0c27a0"
    },
    {
        "author": "贺铸",
        "paragraphs": [
            "城隅黄鹤莫登临，端使悲翁动楚吟。",
            "日下长安人共远，天围梦泽岁方阴。",
            "北风欲雪雁飞急，南渚始冰鱼伏深。",
            "谁似草堂安隠客，下帷隠几不求心。"
        ],
        "title": "答致仕吴朝请潜登黄鹤楼见招",
        "id": "11b3d18a-453c-489f-a63d-aabd29d6a545"
    },
    {
        "author": "贺铸",
        "paragraphs": [
            "岁律峥嵘腊尽头，风吹朔雪到南州。",
            "三湖簸荡鲛鼍恐，七泽迷漫狐兔愁。",
            "狂客定回青雀舫，猎儿初试皂貂裘。",
            "江楼伏槛迎新霁，羣玉峰前练带流。"
        ],
        "title": "雪後同吴达夫慎献玉登黄鹤楼",
        "id": "6e1839b8-b4a3-4d36-8400-4edfeed59983"
    },
    {
        "author": "贺铸",
        "paragraphs": [
            "老眼春风两泪倾，繐帷樽俎异平生。",
            "可惊人与琴俱绝，但见肴晞酒复清。",
            "相合水边传美政，飞来峰下启佳城。",
            "翩翩五六奇男子，肯使高门坠厥声。"
        ],
        "title": "曹永州哀词",
        "id": "404c089c-e405-444c-b9c9-cbbf12365d3f"
    },
    {
        "author": "贺铸",
        "paragraphs": [
            "汉大将军楚国材，半生倦韵浼尘埃。",
            "徐夫人匕首安在，丁令威华表归来。",
            "紫府无踪劳彷像，白云有待久裴徊。",
            "楼标空阔天垠露，川势从横地纽开。",
            "陇鸟赋成洲共永，越人歌断棹先回。",
            "会招物外二三子，长啸披襟挹快哉。"
        ],
        "title": "登黄鹤楼怀古兼寄潘豳老昆仲",
        "id": "75b45b64-318b-47f7-b0e5-b8400275bcdf"
    },
    {
        "author": "贺铸",
        "paragraphs": [
            "好在桐江三拜翁，谪仙之裔好应同。",
            "如闻花县两郎子，兴发能来一水东。",
            "共醉南楼故时月，断无庾令浼人风。",
            "季真老病不堪酒，泽畔微吟怀四侬。"
        ],
        "title": "寄武昌方令临李尉援兼简黄冈二潘昆仲",
        "id": "4c76dcd6-ec12-4c5a-8eb1-7d0a798a4002"
    },
    {
        "author": "贺铸",
        "paragraphs": [
            "仲宣何遽向荆州，谢惠连须更少留。",
            "二日旧传挑菜节，一樽聊解负薪忧。",
            "向人草树有佳色，带郭江山皆胜游。",
            "载酒赋诗从此始，它年耆老话风流。"
        ],
        "title": "二月二日席上赋",
        "id": "66d81da4-9447-4a2d-9b6c-ff63521d45d5"
    },
    {
        "author": "贺铸",
        "paragraphs": [
            "西来投策倦跻攀，晚叶寒华一迳间。",
            "尽日闲云不留雨，斜阳还照隔江山。"
        ],
        "title": "斗岘山马上",
        "id": "c32833f4-1f83-4d5f-a736-a08cc58abfe8"
    },
    {
        "author": "贺铸",
        "paragraphs": [
            "楚郊十月尚闻蝉，傍道黄华亦可怜。",
            "特上西山最高处，长安应在夕阳边。"
        ],
        "title": "登如方山",
        "id": "910e58e3-99c5-46fc-95cf-0f6f4a0c4480"
    },
    {
        "author": "贺铸",
        "paragraphs": [
            "萧萧黄叶下清沟，白鸟飞来故少留。",
            "今夜行人短亭宿，小窗风雨梦渔舟。"
        ],
        "title": "渡冷水涧投宿万岁岭",
        "id": "e0875f7b-592a-4f77-99ac-96bdb0e527a9"
    },
    {
        "author": "贺铸",
        "paragraphs": [
            "淡游已恨失芝公，陈躅空留梦境中。",
            "欲问孤云何处去，庭前双树自西风。"
        ],
        "title": "重游寄老庵怀僧芝",
        "id": "92889d48-912d-408c-96e7-a55b3f6dc95e"
    },
    {
        "author": "贺铸",
        "paragraphs": [
            "捷也当年避畏途，寄身一叶泛隋渠。",
            "定须惭愧操舟子，千里风波汝渡吾。"
        ],
        "title": "寄有捷上人",
        "id": "541de5da-9482-4cd2-abcc-4ab32e8aacd7"
    },
    {
        "author": "贺铸",
        "paragraphs": [
            "夜雨萧萧彻晓闻，不应为我扫尘纷。",
            "弄鞭十里西郊道，但见青山纳白云。"
        ],
        "title": "晓晴西郊马上",
        "id": "3fbfc0d9-0b01-47ac-8ad8-c8e1d462dc34"
    },
    {
        "author": "贺铸",
        "paragraphs": [
            "晓渡南冈五里松，精庐未见已闻钟。",
            "门前拂地垂杨柳，扫浄秋来过马踪。"
        ],
        "title": "重游梵行院",
        "id": "a832c65a-d9f0-487e-b80e-f6784c9c2ec1"
    },
    {
        "author": "贺铸",
        "paragraphs": [
            "僧合窗扉学画船，青荧灯火对床眠。",
            "北风带雪披檐竹，浑似潇湘夜泊天。"
        ],
        "title": "同张汉求宿升中院西寮",
        "id": "976bc0fd-5b2e-4a97-95f7-e0543859e096"
    },
    {
        "author": "贺铸",
        "paragraphs": [
            "刻雪裁冰物外人，强随肥马走京尘。",
            "未应无地栽桃李，江北江南一样春。"
        ],
        "title": "送僧法印志因西游京师",
        "id": "9aed28ff-da06-4d87-a3aa-39ef8a89fc04"
    },
    {
        "author": "贺铸",
        "paragraphs": [
            "破冰泉脉漱篱根，坏衲遥疑挂树猿。",
            "蜡屐旧痕寻不见，东风先为我开门。"
        ],
        "title": "重游钟山定林寺",
        "id": "97db9ef9-eabd-4787-8813-c1088262dba2"
    },
    {
        "author": "贺铸",
        "paragraphs": [
            "丞相园林半手栽，清樽曾为几人开。",
            "荒榛野蔓换桃李，惭愧春风如故来。"
        ],
        "title": "题贾氏废园",
        "id": "d5e7e5d3-b413-4ef3-ba19-ab7fb1787592"
    },
    {
        "author": "贺铸",
        "paragraphs": [
            "彩虹桥下水关东，接畛园林狭迳通。",
            "繁杏半开随半落，短墙无计碍春风。"
        ],
        "title": "东城马上",
        "id": "8ace0fd5-6980-4157-a76d-cdb378503f7a"
    },
    {
        "author": "贺铸",
        "paragraphs": [
            "春风漠漠老江蓠，行矣骚人好自持。",
            "半百幻身如且健，石头城下两茅茨。"
        ],
        "title": "重送曾诚之兼简俞澹陈庾  其一",
        "id": "3155739a-c7aa-44ce-a19a-fdddc0332dcd"
    },
    {
        "author": "贺铸",
        "paragraphs": [
            "陈颠俞散旧朋游，樽酒相逢定少留。",
            "衰病故情犹有在，春风一夜梦扬州。"
        ],
        "title": "重送曾诚之兼简俞澹陈庾  其二",
        "id": "810e3db4-0006-4a25-bc97-f2b98d01fbc9"
    },
    {
        "author": "贺铸",
        "paragraphs": [
            "东风南浦雨潇潇，欲去行人不自聊。",
            "谁道垂杨攀折苦，过春犹有最长条。"
        ],
        "title": "平野堂重送江茂宗",
        "id": "e625b416-7303-4311-909f-20b28d2d1024"
    },
    {
        "author": "贺铸",
        "paragraphs": [
            "黄蝶寻花日百回，荒庭多雨漫莓苔。",
            "老狂能似徽之辈，借宅犹应乞竹栽。"
        ],
        "title": "追和杜仲观咏蝶",
        "id": "356e7c6f-b9cb-4614-85fc-ed4d525cf093"
    },
    {
        "author": "贺铸",
        "paragraphs": [
            "十亩荒池涨绿萍，南风不见芰荷生。",
            "隔窗頼有芭蕉叶，未负潇湘夜雨声。"
        ],
        "title": "题芭蕉叶",
        "id": "ba66bbab-2414-4a99-95f5-d8ab8d3370cd"
    },
    {
        "author": "贺铸",
        "paragraphs": [
            "三处分携跨两年，浮云生计本悠然。",
            "江山胜地端相待，大有东南未尽缘。"
        ],
        "title": "留别僧永",
        "id": "3a27a719-fcaf-4fd6-a6e5-8e260e7fd799"
    },
    {
        "author": "贺铸",
        "paragraphs": [
            "银钩入木揜钟王，拂眼清风识楚狂。",
            "淮海京尘两流落，与君大是觉身妨。"
        ],
        "title": "折中仓观米元章题字",
        "id": "27a23342-c964-4335-9d9f-f191d9b558eb"
    },
    {
        "author": "贺铸",
        "paragraphs": [
            "国门欲去尚迟迟，况复凄风落照时。",
            "犹有京尘坌舟尾，恼人无几庾元规。"
        ],
        "title": "放舟通津门外作",
        "id": "1080ce06-a891-4c77-8db1-7014ba9309c6"
    },
    {
        "author": "贺铸",
        "paragraphs": [
            "自昔有宇宙，便应有此山。",
            "如我与君者，几辈来跻攀。",
            "声迹两磨灭，寥寥千古间。",
            "短生一浮沤，妄比金石顽。"
        ],
        "title": "黄山席上别当涂僚友  其一",
        "id": "888d45a4-329a-481f-a4cb-a0fbb5222c16"
    },
    {
        "author": "贺铸",
        "paragraphs": [
            "五福人所愿，九龄神所悭。",
            "着身名利场，宠辱如循环。",
            "不见倦飞鸟，翻然亦知还。",
            "酒阑解袂去，老矣遂投闲。"
        ],
        "title": "黄山席上别当涂僚友  其二",
        "id": "d05ec379-ca14-4b01-b1a7-e511b3fda594"
    },
    {
        "author": "贺铸",
        "paragraphs": [
            "九夏赤旱百井枯，三秋积雨釜生鱼。",
            "凌高径醉不易图，问底黄叶今有无。",
            "愿致皎白来庭除，昏瞳烂卷勤卷舒。",
            "管中一班聊自娱，未羡北里鸣笙竽。",
            "少日用壮胆力麤，六鳌可取负而趋。",
            "谁谓衰迟百病余，雀鼠入屋不受驱。",
            "长铗长铗归来乎，泥深没胫行无车。",
            "咄嗟蜡屐非双鳬，安得翩然过故都。"
        ],
        "title": "九日雨中作",
        "id": "6a5a6200-46c8-4d4b-b118-1cf2e75b0e2b"
    },
    {
        "author": "贺铸",
        "paragraphs": [
            "带郭荒山百匝牢，跻攀几见病猿猱。",
            "官粮可数纔鸡肋，吏事悬知倍马曹。",
            "芸阁有书行且召，萱堂须养未容高。",
            "庆湖老子何堪别，隠几僧坊更寂寥。"
        ],
        "title": "送何安中之官新安录事",
        "id": "0322fc98-2c8b-4894-a87b-c6a4321d7378"
    },
    {
        "author": "贺铸",
        "paragraphs": [
            "壮年客宦乐徐州，五见黄华戏马周。",
            "无复登山抛旧屐，不堪临水送归舟。",
            "东城公子犹三径，南墅先生久一邱。",
            "为话吴门非乐土，鲈鱼菰黍漫淹留。"
        ],
        "title": "送时适归彭城兼寄王会之并张白云",
        "id": "e6847416-8c0c-4e17-8b18-25364a286ae9"
    },
    {
        "author": "贺铸",
        "paragraphs": [
            "西上迟迟谁挽留，了君方寸慕松楸。",
            "三年既尽亦当起，五斗有余非所求。",
            "早岁向风劳企羡，残生指日愿依投。",
            "得官傥近柴桑里，应许江边着钓舟。"
        ],
        "title": "方明古免丧西上山阴贺铸方回以诗送行非敢赠言聊书美志",
        "id": "0fd433f1-c9fd-465c-83aa-821e679454fa"
    },
    {
        "author": "贺铸",
        "paragraphs": [
            "寒食晴旸少，江南此候同。",
            "侵晨泼火雨，薄暮驾潮风。",
            "目力书签上，生涯药裹中。",
            "可怜佳节物，似不系衰翁。"
        ],
        "title": "清明病中",
        "id": "af9fe1b5-c4dd-4c99-8f99-f91e3fb5c8f8"
    },
    {
        "author": "贺铸",
        "paragraphs": [
            "翰客文房万卷余，诜诜翻是蠹书鱼。",
            "载熏载曝徒为尔，秦筑长城错备胡。"
        ],
        "title": "题叶翰林道卿手书唐人唱和集後",
        "id": "8ecd10d6-58f6-4ed3-a0c9-e552dbb4f8ec"
    },
    {
        "author": "贺铸",
        "paragraphs": [
            "分张天下付羣雄，回首咸阳卷地空。",
            "六国三秦随扰攘，锦衣何暇到江东。"
        ],
        "title": "题项羽庙三首  其一",
        "id": "c0538ff0-6036-41f2-b04c-256bc5d40a56"
    },
    {
        "author": "贺铸",
        "paragraphs": [
            "楚都陈迹久灰埃，一曲虞兮尚寄哀。",
            "不作偷生渡江计，可须千里更西来。"
        ],
        "title": "题项羽庙三首  其二",
        "id": "50556cd7-599a-4106-b1ca-f1ac631a6e1d"
    },
    {
        "author": "贺铸",
        "paragraphs": [
            "三户睢盱竟破秦，君王武略世称神。",
            "途穷一夜无遗恨，挈首殷勤予故人。"
        ],
        "title": "题项羽庙三首  其三",
        "id": "897e9395-edc8-4af7-95e8-5455e6bc8ede"
    },
    {
        "author": "贺铸",
        "paragraphs": [
            "高岸如陵累石顽，一支涨海横中间。",
            "九军雷鼓震玉垒，万里墨云驱雪山。",
            "秦政维舟羞胆怯，史迁舐笔恨才悭。",
            "钱郎几许英雄气，强弩三千拟射还。"
        ],
        "title": "钱塘海潮",
        "id": "34b111d5-ff87-452a-aa7c-cbad3459b446"
    },
    {
        "author": "贺铸",
        "paragraphs": [
            "吴门客鬓再经秋，城郭篮舁久倦游。",
            "平静松江三万顷，不应无处着渔舟。"
        ],
        "title": "吴门秋怀",
        "id": "bc09b463-a059-46b7-86b7-3d9407dfb1c0"
    },
    {
        "author": "贺铸",
        "paragraphs": [
            "眼里铅华今日见，胸中冰炭几时除。",
            "欲知老子消怀处，静夜青灯一卷书。"
        ],
        "title": "丹阳客舍示曾纡公衮",
        "id": "efe20ba5-474e-4525-8534-872337992064"
    },
    {
        "author": "贺铸",
        "paragraphs": [
            "求田问舍向吴津，欲着衰残老病身。",
            "未拜君恩赐剡曲，归来且醉鉴湖春。"
        ],
        "title": "铸年五十八因病废得旨休致一绝寄呈姑苏毗陵诸友",
        "id": "be412f75-df03-4ff8-8e27-e2fc5c094aa3"
    },
    {
        "author": "贺铸",
        "paragraphs": [
            "古寺相留跨两年，穷通出处固天然。",
            "短檠灯火掩书卷，屡听芭蕉夜雨眠。"
        ],
        "title": "题毗陵僧舍二首  其一",
        "id": "fb0f4037-8fba-4107-9727-c9df6d726ddd"
    },
    {
        "author": "贺铸",
        "paragraphs": [
            "秋风忽起家山意，流落天涯叹憔悴。",
            "古寺不挂寰瀛图，终南山翁何处至。"
        ],
        "tags": [
            "终南山"
        ],
        "title": "题毗陵僧舍二首  其二",
        "id": "3fb8a78d-d799-4b4b-8d57-b67e6dce6fab"
    },
    {
        "author": "贺铸",
        "paragraphs": [
            "一种梅生禅老家，屋檐古干恣敧斜。",
            "诗人莫讶深红色，可胜寻常桃杏花。"
        ],
        "title": "和题毗陵荐福寺红梅",
        "id": "e601f814-cec1-47f5-87e1-b97db1925231"
    },
    {
        "author": "贺铸",
        "paragraphs": [
            "送别松陵道，轻舟助客拏。",
            "湖空翦葭菼，市隘集鱼虾。",
            "薄雨啼残雪，新潮蚀嫩沙。",
            "镜中羞沓飒，行复见春花。"
        ],
        "title": "吴江送客",
        "id": "78c1c218-724f-4a5d-b948-9dba546b520d"
    },
    {
        "author": "贺铸",
        "paragraphs": [
            "秋色朝来已十分，远山清瘦露云根。",
            "芙蕖昨夜惊风雨，叶叶流香有泪痕。"
        ],
        "title": "题流香亭",
        "id": "0676d7b4-e3d6-45d6-9088-81e7500f4c6d"
    },
    {
        "author": "贺铸",
        "paragraphs": [
            "我昔官房子，长怀忠穆贤。",
            "里无行马第，山有卧牛阡。",
            "当代三公後，维君五福全。",
            "桐棺远归祔，追旧几潸然。"
        ],
        "title": "王迥子高挽章五首  其一",
        "id": "2b5e18d2-0896-4526-9607-8d64fa70df3d"
    },
    {
        "author": "贺铸",
        "paragraphs": [
            "卓尔金闺彦，颀然玉笋班。",
            "周旋三友益，零落十年间。",
            "轣辘灵輀动，悠扬素旐还。",
            "暮年怀抱爱，应未辨追攀。"
        ],
        "title": "王迥子高挽章五首  其二",
        "id": "005dfa56-a27c-44d2-8598-f2bf6ddae1fc"
    },
    {
        "author": "贺铸",
        "paragraphs": [
            "萧散竹林风，平生约略同。",
            "官班魏叔夜，年辈晋安丰。",
            "民咏濡须政，朝推𦚧䏰功。",
            "九原无复作，埋玉恨何穷。"
        ],
        "title": "王迥子高挽章五首  其三",
        "id": "01703262-6ff8-4bf0-89b3-6c54cb6005f2"
    },
    {
        "author": "贺铸",
        "paragraphs": [
            "南浦维舟访，东堂抵榻眠。",
            "後期犹指日，轻别遂终天。",
            "墨妙今初贵，诗鸣久已传。",
            "清风知未坠，诸子更翩翩。"
        ],
        "title": "王迥子高挽章五首  其四",
        "id": "2fa33226-758b-4daa-a347-58f96e0d1d07"
    },
    {
        "author": "贺铸",
        "paragraphs": [
            "已矣知无憾，贤愚共此途。",
            "白驹驰白日，黄发掩黄垆。",
            "和氏终还赵，干将不葬吴。",
            "驽疴如可强，犹拟奠生刍。"
        ],
        "title": "王迥子高挽章五首  其五",
        "id": "fb1b6050-bee5-4aca-8fa2-478d8cb2c105"
    },
    {
        "author": "贺铸",
        "paragraphs": [
            "九客相逢思楚狂，停歌罢铗缓行觞。",
            "座中那更添严令，分韵吟诗招阿章。"
        ],
        "title": "约十客同集金山米芾元章约而不至坐中分题以元章未至分韵作诗拈阄韵应口便作滞思即罚巨觥余得章字",
        "id": "5e960091-cabf-4cf5-a3fc-beabb5c10b6e"
    },
    {
        "author": "贺铸",
        "paragraphs": [
            "淮海多才士，徒希马少游。",
            "谁容老芸阁，自谶死藤州。",
            "状貌披图爽，阳春掩卷愁。",
            "湛郎长鬣尔，殊不嗣风流。"
        ],
        "title": "题秦观少游写真",
        "id": "8d62c884-b61e-4a2a-86de-68d69202bea5"
    },
    {
        "author": "贺铸",
        "paragraphs": [
            "吾老无北里，子能讵南来。",
            "临分即间诀，薄暮更徘徊。",
            "晚节徇微尚，方刚患多才。",
            "此生南与北，出处两悠哉。"
        ],
        "title": "别王铚性之",
        "id": "48ba2946-d0ab-4691-821c-11db92bbcc9d"
    },
    {
        "author": "贺铸",
        "paragraphs": [
            "余不亭下檥归舟，访古怀贤百刻留。",
            "办得千金脱元绪，此心端不为封侯。"
        ],
        "title": "留题左顾亭二首  其一",
        "id": "f20841f2-db8c-4528-8595-c5baabea39fe"
    },
    {
        "author": "贺铸",
        "paragraphs": [
            "亭际高枞满百围，不无山鬼此焉依。",
            "咿呦为话当年事，曾见将军佩印归。"
        ],
        "title": "留题左顾亭二首  其二",
        "id": "e917b23a-8656-47b8-8c80-234474403039"
    },
    {
        "author": "贺铸",
        "paragraphs": [
            "凛凛英风万世孤，忽瞻容貌涕洟俱。",
            "遗谋不愧生张说，异事犹烦鬼董狐。",
            "黑白已分归节义，丹青长慑在奸谀。",
            "不烦摇扇苍蝇去，一片寒冰挂座隅。"
        ],
        "title": "客有携寇莱公真挂于驿舍傍题云今作阎罗王慨然有作",
        "id": "f55e5f69-5259-489f-903d-2959aaef5f6b"
    },
    {
        "author": "贺铸",
        "paragraphs": [
            "落墨龙眠品入神，横筇一见谪仙人。",
            "孤云老鹤来何处，异石清流有是身。",
            "瞻仰生风开鬓发，卷舒盥手敬星辰。",
            "他年莫用黄金铸，传在人间此逼真。"
        ],
        "title": "内翰出龙眠居士写真图",
        "id": "008c9434-4c3c-4341-81e1-8f411825ab23"
    },
    {
        "author": "王文举",
        "paragraphs": [
            "何日面青山，相并两茅屋。"
        ],
        "title": "句",
        "id": "a12c6452-dc1e-4dd7-8a8d-f052541679c1"
    },
    {
        "author": "王有元",
        "paragraphs": [
            "应无好梦到彭城。"
        ],
        "title": "句",
        "id": "c9ebc9fe-5551-44ec-9131-e455ee139537"
    },
    {
        "author": "邬柄",
        "paragraphs": [
            "清监风流贺季真，先生端是昔人身。",
            "如何未老催归去，要卧烟霞两郡春。"
        ],
        "title": "鉴湖先生未老挂冠以诗卜居于姑苏毗陵两郡依韵奉和",
        "id": "3c24f45c-c6da-4ec7-94d6-95f0af6b765c"
    },
    {
        "author": "王藻",
        "paragraphs": [
            "仙人驾鹤上三清，坛石空留万古名。",
            "昨夜碧天星斗烂，不闻朝礼步虚声。"
        ],
        "title": "盖仙山六题 仙洞",
        "id": "0891fff0-a5f0-4065-bfa3-eb67a260c816"
    },
    {
        "author": "王藻",
        "paragraphs": [
            "沉沉古洞锁云寒，中有龙依积水蟠。",
            "若为苍生作霖雨，九天飞去不为难。"
        ],
        "title": "盖仙山六题 龙洞",
        "id": "5cd6f128-077b-459f-8e89-8471d566b529"
    },
    {
        "author": "王藻",
        "paragraphs": [
            "一脉灵源来已长，色浓如醴味甘香。",
            "石龙洞处无尘染，留与仙家作玉浆。"
        ],
        "title": "盖仙山六题 甘泉",
        "id": "130a635f-fd1f-4561-b943-36508a66fdce"
    },
    {
        "author": "王藻",
        "paragraphs": [
            "仙留白石显灵踪，化出水精云洞中。",
            "一片寒冰清可琢，方员成器任良工。"
        ],
        "title": "盖仙山六题 水精石",
        "id": "2baba940-005a-4bde-a624-74cd70486dc6"
    },
    {
        "author": "王藻",
        "paragraphs": [
            "生来双笋几经春，直上云霄无藓痕。",
            "若使坚刚解成竹，人应唤作两龙孙。"
        ],
        "title": "盖仙山六题 双笋石",
        "id": "4f1806b4-4857-4d44-8259-7ed10c1f2d95"
    },
    {
        "author": "王藻",
        "paragraphs": [
            "元气融成知几春，石人峰好与谁论。",
            "擎天不老岁长在，捧日无言形独尊。",
            "每为头先生雪白，何尝口解把霞吞。",
            "登高望处浑疑活，自许相随游洞门。"
        ],
        "title": "盖仙山六题 石人峰",
        "id": "b251b930-2a69-4f12-8184-95e6ab9f9298"
    },
    {
        "author": "王藻",
        "paragraphs": [
            "路入麕䴥亭子岭，江围蒲稗富川城。"
        ],
        "title": "句",
        "id": "0bbe2b0f-868d-40bb-b482-3f8f91b502db"
    },
    {
        "author": "孙大廉",
        "paragraphs": [
            "流水元依涧，孤云不着山。",
            "万缘机虑断，一点浄明还。",
            "立雪人何在，衔花鸟自闲。",
            "羣昏疑网破，雄论落人间。"
        ],
        "title": "浄土院  其一",
        "id": "c3590935-f24b-4929-add3-fd1677235652"
    },
    {
        "author": "孙大廉",
        "paragraphs": [
            "白莲开绿水，佛子旧家山。",
            "浄境无南北，尘心有去还。",
            "林深天籁远，风定水云闲。",
            "何日逢旌骑，重来翠巘间。"
        ],
        "title": "浄土院  其二",
        "id": "2cd01e94-1e7d-427b-89bc-3afcb211f4a6"
    },
    {
        "author": "毛注",
        "paragraphs": [
            "织水帘珠未是奇，舒王留咏夺天机。",
            "神光已比箕星列，文焰长依舜日晖。",
            "一沼蛟龙涎半积，两檐鸾鹤势双飞。",
            "名山从此留传咏，自昔因人重发挥。"
        ],
        "title": "水帘泉",
        "id": "27ae750d-20cd-4118-9527-524707c8e1de"
    },
    {
        "author": "毛注",
        "paragraphs": [
            "潇洒仙居院，楼台烟霭中。",
            "夜泉清浸月，午铎冷摇风。",
            "转目已成昨，累名俱是空。",
            "一尊林下醉，此兴与谁同。"
        ],
        "title": "仙居寺",
        "id": "93905697-3323-468f-92f3-1437f65300a2"
    },
    {
        "author": "吴与",
        "paragraphs": [
            "高城顿崇冈，上与白云遇。",
            "昔贤此登临，怀古得佳句。",
            "结亭自何人，岁月更已屡。",
            "古篆仅存名，颓檐飒将仆。",
            "我来访遗踪，环赏惬幽趣。",
            "鸠工扶垫陧，选木换隳蠹。",
            "津梁五道人，悉力愿相赴。",
            "经营未终月，突兀见翚翥。",
            "英英苍梧云，朝莫此屯聚。",
            "时从南山来，倏向高岩去。",
            "去来本无心，虚亭日新故。",
            "因之望故乡，更识亲闱处。",
            "南山互牵情，凭阑目空注。"
        ],
        "title": "白云亭",
        "id": "f6b51b43-4f80-4e72-8285-a91b6a90e3ce"
    },
    {
        "author": "吴与",
        "paragraphs": [
            "灵鹫飞来处，南楼敞梵宫。",
            "僧归明月下，人在白云中。",
            "洗钵泉源近，传灯宝积通。",
            "坐依龙象晚，钟磬满松风。"
        ],
        "title": "南楼寺",
        "id": "e039646a-d024-449a-9f46-388f132308b4"
    },
    {
        "author": "吴与",
        "paragraphs": [
            "众山重叠势如环，地古基平数亩宽。",
            "山客曾留双燕履，古松犹锁七星坛。",
            "深林产药人难老，碧洞藏龙气自寒。",
            "丹灶久空遗迹在，冢中曾见旧衣冠。"
        ],
        "title": "七星坛",
        "id": "79e93f10-ff91-4327-a36d-f464a07e3cde"
    },
    {
        "author": "余亢",
        "paragraphs": [
            "不作从龙意，无心谩出山。",
            "可怜一片雪，长伴主人闲。"
        ],
        "title": "题白云轩",
        "id": "59667d32-ef64-4ad4-a7f8-d8bd01cfd697"
    },
    {
        "author": "杨询",
        "paragraphs": [
            "金剎岧峣挂断霓，岛云沮洳暗窗扉。",
            "江风晓定钓人出，山月夜高禅客归。",
            "径畔芭蕉曾有喻，庭前柏树本无机。",
            "我来重见当时叟，纸帐松房补衲衣。"
        ],
        "title": "游齐山寺",
        "id": "ff5bd1dd-8249-4fbc-9ba6-e2f30a0e9b5e"
    },
    {
        "author": "周寿",
        "paragraphs": [
            "清池带苍巘，结构俯林麓。",
            "扶疏竹外山，相向隔罗縠。",
            "老禅谢人境，岁晚收白足。",
            "谁聆跫然音，息隠尚争逐。",
            "道场坐千劫，不媿桑下宿。",
            "定中观潮汐，绝事心已熟。"
        ],
        "tags": [
            "钱塘江"
        ],
        "title": "题金粟寺庵",
        "id": "bb9c693c-e58b-43eb-9776-10716f391d2c"
    },
    {
        "author": "余干",
        "paragraphs": [
            "秋日同文馆，官寮许暂依。",
            "卫轩留鹤住，楚泽滞鸿归。",
            "木选山中胜，珍求世上稀。",
            "清时方物贡，宁在箧中玑。"
        ],
        "title": "和邓慎思诗呈同院诸公三首  其一",
        "id": "964b672e-fc3d-45df-92e7-3ad5a5a75dbc"
    },
    {
        "author": "余干",
        "paragraphs": [
            "秋日同文馆，兴贤道与光。",
            "雄奇思汝颍，浮巧笑齐梁。",
            "绿醑倾蛆瓮，青灯拆米囊。",
            "雅谈挥玉麈，未厌漏声长。"
        ],
        "title": "和邓慎思诗呈同院诸公三首  其二",
        "id": "ff18a0ac-7e7d-4767-bfd2-c1c0c6502333"
    },
    {
        "author": "余干",
        "paragraphs": [
            "秋日同文馆，抡才又一回。",
            "楩柟输海徼，金玉振岩隈。",
            "富赡看先达，清新畏後来。",
            "百朋行可锡，所乐在多才。"
        ],
        "title": "和邓慎思诗呈同院诸公三首  其三",
        "id": "239fa6a0-1fe8-4443-9cc3-8063168efeeb"
    },
    {
        "author": "余干",
        "paragraphs": [
            "零露沾明砌，凄风入邃闱。",
            "添愁虫劝织，惊梦鸟催归。",
            "哀调孤吹笛，寒声远捣衣。",
            "飘蓬虽已久，今夜觉分违。"
        ],
        "title": "和邓慎思未试即事杂书率用秋日同文馆为首句三首  其一",
        "id": "23ce5c5d-10a3-4a10-89b5-99dad050317d"
    },
    {
        "author": "余干",
        "paragraphs": [
            "引类凭先进，搜材及寸长。",
            "隔帘愁昼暝，隠几怯秋凉。",
            "化力人难测，机心我已忘。",
            "封侯良可待，谁有不龟方。"
        ],
        "title": "和邓慎思未试即事杂书率用秋日同文馆为首句三首  其二",
        "id": "18745195-a638-435f-a6f1-592a39a76d69"
    },
    {
        "author": "余干",
        "paragraphs": [
            "帘幕深常闭，门庭閴未开。",
            "愁将河女隔，喜见月娥来。",
            "骚客吟冰柱，仙官醉玉杯。",
            "蹇修那可得，笑齿竟谁媒。"
        ],
        "title": "和邓慎思未试即事杂书率用秋日同文馆为首句三首  其三",
        "id": "4d94e5ca-7595-497d-a626-c0f852e58815"
    },
    {
        "author": "余干",
        "paragraphs": [
            "江南尝应檄书行，多向西风拂露英。",
            "薄暮解装融祖寺，侵晨挥策楚王城。",
            "明蟾又见中秋色，哀雁仍闻半夜声。",
            "怀旧感新搔短发，归时应有二毛生。"
        ],
        "title": "和邓慎思初入试院",
        "id": "20b26aa0-8977-4cae-9743-7b24a5cc72a6"
    },
    {
        "author": "余干",
        "paragraphs": [
            "去家策马上长河，逆旅光阴忽忽过。",
            "陈迹不堪追放浪，新才仍复委搜罗。",
            "雅谈幸有青云士，佳句宁无白雪歌。",
            "此兴非凭吟笑遣，未应能奈客愁何。"
        ],
        "title": "试院即事呈诸公",
        "id": "dff26a0e-ccad-4fdd-951c-dac2a410ce98"
    },
    {
        "author": "余干",
        "paragraphs": [
            "庭实方期国士充，知音须办铎符钟。",
            "孔融爱客樽常满，摩诘思亲节又逢。",
            "鸟养任真终自适，彘谋伤性竟谁从。",
            "开门预计无多日，犹起清愁暮霭浓。"
        ],
        "title": "和邓慎思重九考罢试卷书呈同院诸公",
        "id": "4b617e54-b81b-44b3-b2cf-d65b589b6bf4"
    },
    {
        "author": "余干",
        "paragraphs": [
            "烟霞曾是踏诸峰，翻作清歌笑玉钟。",
            "几代孙经桃坞隔，千年坛忆华山逢。",
            "美才方赴鸣驺召，逸兴何由税驾从。",
            "我亦江乡成阻阔，西风归意浩然浓。"
        ],
        "title": "和邓慎思同舍问及故山景物用钟字韵诗以答",
        "id": "849f8a2f-6ce5-4beb-96d2-6557d66a2bed"
    },
    {
        "author": "余干",
        "paragraphs": [
            "可畏日轮如赤釜，頼有羣仙司下土。",
            "稍从寥廓涌浓云，旋向尘埃洒甘雨。",
            "松萝既女更施泽，山木欲童俄得乳。",
            "马牛暂息要途劳，鱼鳖顿舒炎海苦。",
            "野鹳那虚屋上鸣，穴狸不缪山中语。",
            "清风岂假白羽摇，轻汗宁沾翠绡舞。",
            "已怜爽气满襟袖，更喜余霞照庭户。",
            "後朝便足阅英才，为指帡幪设千俎。"
        ],
        "title": "和曹子方呈邓张晁蔡",
        "id": "4a07b99d-152c-4461-8fcf-25f16de73013"
    },
    {
        "author": "余干",
        "paragraphs": [
            "一片木柴投向釜，不是知音色如土。",
            "道途谩用运三车，根性终然资一雨。",
            "相逢倘获个中人，涓滴何辞北馿乳。",
            "善才童子天质奇，抛官远遁修行苦。",
            "果向北山曾遇人，便解捐书寻一语。",
            "而今脱却七斤衫，相见山山惟作舞。",
            "秋闱何幸相握手，未厌夜深来叩户。",
            "莫愁客至将何待，困有眠床饥有俎。"
        ],
        "title": "次韵天启戏为禅句之作",
        "id": "f606be6f-a45e-41e2-8e17-938d891175be"
    },
    {
        "author": "余干",
        "paragraphs": [
            "毗陵城如金斗方，往事历历那能忘。",
            "相逢童子佩兰芳，秀发人指谁家郎。",
            "未几重见突而长，即今不觉秋蓬苍。",
            "戏笑岂复为儿狂，追昔宓子初登堂。",
            "辞锋峭拔森刀枪，器识沉远包氐羌。",
            "阳秋宁肯露否臧，有子游学先聚粮。",
            "相将百里陟岵冈，邂逅一挹坐僧床。",
            "大辩倾注如无旁，天马方谓先骞骧。",
            "观鱼谁复驻濠隍，瓜期受代垂趋装。",
            "当路奏牍交称扬，行将超擢奄云亡。",
            "坐令志气不得偿，传家岂诧钱一囊。",
            "诸儿经行名州乡，挟书继踵诸父行。",
            "旋见天衢飞骕骦，论治直要超周商。",
            "术卑效浅笑杜房，况是亨运遭兴王。",
            "致君绍祖邦家光，何止追考归焚黄。",
            "邃庭朝露明芸香，异书满阁秋气凉。",
            "咏歌间成随豆觞，读之如欲凌云翔。",
            "暂近大手离未央，□□□□□□望。",
            "挈箧来寄深闺霜，宾兴贤能视文章。",
            "尊尚周孔麾韩庄，搜奇殆有通夕忙。",
            "英游疑动聚星祥，我归复翳环堵墙。",
            "世味已能如饮浆，羲皇上人琴一张。"
        ],
        "title": "次韵赠无咎学士",
        "id": "ad696358-ad3e-4241-9e9b-022ed701819c"
    },
    {
        "author": "钟伷",
        "paragraphs": [
            "万石结丛林，萦回鸟道深。",
            "山高云漠漠，洞古绿阴阴。",
            "壁拥虬龙篆，崖悬钟鼓音。",
            "不须愁日暮，胜景且追寻。"
        ],
        "title": "龙南玉石岩",
        "id": "3c3baf76-741f-460d-8d8f-b246ce09d6b6"
    },
    {
        "author": "刘概",
        "paragraphs": [
            "昔年曾作潇湘客，憔悴东秦归未得。",
            "西轩忽见好溪山，如何尚有楚乡忆。",
            "读书误人四十年，有时醉把阑干拍。"
        ],
        "title": "府舍西轩作",
        "id": "ebb9f13e-9874-4abf-9d0a-e5af672033f5"
    },
    {
        "author": "刘概",
        "paragraphs": [
            "岑崟千嶂插青霄，殿阁峥嵘霁霭交。",
            "已化灵蛇留径迹，双飞白鹤上云巢。",
            "万家香火春迎社，一派泉声夜涤庖。",
            "投锡此来当有意，独存秘宇在岩坳。"
        ],
        "title": "赠新住灵岩长老",
        "id": "5d95236b-f5c6-4d89-a1ac-a92a7d65551e"
    },
    {
        "author": "余深",
        "paragraphs": [
            "结实宁辞火後山，移根今照日华丹。",
            "来从南海航千里，赐比西山药一丸。",
            "封植自怜依禁籞，芬芳无复耀幽兰。",
            "万年枝上风光别，尝奉宣和燕暇看。"
        ],
        "title": "奉和御制颁赐荔枝",
        "id": "4777da10-08fa-4a8e-8f28-17fc7f99df3e"
    },
    {
        "author": "余深",
        "paragraphs": [
            "春深琼苑百花明，拂晓銮舆下太清。",
            "彩仗六军严禁卫，虹桥千步跨仙瀛。",
            "讲修禊事垂游豫，欲与民心乐治平。",
            "扈跸两经来此地，独惭衰飒玷恩荣。"
        ],
        "title": "奉和驾幸西池",
        "id": "cefa0dbe-ab34-489a-a0b4-7e64746a1b83"
    },
    {
        "author": "余深",
        "paragraphs": [
            "晴日氛暄埽，都人祓禊初。",
            "湛恩施雨露，清宴集冠裾。",
            "风织波纹细，晴牵柳线舒。",
            "太平多盛事，恩许乐于胥。"
        ],
        "title": "奉和御制上巳日赐宴二首  其一",
        "id": "7525d32e-e45f-4b77-a1ce-dd989034fe7f"
    },
    {
        "author": "余深",
        "paragraphs": [
            "纪元新历布，修禊暮春初。",
            "恺乐传恩斝，荣光动拜裾。",
            "宸章争日丽，圣泽与阳舒。",
            "欲识天临远，殊方属象胥。"
        ],
        "title": "奉和御制上巳日赐宴二首  其二",
        "id": "2af8236b-27bb-4cab-a67d-f54d63b86327"
    },
    {
        "author": "余深",
        "paragraphs": [
            "节逢中伏许休闲，锡宴清都绛阙间。",
            "俯仰自惊希世遇，低徊终愧异恩颁。",
            "连云竹影含风远，扑面荷香拥棹还。",
            "施厚眷深知未报，独怜疲瘁已衰颜。"
        ],
        "title": "奉和御制中伏入延福宫纳凉",
        "id": "cb184678-b6c1-458f-b8a9-1c7fc68d4ce5"
    },
    {
        "author": "余深",
        "paragraphs": [
            "睿谟赐宴预英良，翠辇鸣鞘出紫房。",
            "阆苑羣仙环帝所，洞庭万橘荐秋香。",
            "芬芳殽实容饕腹，咫尺天威许捧觞。",
            "日暮归来自天上，恍然尘虑顿消忘。"
        ],
        "tags": [
            "洞庭湖"
        ],
        "title": "奉和御制睿谟殿赐宴",
        "id": "bf99273a-dc6e-4dff-9c99-d99d5741483d"
    },
    {
        "author": "余深",
        "paragraphs": [
            "觚棱金碧雪消残，灯火东风破暮寒。",
            "扇影开云瞻日表，月华如露泛仙盘。",
            "天颜有喜同游豫，雅俗多欢乐治安。",
            "航海陪臣惊远目，蓬瀛今向帝城看。"
        ],
        "title": "奉和御制御楼及睿谟殿观灯  其一",
        "id": "2443f3b1-9f2c-4226-8cec-6305c14a1894"
    },
    {
        "author": "余深",
        "paragraphs": [
            "元宵欲近腊光残，宫殿森严夜气寒。",
            "金碧相辉花影动，云烟低覆瑞光盘。",
            "臣心共庆千龄会，国势方隆九鼎安。",
            "宝祚化成天上事，恍疑身在梦中看。"
        ],
        "title": "奉和御制御楼及睿谟殿观灯  其二",
        "id": "463f2835-0d7f-4b60-a3b9-3acb259ad376"
    },
    {
        "author": "余深",
        "paragraphs": [
            "东楼预宴对天颜，身世浑疑在广寒。",
            "妙舞清歌来禁殿，江苞海错入珍盘。",
            "民心康乐时光好，乐奏和平化国安。",
            "诏许景龙归缓辔，都民竟作异恩看。"
        ],
        "title": "奉和角楼特宴",
        "id": "12cd8b35-9ba2-4a45-ad06-522f87dff203"
    },
    {
        "author": "余深",
        "paragraphs": [
            "月华迎仗翠舆还，冉冉春光暖破寒。",
            "莲炬浮云星汉远，鳌峰彻夜烛龙盘。",
            "况逢节好民风乐，自是祥多国祚安。",
            "万井讴歌归圣德，年年长拥路旁看。"
        ],
        "title": "奉和御制佑神观观灯从驾",
        "id": "bc53334f-cdf7-486f-bfcc-0594c1deb70f"
    },
    {
        "author": "余深",
        "paragraphs": [
            "蓬壶何幸又重来，湛露浓恩宴喜开。",
            "延福宫中听度曲，仙桃花下许传杯。"
        ],
        "title": "奉和御制禁苑花开社日锡宴秾华阁  其一",
        "id": "d1ae84be-b3de-411d-88f3-c0a44f8df9d2"
    },
    {
        "author": "余深",
        "paragraphs": [
            "文杏夭桃次第开，宣游叨豫赏花来。",
            "饮归帝所层城暮，恍若钧天一梦回。"
        ],
        "title": "奉和御制禁苑花开社日锡宴秾华阁  其二",
        "id": "79265ce2-e568-4c17-8a50-8a471f44d4bb"
    },
    {
        "author": "余深",
        "paragraphs": [
            "阆山萦绕锁春风，竹密花深隠映中。",
            "行到夹城催锡宴，秾华西畔看繁红。"
        ],
        "title": "奉和御制禁苑花开社日锡宴秾华阁  其三",
        "id": "ba680468-3292-47d1-ba49-2a17104e3ad9"
    },
    {
        "author": "余深",
        "paragraphs": [
            "禁籞秋光睹物华，飘然清思浩无涯。",
            "沙边桥下浅深水，岸侧竹间红白花。"
        ],
        "title": "奉和御制宣召游龙德西园",
        "id": "bbbbd337-3883-48ba-95f2-26eddb5c7b6a"
    },
    {
        "author": "余深",
        "paragraphs": [
            "万国恩波浸太平，清风和气入欢声。",
            "一诗荣遇真千载，共庆壬辰值此生。"
        ],
        "title": "奉和御制龙池",
        "id": "47ca4866-e3b0-4c6c-9475-c276aea06b7b"
    },
    {
        "author": "余深",
        "paragraphs": [
            "黄英紫蕊映雕觞，拂拂风生酒面光。",
            "佳节难逢恩更厚，坐令秋律变春阳。"
        ],
        "title": "奉和御制重阳宴西园",
        "id": "b9321941-2e82-4603-9250-04f496a3e1cf"
    },
    {
        "author": "翁绩",
        "paragraphs": [
            "千里寒沙遗白骨，一番新鬼哭黄云。",
            "偷生同恶终相蔽，安得忠诚达圣君。"
        ],
        "title": "感愤",
        "id": "1c930e8b-6950-4dd5-ac6d-3241ac302860"
    },
    {
        "author": "何去非",
        "paragraphs": [
            "貌妍足巧语，躯恶招歋歈。",
            "赋形具人兽，宁脱荆榛居。",
            "肉尝登俎鼎，饷馈传甘腴。",
            "失计堕醉乡，颠踬无与扶。",
            "柔毫传束缚，航海归仙癯。",
            "浴质逸少池，摛藻知章湖。",
            "杀身固有用，赋芧从众狙。",
            "坐令宣城工，无复夸栗须。",
            "文房甲四宝，万兔惭蒙肤。",
            "数管友十年，闭门赋三都。",
            "之子信豪迈，嗜学每致劬。",
            "未冠游胶庠，已推经行儒。",
            "蓬山天禄阁，峥嵘凌碧虚。",
            "期予早登蹑，同舍校鲁鱼。"
        ],
        "title": "次韵和翟公巽猩猩毛笔",
        "id": "337f077f-f379-4dd1-8770-40a984b5901d"
    },
    {
        "author": "查许国",
        "paragraphs": [
            "木叶萧萧江水清，幅巾藜杖绕山行。",
            "忽然行到山深处，听得鸣弦一两声。"
        ],
        "title": "鸣弦峰",
        "id": "5cbadb14-4c68-4215-b842-69449b8a30e8"
    },
    {
        "author": "某女",
        "paragraphs": [
            "独倚危阑泪满襟，小园春色懒追寻。",
            "深恩纵似丁香结，难展芭蕉一寸心。"
        ],
        "title": "寄贺方回",
        "id": "6f8ac273-dab2-4c48-8b7a-dfd02a3eecdb"
    },
    {
        "author": "王瑜",
        "paragraphs": [
            "千株相对复相重，袅娜繁枝夹路红。",
            "疑是当时锦步障，至是留得罩春风。"
        ],
        "title": "庄严寺海棠洞",
        "id": "f40bbb06-2e71-4df3-906e-ac5c11ea4665"
    },
    {
        "author": "王瑜",
        "paragraphs": [
            "废宇颓垣不复新，朝元辇道尽荆榛。",
            "惟余一派温汤水，长与行人洗路尘。"
        ],
        "title": "游华清留绝句",
        "id": "4ab900c5-4b6f-43ed-87f5-56d8f099c184"
    },
    {
        "author": "刘和叔",
        "paragraphs": [
            "坐井而观天，遂亦作天论。",
            "客问天方圆，低头惭客问。"
        ],
        "title": "书诗话後",
        "id": "dee1d279-7d66-416e-9c65-9bd97f640cb0"
    },
    {
        "author": "陈师道",
        "paragraphs": [
            "主家十二楼，一身当三千。",
            "古来妾薄命，事主不尽年。",
            "起舞为主寿，相送南阳阡。",
            "忍着主衣裳，为人作春妍。",
            "有声当彻天，有泪当彻泉。",
            "死者恐无知，妾身长自怜。"
        ],
        "title": "妾薄命二首  其一",
        "id": "98cc72ec-89e9-43a5-9338-c52645dab4a1"
    },
    {
        "author": "陈师道",
        "paragraphs": [
            "叶落风不起，山空花自红。",
            "捐世不待老，惠妾无其终。",
            "一死尚可忍，百岁何当穷。",
            "天地岂不宽，妾身自不容。",
            "死者如有知，杀身以相从。",
            "向来歌舞处，夜雨鸣寒蛩。"
        ],
        "title": "妾薄命二首  其二",
        "id": "7cf91f63-64ec-49fc-9eeb-c517f7d0f8ce"
    },
    {
        "author": "陈师道",
        "paragraphs": [
            "早弃人间事，真从地下游。",
            "丘原无起日，江汉有东流。",
            "身世从违里，功名取次休。",
            "不应须礼乐，始作後程仇。"
        ],
        "title": "南丰先生挽词二首  其一",
        "id": "cd88a553-658c-4a4a-8118-04896fe75a46"
    },
    {
        "author": "陈师道",
        "paragraphs": [
            "精爽回长夜，衣冠出广庭。",
            "勋庸留琬琰，形像付丹青。",
            "道丧余篇翰，人亡更典刑。",
            "侯芭才一足，白首太玄经。"
        ],
        "title": "南丰先生挽词二首  其二",
        "id": "6f922b6f-5a80-4d18-868f-c763d63f38e3"
    },
    {
        "author": "陈师道",
        "paragraphs": [
            "丈人东南来，复作西南去。",
            "连年万里别，更觉贫贱苦。",
            "王事有期程，亲年当喜惧。",
            "畏与妻子别，已复迫曛暮。",
            "何者最可怜，儿生未知父。",
            "盗贼非人情，蛮夷正狼顾。",
            "功名何用多，莫作分外虑。",
            "万里早归来，九折慎驰骛。",
            "嫁女不离家，生男已当户。",
            "曲逆老不侯，知人公岂误。"
        ],
        "title": "送外舅郭大夫槩西川提点刑狱",
        "id": "2495c3fe-d06e-4d43-8f0c-2d7ecff816d1"
    },
    {
        "author": "陈师道",
        "paragraphs": [
            "麀麌顾其子，燕雀各有随。",
            "与子为夫妇，五年三别离。",
            "儿女岂不怀，母老妹已笄。",
            "父子各从母，可喜亦可悲。",
            "关河万里道，子去何当归。",
            "三岁不可道，白首以为期。",
            "百亩未为多，数口可无饥。",
            "吞声不敢尽，欲怨当归谁。"
        ],
        "title": "送内",
        "id": "adcab296-4f96-4bbe-9484-8a91fec646a0"
    },
    {
        "author": "陈师道",
        "paragraphs": [
            "夫妇死同穴，父子贫贱离。",
            "天下宁有此，昔闻今见之。",
            "母前三子後，熟视不得追。",
            "嗟乎胡不仁，使我至于斯。",
            "有女初束发，已知生离悲。",
            "枕我不肯起，畏我从此辞。",
            "大儿学语言，拜揖未胜衣。",
            "唤耶我欲去，此语那可思。",
            "小儿襁褓间，抱负有母慈。",
            "汝哭犹在耳，我怀人得知。"
        ],
        "title": "别三子",
        "id": "484a29f5-75f3-4e8d-9b35-36fe1dc94f54"
    },
    {
        "author": "陈师道",
        "paragraphs": [
            "巴蜀通归使，妻孥且旧居。",
            "深知报消息，不忍问何如。",
            "身健何妨远，情亲未肯疏。",
            "功名欺老病，泪尽数行书。"
        ],
        "title": "寄外舅郭大夫二首  其一",
        "id": "83348e03-9230-4c1b-951d-0d254f902baa"
    },
    {
        "author": "陈师道",
        "paragraphs": [
            "丈人鲁诸生，明刑如皋陶。",
            "幸宽右顾忧，未惜一身遥。",
            "西南万里行，可以断绳桥。",
            "慎勿用惠文，神母仁如尧。"
        ],
        "title": "寄外舅郭大夫二首  其二",
        "id": "afb7968a-3757-4265-a2d8-875959ddcceb"
    },
    {
        "author": "陈师道",
        "paragraphs": [
            "游子暮何归，韦杜城南村。",
            "秋水深可测，挽衣踏行云。",
            "道暗失归处，栖鸟故不喧。",
            "牛羊闭篱落，稚子犹在门。"
        ],
        "title": "城南寓居",
        "id": "118321fc-258d-43aa-8c03-983fd36da319"
    },
    {
        "author": "陈师道",
        "paragraphs": [
            "莫爱西湖好，涓涓去不回。",
            "无情是江水，犹解及时来。"
        ],
        "tags": [
            "西湖"
        ],
        "title": "江湖堂",
        "id": "601b0aa5-b521-4c02-9056-e16c52df039d"
    },
    {
        "author": "陈师道",
        "paragraphs": [
            "端也早丰下，岁晚未可量。",
            "我老不自食，安得如我长。",
            "呱呱弃不子，退省未始忘。",
            "吾母亦念我，与尔宁相望。"
        ],
        "title": "忆少子",
        "id": "0e7837e2-1590-4ac9-983f-9108c68d96ec"
    },
    {
        "author": "陈师道",
        "paragraphs": [
            "已是登临晚，长须爱惜春。",
            "终当捐世事，来作卧云人。"
        ],
        "title": "眠云斋",
        "id": "25f9ade9-83c6-4b3e-8221-2027b2fd05d6"
    },
    {
        "author": "陈师道",
        "paragraphs": [
            "岷峨之山中巴江，桂椒柟栌枫柞樟。",
            "青金黄玉丹砂良，兽皮鸟羽不足当。",
            "异人间出骇四方，严王陈李司马扬。",
            "一翁二季对相望，奇宝横道骥伏箱。",
            "谁其识者有欧阳，大科异等固其常。",
            "小却盛之白玉堂，典谟颂雅用所长。",
            "度越周汉登虞唐，千载之下有素王。",
            "平陈郑毛视荒荒，後生不作诸老亡。",
            "文体变化未可量，万口一律如吃羌。",
            "妖狐幻人犬陆梁，虎豹却走逢牛羊。",
            "上帝惠顾祓不祥，天门夜下龙虎章。",
            "前驱吴回後炎皇，绛旗丹毂朱冠裳。",
            "从以甲胄万鬼行，乘风纵燎无留藏。",
            "天高地下日月光，授公以柄扶病伤。",
            "士如稻苗待公秧，临流不渡公为航。",
            "如大医王治膏肓，外证已解中尚强。",
            "探囊一试黄昏汤，一洗十年新学肠。",
            "老生塞口不敢尝，向来狂杀今尚狂，请公别试囊中方。"
        ],
        "title": "赠二苏公",
        "id": "7c977d0b-9555-4b05-8b16-f34ed55bcdd7"
    },
    {
        "author": "陈师道",
        "paragraphs": [
            "密雨吹不断，贫居常闭门。",
            "东溟容有限，西极更能存。",
            "束湿炊悬釜，翻床补坏垣。",
            "倒身无着处，呵手不成温。"
        ],
        "title": "暑雨",
        "id": "f3e05165-ef20-49b6-880b-42e9fefbb21b"
    },
    {
        "author": "陈师道",
        "paragraphs": [
            "濠梁初得意，阙里旧论诗。",
            "晚岁何多难，经年始一辞。",
            "淮人饥馑後，良吏拊循时。",
            "欲托山阳簿，翁归不受私。"
        ],
        "title": "送江楚州",
        "id": "10bc3c0e-88d8-4bd8-b3aa-ab1e46a28410"
    },
    {
        "author": "陈师道",
        "paragraphs": [
            "湖阔疑无地，河回忽见山。",
            "登临聊自试，衰疾致身闲。",
            "四壁宁虞盗，多方莫驻颜。",
            "无风回远笛，有月待人还。"
        ],
        "title": "山口",
        "id": "6f4b5d39-2fee-4030-8907-0b4984a8a4bf"
    },
    {
        "author": "陈师道",
        "paragraphs": [
            "白社双林去，高轩二妙来。",
            "排门冲鸟雀，挥壁带尘埃。",
            "不惮除堂费，深愁载酒回。",
            "功名付公等，归路在蓬莱。"
        ],
        "title": "晁无咎张文潜见过",
        "id": "7b4885ea-c2ee-491f-8913-c9e93d817997"
    },
    {
        "author": "陈师道",
        "paragraphs": [
            "去远即相忘，归近不可忍。",
            "儿女已在眼，眉目略不省。",
            "喜极不得语，泪尽方一哂。",
            "了知不是梦，忽忽心未稳。"
        ],
        "tags": [
            "古诗三百首",
            "宋诗",
            "思亲"
        ],
        "title": "示三子",
        "id": "45785209-b542-4530-823d-40fb3ba5669b"
    },
    {
        "author": "陈师道",
        "paragraphs": [
            "汉庭用少公何在，不使羣飞接羽翰。",
            "今代贵人须白发，挂冠高处未宜弹。"
        ],
        "title": "次韵答邢居实二首  其一",
        "id": "0bda785b-8987-40e8-8588-b8982bea7ec7"
    },
    {
        "author": "陈师道",
        "paragraphs": [
            "秋来为客意何如，千里山河信不疏。",
            "昔日老人今则少，不妨红叶闭门书。"
        ],
        "title": "次韵答邢居实二首  其二",
        "id": "5f3a56de-e982-4a26-87bf-958db0740163"
    },
    {
        "author": "陈师道",
        "paragraphs": [
            "恭默思良弼，诗书正百工。",
            "事多违谢傅，天遽夺杨公。",
            "一代风流尽，三师礼数崇。",
            "若无天下议，美恶并成空。"
        ],
        "title": "丞相温公挽词三首  其一",
        "id": "2166fc50-7c49-44bc-b269-307c327ee05c"
    },
    {
        "author": "陈师道",
        "paragraphs": [
            "百姓归周老，三年待鲁儒。",
            "世方随日化，身已要人扶。",
            "玉几虽来晚，明堂讫授图。",
            "心知死诸葛，终不羡曹蜍。"
        ],
        "title": "丞相温公挽词三首  其二",
        "id": "d3e3aea3-15e7-4320-9575-5992cab0dc70"
    },
    {
        "author": "陈师道",
        "paragraphs": [
            "少学真成己，中年托着书。",
            "辍耕扶日月，起废极吹嘘。",
            "得志宁论晚，成功不愿余。",
            "一为天下恸，不敢爱吾庐。"
        ],
        "title": "丞相温公挽词三首  其三",
        "id": "f4061a39-78a3-4cca-8c74-17aac714dd02"
    },
    {
        "author": "陈师道",
        "paragraphs": [
            "津津爽气贯眉目，十五男儿万里身。",
            "笔下倒倾三峡水，胸中别作一家春。"
        ],
        "title": "次韵答学者四首  其一",
        "id": "5ced5313-d050-4617-875f-8a8d28d225a6"
    },
    {
        "author": "陈师道",
        "paragraphs": [
            "黄尘投老得何郎，准拟明年共我长。",
            "熏沐不为杯酒污，飞扬未许老夫量。"
        ],
        "title": "次韵答学者四首  其二",
        "id": "3fec02a6-302f-43e8-8b53-df513a38bcdc"
    },
    {
        "author": "陈师道",
        "paragraphs": [
            "暗中摸索不难知，眼里轮囷却见稀。",
            "行地径须先八骏，刺天终不羡羣飞。"
        ],
        "title": "次韵答学者四首  其三",
        "id": "9429777b-c399-4193-a0ba-b7801d1a3258"
    },
    {
        "author": "陈师道",
        "paragraphs": [
            "太阿无前锋不缺，铅刀不堪供一切。",
            "至柔绕指刚则折，善而藏之光夺月。"
        ],
        "title": "次韵答学者四首  其四",
        "id": "45a6afb8-5787-4878-8203-7d187bc31f1d"
    },
    {
        "author": "陈师道",
        "paragraphs": [
            "行断哀多影不留，有人中夜揽衣裘。",
            "笔头细字真堪怨，眼里长檠不解愁。"
        ],
        "title": "次韵秦觏听雁闻鸡二首  其一",
        "id": "fcc42fbb-7e4d-465d-b86a-1a2f78bd21b3"
    },
    {
        "author": "陈师道",
        "paragraphs": [
            "立马阶除待一鸣，何如春梦不闻声。",
            "固知鸡口羞牛後，不待鸣羣已可惊。"
        ],
        "title": "次韵秦觏听雁闻鸡二首  其二",
        "id": "7e18e7b9-25e2-4766-b766-6682e1ac5488"
    },
    {
        "author": "陈师道",
        "paragraphs": [
            "长铗归来夜帐空，衡阳回雁耳偏聪。",
            "若为借与春风看，无限珠玑咳唾中。"
        ],
        "title": "嘲秦觏",
        "id": "3502a3ce-ceba-4bda-ab9e-0778ca65ea86"
    },
    {
        "author": "陈师道",
        "paragraphs": [
            "寒里一枝春，白间千点黄。",
            "道人不好色，行处若为香。"
        ],
        "title": "和豫章公黄梅二首  其一",
        "id": "1d21a8eb-2938-4cbd-b6c1-8465833d2896"
    },
    {
        "author": "陈师道",
        "paragraphs": [
            "色轻花更艳，体弱香自永。",
            "玉质金作裳，山明风弄影。"
        ],
        "title": "和豫章公黄梅二首  其二",
        "id": "01eac134-ee7b-4fa8-ab96-f72f824e987a"
    },
    {
        "author": "陈师道",
        "paragraphs": [
            "我贫无一锥，所向皆四壁。",
            "瀛洲足风露，胡不减饥色。",
            "昔闻杜氏子，剪髻事尊客。",
            "君妇定不贤，三梳奉巾栉。"
        ],
        "title": "答张文潜",
        "id": "a8a97dbb-9128-41b8-8901-8ab3274e0e01"
    },
    {
        "author": "陈师道",
        "paragraphs": [
            "疾风回雨水明霞，沙步丛祠欲莫鸦。",
            "九日清樽欺白发，十年为客负黄花。",
            "登高怀远心如在，向老逢辰意有加。",
            "淮海少年天下士，独能无地落乌纱。"
        ],
        "tags": [
            "写景",
            "勉励",
            "抒情",
            "重阳节",
            "友人"
        ],
        "title": "九日寄秦觏",
        "id": "3775a7ce-85fa-49fd-a20e-04b2e681e950"
    },
    {
        "author": "陈师道",
        "paragraphs": [
            "余力唐虞後，沉人海岱西。",
            "不应容桀黠，宁复有青齐。",
            "灯火鱼成市，帆樯藕带泥。",
            "十年尘雾底，瞥眼怪凫鹥。"
        ],
        "title": "巨野",
        "id": "e73df8d9-0d43-40e3-8bdf-cd152cdd1ee2"
    },
    {
        "author": "陈师道",
        "paragraphs": [
            "去年米贱家赐粟，百万官仓不余掬。",
            "青钱随赐费追呼，昔日剜疮今补肉。",
            "今年夏旱秋水生，江淮转粟千里行。",
            "不应远水救近渴，空仓四壁雀不鸣。",
            "似闻为政不为费，两不相伤两相济。",
            "十年敛积用一朝，惊涛破山风动地。"
        ],
        "title": "追呼行",
        "id": "88b6e62c-6680-486e-9bc5-fb81737dbcc2"
    },
    {
        "author": "陈师道",
        "paragraphs": [
            "林庐烟不起，城郭岁将穷。",
            "云日明松雪，溪山进晚风。",
            "人行图画里，鸟度醉吟中。",
            "不尽山阴兴，天留忆戴公。"
        ],
        "title": "雪後黄楼寄负山居士",
        "id": "85b39c1e-bfb5-423f-baec-97b928bbd812"
    },
    {
        "author": "陈师道",
        "paragraphs": [
            "窗鸣风历耳，道坏草侵衣。",
            "月到千家静，林昏一鸟归。",
            "冥冥尘外趣，稍稍眼中稀。",
            "送老须公等，秋棋未解围。"
        ],
        "title": "秋怀示黄预",
        "id": "612c1233-82a5-4b02-b66a-b81c968f52c2"
    },
    {
        "author": "陈师道",
        "paragraphs": [
            "旷度逢知晚，高才处下难。",
            "清秋一鹗上，拭目万人看。",
            "白酒初同醉，黄花已戒寒。",
            "凭将衰老事，一一报长安。"
        ],
        "title": "送张支使",
        "id": "f33cf072-d085-465d-8567-02e85373a159"
    },
    {
        "author": "陈师道",
        "paragraphs": [
            "馈粮千里古无策，木牛流马功不极。",
            "边头数米换黄金，将军汗马未伏枥。",
            "黠羌人面作胡语，鸟雀贪生尔如许。",
            "熊虎可避蝱可驱，覆巢熏穴意何如。",
            "汉虏相当庸可尽，聊城正用一封书。",
            "巧手莫为无面餠，谁能留渴须远井。",
            "国家有急君得辞，徐人不劳扣关请。",
            "陇上壮士莫扪舌，河西狂王防系颈。",
            "向来此地几送迎，草间翁仲口不瘖。",
            "十年两熟饱可待，一岁四守人何心。",
            "老稚持车车不留，归人不行行转头。",
            "关中正须萧丞相，省内早要富民侯。",
            "可同一夫在所悯，岁晚得无沟壑忧。"
        ],
        "title": "送杜侍御纯陕西转运",
        "id": "60b4b250-13fe-4569-8092-f54b5592fd32"
    },
    {
        "author": "陈师道",
        "paragraphs": [
            "相逢今已晚，同府尚经年。",
            "众口不成虎，诸公更荐贤。",
            "两亲须薄禄，一障欲乘边。",
            "往问颜夫子，何妨试着鞭。"
        ],
        "title": "送杨侍禁兼寄颜黄二公二首  其一",
        "id": "a902f336-b41c-4e9c-9595-9d734451a47b"
    },
    {
        "author": "陈师道",
        "paragraphs": [
            "多问黄居士，终年欠一书。",
            "因人候消息，有使报何如。",
            "向晚逢杨子，真堪托後车。",
            "亲年方頼禄，不惜借吹嘘。"
        ],
        "title": "送杨侍禁兼寄颜黄二公二首  其二",
        "id": "14fec06b-2968-4844-bf9e-992af097aa76"
    },
    {
        "author": "陈师道",
        "paragraphs": [
            "天险连三峡，官曹据上游。",
            "百年双鬓白，万里一身浮。",
            "可使人无讼，宁须意外忧。",
            "平生晏平仲，能费几狐裘。"
        ],
        "title": "送外舅郭大夫夔路提点刑狱",
        "id": "5c5f3c9f-cc11-4518-aa5c-578648722af8"
    },
    {
        "author": "陈师道",
        "paragraphs": [
            "旧香余味记黄封，厌见春泥满眼红。",
            "千乘莫从公子後，百壶能为故人东。"
        ],
        "title": "谢人寄酒",
        "id": "328cc434-79b3-4d61-b8b0-069e91a49f31"
    },
    {
        "author": "陈师道",
        "paragraphs": [
            "倏作三年别，才堪一解颜。",
            "楼孤带清洛，林缺见巴山。",
            "五月池无水，千年鹤自还。",
            "白鸥没浩荡，爱惜鬓毛斑。"
        ],
        "title": "从苏公登後楼",
        "id": "ed102c5a-90c9-43eb-b8c0-c1bd95306e3a"
    },
    {
        "author": "陈师道",
        "paragraphs": [
            "平生羊荆州，追送不作远。",
            "岂不畏简书，放麑诚不忍。",
            "一代不数人，百年能几见。",
            "昔如马口衔，今为禁门键。",
            "一雨五月凉，中宵大江满。",
            "风帆目力短，江空岁年晚。"
        ],
        "title": "送苏公知杭州",
        "id": "9674bb61-147b-40a7-ab90-f455168b4d2f"
    },
    {
        "author": "陈师道",
        "paragraphs": [
            "士有从师乐，诸儿却未知。",
            "欲行天下独，信有俗间疑。",
            "秋入川原秀，风连鼓角悲。",
            "目前㹠犬类，未必慰亲思。"
        ],
        "title": "送秦觏二首  其一",
        "id": "92344770-036a-4fe3-a796-1929f7ec0d5e"
    },
    {
        "author": "陈师道",
        "paragraphs": [
            "师法时难得，亲年富有余。",
            "端为李君御，尽读邺侯书。",
            "结友真莫逆，论才有不如。",
            "折腰终不补，可但曳长裾。"
        ],
        "title": "送秦觏二首  其二",
        "id": "b3fe1f1c-bb88-49d2-8720-86b8bfed6da7"
    },
    {
        "author": "陈师道",
        "paragraphs": [
            "风雨东篱冷落看，清溪水落玉峰寒。",
            "酒家不办当垆费，乞与先生种杏坛。"
        ],
        "title": "和江秀才献花三首  其一",
        "id": "0a666682-61f4-4bba-a0db-c23c8d101aa9"
    },
    {
        "author": "陈师道",
        "paragraphs": [
            "疏花得雨数枝黄，白发缘愁百尺长。",
            "要与老生同一醉，故留秋意作重阳。"
        ],
        "title": "和江秀才献花三首  其二",
        "id": "c11400bc-52f5-43fc-82ba-4db7714ed220"
    },
    {
        "author": "陈师道",
        "paragraphs": [
            "江公孤愤不宜秋，吟作秋虫到白头。",
            "过我可为千日醉，从公难作百钱游。"
        ],
        "title": "和江秀才献花三首  其三",
        "id": "ddd9fb38-106a-4697-898b-6f19572b2773"
    },
    {
        "author": "陈师道",
        "paragraphs": [
            "平林广野骑台荒，山寺鸣钟报夕阳。",
            "人事自生今日意，寒花只作去年香。",
            "巾欹更觉霜侵鬓，语妙何妨石作肠。",
            "落木无边江不尽，此身此日更须忙。"
        ],
        "tags": [
            "写景",
            "登高",
            "抒怀",
            "重阳节"
        ],
        "title": "次韵李节推九日登南山",
        "id": "79a7e620-22c3-4f8d-8404-56f9906b254e"
    },
    {
        "author": "陈师道",
        "paragraphs": [
            "田园相与老，此别意如何。",
            "更病可无酒，犹寒已自和。",
            "高名胡未广，诗兴尚能多。",
            "沙草东山路，犹须一再过。"
        ],
        "title": "别负山居士",
        "id": "fc9366ac-97d5-4779-9276-c92d9565ff4f"
    },
    {
        "author": "陈师道",
        "paragraphs": [
            "束发相看到白头，了知公鬓不胜忧。",
            "可堪亲老须三釜，又着儒冠忍一羞。",
            "平世功名须晚节，向来旬月取封侯。",
            "北州豪杰知谁健，乞我黄淤十里秋。"
        ],
        "title": "送赵教授",
        "id": "6172cbbc-b4e4-4256-a312-5bf618585f70"
    },
    {
        "author": "陈师道",
        "paragraphs": [
            "欲作归田计，无如二顷何。",
            "折腰方頼禄，拭面未伤和。",
            "日下乌声乐，尘生鸟迹多。",
            "渡头留小楫，乘兴得相过。"
        ],
        "title": "次韵春怀",
        "id": "5bb1b8d7-3e80-4c50-807c-74ba86a1e965"
    },
    {
        "author": "陈师道",
        "paragraphs": [
            "异色深宜晚，生香故触人。",
            "不施千点白，别作一家春。"
        ],
        "title": "黄梅五首  其一",
        "id": "d2b9a3f5-b124-4c97-99fb-4525de138ee9"
    },
    {
        "author": "陈师道",
        "paragraphs": [
            "旧鬓千丝白，新梅百叶黄。",
            "留花如有待，迷国更须香。"
        ],
        "title": "黄梅五首  其二",
        "id": "24ae8c09-7e03-4721-b217-bd1df488b0b0"
    },
    {
        "author": "陈师道",
        "paragraphs": [
            "冉冉梢头绿，婷婷花下人。",
            "欲传千里信，暗折一枝春。"
        ],
        "title": "黄梅五首  其三",
        "id": "c460e3cc-16b7-4ce2-8fe0-fcff44e941ab"
    },
    {
        "author": "陈师道",
        "paragraphs": [
            "黄里含真意，春容带薄寒。",
            "欲知谁称面，徧插一枝看。"
        ],
        "title": "黄梅五首  其四",
        "id": "0b4af324-6114-4047-8b2d-23c9d0347d8c"
    },
    {
        "author": "陈师道",
        "paragraphs": [
            "花里重重叶，钗头点点黄。",
            "祇应报春信，故作着人香。"
        ],
        "title": "黄梅五首  其五",
        "id": "b8e18969-4aeb-48c5-932e-173a6de62e71"
    },
    {
        "author": "陈师道",
        "paragraphs": [
            "鸡鸣人当行，犬鸣人当归。",
            "秋来公事急，出处不待时。",
            "昨夜三尺雨，灶下已生泥。",
            "人言田家乐，尔苦人得知。"
        ],
        "title": "田家",
        "id": "32db3851-2852-4bd3-9f39-5c448b8404db"
    },
    {
        "author": "陈师道",
        "paragraphs": [
            "红落芙蕖晚，青深蒲稗秋。",
            "平湖无过鸟，鸣鼓有行舟。"
        ],
        "title": "巨野二首  其一",
        "id": "84a7560c-8da3-466e-a607-6fa8d207ee2d"
    },
    {
        "author": "陈师道",
        "paragraphs": [
            "蒲港侵衣绿，莲塘乱眼红。",
            "将身供世事，结缆待回风。"
        ],
        "title": "巨野二首  其二",
        "id": "8c02117c-ffd3-43f0-97d4-5e61fa155416"
    },
    {
        "author": "陈师道",
        "paragraphs": [
            "为吏专文法，成家托弟昆。",
            "三年如昨日，一笑更何言。",
            "扶老须微禄，移官实至恩。",
            "两疏元父子，何日复东辕。"
        ],
        "title": "别叔父录曹",
        "id": "5c2869ec-83a0-4988-bcde-0de835e6915e"
    },
    {
        "author": "陈师道",
        "paragraphs": [
            "家世山东饱耕稼，晚托一舟顺流下。",
            "渔沟寒餠不下筯，推柂转头更五夜。",
            "平明放溜出清口，霜落潮回雾连野。",
            "平淮一梦三十里，有日无风神所借。",
            "似怜忧患满人间，百孔千疮容一罅。",
            "文章末技将自效，语不惊人神可吓。",
            "子女玉帛君所余，寄声白鸟烦多谢。"
        ],
        "title": "出清口",
        "id": "5052813f-05b0-4afa-b4b8-cccc4ef12eb4"
    },
    {
        "author": "陈师道",
        "paragraphs": [
            "冬暖仍初日，潮回更下风。",
            "鸟飞云水里，人语橹声中。",
            "平野容回顾，无山会有终。",
            "倚樯聊自逸，吟啸不须工。"
        ],
        "title": "泛淮",
        "id": "a0f1e2c1-9daf-4093-a1b7-a438de6d4660"
    },
    {
        "author": "陈师道",
        "paragraphs": [
            "沐猴自戏马自惊，圉人未解猴马情。",
            "猴其天资马何罪，意欲防患犹伤生。",
            "异类相宜亦相失，同类相伤非所及。",
            "志行万里困一误，吐豆龁荄甘伏枥。"
        ],
        "title": "猴马",
        "id": "42a5df3a-36ef-4a5e-a7ea-f8eea50fab44"
    },
    {
        "author": "陈师道",
        "paragraphs": [
            "倦游梁楚爱吾庐，老寄山林孰与娱。",
            "想见杖藜临过鸟，更能赤手缚于菟。",
            "君宁平世轻三釜，我亦东原有一区。",
            "拟买婵娟作归计，可无堆玉斗量珠。"
        ],
        "title": "徐氏闲轩",
        "id": "60d3502e-9160-4f41-86bf-ba2b88da9d03"
    },
    {
        "author": "陈师道",
        "paragraphs": [
            "密云不雨卧乌龙，已是人间第一功。",
            "得诺向来轻季子，打门何日走周公。"
        ],
        "title": "寄豫章公三首  其一",
        "id": "0da67934-1922-46a1-a6a5-8eb8dfae778d"
    },
    {
        "author": "陈师道",
        "paragraphs": [
            "愧无一缕破双团，惯下姜盐枉肺肝。",
            "誓酒不应忘此老，论诗宁肯乞麤官。"
        ],
        "title": "寄豫章公三首  其二",
        "id": "5d45f545-136e-44c6-9b42-f437510c062d"
    },
    {
        "author": "陈师道",
        "paragraphs": [
            "生须百斛买双鬟，水截龙章试虎斑。",
            "老觉才粗浑不称，自携云月泻湲潺。"
        ],
        "title": "寄豫章公三首  其三",
        "id": "4b06cba3-6392-451b-9927-59dc0875b25f"
    },
    {
        "author": "陈师道",
        "paragraphs": [
            "两秦并立难为下，万里长驱在此初。",
            "别後未忘三日语，人来肯作数行书。"
        ],
        "title": "赠秦觏兼简苏迨二首  其一",
        "id": "78e20ee1-8078-4c81-ab52-cfe3f00d3bdd"
    },
    {
        "author": "陈师道",
        "paragraphs": [
            "文章从古不同时，诗语惊人笔益奇。",
            "过与阿平应绝倒，世间能有几人知。"
        ],
        "title": "赠秦觏兼简苏迨二首  其二",
        "id": "e1964a9d-57f4-4f8a-9f76-92ab33276587"
    },
    {
        "author": "陈师道",
        "paragraphs": [
            "好合同黄卷，情新更白头。",
            "胡然落丹墨，不坐致公侯。",
            "沙软留徐步，潮回趁急流。",
            "平生湖海兴，日夜逐行舟。"
        ],
        "title": "送赵朝请赴苏幕",
        "id": "b1b470da-1914-4e16-9072-3f1ae20e9757"
    },
    {
        "author": "陈师道",
        "paragraphs": [
            "斫水水可断，续弦弦可完。",
            "如何郑公客，不作百年看。"
        ],
        "title": "绝句",
        "id": "1f4e1373-554e-45c9-8b3d-4cbbb7b62da3"
    },
    {
        "author": "陈师道",
        "paragraphs": [
            "夕风朝未回，来云去为雨。",
            "系舟直山口，天意遽如许。",
            "涛风两方斗，丘原莫当怒。",
            "两山为俯仰，一鸟不得度。",
            "临深负高枕，偷生宁得所。",
            "历历数过帆，当涂气如虎。",
            "快意亦适然，淹泊岂吾取。",
            "泝洄更去留，未易相尔汝。",
            "行登东山颠，壮观前未睹。",
            "九泽不满眼，五丈才一缕。",
            "兹山昔谁游，巨野传自古。",
            "菰鱼无凶年，末利犹不御。",
            "荷隩活万人，梨埒视千户。",
            "东方富丝麻，小市藏百贾。",
            "连樯自南北，行谈杂秦楚。",
            "向晚风力微，湖清鱼可数。",
            "空仓鸟乌乐，外舍窗扉语。",
            "身非天下惜，家无十金聚。",
            "欲留盗贼迫，欲去波涛怒。",
            "两者尔何从，一死吾未与。"
        ],
        "title": "山口阻风",
        "id": "7178bffc-60fc-4b74-b312-a60b18a01b8d"
    },
    {
        "author": "陈师道",
        "paragraphs": [
            "东山如覆盆，石塔仍数层。",
            "昔人行乐处，时过名不称。",
            "秋风变草木，樵径余薪蒸。",
            "四顾一水间，不复知淄渑。",
            "菰蒲万世利，烟火千人罾。",
            "平生登山脚，岁晚如不胜。",
            "求田君勿问，抚髀吾何能。",
            "飞鸿将目远，秋水留心澄。",
            "兹游岂不朽，作歌记吾曾。"
        ],
        "title": "登冥山",
        "id": "0efd331f-72e0-44e8-a3d5-e11565179238"
    },
    {
        "author": "陈师道",
        "paragraphs": [
            "洞庭千木奴，寸丝不挂手。",
            "来输步兵厨，酿作青田酒。",
            "王家玉东西，未觉岁华走。",
            "方从罗浮山，已作南阳寿。",
            "还将瓮头春，慰子雪入牖。",
            "我方缚禅律，一举烦屡嗅。",
            "东坡酒中仙，醉墨粲星斗。",
            "诗成以属我，千金须弊帚。",
            "何曾樽俎间，着客面黧黝。",
            "定须笑美人，蘸甲不濡口。"
        ],
        "tags": [
            "洞庭湖"
        ],
        "title": "和苏公洞庭春色",
        "id": "068b070d-4f2c-4690-a10b-2b7a804eb60c"
    },
    {
        "author": "陈师道",
        "paragraphs": [
            "盎中有声囊不瘿，咽息不如带加紧。",
            "人生七十今已半，一饱无时何可忍。",
            "公侯早岁有如此，奴婢蓐食支夜永。",
            "向来糠籺之子孙，居邻无僧家有井。"
        ],
        "title": "拟古",
        "id": "529ebf2e-e9e9-46df-99d1-bf3cc41c0eb5"
    },
    {
        "author": "陈师道",
        "paragraphs": [
            "诗人要瘦君则肥，便然伟观诗不宜。",
            "诗亦于人不相累，黄金九镮腰十围。",
            "一饥缘我不缘渠，身作贾孟行诗图。",
            "穷人乃工君未可，早据要路肩安舆。"
        ],
        "title": "嘲无咎文潜",
        "id": "02e244ef-7297-47a9-923f-a8da2f5de275"
    },
    {
        "author": "陈师道",
        "paragraphs": [
            "暗雨来何急，寒房客自醒。",
            "骤看灯闪闪，拟对竹青青。",
            "声到江干尽，风回叶上听。",
            "更长那得晓，欹侧想仪形。"
        ],
        "title": "次韵夜雨",
        "id": "dc0f29b7-86f6-446b-a493-83354278afa0"
    },
    {
        "author": "陈师道",
        "paragraphs": [
            "人老时情薄，春深花意微。",
            "暄寒南北异，风俗古今违。",
            "即事无同异，旁观有是非。",
            "食蔬如许瘦，饱肉未须肥。"
        ],
        "title": "晦日",
        "id": "fd4016d9-d670-4825-bae6-3b908172ce5d"
    },
    {
        "author": "陈师道",
        "paragraphs": [
            "城郭春容晚，因行可当游。",
            "飞来双蛱蝶，目尽一浮鸥。",
            "峡崄山将合，江平水却流。",
            "同来端兴尽，且为小迟留。"
        ],
        "title": "登城楼",
        "id": "d383e7fc-a936-48dd-b5a7-9dac7107fc57"
    },
    {
        "author": "陈师道",
        "paragraphs": [
            "合谱儿童岁，为僚一再秋。",
            "初闻消息报，已作别离忧。",
            "急雪将无路，寒江欲断流。",
            "相逢宁易得，端为小迟留。"
        ],
        "title": "奉贺陈圣予",
        "id": "e8881be8-ebdc-486a-bc8d-7bc5c6af9f4f"
    },
    {
        "author": "陈师道",
        "paragraphs": [
            "近节翻多事，为家不亦难。",
            "老成须药力，愁绝向谁宽。",
            "冻雨能妨梦，朝霜故作寒。",
            "衰颜心自了，不待镜中看。"
        ],
        "title": "和王子安至日三首  其一",
        "id": "c4bfcf8e-b452-4388-b78d-d9162431f72a"
    },
    {
        "author": "陈师道",
        "paragraphs": [
            "物理有终极，人情从往还。",
            "阴阳消长际，老疾去留间。",
            "申白徒怀惠，巢由不买山。",
            "更歌吾和汝，风日稍侵颜。"
        ],
        "title": "和王子安至日三首  其二",
        "id": "f3016973-a7d4-4a8a-a00a-1de8e64541ed"
    },
    {
        "author": "陈师道",
        "paragraphs": [
            "晨起公私迫，昏归鸟雀催。",
            "百年忙里尽，万事醉间来。",
            "竹雨深宜晚，江梅半欲开。",
            "风灯挑不焰，寒火拨成灰。"
        ],
        "title": "和王子安至日三首  其三",
        "id": "b5550f94-972d-404d-a11d-0e91ef448c97"
    },
    {
        "author": "陈师道",
        "paragraphs": [
            "翰墨功名里，江山富贵人。",
            "倏看双鸟下，已负百年身。"
        ],
        "title": "次韵少游春江秋野图二首  其一",
        "id": "a339a5c5-3551-4843-8ede-a412ac2b7bbf"
    },
    {
        "author": "陈师道",
        "paragraphs": [
            "江清风偃木，霜落雁横空。",
            "若个丹青里，犹须着此翁。"
        ],
        "title": "次韵少游春江秋野图二首  其二",
        "id": "3becbbf8-31cb-4e7f-a60a-23992c3f6a1a"
    },
    {
        "author": "陈师道",
        "paragraphs": [
            "北来消息不真传，南度相忘更记年。",
            "湖海一舟须此老，蓬瀛方丈自飞仙。",
            "数临黄卷聊遮眼，稳上青云小着鞭。",
            "李杜齐名吾岂敢，晚风无树不鸣蝉。"
        ],
        "title": "寄文潜无咎少游三学士",
        "id": "fba849d4-8d44-4fbb-9a13-8f66f97e4c05"
    },
    {
        "author": "陈师道",
        "paragraphs": [
            "掠地冲风敌万人，蔽天密雪几微尘。",
            "漫山塞壑疑无地，投隙穿帷巧致身。",
            "晚积读书今已老，闭门高卧不缘贫。",
            "遥知更上湖边寺，一笑潜回万室春。"
        ],
        "title": "连日大雪以疾作不出闻苏公与德麟同登女郎台",
        "id": "f6958700-2d1e-4db8-b385-be63a9021990"
    },
    {
        "author": "陈师道",
        "paragraphs": [
            "马蹄残雪未成尘，梅子梢头已着春。",
            "巧胜向人真奈老，衰颜从俗不宜新。",
            "高门肯送青丝菜，下里谁思白发人。",
            "共学少年天下士，独能濡湿辙中鳞。"
        ],
        "title": "立春",
        "id": "ca45494e-7299-489d-91d6-11cf28c71016"
    },
    {
        "author": "陈师道",
        "paragraphs": [
            "欲作新诗挑两公，含毫不下思先穷。",
            "贪逢大敌能无惧，强画修眉每未工。",
            "畏病忍狂妨痛饮，晚云朝雨滞晴空。",
            "正须好句留春住，可使风飘万点红。"
        ],
        "title": "赠王聿修商子常",
        "id": "6b9b8c86-fbbb-4572-b0be-f33d3516f693"
    },
    {
        "author": "陈师道",
        "paragraphs": [
            "朱樱青子已尝新，白帢黄衫见未频。",
            "载酒对棋无俗士，闭门高枕有闲人。",
            "有底百年须薄禄，相看一笑却关身。",
            "肯留恶客开家酿，惊坐何人更姓陈。"
        ],
        "title": "寄寇元弼",
        "id": "6b3ac7ec-90aa-443e-a6ca-68fbee2c83e7"
    },
    {
        "author": "陈师道",
        "paragraphs": [
            "冥冥雨力及时来，冉冉春光作意回。",
            "白发尚堪供语笑，青衫不惜着风埃。",
            "林庐要自家家到，尊酒宁辞日日开。",
            "只恐未便文字饮，人间无梦到阳台。"
        ],
        "title": "次韵敬酬元弼三兄",
        "id": "a769403f-63c9-4a9d-8194-35ac9afd990f"
    },
    {
        "author": "陈师道",
        "paragraphs": [
            "湖海相忘日自疏，经年不作一行书。",
            "世间惟有韩康伯，肯为渊源住岁余。"
        ],
        "title": "寄都下故人示王子安",
        "id": "77c69ae4-5b2d-43f1-a2eb-f306053bed98"
    },
    {
        "author": "陈师道",
        "paragraphs": [
            "昔别青衿子，今为白发翁。",
            "此行何日见，多难向来同。",
            "官事酣歌里，湖山秀句中。",
            "风尘莫回首，留眼送归鸿。"
        ],
        "tags": [
            "衡山"
        ],
        "title": "送张衡山",
        "id": "0f53b485-9a15-4d1c-a7eb-846b3298c77f"
    },
    {
        "author": "陈师道",
        "paragraphs": [
            "岁晚身何托，灯前客未空。",
            "半生忧患里，一梦有无中。",
            "发短愁催白，颜衰酒借红。",
            "我歌君起舞，潦倒略相同。"
        ],
        "tags": [
            "饮酒",
            "抒怀",
            "春节"
        ],
        "title": "除夜对酒赠少章",
        "id": "7ba60ae7-d1f0-440b-906d-439e7e8a3ace"
    },
    {
        "author": "陈师道",
        "paragraphs": [
            "萦萦袅袅几丝飞，榴叶千灯照晚晖。",
            "紫翠园林鶑欲懒，黄昏帘幕燕初归。",
            "花明西苑将迎幸，草绿平原正打围。",
            "一卧海城春又晚，不妨闲处得真机。"
        ],
        "title": "和贾耘老春晚",
        "id": "13d0b958-852c-4cac-9cee-c83d0a97edee"
    },
    {
        "author": "陈师道",
        "paragraphs": [
            "叶叶霜林着意红，翩翩行骑语墙东。",
            "黄金拟买长门赋，未信君恩属画工。"
        ],
        "title": "拟汉宫词三首  其一",
        "id": "a41800cd-de06-45b6-90d0-71461f3c1691"
    },
    {
        "author": "陈师道",
        "paragraphs": [
            "月与秋期特地圆，花随人意作春妍。",
            "却因姊弟争珠凤，更欲君王意外怜。"
        ],
        "title": "拟汉宫词三首  其二",
        "id": "b294f928-cb36-48ea-9aa8-e868c2b01fee"
    },
    {
        "author": "陈师道",
        "paragraphs": [
            "帐底吹烟香自熏，镜前含笑意生春。",
            "经年不道君恩薄，却是恩深更误人。"
        ],
        "title": "拟汉宫词三首  其三",
        "id": "307e1e42-40d8-4b64-a0ee-45dbce13bc5e"
    },
    {
        "author": "陈师道",
        "paragraphs": [
            "江青沙日暖，雄鸭雌鸳鸯。",
            "相看不相识，花晚褪红香。"
        ],
        "title": "拟李义山柳枝词五首  其一",
        "id": "23c1c351-8ada-4c09-aaa6-83c7a63afbeb"
    },
    {
        "author": "陈师道",
        "paragraphs": [
            "袅袅东门柳，重重小苑花。",
            "为谁须落子，着意莫藏鸦。"
        ],
        "title": "拟李义山柳枝词五首  其二",
        "id": "b0abb6c9-b024-446b-9aed-62e93112eff3"
    },
    {
        "author": "陈师道",
        "paragraphs": [
            "雨叶不自持，风花故入衣。",
            "飞花已无定，忍着恶风吹。"
        ],
        "title": "拟李义山柳枝词五首  其三",
        "id": "22954028-6672-401c-9c17-c373fd6645ce"
    },
    {
        "author": "陈师道",
        "paragraphs": [
            "伏雌将阿鹜，水陆不相直。",
            "鸭鸭横波去，嗝嗝呼不得。"
        ],
        "title": "拟李义山柳枝词五首  其四",
        "id": "51e0da54-221d-454d-8e86-f9d4ca80698b"
    },
    {
        "author": "陈师道",
        "paragraphs": [
            "莫解丁香结，从教长苦辛。",
            "却因千种恨，别作一家春。"
        ],
        "title": "拟李义山柳枝词五首  其五",
        "id": "d5eafc29-eae1-49b2-bb2e-92ddb50d82ad"
    },
    {
        "author": "陈师道",
        "paragraphs": [
            "重门杰观屹相忘，表里山河自一方。",
            "小市张灯归意动，轻衫当户晚风长。",
            "孤臣白首逢新政，游子青春见故乡。",
            "富贵本非吾辈事，江湖安得便相忘。"
        ],
        "title": "次韵郑彦能题端禅师丈室",
        "id": "8f33f0c9-2165-4278-8422-7ebe032b959c"
    },
    {
        "author": "陈师道",
        "paragraphs": [
            "昔别子未仕，人言诗有神。",
            "预知河岭阻，不作往来频。",
            "剩喜今犹学，须知禄为亲。",
            "五陵花满眼，作意莫禁春。"
        ],
        "title": "庚辰三月上旬登白门闲望",
        "id": "2a71d871-6fd9-46cf-8953-69f0f3e2ff3d"
    },
    {
        "author": "陈师道",
        "paragraphs": [
            "少共千忧老一官，中间毁誉两茫然。",
            "去留有命真如此，俯仰从人却未然。",
            "故着江山供极目，正将强健入新年。",
            "惊逢小杜风流胜，信有衣冠不乏贤。"
        ],
        "title": "次韵寇秀才寄下邳家兄",
        "id": "7418765e-96ec-40bf-85e0-f6a1300a0d32"
    },
    {
        "author": "陈师道",
        "paragraphs": [
            "黑头居士元方弟，不肯作公称法嗣。",
            "外人怪笑那得知，他日灵山亲授记。",
            "学诗初学杜少陵，学书不学王右军。",
            "黄尘扶杖笑邻女，白衫骑馿惊市人。",
            "静中作业此何因，醉里逃禅却甚真。",
            "顾我无钱呼毕曜，有人载酒寻子云。",
            "君家鲁直不解事，爱作文章可人意。",
            "一人可以穷一家，怪君又以才为累。",
            "请将饮酒换吟诗，酒不穷人能引睡。",
            "不须无事与多愁，老不欲醒惟欲醉。"
        ],
        "title": "赠知命",
        "id": "de39aed4-d09d-4598-a503-75dfa631a984"
    },
    {
        "author": "陈师道",
        "paragraphs": [
            "秦郎淮海士，才大难为弟。",
            "蔚然霜雪後，不受江汉洗。",
            "春畦不满眼，采掇到芹荠。",
            "多病促余年，秋光欲辞抵。",
            "儒林文人行，掘起三界底。",
            "出入银台门，为米不为醴。",
            "白头容北面，斯文分一体。",
            "愧我无异闻，口阚不得启。"
        ],
        "title": "次韵答少章",
        "id": "e50596df-627d-4b69-a5bc-ab05ab19294e"
    },
    {
        "author": "陈师道",
        "paragraphs": [
            "飞沙破面风裂石，平林隠隠倾霹雳。",
            "野火燎原尘涨天，道闻马嘶不相得。",
            "老翁强欲作少年，立马阶除起无力。",
            "城南桃李春意动，少待明朝莫相失。"
        ],
        "title": "大风",
        "id": "658838cb-e05b-440c-8224-c587602b6595"
    },
    {
        "author": "陈师道",
        "paragraphs": [
            "淮南小山秦氏子，旧雨不来今雨来。",
            "风席起尘晨突冷，坐看鸟迹破苍苔。"
        ],
        "title": "秦少章见过",
        "id": "e8f1174c-2953-49d2-a738-77a25f58111d"
    },
    {
        "author": "陈师道",
        "paragraphs": [
            "汝颍诸王後，风流独此人。",
            "谈锋坚百战，笔力举千钧。",
            "得士吾无愧，多闻子未贫。",
            "平生三学士，相见定相亲。"
        ],
        "title": "送王君玉赴试",
        "id": "c523b6a9-8d4e-456e-8f59-cef539dcf29e"
    },
    {
        "author": "陈师道",
        "paragraphs": [
            "身退不待年，意足不待余。",
            "宁闻有余论，但问我何如。",
            "才名四十年，盛气盖诸儒。",
            "独无金水力，竟与蛙黾俱。",
            "晚为府中掾，直前不趑趄。",
            "曾何愧俯仰，颇亦困嗫嚅。",
            "有粟尚可糊，有酒尚可娱。",
            "一朝脱章绶，用意不踌躇。",
            "富贵亦何有，惜君宁挽裾。",
            "人生一世间，谁得还其躯。",
            "谢公江海人，此计竟亦疏。",
            "千金一大钱，两子双明珠。",
            "妙语发幽光，东坡为欷歔。",
            "不知两疏去，能亦有此无。",
            "聊为三径资，从子并门居。"
        ],
        "title": "送路纠归老丹阳",
        "id": "26b63b7b-94dd-4fe9-8096-920235668b43"
    },
    {
        "author": "陈师道",
        "paragraphs": [
            "正学元非世，能诗新有声。",
            "诸公交郑季，多士闭何生。",
            "泛爱经过数，移书底里倾。",
            "又为淮海别，病眼向谁明。"
        ],
        "title": "送江季恭",
        "id": "0fe0a3b6-3888-456b-92d9-8476e8e698b3"
    },
    {
        "author": "陈师道",
        "paragraphs": [
            "古今犹异俗，邹鲁尚多儒。",
            "簿领三年责，云霄一武趋。",
            "数过忘潦倒，惜别更斯须。",
            "说与晁夫子，今年锥也无。"
        ],
        "title": "奉送阎醇老推官",
        "id": "1fee22bc-70e4-437f-a040-a8f7d1c4ec8e"
    },
    {
        "author": "陈师道",
        "paragraphs": [
            "悬流汹汹从天来，南风五日斗不开。",
            "御风起柂虎着翼，冲风系缆颜死灰。",
            "昨日逆风今日回，万人莫挽才浮杯。",
            "篙牵相贺天意得，秋声满帆风倒桅。",
            "去留异态须一怒，造物可得无嫌猜。"
        ],
        "title": "回风行",
        "id": "e74053fa-5461-4a77-94e5-a969debc72ad"
    },
    {
        "author": "陈师道",
        "paragraphs": [
            "老去才先尽，春来酒屡空。",
            "甘为耕钓手，畏作嗫嚅翁。",
            "与罪宁无说，言诗新有功。",
            "不堪须野鹜，似欲吐长虹。"
        ],
        "title": "答李簿",
        "id": "1214225b-c400-4136-b73c-cd7b5120c171"
    },
    {
        "author": "陈师道",
        "paragraphs": [
            "好士如好色，昔闻今则无。",
            "平生席为门，未识长者车。",
            "旷士慕林谷，羁人辱泥涂。",
            "愿为执鞭役，莫顺下风趋。",
            "去年辱公先，怀刺留寓居。",
            "我往拜其门，鸑鷟鸣高梧。",
            "论交不计年，取材忘其愚。",
            "一寒我如此，百镒公无余。",
            "今年贺公归，乃复过我庐。",
            "当使有近行，应门有长须。",
            "小家不耐事，鸡飞犬升闾。",
            "莫归自有恨，亲颜一何娱。",
            "汝家吾无忧，能致贤大夫。",
            "吴公汉庭右，贾生世用疏。",
            "平分太仓粟，尽读邺侯书。",
            "士为知己留，不为食有鱼。",
            "三言移曾母，投杼公何如。"
        ],
        "title": "谢傅监",
        "id": "38ff19cd-7270-4623-bdd3-c01ef04cc792"
    },
    {
        "author": "陈师道",
        "paragraphs": [
            "飞腾无那高詹事，犇轶难甘杜拾遗。",
            "释梵不为宁顾计，公侯有命却随宜。",
            "且留陈迹来韩愈，不用逢人说项斯。",
            "富贵风声真两得，穷人从此不因诗。"
        ],
        "title": "贺文潜",
        "id": "266700d4-1be1-48b0-ad5b-77aca4ce18e0"
    },
    {
        "author": "陈师道",
        "paragraphs": [
            "张侯便然腹如鼓，饥雷收声酒如雨。",
            "读书不计有余处，尚着我辈千百许。",
            "翻湖倒海不作难，将军百战富善贾。",
            "弟子不必不如师，欲知其人视其主。",
            "秋来待试丞相府，谷马砺兵吾甚武。",
            "商周不敌闻其语，一战而霸在此举。",
            "百年富贵要自取，人将公卿还尔汝，德如墨君谁敢侮。"
        ],
        "title": "赠张文潜",
        "id": "b45fe15e-eae0-4307-be70-10fec7cb7df5"
    },
    {
        "author": "陈师道",
        "paragraphs": [
            "学诗如学仙，时至骨自换。",
            "缥缈鸿鹄上，众目焉能玩。",
            "子从淮海来，一喙当百难。",
            "师儒有韩孟，拭目互惊惋。",
            "老生时在傍，缩手愧颜汗。",
            "黄公金华伯，莞尔回一眄。",
            "彼方试子难，疾前不应懦。",
            "要当攻石坚，切作抟沙散。",
            "桓璧虽具美，礲错加璀璨。",
            "我老不足畏，後生何可慢。"
        ],
        "title": "次韵答秦少章",
        "id": "2482fd4d-8790-4785-8f33-359da1514e85"
    },
    {
        "author": "陈师道",
        "paragraphs": [
            "英英黄金花，论时不论美。",
            "靖节骨已朽，弃捐乃其理。",
            "两公意有余，采采今未已。",
            "尚念白头生，临风嗅霜蕊。"
        ],
        "title": "次韵答子实秦少章二首  其一",
        "id": "1fdb9495-efe8-42bb-b512-c1214f79307e"
    },
    {
        "author": "陈师道",
        "paragraphs": [
            "文新情已故，室远人则迩。",
            "杯酒不相忘，一朝得二子。",
            "初花美无度，後时终可鄙。",
            "与汝卧秋风，看君控双鲤。"
        ],
        "title": "次韵答子实秦少章二首  其二",
        "id": "72236895-1aba-4389-b513-efec09e1bb0f"
    },
    {
        "author": "陈师道",
        "paragraphs": [
            "十载都城客，孤身冒百艰。",
            "一饥非死所，万里有生还。",
            "去国吾何意，从人病不间。",
            "共看双白鬓，似得半生闲。"
        ],
        "title": "九月十三日出善利门",
        "id": "df336f7f-a3ce-43bb-b4a1-550ad9a7a048"
    },
    {
        "author": "陈师道",
        "paragraphs": [
            "早知汝颍多能事，晚以诗书托下寮。",
            "大府礼容宽懒慢，故家文物尚嫖姚。",
            "只将忧患供谈笑，敢望功名答圣朝。",
            "岁历四三仍此地，家余五一见今朝。"
        ],
        "title": "赠欧阳叔弼学士",
        "id": "1fffdbf6-c6da-4385-91b5-c6d76ac3d13c"
    },
    {
        "author": "陈师道",
        "paragraphs": [
            "生世何用早，我已後此翁。",
            "颇识门下士，略已闻其风。",
            "中年见二子，已复岁一终。",
            "呼我过其庐，所得非所蒙。",
            "先朝羣玉殿，冠佩环羣公。",
            "神文焕王度，喜色见天容。",
            "御榻谁复登，帝书元自工。",
            "黄绢两大字，一览涕无从。",
            "似欲托其子，天意人与同。",
            "历数况有归，敢有贪天功。",
            "集古一千卷，明明并羣雄。",
            "谁为第一手，未有百世公。",
            "庙器刻科斗，宝樽蟠华虫。",
            "缅怀弁服士，酬献鸣瑽瑢。",
            "插架一万轴，遗子以固穷。",
            "素琴久绝弦，棋酒颇阙供。",
            "向来一瓣香，敬为曾南丰。",
            "世虽嫡孙行，名在恶子中。",
            "斯人日已远，千岁幸一逢。",
            "吾老不可待，草露湿寒蛩。"
        ],
        "title": "观兖文忠公家六一堂图书",
        "id": "da3a4329-6f84-41f3-a49e-7814a5a450f8"
    },
    {
        "author": "陈师道",
        "paragraphs": [
            "胸中历历着千年，笔下源源赴百川。",
            "真字飘扬今有种，清谈绝倒古无传。",
            "出尘悟解多为路，随世功名小着鞭。",
            "白首相逢恐无日，几时笔札到林泉。"
        ],
        "title": "送苏迨",
        "id": "d4adc9a3-8f9f-49cc-92b0-7652d88c3342"
    },
    {
        "author": "陈师道",
        "paragraphs": [
            "南第诸兄早相见，别时托子以无倦。",
            "百岁论交见子心，一朝取别宁吾愿。",
            "妙岁远游真所难，肯为得官近长安。",
            "圣作诗书端有意，犹须用心科举外。"
        ],
        "title": "送黄生兼寄二谢二首  其一",
        "id": "b1ca9178-fa52-4b74-8ec4-c0c827788064"
    },
    {
        "author": "陈师道",
        "paragraphs": [
            "城西两谢俱能文，穰丞精悍吾所闻。",
            "每读吾诗得人意，使不能文已可人。",
            "我昔谢公门下士，早年妄作功名意。",
            "如今老寄颍河东，九泉虽深愧此公。"
        ],
        "title": "送黄生兼寄二谢二首  其二",
        "id": "81f6173e-e347-46ec-acb0-83aeda631f86"
    },
    {
        "author": "陈师道",
        "paragraphs": [
            "穷秋积雨不破块，霜落西湖露沙背。",
            "大鱼泥蟠小鱼乐，高丘覆杯水如带。",
            "鱼穷不作摇尾怜，公宁忍口不忍鲙。",
            "修鳞失水玉参差，晚日摇光金破碎。",
            "咫尺波涛有生死，安知平陆无滩濑。",
            "此身宁供刀几用，着意更须风雨外。",
            "是间相忘不为小，濠上之意谁得会。",
            "枯鱼虽泣悔可及，莫待西江与东海。"
        ],
        "tags": [
            "西湖"
        ],
        "title": "次韵苏公西湖徙鱼三首  其一",
        "id": "dd82b10c-18ae-47e5-9eef-291eb1b5bd56"
    },
    {
        "author": "陈师道",
        "paragraphs": [
            "赤手取鱼如拾块，布网鸣舷攻腹背。",
            "岂知激浊与清流，恐惧骈头牵翠带。",
            "居士仁心到鱼鸟，会有微生化余鲙。",
            "宁容网目漏吞舟，谁能烹鲜作苛碎。",
            "我亦江湖钓竿手，误逐轻车从下濑。",
            "生当得意落鸥边，何用封侯堕鸢外。",
            "不如此鱼今得所，置身暗与神明会。",
            "径须作记戒鲸鲵，防有任公钓东海。"
        ],
        "tags": [
            "西湖"
        ],
        "title": "次韵苏公西湖徙鱼三首  其二",
        "id": "ee0065ef-8081-46fc-9e3b-4cca2817901f"
    },
    {
        "author": "陈师道",
        "paragraphs": [
            "诗成笔落骥历块，不用安西题纸背。",
            "小家厚敛四壁立，拆东补西裳作带。",
            "堂下觳觫牛何罪，太山之阳人作鲙。",
            "同生异趣有如此，缾悬瓽间终一碎。",
            "流水长者今公是，雨花散乱投金濑。",
            "人言充庖须此辈，慈观更须容度外。",
            "赐墙及肩人得视，公才盘盘一都会。",
            "有怜其穷与不朽，我亦牵联书玉海。"
        ],
        "tags": [
            "西湖"
        ],
        "title": "次韵苏公西湖徙鱼三首  其三",
        "id": "61eb4549-a688-4e9f-83c9-29a6f9a49853"
    },
    {
        "author": "陈师道",
        "paragraphs": [
            "清湖纳明月，远览无留云。",
            "人生亦何须，有酒与桐君。",
            "自醉宁问客，一樽复一樽。",
            "平生今不饮，意得同酣醺。",
            "清言冰玉质，坏衲山水纹。",
            "殚精有後悟，畜耳无前闻。",
            "潜鱼避流光，归鸟投重昏。",
            "信有千丈清，不如一尺浑。"
        ],
        "tags": [
            "西湖"
        ],
        "title": "次韵苏公西湖观月听琴",
        "id": "ca01b0bd-2da4-4d11-9f63-979e23a44988"
    },
    {
        "author": "陈师道",
        "paragraphs": [
            "公诗周鲁後，曳曳垂天云。",
            "府中顾长康，风味如曲君。",
            "非公无此客，请寿两山樽。",
            "叔季大儒後，偏醒亦同醺。",
            "心与柏石坚，章成绮绣纹。",
            "多难独不补，少戆今无闻。",
            "时无古今异，智有功名昏。",
            "可使百尺底，不作数斗浑。"
        ],
        "title": "再次韵苏公示两欧阳",
        "id": "fd127553-d421-4ee4-a8b3-1beba89e492c"
    },
    {
        "author": "陈师道",
        "paragraphs": [
            "冲风不成寒，脱木还自奇。",
            "坐看白日晚，起行清颍湄。",
            "三穴未为得，一舟不作痴。",
            "路暗鸟遗音，江清鱼弄姿。",
            "宇定怪物变，意行觉舟迟。",
            "公与两公子，妙语含风漪。",
            "但怪笑谈剧，莫知宾主谁。",
            "得句未肯吐，鬰鬰见睫眉。",
            "相从能几何，行乐当及兹。",
            "生忍自作难，百忧间一嬉。",
            "时寻赤眼老，不探黄口儿。",
            "解公头上巾，一洗七年缁。",
            "至洁而纳污，此水真吾师。",
            "须公晓二子，人自穷非诗。"
        ],
        "title": "次韵苏公涉颍",
        "id": "c80b74ae-0ca6-4e5d-92cb-7e8cd647a66e"
    },
    {
        "author": "陈师道",
        "paragraphs": [
            "竹里高亭灯烛光，今年复得杜襄阳。",
            "倏看老盖千年後，更想霜林百尺强。"
        ],
        "title": "次韵苏公竹间亭绝句",
        "id": "3a54d42f-66e9-40be-8fea-5177d4d33512"
    },
    {
        "author": "陈师道",
        "paragraphs": [
            "五士三不同，烦公以诗诉。",
            "强酒古所辞，妙语神其吐。",
            "自念每累人，举扇毋我污。",
            "复使两欧阳，缩手不分付。",
            "平生西方社，努力须自度。",
            "不忧龟九头，肯畏语一误。",
            "顿悟而渐修，从此辞世故。",
            "公看万金产，宁能一朝具。",
            "两生文章家，夙记鸣蝉赋。",
            "请公坚城垒，兵来後无数。"
        ],
        "title": "次韵苏公劝酒与诗",
        "id": "c4e76be5-5769-4d24-9075-513878e1fe6d"
    },
    {
        "author": "陈师道",
        "paragraphs": [
            "吟声正可候虫鸣，酒面犹须作老兵。",
            "岂有文章妨要务，孰知诗律自前生。",
            "向来怀璧真成罪，未必含光不屡惊。",
            "血指汗颜终缩手，此怀端复向谁倾。"
        ],
        "title": "次韵苏公督两欧阳诗",
        "id": "c8d13e47-0377-446b-a443-370e44f25252"
    },
    {
        "author": "陈师道",
        "paragraphs": [
            "行者悲故里，居者爱吾庐。",
            "生须着锥地，何頼汗牛书。",
            "丈室八尺床，称子闭门居。",
            "百为会有还，一足不待余。",
            "纷纷幼老间，失得了悬虚。",
            "客在醉则眠，听我勿问渠。",
            "论胜已绝倒，句妙方愁予。",
            "竹几无留尘，霜畦有余蔬。",
            "相从十五年，不为食有鱼。",
            "时须一俛仰，君可贷蘧篨。"
        ],
        "title": "次韵苏公题欧阳叔弼息斋",
        "id": "3176aee8-1441-424c-a072-ad259f785881"
    },
    {
        "author": "陈师道",
        "paragraphs": [
            "平生西方愿，摆落区中缘。",
            "惟于世外人，相从可忘年。",
            "道人赞公徒，相识几生前。",
            "早作步兵语，晚参云门禅。",
            "舍策孤山下，一室颇萧然。",
            "林昏出幽磬，竹杪横疏烟。",
            "昨日寄书至，坐想参寥泉。",
            "此泉如此公，遇物作清妍。",
            "一别今几时，绿首成白颠。",
            "子亦怜我老，我岂要子怜。",
            "会逢万里风，一系五湖船。",
            "酌我岩下水，咽子山中篇。"
        ],
        "title": "寄参寥",
        "id": "0729b4a0-2fd5-4dc5-9da1-c78589d620fb"
    },
    {
        "author": "陈师道",
        "paragraphs": [
            "南荡不可度，北渚风浪生。",
            "向来狐兔迹，已复蛟鼍鸣。"
        ],
        "title": "北渚",
        "id": "ce033d1a-716c-42ff-89c0-3917b3e549a0"
    },
    {
        "author": "陈师道",
        "paragraphs": [
            "东阡急雨未成泥，度密穿青取径微。",
            "邂逅无人成独往，殷懃有月与同归。"
        ],
        "title": "东禅",
        "id": "e6925916-be41-42e1-85bd-f8e45ea65932"
    },
    {
        "author": "陈师道",
        "paragraphs": [
            "老着江湖才一得，病占风雨漫多知。",
            "身将白鸟同归日，梦到黄粱未熟时。"
        ],
        "title": "绝句",
        "id": "feef0ee9-37a6-4f97-a56f-04d6391edc7f"
    },
    {
        "author": "陈师道",
        "paragraphs": [
            "一梦人间四十年，只应炊灶固依然。",
            "两官不办一丘费，五字虚随万里船。"
        ],
        "title": "八月十日二首  其一",
        "id": "aab9917c-901e-4c79-9e49-93997d7dd5d7"
    },
    {
        "author": "陈师道",
        "paragraphs": [
            "人生七十今强半，老去光阴已後身。",
            "更欲置身须世外，世间元自不关人。"
        ],
        "title": "八月十日二首  其二",
        "id": "e67a8b31-fba7-45fa-ab3d-6d5134eae196"
    },
    {
        "author": "陈师道",
        "paragraphs": [
            "早投林野违风雨，晚旁尘泥饱送迎。",
            "却愧两街屠贩子，卧听车马过桥声。"
        ],
        "title": "迎新将至漕城暮归遇雨",
        "id": "7830ff45-814a-47f2-9123-46eb9b3790db"
    },
    {
        "author": "陈师道",
        "paragraphs": [
            "老觉山林可避人，正须麋鹿与同羣。",
            "却嫌鸟语犹多事，强管阴晴报客闻。"
        ],
        "title": "即事",
        "id": "c086d70a-423e-41cf-8fb0-a6c1102295d6"
    },
    {
        "author": "陈师道",
        "paragraphs": [
            "青奴白牯静相宜，老罢形骸不自持。",
            "一枕西窗深闭合，卧听丛竹雨来时。"
        ],
        "title": "斋居",
        "id": "fc5fc3bb-f6dd-450d-966c-c3534ca3d7e4"
    },
    {
        "author": "陈师道",
        "paragraphs": [
            "盈盈秋月不余分，叶露悬光可数尘。",
            "此地正须烦一笑，要令排户问东邻。"
        ],
        "title": "中秋夜东剎赠仁公",
        "id": "b2116fc3-880a-46df-93a2-567ebf758726"
    },
    {
        "author": "陈师道",
        "paragraphs": [
            "向老逢清节，归怀托素晖。",
            "飞萤元失照，重露已沾衣。",
            "稍稍孤光动，沉沉众籁微。",
            "不应明白发，似欲劝人归。"
        ],
        "title": "十五夜月",
        "id": "e1363ca6-9600-4136-a380-9f3de2b68345"
    },
    {
        "author": "陈师道",
        "paragraphs": [
            "晚进违前辈，平生阙异闻。",
            "吾犹识此老，天岂丧斯文。",
            "善学家传业，英词世不羣。",
            "固应讥尚白，官序见扬云。"
        ],
        "title": "胡士彦挽词二首  其一",
        "id": "056bce1c-3ca4-4490-9f59-d4bab99b0ef2"
    },
    {
        "author": "陈师道",
        "paragraphs": [
            "此地来何晚，经年见未频。",
            "荐贤仍赌命，有道可辞贫。",
            "徒弟三千子，声名四十春。",
            "襄阳耆旧内，无复姓庞人。"
        ],
        "title": "胡士彦挽词二首  其二",
        "id": "706b9f5e-91ff-4bb7-b90a-0379eefcf4d7"
    },
    {
        "author": "陈师道",
        "paragraphs": [
            "先生隠德世难名，晚见诸孙也自成。",
            "颍水向来须好句，道山今日有宗英。",
            "林湖更觉追随尽，巾帽犹堪语笑倾。",
            "勤苦读书终不补，未须墙角弃长檠。"
        ],
        "title": "送赵承议",
        "id": "8615b22f-c151-4c98-830c-4e513305745c"
    },
    {
        "author": "陈师道",
        "paragraphs": [
            "眼看游旧半东都，五岁曾无一纸书。",
            "平日齐名多早达，暮年同国未情疏。",
            "稍寻东剎论兹事，頼有西方托後车。",
            "说与杜郎须着便，不应濠上始知鱼。"
        ],
        "title": "寄李学士",
        "id": "c6f1cba3-e6e2-4f5f-80bc-25e280200649"
    },
    {
        "author": "陈师道",
        "paragraphs": [
            "初雪已覆地，晚风仍积威。",
            "木鸣端自语，鸟起不成飞。",
            "寒巷闻惊犬，邻家有夜归。",
            "不无惭败絮，未易泣牛衣。"
        ],
        "title": "雪",
        "id": "48e52587-4330-4953-9b33-a9d54dc7841f"
    },
    {
        "author": "陈师道",
        "paragraphs": [
            "应俗敢辞疾，冲风宁小驱。",
            "聊为一日役，不惮百金躯。",
            "雪路无行迹，冰枝有落乌。",
            "寒门闭萧瑟，穷里听嚱吁。"
        ],
        "title": "晚出",
        "id": "d36c15ae-f8b9-48c1-ae27-e4c0f0a8bfc8"
    },
    {
        "author": "陈师道",
        "paragraphs": [
            "人言婚宦情欲本，我始求脱君已半。",
            "孰知一世如一梦，在梦而觉宁待旦。",
            "寒檐冻雨作秋声，冷屋风灯挑不明。",
            "樽前已作十年语，後会未期吾屡惊。",
            "一闻七字心已识，钩章棘句天与力。",
            "念子方壮我已衰，不见参天二千尺。",
            "季也亦有诗百篇，叔子拟度骅骝前。",
            "端能过我三冬学，可复参侬一味禅。"
        ],
        "title": "寄晁载之兄弟",
        "id": "0265b728-66cb-41de-bf48-2b186a2a318a"
    },
    {
        "author": "陈师道",
        "paragraphs": [
            "人情校往复，屡勉终不近。",
            "一诗已经年，知子不我怨。",
            "生世余几何，尺棰日取寸。",
            "怀禄有遐心，从俗无远韵。",
            "时从府中归，数过林下饭。",
            "平生功名意，回作香火愿。",
            "三年不举觞，吻颊烟火焮。",
            "岂无两苍龙，沾我一雨润。",
            "官粗诗未工，猛乞毋小靳。",
            "人生如此尔，文字已其闰。",
            "是身虽臭腐，宁作青紫楦。",
            "永怀忘年友，死矣余令问。",
            "念子颇似之，老我何所恨。"
        ],
        "title": "寄答王直方",
        "id": "80ad04fd-ec7a-4858-83b9-3a7c67e5bee9"
    },
    {
        "author": "陈师道",
        "paragraphs": [
            "从事有多誉，还家能少留。",
            "持杯犹颍尾，解缆即沙头。",
            "好事今犹壮，论文老自休。",
            "风埃留我老，说与五湖秋。"
        ],
        "title": "送章推官",
        "id": "ce29da2b-d904-4c5c-8167-2680ec3fbd9d"
    },
    {
        "author": "陈师道",
        "paragraphs": [
            "末涂一过马羣空，老眼双瞻碣石鸿。",
            "固有江东兼渭北，其如明月与清风。",
            "一官羁绊吾堪老，万里嫖姚子未穷。",
            "寄语此时怀马祖，叩门何日许庞公。"
        ],
        "title": "送章氏兄弟兼寄金山宁禅师",
        "id": "1d439a11-67a2-4e91-86c3-cf1b2c5393f3"
    },
    {
        "author": "陈师道",
        "paragraphs": [
            "两官俱为邻，常若千里远。",
            "经年不通书，子孰知我懒。",
            "相期宇宙外，肯复校繁简。",
            "我愚亦知此，子意岂不满。",
            "子教东方生，自视何益损。",
            "人言不当价，一钱万金产。",
            "须子五千卷，丹笔校黄本。",
            "子家太史氏，名成南北阮。",
            "道山鸿雁行，岂惟私门衎。",
            "功名须老大，四十未为晚。",
            "快意会有违，急行宁小缓。",
            "忽有河山阻，遂恐消息断。",
            "我独不念此，人穷令智短。",
            "子勿效我慵，书来慰愁眼。"
        ],
        "title": "寄晁以道",
        "id": "011e7f83-23a5-43f1-9b42-fdd50ab49064"
    },
    {
        "author": "陈师道",
        "paragraphs": [
            "六月西湖早得秋，二年归思与迟留。",
            "一时宾客余枚叟，在处儿童说细侯。",
            "经国向来须老手，有怀何必到壶头。",
            "遥知丹地开黄卷，解记清波没白鸥。"
        ],
        "tags": [
            "西湖"
        ],
        "title": "寄侍读苏尚书",
        "id": "25601a99-5c0d-4953-ae00-50b5b49cea97"
    },
    {
        "author": "陈师道",
        "paragraphs": [
            "湖海相望阙寄声，云林过雨未全晴。",
            "青衫作吏非前日，白首论文笑後生。",
            "似听儿童迎五马，稍修书札问专城。",
            "一闻苦李蒙庄句，不复人间世後名。"
        ],
        "title": "寄亳州林待制",
        "id": "01d2beab-85d3-40ca-84cc-fde76ad40204"
    },
    {
        "author": "陈师道",
        "paragraphs": [
            "老里何堪病再来，愁边不复酒相开。",
            "一生也作千年调，两脚犹须万里回。"
        ],
        "title": "卧疾绝句",
        "id": "51ea5d42-7455-43c4-86e3-1f51c6660bbb"
    },
    {
        "author": "陈师道",
        "paragraphs": [
            "少日书林颇着勋，暮年贪佛替论文。",
            "铜炉瓦枕芒鞋里，此外惟须对此君。"
        ],
        "title": "南轩",
        "id": "ab1226b3-2a5f-467c-a6d1-f5f659e2296a"
    },
    {
        "author": "陈师道",
        "paragraphs": [
            "文章平日事，风竹莫年须。",
            "衰疾悬知此，霜毛不更除。",
            "一丘吾欲往，百亩有如无。",
            "魑魅须游子，干坤着腐儒。",
            "扣门闻啄木，唤酒有提壶。",
            "门径无行迹，秋来不遣锄。"
        ],
        "title": "独坐",
        "id": "00fce8bd-1b37-4d23-92e3-f7936531d886"
    },
    {
        "author": "陈师道",
        "paragraphs": [
            "外家英俊场，季氏不好弄。",
            "用意丘壑间，颇以石自奉。",
            "谁言拳握间，意作万牛重。",
            "岱宗小天下，不办一席用。"
        ],
        "tags": [
            "泰山"
        ],
        "title": "幼岭",
        "id": "b8a942d6-8d0e-4772-b3ef-7c5987df1fdf"
    },
    {
        "author": "陈师道",
        "paragraphs": [
            "晓领黄冠子，步寻东涧源。",
            "拖筇探清浅，垂手弄潺湲。",
            "岸阁残花片，槎留旧涨痕。",
            "凤潜丹穴邃，龙卧古潭浑。",
            "修竹青垂荫，长萝翠可扪。",
            "忽惊穿药圃，不觉到云根。",
            "嶝外看飞鸟，崖边见饮猿。",
            "援琴写山水，布席坐兰荪。",
            "白石支棋局，青沙藉酒尊。",
            "醉歌归路稳，洞口月黄昏。"
        ],
        "title": "同道士钱泠然寻涧水源",
        "id": "05098268-12d3-42e0-a2e2-ce5cfdeda0ad"
    },
    {
        "author": "陈师道",
        "paragraphs": [
            "衾裘夜宿方丈屋，风灯微茫照溪谷。",
            "杖屦朝行百丈山，林风清泠摇佩环。",
            "道人八十更聪明，耳边犹爱松风声。",
            "风前饱食松下卧，梦里光阴等闲过。",
            "世间贵人多白头，未容白首送林丘。",
            "左足拘挛右臂缓，荣华只得傍人看。",
            "信知佛法有天乐，扫除疾痼何须药。",
            "山林于我却有因，愿言筑室为比邻。",
            "不辞弃世伴幽独，犹恐山僧嫌近俗。"
        ],
        "title": "八月十日宿百丈山庆善院明日游松风庵谒震禅师",
        "id": "8b46ac64-4cba-4512-bda8-b7f18822c410"
    },
    {
        "author": "陈师道",
        "paragraphs": [
            "一年壮观尽今朝，水伯何知故晚潮。",
            "海浪肯随山俯仰，风帆长共客飘摇。"
        ],
        "tags": [
            "钱塘江"
        ],
        "title": "十八日观潮  其一",
        "id": "c5f4688b-8c32-46e5-a19b-e07e860eb3b4"
    },
    {
        "author": "陈师道",
        "paragraphs": [
            "眼看白浪覆青山，谁信黄昏去复还。",
            "纵使百年终有尽，何须豪横诧吴蛮。"
        ],
        "tags": [
            "钱塘江"
        ],
        "title": "十八日观潮  其二",
        "id": "8e7c01f9-fd9d-4796-b962-9015282d5552"
    },
    {
        "author": "陈师道",
        "paragraphs": [
            "千槌击鼓万人呼，一抹涛头百尺余。",
            "明日潮来人不见，江边只有候潮鱼。"
        ],
        "tags": [
            "钱塘江"
        ],
        "title": "十八日观潮  其三",
        "id": "ff854ddd-a339-4b76-85ee-5fbe56398140"
    },
    {
        "author": "陈师道",
        "paragraphs": [
            "江平石出涨沙浮，船阁平洲水断流。",
            "朝暮去来何日了，一杯谁与吊阳侯。"
        ],
        "tags": [
            "钱塘江"
        ],
        "title": "十八日观潮  其四",
        "id": "e05d7f78-fdf6-48be-b066-4469303f258e"
    },
    {
        "author": "陈师道",
        "paragraphs": [
            "髭发难藏老，湖山稳寄身。",
            "却寻方外士，招作社中人。",
            "霜叶深于染，秋花晚自春。",
            "无人还有碍，诗卷莫辞频。"
        ],
        "title": "湖上晚归寄诗友  其一",
        "id": "088be85f-d7d4-4566-b5b0-044e09f25037"
    },
    {
        "author": "陈师道",
        "paragraphs": [
            "蓑笠宜多病，衣冠错致身。",
            "清愁偏待客，白发解禁人。",
            "江月深留雪，山梅探借春。",
            "兴从湖上发，诗为道人频。"
        ],
        "title": "湖上晚归寄诗友  其二",
        "id": "cdc14439-709d-4490-8926-21212934c372"
    },
    {
        "author": "陈师道",
        "paragraphs": [
            "功名违壮志，戒律负前身。",
            "刘德长欺客，王融却笑人。",
            "残年增受岁，病眼怯逢春。",
            "杖屦知何向，知公未厌频。"
        ],
        "title": "湖上晚归寄诗友  其三",
        "id": "4b42a236-7eca-4d97-b6fb-a1dfa52acd5b"
    },
    {
        "author": "陈师道",
        "paragraphs": [
            "红绿羞明眼，欹斜久病身。",
            "年龄不待命，湖海却留人。",
            "点滴花间露，新鲜柳上春。",
            "情怀将底用，诗外不须频。"
        ],
        "title": "湖上晚归寄诗友  其四",
        "id": "da8382df-e90d-4880-8823-4caed33d48c8"
    },
    {
        "author": "陈师道",
        "paragraphs": [
            "西湖欲雨厨烟满，风叶倒囊云覆碗。",
            "望湖楼上白头人，独倚栏干谁肯伴。",
            "独有诗人记病身，清风千里寄行尘。",
            "豪华信有回天力，惊开桃李闲新春。",
            "往事不回如过雨，醉梦恍然忘恶语。",
            "人生如幻此何尤，未信黄金贵于土。",
            "爱子千篇顷刻成，借将胸腹诧吴人。",
            "吟哦怪有芳鲜气，却被湖山识姓名。",
            "文章废退知难强，身外虚华本无望。",
            "何曾临水惜芒鞋，却解逢人拈拄杖。",
            "眼根清浄尘不留，登伽过尽不回头。",
            "家在中原归未得，江淮断道无行舟。",
            "两山相逢翻手疾，欲谋一笑宁无日。",
            "却惭怀朴似周人，祇可闻名不须识。"
        ],
        "tags": [
            "西湖"
        ],
        "title": "次韵寄答晁无咎",
        "id": "b13a349c-b1f1-448c-b2f4-df87037a642b"
    },
    {
        "author": "陈师道",
        "paragraphs": [
            "薄命犹多难，浮生未定居。",
            "故人忧已矣，千里问何如。",
            "白发羞明镜，青灯怯细书。",
            "不曾知史馆，何用索枯鱼。"
        ],
        "title": "寄答颜长道  其一",
        "id": "bf9fead0-6d8e-4322-9a89-51ec243f956b"
    },
    {
        "author": "陈师道",
        "paragraphs": [
            "贫病忧居士，雕虫累壮夫。",
            "不能羞齿颊，幸免葬江湖。",
            "疲马甘垂首，游鹰不应呼。",
            "为谁归未得，山水故乡居。"
        ],
        "title": "寄答颜长道  其二",
        "id": "bc9f9e11-d8db-4613-87f2-8a35ae3a0b3c"
    },
    {
        "author": "陈师道",
        "paragraphs": [
            "昔作梁宋游，幽忧废朝昏。",
            "闭门无往还，不厌儿女喧。",
            "隔墙闻剥啄，暮夜谁扣门。",
            "知是邢夫子，低回过高轩。",
            "愿为布衣交，不顾年德尊。",
            "匆匆立谈罢，又见东南奔。",
            "江湖多病後，仅免饷鱼鼋。",
            "久废数行书，因人问寒暄。",
            "但爱孤山西，松筠数家村。",
            "便欲筑居室，插秧仍灌园。",
            "生前不自爱，身後何足论。",
            "草玄笑扬雄，赞易悲虞翻。",
            "文章徒自苦，纸笔莫更存。",
            "却寻南郭老，隠几学忘言。",
            "他日宦游客，误入桃花源。",
            "苇间见渔父，谁识王公孙。"
        ],
        "title": "寄邢和叔",
        "id": "05c0661a-578b-4c92-82eb-54f5b1208fde"
    },
    {
        "author": "陈师道",
        "paragraphs": [
            "潮头初出海门山，千里平沙转面间。",
            "犹有江神怜北客，欲将奇观破衰颜。"
        ],
        "tags": [
            "钱塘江"
        ],
        "title": "十七日观潮三首  其一",
        "id": "8c943990-c057-414b-83ce-db7ca33e031f"
    },
    {
        "author": "陈师道",
        "paragraphs": [
            "江水悠悠自在流，向人无恨不应愁。",
            "相逢不觉浑相似，谁使清波早白头。"
        ],
        "tags": [
            "钱塘江"
        ],
        "title": "十七日观潮三首  其二",
        "id": "230bef9c-e140-449e-a197-370df8c25229"
    },
    {
        "author": "陈师道",
        "paragraphs": [
            "漫漫平沙走白虹，瑶台失手玉杯空。",
            "晴天摇动清江底，晚日浮沉急浪中。"
        ],
        "tags": [
            "钱塘江",
            "带有地名",
            "写景",
            "地名"
        ],
        "title": "十七日观潮三首  其三",
        "id": "984bfa71-ac20-432f-814b-083061109dbf"
    },
    {
        "author": "陈师道",
        "paragraphs": [
            "隔江灯火见西兴，江水清平雾雨轻。",
            "风送潮来云四散，水光月色斗分明。"
        ],
        "tags": [
            "钱塘江"
        ],
        "title": "月下观潮二首  其一",
        "id": "16431740-3776-44e4-bb9a-fd3831720bba"
    },
    {
        "author": "陈师道",
        "paragraphs": [
            "素练横斜雪满头，银潮吹浪玉山浮。",
            "犹疑海若夸河伯，豪悍须教水倒流。"
        ],
        "tags": [
            "钱塘江"
        ],
        "title": "月下观潮二首  其二",
        "id": "63bebd61-242f-4376-8097-ba0ec7ea8ecf"
    },
    {
        "author": "陈师道",
        "paragraphs": [
            "平湖遶舍山无盗，官事长闲俸有金。",
            "安得终身为御寇，不辞儿女作吴音。"
        ],
        "title": "宿钱塘尉廨",
        "id": "746d2767-4b8b-4db2-a73a-18ac9e892d80"
    },
    {
        "author": "陈师道",
        "paragraphs": [
            "十年闻问不逢人，一面相逢过所闻。",
            "高士不应轻俗士，欲将污脚上垂云。"
        ],
        "title": "寄北山顺法师二首  其一",
        "id": "82289d1b-9cdb-4dc9-9db4-37f85a1e72bf"
    },
    {
        "author": "陈师道",
        "paragraphs": [
            "山下游尘不污人，耳边溪水去犹闻。",
            "羡君身世浑无事，坐看青山过白云。"
        ],
        "title": "寄北山顺法师二首  其二",
        "id": "3742f4ae-6a8c-46b3-9e93-7d2b4898652b"
    },
    {
        "author": "陈师道",
        "paragraphs": [
            "少年初识字，已诵子虚赋。",
            "尝疑天上人，已离人间去。",
            "蹉跎二十年，久自叹迟暮。",
            "倦游梁宋间，却踏江湖路。",
            "此地始逢君，秋阳破朝雾。",
            "白首鬓毛新，青衫颜色故。",
            "问君胡为然，竟坐文字误。",
            "人事久难知，高才常不遇。",
            "论人较贤智，富贵宁在数。",
            "不见竹林诗，山王俱不与。",
            "湖塘发高兴，山林有佳处。",
            "迨此闲暇时，观游莫辞屡。",
            "功名如附赘，得失何用顾。",
            "但当勤秉烛，长愿随杖屦。"
        ],
        "title": "赠关彦长",
        "id": "783c95e0-df0a-493c-b758-dd1c091b8b23"
    },
    {
        "author": "陈师道",
        "paragraphs": [
            "早岁相知晚相识，抵掌回头已陈迹。",
            "万里从军壮此行，一筯鲈鱼留不得。",
            "夜静关山秋月明，莫听岭头流水声。",
            "平世功名须少壮，看君一箭下辽城。"
        ],
        "title": "送鄜州关司法",
        "id": "6f77b5e8-c9ce-49f1-97a1-cb7b8e5518d4"
    },
    {
        "author": "陈师道",
        "paragraphs": [
            "超世功名子有凭，过人才艺我何曾。",
            "诗书废忘难支敌，门馆光华怯再登。",
            "捐弃妻儿逃世累，扫除须发伴禅僧。",
            "待君持节东南日，试问当年杜伯升。"
        ],
        "title": "寄曾公权",
        "id": "bdfd79b2-650e-4b78-8e78-23c1a3bebfca"
    },
    {
        "author": "陈师道",
        "paragraphs": [
            "蜿蜒曲龙腰，山间隠楼观。",
            "孤高伏龙角，浮图刺云汉。",
            "修林霜雪余，落叶青红乱。",
            "想见洞中人，不知时节换。",
            "咳唾落江东，江东两眼中。",
            "举头触浮云，失脚惊飞鸿。",
            "逢人自笑谋身拙，坐使红尘生白发。",
            "入山便欲弃人间，出山又与松筠别。"
        ],
        "title": "登凤凰山怀子瞻  其一",
        "id": "72eafd5d-78ea-4b62-a74e-0ba9e0eb9e38"
    },
    {
        "author": "陈师道",
        "paragraphs": [
            "数篇曾见使君诗，前後登临各一时。",
            "妙舞新声难得继，清风明月却相宜。",
            "朱阑行遍花间路，看尽当年题壁处。",
            "更有何人问使君，青春欲尽花飞去。"
        ],
        "title": "登凤凰山怀子瞻  其二",
        "id": "10f36904-ec8e-4839-8584-0bad23b379aa"
    },
    {
        "author": "陈师道",
        "paragraphs": [
            "我家山水间，耳目厌华丽。",
            "闻道浙西山，经年通梦寐。",
            "从为远游客，忘却归来计。",
            "欲买湖上田，谢绝人间世。",
            "湖山多变态，横斜光景异。",
            "随山转朱阁，临顾穷幽邃。",
            "惟有宣公楼，浮空堆乱翠。",
            "疑是水仙人，临墙露高髻。",
            "道人迹爱山，朝昏阅终岁。",
            "最爱烟雨中，半掩青罗袂。",
            "我来悲岁晚，风霜扫昏翳。",
            "不见岭头云，未尽登临意。"
        ],
        "title": "平翠阁",
        "id": "88c64c33-e9ce-45aa-9c77-abb1c04c06fa"
    },
    {
        "author": "陈师道",
        "paragraphs": [
            "林间细路暗通门，火合深藏雪里春。",
            "自笑世间千计错，羡他湖上十年人。"
        ],
        "title": "赠太素庵轲律师  其一",
        "id": "b2097fbe-483a-41c3-982f-8581d6572c6b"
    },
    {
        "author": "陈师道",
        "paragraphs": [
            "枕帐清寒夜色空，琉璃明浄晚灯红。",
            "定知城市无穷事，尽在山人冷眼中。"
        ],
        "title": "赠太素庵轲律师  其二",
        "id": "4de978aa-5dfa-408a-a2ec-c3a45815c0fa"
    },
    {
        "author": "陈师道",
        "paragraphs": [
            "世态轻浮君莫道，相逢何必论才调。",
            "铅刀快利莫耶迟，果下翩翩望云老。",
            "人前安得无穷好，应须富贵长年少。",
            "莫教白发更栖迟，不遭毁骂逢人笑。"
        ],
        "title": "古怨赠关彦长",
        "id": "413a5019-d10d-4df6-8193-04b4944baa38"
    },
    {
        "author": "陈师道",
        "paragraphs": [
            "风树吹花落四邻，暮云将雨作催人。",
            "旋倾美酒留连客，急作新诗报答春。",
            "试傍清湖看鬓发，莫辞行乐费金银。",
            "如今归去还高卧，更问风光有几旬。"
        ],
        "title": "次韵关子容湖上晚饮",
        "id": "895afbb7-4f18-4c02-a550-eb072b180005"
    },
    {
        "author": "陈师道",
        "paragraphs": [
            "繁杏青犹小，幽花落更香。",
            "目随云雨断，恨与水风长。",
            "蚁子何缘斗，蜂儿有底忙。",
            "山人能弃世，游子不思乡。"
        ],
        "title": "春晚游宝云寺",
        "id": "b21ccaef-6629-43ac-9a82-704c07bbeac9"
    },
    {
        "author": "陈师道",
        "paragraphs": [
            "花絮随风尽，欢娱过眼空。",
            "穷多诗有债，愁极酒无功。",
            "家在斜阳下，人归满月中。",
            "肝肠浑欲破，魂梦更无穷。"
        ],
        "title": "夏日书事",
        "id": "7f709bff-dcac-4e4f-afa1-db562a5a6484"
    },
    {
        "author": "陈师道",
        "paragraphs": [
            "久病多愁易老身，尘容衰鬓不长新。",
            "早须置我山岩里，不是麒麟合上人。"
        ],
        "title": "赠写真禧道人",
        "id": "0965423d-c127-4c2a-b455-53f65b965931"
    },
    {
        "author": "陈师道",
        "paragraphs": [
            "冷落丛祠晚，回斜狭路赊。",
            "平荷留夜雨，惊鸟过邻家。",
            "云暗重重树，风开旋旋花。",
            "病身无俗事，待得後归鸦。"
        ],
        "title": "晚游九曲院",
        "id": "f9040b9a-bbcb-4148-9b1b-6d2dff6a72e5"
    },
    {
        "author": "陈师道",
        "paragraphs": [
            "唤作忘忧草，相看万事休。",
            "若教花有语，却解使人愁。"
        ],
        "title": "萱草",
        "id": "6668dff7-e566-4a36-a976-2bb65f8d8fac"
    },
    {
        "author": "陈师道",
        "paragraphs": [
            "窗暗时时雨，门开处处山。",
            "心苏解衣後，愁破立谈间。",
            "枕簟长相待，功名久不关。",
            "论文非小陆，愧色满颜间。"
        ],
        "title": "次韵顺法师十三间楼避暑",
        "id": "3e41505c-c7a4-4845-98bf-21a2e15a2cfb"
    },
    {
        "author": "陈师道",
        "paragraphs": [
            "海风吹雨过梅黄，丛竹留阴借晚凉。",
            "更欲从君谈妙理，凫鹥能短鹤能长。"
        ],
        "title": "次韵性都正北山逐凉",
        "id": "12e2ff0d-b552-4bf5-ab3e-2d576d897a41"
    },
    {
        "author": "陈师道",
        "paragraphs": [
            "吉梦熊罴後，名家韦杜旁。",
            "风霜随气节，河汉借文章。",
            "汉相功名晚，周南德化长。",
            "欲伸千岁祝，愿奉故人觞。"
        ],
        "title": "贺关彦长生日  其一",
        "id": "235a77c4-cc10-4a59-8717-64c51dd7a5ed"
    },
    {
        "author": "陈师道",
        "paragraphs": [
            "经术宜传世，清明正得秋。",
            "德优高士传，名重赋家流。",
            "短袖妨妍舞，青衫负白头。",
            "待看灵寿杖，扶出富民侯。"
        ],
        "title": "贺关彦长生日  其二",
        "id": "432bdc89-7900-4584-bd5b-fbadc7cf7057"
    },
    {
        "author": "陈师道",
        "paragraphs": [
            "卒行无好步，事忙不草书。",
            "能事不促迫，快手多麤疏。",
            "君看荷苇槲叶扇，崔家仲叔三人俱。",
            "扫除事物费岁月，收定神气忘形躯。",
            "恍然有得夺天巧，衰颜生态能相如。",
            "市师信手无赢余，一日画出东封图。",
            "眼前百口怪神速，背後千指争邪𣤔。",
            "君家画苑倾东都，锦囊玉轴行盈车。",
            "补完破碎收亡逋，欲得不计有与无。",
            "问君此病何当祛，君言无事聊自娱。",
            "世间何事非迷途，挟策未必贤樗蒲。",
            "苑中最爱文与苏，情亲不独生同闾。",
            "自谓知子谁如余，叔也不痴回不愚。",
            "怜君用意常勤劬，挥毫洒墨填空虚。",
            "风梢雨叶出新意，老树僵立何年枯。",
            "我生百事不留意，外物不足烦驱除。",
            "翰墨纔能记名字，模临写貌无工夫。",
            "见溺不救危不扶，独无一物充庖厨。",
            "看君发漆颜丹朱，意气健如生马驹。",
            "逢人不信六十余，郁然一茎无白须。",
            "吕翁落寞起钓屠，南山四老东宫须。",
            "人生晚达有如此，应笑虞翻早着书。"
        ],
        "title": "石氏画苑",
        "id": "d435da00-829d-4c94-93f9-2aa2159885e7"
    },
    {
        "author": "陈师道",
        "paragraphs": [
            "山水如相识，豪华异昔闻。",
            "声言随地改，吴越到江分。",
            "门闭萧萧雨，风催缓缓云。",
            "会随麋鹿去，长谢犬羊羣。"
        ],
        "title": "钱塘寓居",
        "id": "045e8afa-8692-4e1d-81eb-2e45a70e6f19"
    },
    {
        "author": "陈师道",
        "paragraphs": [
            "幽恨清愁几万端，故将巧笑破霜寒。",
            "落英收拾供骚客，秋菊从来不足餐。"
        ],
        "title": "梅花七绝  其一",
        "id": "925af9cc-6778-4d84-baaf-0fe2168ed999"
    },
    {
        "author": "陈师道",
        "paragraphs": [
            "姑射仙姿不畏寒，谢家风格鄙铅丹。",
            "谁知檀萼香须里，已有调羹一点酸。"
        ],
        "title": "梅花七绝  其二",
        "id": "fcd88556-d5db-440c-bf78-70b2cd572b8c"
    },
    {
        "author": "陈师道",
        "paragraphs": [
            "林外啼禽自往还，风前诗客倚栏干。",
            "小园门锁黄昏月，耿耿幽姿半夜寒。"
        ],
        "title": "梅花七绝  其三",
        "id": "d6c4249c-1c56-4882-af30-0082d1e2727a"
    },
    {
        "author": "陈师道",
        "paragraphs": [
            "清寒池馆静无尘，岁岁相逢似故人。",
            "任遣墙头疑似雪，欲教园主早知春。"
        ],
        "title": "梅花七绝  其四",
        "id": "13e5c919-2eb8-4ffa-8564-b38130571889"
    },
    {
        "author": "陈师道",
        "paragraphs": [
            "任教雪压色终胜，却要风严香更闻。",
            "江雨细时青子熟，闻名犹救渴将军。"
        ],
        "title": "梅花七绝  其五",
        "id": "e479ceb0-caaa-456b-a990-eeac4c1f7cd7"
    },
    {
        "author": "陈师道",
        "paragraphs": [
            "数点深藏碧玉枝，翠峰十二拥瑶姬。",
            "凭君说与凡桃李，彻骨清寒不解肥。"
        ],
        "title": "梅花七绝  其六",
        "id": "728cb2b6-611e-4f67-8e1d-a0f7f786e94f"
    },
    {
        "author": "陈师道",
        "paragraphs": [
            "月落霜严自靓妆，北风工为发清香。",
            "晚英数点辞林去，幽独无人为断肠。"
        ],
        "title": "梅花七绝  其七",
        "id": "e4c84fa9-1bd3-451b-aa15-6ea03ece6b01"
    },
    {
        "author": "陈师道",
        "paragraphs": [
            "夜夜沧洲梦，归心剧旆悬。",
            "呼童买轻舸，拂榻下平川。",
            "遡浪潮如斗，凌风岸若牵。",
            "江乡厌回首，行及练花天。"
        ],
        "title": "还江上",
        "id": "d58f781c-3a35-4df2-9b0b-cdf825742ed3"
    },
    {
        "author": "陈师道",
        "paragraphs": [
            "乱水交如线，群山翠作屏。",
            "寒轻春稍稍，雪尽麦青青。",
            "霜草犹疑滑，风林渐喜听。",
            "生涯鞍马上，岁月短长亭。"
        ],
        "title": "杂题  其一",
        "id": "fbfd5ad5-88e4-4965-82d9-85ae5bdeb419"
    },
    {
        "author": "陈师道",
        "paragraphs": [
            "泥雪纔通脚，烟云复结阴。",
            "迟留随处处，帘幕静沉沉。",
            "去雁怀归意，来禽欲好音。",
            "稍宽沟壑辱，不惮二毛侵。"
        ],
        "title": "杂题  其二",
        "id": "a38afb93-90d4-4899-93e9-74afc3672003"
    },
    {
        "author": "陈师道",
        "paragraphs": [
            "论世阙真是，憎好成愚贤。",
            "众手挽跛牂，拟度骅骝前。",
            "与子早相好，于今不知年。",
            "似从欲着帽，忧喜同华颠。",
            "生世如风花，高下亦偶然。",
            "填沟偶不死，挥刃忽自全。",
            "病马试春草，游鱼纵奔川。",
            "稍思升斗禄，筦库未阙员。",
            "一饥尚可忍，百岁当复延。",
            "相予乘下泽，得句要子宣。",
            "此生期乐死，它日须诗传。",
            "缩手着袖间，弹棋一争先。"
        ],
        "title": "奉酬应物",
        "id": "01bc84b5-0e76-49aa-93f4-5c4b9d19965f"
    },
    {
        "author": "陈师道",
        "paragraphs": [
            "扣门赏竹任推排，兴尽归舟挽不回。",
            "平世山林成偃蹇，新年词句得参陪。",
            "醒心正頼挥毫疾，误笔仍须送喜来。",
            "书省不应烦乳媪，一时除目尽英才。"
        ],
        "title": "酬应物见戏",
        "id": "7c1c9c09-569b-482c-a98e-78edc56c2ef1"
    },
    {
        "author": "陈师道",
        "paragraphs": [
            "一代苏长公，四海名未已。",
            "投荒忘岁月，积毁高城垒。",
            "斯楼亦何与，与人压复起。",
            "纷纷徒尔为，长剑须天倚。",
            "循分即可久，吾行谁与止。",
            "迩来贤达人，五十笑百里。",
            "頼有寇公子，众毁闻独美。",
            "直气慑狂童，牵联皆可纪。",
            "少公作长句，班扬安得拟。",
            "颇有喜事人，睥睨欲搥毁。",
            "一朝陵谷变，天语含深旨。",
            "惊倒楼前人，今朝有行履。"
        ],
        "title": "次韵应物有叹黄楼",
        "id": "18654b3f-a2fd-426b-b39f-a64096808451"
    },
    {
        "author": "陈师道",
        "paragraphs": [
            "初闻简策侍前旒，又见衣冠送作州。",
            "北府时清惟可饮，西山气爽更宜秋。",
            "功名不朽聊通袖，海道无违具一舟。",
            "枉读平生三万卷，貂蝉当复自兜牟。"
        ],
        "title": "寄送定州苏尚书",
        "id": "752fcc32-e55b-4517-ae65-1e3ed2b713f0"
    },
    {
        "author": "陈师道",
        "paragraphs": [
            "平生经世策，寄食不资身。",
            "孰使文章着，能辞辙迹频。",
            "帝城分不入，书札诇何人。",
            "子未知吾懒，吾宁觉子贫。"
        ],
        "title": "寄答李方叔",
        "id": "3b3be3de-0dfe-424f-9ccc-dca87b8a89f5"
    },
    {
        "author": "陈师道",
        "paragraphs": [
            "晚渡呼舟疾，寒城着雾深。",
            "昏鸥明鸟道，风叶乱霜林。",
            "久客登临目，中年怀旧心。",
            "犹须一长笛，领览自沾襟。"
        ],
        "title": "智宝院後楼怀胡元茂",
        "id": "0bf87e94-4ec2-4558-9af9-539797d77dd0"
    },
    {
        "author": "陈师道",
        "paragraphs": [
            "老境难为节，寒梢未得春。",
            "一官兼利害，百虑孰疏亲。",
            "积雪无归路，扶行有醉人。",
            "望乡仍受岁，回首向松筠。"
        ],
        "title": "元日",
        "id": "92c77292-d4e4-4bdc-8094-c64cfbb4870e"
    },
    {
        "author": "陈师道",
        "paragraphs": [
            "施食乌鸢喜，持经鸟鼠听。",
            "杖藜矜矍铄，顾影怪伶俜。",
            "门静行随月，窗虚卧见星。",
            "拥衾眠未稳，艰阻饱曾经。"
        ],
        "title": "放怀",
        "id": "0a0a2707-efab-4468-b531-3a2bab779e9d"
    },
    {
        "author": "陈师道",
        "paragraphs": [
            "此生精力尽于诗，末岁心存力已疲。",
            "不共卢王争出手，却思陶谢与同时。"
        ],
        "title": "绝句",
        "id": "cb6cbf3a-7149-45c8-aa62-2e04da4edc06"
    },
    {
        "author": "陈师道",
        "paragraphs": [
            "先子初增秩，年侵鬓已皤。",
            "念兄今善继，此别喜如何。",
            "亲老家仍困，门衰仕未多。",
            "犹须教儿子，早要中文科。"
        ],
        "title": "送伯兄赴吏部改官",
        "id": "e518b6c0-6e42-4c17-b24e-19bf02ac20e8"
    },
    {
        "author": "陈师道",
        "paragraphs": [
            "今代张平子，雄深次子长。",
            "名高三俊上，官立右螭旁。",
            "车笠吾何恨，飞腾子莫量。",
            "时平身早达，未用梦凝香。"
        ],
        "title": "寄张文潜舍人",
        "id": "c325c38e-36d2-4565-96c5-c29fe6671dea"
    },
    {
        "author": "陈师道",
        "paragraphs": [
            "水浄偏明眼，城荒可当山。",
            "青林无限意，白鸟有余闲。",
            "身致江湖上，名成伯季间。",
            "目随归雁尽，坐待暮鸦还。"
        ],
        "title": "後湖晚坐",
        "id": "70abcb39-8c24-4237-8e74-bf604702ea9b"
    },
    {
        "author": "陈师道",
        "paragraphs": [
            "东风作恶不成寒，野水穿沙自作滩。",
            "细草无端留客卧，繁枝有意待人看。"
        ],
        "title": "春兴",
        "id": "0f5e44d3-7f34-446a-856b-c0e31250888c"
    },
    {
        "author": "陈师道",
        "paragraphs": [
            "一杯领意不须沽，六字持身已有余。",
            "痴子未知天上乐，先生今解世间书。"
        ],
        "title": "次韵回山人赠沈东老二首  其一",
        "id": "8658cf25-2611-4815-873f-2b1790e756e2"
    },
    {
        "author": "陈师道",
        "paragraphs": [
            "随世功名非所望，称家丰俭不求余。",
            "青衫出指论奇字，白发挑灯写细书。"
        ],
        "title": "次韵回山人赠沈东老二首  其二",
        "id": "694cbc92-afa1-44c0-bdf2-3941372790cf"
    },
    {
        "author": "陈师道",
        "paragraphs": [
            "老眼元多泪，春风见此行。",
            "又为贫贱别，更觉急难情。",
            "斗食吾堪老，词场尔向荣。",
            "未须怜野鹜，家法付宣城。"
        ],
        "title": "送孝忠二首  其一",
        "id": "183a65db-a6ac-4552-b26e-9aa9d9cb0439"
    },
    {
        "author": "陈师道",
        "paragraphs": [
            "经史三年学，聪明一旦开。",
            "把文甘潦倒，数日待归来。",
            "士患声名早，官今岁月催。",
            "有亲须薄禄，临路尚徘徊。"
        ],
        "title": "送孝忠二首  其二",
        "id": "8c11f3c6-b101-48aa-9d1c-3a6567cce163"
    },
    {
        "author": "陈师道",
        "paragraphs": [
            "错节孤根劲有余，坐床须按起须扶。",
            "一生用底今相赠，更问林间有此无。"
        ],
        "title": "以拄杖供仁山主二首  其一",
        "id": "c708edf8-04a5-4af8-87ef-a7bd5d7df23e"
    },
    {
        "author": "陈师道",
        "paragraphs": [
            "洗足投筇只坐禅，厌寻歧路费行缠。",
            "老来不复人间事，不用山公更削圆。"
        ],
        "title": "以拄杖供仁山主二首  其二",
        "id": "590ddd86-8f95-4f3e-a370-a7cc7a668b38"
    },
    {
        "author": "陈师道",
        "paragraphs": [
            "老怯危桥泥没膝，喜闻吾党政如春。",
            "须君不惜千金费，此後宁无我辈人。"
        ],
        "title": "项城道中寄刘令使修溪桥",
        "id": "3074d71e-12f2-48a9-a37c-e82c60d9b492"
    },
    {
        "author": "陈师道",
        "paragraphs": [
            "以人为食杀为戏，自昔无闻尔所先。",
            "信有亡身一言尽，独能遗臭万人传。"
        ],
        "title": "碓磨寨",
        "id": "6781856a-2e4c-482f-86c8-61d2ba2c8614"
    },
    {
        "author": "陈师道",
        "paragraphs": [
            "与世情将尽，怀仁老未忘。",
            "故人今五马，高处谩三长。",
            "诗岂江山助，名成沈鲍行。",
            "肯为文俗事，打鸭起鸳鸯。"
        ],
        "title": "寄张宣州",
        "id": "6df30872-3652-4682-99d6-1118bbaa013a"
    },
    {
        "author": "陈师道",
        "paragraphs": [
            "赤髭白足可怜生，蹑蹻担囊壮此行。",
            "要致雪峰千五百，不妨兼识谢宣城。"
        ],
        "title": "送伦化主",
        "id": "8e41290f-4a24-41ee-9891-42d8613f3065"
    },
    {
        "author": "陈师道",
        "paragraphs": [
            "小径才容足，寒花只自香。",
            "官池下鳬雁，荒冢上牛羊。",
            "有子吾甘老，无家去未量。",
            "三年哦五字，草木借辉光。"
        ],
        "tags": [
            "西湖"
        ],
        "title": "西湖",
        "id": "b7d3fbcf-6764-4b0b-b935-f1fca1ab8088"
    },
    {
        "author": "陈师道",
        "paragraphs": [
            "寓世生同里，随方去有情。",
            "来为百年别，不惜片时程。",
            "斋钵须勤供，经钟莫倦鸣。",
            "当来第三会，此界却逢迎。"
        ],
        "title": "别月华严",
        "id": "03ab214d-a01f-460f-9964-52d960abc4e4"
    },
    {
        "author": "陈师道",
        "paragraphs": [
            "闻名欣识面，异好有同功。",
            "我亦惭吾子，人谁恕此公。",
            "百年双白鬓，万里一秋风。",
            "为说任安在，依然一秃翁。"
        ],
        "tags": [
            "送别",
            "抒怀"
        ],
        "title": "送吴先生谒惠州苏副使",
        "id": "594631aa-4666-4a2d-9f42-0d4751a2f802"
    },
    {
        "author": "陈师道",
        "paragraphs": [
            "法施老人卧不出，呼我取别行问疾。",
            "摩盘拭筯劝一饱，少待须臾莫苍猝。",
            "早年着眼觑文字，万卷初无一言契。",
            "多生绮语未经忏，半世虚名足为累。",
            "此去它来尚有缘，头童齿豁恐无年。",
            "殷懃三请久住世，弊恶可念未可捐。",
            "平生准拟西行计，老着人间此何意。",
            "他生佛会见头陀，知是当年老居士。"
        ],
        "title": "别圆澄禅师",
        "id": "27dd55a1-9677-44e5-9846-f1349740b16c"
    },
    {
        "author": "陈师道",
        "paragraphs": [
            "离合应生理，过逢岂近缘。",
            "情亲见今日，语妙记当年。",
            "闭户安禅主，冲风逆水船。",
            "不应清夜月，故作别时圆。"
        ],
        "title": "别观音山主",
        "id": "559ce2b9-ebb2-4eec-a5ef-25eef5932b0d"
    },
    {
        "author": "陈师道",
        "paragraphs": [
            "河市千人聚，寒江百丈牵。",
            "吾生能几日，此地费三年。",
            "丛竹防供爨，池鱼已割鲜。",
            "拙勤终不补，他日愧无传。"
        ],
        "title": "离颍",
        "id": "6f194e46-8481-4766-955b-16646db3bec4"
    },
    {
        "author": "陈师道",
        "paragraphs": [
            "湖上难为别，梅梢已着春。",
            "林喧乌啄啄，风过水鳞鳞。",
            "缘有三年尽，情无一日亲。",
            "白头厌奔走，何地与为邻。"
        ],
        "title": "湖上",
        "id": "d1dec27c-e2d7-41af-b196-27fad9c4607f"
    },
    {
        "author": "陈师道",
        "paragraphs": [
            "恶风横江江卷浪，黄流湍猛风用壮。",
            "疾如万骑千里来，气压三江五湖上。",
            "岸上空荒火夜明，舟中起坐待残更。",
            "少年行路今头白，不尽还家去国情。"
        ],
        "title": "舟中二首  其一",
        "id": "88969803-cc8f-4224-9d03-db7d13236138"
    },
    {
        "author": "陈师道",
        "paragraphs": [
            "野火烧原雉昏雊，黄尘涨天牛乱斗。",
            "江间无日不风波，老去何时脱奔走。",
            "诗书满腹不及口，遮日宁须钓竿手。",
            "愧尔茅檐炙背人，仰目青天搔白首。"
        ],
        "title": "舟中二首  其二",
        "id": "b88e9a45-4eac-48fa-990d-07b175bd483e"
    },
    {
        "author": "陈师道",
        "paragraphs": [
            "浄居众天人，宫殿随所适。",
            "少仕老不归，重门闭榛棘。",
            "道人秀丛林，妙语出禅寂。",
            "是身如浮云，随处同建立。",
            "平生与二子，嗜好用一律。",
            "我此复助缘，语绮已多责。",
            "何年一把茅，据坐孤崒嵂。",
            "呵佛骂祖师，涂糊千五百。"
        ],
        "title": "规禅停云斋",
        "id": "0b4f96ae-e7b0-4cfb-9074-b775884169ed"
    },
    {
        "author": "陈师道",
        "paragraphs": [
            "转走东南复帝城，故人相见眼偏明。",
            "十年作吏仍糊口，两地为邻阙寄声。",
            "冷眼尚堪看细字，白头宁复要时名。",
            "孰知范叔寒如此，未觉严公有故情。"
        ],
        "title": "答晁以道",
        "id": "d8582159-8be0-435d-8e51-f3d9c469cf22"
    },
    {
        "author": "陈师道",
        "paragraphs": [
            "今日秋风里，何乡一病翁。",
            "力微须杖起，心在与谁同。",
            "灾疾资千悟，冤亲并一空。",
            "百年先得老，三败未为穷。"
        ],
        "title": "病起",
        "id": "7bd1f46b-b7ef-4e37-9eba-64355ea31e00"
    },
    {
        "author": "陈师道",
        "paragraphs": [
            "节里能相过，谈间可解忧。",
            "致疏君未肯，得此我何由。",
            "语到君房妙，诗同客子游。",
            "一经从白首，万里有封侯。"
        ],
        "title": "九月九日魏衍见过",
        "id": "0299cac8-5a6a-4daa-ae43-76f100ae1829"
    },
    {
        "author": "陈师道",
        "paragraphs": [
            "姓名曾落荐书中，刻画无盐自不工。",
            "一日虚声满天下，十年从事得途穷。",
            "白头未觉功名晚，青眼常蒙今昔同。",
            "衰疾又为今日别，数行老泪洒西风。"
        ],
        "title": "别黄徐州",
        "id": "7b438f7b-e28f-4c90-8abb-33706b6c43d9"
    },
    {
        "author": "陈师道",
        "paragraphs": [
            "女生愿有家，名妾以不聘。",
            "田里亦慕君，又恶不由正。",
            "欲行不问涂，已破宁顾甑。",
            "耕蚕无一廛，庖井要三径。",
            "还家忧患余，挽须儿女竞。",
            "十年宁有此，一寒可无命。",
            "平生晁夫子，得士公室庆。",
            "稍无车马音，复作宾客请。",
            "论文到韩李，念旧说苏郑。",
            "长年断消息，独语谁和应。",
            "此生恩未报，他日目不瞑。",
            "归卧无好怀，扣门有佳听。",
            "诗来雪霜後，更觉天宇浄。",
            "少好老未工，持刃授子柄。"
        ],
        "title": "次韵答晁无斁",
        "id": "e9f3ce3f-d421-4343-a8b1-aa045dafadab"
    },
    {
        "author": "陈师道",
        "paragraphs": [
            "肩耸三峰峻，眉厖八字横。",
            "玄谈人绝倒，家法句新清。",
            "八俊先张子，诸公少贾生。",
            "已传乌鹊喜，欲听鹡鸰声。"
        ],
        "title": "次韵无斁偶作二首  其一",
        "id": "8f77647a-ad4e-4980-a8d8-6f7f53708a44"
    },
    {
        "author": "陈师道",
        "paragraphs": [
            "此老三年别，何时万里回。",
            "更无南去雁，犹见北枝梅。",
            "会有哀笼鸟，宁须溺死灰。",
            "圣朝无弃物，与子赋归哉。"
        ],
        "title": "次韵无斁偶作二首  其二",
        "id": "23dc1f83-b297-46aa-8d86-ccaeb109a1b7"
    },
    {
        "author": "陈师道",
        "paragraphs": [
            "秦郎百好俱第一，乌丸如漆姿如石。",
            "巧作松身与镜面，借美于外非良质。",
            "潘翁拜跪摩老眼，一生再见三叹息。",
            "了知至鉴无遁形，王家旧物秦家得。",
            "君今所有亦其亚，伯仲小低犹子侄。",
            "黄金白璧孰不有，古锦句囊聊可敌。",
            "睿思殿里春夜半，灯火阑残歌舞散。",
            "自书细字答边臣，万里风尘入长算。",
            "初闻桥山送弓剑，宁知玉碗人间见。",
            "夜光炎炎冲斗牛，会有太史占星变。",
            "人生尤物不必有，时一过目惊老丑。",
            "念子何忍遽磨研，少待须臾图不朽。",
            "明窗浄几风日暖，有愁万斛才八斗。",
            "径须脱帽管城公，小试玉堂挥翰手。"
        ],
        "title": "古墨行",
        "id": "ddef4ee6-7cd2-42d4-92c4-3370f0e882e8"
    },
    {
        "author": "陈师道",
        "paragraphs": [
            "世学违从众，名家最近天。",
            "感时犹壮志，得句起衰年。",
            "袁酒无何饮，陶琴不具弦。",
            "平生挥翰手，几见绝韦编。"
        ],
        "title": "次韵晁无斁除日述怀",
        "id": "a72ee72a-012a-402d-b64c-1edcfa7a9338"
    },
    {
        "author": "陈师道",
        "paragraphs": [
            "闭合春云薄，开门夜雪深。",
            "江梅犹故意，湖雁起归心。",
            "草润留余泽，窗明度积阴。",
            "殷懃报春信，屋角有来禽。"
        ],
        "title": "次韵无斁雪後二首  其一",
        "id": "096d42b9-f561-4b73-abc1-109f613ef59e"
    },
    {
        "author": "陈师道",
        "paragraphs": [
            "取性无通介，随时有异同。",
            "雪余盖地白，春浅着梢红。",
            "寄食虚长算，论诗阙近功。",
            "相看不相弃，頼有古人风。"
        ],
        "title": "次韵无斁雪後二首  其二",
        "id": "65330179-efdd-4051-8c0e-7740374019a5"
    },
    {
        "author": "陈师道",
        "paragraphs": [
            "妙年文墨秀儒林，老眼今晨得再明。",
            "历块过都聊可待，未须回首一长鸣。"
        ],
        "title": "赠魏衍三首  其一",
        "id": "08ca4035-80ab-432e-b918-3f1817e9f992"
    },
    {
        "author": "陈师道",
        "paragraphs": [
            "崔蔡论文不足过，新诗平处到阴何。",
            "宁须万户权轻重，不待千篇一已多。"
        ],
        "title": "赠魏衍三首  其二",
        "id": "df8d6e5d-4fdb-41ca-8e71-8cb15527350a"
    },
    {
        "author": "陈师道",
        "paragraphs": [
            "敏捷为文笔不休，何妨缩手小迟留。",
            "名驹已自思千里，老子终当让一头。"
        ],
        "title": "赠魏衍三首  其三",
        "id": "bbf6a111-e589-480f-a05d-d56a635489f2"
    },
    {
        "author": "陈师道",
        "paragraphs": [
            "承家从昔如君少，得士于今孰我先。",
            "口拟说诗心已解，世间快马不须鞭。"
        ],
        "title": "赠寇国宝三首  其一",
        "id": "97f0f318-86c1-4282-ae1e-2a21494dc13d"
    },
    {
        "author": "陈师道",
        "paragraphs": [
            "往岁黄童今寇君，高文要学亦多闻。",
            "留年看举天南翼，过目先空冀北羣。"
        ],
        "title": "赠寇国宝三首  其二",
        "id": "64fed910-4b7f-4d75-a4d2-69ba5f734918"
    },
    {
        "author": "陈师道",
        "paragraphs": [
            "虎子堕地气食牛，雀儿浴处鱼何求。",
            "可奈我衰才亦尽，正须二子与同游。"
        ],
        "title": "赠寇国宝三首  其三",
        "id": "9ac0dca5-5f8b-445d-bacd-c8a8b2e986ec"
    },
    {
        "author": "陈师道",
        "paragraphs": [
            "老形已具臂膝痛，春事无多樱笋来。",
            "败絮不温生虮虱，大杯覆酒着尘埃。",
            "衰年此日仍为客，旧国当时只废台。",
            "河岭尚堪供极目，少年为句未须哀。"
        ],
        "title": "次韵春怀",
        "id": "ee42a620-abc1-4aca-9b1f-611fc08f5f13"
    },
    {
        "author": "陈师道",
        "paragraphs": [
            "背水连渔屋，横河架石梁。",
            "窥巢乌鹊竞，过雨艾蒿光。",
            "鸟语催春事，窗明报夕阳。",
            "还家慰儿女，归路不应长。"
        ],
        "title": "河上",
        "id": "27a404e6-bdd3-427b-98d6-91e6a3be3be9"
    },
    {
        "author": "陈师道",
        "paragraphs": [
            "桃李摧残风雨春，天孙河鼓隔天津。",
            "主恩不与妍华尽，何限人间失意人。"
        ],
        "title": "题柱二首  其一",
        "id": "d389cf84-abcb-4b03-a8cc-5c0dc4beecee"
    },
    {
        "author": "陈师道",
        "paragraphs": [
            "从昔婵娟多命薄，如今歌舞更能诗。",
            "孰知文雅河阳令，不削琼奴柱下题。"
        ],
        "title": "题柱二首  其二",
        "id": "30979f71-3c97-443b-a7f2-cd807147ee63"
    },
    {
        "author": "陈师道",
        "paragraphs": [
            "物微趣下世不数，随力捕生得称虎。",
            "匿形注目摇两股，卒然一击势莫御。",
            "十中失一八九取，吻间流血腹如鼓。",
            "却行奋臂吾甚武，明日淮南作端午。"
        ],
        "title": "蝇虎",
        "id": "2a5ee586-8499-4500-9a77-2280bc882c31"
    },
    {
        "author": "陈师道",
        "paragraphs": [
            "千篇奏牍漫多知，百战收功未出奇。",
            "名下难居身可辱，却将湖海换西施。"
        ],
        "title": "陶朱公庙",
        "id": "121f91be-3df6-4cc4-81a6-166474881e3e"
    },
    {
        "author": "陈师道",
        "paragraphs": [
            "咫尺隔山海，作书问如何。",
            "蚁垤既畜粮，蛙窟如鸣鼍。",
            "积暑复一雨，斧斫仍手摩。",
            "钩窗欲悬麻，出门已横河。",
            "人言月离毕，未必致滂沱。",
            "东皋繁草木，兰艾不同科。",
            "惊鱼畏密罟，独鸟鸣南柯。",
            "稍无虫飞喧，复觉蝉语多。",
            "因声作好恶，与物殊未和。",
            "卧闻夜来雨，归种故山禾。",
            "百年须下泽，万里付长罗。",
            "先生断百好，尚以诗作魔。",
            "缩子万言手，听渠七字哦。",
            "室迩人则远，燕默劳者歌。",
            "思君得老瘦，触热生积痾。"
        ],
        "title": "次韵晁无斁夏雨",
        "id": "3cc69c27-1b02-4ade-9f96-5d2ee488e6bd"
    },
    {
        "author": "陈师道",
        "paragraphs": [
            "敬问晁夫子，官池几许深。",
            "已应飞鸟下，复作卧龙吟。",
            "待我中痾愈，同君把臂临。",
            "泥涂无去马，夏木有来禽。"
        ],
        "title": "寄无斁",
        "id": "ea188c34-f37c-4926-8803-0ea9938f4dfd"
    },
    {
        "author": "陈师道",
        "paragraphs": [
            "中年为别更堪频，四海无家托一身。",
            "此别时须问生死，孰知诗力解穷人。"
        ],
        "title": "次韵别张芸叟",
        "id": "9f98ebae-d249-4ce3-989d-157bef224d8b"
    },
    {
        "author": "陈师道",
        "paragraphs": [
            "窈窕深明阁，晴寒是去年。",
            "老将灾疾至，人与岁时迁。",
            "默坐元如在，孤灯共不眠。",
            "暮年身万里，頼有故人怜。"
        ],
        "title": "宿深明阁二首  其一",
        "id": "ee25e35e-b2d2-4f5c-aaa4-35d12c20b239"
    },
    {
        "author": "陈师道",
        "paragraphs": [
            "缥缈金华伯，人间第一人。",
            "剧谈连昼夜，应俗费精神。",
            "时要平安报，反愁消息真。",
            "墙根霜下草，又作一番新。"
        ],
        "title": "宿深明阁二首  其二",
        "id": "5e7a0e20-ef27-472c-b7f6-221800c502ad"
    },
    {
        "author": "陈师道",
        "paragraphs": [
            "土山宛转屈苍龙，下有盘盘盖世翁。",
            "万木刺天元自直，丛篁侵道更须东。",
            "百年富贵今谁见，一代功名托至公。",
            "少日拊头期类我，暮年垂泪向西风。"
        ],
        "title": "东山谒外大父墓",
        "id": "9679ab47-3bc7-4fdc-8610-72ef10444b1d"
    },
    {
        "author": "陈师道",
        "paragraphs": [
            "寒窗冷砚欲生尘，短枕长衾却自亲。",
            "老子形骸从薄暮，先生意气尚青春。",
            "覆杯不待回丹颊，危坐犹能作直身。",
            "城郭山林两无得，暮年当复几沾巾。"
        ],
        "title": "次韵晁无斁冬夜见寄",
        "id": "228e1ef6-e0a8-4798-a105-88911ace8e11"
    },
    {
        "author": "陈师道",
        "paragraphs": [
            "同好共城郭，十日不一顾。",
            "人事虽好乖，吾生亦多忤。",
            "阖门对妻子，岁月不可度。",
            "闭目宁用遮，停杯仍下筯。",
            "独无区中缘，永怀岩下趣。",
            "平生三径资，安得一朝具。",
            "万里初历块，前驱告曛暮。",
            "怀归属有思，弃世不待怒。",
            "老境厌逶迟，人情费将护。",
            "向来张长公，吾亦从兹去。",
            "灯花频作喜，月色正可步。",
            "预恐何水曹，明朝有新句。"
        ],
        "title": "寒夜有怀晁无斁",
        "id": "66561c82-1fc9-404b-9e0f-ac784a108649"
    },
    {
        "author": "陈师道",
        "paragraphs": [
            "七十已强半，所余能几何。",
            "悬知暮景促，更觉後生多。",
            "遁世名为累，留年睡作魔。",
            "西归端着便，老子不婆娑。"
        ],
        "title": "除夜",
        "id": "898b7547-af86-42f4-9acf-dbba8fa14294"
    },
    {
        "author": "陈师道",
        "paragraphs": [
            "南阳老幼如云屯，连日城东候使君。",
            "後者排前旁捷出，争先见面作殷懃。",
            "六年重来已白发，一日再见回青春。",
            "道傍过者怪相问，共言杜母真吾亲。",
            "使君虽老心尚壮，文采风流诸谢上。",
            "名家从昔杜陵人，盛德于今丈人行。",
            "我昔卧病老彭城，画船鸣鼓千里行。",
            "致书馈奠初未识，丁宁劳苦如平生。",
            "人言此事今未有，古人中求还得否。",
            "忘年屈势不虚辱，公自为德吾何取。",
            "菊潭之水甘且洁，潭上秋花照山白。",
            "请公酌此寿百年，奕奕长为此邦伯。",
            "孰先一州後四方，重金叠盖登庙堂。",
            "请从今日至云来，月三十斛输洛阳。"
        ],
        "title": "寄邓州杜侍郎",
        "id": "c3425ad9-51f9-4a77-bbba-e0c89dbea26d"
    },
    {
        "author": "陈师道",
        "paragraphs": [
            "石渠金马青云上，东里西门济水边。",
            "上冢过家真乐事，平时持节贵当年。",
            "成家旧学诸儒问，脱手新诗众口传。",
            "范叔一寒今若此，相逢犹得故人怜。"
        ],
        "title": "寄提刑李学士",
        "id": "0f6dbad4-33d1-4246-af03-7d4bac3c26f4"
    },
    {
        "author": "陈师道",
        "paragraphs": [
            "诗家两杜昔无邻，文采传家世有人。",
            "疾置送诗惊老丑，坐曹得句自清新。",
            "兴来不假江山助，目过浑如草木春。",
            "农马智专吾不让，衡阳纸贵子能频。"
        ],
        "title": "寄杜择之",
        "id": "9a9a684b-27bd-4e44-9986-e2d3b12cec94"
    },
    {
        "author": "陈师道",
        "paragraphs": [
            "城郭朝阳散积阴，郊原注目日青深。",
            "年衰鸥鹭如今是，梦断邯郸何处寻。",
            "语鹊飞乌春稍稍，重帘深院晚沉沉。",
            "不辞杖屦冲泥雪，未有琼琚报好音。"
        ],
        "title": "次韵晁无斁春怀",
        "id": "f63707b6-433e-4d2b-b5a1-024785a5f7e5"
    },
    {
        "author": "陈师道",
        "paragraphs": [
            "稍听春鸟语丁宁，又见官池出断冰。",
            "雪後踏青谁与共，花边着语老犹能。",
            "笑谈莫倦寻常听，山院终同一再登。",
            "今日已知他日恨，抢榆况得及飞腾。"
        ],
        "title": "寄晁无斁",
        "id": "d42b9222-5005-44d4-b2d5-4268ee5f6cea"
    },
    {
        "author": "陈师道",
        "paragraphs": [
            "此地相逢晚，他方有胜缘。",
            "呪功先服猛，戒力得扶颠。",
            "暂息三支论，重参二老禅。",
            "夜床鞋脚别，何日着行缠。"
        ],
        "title": "别宝讲主",
        "id": "d5572abb-e5af-4938-8640-06f575b60d83"
    },
    {
        "author": "陈师道",
        "paragraphs": [
            "旷士爱吾庐，游子悲故乡。",
            "慷慨四方志，老衰但悲伤。",
            "虚名自成误，失得略相当。",
            "暮年还家乐，未觉道路长。",
            "闾里喜我来，车马塞康庄。",
            "争前借言色，草木亦晶光。",
            "向来千人聚，一老独倘佯。",
            "手开南阳阡，松柏鬰苍苍。",
            "永愿守一丘，脱身万里航。",
            "平生功名念，倒海浣我肠。",
            "款段引下泽，断弦更空觞。",
            "尚恐北山南，有文移路傍。"
        ],
        "title": "还里",
        "id": "a0484c4d-e604-4796-819b-0d688ae2a8d3"
    },
    {
        "author": "陈师道",
        "paragraphs": [
            "庭柏无生意，摧残二十秋。",
            "稍沾杯水润，已与岁寒谋。",
            "黄里青青出，愁边稍稍瘳。",
            "会看笙鹤下，暮雀莫深投。"
        ],
        "title": "老柏三首  其一",
        "id": "91ce0eb4-e564-4a68-b8ca-9a3e49032ddc"
    },
    {
        "author": "陈师道",
        "paragraphs": [
            "英姿带枯槁，劲节阙和柔。",
            "物理有兴坏，人情成去留。",
            "稍看栖鸟集，聊待晚风秋。",
            "解道庭前柏，何曾识赵州。"
        ],
        "title": "老柏三首  其二",
        "id": "aef4c747-b7ba-4c67-93bb-c6a8fd088495"
    },
    {
        "author": "陈师道",
        "paragraphs": [
            "岁月那能记，风霜亦饱经。",
            "槁干仍故节，润泽出新青。",
            "色与江波共，声留静夜听。",
            "辉辉垂重露，点点缀流萤。"
        ],
        "title": "老柏三首  其三",
        "id": "0936bbcd-f024-4ba4-8d28-1fb45a8da8ae"
    },
    {
        "author": "陈师道",
        "paragraphs": [
            "暑雨不作凉，爽风祇自高。",
            "我老亦衰疾，奈此正鬰陶。",
            "魏侯有新语，高处近风骚。",
            "隠几聆五字，未觉历日劳。",
            "洒然堕冰井，起粟竖寒毛。",
            "三山已在目，万象谁能逃。",
            "历险见绝足，过口味豚膏。",
            "愿为夏雷鸣，莫作饥鸢号。"
        ],
        "title": "魏衍见过",
        "id": "c6b53a6e-4ebd-4c79-b814-3a0671c14a04"
    },
    {
        "author": "陈师道",
        "paragraphs": [
            "年侵观物化，共被岁时催。",
            "熠熠孤光动，翩翩度水来。",
            "稍能穿幔入，已复受风回。",
            "投卷吾衰矣，微吟子壮哉。"
        ],
        "title": "次韵萤火",
        "id": "7df13a3a-08d2-46d6-a412-c4e99e04bede"
    },
    {
        "author": "陈师道",
        "paragraphs": [
            "漏屋檐生菌，临江树作门。",
            "卷帘通燕子，织竹护鸡孙。",
            "向夕微凉进，相逢故意存。",
            "何当加我岁，从子问干坤。"
        ],
        "title": "次韵夏日江村",
        "id": "aa04ed35-eac5-49f5-b4e5-3f464ce207ff"
    },
    {
        "author": "陈师道",
        "paragraphs": [
            "风云随落日，河汉欲回天。",
            "隔巷如千里，还家已再圆。",
            "帘疏分细细，江浄共娟娟。",
            "他日吾何适，听诗说去年。"
        ],
        "title": "次韵观月",
        "id": "f75a3112-7ce7-4abd-a929-214d513fb04f"
    },
    {
        "author": "陈师道",
        "paragraphs": [
            "江上双峰一草堂，门闲心静自清凉。",
            "诗书发冢功名薄，麋鹿同羣岁月长。",
            "句里江山随指顾，舌端幽眇致张皇。",
            "莫欺九尺须眉白，解醉佳人锦瑟傍。"
        ],
        "title": "次韵夏日",
        "id": "2094d5d4-8764-4236-a267-afa0175c311a"
    },
    {
        "author": "陈师道",
        "paragraphs": [
            "卧念张居士，逃名老石根。",
            "学诗真得瘦，识字即空樽。",
            "鸣笛夜宜远，灯花晓更繁。",
            "未须哀老子，也复守丘园。"
        ],
        "title": "夏夜有怀",
        "id": "131e46e2-b116-4472-bebf-f059bb156a4e"
    },
    {
        "author": "陈师道",
        "paragraphs": [
            "两父论诗伯仲间，去思今识谢家安。",
            "旷怀亦苦中年别，归翼仍愁行路难。",
            "四壁未堪风雨夕，百围已试雪霜寒。",
            "欲逃富贵疑无地，千丈竿头试手看。"
        ],
        "title": "送林朝奉",
        "id": "62e2fa17-41a7-40bc-ac1a-c322dad531a8"
    },
    {
        "author": "陈师道",
        "paragraphs": [
            "初说南奔道路长，湖边丹旐已飞扬。",
            "百年积庆钟连璧，十念收功到浄方。",
            "绛幔未经亲宋母，绿衣犹记识黄裳。",
            "欲图不朽须诠载，今代谁堪着石章。"
        ],
        "title": "杨夫人挽词",
        "id": "45e11d74-355f-49d7-a358-362dad51b788"
    },
    {
        "author": "陈师道",
        "paragraphs": [
            "平江如抱贯秦洪，双岭驰来欲并雄。",
            "是物皆为万世计，阖棺犹有一朝穷。",
            "林峦特起终为污，美恶千年竟不空。",
            "尚有风流羊叔子，稍经湔洗与清风。"
        ],
        "title": "桓山",
        "id": "40978bf4-9780-4ff7-972b-82439f71739d"
    },
    {
        "author": "陈师道",
        "paragraphs": [
            "烦君临问我何堪，剩欲从君十日谈。",
            "老退不应称敏捷，颜苍宁复借红酣。",
            "世间公器毋多取，句里宗风却饱参。",
            "陋巷远孙还好学，未容光禄擅东南。"
        ],
        "title": "答颜生",
        "id": "56e212d1-fd75-4d00-bc10-3c64c065e071"
    },
    {
        "author": "陈师道",
        "paragraphs": [
            "平生师友豫章公，矻矻谈君口不空。",
            "半面相看吾已了，连城增价子何穷。",
            "三千奏牍诸儒上，四百庵寮一岁中。",
            "二父风流皆可继，谤禅排道不须同。"
        ],
        "title": "送刘主簿",
        "id": "df07de85-47c7-44a3-9c41-105dbae4e27e"
    },
    {
        "author": "陈师道",
        "paragraphs": [
            "溪响饥鱼食，川明柱影斜。",
            "惊禽穿密竹，噪鹊立浮查。",
            "谷暗山藏雨，林喧雀啅蛇。",
            "乡闾等行路，何向更为家。"
        ],
        "title": "触目",
        "id": "6da74853-a999-4d2a-8d40-33520393507f"
    },
    {
        "author": "陈师道",
        "paragraphs": [
            "黑云映黄槐，更着白鸟度。",
            "蝉鸣不余力，蛙腹能许怒。",
            "称目有佳思，侧迳无好步。",
            "兴来成独往，意得谁与赋。"
        ],
        "title": "晚望",
        "id": "51efb027-2788-4bac-ae68-2dc834d9019b"
    },
    {
        "author": "陈师道",
        "paragraphs": [
            "先生钟旧德，大府冠羣能。",
            "过手无难事，逢人有异称。",
            "荐贤余一鹗，夙记契千灯。",
            "看挽秦梁缆，头头数不胜。"
        ],
        "title": "送高推官",
        "id": "be51d02d-dcae-4041-b236-3886d23bd894"
    },
    {
        "author": "陈师道",
        "paragraphs": [
            "我诗浅短子贡墙，众目俯视无留藏。",
            "句中有眼黄别驾，洗涤烦热生清凉。",
            "人言我语胜黄语，扶竖夜燎齐朝光。",
            "三年不见万里外，安得奋身置汝傍。",
            "迩来诸子复秀发，曾未几见加端章。",
            "剩欲摧藏让头角，岂是有意羣儿伤。",
            "于人无怨我何憾，爱者尚众犹吾乡。",
            "平生不自解嘲诮，祸来亦复非周防。",
            "我衰气索不自振，正頼好语能恢张。",
            "诗家小魏新有声，旧传秀句西里黄。",
            "後生学行阙师友，临路不进空回遑。",
            "看君事业青云上，听渠螟𧎬生膏肓。"
        ],
        "title": "答魏衍黄预勉余作诗",
        "id": "6845394e-1026-44c4-9c3c-93b99ea22020"
    },
    {
        "author": "陈师道",
        "paragraphs": [
            "宿云护朝霜，秋阳佐残暑。",
            "蝇痴驱复来，汗下拭莫御。",
            "庭梧自黄陨，风过成夜语。",
            "幸是可怜生，胡然遽如许。",
            "黄生多新诗，如盆茧抽绪。",
            "唱高难欵乃，隽永得㕮咀。",
            "意合无古今，投闇有迎拒。",
            "名成弟子韩，价重先生楮。",
            "向来得斯人，孰谓余龃龉。",
            "晚炊邻僧米，昼拾狙公芧。",
            "甘酸皆适口，霜黄未登俎。",
            "门有曲逆车，谤甚北山女。",
            "宁为沟中断，不作太仓鼠。",
            "老退无好怀，续明然两炬。",
            "搔首不成眠，寒蛩促机杼。"
        ],
        "title": "和黄预感秋",
        "id": "fe888446-7717-4cd1-89f7-338812e90564"
    },
    {
        "author": "陈师道",
        "paragraphs": [
            "竹杖芒鞋取次行，琳琅触目路人惊。",
            "常年此日仍为客，病目今来喜再明。",
            "筋力尚堪供是事，登临那得总无情。",
            "已知名世徒为尔，可复缘渠太瘦生。"
        ],
        "title": "和颜生同游南山",
        "id": "0ad8a694-071f-46b2-be31-ada7e09f562f"
    },
    {
        "author": "陈师道",
        "paragraphs": [
            "骥騄同羣鸿雁行，登临端为作重阳。",
            "南台二谢风流绝，准拟归来古锦囊。"
        ],
        "title": "僧慧僧利同往南山",
        "id": "aa29abe9-cced-4e44-b9d3-63b80689a9ea"
    },
    {
        "author": "陈师道",
        "paragraphs": [
            "用直宁论世，名成不待官。",
            "低枝缘我有，偃盖到谁看。",
            "秀色有新故，英姿无暑寒。",
            "要为千岁计，岂虑万牛难。"
        ],
        "title": "柏",
        "id": "59dad0c9-7ddb-433b-bed8-63e47e5c10a3"
    },
    {
        "author": "陈师道",
        "paragraphs": [
            "当家父子亲分付，不比黄梅万里来。",
            "不解当年明上座，岭头言下却空回。"
        ],
        "title": "叔父惠钵三首  其一",
        "id": "9d1ab7d2-1167-40e4-b81f-8f7c1f917243"
    },
    {
        "author": "陈师道",
        "paragraphs": [
            "蒲团未有祖师意，洗钵何曾识赵州。",
            "万里空归君解否，老胡端为我能留。"
        ],
        "title": "叔父惠钵三首  其二",
        "id": "32dc3706-64d0-4f34-ac78-974f163ce6ae"
    },
    {
        "author": "陈师道",
        "paragraphs": [
            "声中得句已忘言，断酒持斋却自然。",
            "大有西来真的意，饥时着饭饱时悬。"
        ],
        "title": "叔父惠钵三首  其三",
        "id": "78145be1-4589-45dd-8e8f-7b003b001fb1"
    },
    {
        "author": "陈师道",
        "paragraphs": [
            "王家旧物羣偷後，石出蛮溪百丈深。",
            "挥翰吾非玉堂手，断金君有古人心。"
        ],
        "title": "谢端砚",
        "id": "7f2b20e4-d7f1-40df-a713-c293587270f6"
    },
    {
        "author": "陈师道",
        "paragraphs": [
            "一狼将四子，二岭走千羊。",
            "意得无前敌，时乖阙後防。",
            "宁知射生手，已发弩机张。",
            "会使乌鸢饱，空令豺虎伤。"
        ],
        "title": "捕狼",
        "id": "e25bd87c-e8bc-4053-8d09-d0ebec0d1e79"
    },
    {
        "author": "陈师道",
        "paragraphs": [
            "车马竞清夜，人物秀三楚。",
            "登临得免俗，兹楼岂时睹。",
            "同来两稚子，冠者亦四五。",
            "落落俱可人，颇亦厌歌鼓。",
            "山月出未高，潜鳞动寒浦。",
            "樯灯接疏星，夺目粲不数。",
            "魏侯转物手，百好趋就叙。",
            "得句未肯吐，秀气出眉宇。",
            "水浄纳行影，山空答修语。",
            "夜气稍侵肌，鸟骇去其侣。",
            "清游岂有极，喜事戒多取。",
            "投静未免喧，于今岂非古。",
            "永怀寂寞人，南北忘在所。",
            "横岭限鱼鸟，作书欲谁与。",
            "情生文自哀，意动足复伫。",
            "凭槛共一默，望舒已侵午。"
        ],
        "title": "和魏衍元夜同登黄楼",
        "id": "1fdaf7dc-4e0e-47fa-9780-76f86127096f"
    },
    {
        "author": "陈师道",
        "paragraphs": [
            "笳鼓喧灯市，车舆避火城。",
            "彭黄争地胜，汴泗迫人清。",
            "梅柳春犹浅，关山月自明。",
            "赋诗随落笔，端复可怜生。"
        ],
        "title": "和元夜",
        "id": "3f88ee32-a4db-42de-bfed-a80ecc62c288"
    },
    {
        "author": "陈师道",
        "paragraphs": [
            "旧说春风亦世情，不应作意断人行。",
            "绝须一怒催新句，更可多忧促短生。",
            "胜日着忙端取怪，妙年得此未须惊。",
            "悬知出处非吾事，已复星河烂漫晴。"
        ],
        "title": "和魏衍同游阻风",
        "id": "ae255951-24f5-42fa-90a6-cc54f19cddb0"
    },
    {
        "author": "陈师道",
        "paragraphs": [
            "经时不出此同临，小径新摧草旧侵。",
            "欲傍江山看日落，不堪花鸟已春深。",
            "来牛去马中年眼，朗月清风万里心。",
            "故着连峰当极目，回看幽径遶双林。"
        ],
        "title": "和魏衍同登快哉亭",
        "id": "5b0658e4-734e-43ca-89c7-945b778e24dd"
    },
    {
        "author": "陈师道",
        "paragraphs": [
            "城与清江曲，泉流乱石间。",
            "夕阳初隠地，暮霭已依山。",
            "度鸟欲何向，奔云亦自闲。",
            "登临兴不尽，稚子故须还。"
        ],
        "title": "登快哉亭",
        "id": "401819fe-5825-4da7-a24a-e6f2a2cad739"
    },
    {
        "author": "陈师道",
        "paragraphs": [
            "出门不雨即偶风，闭门值睡极力攻。",
            "似闻汤鼎作吟声，已贺胜敌收全功。",
            "却思二子共一笑，拨弃旧语无新工。",
            "卒行好步不两得，能致公等吾何穷。",
            "魏诗黄笔今未有，顾我独得神所钟。",
            "径须相就踏泥潦，已办煮餠浇油葱。"
        ],
        "title": "招黄魏二生",
        "id": "27577fde-967a-4650-8dc5-b662f4965fad"
    },
    {
        "author": "陈师道",
        "paragraphs": [
            "宿鸟一枝足，争林终夜鸣。",
            "庭花当户发，江月向人明。",
            "鸟度清溪影，风回晚市声。",
            "梦中无好语，池草为谁生。"
        ],
        "title": "春夜",
        "id": "a63757d2-c242-4eb1-b2bf-f7462d02e736"
    },
    {
        "author": "陈师道",
        "paragraphs": [
            "苦遭年少强追陪，病眼看花更覆杯。",
            "夹岸万人倾国出，清江一注两山开。",
            "游人欲尽惊鸥下，晚日犹须恶雨催。",
            "更恐明年有离别，折花临水共裴徊。"
        ],
        "title": "和三日",
        "id": "1d47b0ef-d1c5-48e9-90c5-12b8deec37c1"
    },
    {
        "author": "陈师道",
        "paragraphs": [
            "绿暗连村柳，红明委地花。",
            "画梁初着燕，废沼已鸣蛙。",
            "鸥没轻春水，舟横着浅沙。",
            "相逢千岁语，犹说一枝花。"
        ],
        "title": "登燕子楼",
        "id": "82e912b0-280e-4970-99cd-b427606b03aa"
    },
    {
        "author": "陈师道",
        "paragraphs": [
            "林花女颊红，春水瓜头绿。",
            "步蹇我三休，来同君一足。",
            "苦嗟所历小，不尽千里目。",
            "暮景向昏鸦，归涂取修竹。"
        ],
        "title": "和魏衍三日二首  其一",
        "id": "b044a94b-8504-4f1a-a883-c282371bda1b"
    },
    {
        "author": "陈师道",
        "paragraphs": [
            "堤沙泥尽未及尘，江波不动风生纹。",
            "虎头鱼尾不知数，朱旗一点来奔云。",
            "春容已老有余态，祓禊虽古无前闻。",
            "踏青摸石修秘祝，落日带雨催行人。",
            "听诗对月两不厌，颇觉过目徒纷纷。",
            "君不见天宝杜陵翁，屈宋才堪作近邻。"
        ],
        "title": "和魏衍三日二首  其二",
        "id": "9f653338-7208-41c7-8da7-064a1ef541c8"
    },
    {
        "author": "陈师道",
        "paragraphs": [
            "开门先得故人书，稍喜提携起覆盂。",
            "得句有谁知我在，尝新此日頼吾徒。",
            "倾篮的皪沾朝露，出袖荧煌得宝珠。",
            "会荐瑛盘惊一坐，苋肠藜口未良图。"
        ],
        "title": "答魏衍惠朱樱",
        "id": "1599a427-3aba-4cda-a1e5-721918b67a43"
    },
    {
        "author": "陈师道",
        "paragraphs": [
            "春力着人朝睡重，叶底黄鹂鸣自送。",
            "绿幕朱栏日观明，回廊侧户风帘动。",
            "昨夜春回到寒谷，好鸟飞来把修竹。",
            "整翰厉觜初一鸣，已落君诗专妙独。",
            "退红着绿春事残，後时独立知何言。",
            "侧听不尽已飞去，怀抱此时谁与论。"
        ],
        "title": "和魏衍闻鶑",
        "id": "6c811daf-b5d4-4d50-b7ad-dd497b29350c"
    },
    {
        "author": "陈师道",
        "paragraphs": [
            "逐胜阙勇功，饯春无少色。",
            "出门欲何向，坂丸随所击。",
            "百年余几何，十步复一息。",
            "同来二三子，楚楚颇修饰。",
            "行前强老夫，径捷疲峻陟。",
            "山门开烟霏，禅房闭岑寂。",
            "口燥沾茗椀，久厄此为德。",
            "逐日下西山，草路荒不识。",
            "回溪转钩曲，门径入绳直。",
            "故人喜领客，内愧积腹臆。",
            "所来为亲旧，扫除称寥閴。",
            "疾风无末势，过雨有余沥。",
            "高花初欲然，平荷已如拭。",
            "因君感衰盛，丑好移顷刻。",
            "交新厌区区，话旧听历历。",
            "谈间十一二，四座已倾侧。",
            "茅屋漏风霜，山田带沙砾。",
            "尚能哀此老，举手触四塞。",
            "君如涧底松，超拔出天壁。",
            "学诗有新功，黄魏共推激。"
        ],
        "title": "和黄充实春尽游南山",
        "id": "dac24926-d444-4218-87b2-9d1300e755e8"
    },
    {
        "author": "陈师道",
        "paragraphs": [
            "密叶已成荫，高花初着枝。",
            "幽香不自好，寒艳未多知。",
            "会见垂金弹，聊容折紫緌。",
            "粉身非所恨，犹复得闻思。"
        ],
        "title": "楝花",
        "id": "0700a7cf-5cbe-404a-a552-acaee9d922e1"
    },
    {
        "author": "陈师道",
        "paragraphs": [
            "春去花随尽，红榴暖欲然。",
            "後时何所恨，处独不祈怜。",
            "叶叶自相偶，重重久更鲜。",
            "流珠沾暑雨，改色淡朝烟。",
            "着子专寒酒，移根擅化权。",
            "愧非无价手，刻画竟难传。"
        ],
        "title": "和黄充实榴花",
        "id": "b15a05d4-685f-4834-9061-bbc7089667d3"
    },
    {
        "author": "陈师道",
        "paragraphs": [
            "似闻药病已投机，牛斗蛇妖顿觉非。",
            "李贺固知当得疾，沈侯可更不胜衣。",
            "惊逢白璧山千仞，会见黄金带十围。",
            "只信诗书端作祟，孰知糠籺亦能肥。"
        ],
        "title": "和黄预病起",
        "id": "a60c8946-0ac6-4a81-b4ec-b4c20f355a47"
    },
    {
        "author": "陈师道",
        "paragraphs": [
            "甲子仍逢夏，连朝雨脚垂。",
            "黑云玄甲驻，铁骑冷官驰。",
            "映日还蒙雾，悬麻却散丝。",
            "颓墙通犬豕，破柱出蛟螭。",
            "野润风光秀，凉生枕席宜。",
            "拨云开日月，噀水出虹蜺。",
            "贫可留须睫，恩当记扊扅。",
            "苍头行冒雨，赤脚出冲泥。",
            "诗好声生吻，书工手着胝。",
            "衰年得佳句，怀抱顿能移。"
        ],
        "title": "和黄预久雨",
        "id": "13d6ee61-b6ab-4a36-8891-5a698c2a7c9f"
    },
    {
        "author": "陈师道",
        "paragraphs": [
            "龙蛇起伏笔无前，江汉渊回语更妍。",
            "好事元须一赏足，藏家不必万人传。"
        ],
        "title": "何郎中出示黄公草书四首  其一",
        "id": "dda53d43-c9dd-4d47-8a26-5dce88e14495"
    },
    {
        "author": "陈师道",
        "paragraphs": [
            "此诗此字有谁知，画省郎官自倔奇。",
            "罪大从来身万里，政成今有麦三岐。"
        ],
        "title": "何郎中出示黄公草书四首  其二",
        "id": "0d8e71ed-294f-4a84-a2f6-7e0e21831192"
    },
    {
        "author": "陈师道",
        "paragraphs": [
            "四海声名何水曹，新诗旧德自相高。",
            "一官早要称三字，二鬓何须着两毛。"
        ],
        "title": "何郎中出示黄公草书四首  其三",
        "id": "c667ca26-ae79-4ec3-a8a1-f199f411a229"
    },
    {
        "author": "陈师道",
        "paragraphs": [
            "当年阙里与论诗，晚岁河山断梦思。",
            "妙手不为平世用，高怀犹有故人知。"
        ],
        "title": "何郎中出示黄公草书四首  其四",
        "id": "ea615a4d-9bbe-4e91-86ad-63ebaefcf8a8"
    },
    {
        "author": "陈师道",
        "paragraphs": [
            "壁立无堪佐子贫，漫修简牒效殷懃。",
            "起临明镜看生意，卧向晴檐共白云。",
            "逸气不应供潦倒，剧谈脱或致纷纭。",
            "但令苏晋禅妨醉，不患何山病故荤。"
        ],
        "title": "和黄预感怀",
        "id": "9fb7ee2b-5e28-4020-975a-5445e43feeec"
    },
    {
        "author": "陈师道",
        "paragraphs": [
            "陈留人物後，疑有隠屠耕。",
            "斯人岂其徒，满腹一杯羹。",
            "婷婷小家子，与翁同醉醒。",
            "薄暮行且歌，问之讳姓名。",
            "子岂达者与，槁竹聊一鸣。",
            "老生何所因，稍稍声过情。",
            "闭门十日雨，吟作饥鸢声。",
            "诗书工发冢，刀籋得养生。",
            "飞走不同穴，孔突不暇黔。"
        ],
        "title": "陈留市隠者",
        "id": "84ed5791-8d3c-41ec-a928-cc0bc62f6c53"
    },
    {
        "author": "陈师道",
        "paragraphs": [
            "无成底事到天涯，重见春工换柳枝。",
            "历尽江山苦行役，归来风雨过花时。",
            "驱驰共厌人间世，险阻时闻别後诗。",
            "独有穷愁销未尽，一番相见一伸眉。"
        ],
        "title": "和休文至自新安",
        "id": "4ed15899-c26d-484d-80b4-199d99e6a648"
    },
    {
        "author": "陈师道",
        "paragraphs": [
            "昨日山中云，今朝山下雨。",
            "牛羊没禾黍，蟋蟀促机杼。",
            "磨刀洗盆瓮，社腊不胜数。",
            "岂无聚敛吏，触手丞相怒。"
        ],
        "title": "秋怀十首  其一",
        "id": "1f9b8204-9573-44da-a88e-874433d566a7"
    },
    {
        "author": "陈师道",
        "paragraphs": [
            "有家汴泗间，岁久榛棘荒。",
            "稍知田家乐，感此归意忙。",
            "老马甘伏枥，游魂还故乡。",
            "四十尚无君，天下未敢忘。"
        ],
        "title": "秋怀十首  其二",
        "id": "71701fe7-cd07-4cf6-8859-0d120a6f0870"
    },
    {
        "author": "陈师道",
        "paragraphs": [
            "采薪墟墓间，行歌当归耕。",
            "向来轻薄子，怀谖以为荣。",
            "喘喘辕下犊，力尽官泥深。",
            "壮哉八百里，一割探其心。"
        ],
        "title": "秋怀十首  其三",
        "id": "f7980bb4-b90b-49ab-8cd1-150a68172c96"
    },
    {
        "author": "陈师道",
        "paragraphs": [
            "翩翩王公孙，馆我翠微院。",
            "粥饭随钟鱼，朝昏度黄卷。",
            "中年妻子累，往世西方愿。",
            "独无诗书力，尼父安得怨。"
        ],
        "title": "秋怀十首  其四",
        "id": "caadb1f7-3c48-4b62-982d-709fdd87f6e0"
    },
    {
        "author": "陈师道",
        "paragraphs": [
            "黄公轻千乘，尚爱五斗禄。",
            "风雨听朝鸡，岁月老松菊。",
            "平生白莲社，不受一尘触。",
            "识字即投阁，贵者须食肉。"
        ],
        "title": "秋怀十首  其五",
        "id": "0fbe0e67-3ad8-4958-9e7b-76567e328c4c"
    },
    {
        "author": "陈师道",
        "paragraphs": [
            "昔作九日期，一览知四方。",
            "夜雨秋水深，烈风畏褰裳。",
            "尊空囊亦空，花豆为我黄。",
            "官奴覆青绫，破屋任飞霜。"
        ],
        "title": "秋怀十首  其六",
        "id": "d9c2c4ef-5cf1-4e5e-a7ef-228a8e0ba5ed"
    },
    {
        "author": "陈师道",
        "paragraphs": [
            "翼翼陈州门，万里迁人道。",
            "雨泪落成血，着木木立槁。",
            "今年苏礼部，马迹犹未扫。",
            "昔人死别处，一笑欲绝倒。"
        ],
        "title": "秋怀十首  其七",
        "id": "8dde6473-3626-4e56-8c1b-6d754e86b039"
    },
    {
        "author": "陈师道",
        "paragraphs": [
            "籊籊孤竹君，长我一身半。",
            "凛然霜雪间，时至亦阴换。",
            "共与王子猷，永结忘言伴。",
            "可使溪壑姿，充我眼中玩。"
        ],
        "title": "秋怀十首  其八",
        "id": "ae5babd1-86ea-489c-a625-6ff2862c4ac1"
    },
    {
        "author": "陈师道",
        "paragraphs": [
            "北阙书不上，南山田不归。",
            "朝暮陈州门，悠悠此何为。",
            "我老何所为，暖日聊差池。",
            "君听城上乌，哑哑端为谁。"
        ],
        "title": "秋怀十首  其九",
        "id": "389364f0-139b-4c30-a484-54bf110a9bb4"
    },
    {
        "author": "陈师道",
        "paragraphs": [
            "潭潭明光殿，稽首西方僊。",
            "平生修何行，步有黄金莲。",
            "我岂昔好径，报以履下穿。",
            "洗足坐道场，卒卒此何缘。"
        ],
        "title": "秋怀十首  其一○",
        "id": "6bc4804a-bbac-4963-a2f6-8ff404321d9f"
    },
    {
        "author": "陈师道",
        "paragraphs": [
            "旷士三年别，荆山一顾中。",
            "百千人欲死，四六老能工。",
            "脱帽头应白，求田意欲东。",
            "口须论世事，目已失飞鸿。"
        ],
        "title": "寄寇荆山",
        "id": "c9757f59-709d-4b41-92d1-dedee30f86a1"
    },
    {
        "author": "陈师道",
        "paragraphs": [
            "公诗端正道，亭亭如紫云。",
            "落世不敢学，谓是诗中君。",
            "独有黄太史，抱杓挹其尊。",
            "韵出百家上，诵之心已醺。",
            "黄钟毁少合，大裘摈不文。",
            "世事如病耳，蚁斗作牛闻。",
            "苦怀太史惠，养豹烟雨昏。",
            "後世无高学，举俗爱许浑。"
        ],
        "tags": [
            "西湖"
        ],
        "title": "次韵苏公西湖观月听琴",
        "id": "a1176a14-8cee-40ff-adaf-067e4cc58689"
    },
    {
        "author": "陈师道",
        "paragraphs": [
            "岁月不相贷，夜床衾簟秋。",
            "朝来明镜中，作意多少留。",
            "惟酒可为娱，顾我非其流。",
            "丈夫意气合，佩玦不循钩。",
            "意行无人非，骏发不中休。",
            "相逢问何如，颇复中之不。",
            "清坐岂不好，致真岂糟丘。",
            "两欧以诗鸣，与俗同沉浮。",
            "百鸟畏嘲弄，往和长鸣鸥。",
            "胡宁忍快便，风飘万斛舟。"
        ],
        "title": "次韵德麟督叔弼季默诗及破余酒戒",
        "id": "00c76cd6-51e6-4fd4-9dd2-088dceb0dac6"
    },
    {
        "author": "陈师道",
        "paragraphs": [
            "静中有业官成集，醉里无何老是乡。",
            "丈室向来无一物，却须天女与拈香。"
        ],
        "title": "次韵苏公谒告三绝  其一",
        "id": "76c52fba-229b-478c-999f-e2fcdd26936b"
    },
    {
        "author": "陈师道",
        "paragraphs": [
            "竭泽回波不作难，未应平地起风澜。",
            "是身非有从何病，试下先生一着看。"
        ],
        "title": "次韵苏公谒告三绝  其二",
        "id": "f7c3b56f-4c36-4f63-aa28-302bddd16f6d"
    },
    {
        "author": "陈师道",
        "paragraphs": [
            "纸帐熏炉作小春，青奴白牯对忘言。",
            "更无人问维摩诘，始是东坡不二门。"
        ],
        "title": "次韵苏公谒告三绝  其三",
        "id": "7c938d2b-467c-48be-9dc3-977790f27ae9"
    },
    {
        "author": "陈师道",
        "paragraphs": [
            "云月酒下明，风露衣上落。",
            "是中有何好，草草成独酌。",
            "使君顾谓客，老子兴不薄。",
            "饮以全吾真，醉则忘所乐。",
            "未解饮中趣，中之如狂药。",
            "起舞屡跳踉，骂坐失酬酢。",
            "终然厌多事，超繁趋淡薄。",
            "功名无前期，山林有成约。",
            "身将岁华晚，意与天宇廓。",
            "醒醉各有适，短长听鳬鹤。"
        ],
        "title": "次韵苏公独酌",
        "id": "bb7b2874-cf17-4854-8a4f-786559be496d"
    },
    {
        "author": "陈师道",
        "paragraphs": [
            "白下官杨小弄黄，骑台南路绿无央。",
            "含红破白连连好，度水吹香故故长。",
            "蹲滑踏青穿马耳，转危缘险出羊肠。",
            "孰知南杜风流在，预怯排门有断章。"
        ],
        "title": "城南",
        "id": "91a41e77-7f43-44e4-9ae7-5bfb32194a7d"
    },
    {
        "author": "陈师道",
        "paragraphs": [
            "僊人弃余粮，玉色已可欺。",
            "小试换骨方，价重十冰磁。",
            "灌以长白虹，渺若江海弥。",
            "浮之端不恶，举者亦何辞。",
            "但愧闻道晚，早从雁门师。",
            "律部无明文，可复时中之。",
            "汝阳佳少年，三斗出六奇。",
            "家有持杯手，两好当一施。",
            "风吹酒面仄，月度杯心迟。",
            "百年容有命，一笑更须时。"
        ],
        "title": "次韵苏公独酌试药玉滑盏",
        "id": "70a3ef7c-ff73-485f-99f1-6845f288c715"
    },
    {
        "author": "陈师道",
        "paragraphs": [
            "种木待成材，聊为十年事。",
            "日中趋百里，宁问万牛费。",
            "植桧三尺强，已有凌云气。",
            "生世能几何，拟作千岁计。",
            "众人笑拍手，君子用其意。",
            "萧萧孤竹君，忘言理相契。",
            "名以金石交，椿杨岂奴婢。",
            "缅怀万仞颠，千丈蔚苍翠。",
            "蟠根泉石底，用意霜雪外。",
            "宁须大厦才，坐待斧斤至。",
            "散为风雨声，密作牛马蔽。"
        ],
        "title": "次韵德麟植桧",
        "id": "d6459f0c-abe7-443a-aba8-bee1e59519d2"
    },
    {
        "author": "陈师道",
        "paragraphs": [
            "庐陵四公子，吾及识其半。",
            "叔也英达人，平易亦精悍。",
            "于时吾始壮，败壁不涂墁。",
            "孤身客东都，转食诸公馆。",
            "时来扣君门，百过不留难。",
            "倾心倒囊笈，燕语彻昏旦。",
            "磬折晚为亲，少得而多患。",
            "相过汝颍上，岁月不胜难。",
            "君才得公余，十日而千万。",
            "舌端悬日月，笔下来江汉。",
            "此行不寻常，谈者方一贯。",
            "逸足宁小试，宝刀当立断。",
            "用意不崎岖，欲得忘挟弹。",
            "卧念平生亲，稍作春冰泮。",
            "因声督张秦，书来不应缓。"
        ],
        "title": "送叔弼寄秦张",
        "id": "72e90531-4af4-497f-a149-ea2faee65abb"
    },
    {
        "author": "陈师道",
        "paragraphs": [
            "吴山那可说，已觉心耳静。",
            "忍事如忍欲，可遏不可骋。",
            "人生如此耳，黄白满朝镜。",
            "宁怀斗升粟，不理东南艇。",
            "君从湖上归，颇说寒事竟。",
            "沙草柔动色，溪喧鱼不定。",
            "烦君冰玉句，缓作江湖兴。",
            "君诗如静女，妙绝人所敬。",
            "不更风雨秋，下有桃李径。",
            "试写孤竹君，名成三绝郑。"
        ],
        "title": "次韵德麟吴越山水",
        "id": "47bd983b-af57-4a3b-9a8e-6ad570fa1979"
    },
    {
        "author": "陈师道",
        "paragraphs": [
            "清渊下无际，落日回风澜。",
            "凛然毛发直，敢以笑语干。",
            "坡陀百尺台，葱翠万木蟠。",
            "惊飙振积叶，清霜作朝寒。",
            "水旱或有差，精祷神其难。",
            "鱼龙同一波，信有水府宽。",
            "向来三日雨，頼子一据鞍。",
            "何以报嘉惠，寒瓜荐金盘。",
            "万口待一饱，归卧神其安。",
            "犹须雪三赤，盛意莫得阑。"
        ],
        "title": "龙潭",
        "id": "4fb9ce62-176d-488c-80bd-9a44b7f887be"
    },
    {
        "author": "陈师道",
        "paragraphs": [
            "相逢不用蚤，论交宜晚岁。",
            "平生易诸公，斯人真可畏。",
            "见之三伏中，凛凛有寒意。",
            "名下今有人，胸中本无事。",
            "神物护诗书，星斗见光气。",
            "惜无千人力，负此万乘器。",
            "生前一樽酒，拨弃独何易。",
            "我亦奉斋戒，妻子以为累。",
            "子如双井茶，众口愿其尝。",
            "顾我如麦饭，犹足填饥肠。",
            "陈诗传笔意，愿立弟子行。",
            "何以报嘉惠，江湖永相忘。"
        ],
        "title": "赠鲁直",
        "id": "3e89534b-3aa2-4b93-b63e-9b7480ebc2a6"
    },
    {
        "author": "陈师道",
        "paragraphs": [
            "春风永巷闲娉婷，长使青楼误得名。",
            "不惜卷帘通一顾，怕君着眼未分明。"
        ],
        "title": "放歌行  其一",
        "id": "1eff90f8-56f7-48bc-9819-e7cd06814e62"
    },
    {
        "author": "陈师道",
        "paragraphs": [
            "当年不嫁惜娉婷，拔白施朱作後生。",
            "说与旁人须早计，随宜梳洗莫倾城。"
        ],
        "title": "放歌行  其二",
        "id": "8f3ec290-866a-4c9d-8282-2aa172e68006"
    },
    {
        "author": "陈师道",
        "paragraphs": [
            "自昔有遗韵，小饮不尽觞。",
            "坐待竹间月，奈此云影长。",
            "起行林下路，散策踰平岗。",
            "破眼一枝春，着意千叶黄。",
            "暄寒会有分，蜂蝶来无央。",
            "鸟语带余寒，竹风回妙香。",
            "缅想两公子，作恶变清凉。",
            "谁怜尘沙底，疲马踏朝阳。",
            "斯人班马後，如圭复如璋。",
            "相逢了无得，佳处每难忘。"
        ],
        "title": "次韵苏公竹间亭小饮",
        "id": "dd027126-e722-4836-86a1-2a7ad2e2a45b"
    },
    {
        "author": "陈师道",
        "paragraphs": [
            "化人巧作襄样花，何年落子空王家。",
            "羽衣霓袖涴香蜡，从此人间识尤物。",
            "青琐诸郎却未知，天公下取仙翁诗。",
            "乌丸鸡距写玉叶，却怪寒花未清绝。",
            "北风驱雪度关山，把烛看花夜不眠。",
            "明朝诗成公亦去，长使梅仙诵佳句。",
            "湖山信美更须人，已觉西湖属此君。",
            "坐想明年吴与越，行酒赋诗听击钵。"
        ],
        "tags": [
            "西湖"
        ],
        "title": "次韵苏公蜡梅",
        "id": "d3e200a4-8282-4fba-87ef-97b1f32225ca"
    },
    {
        "author": "陈师道",
        "paragraphs": [
            "伏尽暑犹壮，秋生凉故迟。",
            "蝉吟接远响，萤烛度深枝。",
            "岁半身仍健，年侵意自悲。",
            "情知寇公子，不作感秋词。"
        ],
        "title": "秋後五日应物无诗岂年志俱壮未解伤秋耶以诗挑之",
        "id": "deadc27b-70bb-4c26-a30e-0b881596fda2"
    },
    {
        "author": "陈师道",
        "paragraphs": [
            "一官归老岂嘉宾，喜见羣材入选抡。",
            "学变古今人得意，化行梁楚俗还醇。",
            "士蒙余勇天同力，诗度清秋物再新。",
            "勉作功名求善颂，径从平地据通津。"
        ],
        "title": "次韵杨内翰赠诸进士",
        "id": "b9d88bfb-7a9a-40a5-b5be-27eab3b27220"
    },
    {
        "author": "陈师道",
        "paragraphs": [
            "谢公中年後，畏与亲友别。",
            "数日怀抱恶，每笑冠缨绝。",
            "生有四方事，死当一语决。",
            "前笑今则悲，吾衰拟何说。",
            "着鞭何必先，倒笔不容掣。",
            "鞭尔辕下驹，万里一改辙。"
        ],
        "title": "送李奉议亳州判官四首  其一",
        "id": "3ddd08fa-deeb-4508-b66a-0addb69e2fb1"
    },
    {
        "author": "陈师道",
        "paragraphs": [
            "祁氏号外府，藏室多异书。",
            "自公有余力，一览意何如。",
            "为学虽日益，受益不受诬。",
            "正须高着眼，濠梁有游鱼。"
        ],
        "title": "送李奉议亳州判官四首  其二",
        "id": "573e0766-1adc-4673-952f-0d74857bd27d"
    },
    {
        "author": "陈师道",
        "paragraphs": [
            "吾友孙子实，爱学吾所畏。",
            "持身如处子，得句有余味。",
            "交欢艰难际，凛然见名谊。",
            "吾病卧里中，车马日一至。",
            "遣医馈粱肉，忧憙见颜际。",
            "殷懃劝加餐，代我破戒罪。",
            "一别已三秋，君室乃其季。",
            "轮囷见眼中，不作千里外。",
            "因声问何如，胡不枉一字。"
        ],
        "title": "送李奉议亳州判官四首  其三",
        "id": "12a77c3b-02de-4eed-b5b8-59357bcff014"
    },
    {
        "author": "陈师道",
        "paragraphs": [
            "吾友张文潜，君行乃其里。",
            "当年钓游处，壮者或可指。",
            "闻风起遐想，意作千古士。",
            "不知尘土中，奴椎婢不齿。",
            "胸中无一尘，笔下有百纸。",
            "勿问见自知，未语君已憙。",
            "与游今已後，行矣勿停轨。"
        ],
        "title": "送李奉议亳州判官四首  其四",
        "id": "6f67ed66-4984-4801-9881-e8a3df239aef"
    },
    {
        "author": "陈师道",
        "paragraphs": [
            "阅世真难记，如君自不忘。",
            "尚于书太简，正以懒相妨。",
            "与有还家乐，终无却老方。",
            "莫须忧潦倒，未许细商量。"
        ],
        "title": "寄晁说之",
        "id": "2778149d-3f08-4077-9a43-510d7cc784cb"
    },
    {
        "author": "陈师道",
        "paragraphs": [
            "仕屈诸儒底，名成一战中。",
            "酒为千日计，诗费几生功。",
            "戏马章台下，呼鹰上蔡东。",
            "少年豪侠窟，杵臼得梁鸿。"
        ],
        "title": "再赠寇司户",
        "id": "56a43420-0470-45b9-9978-98fece46d0a2"
    },
    {
        "author": "陈师道",
        "paragraphs": [
            "讳穷怀禄得辞劳，腰折头低不复高。",
            "梦幻更堪追鸟迹，去来何有校牛毛。",
            "依违玩世从君好，叱咤生风盖代豪。",
            "闻说妙年心尚在，忍看花絮受风飘。"
        ],
        "title": "次韵寇司户春怀",
        "id": "0b847f2f-d757-43d6-bc53-58c41d87ecca"
    },
    {
        "author": "陈师道",
        "paragraphs": [
            "疾雷倒海不成雨，黑云衔日蚕不吐。",
            "深院回廊昼日长，青帘朱幕风铃语。",
            "神仙中人龙作马，翠旌绛节从天下。",
            "竹冠芒屦紫绮裘，曳杖林间观物化。",
            "清池照眼自生凉，修竹回阴欲过廊。",
            "樽酒未空高兴动，含毫欲下云飞扬。",
            "俗闻道士业符医，未语已作庸人样。",
            "但知一扇博百金，岂识双松到千丈。",
            "蝇头小字密着行，四座欢叫醒而狂。",
            "忽惊天姥到庭户，风篁露草鸣寒螀。",
            "回天却日有余力，小试席间留翰墨。",
            "请公慎用补天手，入佐后皇和玉石。"
        ],
        "title": "奉陪内翰二丈醴泉避暑",
        "id": "c781bbb6-6687-4dad-9360-a805758a4b07"
    },
    {
        "author": "陈师道",
        "paragraphs": [
            "稍稍昏烟集，冬冬一再更。",
            "短檠昏细字，高枕忘平生。",
            "来雁妨身健，新杨唤眼明。",
            "已须甘酒力，不用占时名。"
        ],
        "title": "秋怀",
        "id": "224d7a82-fabd-480c-a6e4-199dcd1bfeb8"
    },
    {
        "author": "陈师道",
        "paragraphs": [
            "浊泾清渭不同源，世好因循到子孙。",
            "只待白头能潦倒，不虞青眼已澜翻。"
        ],
        "title": "戏元弼  其一",
        "id": "91653785-0009-42fd-9ced-734ae0ae96be"
    },
    {
        "author": "陈师道",
        "paragraphs": [
            "山头落日着窗明，花里来禽起笑声。",
            "岂有诗成须白傅，独于酒可置公荣。"
        ],
        "title": "戏元弼  其二",
        "id": "4d0c4421-4a95-4de4-97dc-b4e977b53854"
    },
    {
        "author": "陈师道",
        "paragraphs": [
            "翩翩别去七经年，特特归来两浩然。",
            "东道有时推谢令，後堂无地着彭宣。"
        ],
        "title": "戏元弼  其三",
        "id": "65973df2-a554-4993-96d0-cf421c70623d"
    },
    {
        "author": "陈师道",
        "paragraphs": [
            "车驰卒奔风雨过，白发故人余一个。",
            "幸是元无左阿君，何须不着陈惊坐。"
        ],
        "title": "戏元弼  其四",
        "id": "c8aa7db1-01d2-4ac1-9944-36cf6dac45fc"
    },
    {
        "author": "陈师道",
        "paragraphs": [
            "千里相从愧子心，未堪归路马骎骎。",
            "更能作意怜衰病，肯後重来道古今。",
            "三岁有期看一举，百年聊待到千寻。",
            "行逢浄社论余习，为说登临久废吟。"
        ],
        "title": "陈询秀才归徐",
        "id": "c03aea20-6725-4f19-abee-dca61a3427ec"
    },
    {
        "author": "陈师道",
        "paragraphs": [
            "城上危楼江上城，风流千载擅佳名。",
            "水兼汴泗浮天阔，山入青齐焕眼明。",
            "乔木下泉余故国，黄鹂白鸟解人情。",
            "须知壮士多秋思，不露文章世已惊。"
        ],
        "title": "登彭祖楼",
        "id": "ddbafd70-7f32-4c75-ab12-9de20a6eb4da"
    },
    {
        "author": "陈师道",
        "paragraphs": [
            "未仕宁论马少游，虚名非复韩潮州。",
            "祖师若问西来信，为说苍头与白头。"
        ],
        "title": "送仁山主兼寄西堂园澄禅师",
        "id": "27623307-c1b4-475a-ad9d-c70291193d80"
    },
    {
        "author": "陈师道",
        "paragraphs": [
            "八年门第故违离，千里河山费梦思。",
            "淮海风涛真有道，麒麟图画岂无时。",
            "今朝有客传河尹，是处逢人说项斯。",
            "三径未成心已具，世间惟有白鸥知。"
        ],
        "title": "寄泰州曾侍郎",
        "id": "313076e7-e110-46fe-8b5f-9517ec8e775f"
    },
    {
        "author": "陈师道",
        "paragraphs": [
            "阙然车马不闻音，行路艰危已备更。",
            "求舍问田真得计，临流据石有余清。",
            "江山满目开新卷，韦杜诸人得细评。",
            "闲处着身容我老，忙中见记识君情。"
        ],
        "title": "答颜生见寄",
        "id": "1d08cf2d-4346-48a6-ab5d-09acc26fbbef"
    },
    {
        "author": "陈师道",
        "paragraphs": [
            "盈盈一水不斯须，经岁相过自作疏。",
            "坐待翔禽报佳会，径须飞雨洗香车。",
            "超腾水部陈篇上，收拾愚溪作赋余。",
            "信有神仙足官府，我宁辛苦守残书。"
        ],
        "title": "和黄预七夕",
        "id": "c38f36bf-5c03-4343-924f-f5caccf7d7e6"
    },
    {
        "author": "陈师道",
        "paragraphs": [
            "千载归来辽海东，江山如旧里闾空。",
            "时平未觉身难遇，学赡依然说不穷。",
            "着绣昼行真细事，下车磬折得深衷。",
            "圣朝未有徐州相，剩作功名跨数公。"
        ],
        "title": "赠郑户部",
        "id": "fbcc9d12-a93b-4461-bcf6-adaeeb72f506"
    },
    {
        "author": "陈师道",
        "paragraphs": [
            "九日登临迫闭藏，老怀无恨自凄凉。",
            "山头落帽风流绝，壁面称诗语笑香。",
            "冲雨肯来寻此老，拂床聊待熟黄粱。",
            "独无樽酒为君寿，正使秋花未肯黄。"
        ],
        "title": "九日不出魏衍见过",
        "id": "c01f0df1-e7bb-4cc2-b5fe-7e4b32e7d7a5"
    },
    {
        "author": "陈师道",
        "paragraphs": [
            "积雨断行路，重江未安流。",
            "胡为冒艰险，迫此米帛谋。",
            "岁晏风作横，未宽为子忧。",
            "卒然托异县，所得如所求。",
            "主人如古人，待士礼亦优。",
            "人情乐新知，岂不怀旧丘。",
            "我贫无四壁，爱尔胡能留。",
            "子也尚不容，吾代诸公羞。",
            "勿云百里远，已作千山愁。",
            "念子舍我去，谁复从我游。",
            "诸石吾未识，因子卜可不。",
            "能此已可尚，终焉致绸缪。"
        ],
        "title": "送魏衍移沛",
        "id": "45d530fe-cfab-445b-a4c6-a2d35fdccbd8"
    },
    {
        "author": "陈师道",
        "paragraphs": [
            "今日中牟令，当年太守孙。",
            "独能怜此老，肯避席为门。",
            "寒日风涛壮，边城簿领繁。",
            "平生子曾子，白首得重论。"
        ],
        "title": "送河间吕令",
        "id": "853db6c4-13ad-48a8-b29d-da2a3f3b7f2b"
    },
    {
        "author": "陈师道",
        "paragraphs": [
            "夜半风回雨脚收，万家和气与云浮。",
            "萧条寒巷荒三径，突兀晴空耸二楼。",
            "胜日登临轻一醉，下乡昏垫肯同忧。",
            "江空峡响鱼龙落，尽放青青极目秋。"
        ],
        "title": "次韵何子温祈晴二首  其一",
        "id": "8051650c-45dc-49a7-a17f-e0f8f764672d"
    },
    {
        "author": "陈师道",
        "paragraphs": [
            "九虎当关信不传，烧烟才上已回天。",
            "驱除雾雨还朝日，畜缩涛波复二川。",
            "夺目光华开秀句，堆场藁秸验丰年。",
            "从今更上中和颂，少费将军九万笺。"
        ],
        "title": "次韵何子温祈晴二首  其二",
        "id": "f84b3dc7-bcf0-4a7b-84f8-084fabb2feb2"
    },
    {
        "author": "陈师道",
        "paragraphs": [
            "湖岭一都会，西南更上游。",
            "秋盘堆鸭脚，春味荐猫头。",
            "宣室来何暮，蒸池得借留。",
            "孰知为郡乐，莫作越乡忧。"
        ],
        "title": "寄潭州张芸叟二首  其一",
        "id": "481b5040-7013-4270-a84b-13aad7614912"
    },
    {
        "author": "陈师道",
        "paragraphs": [
            "去国如前日，为邦得旧游。",
            "霜甘先落手，春雁几回头。",
            "只道风沙恶，宁知贾宋留。",
            "赋诗真有助，吊古不同忧。"
        ],
        "title": "寄潭州张芸叟二首  其二",
        "id": "520ce23a-7160-4469-8d79-17f876dccd8e"
    },
    {
        "author": "陈师道",
        "paragraphs": [
            "甲第衣冠後，东迁岁月侵。",
            "情亲期一诺，急病阙千金。",
            "孰并还家乐，毋忘在莒心。",
            "时能记衰疾，声迹到云林。"
        ],
        "title": "送曹秀才",
        "id": "b09ee9e8-8442-47b1-868e-436d24ac84b5"
    },
    {
        "author": "陈师道",
        "paragraphs": [
            "先生英气盖区中，命与仇谋得老穷。",
            "又见长身有家法，可辞短簿怒吾公。",
            "石头路滑行能速，宣室归来语未终。",
            "宛洛风尘莫回顾，直须留眼送归鸿。"
        ],
        "title": "送王元均贬衡州兼寄元龙二首  其一",
        "id": "edeb8d7f-5bf4-4320-ade7-a96229167510"
    },
    {
        "author": "陈师道",
        "paragraphs": [
            "先生秀句满天东，二子缘渠再得穷。",
            "诗礼向来堪发冢，孙刘能使不为公。",
            "炎方瘴疠避轩豁，故国山河开始终。",
            "传语元龙要相识，江湖春动有来鸿。"
        ],
        "title": "送王元均贬衡州兼寄元龙二首  其二",
        "id": "836644cc-2b67-4b2d-8a7f-a6469349bcb9"
    },
    {
        "author": "陈师道",
        "paragraphs": [
            "美政真吾母，名家更杜陵。",
            "于张从昔少，鲁卫至今称。",
            "丝竹中年好，词华夙世能。",
            "周南棠棣传，平世几人登。"
        ],
        "title": "杜侍郎挽词三首  其一",
        "id": "de7015c2-6c41-4371-b471-5213d8fd5c19"
    },
    {
        "author": "陈师道",
        "paragraphs": [
            "骥騄方怀远，松筠忽有秋。",
            "雍容名士数，终始法家流。",
            "凛凛惊千载，堂堂閟一丘。",
            "能令羊季子，不肯过西州。"
        ],
        "title": "杜侍郎挽词三首  其二",
        "id": "1f40e310-9510-41f6-b672-436c7bab5b11"
    },
    {
        "author": "陈师道",
        "paragraphs": [
            "身去风流在，人难玉石分。",
            "平生才一见，治行已多闻。",
            "更觉知音少，还修地下文。",
            "他年九原泪，仍是两冯君。"
        ],
        "title": "杜侍郎挽词三首  其三",
        "id": "c22dc7f9-e277-47cc-abef-e85f40e1ef87"
    },
    {
        "author": "陈师道",
        "paragraphs": [
            "敏慧仍江夏，风流更妙年。",
            "贫焚酒家券，病得里胥钱。",
            "精爽来鹰隼，清明泻涧瀍。",
            "无儿传素业，有泪彻黄泉。"
        ],
        "title": "黄无悔挽词四首  其一",
        "id": "c112c64d-55c3-456f-ab1f-7b7e6c93fdf7"
    },
    {
        "author": "陈师道",
        "paragraphs": [
            "骨秀神仙数，诗清雅颂才。",
            "识高悬日月，韵胜脱尘埃。",
            "去就堪同事，摧残尽一哀。",
            "了知天上去，不似世间来。"
        ],
        "title": "黄无悔挽词四首  其二",
        "id": "407b1901-eaa4-4aef-846c-6dade1ca0f7b"
    },
    {
        "author": "陈师道",
        "paragraphs": [
            "志大期千里，身宜置一丘。",
            "英词真盖世，爽气已横秋。",
            "地要黄金骨，天成白玉楼。",
            "平生斲泥手，斤斧恐长休。"
        ],
        "title": "黄无悔挽词四首  其三",
        "id": "7bf05cc6-ab3d-404b-833a-647953c57745"
    },
    {
        "author": "陈师道",
        "paragraphs": [
            "玉筯凝潮後，丝桐艺业余。",
            "远涂憎早悟，旷度得中疏。",
            "子逝今何遽，吾生孰与居。",
            "岂无文士传，未有茂陵书。"
        ],
        "title": "黄无悔挽词四首  其四",
        "id": "b9e68e8a-a689-4491-ae5c-9990f893300e"
    },
    {
        "author": "陈师道",
        "paragraphs": [
            "积雨不受暑，既晴还得秋。",
            "未免困河鱼，宁如喘吴牛。",
            "风梧有先声，巢燕无後留。",
            "人生行乐尔，一经今白头。"
        ],
        "title": "秋怀四首  其一",
        "id": "237ef652-25ae-472f-b743-8eec8802e67e"
    },
    {
        "author": "陈师道",
        "paragraphs": [
            "小雨断复续，回斜落晚风。",
            "寒心生蟋蟀，秋色傍梧桐。",
            "草与遥山碧，花欺晚照红。",
            "口须谈世事，目已失飞鸿。"
        ],
        "title": "秋怀四首  其二",
        "id": "59313eb1-2551-444b-92b9-76fcc20df341"
    },
    {
        "author": "陈师道",
        "paragraphs": [
            "山断开平野，河回杀急流。",
            "登临须向夕，风雨更宜秋。",
            "急急後飞雁，翩翩不下鸥。",
            "晚舟犹小待，暮雀已深投。"
        ],
        "title": "秋怀四首  其三",
        "id": "d2a7d315-1f11-4dd8-8f4e-1c67f25933d3"
    },
    {
        "author": "陈师道",
        "paragraphs": [
            "梨埒当千户，渔防拥万头。",
            "宁须一网尽，不为百人留。",
            "密雨点急水，惊风擘系舟。",
            "百年供转徙，因病得夷犹。"
        ],
        "title": "秋怀四首  其四",
        "id": "c324e491-2c5e-4a5e-8282-8bb107ab30fe"
    },
    {
        "author": "陈师道",
        "paragraphs": [
            "平生夫铁脚，道价喧宇宙。",
            "望礼东南云，吾今独何後。",
            "晚始识其子，瑶林一枝秀。",
            "初闻饮光笑，复作空生瘦。",
            "今年退後禅，袖手不肯叉。",
            "真成菩萨魔，未免化城咎。",
            "白月悬清光，大钟得辞扣。",
            "知止一何勇，随缘岂无复。",
            "丰台两禅子，三请期一觏。",
            "翩然挈瓶盂，百里往相就。",
            "古寺风雨余，触目初邂逅。",
            "夙昔有静缘，欢然宛如旧。",
            "教我早自异，业成谁得救。",
            "世故已备尝，踌躇复何候。",
            "钻火勿停手，时来自渠透。",
            "殷懃礼白足，吾为太山溜。"
        ],
        "title": "送法宝禅师",
        "id": "faa2b9ea-13a0-4d3b-af23-0d8cd083c250"
    },
    {
        "author": "陈师道",
        "paragraphs": [
            "为惠不必广，但问与者谁。",
            "受施何用多，名义以为资。",
            "平生师友间，四海参寥师。",
            "一穷无四壁，百代有千诗。",
            "再逐越淮江，三年鲁中归。",
            "初无赞公色，不异浄名衣。",
            "才如得风鹢，已复触藩羝。",
            "路贫谁肯怜，语妙君所知。",
            "我往立谈间，欻若白受缁。",
            "乃知仁者听，不待辛苦词。",
            "赵侯名教士，劲气喷长蜺。",
            "论吐天下公，而合吾所私。",
            "明窗弄文墨，妍语含英姿。",
            "要与识者论，且避羣儿痴。",
            "旧好无新功，终年此交绥。",
            "未须坚百战，当即建降旗。"
        ],
        "title": "赠赵奉议",
        "id": "f7196c49-de12-45ea-897c-c717cced2d13"
    },
    {
        "author": "陈师道",
        "paragraphs": [
            "半夜风如许，平明雪皓然。",
            "帘疏穿琐细，竹压更婵娟。",
            "窘兔走留迹，饥乌鸣乞怜。",
            "遥忻炎海上，还复得新年。"
        ],
        "title": "元日雪二首  其一",
        "id": "46cf09c0-631b-49e9-a08d-711ad87c05d3"
    },
    {
        "author": "陈师道",
        "paragraphs": [
            "度腊阙三白，开正还积阴。",
            "炊烟茅舍湿，噪雀暮枝深。",
            "短发千方误，中年万里心。",
            "成书着岩穴，或有後人寻。"
        ],
        "title": "元日雪二首  其二",
        "id": "15d15823-25a4-437e-baca-0fe47c17a22d"
    },
    {
        "author": "陈师道",
        "paragraphs": [
            "入竹投窗夜有声，似违残腊作初正。",
            "三更爽气侵危坐，万里回风逼发生。",
            "呵笔小吟撩我老，闭门高卧见君情。",
            "只今剩作惊人句，颇觉吟边意未平。"
        ],
        "title": "次韵黄生",
        "id": "d0a00c1b-180e-4dca-8c58-cf383237894c"
    },
    {
        "author": "陈师道",
        "paragraphs": [
            "冰泥断道雪塞门，远坊累日无行人。",
            "卧闻喧呼谁叩阍，稚子往问鹿骇奔。",
            "黄生学诗用力新，急手疾口如翻盆。",
            "冲风踏冻送七言，要令寒屋回春温。",
            "是时积阴又黄昏，叫闹索火惊四邻。",
            "迩来结字稳且匀，岂不见我参寥君。",
            "嗟吾老矣心尚存，後来得子空马羣。",
            "径须赤手缚麒麟，四大海水一口吞。",
            "丈夫意气抗浮云，道逢其人两手分，妬妇拊膺王右军。"
        ],
        "title": "答黄生",
        "id": "a66e2c61-c96d-41f2-bd7a-112facd32b21"
    },
    {
        "author": "陈师道",
        "paragraphs": [
            "送往开新雪又晴，故留腊白待春青。",
            "稍回杉色伸梅怨，并得朝看与夜听。",
            "已觉庭泥生鸟迹，遽修田事带朝星。",
            "暮年功力归持律，不是骚人故独醒。"
        ],
        "title": "雪後",
        "id": "18fe9f80-6d5c-4378-bb4a-b0b4bfe7f331"
    },
    {
        "author": "陈师道",
        "paragraphs": [
            "接禄才余岁，为邦近故园。",
            "案图三万户，镇静五千言。",
            "雪尽春泥滑，风生沙水昏。",
            "犹须放琴客，坐席稍能温。"
        ],
        "title": "送张蕲县",
        "id": "cb74247b-9efc-45b6-9404-dee991e1acd3"
    },
    {
        "author": "陈师道",
        "paragraphs": [
            "治出龙城守，名高水部郎。",
            "清明人共识，风味独难忘。",
            "骨立秦书瘦，须粘桧密香。",
            "烹鲜师老耳，曳尾肯蒙庄。"
        ],
        "title": "送何子温移亳州三首  其一",
        "id": "fca06316-3c50-456b-9550-a8337e3a8bc3"
    },
    {
        "author": "陈师道",
        "paragraphs": [
            "青衿曾诵赋，皓首始登门。",
            "意得宁论晚，心交不待言。",
            "向来期北上，可复改南辕。",
            "画地数佳政，丛谈何处村。"
        ],
        "title": "送何子温移亳州三首  其二",
        "id": "d6e67c54-e646-4d48-bff5-6b42119bd06c"
    },
    {
        "author": "陈师道",
        "paragraphs": [
            "复作中年别，仍怀後日忧。",
            "关山遮极目，汴泗只东流。",
            "政好遭频借，诗清得暗投。",
            "会看灵寿杖，扶出富民侯。"
        ],
        "title": "送何子温移亳州三首  其三",
        "id": "f8aef797-b969-4c05-8cb0-0a6ce8d5dac8"
    },
    {
        "author": "陈师道",
        "paragraphs": [
            "学舍论交二十年，白头相对固依然。",
            "才难孰为吾君惜，果满宁容我辈先。",
            "熟路长驱聊缓步，百全一发不虚弦。",
            "故怀未尽还成别，饱惯人间不更怜。"
        ],
        "title": "送詹司业",
        "id": "260126c6-496d-4add-9348-e3132aec29c5"
    },
    {
        "author": "陈师道",
        "paragraphs": [
            "红绿相催春事阑，可能无意待人看。",
            "不因送客那能出，衰病经年一据鞍。"
        ],
        "title": "西郊二首  其一",
        "id": "cec7f08e-ca6d-416c-a4ed-55a4aa3051d0"
    },
    {
        "author": "陈师道",
        "paragraphs": [
            "攒眉敛目抵风沙，暗度城西十里花。",
            "历肆侧听长短句，缘溪斜着两三家。"
        ],
        "title": "西郊二首  其二",
        "id": "f9325bba-4ccf-4e4e-8320-c795aeeaf2c6"
    },
    {
        "author": "陈师道",
        "paragraphs": [
            "西南日下共浮云，人事难羣喜劝分。",
            "已度城阴先得句，不应从俗未忘荤。",
            "松篁有节元宜晚，桃李无蹊只自熏。",
            "欲入帝城须帝力，且寻诗社着诗勋。"
        ],
        "title": "寄亳州何郎中二首  其一",
        "id": "3587ccdc-8304-4b77-a0f8-ad255217cf37"
    },
    {
        "author": "陈师道",
        "paragraphs": [
            "西原追送未成旬，赫赫传声已迫人。",
            "剩欲抄诗寄来使，尚能拂席致佳宾。",
            "孰知简易归刘向，谁使循良作寇恂。",
            "他日入东专一壑，少留余地许为邻。"
        ],
        "title": "寄亳州何郎中二首  其二",
        "id": "02642269-7fb2-42eb-b708-fbb730699d90"
    },
    {
        "author": "陈师道",
        "paragraphs": [
            "千里驰诗慰别离，诗来吟咏转悲思。",
            "静中取适庸非计，林下相从会有时。",
            "生理只今那得说，交情从昔见于斯。",
            "含毫欲下还休去，怀抱何由得细知。"
        ],
        "title": "寄答泰州曾侍郎",
        "id": "8f417565-8e2b-408a-aefc-30c5c67ac9a9"
    },
    {
        "author": "陈师道",
        "paragraphs": [
            "襟袖从前相向开，倡酬于此未多陪。",
            "身更宠辱谈弥胜，路别东西意自哀。",
            "隠几忘言终不近，白头青简两相催。",
            "孰知衰老难为别，声问应须续续来。"
        ],
        "title": "送提刑李学士移使东路",
        "id": "ed339c0d-3913-4f72-95c0-dd857deee4af"
    },
    {
        "author": "陈师道",
        "paragraphs": [
            "远游游则远，安心心已安。",
            "茅茨更何事，一坐五年宽。",
            "客来问法要，示以无所还。",
            "勿云空生默，听者不胜言。"
        ],
        "title": "和郑户部宝集丈室二首  其一",
        "id": "92fe75d0-0f1b-4131-a062-1a54e6a38f29"
    },
    {
        "author": "陈师道",
        "paragraphs": [
            "贵有空王章，贫无置锥地。",
            "冲风窗自语，涴壁虫成字。",
            "向隅有知音，阖门接强对。",
            "只道庭前柏，西来本无意。"
        ],
        "title": "和郑户部宝集丈室二首  其二",
        "id": "360aafb5-ef9e-4863-bae9-4346b2ba66be"
    },
    {
        "author": "陈师道",
        "paragraphs": [
            "高斋缭绕度双沟，老气轩昂盖九州。",
            "不谓江山开悒怏，正缘风味得淹留。",
            "招携好客供谈笑，拆补新诗拟献酬。",
            "小摘自锄稀菜甲，旁观虚作不堪忧。"
        ],
        "title": "隠者郊居",
        "id": "19e49a4f-2bcf-4282-be4f-af996a538953"
    },
    {
        "author": "陈师道",
        "paragraphs": [
            "断岸通横水，吹花满系船。",
            "中年擅幽独，辍食买林泉。",
            "草木真宜主，江山故作妍。",
            "升沉有流转，且复赋归田。"
        ],
        "title": "览胜亭",
        "id": "4f5ce2e5-7a06-494a-9a3a-4dd3a8135f4f"
    },
    {
        "author": "陈师道",
        "paragraphs": [
            "课最三川守，名成万石君。",
            "平生欠一识，声烈即多闻。",
            "兜率真归处，琴台只断云。",
            "伤心今夜月，忍便到初坟。"
        ],
        "title": "何太中挽词二首  其一",
        "id": "86f3fa03-790f-4474-9954-c395237a5ea4"
    },
    {
        "author": "陈师道",
        "paragraphs": [
            "哀挽诸儒竞，丰碑故吏繁。",
            "素车纷雨泣，丹旐与风翻。",
            "几地留遗爱，他年作九原。",
            "涕流耆旧尽，不独为乡园。"
        ],
        "title": "何太中挽词二首  其二",
        "id": "d256998e-5530-4492-be9b-042021a4f1f0"
    },
    {
        "author": "陈师道",
        "paragraphs": [
            "贫有分离苦，官无早晚宜。",
            "又为千里别，未觉十年迟。",
            "日与江山远，风连草木悲。",
            "平生刘子政，见可只论诗。"
        ],
        "title": "送大兄兼寄赵团练",
        "id": "c7e6eef9-1a1f-4fdb-8645-42dbd1b0964e"
    },
    {
        "author": "陈师道",
        "paragraphs": [
            "中年为吏晚专城，不独身荣府亦荣。",
            "江汉风流见羊杜，相门经术有韦平。",
            "十年一别音书绝，万里相看骨肉情。",
            "今代庞公入城府，定将悬榻与逢迎。"
        ],
        "title": "寄襄州程大夫",
        "id": "d47a1731-e411-4cc2-ac99-97e37356ac9d"
    },
    {
        "author": "陈师道",
        "paragraphs": [
            "三岁公门不屡过，作笺时得问如何。",
            "及兹去去翻为恨，向使常常肯谓多。",
            "勇锐闭房犹着酒，切深疾恶反伤和。",
            "赠言窃取仁人号，善听君居长者科。"
        ],
        "title": "送检法赵奉议",
        "id": "971a8d01-f202-4437-807f-a9952207910f"
    },
    {
        "author": "陈师道",
        "paragraphs": [
            "清江画舸照新晴，铙鼓喧喧聒市鸣。",
            "昔日布衣今着绣，他年鹤化只空城。",
            "还朝不待三年最，得郡何妨万里行。",
            "岁禄二千亲八十，世间谁有此时荣。"
        ],
        "title": "送建州郑户部",
        "id": "6f438488-3ac8-406f-a91a-142bb89fcd59"
    },
    {
        "author": "陈师道",
        "paragraphs": [
            "学又三年积，功收一日长。",
            "擅场推老手，附尾续诸郎。",
            "度鸟界晴碧，过云回夕黄。",
            "熟知诗有验，莫愠路无粮。"
        ],
        "title": "送张秀才",
        "id": "807c63ea-5e6b-45fd-a2fe-1001d46f6d43"
    },
    {
        "author": "陈师道",
        "paragraphs": [
            "前身阮始平，今代王摩诘。",
            "偃屈盖代气，万里入方尺。",
            "朽老诗作妙，险绝天与力。",
            "君不见杜陵老翁语，湘娥增悲真宰泣。"
        ],
        "title": "晁无咎画山水扇",
        "id": "945e0827-6807-4673-a69b-5820188c7b0f"
    },
    {
        "author": "陈师道",
        "paragraphs": [
            "後水喧江落浑黄，晚云障日作微凉。",
            "笙歌声里旌旗动，罗绮丛中语笑香。",
            "劝相秋郊开稔熟，摩娑苔壁吊荒亡。",
            "风流一代今山简，有底樽前着葛强。"
        ],
        "title": "奉陪赵大夫游桓山",
        "id": "562a64d3-c010-46d1-a558-58696fbc896c"
    },
    {
        "author": "陈师道",
        "paragraphs": [
            "东方千骑贵当年，白发居头也自贤。",
            "肯费精神修客主，稍回功誉入章篇。",
            "虚名不救空肠厄，晚岁仍遭末疾缠。",
            "死去不为天下惜，镜中当有故人怜。"
        ],
        "title": "寄曹州晁大夫",
        "id": "d5b93c59-bbee-4255-8a7e-f451e009ba67"
    },
    {
        "author": "陈师道",
        "paragraphs": [
            "三楚风流信有人，先声今已彻咸秦。",
            "宁为鸡口官无小，欲试牛刀久要新。",
            "细肋卧沙勤下筯，长芒刺眼莫沾唇。",
            "山西豪杰知吾老，为说犹堪举万钧。"
        ],
        "title": "送冯翊宋令",
        "id": "55b0f3b8-0c6f-445d-a484-f314dd812c54"
    },
    {
        "author": "陈师道",
        "paragraphs": [
            "张生服石为石奴，下潦上干如渴乌。",
            "一朝偾蹶须人扶，伏毒未动风出虚。",
            "此生所得与昔殊，韩子作志还自屠。",
            "自笑未竟人复吁，以身济欲未必愚。",
            "欲久而速反所图，嗟哉伟然二大夫。"
        ],
        "title": "嗟哉行",
        "id": "83965071-dc5d-4b93-bb59-fa5ca2c78e8c"
    },
    {
        "author": "陈师道",
        "paragraphs": [
            "过雨作秋清，归云放月明。",
            "入帘摇竹影，塞耳落洪声。"
        ],
        "title": "夜句三首  其一",
        "id": "385b13ac-c13a-401a-b72f-1d6e86a3feda"
    },
    {
        "author": "陈师道",
        "paragraphs": [
            "老树仍孤秀，秋蟾只独明。",
            "何须夜来雨，却听枕前声。"
        ],
        "title": "夜句三首  其二",
        "id": "528ba282-c0b3-4c1e-8b0e-6418380401fc"
    },
    {
        "author": "陈师道",
        "paragraphs": [
            "短短长长柳，三三五五星。",
            "断云当极目，不尽远峰青。"
        ],
        "title": "夜句三首  其三",
        "id": "00b74622-1288-4cd3-9ac4-e7d9d58d498a"
    },
    {
        "author": "陈师道",
        "paragraphs": [
            "妙年失手未须恨，白璧深藏可自妍。",
            "短发我能今种种，晓妆他日看娟娟。",
            "千金市帚宁论价，万户分封信有年。",
            "清白传家有如此，归涂囊尽不留钱。"
        ],
        "title": "送孝忠落解南归",
        "id": "15c295d7-f8a6-4d0d-b974-83a062d4082a"
    },
    {
        "author": "陈师道",
        "paragraphs": [
            "平生天上张公子，尚记门间半面人。",
            "声烈与风来不尽，音书无使去难频。",
            "一言悟主心犹壮，百巧成穷发自新。",
            "闻说监河收贷粟，定倾东海活穷鳞。"
        ],
        "title": "寄单州张朝请",
        "id": "f65b37b1-dd48-44a8-8b75-5137f2591c5f"
    },
    {
        "author": "陈师道",
        "paragraphs": [
            "平生忍欲今忍贫，闭口逢人不少陈。",
            "俸薄身清赵都史，也能作意向诗人。"
        ],
        "title": "谢宪台赵史惠米",
        "id": "84f59c76-e1c3-4a74-98ae-68085e41efc3"
    },
    {
        "author": "陈师道",
        "paragraphs": [
            "赵侯诗律近风骚，雅意推贤答圣朝。",
            "鸿雁着行过渭水，凤凰览德下虞韶。",
            "三千着籍今为盛，九万论程不作遥。",
            "不读世书谈世事，卧看君自致青霄。"
        ],
        "title": "和赵大夫鹿鸣宴集",
        "id": "0c1aebbe-0841-4a4b-a451-850103d7cffa"
    },
    {
        "author": "陈师道",
        "paragraphs": [
            "三楚风流秀士林，英词从昔动修门。",
            "充庭初识苍龙础，赐醴行沾白兽樽。",
            "已上荐书轻一鹗，更凭诗力化羣鲲。",
            "千年辽鹤空城郭，谁见朱公有异孙。"
        ],
        "title": "和朱智叔鹿鸣席上",
        "id": "1930a5c8-0a54-4988-9711-0aca36956e3e"
    },
    {
        "author": "陈师道",
        "paragraphs": [
            "老去斯文不更论，却因夫子话师门。",
            "清谈不待倾三语，胜日何知共一樽。",
            "逐北我方填坎井，图南谁得料鹏鲲。",
            "过逢为说侯芭在，卧檝生衣犊有孙。"
        ],
        "title": "酬智叔见赠",
        "id": "891ce28b-034c-416c-aa85-147eb446e9bd"
    },
    {
        "author": "陈师道",
        "paragraphs": [
            "乡里衣冠不绝人，近天尺五只清门。",
            "论文正可簪双笔，浇舌行看赐上樽。",
            "琼玖每蒙先木李，蜩鸠方共笑飞鲲。",
            "固知贤杰当传世，下里朱陈亦有孙。"
        ],
        "title": "再酬",
        "id": "18c6f417-f3b9-4c01-a293-a5656dc87717"
    },
    {
        "author": "陈师道",
        "paragraphs": [
            "龙争虎据竟成尘，只有青楼与白门。",
            "令宰才高先得句，使君情重数开樽。",
            "江山故国难留鹤，科斗荒池可着鲲。",
            "直使颔须浑作白，未应投镊愧诸孙。"
        ],
        "title": "敬酬智叔三赐之辱兼戏杨理曹二首  其一",
        "id": "ea6913b1-a515-4f47-a04e-26d84172387f"
    },
    {
        "author": "陈师道",
        "paragraphs": [
            "险韵廋词费讨论，真持布鼓过雷门。",
            "更看九日台头句，未用三人月下樽。",
            "镜里黄花明白发，海边赤脚踏长鲲。",
            "从来相戒莫打鸭，可打鸳鸯最後孙。"
        ],
        "title": "敬酬智叔三赐之辱兼戏杨理曹二首  其二",
        "id": "7cce6e82-12df-40eb-b552-1216faab6b83"
    },
    {
        "author": "陈师道",
        "paragraphs": [
            "百念皆空习尚存，稍修香火踏空门。",
            "槌腰摩腹非春事，割爱投闲覆玉樽。",
            "白发情多犹可染，骖鸾兴尽却乘鲲。",
            "上界纷纷足官府，也容河鼓过天孙。"
        ],
        "title": "酬智叔见戏二首  其一",
        "id": "703785e6-3cad-4e84-acd3-d953abedda57"
    },
    {
        "author": "陈师道",
        "paragraphs": [
            "雨花风叶未宜春，私柳官渠白下门。",
            "每度清溪嘲短发，时容使席近芳樽。",
            "雄蜂雌蝶元非偶，野马游尘不佐鲲。",
            "若许成功当封赏，请看子子与孙孙。"
        ],
        "title": "酬智叔见戏二首  其二",
        "id": "66d00f61-24b9-419b-be0e-cc606d3b7ea0"
    },
    {
        "author": "陈师道",
        "paragraphs": [
            "二谢将能事，重阳只故台。",
            "固须冲节去，便恐带秋回。",
            "敏捷才无尽，铺张意有开。",
            "犹须记衰疾，书与雁同来。"
        ],
        "title": "送智叔令咸平",
        "id": "438f5cc5-314f-4ccf-a3d6-c303d7e97978"
    },
    {
        "author": "陈师道",
        "paragraphs": [
            "骑台九日登临处，只有归人醉扶路。",
            "千年二谢孰可代，我每苦留君只去。",
            "花粗且为前人惜，曲误不解丞卿怒。",
            "只消着帽受西风，不待风流到新句。"
        ],
        "title": "九月八日夜雨留智叔",
        "id": "8d7d2248-2f25-4a2a-992c-9a8c4726932f"
    },
    {
        "author": "陈师道",
        "paragraphs": [
            "鵰堂从昔有恶客，酒尽不去仍复索。",
            "欲留歌舞尽客意，风雨和更作三厄。",
            "佳辰难得客更难，我穷无酒为君欢。",
            "只欲泥行过白下，万一帘疏见一斑。"
        ],
        "title": "九日与智叔鵰堂宴集夜归",
        "id": "3805e3df-024a-407e-b1b9-ab04672600a9"
    },
    {
        "author": "陈师道",
        "paragraphs": [
            "书生作意一斑足，杜陵据鞍两眼寒。",
            "风雨唤人归去好，免教街吏报平安。"
        ],
        "title": "城南夜归寄赵大夫",
        "id": "f446a847-b6ef-4bdb-91c2-6ec3dce81f23"
    },
    {
        "author": "陈师道",
        "paragraphs": [
            "稍开襟抱使心宽，大放酒肠须盏干。",
            "珠帘十里城南道，肯作当年小杜看。"
        ],
        "title": "席上劝客酒",
        "id": "dafd90df-8c76-43d5-a723-7fd785b8ef38"
    },
    {
        "author": "陈师道",
        "paragraphs": [
            "杜老秋来眼更寒，蹇馿无复逐金鞍。",
            "南邻却有新歌舞，借与诗人一面看。"
        ],
        "title": "戏寇君二首  其一",
        "id": "99ab85f1-39f9-4177-bf18-7e43136dbfe6"
    },
    {
        "author": "陈师道",
        "paragraphs": [
            "南邻歌舞隔墙听，想对朝窗晕倒青。",
            "莫望唤人看娜袅，只凭幽梦寄丁宁。"
        ],
        "title": "戏寇君二首  其二",
        "id": "6869a94c-2e64-44b7-9765-9cd5b4079d1f"
    },
    {
        "author": "陈师道",
        "paragraphs": [
            "秋床归卧不缘愁，病与衰谋作老仇。",
            "数树直青能尔瘦，一轩残照为谁留。"
        ],
        "title": "绝句四首  其一",
        "id": "51a31991-7797-423b-a718-a9a814e34dff"
    },
    {
        "author": "陈师道",
        "paragraphs": [
            "芒鞋竹杖最关身，散发披衣不待人。",
            "三两作邻堪共活，五千插架未为贫。"
        ],
        "title": "绝句四首  其二",
        "id": "162b7f34-860c-44dd-8522-56653bf3e309"
    },
    {
        "author": "陈师道",
        "paragraphs": [
            "昏昏嗜睡元非病，续续题诗不耐闲。",
            "作意买山还得笑，多方拔白却成斑。"
        ],
        "title": "绝句四首  其三",
        "id": "94846b25-7c1d-4ac8-b77c-c3b565558d78"
    },
    {
        "author": "陈师道",
        "paragraphs": [
            "书当快意读易尽，客有可人期不来。",
            "世事相违每如此，好怀百岁几回开。"
        ],
        "tags": [
            "哲理",
            "人生",
            "感叹"
        ],
        "title": "绝句四首  其四",
        "id": "d376a198-d45e-4f74-ba1a-ded5ee377699"
    },
    {
        "author": "陈师道",
        "paragraphs": [
            "复作骑馿不跨馿，此生断酒未须扶。",
            "独无锦里惊人句，也得梁园画作图。"
        ],
        "title": "骑馿二首  其一",
        "id": "cbb9c559-55f1-4547-9363-1b6934fe8dd1"
    },
    {
        "author": "陈师道",
        "paragraphs": [
            "冲篱突市不逡巡，掠面惊风扑眼尘。",
            "出手推敲宁避尹，题门吟咏不逢人。"
        ],
        "title": "骑馿二首  其二",
        "id": "40e6e272-e43a-42a0-9344-8227488d15ff"
    },
    {
        "author": "陈师道",
        "paragraphs": [
            "两大推平日，三从播後声。",
            "忧勤登上寿，箫鼓闭佳城。",
            "缌布千人从，松楸十里行。",
            "哀荣动邻里，点笔竞诸生。"
        ],
        "title": "寿安县君挽词",
        "id": "73153aa9-865e-4c08-980a-6b7a60e58ece"
    },
    {
        "author": "陈师道",
        "paragraphs": [
            "堕絮随风花作尘，黄楼桃李不成春。",
            "只今容有名驹子，困倚栏干一欠伸。"
        ],
        "title": "寄曹州晁大夫",
        "id": "42fa9eb4-a36b-4a01-a8f5-29ed8936515f"
    },
    {
        "author": "陈师道",
        "paragraphs": [
            "使君高会答清秋，增饰披云作胜游。",
            "九日再逢堪一笑，终朝百过更深忧。",
            "落霞孤鹜知才尽，疏雨微云怯语遒。",
            "宾主纵贤终少在，只今未可压黄楼。"
        ],
        "title": "寄题披云楼",
        "id": "6cef7fb9-2d2c-4862-90fa-6b0d63d08d36"
    },
    {
        "author": "陈师道",
        "paragraphs": [
            "木摇电绕雷取龙，伏蛙号蚓沟渎空。",
            "黑云黄槐度白鸟，映日急雨回斜风。"
        ],
        "title": "绝句",
        "id": "bfafef03-e149-42c9-aaa7-2e29c812ab85"
    },
    {
        "author": "陈师道",
        "paragraphs": [
            "俗子推不去，可人费招呼。",
            "世事每如此，我生亦何娱。",
            "黄生後来秀，纯茂静者徒。",
            "不见动经月，来亦不须臾。",
            "人事已好乖，可复自作疏。",
            "子虽向人懒，胜处不可孤。",
            "迨此田事休，仍当寒雨余。",
            "深知阻泥泞，步屐意何如。"
        ],
        "title": "寄黄充",
        "id": "44f3ba00-c625-49ae-be7e-b9303838198b"
    },
    {
        "author": "陈师道",
        "paragraphs": [
            "只应青眼老，尚记白头翁。",
            "一别今何向，三年信不通。",
            "不应书字倦，未有北来鸿。",
            "肯作彭城守，何时马首东。"
        ],
        "title": "寄张大夫",
        "id": "f5103435-6f71-4498-817b-3273fd65efec"
    },
    {
        "author": "陈师道",
        "paragraphs": [
            "海外三年谪，天南万里行。",
            "生前只为累，身後更须名。",
            "未得平安报，空怀故旧情。",
            "斯人有如此，无复涕纵横。"
        ],
        "title": "怀远",
        "id": "db4d7f30-4d25-478f-bfcf-552c808bb623"
    },
    {
        "author": "陈师道",
        "paragraphs": [
            "酒亦有何好，人今不肯忘。",
            "苟无愁可解，何必醉为乡。",
            "剩欲论奇字，终能讳秘方。",
            "直饶肌骨秀，正要画眉长。"
        ],
        "title": "答田生",
        "id": "abce612e-3b11-4d68-a93b-12e380fb2329"
    },
    {
        "author": "陈师道",
        "paragraphs": [
            "邻鸡接响作三鸣，残点连声杀五更。",
            "寒气挟霜侵败絮，宾鸿将子度微明。",
            "有家无食违高枕，百巧千穷只短檠。",
            "翰墨日疏身日远，世间安得尚虚名。"
        ],
        "title": "早起",
        "id": "90af6bf7-aea1-4665-aabd-b3e8f6cafd7a"
    },
    {
        "author": "陈师道",
        "paragraphs": [
            "度腊侵春亦未迟，纷纷款款意犹微。",
            "沾衣带润元无见，着物还消不待晞。",
            "剩欲打窗连夜听，未须迷雁断行飞。",
            "老年才尽无新语，只欲烦君急手挥。"
        ],
        "title": "和黄充小雪",
        "id": "b113795b-bfdc-43ae-a84d-e49709f6379b"
    },
    {
        "author": "陈师道",
        "paragraphs": [
            "湖海三年别，谯徐一日间。",
            "经时犹未见，凡事信多艰。",
            "理极那须说，情生不自还。",
            "从来阙声问，相见若为颜。"
        ],
        "title": "寄张学士",
        "id": "a5dc6fba-60cf-4e39-9d4f-7bdd8feafcf9"
    },
    {
        "author": "陈师道",
        "paragraphs": [
            "欲落未落雪迫人，将尽不尽冬压春。",
            "风枝冰瓦有去鸟，远坊穷巷无来人。",
            "忽闻叩门声遽速，惊鸡透篱犬升屋。",
            "使君传教赐薪炭，妓围那解思寒谷。",
            "老身曲直不足云，冷窗冻壁作春温。",
            "定知和气家家到，不独先生席作门。"
        ],
        "title": "谢赵使君",
        "id": "adce2c16-daea-4d23-9852-832a7b769534"
    },
    {
        "author": "陈师道",
        "paragraphs": [
            "薄薄初经眼，辉辉已映空。",
            "融泥还结冻，落木复沾丛。",
            "意在千山表，情生一念中。",
            "遥知吟榻上，不道絮因风。"
        ],
        "title": "雪中寄魏衍",
        "id": "66aa9a2c-0961-415b-a9b8-4f3f5f92b08d"
    },
    {
        "author": "陈师道",
        "paragraphs": [
            "宦游男子事，访别故人情。",
            "能吏于今少，春风及此行。",
            "英雄余战伐，犴狱寄廉平。",
            "未肯轻衰疾，人来阙寄声。"
        ],
        "title": "送澶州录曹宋参军",
        "id": "1b10b1ac-8ddc-4057-bb74-26775e097390"
    },
    {
        "author": "陈师道",
        "paragraphs": [
            "送客寻山已自仙，行谈坐笑复忘年。",
            "平郊走马斜阳里，破屋传杯积水边。",
            "洗壁题名留岁月，登高着句记山川。",
            "风流幕下诸公子，缩手吟边更觉贤。"
        ],
        "title": "和范教授同游桓山",
        "id": "f4b4c562-58fd-47ad-b0ff-47fab332111d"
    },
    {
        "author": "陈师道",
        "paragraphs": [
            "往昔敦朋好，犹能作报书。",
            "老衰浑得懒，疏密略相如。",
            "名堕网中蝶，身随冰下鱼。",
            "填门车马客，左席为君虚。"
        ],
        "title": "答寄魏衍",
        "id": "f1d1c9c0-1a83-45c7-afb0-ce8d6faff421"
    },
    {
        "author": "陈师道",
        "paragraphs": [
            "度腊不成雪，迎年遽得春。",
            "冰开还旧渌，鱼喜跃修鳞。",
            "柳及年年发，愁随日日新。",
            "老怀吾自异，不是故违人。"
        ],
        "title": "早春",
        "id": "38204e20-827a-40b1-ac0b-333503cef5cf"
    },
    {
        "author": "陈师道",
        "paragraphs": [
            "蓬壶仙子补天手，笔妙诗清万世功。",
            "肯学黄家元佑脚，信知人厄匪天穷。"
        ],
        "title": "徐僊书三首  其一",
        "id": "bf3ea304-7b3d-4d8c-8d9d-a4332f71880f"
    },
    {
        "author": "陈师道",
        "paragraphs": [
            "诗成已作客儿语，笔下还为鲁直书。",
            "岂是神仙未贤圣，不随时事向人疏。"
        ],
        "title": "徐僊书三首  其二",
        "id": "331eb364-a517-4ea3-b103-e9ec3ef76b68"
    },
    {
        "author": "陈师道",
        "paragraphs": [
            "金华牧羊小家子，西真攘桃何代儿。",
            "诗着海山书落爪，向来那免世人疑。"
        ],
        "title": "徐僊书三首  其三",
        "id": "61bd978c-36c1-4948-ba6c-50e814f8707a"
    },
    {
        "author": "陈师道",
        "paragraphs": [
            "冥冥超世网，蔚蔚秀儒林。",
            "他日熟看面，今诗初得心。",
            "白头无故意，异代有同音。",
            "绠短徒施巧，终然莫汲深。"
        ],
        "title": "寄酬咸平朱宣德",
        "id": "418e01d4-333d-40c7-97f9-ed877843e538"
    },
    {
        "author": "陈师道",
        "paragraphs": [
            "昔人三百篇，善世已有余。",
            "後生守章句，不足供嗫嚅。",
            "一登吏部选，笔砚随扫除。",
            "闭合画眉妩，隔屋闻歌呼。",
            "奉公用汉律，宁复要诗书。",
            "俛首出跨下，枉此七尺躯。",
            "今代陶朱公，不作大梁屠。",
            "计然特未用，意得轻全吴。",
            "为邦得畿县，政密自计疏。",
            "宁书下下考，不奉急急符。",
            "用意簿领外，筑室课典谟。",
            "平生五千卷，还舍不问涂。",
            "近事更汉唐，稍以诗自娱。",
            "复作无事饮，醉卧拥青奴。",
            "桃李春事繁，轩窗昼景舒。",
            "鸣屋鸠渴雨，窥帘燕哺鶵。",
            "休吏散篇帙，风篁献笙竽。",
            "听然一启齿，斯民免为鱼。"
        ],
        "title": "咸平读书堂",
        "id": "1b39a5a0-dd7f-455c-b896-da0b5a41ebb8"
    },
    {
        "author": "陈师道",
        "paragraphs": [
            "里中馈杏得尝新，马上逢花始见春。",
            "勤苦着书如作吏，世间枉是最闲人。"
        ],
        "title": "绝句二首  其一",
        "id": "055abd70-ecf8-4d12-8d09-0e267a5819d1"
    },
    {
        "author": "陈师道",
        "paragraphs": [
            "密密丹房叠叠花，一枝临路为人斜。",
            "丁宁语鸟传春意，白下门东第几家。"
        ],
        "title": "绝句二首  其二",
        "id": "37c1b53f-e86e-4527-b75b-3e2ce68d3aaa"
    },
    {
        "author": "陈师道",
        "paragraphs": [
            "断墙着雨蜗成字，老屋无僧燕作家。",
            "剩欲出门追语笑，却嫌归鬓着尘沙。",
            "风翻珠网开三面，雷动蜂窠趁两衙。",
            "屡失南邻春事约，只今容有未开花。"
        ],
        "tags": [
            "古诗三百首",
            "惜春",
            "生活",
            "宋诗"
        ],
        "title": "春怀示邻里",
        "id": "edc0233f-628c-4c07-a7cb-43d5dd9b3024"
    },
    {
        "author": "陈师道",
        "paragraphs": [
            "弧矢千夫志，潇湘万里秋。",
            "宁为宝筝柱，肯作置书邮。",
            "远道勤相唤，羁怀误作愁。",
            "聊宽稻粱意，宁复网罗忧。"
        ],
        "title": "归雁二首  其一",
        "id": "d525c79a-6b2a-4f3b-bc9d-d9c6a0962ed4"
    },
    {
        "author": "陈师道",
        "paragraphs": [
            "作计胸怀早，为生去住频。",
            "固违阴岭雪，不尽洞庭春。",
            "巧作斜行字，催归去国人。",
            "知时如有信，决起亦相亲。"
        ],
        "tags": [
            "洞庭湖"
        ],
        "title": "归雁二首  其二",
        "id": "14b90c03-44e7-4553-82fd-0ba108f270fc"
    },
    {
        "author": "陈师道",
        "paragraphs": [
            "重门杰观屹相望，表里河山自一方。",
            "小市张灯归意动，轻衫当户晚风长。",
            "孤臣白首逢新政，游子青春见故乡。",
            "富贵本非吾辈事，江湖安得便相忘。"
        ],
        "title": "和寇十一晚登白门",
        "id": "374d8f8c-cd63-4a3b-bd29-7ebeb2dc3688"
    },
    {
        "author": "陈师道",
        "paragraphs": [
            "百工营材先利器，市道居货如作赘。",
            "书生活计亦酸寒，断砖半瓦宁求备。",
            "端溪四山下龙渊，鬰积中州清淑气。",
            "金声玉骨石为容，河江屈流云作使。",
            "滑如女肤色马肝，夜半神光际天地。",
            "诸天散花百神喜，知有圣人当出世。",
            "没人投深索千丈，探颔适遭龙伯睡。",
            "辘轳挽出万人贺，千岁之藏一朝致。",
            "琢为时样供翰墨，十袭包藏百金贵。",
            "北行万里更众目，寇卿好事不计费。",
            "南邻居士卿之孙，丰悴相从不为异。",
            "似怜陶瓦磨灶煤，辍赠不减前人志。",
            "人言寒士莫作事，鬼夺客偷天破碎。",
            "龟玉韫椟与无同，锦衾还客弃佳惠。",
            "众所欲得当有缘，天独于余可无意。",
            "敢书细字注鱼虫，要传华严八千偈。"
        ],
        "title": "谢寇十一惠端砚",
        "id": "8d69c369-a1ab-4643-a707-ddd0e6ae7194"
    },
    {
        "author": "陈师道",
        "paragraphs": [
            "南山楼观插穹苍，林杪青灯出上方。",
            "形胜自如诸老逝，功名随尽二流长。",
            "马游从昔哀吾老，王粲当年赋异乡。",
            "少日幻心今浄尽，多生绮语未全忘。"
        ],
        "title": "再和寇十一二首  其一",
        "id": "5be3e1c4-5b3d-4801-9a59-5e046cbfdff9"
    },
    {
        "author": "陈师道",
        "paragraphs": [
            "与世相违孰自量，资身无策漫多方。",
            "逢场作戏真呈拙，误笔成蝇岂所长。",
            "名字不归青史笔，形容终老白云乡。",
            "可须五斗轻千里，頼有斯人未肯忘。"
        ],
        "title": "再和寇十一二首  其二",
        "id": "97fbb515-a859-4bf4-a4dc-908f3e058c09"
    },
    {
        "author": "陈师道",
        "paragraphs": [
            "早年学苦断过从，晚岁逢春意未穷。",
            "欲共元刘争着语，不堪姚魏已随风。",
            "坐无上客席虚左，赠有英词囊不空。",
            "障日长须钓竿手，归来无计驻青骢。"
        ],
        "title": "与寇赵约丁塘看花寇以疾不赴有诗次其韵",
        "id": "6a8a92a1-1860-42da-8553-795b2bdb88d1"
    },
    {
        "author": "陈师道",
        "paragraphs": [
            "雨阻游南步，泥留逐北情。",
            "稍看飞雾断，复作远山横。",
            "野润膏新泽，楼明纳晚晴。",
            "归宜有佳思，纱帽压香英。"
        ],
        "title": "和寇十一同游城南阻雨还登寺山",
        "id": "0fd62359-9e56-4a18-be82-31061f222fbf"
    },
    {
        "author": "陈师道",
        "paragraphs": [
            "五月榴花忽见春，白头喜遇一番新。",
            "可能略不解春意，只有寻枝摘叶人。"
        ],
        "title": "三月二十二日榴花盛开戏作绝句",
        "id": "90c4869d-5abe-4c46-9d7a-e58f43352a8b"
    },
    {
        "author": "陈师道",
        "paragraphs": [
            "秀岭归云里，华谯夕照中。",
            "登临终不数，吟笑近多同。",
            "麦秀知春力，人和验岁丰。",
            "预为逃暑约，一快楚台风。"
        ],
        "title": "和寇十一雨後登楼",
        "id": "7b62c209-4635-46bb-8375-759480528ca4"
    },
    {
        "author": "陈师道",
        "paragraphs": [
            "故人怜一老，辍食寄三山。",
            "厚味非贫具，先尝愧客闲。",
            "甘酸俱可口，衰白不宜颜。",
            "句妙那能继，情深未觉悭。"
        ],
        "title": "答寇十一惠朱樱",
        "id": "e9ca5e22-f4c2-4378-8b06-4e91b157285f"
    },
    {
        "author": "陈师道",
        "paragraphs": [
            "并蔕随宜好，连心着意红。",
            "只堪惊老眼，持此与谁同。"
        ],
        "title": "双樱",
        "id": "35a7433f-2199-4aed-8df8-c14bece6e7ba"
    },
    {
        "author": "陈师道",
        "paragraphs": [
            "郁郁芬芬十里熏，红红白白数枝春。",
            "要将结习恼鹙子，送与毗耶彼上人。"
        ],
        "title": "谢赵生惠芍药三首  其一",
        "id": "99fb850a-4c56-4515-90b1-357f2a8ba86f"
    },
    {
        "author": "陈师道",
        "paragraphs": [
            "从微至老走风尘，喜见乡园第四春。",
            "独舞东风醉西子，政缘无语却宜人。"
        ],
        "title": "谢赵生惠芍药三首  其二",
        "id": "a42a0d63-7182-49d0-9997-ebe9193d15aa"
    },
    {
        "author": "陈师道",
        "paragraphs": [
            "九十风光次第分，天怜独得殿残春。",
            "一枝剩欲簪双髻，未有人间第一人。"
        ],
        "title": "谢赵生惠芍药三首  其三",
        "id": "50bbd241-7ec0-4dd4-91da-107a8ea6fd1f"
    },
    {
        "author": "陈师道",
        "paragraphs": [
            "借子翩翩果下驹，春原随处小踟蹰。",
            "可能炙背春风里，卧把青铜摘颔须。"
        ],
        "title": "寄怜",
        "id": "3eb0efdc-cfaa-4cc7-a0e9-08ed4be2ecc6"
    },
    {
        "author": "陈师道",
        "paragraphs": [
            "邻里相望信不通，时因得句寄匆匆。",
            "画楼着燕熏风里，杨柳藏鸦白下东。",
            "度日守窗令节换，经旬无使觉门空。",
            "锦囊佳丽邻徐庾，剩欲同君赋恼公。"
        ],
        "title": "寄寇十一",
        "id": "e80a6e9d-a4cb-4498-b23a-b600a60035c7"
    },
    {
        "author": "陈师道",
        "paragraphs": [
            "阙然声问略相同，百里之间一水通。",
            "春兴多多高纸价，愁怀一一逐归鸿。",
            "不忧寒饿成吾老，稍喜朝廷记此公。",
            "梦每见君心已了，不因新句觉情东。"
        ],
        "title": "和酬魏衍",
        "id": "7c4002c8-cb0b-4c34-abda-ffe0f6be8a8c"
    },
    {
        "author": "陈师道",
        "paragraphs": [
            "果下翩翩跨紫骝，踏花溅水见风流。",
            "可无双璧千金聚，付与狂儿取次游。"
        ],
        "title": "触目",
        "id": "72a625b1-74fe-4f43-b61b-c39df9efb4df"
    },
    {
        "author": "陈师道",
        "paragraphs": [
            "蒲巷牵丝直，平湖坠镜清。",
            "顺流风借便，捷路雪初晴。",
            "鸟度欲何向，鸥来只自惊。",
            "有行须快意，安得易为情。"
        ],
        "title": "鉅野泊触事",
        "id": "4eaba423-e517-4a7a-a654-acbec200732d"
    },
    {
        "author": "陈师道",
        "paragraphs": [
            "老作诸侯客，贫为一饱谋。",
            "折腰真耐辱，捧檄敢轻投。",
            "早作千年调，中怀万斛愁。",
            "暮年随手尽，心事许溟鸥。"
        ],
        "title": "元符三年七月蒙恩复除棣学喜而成诗",
        "id": "08254d85-454e-40aa-973e-fa9818b9cf07"
    },
    {
        "author": "陈师道",
        "paragraphs": [
            "郑公龙变不容亲，犹有先生不绝尘。",
            "定力不为生死动，始知天地有闲人。"
        ],
        "title": "送姚先生归宜山三首  其一",
        "id": "672c2530-3797-49e6-8ec3-b17c0f0223e1"
    },
    {
        "author": "陈师道",
        "paragraphs": [
            "老逢熙运乞前官，病遇先生得内丹。",
            "一饱有期吾事了，千年不死後人看。"
        ],
        "title": "送姚先生归宜山三首  其二",
        "id": "e25ca67a-b5cf-4311-8641-4c02e945f3dd"
    },
    {
        "author": "陈师道",
        "paragraphs": [
            "宇定心清面发丹，下床投杖觉轻安。",
            "此身已许壶丘子，他日争寻靖长官。"
        ],
        "title": "送姚先生归宜山三首  其三",
        "id": "699eb7da-3610-45b0-be78-35c3e1fa98e2"
    },
    {
        "author": "陈师道",
        "paragraphs": [
            "老气峥嵘盖九州，治声腾涌逐双流。",
            "向来置醴蒙殊遇，此日弹冠愧少留。",
            "千里山连环故国，中秋月好傍黄楼。",
            "不应为米轻乡里，定复还从马少游。"
        ],
        "title": "上赵使君",
        "id": "286f852f-af9b-4ede-9b1c-d534b603deb6"
    },
    {
        "author": "陈师道",
        "paragraphs": [
            "持节还家未白头，有亲八十更何求。",
            "又须急诏登天去，不为寒乡尽岁留。",
            "四着儒冠甘送老，数经奇运得销忧。",
            "拟登碣石临朝日，浩荡沧溟没白鸥。"
        ],
        "title": "送郑祠部",
        "id": "2de9dde9-4539-44ad-896c-d4ad24edc2eb"
    },
    {
        "author": "陈师道",
        "paragraphs": [
            "度暑无好怀，凭危略幽致。",
            "衣冠蔚如林，从我才一二。",
            "兹山昔深登，岁月谁得记。",
            "尚有名胜流，不与金石悴。",
            "孰知千载後，我与子复至。",
            "烟昏倏见灯，洪发恐无地。",
            "领略章句手，割据英雄志。",
            "兴坏容一瞬，今昔当几喟。",
            "围山缺西北，放目不可制。",
            "归怀纳清境，夜榻成良寐。",
            "零落壁间诗，岂特彼所愧。",
            "会逢南过适，不问西来意。"
        ],
        "title": "和寇十一同登寺山",
        "id": "232006c9-a673-4df8-b7db-4bfadb4b80c9"
    },
    {
        "author": "陈师道",
        "paragraphs": [
            "奚李风流尽，法传外诸孙。",
            "常山陈赡子，怀抱自高攑。",
            "孰云胜潘翁，惟眉山公言。",
            "四海未尽试，一变归九原。",
            "胡郎少年子，外家典刑存。",
            "一点落髹漆，重价压玙璠。",
            "孙侯磊落人，情义久益惇。",
            "解囊赠玄圭，孰知师白猿。",
            "我资不解书，下笔辄自喛。",
            "良宝不受辱，默默面称冤。"
        ],
        "title": "谢孙奉职惠胡德墨",
        "id": "86f00d34-e1c5-454e-ba4e-983081b64792"
    },
    {
        "author": "陈师道",
        "paragraphs": [
            "晴山堪着眼，别意不胜秋。",
            "小作三年别，聊为五斗谋。",
            "要须乘下泽，不待到壶头。",
            "预恐登临处，长思马少游。"
        ],
        "title": "登寺山",
        "id": "3789314c-ca72-4fd3-bf85-d81c02d18891"
    },
    {
        "author": "陈师道",
        "paragraphs": [
            "千年茅竹蔽幽奇，一日堂成四海知。",
            "便有文公来作记，尚须吾辈与题诗。",
            "至人但有经行处，宝盖仍存朽老枝。",
            "能事向来非促迫，经年安得便嫌迟。"
        ],
        "title": "拱翠亭",
        "id": "898d282a-d03d-4dee-b433-c100778611bb"
    },
    {
        "author": "陈师道",
        "paragraphs": [
            "衣冠鲁国动成羣，忧患相从只有君。",
            "落笔如流宁蹈袭，行前应敌却纷纭。",
            "愧非伏老成和伯，喜有侯芭守子云。",
            "意气有余功用少，相望千里定能勤。"
        ],
        "title": "赠田从先",
        "id": "48711a30-af9e-4f7d-888c-7c78eb4ef3a1"
    },
    {
        "author": "陈师道",
        "paragraphs": [
            "数有中年别，宽为满岁期。",
            "得无鱼口厄，聊复雁门踦。",
            "齿脱心犹壮，秋清意自悲。",
            "平时郡文学，邓禹得三为。"
        ],
        "title": "别乡旧",
        "id": "9119d587-e22a-4b52-a58f-6e0d7b513c93"
    },
    {
        "author": "陈师道",
        "paragraphs": [
            "登高能赋属吾侪，不用传杯击钵催。",
            "九日风光堪落帽，中年怀抱更登台。",
            "江山信美因人胜，萸菊逢辰满意开。",
            "二谢风流今复见，千年留句待公来。"
        ],
        "title": "和李使君九日登戏马台",
        "id": "724ae8bf-768a-4a34-901a-9389b5895417"
    },
    {
        "author": "陈师道",
        "paragraphs": [
            "将老蒙误恩，受吊不受贺。",
            "欲起尚迟回，积闲习成惰。",
            "向来二三子，相与守寒饿。",
            "一日不可无，三岁安得过。",
            "是时秋益高，夜永月初破。",
            "漏鼓已再更，坐者余几个。",
            "酒薄多可强，谈胜坚莫破。",
            "檐昏读字细，林缺瞻星大。",
            "吴吟未至慢，楚语不假些。",
            "怀远已屡叹，论昔先急唾。",
            "身世喜相违，真成蚁旋磨。",
            "平生陈孟公，岁晚不惊坐。"
        ],
        "title": "与魏衍寇国宝田从先二侄分韵得坐字",
        "id": "0d56c537-81e4-46f1-8c48-b338ff200c42"
    },
    {
        "author": "陈师道",
        "paragraphs": [
            "右坊左里远相求，东度南登称意游。",
            "已着连峰妨目极，不应疾雨使心休。"
        ],
        "title": "和黄充出游三首  其一",
        "id": "bf9f0e95-6322-4b41-b011-2481e14c3d41"
    },
    {
        "author": "陈师道",
        "paragraphs": [
            "诸郎联璧万人看，新有诗声伯仲间。",
            "作意登临还得句，此生宁复要长闲。"
        ],
        "title": "和黄充出游三首  其二",
        "id": "af7c34a6-b577-432f-806a-e4648c5dcc28"
    },
    {
        "author": "陈师道",
        "paragraphs": [
            "剩欲登临强作欢，衣冠未动意先阑。",
            "从今泉石非吾事，只借君诗细细看。"
        ],
        "title": "和黄充出游三首  其三",
        "id": "c89dce43-5cc8-405e-abd8-582867132332"
    },
    {
        "author": "陈师道",
        "paragraphs": [
            "耕桑战伐饱曾经，庙毁村荒不乞灵。",
            "尚有君王盘马迹，至今草木不能青。"
        ],
        "title": "盘马山",
        "id": "1ff1b9b9-6cbf-4c41-a910-c953eb567a85"
    },
    {
        "author": "陈师道",
        "paragraphs": [
            "乱石何年烂，千林昨夜黄。",
            "晓耕来鸟雀，麦垄纵牛羊。",
            "投老须微禄，持身阙寸长。",
            "洗心闻吉语，时事信难量。"
        ],
        "title": "烂石村",
        "id": "f986ac5b-f773-43c7-a04c-277b0e7af580"
    },
    {
        "author": "陈师道",
        "paragraphs": [
            "父子兼知己，扶携共白头。",
            "又为千里别，未使寸心休。",
            "鸟雀空庭晓，风霜落木秋。",
            "近亲零落尽，更觉别离愁。"
        ],
        "title": "别叔父昆山丞",
        "id": "5b988a82-5bcb-4610-b4e7-629c43840bc0"
    },
    {
        "author": "陈师道",
        "paragraphs": [
            "南朝官纸女儿肤，玉版云英比不如。",
            "乞与此翁元不称，他年留待大苏书。"
        ],
        "title": "从寇生求茶库纸",
        "id": "d9e89ad0-9574-403a-aaa8-521e85c972de"
    },
    {
        "author": "陈师道",
        "paragraphs": [
            "楼上当当彻夜声，与人何事有枯荣。",
            "已传纸贵咸阳市，更恐书留後世名。"
        ],
        "title": "黄楼",
        "id": "b31395e2-49e8-4479-9a03-86c2b895dda2"
    },
    {
        "author": "陈师道",
        "paragraphs": [
            "破卵剥膜肌理滑，削玉作版光气熏。",
            "老子尚堪哦七字，阿买颇能书八分。"
        ],
        "title": "酬颜生惠茶库纸",
        "id": "44e398a6-eb19-4b89-9c7d-8850828a8489"
    },
    {
        "author": "陈师道",
        "paragraphs": [
            "楼以风流胜，情缘贵贱移。",
            "屏亡老毕篆，市发大苏碑。",
            "更觉江山好，难忘父老思。",
            "只应千载後，览古胜当时。"
        ],
        "title": "黄楼",
        "id": "b47b618f-4a32-4e88-81bb-d0dccb026b4d"
    },
    {
        "author": "陈师道",
        "paragraphs": [
            "我无置锥君立壁，舂黍作麋甘胜蜜。",
            "绨袍不受故人意，药饵肯为儿辈屈。",
            "割白鹭股何足难，食卢鹚肉未为失。",
            "暮年五斗得千里，有愧寒檐背朝日。"
        ],
        "title": "答黄充",
        "id": "ffaba545-46d3-41a3-9fae-bceac2d68384"
    },
    {
        "author": "陈师道",
        "paragraphs": [
            "闭户风将雨，通宵浪打头。",
            "若为中夕听，复作别时愁。",
            "宿雁鸣渔火，村舂急暗投。",
            "不应田二顷，能使寸心休。"
        ],
        "title": "寒夜",
        "id": "67caae7f-6e1e-4a3e-9389-928e91c05c9f"
    },
    {
        "author": "陈师道",
        "paragraphs": [
            "与君世好自比邻，丰悴相从久更亲。",
            "急棹小舟来取别，固知风味似前人。"
        ],
        "title": "赠周秀才二首  其一",
        "id": "16c5308c-2db2-41ee-85e8-592680872c46"
    },
    {
        "author": "陈师道",
        "paragraphs": [
            "早逢异人得异术，究考咎休出顷刻。",
            "相逢拍手问由来，怪我今年有阴德。"
        ],
        "title": "赠周秀才二首  其二",
        "id": "f3bc7849-21da-4efe-8dd2-b695fdd038b2"
    },
    {
        "author": "陈师道",
        "paragraphs": [
            "中年患别多作别，早日讳穷常得穷。",
            "勿云一水四十里，衣冠塞郭何人同。",
            "周生子病辍身出，刘子远来今几日。",
            "石家仲叔好少年，颇能厌俗从吾律。",
            "魏君不独相从早，自君之来吾却扫。",
            "岁月磨人孰能久，反覆看渠难得好。",
            "湖陵古城风日寒，情义乃知生别难。",
            "高怀已为故人尽，交道应留後代看。"
        ],
        "title": "五子相送至湖陵",
        "id": "bcc8b821-48b6-4d5b-bbf9-3c650f028642"
    },
    {
        "author": "陈师道",
        "paragraphs": [
            "触寒历险来特特，愧无以当欣有得。",
            "向来忧患不相舍，知子用心坚铁石。",
            "人畏有心事无难，此语虽鄙理则然。",
            "君今意在翰墨间，他日人争让一先。"
        ],
        "title": "湖陵与刘生别",
        "id": "4832899a-19a5-411b-90a9-22f3bbc22541"
    },
    {
        "author": "陈师道",
        "paragraphs": [
            "滕大夫伯阳父孙，烹小鲜治大国原。",
            "一得何用五千言，弛灾决狱人不冤。",
            "盛气走讼畏讨论，终岁敛吏不到门。",
            "子弟无頼皆西奔，外吏畏惧过乃尊。",
            "踵门父老如云屯，拊髀跳踉走儿孙。",
            "绛幡翠节歌呗喧，画盆戴顶烟如焚。",
            "绣褾彩轴箱帕繁，曲躬叉手前致言。",
            "畜眼未见耳不闻，暮年何以答此恩，请诵华严寿我君。"
        ],
        "title": "寄滕县李奉议",
        "id": "9b771813-7890-47d3-b2ca-b2d69145d749"
    },
    {
        "author": "陈师道",
        "paragraphs": [
            "断岸通横水，枯荷着早霜。",
            "一陂堪度岁，数雁不成行。",
            "市远无缯缴，年丰足稻粱。",
            "中原有佳气，不必到衡阳。"
        ],
        "title": "住雁",
        "id": "ed197934-7c53-4401-9b47-806494d64972"
    },
    {
        "author": "陈师道",
        "paragraphs": [
            "曲曲河回复，青青草接连。",
            "去帆风力满，来雁一声先。",
            "野旷低归鸟，江平进晚牵。",
            "望乡从此始，留眼未须穿。"
        ],
        "title": "寓目",
        "id": "2c16452f-15f8-4ef8-9857-6d5f463a7d48"
    },
    {
        "author": "陈师道",
        "paragraphs": [
            "霜叶红于染，吹花落更馨。",
            "平江行诘曲，小径夹葱青。",
            "度鸟开愁眼，遥山入画屏。",
            "畏人惟可饮，从俗却须醒。"
        ],
        "title": "野望",
        "id": "8bdcde0e-43c8-403f-a43b-1aefd1b176e6"
    },
    {
        "author": "陈师道",
        "paragraphs": [
            "往时三吕共修途，拟上青云近玉除。",
            "中道勒回奔电足，今年还直迩英庐。",
            "纵谈尚记华严夜，枉道难随刺史车。",
            "遣兴宽为七字语，寻人聊代一行书。"
        ],
        "title": "寄单州吕侍讲",
        "id": "4f040f55-6df4-4907-b105-59ba556e38a4"
    },
    {
        "author": "陈师道",
        "paragraphs": [
            "平生鲁国老先生，晚见诸郎识老成。",
            "怪有武功蒙宠锡，果缘阴德贯神明。",
            "金池已作归田计，玉版方书济物情。",
            "百里饥寒独颜阖，忍令一物不敷荣。"
        ],
        "title": "寄沛县姜承议",
        "id": "c5e9f409-09fe-466a-9b45-aee956ad72c8"
    },
    {
        "author": "陈师道",
        "paragraphs": [
            "去国遭前政，还家未白头。",
            "百年当晚遇，一辱独先收。",
            "齿脱空余舌，颜衰早着秋。",
            "三为郡文学，大胜邓元侯。"
        ],
        "title": "寄兖州张龙图文潜二首  其一",
        "id": "52412f5b-53ff-4a29-bf38-9171976f92a2"
    },
    {
        "author": "陈师道",
        "paragraphs": [
            "剩喜开三面，旋闻乞一州。",
            "力难随鸟翼，行复立螭头。",
            "今日骐驎阁，当年鹦鹉洲。",
            "寄书愁不达，书达得无愁。"
        ],
        "title": "寄兖州张龙图文潜二首  其二",
        "id": "f8f769e4-2c73-4c0e-a972-1bb6a4d3faca"
    },
    {
        "author": "陈师道",
        "paragraphs": [
            "遶舍苔衣积，倚墙梨颊红。",
            "地平宜落日，野旷自多风。",
            "禹迹千年後，家山一顾中。",
            "未休嗤土偶，已复逐飘蓬。"
        ],
        "title": "晚立",
        "id": "4ed86e8c-65d9-4d4a-9a3c-1cb40074f230"
    },
    {
        "author": "陈师道",
        "paragraphs": [
            "一夜风澎浪，中宵月脱云。",
            "到窗资少睡，远响倦多闻。",
            "星火远相乱，江山气不分。",
            "早鸡先得便，断雁屡鸣羣。"
        ],
        "title": "寒夜",
        "id": "9a9477d5-a8d7-4fae-a893-069effbce33b"
    },
    {
        "author": "陈师道",
        "paragraphs": [
            "来往违寒暑，飞鸣在稻粱。",
            "未知溟海大，不肯过衡阳。"
        ],
        "title": "雁二首  其一",
        "id": "08bbca23-c069-4cc4-a495-99328980aa02"
    },
    {
        "author": "陈师道",
        "paragraphs": [
            "截水无留影，哀空有断羣。",
            "翅开先作字，行断不成文。"
        ],
        "title": "雁二首  其二",
        "id": "78e3ac71-0da9-4d2d-8a81-520423edc0b6"
    },
    {
        "author": "陈师道",
        "paragraphs": [
            "重雾真成雨，疏帘不隔风。",
            "青林拥红树，家鹜杂宾鸿。",
            "渔屋浑环水，晴湖半落东。",
            "往来成一老，犹在半涂中。"
        ],
        "title": "山口",
        "id": "65b6ba8e-bed5-4baf-92a9-1ca23a247760"
    },
    {
        "author": "陈师道",
        "paragraphs": [
            "清切临风笛，深明隔水灯。",
            "堆场穿鸟雀，暗溜入沟塍。",
            "年使扶行老，船催趁渡僧。",
            "兹游恐未已，着句续先曾。"
        ],
        "title": "晚泊",
        "id": "3bbbaa0c-06f3-4ab7-a245-c5f14da58a7a"
    },
    {
        "author": "陈师道",
        "paragraphs": [
            "十月天犹雨，三更月失明。",
            "溟蒙才洒润，点滴不成声。",
            "辟户风烟入，投林鸟雀轻。",
            "旅怀终易感，倏起别离情。"
        ],
        "title": "夜雨",
        "id": "fad582ba-8f20-4e1c-be3a-1fe683ef569c"
    },
    {
        "author": "陈师道",
        "paragraphs": [
            "风叶初疑雨，晴窗误作明。",
            "穿林出去鸟，举棹有来声。",
            "深渚鱼犹得，寒沙雁自惊。",
            "卧家还就道，自计岂苍生。"
        ],
        "title": "宿合清口",
        "id": "a32b751b-c6cd-4499-9fab-a1f43f362875"
    },
    {
        "author": "陈师道",
        "paragraphs": [
            "弱柳经寒色，悬流尽夜声。",
            "更长疑睡少，霜落怯寒生。",
            "急急占星度，摇摇苦舫倾。",
            "风涛兼盗贼，恩重觉身轻。"
        ],
        "title": "宿泊口",
        "id": "eeab23a7-b753-431b-801d-b669fc226304"
    },
    {
        "author": "陈师道",
        "paragraphs": [
            "山开两岸柳，水遶数家村。",
            "地势倾崖口，风涛啮石根。",
            "平林霜着色，沙岸水留痕。",
            "剩寄还乡泣，难招去国魂。"
        ],
        "title": "野望",
        "id": "91a0673d-7ee4-48d4-a44f-fc279da39dbc"
    },
    {
        "author": "陈师道",
        "paragraphs": [
            "卧埋尘叶走风烟，齿豁头童不记年。",
            "起倒不供聊应俗，高低莫可只随缘。",
            "冬冬远鼓三行夜，隠隠平湖四接天。",
            "枕底涛波蓬上雨，故将羁老到愁边。"
        ],
        "title": "宿柴城",
        "id": "6bba23aa-15a0-48e8-8e96-ce09cbe216ab"
    },
    {
        "author": "陈师道",
        "paragraphs": [
            "水到西流阔，风从北极来。",
            "声驱峡口坼，力拔岭根摧。",
            "突兀重重浪，轰豗处处雷。",
            "顺流看过舫，更着快帆催。"
        ],
        "title": "颜市阻风二首  其一",
        "id": "ce713274-d546-4029-8baa-61e28f614717"
    },
    {
        "author": "陈师道",
        "paragraphs": [
            "万古梁山泊，今年未掾船。",
            "阻风兼着雪，费日亦忘年。",
            "世事元相忤，衰怀忍自煎。",
            "晚来声更恶，始觉畏途边。"
        ],
        "title": "颜市阻风二首  其二",
        "id": "deb9b545-faf9-44fc-8b05-682036dbe617"
    },
    {
        "author": "陈师道",
        "paragraphs": [
            "柳弱留春色，梅寒让雪花。",
            "溪明数积石，月过恋平沙。",
            "病减还憎药，年侵却累家。",
            "後归栖未定，不但只昏鸦。"
        ],
        "title": "晚坐",
        "id": "6917f627-60e0-4b3c-b2c4-b54a47f0ab67"
    },
    {
        "author": "陈师道",
        "paragraphs": [
            "留滞常思动，艰虞却悔来。",
            "寒灯挑不焰，残火拨成灰。",
            "冻水滴还歇，风帘掩复开。",
            "孰知文有忌，情至自生哀。"
        ],
        "title": "寒夜",
        "id": "49051ec9-bbbb-44be-8123-fd448780ffe8"
    },
    {
        "author": "陈师道",
        "paragraphs": [
            "云海冥冥日向西，春风欲动意犹微。",
            "无端一棹归舟疾，惊起鸳鸯相背飞。"
        ],
        "title": "绝句",
        "id": "567467b7-f3e8-4283-b9f8-c4087864b205"
    },
    {
        "author": "陈师道",
        "paragraphs": [
            "至人本无心，起灭因众缘。",
            "化尽悲愿在，留形此台颠。",
            "闻名与致敬，获福皆无前。",
            "千年一钵水，宿疾几人痊。",
            "骁雄兖州军，马步余数千。",
            "一呼可摧山，四合如垂天。",
            "老幼十八村，顷刻理无全。",
            "哀鸣寄香火，毁塔投其砖。",
            "盛怒忽惊奔，如有所见然。",
            "等观同一子，岂特此所怜。",
            "我来已再见，童稚亦虔虔。",
            "发火触暗室，青灯已娟妍。",
            "始读壁间碑，妙力隠不传。",
            "颇恨语未工，安得笔如椽。",
            "归路云月黑，涛波隔长川。",
            "溪翁停舟待，相唤声相连。",
            "解缆风泊岸，中流水入船。",
            "欹侧脚不停，竟脱蛟鱼涎。",
            "兴坏如有待，适当使君贤。",
            "定能选妙士，拂尘起熏烟。",
            "昔承灵山嘱，早契少林禅。",
            "丐我一片石，并刻维摩篇。"
        ],
        "title": "礼武台坐化僧",
        "id": "9d9769d9-c7c0-4e8e-a4f0-cf9f6f5513b6"
    },
    {
        "author": "陈师道",
        "paragraphs": [
            "去国犹能别，逢人始欲愁。",
            "不干遮极目，自是怯回头。",
            "布网收渔槮，连筒下钓钩。",
            "谁初教鲜食，泽竭未能休。"
        ],
        "title": "晚兴",
        "id": "89108859-ace3-49d6-914f-2ca7fa9aa0e7"
    },
    {
        "author": "陈师道",
        "paragraphs": [
            "烛暗人初寂，寒生夜向深。",
            "潜鱼聚沙窟，坠鸟滑霜林。",
            "稍作他方计，初回万里心。",
            "还家只有梦，更着晓寒侵。"
        ],
        "title": "宿齐河",
        "id": "169b25f4-ee28-4b62-8e37-97e3a9af5cbd"
    },
    {
        "author": "陈师道",
        "paragraphs": [
            "一别已六载，相逢有余哀。",
            "公私两多事，灾病百相催。",
            "无酒与君别，有怀向谁开。",
            "深知百里远，肯为老夫来。"
        ],
        "title": "别刘郎",
        "id": "070ef0e2-2026-4816-80cb-70d6fd4f2076"
    },
    {
        "author": "陈师道",
        "paragraphs": [
            "一市万人聚，四冲千里遥。",
            "胡然不作邑，兼自可成桥。",
            "羣盗去无迹，诸家压不骄。",
            "由来天下事，浮议易倾摇。"
        ],
        "title": "赵岩",
        "id": "0c9145fd-3df4-451e-a5ee-844554354492"
    },
    {
        "author": "陈师道",
        "paragraphs": [
            "河市新经集，鸡笼旧得名。",
            "初闻北人语，意作故乡声。",
            "客久艰难极，情忘去就轻。",
            "空虚仍废忘，何以慰诸生。"
        ],
        "title": "鸡笼镇",
        "id": "8117c2c7-1794-4502-9f37-a2f5fb79be79"
    },
    {
        "author": "陈师道",
        "paragraphs": [
            "恸哭东阿县，伤心莫与论。",
            "却思当痛日，敢望此身存。",
            "举目人将母，回头影吊魂。",
            "更堪悲手足，孤稚满船门。"
        ],
        "title": "东阿",
        "id": "36920040-e4ab-478c-b4be-ae435f0b6b17"
    },
    {
        "author": "陈师道",
        "paragraphs": [
            "峻壁亭临水，横陂树彻山。",
            "两河惟甲氏，数柏共苍颜。",
            "随意游成适，回舟月与还。",
            "早知乘下泽，不再结青纶。"
        ],
        "title": "甲亭",
        "id": "ff79d5a2-91a0-4fc1-aa0d-a49db86c1bdc"
    },
    {
        "author": "陈师道",
        "paragraphs": [
            "积石横成岭，行杨密映门。",
            "人声隠林杪，僧舍遶云根。",
            "顿摄尘缘尽，方知象教尊。",
            "只应羊叔子，名字与山存。"
        ],
        "title": "游鹊山院",
        "id": "1f62fa9e-a7da-4173-8cc3-30ff404ee931"
    },
    {
        "author": "陈师道",
        "paragraphs": [
            "小试登山脚，今年不用扶。",
            "微微交济泺，历历数青徐。",
            "朴俗犹虞力，安流尚禹谟。",
            "终年聊一快，吾病失医卢。"
        ],
        "title": "登鹊山",
        "id": "40e95ede-6606-4501-a9ab-b13034dfad17"
    },
    {
        "author": "陈师道",
        "paragraphs": [
            "积阴风易作，隆寒声益急。",
            "百为定有数，一动必三日。",
            "奔隤水势壮，犦胅波头立。",
            "前行後浪促，突起旁抶射。",
            "奔腾万骑来，倏忽一箭疾。",
            "摧残蒲苇尽，簸荡鱼龙泣。",
            "私忧地轴脱，已分梁山没。",
            "向来万斛重，不作一叶直。",
            "舟行两水间，触夺声蟋蟀。",
            "路转帆举落，舟排冰叠积。",
            "经事长一智，中人所知识。",
            "千金不垂堂，岂复待一失。",
            "穷途得伟观，老气犹少色。",
            "事定未得忘，嗟来庶可及。"
        ],
        "title": "梁山泊",
        "id": "a59f8e47-502d-4f0a-a812-4cf49af299a5"
    },
    {
        "author": "陈师道",
        "paragraphs": [
            "扶老趋严召，徐行及圣时。",
            "端能几字正，敢恨十年迟。",
            "肯着金根谬，宁辞乳媪讥。",
            "向来忧畏断，不尽鹿门期。"
        ],
        "title": "除官",
        "id": "9ad10abf-b230-4812-a4ca-0f7a1f095372"
    },
    {
        "author": "陈师道",
        "paragraphs": [
            "顿有亭前玉色梅，情知不肯破寒开。",
            "似怜憔悴两公客，独倚东风遣信来。"
        ],
        "title": "酬王立之二首  其一",
        "id": "6ebc96b0-37fe-49c3-b8e4-1e8440977354"
    },
    {
        "author": "陈师道",
        "paragraphs": [
            "重梅双杏巧相将，不为游人只自芳。",
            "应怪诗翁非老手，相逢不作旧时香。"
        ],
        "title": "酬王立之二首  其二",
        "id": "54d07c93-abe8-4f13-a3a5-7d263c828c47"
    },
    {
        "author": "陈师道",
        "paragraphs": [
            "二妃端协帝，三后共兴周。",
            "决策天同力，收功语不流。",
            "权宜从杀礼，末命尚深忧。",
            "鬰鬰佳城闭，终天配寿丘。"
        ],
        "title": "钦圣宪肃皇后挽词二首  其一",
        "id": "cbf5eb92-0dac-4b18-b855-a407633e21ea"
    },
    {
        "author": "陈师道",
        "paragraphs": [
            "复辟先元约，长年损积忧。",
            "春移柏城仗，仙去帝乡游。",
            "德并涂莘敏，功临马邓优。",
            "千秋修故事，车马戒如流。"
        ],
        "title": "钦圣宪肃皇后挽词二首  其二",
        "id": "31e358f0-34d9-42ad-83e1-cb4472f31e2d"
    },
    {
        "author": "陈师道",
        "paragraphs": [
            "二祧从孝祀，五典载虞嫔。",
            "显号追先志，阴功见後人。",
            "承颜亲不待，罔极痛如新。",
            "未有如椽笔，光容可得陈。"
        ],
        "title": "钦慈皇后挽词二首  其一",
        "id": "1eac50d5-e66c-4d95-a428-7ce7293395aa"
    },
    {
        "author": "陈师道",
        "paragraphs": [
            "灵岳占佳气，琳宫閟宝衣。",
            "应祈符圣历，锡号焕皇扉。",
            "日月尧同数，讴歌启与归。",
            "伤心五云去，不见六龙飞。"
        ],
        "title": "钦慈皇后挽词二首  其二",
        "id": "05e155cc-9753-46a0-bedd-58ebe8c5235f"
    },
    {
        "author": "陈师道",
        "paragraphs": [
            "德名三后并，母道两朝尊。",
            "勇决高千古，危疑定一言。",
            "先期还政事，隆礼改山园。",
            "哀挽西郊道，云愁昼亦昏。"
        ],
        "title": "大行皇太后挽词二首  其一",
        "id": "c37e3455-72f4-4fac-8e1d-dea7d7f21311"
    },
    {
        "author": "陈师道",
        "paragraphs": [
            "扶日行黄道，乘云上紫微。",
            "忧劳形末命，恭俭见陈衣。",
            "布德刑开网，和戎戢武威。",
            "要知怀惠处，行路涕交挥。"
        ],
        "title": "大行皇太后挽词二首  其二",
        "id": "d922d613-94aa-4f18-a0ac-7d1e551d8894"
    },
    {
        "author": "陈师道",
        "paragraphs": [
            "彤管书阴教，黄图载德容。",
            "汉宫元梦日，代邸近乘龙。",
            "乔岳已遗服，青门启故封。",
            "从今祠百世，清庙配商宗。"
        ],
        "title": "追尊皇太后挽词二首  其一",
        "id": "51e82ea5-8832-4d3a-b946-e5f64a8653e8"
    },
    {
        "author": "陈师道",
        "paragraphs": [
            "典册尊徽号，钦崇焕德名。",
            "终身闻舜慕，历月见尧生。",
            "兵卫严天仗，车舆转帝城。",
            "故奁脂泽在，哀感倍皇情。"
        ],
        "title": "追尊皇太后挽词二首  其二",
        "id": "f9037886-40bd-4769-bf57-cc7589bf333c"
    },
    {
        "author": "陈师道",
        "paragraphs": [
            "施报终何在，穷通共一空。",
            "两言成益友，百代仰高风。",
            "终始无遗恨，恩荣托至公。",
            "不应埋直气，会见吐长虹。"
        ],
        "title": "王察院挽词二首  其一",
        "id": "97accae9-cb73-4abb-8a16-f39fc76031cd"
    },
    {
        "author": "陈师道",
        "paragraphs": [
            "良贵官何与，长年死不亡。",
            "身须御魑魅，气已慑豺狼。",
            "不尽胸中藴，犹堪地下郎。",
            "岂惟吾道庆，编简亦辉光。"
        ],
        "title": "王察院挽词二首  其二",
        "id": "01ccf6fe-63f5-4296-8750-136f48967cdc"
    },
    {
        "author": "陈师道",
        "paragraphs": [
            "法筵应供頼三车，堆案抽身辍算沙。",
            "破暑好风开乐国，脱尘新句散余霞。",
            "僧奁手汗空留迹，佛几堆红拂委花。",
            "客舍黄粱未应熟，且容秋蝶梦南华。"
        ],
        "title": "和吴子副知海斋",
        "id": "2d640e1c-5daa-4c6c-a238-83fa690813c9"
    },
    {
        "author": "陈师道",
        "paragraphs": [
            "堂因竹柏有，花与岁时阑。",
            "欲作终年计，长留别眼看。",
            "色侵杯酒重，子孰落声干。",
            "只有林园主，相期耐岁寒。"
        ],
        "title": "舅氏新斋",
        "id": "c7503f65-796b-4a79-a61c-c5db209d7f0c"
    },
    {
        "author": "陈师道",
        "paragraphs": [
            "每逢无可语，暂阻即相求。",
            "解卷初增气，开怀得写忧。",
            "昏烟宜带雨，风树更添秋。",
            "绝唱犹多和，先衰怯後酬。"
        ],
        "title": "答王立之",
        "id": "b1895793-5944-4617-af42-1bb5f5e57bca"
    },
    {
        "author": "陈师道",
        "paragraphs": [
            "颍阴为别悔匆匆，十载相望信不通。",
            "晚遇圣朝收放逸，旋遭官禁限西东。",
            "又为太守专淮石，剩喜郎君类若翁。",
            "梅柳作新诗兴动，可令千里不同风。"
        ],
        "title": "送欧阳叔弼知蔡州",
        "id": "5bda8a3e-c55d-4103-a51d-ba06291f7abf"
    },
    {
        "author": "陈师道",
        "paragraphs": [
            "中年为别不堪忧，束发登门到白头。",
            "南省望郎仍国士，东方千骑更吾州。",
            "彭翁老寿终遗骨，燕子飞来只故楼。",
            "知己难逢身易老，烦公置醴我归休。"
        ],
        "title": "送晁尧民守徐",
        "id": "3700186b-393d-4ac1-93f1-32c36abfe970"
    },
    {
        "author": "陈师道",
        "paragraphs": [
            "一长未可众人师，万里元随八马蹄。",
            "不解征西说子弟，却怜野鹜厌家鸡。"
        ],
        "title": "赠吴氏兄弟三首  其一",
        "id": "baf8c291-e5f0-480d-9078-afa724a8468c"
    },
    {
        "author": "陈师道",
        "paragraphs": [
            "才随年尽不重奇，每愧诸郎索近诗。",
            "旋作七言供一笑，自痴那得使人痴。"
        ],
        "title": "赠吴氏兄弟三首  其二",
        "id": "b5e9a345-1d54-4190-9546-fce7ce8a2b97"
    },
    {
        "author": "陈师道",
        "paragraphs": [
            "得失媸妍只自知，略容千载有心期。",
            "恨君不识金华伯，何处如今更有诗。"
        ],
        "title": "赠吴氏兄弟三首  其三",
        "id": "8678541b-9730-4272-aade-aca5c62408f7"
    },
    {
        "author": "陈师道",
        "paragraphs": [
            "两疏父子共含香，不独家荣国有光。",
            "剩欲展怀因问疾，孰知相对只衔觞。",
            "年侵身要兼人健，节近花须满意黄。",
            "从此竹林须小阮，只今未可弃山王。"
        ],
        "title": "上晁主客",
        "id": "730c839b-4619-451d-91cf-cb1308271612"
    },
    {
        "author": "陈师道",
        "paragraphs": [
            "此别未为远，两都东西州。",
            "情亲有乖隔，江湖成阻修。",
            "脱尘度翠密，徐行当寻幽。",
            "各有惜别怀，共此一日留。",
            "意合岂待约，酒尽不更求。",
            "阙词固未可，忍手亦何犹。",
            "坐有黄冠师，未解逍遥游。",
            "兴来我与共，醉罢君当休。",
            "僧房火可亲，此乐行且谋。",
            "万事自纠纷，高怀元一丘。"
        ],
        "title": "和鲜于大受崇先观饯别曾元中",
        "id": "7623c56c-0270-4dee-898a-c7787f427603"
    },
    {
        "author": "陈师道",
        "paragraphs": [
            "寺古专宜僻，居深自作幽。",
            "兴来宁惮远，句苦不缘愁。",
            "逸气无前足，虚怀不系舟。",
            "逢人难晤语，冒雨亦相求。"
        ],
        "title": "和过田承君",
        "id": "5b92f252-4fb8-414e-86f3-6f8d643d04a3"
    },
    {
        "author": "陈师道",
        "paragraphs": [
            "多方作计老如期，百疾交攻遽得衰。",
            "晚有胜缘逢异士，生须快意阙前知。",
            "迫人鬓颔纷纷白，临事回迂种种迟。",
            "分我刀圭容不死，他年鹤驭得追随。"
        ],
        "title": "赠石先生",
        "id": "5c003df5-a82a-4d63-a096-a1f08db2bbc5"
    },
    {
        "author": "陈师道",
        "paragraphs": [
            "一麾出守自多奇，四十专城古亦稀。",
            "解榻坐谈无我辈，铺筵踏舞欠崔徽。",
            "的桃作剧聊同俗，遇事当前莫後几。",
            "圣世急才常患少，栈羊酾酒待公归。"
        ],
        "title": "送晁无咎出守蒲中",
        "id": "27f07fdf-8dd6-4825-8d2b-5c990f71b27b"
    },
    {
        "author": "陈师道",
        "paragraphs": [
            "孤身十载客都城，白社双林讳姓名。",
            "授馆不为他日计，解衣真出故人情。",
            "翘材必定延枚叟，宣室终须记贾生。",
            "万里归来发如漆，了知句画更新清。"
        ],
        "title": "送王定国通判河南",
        "id": "25eb22b1-67b0-4aed-bdd1-f22f4e84f40c"
    },
    {
        "author": "陈师道",
        "paragraphs": [
            "致君意气日方中，许国精诚月贯虹。",
            "一代英豪出门第，当时毁誉岂穷通。",
            "风流身致羲黄上，日夜心随汴洛东。",
            "从使少年轻我辈，只留颜面对吾公。"
        ],
        "title": "寄子开",
        "id": "f6f98eb5-eadd-428a-9613-ba519f9748e9"
    },
    {
        "author": "陈师道",
        "paragraphs": [
            "早闻英气擅家声，晚得诸郎识老成。",
            "可恨治朝无此老，却嫌晚进不同生。",
            "足知落笔千言疾，尚想挥毫一坐倾。",
            "未信哲人穷五字，二难还复以诗鸣。"
        ],
        "title": "题王平甫帖",
        "id": "a7878860-e29d-487f-833b-512f59c4ab8b"
    },
    {
        "author": "陈师道",
        "paragraphs": [
            "朝流骇汗蒸双猊，风卷屯云散万蹄。",
            "任使轻衫污娇色，可令纤手洗春泥。"
        ],
        "title": "和李文叔退朝",
        "id": "87a8b739-7231-4993-9587-064ab3e2e29c"
    },
    {
        "author": "陈师道",
        "paragraphs": [
            "逢花驻马尚多情，天不违人旋作晴。",
            "不使近诗增纸价，得知春入凤凰城。"
        ],
        "title": "和谢公定雨行逢卖花",
        "id": "c67b502d-0501-4b33-9519-68a2d02c6778"
    },
    {
        "author": "陈师道",
        "paragraphs": [
            "过雨生泥风作尘，马蹄声里度芳辰。",
            "城南居士风流在，时送名花与报春。"
        ],
        "title": "谢王立之送花",
        "id": "fa98f13f-d766-4721-84ed-8f99d9aa2e48"
    },
    {
        "author": "陈师道",
        "paragraphs": [
            "短墙春色过邻家，行不逢人只见花。",
            "新绿葱葱红蔌蔌，却成妆面映青纱。"
        ],
        "title": "和参寥明发见邻家花二首  其一",
        "id": "3a0523b9-10b4-41af-ab33-25adbb08125f"
    },
    {
        "author": "陈师道",
        "paragraphs": [
            "满城桃李一番新，深院繁枝别得春。",
            "从此诗翁有新语，不须红湿少城闉。"
        ],
        "title": "和参寥明发见邻家花二首  其二",
        "id": "4a0ea166-3b38-4c00-96d0-e207bcc36ae1"
    },
    {
        "author": "陈师道",
        "paragraphs": [
            "朝下公门不曳裾，身宽心远等林居。",
            "传家声烈三公後，贮腹平生万卷余。",
            "藤架倚春听语鸟，石池迎日数游鱼。",
            "人言酷似牢之舅，未有新诗锦不如。"
        ],
        "title": "和张奉议赠舅氏庞大夫",
        "id": "acbbf1c4-46c0-48ee-8188-17b708a67728"
    },
    {
        "author": "陈师道",
        "paragraphs": [
            "追陪强韵愧难过，应接前闻觉未多。",
            "盛礼每虚摩诘席，旧词犹可雪儿歌。",
            "手开新径延徐步，眼趁高梧上碧萝。",
            "风雨入怀泥满眼，时须好语涤烦痾。"
        ],
        "title": "和舅氏公退言怀",
        "id": "3dde87a6-565f-435c-8fc5-5e4622b92285"
    },
    {
        "author": "陈师道",
        "paragraphs": [
            "斯人不复有，累世或可期。",
            "每于丹青里，一见如平时。",
            "坏障尘得入，惨澹令人悲。",
            "墨色落欲尽，严颜终不移。",
            "朽老莫使年，石心乌铜皮。",
            "念此犹少作，未尽冰霰姿。",
            "北枝把异鹊，意定了不疑。",
            "惜哉不得语，胸次几兴衰。",
            "一为要贵役，可复辞画师。",
            "隠奥虽可惜，涂抹复见遗。",
            "谢侯名家子，感慨形苦词。",
            "岂惟语画工，劲特颇似之。",
            "何当补谏列，一吐胸中奇。"
        ],
        "title": "和谢公定观秘阁文与可枯木",
        "id": "32d1dc9f-0859-4c26-b06c-f88e570e9cab"
    },
    {
        "author": "陈师道",
        "paragraphs": [
            "君不见浣花老翁醉骑馿，熊儿捉辔骥子扶。",
            "金华仙伯哦七字，好事不复千金模。",
            "青莲居士亦其亚，斗酒百篇天所借。",
            "英姿秀骨尚可似，逸气高怀那得画。",
            "周郎韵胜笔有神，解衣磅礴未必真。",
            "一朝写此英妙质，似悔只识如花人。",
            "醉色欲尽玉色起，分明尚带金井水。",
            "乌纱白纻真天人，不用更着山岩里。",
            "平生潦倒饱丘园，禁省不识将军尊。",
            "袖手犹怀脱靴气，岂是从来骨相屯。",
            "仰视云空鸿鹄举，眼前纷纷那得顾。",
            "是非荣辱不到处，只恐朝来有新句。",
            "勿言身後不要名，尚得吴侯费百金。",
            "江西胜士与长吟，後来不忧身陆沉。"
        ],
        "title": "题画李白真",
        "id": "cc5344e5-88bf-445e-b7e0-4adcfd991d27"
    },
    {
        "author": "陈师道",
        "paragraphs": [
            "滕王蛱蝶江都马，一纸千金不当价。",
            "异才天纵非力能，画工不是甘为下。",
            "今代风流数大年，含毫落笔开山川。",
            "忽忘朽老压尘底，却怪鳬鸿堕目前。",
            "尔来八二复秀出，万里河山才咫尺。",
            "眼边安得有突兀，复似天地初开辟。",
            "明窗写出高轩过，便逐愈湜闻吟哦。",
            "晚知书画真有益，却悔岁月来无多。",
            "官禁修严断过访，时于僻寺逢税鞅。",
            "秀润如行琮璧间，清明似引星辰上。",
            "忧悲愉怢百不平，河擘太华东南倾。",
            "平生秀句寰区满，拾掇余弃成丹青。",
            "平湖远岭开精神，斗觉文字生清新。",
            "未许二豪今角立，要知旁有卫夫人。"
        ],
        "title": "题明发高轩过图",
        "id": "17474ac3-8138-47e0-bc3a-0ed0ceeb3dd7"
    },
    {
        "author": "陈师道",
        "paragraphs": [
            "卧龙山上摘黄花，曾共西风醉帽斜。",
            "当日已应天下乐，无人传入画图夸。",
            "低头强笑今何似，多病难堪懒自嗟。",
            "闻道承明方厌直，几时来伴访山家。"
        ],
        "title": "寄徐吉父学士",
        "id": "f44eedf2-e239-4b0b-9a2b-3ec613127b7c"
    },
    {
        "author": "陈师道",
        "paragraphs": [
            "孤云秀壁共崔嵬，倚壁看云足懒回。",
            "睡眼剩潮寒绿洗，醉头强为好峰抬。",
            "山僧煮茗留宽坐，寺板题名卜再来。",
            "有愧野人能自在，尘樊束缚久低徊。"
        ],
        "title": "和南丰先生西游之作",
        "id": "3f368dba-f1aa-4092-87e3-08c28ec87c5a"
    },
    {
        "author": "陈师道",
        "paragraphs": [
            "侧径篮舁两眼明，出山犹带骨毛清。",
            "白云笑我还多事，流水随人合有情。",
            "不及鸟飞浑自在，羡他僧住便平生。",
            "未能与世全无意，起为苍生试一鸣。"
        ],
        "title": "和南丰先生出山之作",
        "id": "2333c61a-6c56-4b77-920b-1925552f51c1"
    },
    {
        "author": "陈师道",
        "paragraphs": [
            "去岁寻山有旧题，重来似与故人期。",
            "回峦俯仰如迎客，流水喧鸣拟索诗。",
            "岭路依危通鸟过，吾身趁健白云随。",
            "自怜久快屠门嚼，欲往安能久茹芝。"
        ],
        "title": "和张次道再游翠岩之作",
        "id": "1f65f502-dd7b-4403-9fd8-30e3a13afef8"
    },
    {
        "author": "陈师道",
        "paragraphs": [
            "溪遶层峦路遶溪，飞梁相接挂晴霓。",
            "山川王气今何有，岩谷灵踪昔未跻。",
            "十里松篁参羽仗，半天楼阁倚云梯。",
            "胜游欲尽无穷目，未到桃源客已迷。"
        ],
        "title": "初到锦城",
        "id": "fbcad1dc-2623-46ce-adf9-bbfd5a2f97ae"
    },
    {
        "author": "陈师道",
        "paragraphs": [
            "负俗宁能累哲人，昔贤由此致功名。",
            "骥收盐坂车前足，琴得焦桐爨下声。",
            "三献荆山时未识，一鸣齐鸟众方惊。",
            "传闻下诏搜遗逸，劝讲方思用老成。"
        ],
        "title": "何复教授以事待理",
        "id": "d6a4a0b3-6abc-4188-a580-90c7cceeb7ac"
    },
    {
        "author": "陈师道",
        "paragraphs": [
            "节物惊心懒复嗟，罇中酒尽复谁赊。",
            "风撩雨脚俄成阵，雪阁云头欲结花。",
            "万里可堪长作客，一年将尽未还家。",
            "自怜落落终难合，白首诗书谩五车。"
        ],
        "title": "和富中容朝散雨中感怀",
        "id": "a15f36d1-0ddd-47b6-bbf0-a92eb32b3d45"
    },
    {
        "author": "陈师道",
        "paragraphs": [
            "好在谈经老上人，冲风踏雪到江滨。",
            "百篇出箧自新得，一钵随身依旧贫。",
            "终岁杜门逃俗士，为师设榻对修筠。",
            "蒲团藜杖焚香坐，此意此时无点尘。"
        ],
        "title": "谢赟阇梨见访",
        "id": "f40e0b4e-6191-4687-b2fe-ac0361e39510"
    },
    {
        "author": "陈师道",
        "paragraphs": [
            "高牙大纛晓登山，卷帐飞觞不避寒。",
            "十二玉楼横合道，三千银甲壮师干。",
            "封条已验遗蝗化，平陇宁虞宿麦干。",
            "预喜丰年惟太守，旋追宾从促杯盘。"
        ],
        "title": "和蒲左丞有美座上观雪二首  其一",
        "id": "6c43d0ca-2dac-4fe5-941d-ae7605a8dd00"
    },
    {
        "author": "陈师道",
        "paragraphs": [
            "破晓初惊失旧山，瑶台化出坐中寒。",
            "江心冻合愁蛟蜃，匣里冰生吼镆干。",
            "门闭洛阳人迹绝，指穿东郭履痕干。",
            "凤池不比梁园客，咳唾珠玑落玉盘。"
        ],
        "title": "和蒲左丞有美座上观雪二首  其二",
        "id": "0281eba8-ac8b-4395-9b4c-f6ce916de9d4"
    },
    {
        "author": "陈师道",
        "paragraphs": [
            "晓风疏日乍相亲，黯黯轻寒拂拂春。",
            "触目渐随红蕊乱，经年不见绿条新。",
            "宁论白黑人间世，懒复雌黄纸上尘。",
            "十里松阴穷野步，暂时留得自由身。"
        ],
        "title": "和秦太虚湖上野步",
        "id": "67d11d14-6630-48ff-bc43-2c44d047a440"
    },
    {
        "author": "陈师道",
        "paragraphs": [
            "倦看世态久低徊，且置穷通近酒杯。",
            "未忍一身闲处着，暂容双眼醉时开。",
            "为呼阿武扶头起，拟与山翁倒载回。",
            "好在东篱旧时菊，无心准拟白衣来。"
        ],
        "title": "和沈世卿推官见寄",
        "id": "41f94199-6b08-4ea3-a379-ae2d0255d886"
    },
    {
        "author": "陈师道",
        "paragraphs": [
            "胡床欲上庾公楼，那复周南叹滞留。",
            "皓魄光连鲛室午，疏星冷浸洞庭秋。",
            "锦袍有兴思姑熟，桃楫无心问莫愁。",
            "唤取长江来入社，不劳牛渚问行舟。"
        ],
        "tags": [
            "长江",
            "洞庭湖"
        ],
        "title": "和刘元乐月夜寄贾耘老",
        "id": "242d8d60-b87c-4724-83f2-fdd45224e216"
    },
    {
        "author": "陈师道",
        "paragraphs": [
            "当日功名指顾收，一言悟主过千秋。",
            "去登霄汉如平地，归到云山尚黑头。",
            "解组行参莲社客，挥金坐揖醉乡侯。",
            "谢公不为苍生起，拥鼻重来可自由。"
        ],
        "title": "酬吕明父学士",
        "id": "eab4ab54-a814-452b-9fdc-48606c5cdb1f"
    },
    {
        "author": "陈师道",
        "paragraphs": [
            "渐渐乌竿五两轻，一帆秋色下江滨。",
            "请缨北阙非无意，捧檄南州且为亲。",
            "神骥解缰天上足，风鹏摇翮日边身。",
            "归途瞇眼尘沙恶，想梦西湖十里春。"
        ],
        "tags": [
            "西湖"
        ],
        "title": "送傅子正宣义",
        "id": "63bf7a58-f23d-4fce-8641-fe344a8103dc"
    },
    {
        "author": "陈师道",
        "paragraphs": [
            "遶郭溪山接四邻，身轻步蹑一梯云。",
            "图南羽翮抟空见，倚北光芒入夜分。",
            "芜没池台余故事，风流人物想前闻。",
            "翛然便欲移招隠，猿鹤还应怨旧羣。"
        ],
        "title": "和元乐销暑楼晓望",
        "id": "985dd856-7718-4940-9e76-9fb62d9a7b93"
    },
    {
        "author": "陈师道",
        "paragraphs": [
            "仰高当日诵成规，想见风流盛一时。",
            "鲁国故知臧有後，孔庭早见鲤能诗。",
            "侵寻末路同倾盖，邂逅清谈为解颐。",
            "愿借湖山容膝地，为令松菊寄吾衰。"
        ],
        "title": "和寄朱文中",
        "id": "fe8e792f-a518-48e0-b4ba-a8f1cd8f06a2"
    },
    {
        "author": "陈师道",
        "paragraphs": [
            "末路相逢首重回，紫芝眉宇向人开。",
            "老来惟有风情在，事去空怜岁月催。",
            "憔悴不堪临楚泽，栖迟无路上燕台。",
            "少陵肺病疏杯斝，想负花前载酒来。"
        ],
        "title": "和王明之见寄",
        "id": "dd8878d9-863e-4f97-9c19-c96765f3bf96"
    },
    {
        "author": "陈师道",
        "paragraphs": [
            "山阴倾盖两绸缪，十载重来鬓已秋。",
            "往事侵寻如昨日，故人牢落半沧洲。",
            "流离道路生涯拙，芜没田园岁计休。",
            "久要尚怜君子在，为言鸡黍亦迟留。"
        ],
        "title": "和酬施和叟宣德",
        "id": "93da24af-fff7-4cae-874d-fd98494359ed"
    },
    {
        "author": "陈师道",
        "paragraphs": [
            "司漏凌晨报晓签，曈曈赫日上重檐。",
            "良辰也应纯干策，吉梦先符太卜占。",
            "棣萼同时升紫禁，棠阴由此驻彤襜。",
            "一杯欲助邦人祷，愿借黄堂寿斝添。"
        ],
        "title": "吕吉父使君生日",
        "id": "18d23af4-c71f-4c2f-9fb6-517a5f945da6"
    },
    {
        "author": "陈师道",
        "paragraphs": [
            "梦里扬州十载间，青楼陈迹故依然。",
            "袍争烂锦催诗笔，雨溅明珠落酒船。",
            "顾我老无骑鹤兴，羡君行及看花天。",
            "囊中绣句归应满，不负韦郎五色笺。"
        ],
        "title": "送泽之过维扬",
        "id": "648b7bf8-dcbf-4549-a0bc-2a8d0b981e80"
    },
    {
        "author": "陈师道",
        "paragraphs": [
            "青云直上马如龙，来往泠然若御风。",
            "高步只应天咫尺，旧游宁寄浙西东。",
            "升沉道路从今异，邂逅比邻此日同。",
            "相见可堪怀抱冷，需君健语破樊笼。"
        ],
        "title": "和和叟第课还自都下",
        "id": "90a5ffc7-ce87-4cc7-a382-e031cd7bf628"
    },
    {
        "author": "陈师道",
        "paragraphs": [
            "百卉前头第一芳，低临粉水浸寒光。",
            "卷帘初认云犹冻，逆鼻浑疑雪亦香。",
            "鼎实自应终有待，天真不假更匀妆。",
            "江南望断无来使，且伴诗翁入醉乡。"
        ],
        "title": "和和叟梅花",
        "id": "c2abf99c-af9e-4e44-b1b4-8b4c7a615229"
    },
    {
        "author": "陈师道",
        "paragraphs": [
            "负笈重来感旧游，流年衰鬓两经秋。",
            "湖山依旧浑相识，风月愁人不自由。",
            "尚有故交重冷榻，可堪归梦到沧洲。",
            "谁怜壮志空凋落，百炼金为绕指柔。"
        ],
        "title": "再到钱塘呈会宗伯益",
        "id": "d78ede13-11f9-47e9-9dbb-07d272cd9959"
    },
    {
        "author": "陈师道",
        "paragraphs": [
            "侯门谁预识冯谖，岁晚宁知范叔寒。",
            "倾盖尚怜吾道在，立谈相信古人难。",
            "开怀磊落无城府，握手侵寻出肺肝。",
            "共许异时终此去，满冠尘土待君弹。"
        ],
        "title": "简杨安国",
        "id": "ce15559d-7911-4404-80be-510fe12c8b26"
    },
    {
        "author": "陈师道",
        "paragraphs": [
            "虀盐度岁每无余，垂橐东归口未糊。",
            "贫里交游新断绝，老来光景半消除。",
            "时情视我门前雀，人好看君屋上乌。",
            "尚喜弊庐连蒋径，愿求佳句递髯奴。"
        ],
        "title": "简李伯益",
        "id": "26228579-d581-4070-b65e-f9e43cd28969"
    },
    {
        "author": "陈师道",
        "paragraphs": [
            "老大悲伤节物催，酒肠枯涸壮心灰。",
            "惭无白水真人分，难置青州从事来。",
            "倦笔懒从都市出，醉眸刚为曲车回。",
            "黄花也似相欺得，坐对空樽不肯开。"
        ],
        "title": "九日无酒书呈漕使韩伯修大夫",
        "id": "5c814637-1e08-4765-99c6-2eddbc1db30a"
    },
    {
        "author": "陈师道",
        "paragraphs": [
            "陈蕃解榻为留连，俯仰徒惊岁月迁。",
            "故意斯人奈风雨，多情于我独山川。",
            "可怜颜貌非前日，依旧穷愁似去年。",
            "後夜相思隔烟水，梦魂空寄过江船。"
        ],
        "title": "过杭留别曹无逸朝奉",
        "id": "0ba0b895-2cab-4997-8fb4-3efc0a631f62"
    },
    {
        "author": "陈师道",
        "paragraphs": [
            "六月鄞江旱，焦劳刺史忧。",
            "戴星趋洞府，踏月叩龙湫。",
            "引咎青章设，为坛古法修。",
            "山川将尔徧，牲币岂吾留。",
            "帝意兹回眷，神聪俯应求。",
            "油云潜感召，灵雨忽滂流。",
            "急势朝翻幕，寒声暮咽沟。",
            "余波平浦屿，翠色蔽田畴。",
            "池阁消残暑，闾阎庆有秋。",
            "邦民无以谢，惟起载途讴。"
        ],
        "title": "五言贺雨出",
        "id": "7f05f18a-81e6-45ee-b13a-cadc0f632db1"
    },
    {
        "author": "陈师道",
        "paragraphs": [
            "三宿城隈寺，轻赍类老禅。",
            "暂来真偶尔，适去更翛然。",
            "笑别留春坞，行寻下濑船。",
            "此身犹断梗，飘泊且随缘。"
        ],
        "title": "别威德寺",
        "id": "48d4ca30-1320-44c3-9be7-d4eceff12d74"
    },
    {
        "author": "陈师道",
        "paragraphs": [
            "春水涨湖田，先寻沪渎船。",
            "隔江争问主，入市不论钱。",
            "味得莼尤滑，香因豉更便。",
            "它年楝花落，追忆漫流涎。"
        ],
        "title": "杂题",
        "id": "cc7c8bad-bdcf-4cd6-a063-80bb838c21b2"
    },
    {
        "author": "陈师道",
        "paragraphs": [
            "共作东州客，同栖古寺深。",
            "论交非有旧，不见解相寻。",
            "冷过清明节，悲生故国心。",
            "此身随所寄，未足问升沉。"
        ],
        "title": "和董判官寺居作",
        "id": "5ddeb1ab-694e-41a4-a07a-6931c85931d2"
    },
    {
        "author": "陈师道",
        "paragraphs": [
            "瓶锡倦西东，归来一榻空。",
            "宗乘能自判，文学更兼通。",
            "讲彻夜堂月，定回枯树风。",
            "无从参浄社，回首倦飞蓬。"
        ],
        "title": "赠白阇梨",
        "id": "1c1ad0fb-e396-4fde-8640-1ee078326ce1"
    },
    {
        "author": "陈师道",
        "paragraphs": [
            "回合江山秀，佳城去域中。",
            "佩环无晓日，苹藻自春风。",
            "断发人何在，捐金事已空。",
            "遂移男子孝，更作直臣忠。"
        ],
        "title": "舒御史太夫人挽辞",
        "id": "b7cd6cc3-b66d-429b-afec-9b2eac4efa19"
    },
    {
        "author": "陈师道",
        "paragraphs": [
            "陋巷少行迹，故人车马稀。",
            "世情方汩没，吾道肯依违。",
            "万叶迎风脱，孤云带月归。",
            "独怜高义在，犹肯问柴扉。"
        ],
        "title": "和贾明叔秋晚见怀",
        "id": "b351ed44-7868-43f3-8738-eee6dc8f3054"
    },
    {
        "author": "陈师道",
        "paragraphs": [
            "碛戍人何在，秋霜志不移。",
            "无言息妫怨，有泪舜娥悲。",
            "山静云盘髻，江空月印眉。",
            "谁将望远意，歌作送征诗。"
        ],
        "title": "望夫石",
        "id": "4885ec0a-589c-48c9-880d-239be5d24f36"
    },
    {
        "author": "陈师道",
        "paragraphs": [
            "一室青芜长，终朝静不哗。",
            "圣贤开美酒，子母破新瓜。",
            "绿筱初翻箨，红蕖稍荐花。",
            "咄嗟功业晚，览照鬓初华。"
        ],
        "title": "夏杪",
        "id": "bc060c63-8e42-4653-b7d5-b623e973033e"
    },
    {
        "author": "陈师道",
        "paragraphs": [
            "幽草默通神，旧题虞美人。",
            "长言方度曲，应节若翻身。",
            "律吕声相召，云龙气自亲。",
            "无情犹感会，不独在君臣。"
        ],
        "title": "虞美人草",
        "id": "2c3ff817-e853-46e2-8b59-dc335b018e19"
    },
    {
        "author": "陈师道",
        "paragraphs": [
            "壁间水墨画，为尔拂尘埃。",
            "草树精神出，溪山气势回。",
            "路从沙觜断，人自渡头来。",
            "莫怪知音少，牙弦匣不开。"
        ],
        "title": "沈道院有水墨壁画奇笔也惜其穷年无赏之者贾明叔请余同赋",
        "id": "7905277e-ee5d-4713-8ea4-2e632d1b5466"
    },
    {
        "author": "陈师道",
        "paragraphs": [
            "酷暑不可处，相将寻昼凉。",
            "清谈荫广厦，甘寝就匡床。",
            "莲剥明珠滑，瓜浮绀玉香。",
            "因知北窗卧，自信出羲皇。"
        ],
        "title": "同苏不疑避暑法惠寺",
        "id": "08cb42f7-9e8d-41c2-a260-bd1e7bc3cf28"
    },
    {
        "author": "陈师道",
        "paragraphs": [
            "开窗得远意，兴出杳冥间。",
            "芳草日边路，片云天外山。",
            "好花和露斸，修竹夹藤删。",
            "每许南邻伴，时来一寄闲。"
        ],
        "title": "和彦詹题远轩",
        "id": "d445053d-a8b2-4019-840b-40dcaad62d05"
    },
    {
        "author": "陈师道",
        "paragraphs": [
            "西方社里收身早，白发人中得计长。",
            "不作北门东掖客，更无闲事可思量。"
        ],
        "title": "读白乐天临水坐诗",
        "id": "d81c07d1-27e1-4c10-8333-2b78729c35a1"
    },
    {
        "author": "陈师道",
        "paragraphs": [
            "不见紫霄翁，侵寻鬓已蓬。",
            "倦游乡域异，归梦夙宵同。",
            "爱酒贫应甚，吟诗老更工。",
            "清时公道在，未足叹途穷。"
        ],
        "title": "寄君玉",
        "id": "e19f8d9b-4cff-4e5e-b408-026ed373bd9c"
    },
    {
        "author": "陈师道",
        "paragraphs": [
            "居连里巷室连甍，多谢能空凿壁生。",
            "幸有余光子何损，岂无邻好我先倾。",
            "已知涉世蘧蘧梦，但欲求田俋俋耕。",
            "贫病久甘从弃置，宁堪更类汝南评。"
        ],
        "title": "简令由司理",
        "id": "2b46c779-aae0-49f4-be36-284756cfc8f0"
    },
    {
        "author": "陈师道",
        "paragraphs": [
            "霏微腊雪不沾尘，收拾阳和作早春。",
            "一坐尽倾归盛德，四时难得是佳辰。",
            "鬓边彩胜年年好，樽下歌声日日新。",
            "一笑难逢时易失，杯行到手莫辞频。"
        ],
        "title": "立春致语口号",
        "id": "9b55214c-48a7-4535-bdbf-2e689ac3cc41"
    },
    {
        "author": "陈师道",
        "paragraphs": [
            "欢声喜气塞康庄，妙舞清歌乐未央。",
            "此节定知随意好，今宵端复为人长。",
            "妆成粉白生春色，酒泻鹅黄射烛光。",
            "报答风光须一醉，从来千骑贵东方。"
        ],
        "title": "上元致语口号",
        "id": "3ba46e5d-8001-4ba1-aab7-239f45d6318f"
    },
    {
        "author": "陈师道",
        "paragraphs": [
            "当年天下无双誉，此日朝中第一人。",
            "坐使黄流随指顾，即看丹阁画精神。",
            "天威行复朝三接，和气今如物再春。",
            "肯驻行轩慰离索，听歌举白莫辞频。"
        ],
        "title": "宴黄提刑致语口号",
        "id": "cb4d3753-7a80-4105-8182-18c6665fc06c"
    },
    {
        "author": "陈师道",
        "paragraphs": [
            "剑佩声来合玉除，骐驎烟上暗金铺。",
            "近臣先识天颜喜，九奏初知昼景舒。",
            "东海为田将几见，南山称寿已三呼。",
            "欲知帝力今多少，醉舞行歌塞道涂。"
        ],
        "title": "兴龙节致语口号",
        "id": "d8342b17-e66b-4865-b629-e58a6fd4f8c5"
    },
    {
        "author": "陈师道",
        "paragraphs": [
            "黄堂窈窕庆佳辰，密坐雍容合搢绅。",
            "广乐充庭如在梦，欢声着物似逢春。",
            "瞻天已祝无穷寿，尽醉为期莫计巡。",
            "平世难逢身易老，岭梅初破酒方醇。"
        ],
        "title": "对厅口号",
        "id": "c234056c-e18b-4f15-a3ba-fe84987f2a02"
    },
    {
        "author": "陈师道",
        "paragraphs": [
            "长安千门憎热客，我独怜君来解热。",
            "呼儿具饭懒出口，藜羹不糁甘一啜。",
            "北州别驾玉刻麟，索书往见良可人。",
            "驿使别来无一字，知有此情谁与亲。"
        ],
        "title": "送张秀才兼简德麟",
        "id": "9bf0840a-26ad-4450-bb51-85ec363ab974"
    },
    {
        "author": "陈师道",
        "paragraphs": [
            "烟昏晚寒风发屋，行者抽篷离者哭。",
            "青衫白发两相鲜，积雪朝阳眩双目。",
            "猛虎食子有分羹，洁鹭割股谋补肉。",
            "妻孥不用哭穷途，前府故人风义笃。"
        ],
        "title": "寄子闵",
        "id": "a7887859-e8be-4292-89a6-15381934c279"
    },
    {
        "author": "陈师道",
        "paragraphs": [
            "黄童三尺世无双，笔头滚滚悬秋江。",
            "不忧老子难为父，平生崛强今心降。",
            "我来喜共阿戎语，应敌纵横如急雨。",
            "生子还如孙仲谋，豚犬漫多何足数。",
            "黄家小儿名小德，眉如长林目如漆。",
            "只今数岁已动人，老人留眼看他日。",
            "笑君老蚌生明珠，自笑此物吾家无。",
            "君当置酒吾当贺，有儿传业更何须。"
        ],
        "title": "赠黄氏子小德",
        "id": "31f5aff8-8906-4608-a46a-2583d06dd325"
    },
    {
        "author": "陈师道",
        "paragraphs": [
            "远洞容徐步，繁英故压枝。",
            "锦衾堆襞积，春事向离披。",
            "作意真成误，寻芳似较迟。",
            "预为来岁约，及早共瑶巵。"
        ],
        "title": "次韵游花洞",
        "id": "d0de2cbd-f302-49e6-b5f5-e0dd572f428c"
    },
    {
        "author": "陈师道",
        "paragraphs": [
            "相逢已偶尔，告别更苍然。",
            "离合惊时换，行藏乃世缘。",
            "君无学干禄，我亦赋归田。",
            "泗水秋山外，长安夕照边。"
        ],
        "title": "送张芝卿",
        "id": "771e94ee-e06c-4d8c-8289-bfcd99940f9f"
    },
    {
        "author": "陈师道",
        "paragraphs": [
            "岁晚方奔命，春期作过宾。",
            "逢君为地主，顾我拙谋身。",
            "官是三年客，情缘一日亲。",
            "将身随斗食，应作未归人。"
        ],
        "title": "行次旧县寄立之",
        "id": "d1a96725-8357-4e97-afa8-a018d6ee2e8d"
    },
    {
        "author": "陈师道",
        "paragraphs": [
            "公族仍前辈，都城早与游。",
            "士穷须禄食，才大岂身谋。",
            "雪岭无归鸟，冰河有去舟。",
            "平生湖海意，不为有鱼留。"
        ],
        "title": "送晁奉议高邮判官",
        "id": "cce45a78-2007-4423-84dd-85ab9573e990"
    },
    {
        "author": "陈师道",
        "paragraphs": [
            "二顷田园汴泗东，春来心事几人同。",
            "固知短绠无深汲，又见新花发旧丛。",
            "花气着人浑欲醉，妍华过眼旋成空。",
            "冷官门外无消息，与报江南春信通。"
        ],
        "title": "张谋父乞花",
        "id": "0751b56a-d82a-4045-bc28-1d7847c9a65b"
    },
    {
        "author": "陈师道",
        "paragraphs": [
            "道山清绝况真仙，杜曲风流最近天。",
            "曹濮于今真乐国，股肱从昔着时贤。",
            "今回不辨终朝语，此去无端久疾痊。",
            "可念卧时遭末劫，新陈埋没不知年。"
        ],
        "title": "寄子开",
        "id": "bdfe1f9c-1c55-4cc4-8837-0af62e5d58c8"
    },
    {
        "author": "陈师道",
        "paragraphs": [
            "雪拥寒门鹊不来，江南春信小迟回。",
            "遥知诗力生春早，一抹江梅趁眼开。"
        ],
        "title": "次韵黄无悔惜梅",
        "id": "496d17a7-c225-493a-bc16-70b33087243e"
    },
    {
        "author": "陈师道",
        "paragraphs": [
            "萧萧竹雨乱鸣鸦，袅袅风窗暗碧纱。",
            "玉座尘埃香火冷，酒家来献一枝花。"
        ],
        "title": "酒户献花以奉先圣戏作",
        "id": "f7a73048-1d75-438e-b174-3fd9aef2ea91"
    },
    {
        "author": "陈师道",
        "paragraphs": [
            "登门执别有不答，惭愧公家父子孙。",
            "顾我何堪能至此，正缘同德又同门。"
        ],
        "title": "谢田氏",
        "id": "57bc5d07-3193-4c7f-9f00-9f132b2439b1"
    },
    {
        "author": "陈师道",
        "paragraphs": [
            "城郭收灯兴未休，却回春信到台头。",
            "东风未借登临便，柳色遥看特地愁。"
        ],
        "title": "南台",
        "id": "a5bbfdef-f982-4e7e-815a-895c7a921fff"
    },
    {
        "author": "陈师道",
        "paragraphs": [
            "廉纤小雨湿黄昏，十里尘泥不受辛。",
            "转就邻家借油盖，始知公是最闲人。"
        ],
        "title": "马上口占呈立之",
        "id": "d696d5ba-a217-48de-8b23-ed1711c19bbb"
    },
    {
        "author": "陈师道",
        "paragraphs": [
            "若奚不鹯，吾知避而迁。",
            "汝胡不狸，吾知远而驰。",
            "宵迩吾巢，晨并吾枝。",
            "怀毒妊凶，初不汝期。",
            "莽莽拳拳，甫笑嬉嬉。",
            "情貌深厚，孰从而追。"
        ],
        "title": "鸷鹊诗",
        "id": "2cd3eee9-da44-4b1c-a164-30427fc69a4d"
    },
    {
        "author": "陈师道",
        "paragraphs": [
            "旧岁连新岁，凉床又暖床。",
            "山川屏里画，时刻篆中香。",
            "畏垒安吾土，支离饱太仓。",
            "若教身再健，鹤背入维扬。"
        ],
        "title": "病中六首  其一",
        "id": "3bb15e76-2011-4988-9895-137d55ea4db9"
    },
    {
        "author": "陈师道",
        "paragraphs": [
            "日暖衣犹袭，宵长被有棱。",
            "朝晡三楪饭，昏晓一缸灯。",
            "伴坐跧如几，扶行瘦比藤。",
            "生缘堪入画，寂寞憩松僧。"
        ],
        "title": "病中六首  其二",
        "id": "729db430-7f63-4379-9dd5-6f04a657f5c2"
    }
]