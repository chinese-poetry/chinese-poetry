[
    {
        "author": "独孤及",
        "paragraphs": [
            "汉家金马署，帝座紫微郎。",
            "图籍凌羣玉，歌诗冠柏梁。",
            "阴阴万年树，肃肃五经堂。",
            "挥翰忘朝食，研精待夕阳。",
            "晴空露盘迥，秋月琐窗凉。",
            "远兴生斑鬓，高情寄缥囊。",
            "葳蕤双鸑鷟，夙昔并翱翔。",
            "汲冢同刊谬，蓬山共补亡。",
            "差池摧羽翮，流落限江湘。",
            "禁省一分袂，昊天三雨霜。",
            "石渠遗迹满，水国暮云长。",
            "早晚朝宣室，归时道路光。"
        ],
        "title": "奉和中书常舍人晚秋集贤院即事寄赠徐薛二侍御",
        "id": "832e48cf-3779-446c-80ec-b233f37fc140"
    },
    {
        "author": "独孤及",
        "paragraphs": [
            "往年脱缝掖，接武仕关西。",
            "结绶腰章并，趋堦手板齐。",
            "仙山不用买，朋酒日相携。",
            "抵掌夸潭壑，忘情向组珪。",
            "事迁时既往，年长迹逾暌。",
            "何为青云器，犹嗟浊水泥。",
            "役牵方远别，道在或先迷。",
            "莫见良田晚，遭时亦杖藜。"
        ],
        "title": "江宁詶郑县刘少府兄赠别作",
        "id": "61db6a81-c908-43d0-881f-39f3f84a3461"
    },
    {
        "author": "独孤及",
        "paragraphs": [
            "宗室刘中垒，文场谢客儿。",
            "当为天北斗，曾使海西陲。",
            "毛节精诚著，铜楼羽翼施。",
            "还申供帐别，言赴倚门期。",
            "恩渥霑行李，晨昏在路岐。",
            "君亲两报遂，不敢议伤离。"
        ],
        "title": "送李宾客荆南迎亲",
        "id": "be0153d0-60a7-4035-a5d9-a01497bdb9c0"
    },
    {
        "author": "独孤及",
        "paragraphs": [
            "碧玉徒强名，冰壶难比德。",
            "唯当寂照心，可并奫沦色。"
        ],
        "title": "题玉潭",
        "id": "41747bf8-cf9f-4631-944c-e1a6f0ebfdd5"
    },
    {
        "author": "独孤及",
        "paragraphs": [
            "凉风台上三峯月，不夜城边万里沙。",
            "离别莫言关塞远，梦魂长在子真家。"
        ],
        "title": "海上怀华中旧游寄郑县刘少府造渭南王少府崟",
        "id": "d51cdcbf-e375-4c64-bc0f-9759b137879c"
    },
    {
        "author": "独孤及",
        "paragraphs": [
            "金屋琼台萧史家，暮春三月渭州花。",
            "到君仙洞不相见，谓已吹箫乘早霞。"
        ],
        "title": "和虞部韦郎中寻杨驸马不遇",
        "id": "36bb241a-a915-45e0-9b78-b35e3565f255"
    },
    {
        "author": "独孤及",
        "paragraphs": [
            "洞庭正波苹叶衰，岂是秦吴远别时。",
            "谢君箧中绮端赠，何以报之长相思。"
        ],
        "tags": [
            "洞庭湖"
        ],
        "title": "李张皇甫阎权等数公并有送别之作见寄因答",
        "id": "ad4a7b6b-cd6e-4b4a-a3e1-f58c25911dc6"
    },
    {
        "author": "独孤及",
        "paragraphs": [
            "客鸟倦飞思旧林，裴徊犹恋众花阴。",
            "他时相忆双航苇，莫问吴江深不深。"
        ],
        "title": "将还越留别豫章诸公",
        "id": "125a3c91-2481-42b4-8cdb-e1116d5b22df"
    },
    {
        "author": "独孤及",
        "paragraphs": [
            "輶车骆马往从谁，梦浦兰台日更迟。",
            "欲识桃花最多处，前程问取武陵儿。"
        ],
        "title": "送别荆南张判官",
        "id": "eb3aa535-b4a9-4a3c-abe3-0a8217c51513"
    },
    {
        "author": "独孤及",
        "paragraphs": [
            "劝酒论心夜不疲，含情有待问谁思。",
            "伫看晴月澄澄影，来照江楼酩酊时。"
        ],
        "title": "陪王员外北楼宴待月",
        "id": "7a2f4ad1-f9dd-474c-978b-2a5f2aac14ab"
    },
    {
        "author": "独孤及",
        "paragraphs": [
            "紫蔓青条拂酒壶，落花时与竹风俱。",
            "归时自负花前醉，笑向鯈鱼问乐无。"
        ],
        "title": "垂花坞醉后戏题",
        "id": "401da7ba-8be2-4e91-93c1-fdf06a263095"
    },
    {
        "author": "郎士元",
        "paragraphs": [
            "昔别醉衡霍，迩来忆南州。",
            "今朝平津邸，兼得潇湘游。",
            "稍辨郢门树，依然芳杜洲。",
            "微明三巴峡，咫尺万里流。",
            "飞鸟不知倦，远帆生暮愁。",
            "涔阳指天末，北渚空悠悠。",
            "枕上见渔父，坐中常狎鸥。",
            "谁言魏阙下，自有东山幽。"
        ],
        "title": "题刘相公三湘图",
        "id": "b2673236-e35c-4802-8273-f79590114b7d"
    },
    {
        "author": "郎士元",
        "paragraphs": [
            "数年音信断，不意在长安。",
            "马上相逢久，人中欲认难。",
            "一官今嬾道，双鬓竟羞看。",
            "莫问生涯事，只应持钓竿。"
        ],
        "title": "长安逢故人",
        "id": "4352f313-6ae9-4e57-8f12-b5e3c54d24da"
    },
    {
        "author": "郎士元",
        "paragraphs": [
            "高阁晴江上，重阳古戍闲。",
            "聊因送归客，更此望乡山。",
            "惜别心能醉，经秋鬓自斑。",
            "临流兴不尽，惆怅水云间。"
        ],
        "title": "送韦湛判官",
        "id": "9c626a7e-db6f-486b-a128-a7f5434ad1b7"
    },
    {
        "author": "郎士元",
        "paragraphs": [
            "秋入长沙县，萧条旅宦心。",
            "烟波连桂水，官舍映枫林。",
            "云日楚天暮，沙汀白露深。",
            "遥知讼堂里，佳政在鸣琴。"
        ],
        "title": "送长沙韦明府",
        "id": "7d0991c7-fe35-495d-b0a7-093dfdfad29d"
    },
    {
        "author": "郎士元",
        "paragraphs": [
            "悠然富春客，忆与暮潮归。",
            "擢第人多羨，如君独步稀。",
            "乱流江渡浅，远色海山微。",
            "若访新安路，严陵有钓矶。"
        ],
        "title": "送孙愿",
        "id": "51c35019-b59c-4591-8698-27d7aac7b54d"
    },
    {
        "author": "郎士元",
        "paragraphs": [
            "昨日三峰尉，今朝万里人。",
            "平生任孤直，岂是不防身。",
            "海雾多为瘴，山雷乍作隣。",
            "遥怜北户月，与子独相亲。"
        ],
        "title": "送林宗配雷州",
        "id": "44353dc5-b941-4156-b12d-1a7e9292aa41"
    },
    {
        "author": "郎士元",
        "paragraphs": [
            "南去秋江远，孤舟兴自多。",
            "能将流水引，更入洞庭波。",
            "夏口帆初上，浔阳鴈正过。",
            "知音在霄汉，佐郡岂蹉跎。"
        ],
        "tags": [
            "洞庭湖"
        ],
        "title": "送洪州李别驾之任",
        "id": "6cf729a2-07fc-4621-acb3-3a9fc74ff455"
    },
    {
        "author": "郎士元",
        "paragraphs": [
            "锦车登陇日，边草正萋萋。",
            "旧好寻君长，新愁听鼓鼙。",
            "河源飞鸟外，雪岭大荒西。",
            "汉垒今犹在，遥知路不迷。"
        ],
        "title": "送杨中丞和蕃",
        "id": "0df59c4e-610f-4bad-8ff7-6c8393ec4e4a"
    },
    {
        "author": "郎士元",
        "paragraphs": [
            "双旌汉飞将，万里授横戈。",
            "春色临边尽，黄云出塞多。",
            "鼓鼙悲绝漠，烽戍隔长河。",
            "莫断阴山路，天骄已请和。"
        ],
        "tags": [
            "送别",
            "战争",
            "祝福"
        ],
        "title": "送李将军赴定州",
        "id": "799ce706-685f-4340-940f-21a76b7e6f15"
    },
    {
        "author": "郎士元",
        "paragraphs": [
            "将军禀天姿，义勇冠今昔。",
            "走马百战场，一剑万人敌。",
            "虽为感恩者，竟是思归客。",
            "流落荆巫间，裴回故乡隔。",
            "离筵对祠宇，洒酒暮天碧。",
            "去去勿复言，衔悲向陈迹。"
        ],
        "title": "关羽祠送高员外还荆州",
        "id": "3866facf-d8d2-4f4e-b7c4-eefbc12bfdea"
    },
    {
        "author": "郎士元",
        "paragraphs": [
            "雨余深巷静，独酌送残春。",
            "车马虽嫌僻，莺花不弃贫。",
            "虫丝黏户网，鼠迹印牀尘。",
            "借问山阳会，如今有几人。"
        ],
        "title": "送张南史",
        "id": "28b76447-7491-4ec6-bedc-22de0ae8dd59"
    },
    {
        "author": "郎士元",
        "paragraphs": [
            "东南富春渚，曾是谢公游。",
            "今日奚生去，新安江正秋。",
            "水清迎过客，霜叶落行舟。",
            "遥想赤亭下，闻猨应夜愁。"
        ],
        "title": "送奚贾归吴",
        "id": "facdc456-bd32-442c-b870-3a9cd87a879d"
    },
    {
        "author": "郎士元",
        "paragraphs": [
            "含香台上客，剖竹海边州。",
            "楚地多归信，闽溪足乱流。",
            "今朝永嘉兴，重见谢公游。"
        ],
        "title": "送陆员外赴潮州",
        "id": "5f9a3697-2850-4441-877f-8c1ac378dab7"
    },
    {
        "author": "郎士元",
        "paragraphs": [
            "皎然青琐客，何事动行轩。",
            "苦节酬知己，清吟去掖垣。",
            "秋城临海树，寒月上营门。",
            "邹鲁诗书国，应无鼙鼓喧。"
        ],
        "title": "送裴补阙入河南幕",
        "id": "06203cef-1dc5-4d60-9ef7-a4bf4306c730"
    },
    {
        "author": "郎士元",
        "paragraphs": [
            "游吴还适越，来往任风波。",
            "复送王孙去，其如春草何。",
            "岸明残雪在，潮满夕阳多。",
            "季子留遗庙，停舟试一过。"
        ],
        "title": "送韩司直路出延陵",
        "id": "e1fcfc7b-7b77-4775-8301-70d3beefa3e0"
    },
    {
        "author": "郎士元",
        "paragraphs": [
            "暮蝉不可听，落叶岂堪闻。",
            "共是悲秋客，那知此路分。",
            "荒城背流水，远鴈入寒云。",
            "陶令门前菊，余花可赠君。"
        ],
        "title": "盩厔县郑礒宅送钱大",
        "id": "67d2ba1b-92a3-4fdd-8bb6-491b279a4b47"
    },
    {
        "author": "郎士元",
        "paragraphs": [
            "已知成傲吏，复见解朝衣。",
            "应向丹阳郭，秋山独掩扉。",
            "草堂连古寺，江日动晴晖。",
            "一别沧州远，兰桡几岁归。"
        ],
        "title": "送元诜还丹阳别业",
        "id": "ba215b86-2100-483d-8bb8-58abf31709ab"
    },
    {
        "author": "郎士元",
        "paragraphs": [
            "秦原独立望湘川，击隼南飞向楚天。",
            "奉诏不言空问俗，清时因得访遗贤。",
            "荆门晓色兼梅雨，桂水春风过客船。",
            "畴昔常闻陆贾说，故人今日岂徒然。"
        ],
        "title": "送崔侍御往容州宣慰",
        "id": "ed6c7722-14bb-40ea-a754-b8ac46534678"
    },
    {
        "author": "郎士元",
        "paragraphs": [
            "萦回枫叶岸，留滞木兰桡。",
            "吴岫新经雨，江天正落潮。",
            "故人劳见爱，行客自无憀。",
            "若问前程事，孤云入剡遥。"
        ],
        "title": "朱方南郭留别皇甫冉",
        "id": "4b02442f-be4c-4965-a763-503d3f99023a"
    },
    {
        "author": "郎士元",
        "paragraphs": [
            "常知罢官意，果与世人疎。",
            "复此凉风起，仍闻濠上居。",
            "故山期采菊，秋水忆观鱼。",
            "一去蓬蒿径，羨君闲有余。"
        ],
        "title": "赠张五諲归濠州别业",
        "id": "914b38c9-9904-4894-a10a-a5d9803c9d83"
    },
    {
        "author": "郎士元",
        "paragraphs": [
            "暂屈文为吏，聊将禄代耕。",
            "金陵且不远，山水复多名。",
            "楚塞因高出，寒潮入夜生。",
            "离心逐春草，直到建康城。"
        ],
        "title": "送王司马赴润州",
        "id": "6d4cca5d-f01c-48c8-afd0-ddd6cf7c3e1f"
    },
    {
        "author": "郎士元",
        "paragraphs": [
            "知有前期在，欢如此夜中。",
            "无将故人酒，不及古淳风。"
        ],
        "tags": [
            "送别"
        ],
        "title": "留卢秦卿",
        "id": "5d300505-0b4a-460a-8131-e4a414dadd6d"
    },
    {
        "author": "郎士元",
        "paragraphs": [
            "或掉轻舟或杖藜。",
            "寻常适意钓前溪，草堂竹迳在何处。",
            "落日孤烟寒渚西。"
        ],
        "title": "赠强山人",
        "id": "15757ed7-bb83-49be-9336-db817939006c"
    },
    {
        "author": "郎士元",
        "paragraphs": [
            "闻君感叹二毛初，旧友相依万里余。",
            "烽火有时惊暂定，甲兵无处可安居。",
            "客来吴地星霜久，家在平陵音信疎。",
            "昨日风光还入户，登山临水意何如。"
        ],
        "title": "赠韦司直",
        "id": "97ebb4c2-6e32-43ac-b721-dda9be7dabd9"
    },
    {
        "author": "郎士元",
        "paragraphs": [
            "谁能绣衣客，肯驻木兰舟。",
            "连雁沙边至，孤城江上秋。",
            "归帆背南浦，楚塞入西楼。",
            "何处看离思，沧波日夜流。"
        ],
        "title": "石城馆酬王将军",
        "id": "48ca87c0-1499-4530-94e1-144e1683b4b8"
    },
    {
        "author": "郎士元",
        "paragraphs": [
            "村映寒原日已斜，烟生密竹早归鸦。",
            "长溪南路当羣岫，半景东隣照数家。",
            "门通小径连芳草，马饮春泉踏浅沙。",
            "欲待主人林上月，还思潘岳县中花。"
        ],
        "tags": [
            "抒情",
            "写景",
            "冬天"
        ],
        "title": "酬王季友题半日村别业兼呈李明府",
        "id": "b19965c5-9574-43ff-9158-2f61b6a3fde7"
    },
    {
        "author": "郎士元",
        "paragraphs": [
            "昨夜山月好，故人果相思。",
            "清光到枕上，嫋嫋凉风时。",
            "永意能在我，惜无携手期。"
        ],
        "tags": [
            "怀人",
            "夜晚",
            "月亮"
        ],
        "title": "酬二十八秀才见寄",
        "id": "b1b2a614-15f4-44f8-a2b8-4227751cfadc"
    },
    {
        "author": "郎士元",
        "paragraphs": [
            "歛屦入寒竹，安禅过漏声。",
            "高松残子落，深井冻痕生。",
            "罢磬风枝动，悬灯雪屋明。",
            "何当招我宿，乘月上方行。"
        ],
        "tags": [
            "写景",
            "冬天"
        ],
        "title": "冬夕寄青龙寺源公",
        "id": "f1251d11-7f7a-4b19-8e2b-eb0df33c004f"
    },
    {
        "author": "郎士元",
        "paragraphs": [
            "宝刀塞下儿，身经百战曾百胜。",
            "壮心竟未嫖姚知，白草山头日初没。",
            "黄沙戍下悲歌发，萧条夜静边风吹，独倚营门望秋月。"
        ],
        "title": "塞下曲",
        "id": "bad3309f-985c-4852-8bba-d6ef2a5ebc11"
    },
    {
        "author": "郎士元",
        "paragraphs": [
            "溪上遥闻精舍钟，泊舟微径度深松。",
            "青山霁后云犹在，画出东南四五峰。"
        ],
        "tags": [
            "写山",
            "寺庙",
            "描写山"
        ],
        "title": "柏林寺南望",
        "id": "952b7249-b535-4d68-b2b7-feb2623a414d"
    },
    {
        "author": "郎士元",
        "paragraphs": [
            "适楚岂吾愿，思归秋向深。",
            "故人江楼月，永夜千里心。",
            "叶落觉乡梦，鸟啼惊越吟。",
            "寥寥更何有，断续空城砧。"
        ],
        "title": "宿杜判官江楼",
        "id": "7bbcafe3-b343-4428-9a88-0b961af72d26"
    },
    {
        "author": "郎士元",
        "paragraphs": [
            "柳陌乍随州势转，花源忽傍竹阴开。",
            "能将瀑水清人境，直取流莺送酒杯。",
            "山下古松当绮席，簷前片雨滴春苔。",
            "地主同声复同舍，留欢不畏夕阳催。"
        ],
        "title": "春宴王补阙城东别业",
        "id": "91cc371b-f47e-4e0c-b611-134d953616c4"
    },
    {
        "author": "郎士元",
        "paragraphs": [
            "连山尽处水萦回，山上戍门临水开。",
            "朱栏直下一百丈，日暖游鳞自相向。",
            "昔人爱险闭层城，今日爱闲江复清。",
            "沙洲枫岸无来客，草绿花红山鸟鸣。"
        ],
        "title": "郢城西楼吟",
        "id": "a51dd970-bcea-4dc2-8de1-d0a31dc7c95c"
    },
    {
        "author": "郎士元",
        "paragraphs": [
            "凤吹声如隔彩霞，不知墙外是谁家。",
            "重门深锁无寻处，疑有碧桃千树花。"
        ],
        "title": "听邻家吹笙",
        "id": "6a93b0ca-ca2c-40b8-998a-39850248bc99"
    },
    {
        "author": "郎士元",
        "paragraphs": [
            "寒臯那可望，旅望又初还。",
            "迢遰高楼上，萧条旷野闲。",
            "暮晴依远水，秋兴属连山。",
            "浮客时相见，霜凋动翠颜。"
        ],
        "title": "登丹阳北楼",
        "id": "e39922da-9ec5-488a-a87a-93bfdd9d6ea6"
    },
    {
        "author": "郎士元",
        "paragraphs": [
            "石林精舍武溪东，夜扣禅关谒远公。",
            "月在上方诸品静，僧持半偈万缘空。",
            "秋山竟日闻猨啸，落木寒泉听不穷。",
            "惟有双峰最高顶，此心期与故人同。"
        ],
        "title": "题精舍寺",
        "id": "35b3a0df-11b4-46ae-bc44-f58f19a51447"
    },
    {
        "author": "郎士元",
        "paragraphs": [
            "草露经前代，津梁及后人。",
            "此方今示灭，何国更分身。",
            "月色空知夜，松阴不记春。",
            "犹怜下生日，应在一微尘。"
        ],
        "title": "双林寺谒傅大士",
        "id": "bcea2070-7313-49ff-b095-27b364df6406"
    },
    {
        "author": "郎士元",
        "paragraphs": [
            "窅窅云旗去不还，阴阴祠宇闭空山。",
            "我来始悟丹青妙，稽首如逢冰雪颜。"
        ],
        "title": "题尹真人祠",
        "id": "b23f740f-f87b-46dd-82a8-2a01423525a6"
    },
    {
        "author": "郎士元",
        "paragraphs": [
            "入谷多春兴，乘舟棹碧浔。",
            "山云昨夜雨，溪水晓来深。"
        ],
        "title": "山中即事",
        "id": "06e1562f-9efe-497c-b540-7bd7031022e0"
    },
    {
        "author": "郎士元",
        "paragraphs": [
            "蛾眉对湘水，遥哭苍梧山。",
            "万乘既已殁，孤舟谁忍还。",
            "至今楚竹上，犹有泪痕斑。"
        ],
        "title": "湘夫人二首 一",
        "id": "7ba844f7-b593-42d1-95f1-ebfe27f2a077"
    },
    {
        "author": "郎士元",
        "paragraphs": [
            "南有涔阳路，渺渺多新愁。",
            "桂酒神降时，回风江上秋。",
            "彩云忽无处，碧水空安流。"
        ],
        "title": "湘夫人二首 二",
        "id": "25be9870-8794-4702-bdb9-8ed2a7df8051"
    },
    {
        "author": "郎士元",
        "paragraphs": [
            "闻君作尉向江潭，吴越风烟到自谙。",
            "客路寻常随竹影，人家大底傍山岚。",
            "缘溪花木偏宜远，避地衣冠尽向南。",
            "惟有夜猨啼海树，思乡望国意难堪。"
        ],
        "title": "盖少府新除江南尉问风俗",
        "id": "45cd0d5e-957f-4ee4-bf93-35b8935f526c"
    },
    {
        "author": "郎士元",
        "paragraphs": [
            "嬾寻芳草径，来接侍臣筵。",
            "山色知残雨，墙阴觉暮天。",
            "莺啼汉宫柳，花隔杜陵烟。",
            "地与东城接，春光醉目前。"
        ],
        "title": "春宴张舍人宅",
        "id": "75bd5871-849f-4d90-9931-4eb7e033abff"
    },
    {
        "author": "郎士元",
        "paragraphs": [
            "色比琼浆犹嫩，香同甘露仍春。",
            "十千提携一斗，远送潇湘故人。"
        ],
        "title": "寄李袁州桑落酒",
        "id": "8367b4a1-da94-463e-9ccf-5417a0cb5735"
    },
    {
        "author": "郎士元",
        "paragraphs": [
            "直道多不偶，美才应息机。",
            "灞陵春欲暮，云海独言归。",
            "为客成白首，入门嗟布衣。",
            "莼羹若可忆，慙出掩柴扉。"
        ],
        "title": "赠万生下第还吴",
        "id": "b1cb1f50-691a-4546-b23b-71c7084c58ef"
    },
    {
        "author": "郎士元",
        "paragraphs": [
            "远近作人天，王城指日边。",
            "宰君迎说法，童子伴随缘。",
            "到处花为雨，行时杖出泉。",
            "今宵松月下，开阁想安禅。"
        ],
        "title": "送大德讲时河东徐明府招",
        "id": "2de75be6-b6a5-44ce-b263-459a14d6d20b"
    },
    {
        "author": "郎士元",
        "paragraphs": [
            "高僧本姓竺，开士旧名林。",
            "一入春山里，千峰不可寻。",
            "新年芳草徧，度日白云深。",
            "欲问微官去，悬知讶此心。"
        ],
        "title": "赴无锡别灵一上人",
        "id": "e6fd205b-a5b4-415a-87f4-ad87b918ebbb"
    },
    {
        "author": "郎士元",
        "paragraphs": [
            "季月还乡独未能，林行溪宿厌层冰。",
            "尺素欲传三署客，雪山愁送五天僧。",
            "连空朔气横秦苑，满目寒云隔灞陵。",
            "借问从来香积寺，何时携手更同登。"
        ],
        "title": "送粲上人兼寄梁镇员外",
        "id": "fe072a84-b2e7-41a4-8045-54607d073e09"
    },
    {
        "author": "郎士元",
        "paragraphs": [
            "逸人归路远，弟子出山迎。",
            "服药颜犹驻，耽书癖已成。",
            "柴扉多岁月，藜杖见公卿。",
            "更作儒林传，应须载姓名。"
        ],
        "title": "送韦逸人归钟山",
        "id": "17f33bdc-0ce3-4527-960c-69cd20198276"
    },
    {
        "author": "郎士元",
        "paragraphs": [
            "秋兴因危堞，归心过远山。",
            "风霜征鴈早，江海旅人还。",
            "驿树寒仍密，渔舟晚更闲。",
            "仲宣何所赋，秪欲滞柴关。"
        ],
        "title": "登无锡北楼",
        "id": "202ec2f2-f2a3-41f5-a9f0-b4ecd577f38b"
    },
    {
        "author": "郎士元",
        "paragraphs": [
            "多时仙掖里，色并翠琅玕。",
            "幽意含烟月，清阴庇蕙兰。",
            "枝繁宜露重，叶老爱天寒。",
            "竟日双鸾止，孤吟为一看。"
        ],
        "title": "和王相公题中书丛竹寄上元相公",
        "id": "9fb8dfe5-540c-4e2e-b12a-085273a6cf99"
    },
    {
        "author": "郎士元",
        "paragraphs": [
            "楚客秋多兴，江林月渐生。",
            "细枝凉叶动，极浦早鸿声。",
            "胜赏睽前夕，新诗报远情。",
            "曲高慙和者，惆怅闭寒城。"
        ],
        "title": "酬萧二十七侍御初秋言怀",
        "id": "32ddf299-92d9-437e-b92a-266fe1091086"
    },
    {
        "author": "郎士元",
        "paragraphs": [
            "春半梁山正落花，台衡受律向天涯。",
            "南去猨声傍双节，西来江色遶千家。",
            "风吹画角孤城晓，林映蛾眉片月斜。",
            "已见庙谟能喻蜀，新文更喜报金华。"
        ],
        "title": "奉和杜相公益昌路作",
        "id": "2ca536e1-2a86-411f-a29a-99353ae5f202"
    },
    {
        "author": "郎士元",
        "paragraphs": [
            "草深那可访，地久阻相传。",
            "散漫三秋雨，疎芜万里烟。",
            "都迷采兰处，强记馆娃年。",
            "客有游吴者，临风思眇然。"
        ],
        "title": "赋得长洲苑送李惠",
        "id": "a8f9fd2f-e6d6-4e29-b10f-b50072e676fc"
    },
    {
        "author": "郎士元",
        "paragraphs": [
            "世路还相见，偏堪泪满衣。",
            "那能郢门别，独向邺城归。",
            "平楚看蓬转，连山望鸟飞。",
            "苍苍岁阴暮，况复惜驰晖。"
        ],
        "title": "别房士清",
        "id": "8e1808a4-793f-4410-a2fb-9a537bae879c"
    },
    {
        "author": "郎士元",
        "paragraphs": [
            "衰病已经年，西峰望楚天。",
            "风光欺鬓发，秋色换山川。",
            "寂寞浮云外，支离汉水边。",
            "平生故人远，君去话潸然。"
        ],
        "title": "送彭偃房由赴朝因寄钱大郎中李十七舍人",
        "id": "3e3fdefb-adbd-4caa-a860-765af1cfd941"
    },
    {
        "author": "郎士元",
        "paragraphs": [
            "未习风波事，初为东越游。",
            "露霑湖草晚，月照海山秋。",
            "梅市门何处，兰亭水向流。",
            "西兴待潮信，落日满孤舟。"
        ],
        "title": "送李遂之越",
        "id": "33e38478-98e6-4836-addf-14101678d2a4"
    },
    {
        "author": "郎士元",
        "paragraphs": [
            "从军非陇头，师在古徐州。",
            "气劲三河卒，功全万户侯。",
            "元戎阃外略，才子握中筹。",
            "莫听关山曲，还生塞上愁。"
        ],
        "title": "送郑正则徐州行营",
        "id": "9d50e67d-f380-4e9d-9fe4-826a985dfd54"
    },
    {
        "author": "郎士元",
        "paragraphs": [
            "墟落岁阴暮，桑榆烟景昏。",
            "蝉声静空馆，雨色隔秋原。",
            "归客不可望，悠然林外村。",
            "终当报芸阁，携手醉柴门。"
        ],
        "title": "送钱拾遗归兼寄刘校书",
        "id": "b6210ab6-af10-41ce-b847-ad41e94aaf8a"
    },
    {
        "author": "郎士元",
        "paragraphs": [
            "白苹楚水三湘远，芳草秦城二月初。",
            "连鴈北飞看欲尽，孤舟南去意何如。",
            "渡江野老思求瘼，候馆郴人忆下车。",
            "别后天涯何所寄，故交惟有袖中书。"
        ],
        "title": "送郴县裴明府之任兼充宣慰",
        "id": "fbccad2c-0218-4e85-8b44-16128ba951de"
    },
    {
        "author": "郎士元",
        "paragraphs": [
            "怜君才与阮家同，掌记能资亚相雄。",
            "入楚岂忘看泪竹，泊舟应自爱江枫。",
            "诚知客梦烟波里，肯厌猨鸣夜雨中。",
            "莫信衡湘书不到，年年秋鴈过巴东。"
        ],
        "title": "送李敖湖南书记",
        "id": "e7c2c954-dd46-4b72-8609-ff75bef665c1"
    },
    {
        "author": "郎士元",
        "paragraphs": [
            "曙雪苍苍兼曙云，朔风烟鴈不堪闻。",
            "贫交此别无他赠，唯有青山远送君。"
        ],
        "title": "送曲司直",
        "id": "fe59eb75-1737-4f12-be68-af8876fd47ff"
    },
    {
        "author": "郎士元",
        "paragraphs": [
            "穆陵关上秋云起，安陆城边远行子。",
            "薄暮寒蝉三两声，回头故乡千万里。"
        ],
        "title": "送别",
        "id": "703f40c7-74fc-4155-972b-673b8742b5df"
    },
    {
        "author": "郎士元",
        "paragraphs": [
            "西楼回起寒原上，霁日遥分万井间。",
            "小苑城隅连渭水，离宫曙色近京关。",
            "亭臯寂寞伤孤客，云雪萧条满众山。",
            "时命如今犹未偶，辞君拟欲拂衣还。"
        ],
        "title": "咸阳西楼别窦审",
        "id": "028b4cb8-66a0-4935-b7f5-b75760a688a1"
    },
    {
        "author": "郎士元",
        "paragraphs": [
            "昨日始闻莺，今朝蝉又鸣。",
            "朱颜向华发，定是几年程。",
            "故国白云远，闲居青草生。",
            "因垂数行泪，书寄十年兄。"
        ],
        "title": "闻蝉寄友人",
        "id": "b6d6ce47-371d-43d0-a96c-ffe83083892c"
    },
    {
        "author": "郎士元",
        "paragraphs": [
            "一岁一归宁，凉天数骑行。",
            "河来当塞曲，山远与沙平。",
            "纵猎旗风卷，听笳帐月生。",
            "新鸿引寒色，回日满京城。"
        ],
        "title": "送李骑曹之灵武宁侍",
        "id": "dd8425fc-1637-4f3d-8af1-c13dc740c6f8"
    },
    {
        "author": "郎士元",
        "paragraphs": [
            "城上西楼倚暮天，楼中归望正凄然。",
            "近郭乱山横古渡，野庄乔木带新烟。",
            "北风吹鴈声能苦，远客辞家月再圆。",
            "陶令好文常对酒，相招一和白云篇。"
        ],
        "title": "冯翊西楼",
        "id": "3edd1919-8eaa-4a85-b05e-97f6f10a2d19"
    },
    {
        "author": "郎士元",
        "paragraphs": [
            "白首思归归不得，空山闻鴈鴈声哀。",
            "高城落日望西北，又见秋风逐水来。"
        ],
        "title": "郢城秋望",
        "id": "bc565d9d-ab21-4e86-8a65-c222a0d21eb5"
    },
    {
        "author": "郎士元",
        "paragraphs": [
            "湘山木落洞庭波，湘水连云秋鴈多。",
            "寂寞舟中谁借问，月明只自听渔歌。"
        ],
        "tags": [
            "洞庭湖"
        ],
        "title": "夜泊湘江",
        "id": "cc1cee37-7c51-4168-bdfa-62f2a968c12f"
    },
    {
        "author": "郎士元",
        "paragraphs": [
            "岁晏苍郊蓬转时，游人相见说归期。",
            "宓君堂上能留客，明日还家应未迟。"
        ],
        "title": "留别常著",
        "id": "c03d44ee-9791-45a2-a9e7-f42e42065b2b"
    },
    {
        "author": "郎士元",
        "paragraphs": [
            "看取庭芜白露新，劝君不用久风尘。",
            "秋来多见长安客，解爱鲈鱼能几人。"
        ],
        "title": "送张光归吴",
        "id": "1e1541d8-c0ef-4732-8d77-3a87cc06b4fe"
    },
    {
        "author": "郎士元",
        "paragraphs": [
            "妙吹杨叶动悲笳，胡马迎风起恨赊。",
            "若是鴈门寒月夜，此时应卷尽惊沙。"
        ],
        "title": "闻吹杨叶者二首 一",
        "id": "16dbc4d3-1930-4f57-8d30-c358ec7ba315"
    },
    {
        "author": "郎士元",
        "paragraphs": [
            "天生一艺更无伦，寥亮幽音妙入神。",
            "吹向别离攀折处，当应合有断肠人。"
        ],
        "title": "闻吹杨叶者二首 二",
        "id": "3d5c77d4-1ce5-458f-bf76-648539c0a0b2"
    },
    {
        "author": "皇甫冉",
        "paragraphs": [
            "萦回枫叶岸，留滞木兰桡。",
            "吴岫新经雨，江天正落潮。",
            "故人劳见爱，行客自无聊。",
            "君问前程事，孤云入剡遥。"
        ],
        "title": "润州南郭留别",
        "id": "39daba5b-8a7e-44f7-9f72-e2aa77337e3f"
    },
    {
        "author": "皇甫冉",
        "paragraphs": [
            "尧心知稼穑，精意遶山川。",
            "风雨神祇应，笙镛诏命传。",
            "沐兰秪扫地，酌桂伫灵仙。",
            "拂雾陈金策，焚香拜玉筵。"
        ],
        "title": "祭张公洞二首 一",
        "id": "5c0f4002-028c-4f2a-981a-44f1c13326a4"
    },
    {
        "author": "皇甫冉",
        "paragraphs": [
            "云开小有洞，日出大罗天。",
            "三鸟随王母，双童翊子先。",
            "何时种核桃，几度看桑田。",
            "倏忽烟霞散，空巖骑吏旋。"
        ],
        "title": "祭张公洞二首 二",
        "id": "c20c82da-8b24-4a6a-8594-e57bbcdf5bba"
    },
    {
        "author": "皇甫冉",
        "paragraphs": [
            "远山谁辨江南北，长路空随树浅深。",
            "流荡飘飖此何极，唯应行客共知心。"
        ],
        "title": "临平道赠同舟人",
        "id": "7fc442f0-cd4d-44c9-bfe9-009f2df80640"
    },
    {
        "author": "皇甫冉",
        "paragraphs": [
            "巫峡见巴东，迢迢出半空。",
            "云藏神女馆，雨到楚王宫。",
            "朝暮泉声落，寒暄树色同。",
            "清猿不可听，偏在九秋中。"
        ],
        "title": "巫山峡",
        "id": "ac2c6ee1-d73d-44cb-a0ad-c54aacc1a4c6"
    },
    {
        "author": "皇甫冉",
        "paragraphs": [
            "长安九城路，戚里五侯家。",
            "结束趋平乐，联翩抵狭斜。",
            "高楼临远水，复道出繁花。",
            "唯见相如宅，蓬门度岁华。"
        ],
        "title": "长安路",
        "id": "251010ed-b2b6-4170-959e-58b4de7fb5a3"
    },
    {
        "author": "皇甫冉",
        "paragraphs": [
            "时人多不见，出入五湖间。",
            "寄酒全吾道，移家爱远山。",
            "更看秋草暮，欲共白云还。",
            "虽在风尘裹，陶潜身自闲。"
        ],
        "title": "送朱逸人",
        "id": "d61b1601-9208-47f8-8478-79da59ab09c0"
    },
    {
        "author": "皇甫冉",
        "paragraphs": [
            "西陵遇风处，自古是通津。",
            "终日空江上，云山若待人。",
            "汀洲寒事早，鱼鸟兴情新。",
            "回望山阴路，心中有所亲。"
        ],
        "title": "西陵寄灵一上人",
        "id": "38bd81f9-fb49-462f-a0be-035ca1619183"
    },
    {
        "author": "皇甫冉",
        "paragraphs": [
            "高僧本姓竺，开士旧名林。",
            "一入春山里，千峰不可寻。",
            "新年芳草徧，终日白云深。",
            "欲徇微官去，悬知讶此心。"
        ],
        "title": "赴无锡寄别灵一净虚二上人云门所居",
        "id": "95a51837-2d7d-471e-8b98-fc0a61ef13e3"
    },
    {
        "author": "皇甫冉",
        "paragraphs": [
            "词客金门未有媒，游吴适越任舟回。",
            "远水迢迢分手去，天边山色待人来。"
        ],
        "title": "舟中送李八",
        "id": "7a220432-9c40-4633-8366-b88899114fc7"
    },
    {
        "author": "皇甫冉",
        "paragraphs": [
            "朝朝春事晚，泛泛行舟远。",
            "淮海思无穷，悠扬烟景中。",
            "幸将仙子去，复与故人同。",
            "高枕随流水，轻帆任远风。",
            "钟声野寺逈，草色故城空。",
            "送别高台上，裴回共惆怅。",
            "悬知白日斜，定是犹相望。"
        ],
        "title": "与张补阙王炼师自徐方清路同舟南下于台头寺留别赵员外裴补阙同赋杂题一首",
        "id": "7552cc24-70f8-4885-8ff2-f5265e6391c4"
    },
    {
        "author": "皇甫冉",
        "paragraphs": [
            "吴洲见芳草，楚客动归心。",
            "屈宋乡山古，荆衡烟雨深。",
            "艰难十载别，羁旅四愁侵。",
            "澧月通沅水，湘云入桂林。",
            "已看生白发，当为乏黄金。",
            "江海时相见，唯闻梁甫吟。"
        ],
        "title": "酬张二仲彝",
        "id": "06a36892-9b3b-4d19-a3fa-092096ccd1e5"
    },
    {
        "author": "皇甫冉",
        "paragraphs": [
            "江南烟景复如何，闻道新亭更可过。",
            "处处蓻兰春浦绿，萋萋藉草远山多。",
            "壶觞须就陶彭泽，时俗犹传晋永和。",
            "更使轻桡徐转去，微风落日水增波。"
        ],
        "title": "三月三日义兴李明府后亭泛舟",
        "id": "a656ee4a-a803-40a8-a06c-a935d5c630d4"
    },
    {
        "author": "皇甫冉",
        "paragraphs": [
            "红霞紫气昼氲氲，绛节青幢迎少君。",
            "忽从林下升天去，空使时人礼白云。"
        ],
        "title": "少室山韦炼师升仙歌",
        "id": "cb1ff5ce-b5ff-475f-a307-b9c7740169d7"
    },
    {
        "author": "皇甫冉",
        "paragraphs": [
            "中司龙节贵，上客虎符新。",
            "地控吴襟带，才高汉缙绅。",
            "泛舟应度腊，入境便行春。",
            "处处歌来暮，长江建业人。"
        ],
        "tags": [
            "长江"
        ],
        "title": "独孤中丞筵陪饯韦君赴升州",
        "id": "edf798b9-3594-4320-bcbd-dfd9f6ef22b6"
    },
    {
        "author": "皇甫冉",
        "paragraphs": [
            "不见关山去，何时到郯中。",
            "已闻成竹木，更道长儿童。",
            "篱落云常聚，村墟水自通。",
            "朝朝忆玄度，非是对清风。"
        ],
        "title": "送王绪剡中",
        "id": "f1befe2e-2e4d-4220-aa06-5fae1d3a1a04"
    },
    {
        "author": "皇甫冉",
        "paragraphs": [
            "辛勤万里道，箫索九秋残。",
            "月照闽中夜，天凝海上寒。",
            "王程无地远，主意在人安。",
            "遥寄登楼作，空知行路难。"
        ],
        "title": "詶李郎中侍御秋夜登福州城楼见寄",
        "id": "b4df1827-8d5d-4cbb-ba7e-e5d7cf1a787d"
    },
    {
        "author": "皇甫冉",
        "paragraphs": [
            "何处多明月，津亭暑夜深。",
            "烟霞不可望，云树更沈沈。",
            "好是吴中隐，仍为洛下吟。",
            "微官朝复夕，牵强亦何心。"
        ],
        "title": "同李司直诸公暑夜南余馆",
        "id": "7ac7a41b-3f34-4af0-8b38-d16be263c2c9"
    },
    {
        "author": "皇甫冉",
        "paragraphs": [
            "支公身欲老，长在沃州多。",
            "慧力堪传敎，禅功久伏魔。",
            "山云随坐夏，江草伴头陀。",
            "借问回心后，贤愚去几何。"
        ],
        "title": "赠普门上人",
        "id": "35d74803-47e5-41c2-9631-a9ef240491e0"
    },
    {
        "author": "皇甫冉",
        "paragraphs": [
            "秋兴因危堞，归心过远山。",
            "风霜征雁早，江海旅人闲。",
            "驿树寒仍密，渔舟晚自还。",
            "仲宣何所赋，秪叹在荆蛮。"
        ],
        "title": "与诸公同登无锡北楼",
        "id": "5a9f059d-a423-47f4-a818-47a708dd2cf6"
    },
    {
        "author": "皇甫冉",
        "paragraphs": [
            "玉佩石榴裙，当年嫁使君。",
            "专房犹见宠，倾国众皆闻。",
            "歌舞常无对，幽明忽此分。",
            "阳台千万里，何处作朝云。"
        ],
        "title": "同李苏州伤美人",
        "id": "f411dd36-1eb8-492e-845a-9c933e4ad5a9"
    },
    {
        "author": "皇甫冉",
        "paragraphs": [
            "北人南去雪纷纷，雁叫汀沙不可闻。",
            "积水长天随远客，荒城极浦足寒云。",
            "山从建业千峰出，江至浔阳九派分。",
            "借问督邮才弱冠，府中年少不如君。"
        ],
        "title": "送李录事赴饶州",
        "id": "c83ab760-cd85-407c-8bb5-e5344a2754d3"
    },
    {
        "author": "皇甫冉",
        "paragraphs": [
            "旧国迷江树，他乡近海门。",
            "移家南渡久，童稚解方言。"
        ],
        "title": "同诸公有怀绝句",
        "id": "974d7215-4150-44b0-9a5f-f519ff1a048d"
    },
    {
        "author": "皇甫冉",
        "paragraphs": [
            "人群不相见，乃在白云间。",
            "问我将何适，羨君今独闲。",
            "朝朝汲淮水，暮暮上龟山。",
            "幸已安贫定，当从鬓发斑。"
        ],
        "title": "题魏仲光淮山所居",
        "id": "cc6e2ebd-2648-49f9-8c2c-944b83fb212e"
    },
    {
        "author": "皇甫冉",
        "paragraphs": [
            "从军非陇头，师在古徐州。",
            "气劲三河卒，功多万里侯。",
            "元戎阃外令，才子幄中筹。",
            "莫听关山曲，还生出塞愁。"
        ],
        "title": "送郑判官赴徐州",
        "id": "eada0234-be9a-4e8a-ac91-fef409a4a9cb"
    },
    {
        "author": "皇甫冉",
        "paragraphs": [
            "由来山水客，复道向新安。",
            "半是乘潮便，全非行路难。",
            "晨装林月在，野饭浦沙寒。",
            "严子千年后，何人钓旧滩。"
        ],
        "title": "送顾苌往新安",
        "id": "1d1043ef-c463-450c-96ca-73567acef3b6"
    },
    {
        "author": "皇甫冉",
        "paragraphs": [
            "晚节闻君趋道深，结茅栽树近东林。",
            "大师几度曾摩顶，高士何年遂发心。",
            "北渚三更闻过雁，西城万里动寒砧。",
            "不见支公与玄度，相思拥膝坐长吟。"
        ],
        "title": "秋夜有怀高三十五兼呈空和尚",
        "id": "6fc239af-e267-4a89-a804-330cf037dcb5"
    },
    {
        "author": "皇甫冉",
        "paragraphs": [
            "淮海风涛起，江关忧思长。",
            "同悲鹊遶树，独作雁随阳。",
            "山晚云初雪，汀寒月照霜。",
            "由来濯缨处，渔父爱沧浪。"
        ],
        "title": "途中送权三兄弟",
        "id": "b497a5f2-7762-43d6-b788-c6a1d7f20bed"
    },
    {
        "author": "皇甫冉",
        "paragraphs": [
            "道向毗陵岂是归，客中谁与换春衣。",
            "今夜孤舟行近远，子荆零雨正霏霏。"
        ],
        "title": "送裴阐",
        "id": "8954ab80-1480-4de3-abdb-06121c8493b2"
    },
    {
        "author": "皇甫冉",
        "paragraphs": [
            "湖中之山兮波上青，桂飒飒兮雨冥冥。",
            "君归兮春早，满山兮碧草。",
            "晨舂暮汲兮心何求，涧户巖扉兮身自老。",
            "东岭西峰兮同白云，鸡鸣犬吠兮时相闻。",
            "幽芳媚景兮当嘉月，践石扪萝兮恣超忽。",
            "空山寂寂兮颍阳人，旦夕孤云随一身。"
        ],
        "title": "杂言湖山歌送许鸣谦",
        "id": "e4a1f615-2b63-4797-8b7a-3ea3708722df"
    },
    {
        "author": "皇甫冉",
        "paragraphs": [
            "启庭户，列芳鲜，目眇眇，心绵绵，因风托雨降琼筵。",
            "纷下拜，屡加笾，人心望岁祈丰年。"
        ],
        "title": "杂言迎神词二首 迎神",
        "id": "23c94e20-704b-42b2-a2e8-bc9f8a851232"
    },
    {
        "author": "皇甫冉",
        "paragraphs": [
            "露霑衣，月隐壁，气凄凄，人寂寂，风回雨度虚瑶席。",
            "来无声，去无迹，神心降和福远客。"
        ],
        "title": "杂言迎神词二首 送神",
        "id": "ea87f475-1d06-4516-9a65-bd30c39813eb"
    },
    {
        "author": "皇甫冉",
        "paragraphs": [
            "不是向空林，应当就磐石。",
            "白云知隐处，芳草迷行迹。",
            "如何秪役心，见尔携琴客。"
        ],
        "title": "屏风上各赋一物得携琴客",
        "id": "03c89a38-5646-48b3-ad64-0b936125b979"
    },
    {
        "author": "皇甫冉",
        "paragraphs": [
            "江臯兮春早，江上兮芳草。",
            "杂蘼芜兮杜蘅，作丛秀兮欲罗生。",
            "被遥隰兮经长衍，雨中深兮烟中浅。",
            "目眇眇兮增愁，步迟迟兮堪搴。",
            "澧之浦兮湘之滨，思夫君兮送美人。",
            "吴洲曲兮楚乡路，远孤城兮依独戎。",
            "新月能分裛露时，夕阳照见连天处。",
            "问君行迈将何之，淹泊沿洄风日迟。",
            "处处汀洲有芳草，王孙讵肯念归期。"
        ],
        "title": "江草歌送卢判官",
        "id": "ae58610a-ba60-4fa4-8d76-97478b3ee43d"
    },
    {
        "author": "皇甫冉",
        "paragraphs": [
            "桂水饶枫杉，荆南足烟雨。",
            "犹疑黛色中，复是雒阳岨。"
        ],
        "title": "题画帐二首 山水",
        "id": "c4d8ac50-fbb4-4823-aa34-efd17ca1970d"
    },
    {
        "author": "皇甫冉",
        "paragraphs": [
            "朝见巴江客，暮见巴江客。",
            "云帆傥暂停，中路阳台夕。"
        ],
        "title": "题画帐二首 远帆",
        "id": "62830474-3427-4338-9a08-5812d7532c7f"
    },
    {
        "author": "皇甫冉",
        "paragraphs": [
            "功成方自得，何事学干求。",
            "果以浮名误，深贻达士羞。",
            "九江连涨海，万里任虚舟。",
            "岁晚同怀客，相思波上鸥。"
        ],
        "title": "落第后东游留别",
        "id": "8090d749-4cf1-4d08-8d13-52eb93687fc7"
    },
    {
        "author": "皇甫冉",
        "paragraphs": [
            "汉之广矣中有洲，洲如月兮水环流。",
            "流聒聒兮湍与濑，草青青兮春更秋。",
            "苦竹林，香枫树，樵子罛师几家住。",
            "万山飞雨一川来，巴客归船傍洲去。",
            "归人不可迟，芳杜满洲时。",
            "无限风烟皆自悲，莫辞贫贱阻心期。",
            "家住洲头定近远，朝泛轻桡暮当返。",
            "不能随尔卧芳洲，自念天机一何浅。"
        ],
        "title": "杂言月洲歌送赵冽还襄阳",
        "id": "c31b402f-fafa-40e4-af3b-a6f82d3801df"
    },
    {
        "author": "皇甫冉",
        "paragraphs": [
            "东臯若近远，苦雨隔还期。",
            "闺岁风霜晚，山田收获迟。",
            "茅簷燕去后，樵路菊黄时。",
            "平子游都久，知君坐见嗤。"
        ],
        "title": "寄刘八山中",
        "id": "663600d9-fbb8-4336-96b3-5bf5cad96945"
    },
    {
        "author": "皇甫冉",
        "paragraphs": [
            "野性难驯狎，荒郊自闭门。",
            "心闲同海鸟，日夕恋山村。",
            "屡枉琼瑶赠，如今道术存。",
            "远峯时振策，春雨耐香源。",
            "复有故人在，宁闻庐鹊喧。",
            "青青草色绿，终是待王孙。"
        ],
        "title": "答张諲刘方平兼呈贺兰广",
        "id": "e06dea87-6b5e-4f85-9f18-a4cfa4a53401"
    },
    {
        "author": "皇甫冉",
        "paragraphs": [
            "麦秋中夏凉风起，送君西郊及沣水。",
            "孤烟远树动离心，隔岸江流若千里。",
            "早年江海谢浮名，此路云山惬尔情。",
            "上古全经皆在口，秦人如见济南生。"
        ],
        "title": "沣水送郑鄠县读书",
        "id": "a1255e7f-9db9-45a3-85cf-ad00559a3e58"
    },
    {
        "author": "皇甫冉",
        "paragraphs": [
            "重阳秋已晚，千里信仍稀。",
            "何处登高望，知君正忆归。",
            "还当采时菊，定未授寒衣。",
            "欲识离居恨，郊园正掩扉。"
        ],
        "title": "九日寄郑丰",
        "id": "1626b02f-b09d-4620-89a6-ffb8edef5190"
    },
    {
        "author": "皇甫冉",
        "paragraphs": [
            "一官知所傲，本意在云泉。",
            "濡翰生新兴，群峰忽眼前。",
            "黛中分远近，笔下起风烟。",
            "巖翠深樵路，湖光出钓船。",
            "寒侵赤城顶，日照武陵川。",
            "若览名山志，仍闻招隐篇。",
            "遂令江海客，惆怅忆闲田。"
        ],
        "title": "酬包评事壁画山水见寄",
        "id": "f20774d3-7cb2-4ce2-aa36-32d90b50413e"
    },
    {
        "author": "皇甫冉",
        "paragraphs": [
            "落日事搴陟，西南投一峯。",
            "诚知秋水浅，但怯无人踪。"
        ],
        "title": "渡汝水向太和山",
        "id": "9e2db41a-d15e-46b7-9a04-b9ab1e467d64"
    },
    {
        "author": "皇甫冉",
        "paragraphs": [
            "长信多秋气，昭阳借月华。",
            "那堪闭永巷，闻道选良家。"
        ],
        "title": "秋怨",
        "id": "1ca96236-f393-4f2b-9a76-9691af094b99"
    },
    {
        "author": "皇甫冉",
        "paragraphs": [
            "白首沧洲客，陶然得此生。",
            "庞公采药去，莱氏与妻行。",
            "乍见还州里，全非隐姓名。",
            "枉帆临海峤，贳酒秣陵城。",
            "伐木吴山晓，持竿越水清。",
            "家人恣贫贱，物外任衰荣。",
            "忽尔辞林壑，高歌至上京。",
            "避喧心已惯，念远梦频成。",
            "石路寒花发，江田腊雪明。",
            "玄纁倘有命，何以遂躬耕。"
        ],
        "title": "赠郑山人",
        "id": "53540760-0c98-4266-b4e2-e6e39b49ca0c"
    },
    {
        "author": "皇甫冉",
        "paragraphs": [
            "对酒闲斋晚，开轩腊雪时。",
            "花飘疑节候，色净润帘帷。",
            "委树寒枝弱，萦空去雁迟。",
            "自然堪访戴，无复四愁诗。"
        ],
        "title": "刘方平西斋对雪",
        "id": "e8c0f1c2-a2f3-4278-a666-80404d0fdd26"
    },
    {
        "author": "皇甫冉",
        "paragraphs": [
            "寂然空伫立，往往报疎钟。",
            "高馆谁留客，东南二室峰。",
            "川原通霁色，田野变春容。",
            "惆怅层城暮，犹言归路逢。"
        ],
        "title": "福先寺寻湛然寺主不见",
        "id": "43aa9830-55bf-4565-8ca1-38658b6ed048"
    },
    {
        "author": "皇甫冉",
        "paragraphs": [
            "使臣怀饯席，亚尹有前溪。",
            "客是仙舟里，途从御苑西。",
            "泉声喧暗竹，草色引长堤。",
            "故绛青山在，新田绿树齐。",
            "天秋闻别鹄，关晓待鸣鸡。",
            "应叹沈冥者，年年津路迷。"
        ],
        "title": "河南郑少尹城南亭送郑判官还河东",
        "id": "9b72ab3f-89d3-4673-91a5-616aeb967f02"
    },
    {
        "author": "皇甫冉",
        "paragraphs": [
            "古庙川原迥，重门禁籞连。",
            "海童纷翠盖，羽客事琼筵。",
            "御路分疎柳，离宫出苑田。",
            "兴新无向背，望久辨山川。",
            "物外将遗老，区中誓绝缘。",
            "函关若远近，紫气独依然。"
        ],
        "title": "登玄元庙",
        "id": "c2aa6bd9-7433-4336-9561-81f7d7bdb067"
    },
    {
        "author": "皇甫冉",
        "paragraphs": [
            "清冬洛阳客，寒漏建章台。",
            "出禁因风彻，萦窗共月来。",
            "偏将残濑杂，乍与远鸿哀。",
            "遥夜重城警，流年滴水催。",
            "闲斋堪坐听，况有故人杯。"
        ],
        "title": "冬夜集赋得寒漏",
        "id": "b6d20c68-6a13-491d-b88c-6f25bcd154b8"
    },
    {
        "author": "皇甫冉",
        "paragraphs": [
            "此去那知道路遥，寒原紫府上迢迢。",
            "莫辞别酒和琼液，乍唱离歌和凤箫。",
            "远水东流浮落景，缭垣西转失行镳。",
            "华山秦塞长相忆，无使音尘顿寂寥。"
        ],
        "title": "玄元观送李源李风还奉先华阴",
        "id": "34f418f5-5f0c-4db3-9352-a2aea84eb414"
    },
    {
        "author": "皇甫冉",
        "paragraphs": [
            "墨妙无前，性生笔先。",
            "回溪已失，远嶂犹连。",
            "侧径樵客，长林野烟。",
            "青峰之外，何处云天。"
        ],
        "title": "刘方平壁画山",
        "id": "a5a57a4f-3095-4a5e-a9a4-6e2548104d43"
    },
    {
        "author": "皇甫冉",
        "paragraphs": [
            "青山前，青山后，登高望两处。",
            "两处今何有？烟景满川原，离人堪白首。"
        ],
        "title": "登山歌",
        "id": "9130928b-e65e-421d-90d4-b8f2fc52bddf"
    },
    {
        "author": "皇甫冉",
        "paragraphs": [
            "肃寺祠灵境，寻真到隐居。",
            "夤缘幽谷远，萧散白云余。",
            "晚节持僧律，他年著道书。",
            "海边曾狎鸟，濠上正观鱼。",
            "寂静求无相，淳和覩太初。",
            "一峰绵岁月，万性任盈虚。",
            "篱隔溪钟度，窗临涧木疎。",
            "谢公怀旧壑，回驾复何如。"
        ],
        "title": "和郑少尹祭中岳寺北访萧居士越上方",
        "id": "79497342-fc67-40d5-a09b-3fa21a1927af"
    },
    {
        "author": "皇甫冉",
        "paragraphs": [
            "寂寞坐遥夜，清风何处来？天高散骑省，月冷建章台。",
            "邻笛哀声急，城砧朔气催。",
            "芙蓉已委绝，谁复可为媒。"
        ],
        "title": "秋夜寄所思",
        "id": "9d69bbb1-6f02-4bdb-9b4c-1f3db7a985d1"
    },
    {
        "author": "皇甫冉",
        "paragraphs": [
            "悲猨何处发？郢路第三声。",
            "远客知秋暮，空山益夜清。",
            "啾啾深众木，嗷嗷入孤城。",
            "坐觉盈心耳，翛然适楚情。"
        ],
        "title": "赋得郢路悲猨",
        "id": "e67d398e-1ed0-4f1e-915e-e646dea8af66"
    },
    {
        "author": "皇甫冉",
        "paragraphs": [
            "寺有泉兮泉在山，锵金鸣玉兮长潺潺。",
            "作潭镜兮澄寺内，泛巖花兮到人间。",
            "土膏脉动知春早，隈隩阴深长苔草。",
            "处处萦回石磴喧，朝朝盥漱山僧老。",
            "僧自老，松自新，流活活，无冬春。",
            "任疏凿兮与汲引，若有意兮山中人。",
            "偏依佛界通仙境，明灭玲珑媚林岭。",
            "宛如太室临九潭，讵减天台望三井。",
            "我来结绶未经秋，已厌微官忆旧游。",
            "且复迟回犹未去，此心秪为灵泉留。"
        ],
        "title": "杂言无锡惠山寺流泉歌",
        "id": "6e0488e2-d817-4e8d-a2dc-641a84bda578"
    },
    {
        "author": "皇甫冉",
        "paragraphs": [
            "上方偏可适。",
            "季月况堪过，远近水声至。",
            "东西山色多，夕阳留径草。",
            "新叶变庭柯，已度清明节。",
            "春秋如客何。"
        ],
        "title": "清明日青龙寺上方赋得多字",
        "id": "00ec6f0d-71fd-4eb2-b460-f95cecab414f"
    },
    {
        "author": "皇甫冉",
        "paragraphs": [
            "人闲当岁暮，田野尚逢迎。",
            "莱子多嘉庆，陶公得此生。",
            "寒芜连古渡，云树近严城。",
            "鸡黍无辞薄，贫交但贵情。"
        ],
        "title": "与张諲宿刘八城东庄",
        "id": "3cc2682b-faa5-40c7-8af2-f73ba04ace91"
    },
    {
        "author": "皇甫冉",
        "paragraphs": [
            "坐忆山中人，穷栖事南亩。",
            "烟霞相亲外，墟落今何有。",
            "潘郎作赋年，陶令辞官后。",
            "达生遗自适，良愿固无负。",
            "田取颍水流，树入阳城口。",
            "岁暮忧思盈，离居不堪久。"
        ],
        "title": "寄刘方平",
        "id": "65f3a99f-b10f-4470-bd4a-f69de67a4607"
    },
    {
        "author": "皇甫冉",
        "paragraphs": [
            "出郭离言多，回车始知远。",
            "寂然层城暮，更念前山转。",
            "总辔越成臯，浮舟背梁苑。",
            "朝朝劳延首，往住若在眼。",
            "落日孤云还，边愁迷楚关。",
            "如何溆花发，复对游子颜。",
            "古寺杉栝里，连樯洲渚间。",
            "烟生海西岸，云见吴南山。",
            "惊风扫芦荻，翻浪连天白。",
            "正是扬帆时，偏逢江上客。",
            "由来许佳句，况乃惬所适。",
            "嵯峨天姥峰，翠色春更碧。",
            "气凄湖上雨，月净剡中夕。",
            "钓艇或相逢，江蓠又堪摘。",
            "迢迢始宁墅，芜没谢公宅。",
            "朱槿列摧墉，苍苔徧幽石。",
            "顾予任疎懒，期尔振羽翮。",
            "沧洲未可行，须售金门策。"
        ],
        "title": "曾东游以诗寄之",
        "id": "d2e1c844-d9ad-4345-80b9-c3329d9ea2f2"
    },
    {
        "author": "皇甫冉",
        "paragraphs": [
            "千里独游日，有怀谁与同。",
            "言过细阳令，一遇郎陵公。",
            "清节迈多士，斯文传古风。",
            "闾阎知俗变，原野识年丰。",
            "吾道方在此，前程殊未穷。",
            "江天经岘北，客思满巴东。",
            "梦渚夕愁远，山丘晴望通。",
            "应嗟出处异，流荡楚云中。"
        ],
        "title": "适荆州途次南阳赠何明府",
        "id": "9ccdfb1d-5f1c-4f71-9f96-affa24afacbb"
    },
    {
        "author": "皇甫冉",
        "paragraphs": [
            "鸿悲月白时将谢，正可招寻惜遥夜。",
            "翠帐兰房曲且深，宁知户外清霜下。"
        ],
        "title": "秋夜戏题刘方平壁",
        "id": "4e0e59a3-9d95-4a22-849a-fdc25fc2e3d8"
    },
    {
        "author": "皇甫冉",
        "paragraphs": [
            "医王犹有疾，妙理竞难穷。",
            "饵药应随病，观身转悟空。",
            "地闲花欲雨，窗冷竹生风。",
            "几日东林去，门人待远公。"
        ],
        "title": "问正上人疾",
        "id": "9fcb6791-4b0f-4a32-84f9-fbebc30dd9c5"
    },
    {
        "author": "皇甫冉",
        "paragraphs": [
            "接影武昌城，分行汉南道。",
            "何事闲门外，空对青山老。"
        ],
        "title": "山中五咏 门柳",
        "id": "02139bd5-8e74-47f9-9ec3-5d13163bb1d0"
    },
    {
        "author": "皇甫冉",
        "paragraphs": [
            "少室尽西峯，鸣臯隐南面。",
            "柴门纵复关，终日窗中见。"
        ],
        "title": "山中五咏 远山",
        "id": "5a40f694-3066-46ab-b2fd-2f87bd1eedb0"
    },
    {
        "author": "皇甫冉",
        "paragraphs": [
            "上路各乘轩，高明尽鸣玉。",
            "宁知涧下人，自爱轻波渌。"
        ],
        "title": "山中五咏 南涧",
        "id": "6ce12fb9-715f-482d-80eb-5e8946ea2e8f"
    },
    {
        "author": "皇甫冉",
        "paragraphs": [
            "草徧颍阳山，花开武陵水。",
            "春色既已同，人心亦相似。"
        ],
        "title": "山中五咏 春早",
        "id": "d8cef360-6346-46e5-acd2-5c7c1ed7fced"
    },
    {
        "author": "皇甫冉",
        "paragraphs": [
            "山馆长寂寂，闲云朝夕来。",
            "空庭复何有，落日照青苔。"
        ],
        "title": "山中五咏 山馆",
        "id": "2ab17641-f626-47a7-a8e3-c59a43000649"
    },
    {
        "author": "皇甫冉",
        "paragraphs": [
            "冰结杨柳津，从吴去入秦。",
            "徒云还上国，谁为作中人。",
            "驿树同霜霰，渔舟伴苦辛。",
            "相如求一谒，词赋远随身。"
        ],
        "title": "送窦十九叔向赴京",
        "id": "4b39f42b-3d8c-4c15-ad4c-b9ed2b9a88a2"
    },
    {
        "author": "皇甫冉",
        "paragraphs": [
            "平明登古戍，徙倚待寒潮。",
            "江海方回合，云林自寂寥。",
            "讵能知远近，徒见荡烟霄。",
            "即此沧洲路，嗟君久折腰。"
        ],
        "title": "登石城戍望海寄诸暨严少府",
        "id": "972879b8-36c2-409a-9d02-14b1253b1cde"
    },
    {
        "author": "皇甫冉",
        "paragraphs": [
            "露冕临平楚，寒城带早霜。",
            "时同借河内，人是卧淮阳。",
            "积水澄天堑，连山入帝乡。",
            "因高欲见下，非是爱秋光。"
        ],
        "title": "和樊润州秋日登城楼",
        "id": "62ef0ed0-68f0-428b-9056-48a65c9c7a3c"
    },
    {
        "author": "皇甫冉",
        "paragraphs": [
            "远怀不可道，历稔倦离忧。",
            "洛下闻新雁，江南想暮秋。",
            "澄清佐八使，纲纪案诸侯。",
            "地识吴平久，才当晋用求。",
            "时贤几殂谢，摛藻继风流。",
            "更有西陵作，还成北固游。",
            "归途限尺牍，王事在扁舟。",
            "山色临湖尽，猿声入梦愁。"
        ],
        "title": "寄江东李判官",
        "id": "f29c187a-cae6-47be-bd85-ccdaee98f422"
    },
    {
        "author": "皇甫冉",
        "paragraphs": [
            "江上春常早，闽中客去稀。",
            "登山怨迢递，临水惜芳菲。",
            "烟树何时尽，风帆几日归。",
            "还看复命处，盛府有光辉。"
        ],
        "title": "送蒋评事往福州",
        "id": "071e72e6-de40-4aa0-add7-7eed7e63ac4c"
    },
    {
        "author": "皇甫冉",
        "paragraphs": [
            "何事成迁客，思归不见乡。",
            "游吴经万里，吊屈过三湘。",
            "水与荆巫接，山通鄢郢长。",
            "名嗟黄绶系，才是白眉良。",
            "独结南枝恨，应思北雁行。",
            "忧来沽楚酒，玄鬓莫凝霜。"
        ],
        "title": "送从弟豫贬远州",
        "id": "70072726-2a11-4aa0-8814-3affe5ba0097"
    },
    {
        "author": "皇甫冉",
        "paragraphs": [
            "公车待诏赴长安，客里新正阻旧欢。",
            "迟日未能销野雪，晴花偏自犯江寒。",
            "东溟道路通秦塞，北阙威仪识汉官。",
            "共许郄诜工射策，恩荣请向一枝看。"
        ],
        "title": "送钱唐路少府赴制举",
        "id": "5f2258ac-7c5b-42fd-951e-5e904383259e"
    },
    {
        "author": "皇甫冉",
        "paragraphs": [
            "惊湍流不极，夜度识云岑。",
            "长带溪沙浅，时因山雨深。",
            "方同七里路，更遂五湖心。",
            "揭厉朝将夕，潺湲古至今。",
            "花源君若许，虽远亦相寻。"
        ],
        "title": "赋得荆溪夜湍送蒋逸人归义兴山",
        "id": "8920421d-07a1-40d8-8776-aef2212f6681"
    },
    {
        "author": "皇甫冉",
        "paragraphs": [
            "入贡列诸生，诗书业早成。",
            "家承孔圣后，身有鲁儒名。",
            "楚水通荥浦，春山拥汉京。",
            "爱君方弱冠，为赋少年行。"
        ],
        "title": "送孔党赴举",
        "id": "503b3e6f-a832-43df-bf4b-20bbfcef0769"
    },
    {
        "author": "皇甫冉",
        "paragraphs": [
            "一帆何处去，正在望中微。",
            "浦迥摇空色，汀回见落晖。",
            "每争高鸟度，能送远人归。",
            "偏似南浮客，悠扬无所依。"
        ],
        "title": "齐郎中筵赋得的的帆向浦留别",
        "id": "740ca256-d62c-4cb8-96f9-7a62d39c398c"
    },
    {
        "author": "皇甫冉",
        "paragraphs": [
            "采茶非采菉，远远上层崖。",
            "布叶春风暖，盈筐白日斜。",
            "旧知山寺路，时宿野人家。",
            "借问王孙草，何时泛椀花。"
        ],
        "title": "送陆鸿渐栖霞寺采茶",
        "id": "dd40f188-e63b-48e7-9418-7e8e667b7308"
    },
    {
        "author": "皇甫冉",
        "paragraphs": [
            "云林不可望，溪水更悠悠。",
            "共载人皆客，离家春是秋。",
            "远山方对枕，细雨莫回舟。",
            "来往南徐路，多为芳草留。"
        ],
        "title": "泊丹阳与诸人同舟至马林溪遇雨",
        "id": "585e6c66-799d-477b-bc45-c1f3b201c6cc"
    },
    {
        "author": "皇甫冉",
        "paragraphs": [
            "烽火惊戎塞，豺狼犯帝畿。",
            "川原无稼穑，日月翳光辉。",
            "里社枌榆毁，宫城骑吏非。",
            "羣生被惨毒，杂虏耀轻肥。",
            "多士从芳饵，唯君识祸机。",
            "心同合浦叶，命寄首阳薇。",
            "耻作纤鳞喣，方随高鸟飞。",
            "山经商岭出，水泛汉池归。",
            "离别霜凝鬓，逢迎泪迸衣。",
            "京华长路绝，江海故人稀。",
            "秉节身常苦，求仁志不违。",
            "秪应穷野外，耕种且相依。"
        ],
        "title": "太常魏博士远出贼庭江外相逢因叙其事",
        "id": "db3fdf10-9280-4d80-a33d-9c4ac579eab0"
    },
    {
        "author": "皇甫冉",
        "paragraphs": [
            "洛阳岁暮作征客，囗囗囗囗囗囗囗。",
            "相望依然一水间，相思已如千年隔。",
            "晴烟霁景满天津，凤阁龙楼暎水滨。",
            "岂无朝夕轩车度，其奈相逢非所亲。",
            "巩树甘陵愁远道，他乡一望人堪老。",
            "君报还期在早春，桥边日日看芳草。"
        ],
        "title": "送包佶赋得天津桥",
        "id": "318cdefe-d46b-4f4c-b462-5f9337aa0fa7"
    },
    {
        "author": "皇甫冉",
        "paragraphs": [
            "郢匠抡材日，辕轮必尽呈。",
            "敢言当一干，徒欲隶诸生。",
            "末学慙邹鲁，深仁录弟兄。",
            "余波知可挹，弱植更求荣。",
            "绩媿他年败，功期此日成。",
            "方因旧桃李，犹冀载飞鸣。",
            "道浅犹怀分，时移但自惊。",
            "关门惊暮节，林壑废春畊。",
            "十里嵩峯近，千秋颍水清。",
            "烟花迷戍谷，墟落接阳城。",
            "渺默思乡梦，迟回知己情。",
            "劳歌终此曲，还是苦辛行。"
        ],
        "title": "上礼部杨侍郎",
        "id": "7a5a5d83-7614-4415-a36b-c9a198e65c25"
    },
    {
        "author": "皇甫冉",
        "paragraphs": [
            "江湖同避地，分手自依依。",
            "尽室今为客，经秋空念归。",
            "岁储无别墅，寒服羨邻机。",
            "草色村桥晚，蝉声江树稀。",
            "夜凉宜共醉，时难惜相违。",
            "何事随阳侣，汀洲忽背飞。"
        ],
        "title": "宿严维宅送包七",
        "id": "ccd8a531-9e74-476b-9345-6824427f4cec"
    },
    {
        "author": "皇甫冉",
        "paragraphs": [
            "嫩叶生初茂，残花少更鲜。",
            "结根龙藏侧，故欲并青莲。"
        ],
        "title": "同张侍御咏兴宁寺经藏院海石榴花",
        "id": "8fd9291b-9201-4e56-9214-3aa3c4c29e37"
    },
    {
        "author": "皇甫冉",
        "paragraphs": [
            "官渡老风烟，浔阳媚云日。",
            "汉将营前见，胡笳曲中出。",
            "复在此簷端，垂阴仲长室。"
        ],
        "title": "崔十四宅各赋一物得簷柳",
        "id": "a9f0993f-d2b7-4b8e-a8dc-ad05daacf472"
    },
    {
        "author": "皇甫冉",
        "paragraphs": [
            "遥夜此何其，霜空残杳霭。",
            "方嗟异乡别，蹔是同公会。",
            "海林秋更疎，野水寒犹大。",
            "离人转吴岫，旅雁从燕塞。",
            "日夕望前期，劳心白云外。"
        ],
        "title": "送段明府",
        "id": "f5ecea89-11af-496d-b707-bf20aad90219"
    },
    {
        "author": "皇甫冉",
        "paragraphs": [
            "西塞云山远，东风道路长。",
            "人心胜潮水，相送过浔阳。"
        ],
        "tags": [
            "友人",
            "送别",
            "友情"
        ],
        "title": "送王司直",
        "id": "6626bd00-c5f7-4983-98b3-6a2eb60c9154"
    },
    {
        "author": "皇甫冉",
        "paragraphs": [
            "花枝出建章，凤管发昭阳。",
            "借问承恩者，双蛾几许长。"
        ],
        "title": "婕妤春怨",
        "id": "5daf7602-90c9-4846-b0b3-cd49a6aa6964"
    },
    {
        "author": "皇甫冉",
        "paragraphs": [
            "秋夜深深北送君，阴虫切切不堪闻。",
            "归舟明日毗陵道，回首姑苏是白云。"
        ],
        "tags": [
            "友情",
            "送别",
            "留恋",
            "惆怅"
        ],
        "title": "送魏十六还苏州",
        "id": "c335b1db-440a-4038-affe-15a07e5842b2"
    },
    {
        "author": "皇甫冉",
        "paragraphs": [
            "由来咏团扇，今已值秋风。",
            "事逐时皆徃，恩无日再中。",
            "早鸿闻上苑，寒露下深宫。",
            "颜色年年谢，相如赋岂工。"
        ],
        "title": "婕妤怨",
        "id": "196ed93c-6344-40f4-a254-31fe62925bb6"
    },
    {
        "author": "皇甫冉",
        "paragraphs": [
            "旗鼓军威重，关山客路赊。",
            "待封甘度陇，回首不思家。",
            "城下春山路，营中瀚海沙。",
            "河源虽万里，音信寄来查。"
        ],
        "title": "送客",
        "id": "5d125924-4073-47eb-b947-d0f164f33ac1"
    },
    {
        "author": "皇甫冉",
        "paragraphs": [
            "闲看秋水心无事，卧对寒松手自栽。",
            "庐岳高僧留偈别，茅山道士寄书来。",
            "燕知社日辞巢去，菊为重阳冒雨开。",
            "浅薄将何称献纳，临岐终日自迟回。"
        ],
        "title": "秋日东郊作",
        "id": "12cb80fd-66ac-4f0c-ad95-c0cec8bff9ce"
    },
    {
        "author": "皇甫冉",
        "paragraphs": [
            "昔闻玄度宅，门向会稽峯。",
            "君住东湖下，清风继旧踪。",
            "秋深临水月，夜半隔山钟。",
            "世故多离别，良宵讵可逢。"
        ],
        "title": "秋夜宿严维宅",
        "id": "8a9be6a9-bfdc-44f6-90ac-cd08abd71c1a"
    },
    {
        "author": "皇甫冉",
        "paragraphs": [
            "艳唱召燕姬，清弦待卢女。",
            "由来道姓秦，谁不知家楚。",
            "传杯见目成，结带明心许。",
            "宁辞玉辇迎，自堪金屋贮。",
            "朝朝作行云，襄王迷处所。"
        ],
        "title": "见诸姬学玉台体",
        "id": "fdb1e943-f2a7-4f1a-b173-0f6d1e1637d5"
    },
    {
        "author": "皇甫冉",
        "paragraphs": [
            "孤云独鹤自悠悠，别后经年尚泊舟。",
            "渔父置词相借问，郎官能赋许依投。",
            "折芳远寄三春草，乘兴闲看万里流。",
            "莫怪杜门频乞假，不堪扶病拜龙楼。"
        ],
        "title": "酬张二仓曹扬子所居见寄兼呈韩郎中",
        "id": "4dd5692e-2e4e-46a3-9e61-15a4e395a5d8"
    },
    {
        "author": "皇甫冉",
        "paragraphs": [
            "出家童子岁，爱此雪山人。",
            "长路经千里，孤云伴一身。",
            "水中应见月，草上岂伤春。",
            "永日空林下，心将何物亲。"
        ],
        "title": "送安律师",
        "id": "335f6bc2-5379-466f-8553-d7d5ec4a9ed1"
    },
    {
        "author": "皇甫冉",
        "paragraphs": [
            "春风来几日，先入辟疆园。",
            "身外无余事，闲吟昼闭门。"
        ],
        "title": "题卢十一所居",
        "id": "96baaba3-9551-4e43-b43d-38acba9b88f8"
    },
    {
        "author": "皇甫冉",
        "paragraphs": [
            "才见吴洲百草春，已闻燕雁一声新。",
            "秋风何处催年急，偏逐山行水宿人。"
        ],
        "title": "送陆[澧]郭郧",
        "id": "969f9af7-e7ac-46f8-8a73-7898e72b72d2"
    },
    {
        "author": "皇甫冉",
        "paragraphs": [
            "湘水风日满，楚山朝夕空。",
            "连峰虽已见，犹念长云中。"
        ],
        "title": "山中横云",
        "id": "91e5ec11-b403-4ede-9d5b-c1854706739b"
    },
    {
        "author": "皇甫冉",
        "paragraphs": [
            "东郭访先生，西郊寻隐路。",
            "久为江南客，自有云阳树。",
            "已得闲园心，不知公府步。",
            "开门白日晚，倚杖青山暮。",
            "果熟任霜封，篱疎从水度。",
            "穷年无牵缀，往事惜沦悮。",
            "唯见耦耕人，朝朝自来去。"
        ],
        "title": "题裴二十一新园",
        "id": "cde212e6-2e8d-4c74-aa0f-d8e8cb9835a4"
    },
    {
        "author": "皇甫冉",
        "paragraphs": [
            "南徐风日好，怅望毘陵道。",
            "毘陵有故人，一见恨无因。",
            "独恋青山久，唯令白发新。",
            "每嫌持手板，时见著头巾。",
            "烟景临寒食，农桑接仲春。",
            "家贫仍嗜酒，生事今何有。",
            "芳草遍江南，劳心忆携手。"
        ],
        "title": "寄高云",
        "id": "de28c365-7d67-4513-a2d5-5dec1ff3c795"
    },
    {
        "author": "皇甫冉",
        "paragraphs": [
            "天仗星辰转，霜冬景气和。",
            "树含温液润，山入缭垣多。",
            "丞相金钱赐，平阳玉辇过。",
            "鲁儒求一谒，无路独如何。"
        ],
        "title": "温泉即事",
        "id": "d382e9b0-da98-4eae-9c97-aca770dcbb90"
    },
    {
        "author": "皇甫冉",
        "paragraphs": [
            "马卿工词赋，位下年将暮。",
            "谢客爱云山，家贫身不闲。",
            "风波杳未极，几处逢相识。",
            "富贵人皆变，谁能念贫贱。",
            "岸有经霜草，林有故年枝。",
            "俱应待春色，独使客心悲。"
        ],
        "title": "送张南史",
        "id": "5db1e935-601d-4258-a93c-bf840d7c4655"
    },
    {
        "author": "皇甫冉",
        "paragraphs": [
            "释子去兮访名山，禅舟容与兮住仍前。",
            "猿啾啾兮怨月，江渺渺兮多烟。",
            "东林西林兮入何处，上方下方兮通石路。",
            "连湘接楚饶桂花，事久年深无杏树。",
            "使君爱人兼爱山，时引双旌万木间。",
            "政成人野皆不扰，遂令法侣性安闲。"
        ],
        "tags": [
            "庐山"
        ],
        "title": "庐山歌送至弘法师兼呈薛江州",
        "id": "346fa139-195f-40dc-b3e2-3758a5dd01ff"
    },
    {
        "author": "皇甫冉",
        "paragraphs": [
            "虽是寻山客，还同慢世人。",
            "读书惟务静，无褐不忧贫。",
            "野色春冬树，鸡声远近邻。",
            "郄公即吾友，合与尔相亲。"
        ],
        "title": "送薛秀才",
        "id": "9d22d9e5-04ad-42f1-b88c-7c4b07f012c1"
    },
    {
        "author": "皇甫冉",
        "paragraphs": [
            "榛草荒凉村落空，驱驰卒岁亦何功。",
            "蒹葭曙色苍苍远，蟋蟀秋声处处同。",
            "乡路遥知淮浦外，故人多在楚云东。",
            "日夕烟霜那可道，寿阳西去水无穷。"
        ],
        "title": "使往寿州淮路寄刘长卿",
        "id": "b8f2904e-a113-40f7-8ca2-c92304a7a44b"
    },
    {
        "author": "皇甫冉",
        "paragraphs": [
            "江城闻鼓角，旅宿复何如。",
            "寒月此宵半，春风旧岁余。",
            "徒云资薄禄，未必胜闲居。",
            "见欲扁舟去，谁能畏简书。"
        ],
        "title": "酬李司兵直夜见寄",
        "id": "4ea18a01-5287-449f-bba4-38c6193b85ce"
    },
    {
        "author": "皇甫冉",
        "paragraphs": [
            "时难自多务，职小亦求贤。",
            "道路无辞远，云山并在前。",
            "樟亭待潮处，已是越人烟。"
        ],
        "title": "送薛判官之越",
        "id": "bc969e2f-a03d-4893-bf53-14dcc38d3a26"
    },
    {
        "author": "皇甫冉",
        "paragraphs": [
            "高楼独立思依依，极浦遥山合翠微。",
            "江客不堪频北顾，塞鸿何事复南飞。",
            "丹阳古渡寒烟积，瓜步空洲远树稀。",
            "闻道王师犹转战，谁能谈笑解重围。"
        ],
        "title": "同温丹徒登万岁楼",
        "id": "ef2f2701-dd8d-4482-b004-217944deac48"
    },
    {
        "author": "皇甫冉",
        "paragraphs": [
            "拂水竞何忙，傍簷如有意。",
            "翻风去每远，带雨归偏驶。",
            "令君裁杏梁，更欲年年去。"
        ],
        "title": "赋得簷燕",
        "id": "0a621e1c-a9ba-4690-a735-b83877917ab0"
    },
    {
        "author": "皇甫冉",
        "paragraphs": [
            "前程观拜庆，旧馆惜招携。",
            "荀氏风流远，胡家清白齐。",
            "川回吴岫失，塞阔楚云低。",
            "举目亲鱼鸟，惊心怯鼓鼙。",
            "人稀渔浦外，滩浅定山西。",
            "无限青青草，王孙去不迷。"
        ],
        "title": "送李万州赴饶州觐省",
        "id": "58d54c7d-1683-4225-af61-23db20d99fc2"
    },
    {
        "author": "皇甫冉",
        "paragraphs": [
            "看君发原隰，四牡去皇皇。",
            "始罢沧江吏，还随粉署郎。",
            "海沂军未息，河畔岁仍荒。",
            "征税人全少，榛芜虏近亡。",
            "所行知宋远，相隔叹淮长。",
            "早晚裁书寄，银钩伫八行。"
        ],
        "title": "送邹判官赴河南",
        "id": "976df39d-63c3-4d04-bb8c-4845154f3137"
    },
    {
        "author": "皇甫冉",
        "paragraphs": [
            "淮阴日落上南楼，乔木荒城古渡头。",
            "浦外野风初入户，窗中海月早知秋。",
            "沧波一望通千里，画角三声起百忧。",
            "伫立分宵绝来客，烦君步屐忽相求。"
        ],
        "title": "宿淮阴南楼酬常伯能",
        "id": "555dca9c-3114-454a-895e-37d014f73753"
    },
    {
        "author": "皇甫冉",
        "paragraphs": [
            "诏使殊方远，朝仪旧典行。",
            "浮天无尽处，望日计前程。",
            "暂喜孤山出，长愁积水平。",
            "野风飘叠鼓，海雨湿危旌。",
            "异俗知文敎，通儒有令名。",
            "还将大戴礼，方外授诸生。"
        ],
        "title": "送归中丞使新罗",
        "id": "03b8aaf4-9827-470b-ab77-9666b6e11f4c"
    },
    {
        "author": "皇甫冉",
        "paragraphs": [
            "江上年年春早，津头日日人行。",
            "借问山阴远近，犹闻薄暮钟声。"
        ],
        "title": "小江怀灵一上人",
        "id": "2a288f33-b3b9-4fbd-8250-811fed3348ed"
    },
    {
        "author": "皇甫冉",
        "paragraphs": [
            "莫叹辞家远，方看佐郡荣。",
            "长林通楚塞，高岭见秦城。",
            "雪向峣关下，人从郢路迎。",
            "翩翩骏马去，自是少年行。"
        ],
        "title": "送唐别驾赴郢州",
        "id": "07d90e86-6dd8-4773-a0f8-c2cb6b66580f"
    },
    {
        "author": "皇甫冉",
        "paragraphs": [
            "宁知贵公子，本是鲁诸生。",
            "上国风尘旧，中司印绶荣。",
            "辛勤戎旅事，雪下护羗营。"
        ],
        "title": "送魏中丞还河北",
        "id": "7bac3aea-d9e6-4e74-bf5a-b44345ce829f"
    },
    {
        "author": "皇甫冉",
        "paragraphs": [
            "出送东方骑，行安南楚人。",
            "城池春足雨，风俗夜迎神。",
            "郢路逢归客，湘川问去津。",
            "争看使君度，皂盖雪中新。"
        ],
        "title": "送李使君赴邵州",
        "id": "5781e2ed-dc49-4d3e-8e7f-ab5d0b078187"
    },
    {
        "author": "皇甫冉",
        "paragraphs": [
            "恋亲时见在人羣，多在东山就白云。",
            "独坐焚香诵经处，深山古寺雪纷纷。"
        ],
        "title": "寄振上人无碍寺所居",
        "id": "bd2c15e5-7297-4ae8-93f9-943605c6e30f"
    },
    {
        "author": "皇甫冉",
        "paragraphs": [
            "十年归客但心伤，三径无人已自荒。",
            "夕宿灵台伴烟月，晨趋建礼逐衣裳。",
            "偶因麋鹿随丰草，谬荷鸳鸾借末行。",
            "纵有谏书犹未献，春风拂地日空长。"
        ],
        "title": "酬李补阙",
        "id": "56acd535-6744-4d16-b59e-f897f591544b"
    },
    {
        "author": "皇甫冉",
        "paragraphs": [
            "礼盛追崇日，人知友悌恩。",
            "旧居从代邸，新陇入文园。",
            "鸿宝仙书祕，龙旗帝服尊。",
            "苍苍松里月，万古此高原。"
        ],
        "title": "故齐王赠承天皇帝挽歌",
        "id": "bc4f9adf-294c-47ac-9c99-cfe10866acb7"
    },
    {
        "author": "皇甫冉",
        "paragraphs": [
            "徂谢年方久，哀荣事独稀。",
            "虽殊百两迓，同是九泉归。",
            "诏使归金策，神人送玉衣。",
            "空山竟不从，宁肯学湘妃。"
        ],
        "title": "赠恭顺皇后挽歌",
        "id": "d1c4ba64-a500-4b4a-8b5d-2a141ff29d57"
    },
    {
        "author": "皇甫冉",
        "paragraphs": [
            "散点空堦下，闲凝细雨中。",
            "那能久相伴，嗟尔殢秋风。"
        ],
        "title": "病中对石竹花",
        "id": "da41166c-15b3-454a-8abb-da16b0661591"
    },
    {
        "author": "皇甫冉",
        "paragraphs": [
            "何事休官早，归来作郑人。",
            "云山随伴侣，伏腊见乡亲。",
            "南亩无三径，东林寄一身。",
            "谁当便静者，莫使甑生尘。"
        ],
        "title": "寄郑二侍御归新郑无碍寺所居",
        "id": "81b905b4-aac5-4509-ba20-0826d15e9272"
    },
    {
        "author": "皇甫冉",
        "paragraphs": [
            "无论行远近，归向旧烟林。",
            "寥落人家少，青冥鸟道深。",
            "白云长满目，芳草自知心。"
        ],
        "tags": [
            "庐山"
        ],
        "title": "送庐山人归林虑山",
        "id": "4ac5a760-055d-4c66-bf4c-9baf38b78e2c"
    },
    {
        "author": "皇甫冉",
        "paragraphs": [
            "直到羣峯下，应无累日程。",
            "高车入郡舍，流水出关城。",
            "草色田家迥，槐阴府吏迎。",
            "还将海沂咏，籍甚汉公卿。"
        ],
        "title": "送荣别驾赴华州",
        "id": "8a3ccf99-4d66-4826-bad5-5f177c3cec45"
    },
    {
        "author": "皇甫冉",
        "paragraphs": [
            "故垒烟尘后，新军河塞间。",
            "金貂宠汉将，玉节度萧关。",
            "澶漫沙中雪，依稀汉口山。",
            "人知窦车骑，计日勒铭还。"
        ],
        "title": "送常大夫加散骑常侍赴朔方",
        "id": "8a2b2ac0-78ed-4a7c-adde-31d2a3b2824b"
    },
    {
        "author": "皇甫冉",
        "paragraphs": [
            "海岸耕残雪，溪沙钓夕阳。",
            "客中何所有，春草渐看长。"
        ],
        "title": "送王翁信还剡中旧居",
        "id": "b0ee63fe-7459-4ada-889d-ac3e5da55486"
    },
    {
        "author": "皇甫冉",
        "paragraphs": [
            "怅望南徐登北固，迢遥西塞恨东关。",
            "落日临川问音信，寒潮唯带夕阳还。"
        ],
        "title": "酬张继",
        "id": "1e1df6b8-2a20-4b7a-b609-26b897944436"
    },
    {
        "author": "皇甫冉",
        "paragraphs": [
            "岐路穷无极，长江九派分。",
            "行人随旅雁，楚树入湘云。",
            "久在征南役，何殊蓟北勋。",
            "离心不可问，岁暮雪纷纷。"
        ],
        "tags": [
            "长江"
        ],
        "title": "送柳八员外赴江西",
        "id": "2ec75ddb-6cce-4775-b934-7a7995bc9a04"
    },
    {
        "author": "皇甫冉",
        "paragraphs": [
            "高山迥欲登，远水深难渡。",
            "杳杳复漫漫，行人别家去。"
        ],
        "title": "赋长道一绝送陆邃潜夫",
        "id": "71571867-b9ca-417e-bf05-b27816d2d277"
    },
    {
        "author": "皇甫冉",
        "paragraphs": [
            "何事千年遇圣君，坐令双鬓老如云。",
            "南行更入深山浅，岐路悠悠水自分。"
        ],
        "title": "又得云字",
        "id": "e34aa8fc-aa37-4d16-bc86-1c9cc6362d68"
    },
    {
        "author": "皇甫冉",
        "paragraphs": [
            "游仙洞兮访真官，奠瑶席兮礼石坛。",
            "忽髣髴兮云扰，杳阴深兮夏寒。",
            "欲回头兮挥手，便辞家兮可否。",
            "有婚嫁兮婴缠，绵归来兮已久。"
        ],
        "title": "送陆潜夫往茅山赋得华阳洞",
        "id": "6e07e347-b04c-47ba-b08b-50290aabe618"
    },
    {
        "author": "皇甫冉",
        "paragraphs": [
            "登山自补屐，访友不赍粮。",
            "坐啸青枫晚，行吟白日长。",
            "人烟隔水见，草气入林香。",
            "谁作招寻侣，清斋宿紫阳。"
        ],
        "title": "又送陆潜夫茅山寻友",
        "id": "fc2775b4-198d-4e97-8308-2ccf925ef5b0"
    },
    {
        "author": "皇甫冉",
        "paragraphs": [
            "西陵犹隔水，北岸已春山。",
            "独鸟连天去，孤云伴客还。",
            "秪应结茅宇，出入石林间。"
        ],
        "title": "赋得越山三韵",
        "id": "a5b63e56-a8be-4d2b-9d3e-c1d6fc1fce8d"
    },
    {
        "author": "皇甫冉",
        "paragraphs": [
            "三年期上国，万里自东溟。",
            "曲盖遵长道，油幢憩短亭。",
            "楚云山隐隐，淮雨草青青。",
            "康乐多新兴，题诗纪所经。"
        ],
        "title": "送卢郎中使君赴京",
        "id": "a306145a-5a45-49e4-bcd7-4070546a0400"
    },
    {
        "author": "皇甫冉",
        "paragraphs": [
            "千年古貌多，八月秋涛晚。",
            "偶被主人留，那知来近远。"
        ],
        "title": "杨氏林亭探得古槎",
        "id": "e2630a36-69b2-4b0f-9073-592eb2540143"
    },
    {
        "author": "皇甫冉",
        "paragraphs": [
            "水流绝涧终日，草长深山暮春。",
            "犬吠鸡鸣几处，条桑种杏何人。"
        ],
        "title": "送郑二之茅山",
        "id": "9f4be0d8-c1e8-41c6-8908-14f061329e8c"
    },
    {
        "author": "皇甫冉",
        "paragraphs": [
            "巧解逢人笑，还能乱蝶飞。",
            "春时风入户，几片落朝衣。"
        ],
        "title": "和王给事禁省梨花咏",
        "id": "b6c590ce-9357-4a67-85bb-29a2402d9c33"
    },
    {
        "author": "皇甫冉",
        "paragraphs": [
            "但见全家去，宁知几日还。",
            "白云迎谷口，流水出人间。",
            "冠冕情遗世，神仙事满山。",
            "其中应有物，岂贵一身闲。"
        ],
        "title": "送郑员外入茅山居",
        "id": "d92e5356-f7a6-4068-b44e-1e7b87fb3977"
    },
    {
        "author": "皇甫冉",
        "paragraphs": [
            "已能持律藏，复去礼禅亭。",
            "长老偏摩顶，时流尚诵经。",
            "独行寒野旷，旅宿远山青。",
            "眷属空相望，鸿飞已杳冥。"
        ],
        "title": "送志弥师往淮南",
        "id": "221ebe63-3aa2-4662-9c8e-f303d99700bb"
    },
    {
        "author": "皇甫冉",
        "paragraphs": [
            "本在胡笳曲，今从汉将营。",
            "浓阴方待庇，弱植岂无情。",
            "比雪花应吐，藏乌叶未成。",
            "五株蒙远赐，应使号先生。"
        ],
        "title": "谢韦大夫柳栽",
        "id": "86a4b0c2-fd29-4877-ae66-d5ee191930b9"
    },
    {
        "author": "皇甫冉",
        "paragraphs": [
            "门外水流何处，天边树遶谁家。",
            "山色东西多少，朝朝几度云遮。"
        ],
        "title": "问李二司直所居云山",
        "id": "2c7dba62-fe55-41e2-a39b-baa1a128bcd8"
    },
    {
        "author": "皇甫冉",
        "paragraphs": [
            "孟孙唯问孝，莱子复辞官。",
            "幸遂温凊愿，其甘稼穑难。",
            "采芝供上药，拾槿奉晨餐。",
            "栋里云藏雨，山中暑带寒。",
            "非时应有笋，闲地尽生兰。",
            "赐告承优诏，长筵永日欢。"
        ],
        "title": "刘侍御朝命许停官归侍",
        "id": "8da812ff-6e3d-4dc8-aff1-132b9ca701f7"
    },
    {
        "author": "皇甫冉",
        "paragraphs": [
            "行随新树深，梦隔重江远。",
            "迢递风日间，苍茫洲渚晚。"
        ],
        "title": "送陆鸿渐赴越",
        "id": "fc4fd7fb-829d-4d74-ab63-36071c7608fe"
    },
    {
        "author": "皇甫冉",
        "paragraphs": [
            "楚客怨逢秋，闲吟兴非一。",
            "弃官守贫病，作赋推文律。",
            "樵径未经霜，茅簷初负日。",
            "今看泛月去，偶见乘潮出。",
            "卜地会为隣，还依仲长室。"
        ],
        "title": "送窦叔向",
        "id": "fde03de2-0282-4563-8c84-b3611dfa199e"
    },
    {
        "author": "皇甫冉",
        "paragraphs": [
            "轩窗缥缈起烟霞，诵诀存思白日斜。",
            "闻道昆仑有仙籍，何时青鸟送丹砂。"
        ],
        "title": "题蒋道士房",
        "id": "5c647e0b-f398-4dd3-817d-0c9fe9b45e76"
    },
    {
        "author": "皇甫冉",
        "paragraphs": [
            "江南成久客，门馆日萧条。",
            "惟有图书在，多伤鬓发凋。",
            "诸生陪讲诵，稚子给渔樵。",
            "虚室寒灯静，空堦落叶飘。",
            "沧洲自有趣，谁道隐须招。"
        ],
        "title": "夜集张諲所居",
        "id": "ca19ac56-15aa-4e6b-8577-787e9aa92ffd"
    },
    {
        "author": "皇甫冉",
        "paragraphs": [
            "南望江南满山雪，此情惆怅将谁说。",
            "徒随羣吏不曾闲，顾与诸生为久别。",
            "闻君静坐转耽书，种树葺茅还旧居。",
            "终日白云应自足，明年芳草又何如。",
            "人生有怀若不展，出入公门犹未免。",
            "回舟朝夕待春风，先报华阳洞深浅。"
        ],
        "title": "酬权器",
        "id": "bf5e55e2-a107-4a1b-8ce7-5e4b8204fe2d"
    },
    {
        "author": "皇甫冉",
        "paragraphs": [
            "故山闻独往，樵路忆相从。",
            "冰结泉声绝，霜清野翠浓。",
            "篱边颍阳道，竹外少姨峯。",
            "日夕田家务，寒烟隔几重。"
        ],
        "title": "寄刘方平大谷田家",
        "id": "080a9610-9c99-4c53-88ad-b299396e09cc"
    },
    {
        "author": "皇甫冉",
        "paragraphs": [
            "渭曲春光无远近，池阳谷口倍芳菲。",
            "官舍村桥来几日，残花寥落待君归。"
        ],
        "title": "送云阳少府",
        "id": "d11197ba-a106-4b45-832d-7445f702bb7f"
    },
    {
        "author": "皇甫冉",
        "paragraphs": [
            "凄凄游子若飘蓬，明月清罇秪暂同。",
            "南望千山如黛色，愁君客路在其中。"
        ],
        "title": "鲁山送别",
        "id": "0acac9e5-60e9-42cf-a8dc-f667520717a5"
    },
    {
        "author": "皇甫冉",
        "paragraphs": [
            "孤兴日自深，浮云非所仰。",
            "窗中西城峻，树外东川广。",
            "晏起簪葛巾，闲吟倚藜杖。",
            "阮公道在醉，庄子生常养。",
            "五柳转扶疎，千峰恣来往。",
            "清秋香秔获，白露寒菜长。",
            "吴国滞风烟，平陵延梦想。",
            "时人趋缨弁，高鸟违罗网。",
            "世事徒乱纷，吾心方浩荡。",
            "唯将山与水，处处谐真赏。"
        ],
        "title": "题高云客舍",
        "id": "44b128d9-264f-48b0-83e9-751db7dbb08e"
    },
    {
        "author": "皇甫冉",
        "paragraphs": [
            "细草亦全高，秋毫乍堪比。",
            "及至干霄日，何人复居此。"
        ],
        "title": "台头寺愿上人院古松下有小松裁毫末新生与纤草不辨重其有凌云干霄之志与赵八员外裴十补阙同赋之",
        "id": "d8364f1e-c63c-4df1-8772-e856094fef55"
    },
    {
        "author": "皇甫冉",
        "paragraphs": [
            "欲逐淮潮上，暂停渔子沟。",
            "相望知不见，终是屡回头。"
        ],
        "title": "渔子沟寄赵员外裴补阙",
        "id": "55328a4d-e257-41c4-a83d-73c11be06e62"
    },
    {
        "author": "皇甫冉",
        "paragraphs": [
            "列郡专城分国忧，彤幨皂盖古诸侯。",
            "仲华遇主年犹少，公瑾论兵位已酬。",
            "草色青青宜建隼，蝉声处处杂鸣驺。",
            "千里相思如可见，淮南木落早惊秋。"
        ],
        "title": "送崔使君赴寿州",
        "id": "5a8f040e-f5ba-40a9-b3ef-d1837281540c"
    },
    {
        "author": "皇甫冉",
        "paragraphs": [
            "四牡驱驰千里余，越山稠叠海林疎。",
            "不辞终日离家远，应为刘公一纸书。"
        ],
        "title": "送谢十二判官",
        "id": "152b72c8-0e20-4cf2-9877-c843aeab9cd0"
    },
    {
        "author": "皇甫冉",
        "paragraphs": [
            "使君朝北阙，车骑发东方。",
            "别喜天书召，宁忧地脉长。",
            "山行朝复夕，水宿露为霜。",
            "秋草连秦塞，孤帆落汉阳。",
            "新衔趋建礼，旧位识文昌。",
            "唯有东归客，应随南雁翔。"
        ],
        "title": "送处州裴使君赴京",
        "id": "9ab25516-bd98-4407-964a-0292fef55d0f"
    },
    {
        "author": "皇甫冉",
        "paragraphs": [
            "家贫不自给，求禄为荒年。",
            "调补无高位，卑栖屈此贤。",
            "江山欲霜雪，吴楚接风烟。",
            "相去诚非远，离心亦渺然。"
        ],
        "title": "送田济之扬州赴选",
        "id": "a2597fae-4bb7-4c37-9c3a-ab09606f06a5"
    },
    {
        "author": "皇甫冉",
        "paragraphs": [
            "优诏亲贤时独稀，中途紫绂（一作「绶」）换征衣。",
            "黄香省闼登朝去，杨仆楼船振旅归。",
            "万里长闻随战角，十年不得掩（一作「偃」）郊扉。",
            "囗囗囗囗囗囗囗，但将词赋奉恩辉。"
        ],
        "title": "送袁郎中破贼北归",
        "id": "b0766c4f-76e3-405a-958c-b4476ab23e3d"
    },
    {
        "author": "皇甫冉",
        "paragraphs": [
            "释子身心无垢纷，独将衣钵去人羣。",
            "相思晚望松林寺，唯有钟声出白云。"
        ],
        "title": "同李万晚望南岳寺怀普门上人",
        "id": "b62d9973-ad95-4f49-8221-bd3805be0a15"
    },
    {
        "author": "皇甫冉",
        "paragraphs": [
            "谢君临郡府，越国旧山川。",
            "访道三千界，当仁五百年。",
            "巖空驺驭响，树密斾旌连。",
            "阁影凌空壁，松声助乱泉。",
            "开门得初地，伏槛接诸天。",
            "向背春光满，楼台古制全。",
            "羣峰争彩翠，百谷会风烟。",
            "香象随僧久，祥乌报客先。",
            "清心乘暇日，稽首慕良缘。",
            "法证无生偈，诗成大雅篇。",
            "苍生望已久，回驾独依然。"
        ],
        "title": "奉和独孤中丞游法华寺",
        "id": "36117dc6-7425-4fea-a2b2-738bbfadd40d"
    },
    {
        "author": "皇甫冉",
        "paragraphs": [
            "客子慕俦侣，含悽整晨装。",
            "邀欢日不足，况乃前期长。",
            "离袂惜嘉月，远还劳折芳。",
            "迟回越二陵，回首但苍茫。",
            "乔木清宿雨，故关愁夕阳。",
            "人言长安乐，其奈缅相望。"
        ],
        "title": "之京留别刘方平",
        "id": "a5e7530f-9d5c-474b-b032-44c063c6b4b8"
    },
    {
        "author": "皇甫冉",
        "paragraphs": [
            "吹角出塞门，前瞻即胡地。",
            "三军尽回首，皆洒望乡泪。",
            "转念关山长，行看风景异。",
            "由来征戍客，负得轻生义。"
        ],
        "title": "出塞",
        "id": "e0ccd05d-1251-403b-8e43-8586d08d43bf"
    },
    {
        "author": "皇甫冉",
        "paragraphs": [
            "君家南郭白云连，正待情人弄石泉。",
            "月照烟花迷客路，苍苍何处是伊川。"
        ],
        "title": "赴李少府庄失路",
        "id": "9c6318c4-f7d2-4bc8-b136-bd84d6a744c8"
    },
    {
        "author": "皇甫冉",
        "paragraphs": [
            "风沙悲久戍，雨雪更劳师。",
            "绝漠无人境，将军苦战时。",
            "山川迷向背，氛雾失旌旗。",
            "徒念天涯隔，中人芳草期。"
        ],
        "title": "雨雪",
        "id": "ec5ff5a6-546b-45fc-8812-6ab998d2aa6b"
    },
    {
        "author": "皇甫冉",
        "paragraphs": [
            "盛名天下挹余芳，弃置终身不拜郎。",
            "词藻世传平子赋，园林人比郑公乡。",
            "门前坠叶浮秋水，篱外寒臯带夕阳。",
            "日日青松成古木，秪应来者为心伤。"
        ],
        "title": "馆陶李丞旧居",
        "id": "bd66da21-8b24-4c95-85ea-0a303f8c644f"
    },
    {
        "author": "皇甫冉",
        "paragraphs": [
            "离堂徒讌语，行子但悲辛。",
            "虽是还家路，终为陇上人。",
            "先秋雪已满，近夏草初新。",
            "唯有闻羌笛，梅花曲里春。"
        ],
        "title": "送刘兵曹还陇山居",
        "id": "80b2e218-b707-4c23-8836-61e38c4071c0"
    },
    {
        "author": "皇甫冉",
        "paragraphs": [
            "霜风惊度雁，月露皓疎林。",
            "处处砧声发，星河秋夜深。"
        ],
        "title": "同李三月夜作",
        "id": "e39702ba-5835-461f-ae4f-4fc597c65478"
    },
    {
        "author": "皇甫冉",
        "paragraphs": [
            "共结寻真会，还当退食初。",
            "炉烟云气合，林叶雨声余。",
            "溽暑销珍簟，浮凉入绮疏。",
            "归心从念远，怀此复何如。"
        ],
        "title": "同裴少府安居寺对雨",
        "id": "8a25e64b-b1b8-48ec-9f95-4a76f6dd3ff2"
    },
    {
        "author": "皇甫冉",
        "paragraphs": [
            "深山秋事早，君去复何如。",
            "裛露收新稼，迎寒葺旧庐。",
            "题诗即招隐，作赋是闲居。",
            "别后空相忆，嵇康懒寄书。"
        ],
        "title": "送元晟归潜山所居",
        "id": "1d101812-9feb-4523-aa14-dd96caf5fd5d"
    },
    {
        "author": "皇甫冉",
        "paragraphs": [
            "不向新安去，那知江路长。",
            "猿声比庐霍，水色胜潇湘。",
            "驿树收残雨，渔家带夕阳。",
            "何须愁旅泊，使者有辉光。"
        ],
        "title": "送康判官徃新安赋得江路西南永",
        "id": "24060346-883e-4d15-9007-9121b5a10eff"
    },
    {
        "author": "皇甫冉",
        "paragraphs": [
            "孤烟灵洞远，积雪满山寒。",
            "松柏凌高殿，莓苔封古坛。",
            "客来清夜久，仙去白云残。",
            "明日开金箓，焚香更沐兰。"
        ],
        "title": "宿洞灵观",
        "id": "1822c0b1-b888-4feb-a745-192eef167303"
    },
    {
        "author": "皇甫冉",
        "paragraphs": [
            "乞还方未遂，日夕望云林。",
            "况复逢春草，何劳问此心。",
            "闭门公务散，枉策故情深。",
            "遥夜他乡酒，同君梁甫吟。"
        ],
        "title": "酬卢十一过宿",
        "id": "e525dc74-ca9f-4989-b18d-d0934171f5e7"
    },
    {
        "author": "皇甫冉",
        "paragraphs": [
            "淮海各联翩，三年方一见。",
            "素心终不易，玄发何须变。",
            "旧国想平陵，春山满阳羨。",
            "隣鸡莫遽唱，共惜良夜晏。"
        ],
        "title": "酬裴十四",
        "id": "87562913-27dd-49a5-9710-b0c9f64452eb"
    },
    {
        "author": "皇甫冉",
        "paragraphs": [
            "上公旌节在徐方，旧井莓苔近寝堂。",
            "访古因知彭祖宅，得仙何必葛洪乡。",
            "清虚不共春池竟，盥漱偏宜夏日长。",
            "闻道延年如玉液，欲将调鼎献明光。"
        ],
        "title": "彭祖井",
        "id": "4b3d5e66-eee6-4e65-b79c-1089a5c74b6b"
    },
    {
        "author": "皇甫冉",
        "paragraphs": [
            "春雪偏当夜，暄风却变寒。",
            "庭深不复扫，城晓更宜看。",
            "命酒闲令酌，披蓑晚未冠。",
            "连营鼓角动，忽似战桑干。"
        ],
        "title": "奉和对雪",
        "id": "67cb665f-b8db-47ed-a098-da4898307a88"
    },
    {
        "author": "皇甫冉",
        "paragraphs": [
            "惆怅烟郊晚，依然此送君。",
            "长河隔旅梦，浮客伴孤云。",
            "淇上春山直，黎阳大道分。",
            "西陵倘一吊，应有士衡文。"
        ],
        "title": "送萧献士",
        "id": "2f92806c-9ee2-45a3-a49e-622a79dc64c3"
    },
    {
        "author": "皇甫冉",
        "paragraphs": [
            "卖药何为者，逃名市井居。",
            "唯通远山信，因致逸人书。",
            "已报还丹効，全将世事疎。",
            "秋风景溪里，萧散寄樵渔。"
        ],
        "title": "卖药人处得南阳朱山人书",
        "id": "108c29ef-0144-49b3-a8e4-5e6b04bf29f8"
    },
    {
        "author": "皇甫冉",
        "paragraphs": [
            "放溜出江口，回瞻松栝深。",
            "不知舟中月，更引湖间心。"
        ],
        "title": "初出沅江夜入湖",
        "id": "0db71c2b-dba6-4622-8382-70f0aea43c85"
    },
    {
        "author": "皇甫冉",
        "paragraphs": [
            "分务江南远，留欢幕下荣。",
            "枫林萦楚塞，水驿到湓城。",
            "岸草知春晚，沙禽好夜惊。",
            "风帆几泊处，处处暮潮清。"
        ],
        "title": "送裴员外往江南",
        "id": "0aa0e86a-df58-49e9-bba2-35b7eeef4b33"
    },
    {
        "author": "皇甫冉",
        "paragraphs": [
            "落日凭危堞，春风似故乡。",
            "川流通楚塞，山色遶徐方。",
            "壁垒依寒草，旌旗动夕阳。",
            "元戎资上策，南亩起耕桑。"
        ],
        "title": "奉和王相公早春登徐州城",
        "id": "9969339c-9e80-49bf-89f7-0237a863da08"
    },
    {
        "author": "皇甫冉",
        "paragraphs": [
            "吏散重门掩，僧来闭阁闲。",
            "远心驰北阙，春兴寄东山。",
            "草长风光里，莺喧静默间。",
            "芳辰不可住，惆怅暮禽还。"
        ],
        "title": "奉和对山僧",
        "id": "c612488c-7df4-4769-8be5-d708a26d7a17"
    },
    {
        "author": "皇甫冉",
        "paragraphs": [
            "东洛居贤相，南方待本师。",
            "旌麾俨欲动，杯锡杳仍迟。",
            "积雪迷何处，惊风泊几时。",
            "大臣能护法，况有故山期。"
        ],
        "title": "奉和待勤照上人不至",
        "id": "dafa92f3-7a8a-48ef-9b5a-fb02ebd9100e"
    },
    {
        "author": "皇甫冉",
        "paragraphs": [
            "古庙风烟积，春城车骑过。",
            "方修汉祖祀，更使沛童歌。",
            "寝帐巢禽出，香烟水雾和。",
            "神心降福处，应在故乡多。"
        ],
        "title": "奉和汉祖庙下之作",
        "id": "5ebfd744-60e2-4fa9-aa54-23f3f1b0e7ca"
    },
    {
        "author": "皇甫冉",
        "paragraphs": [
            "凝阴晦长箔，积雪满通川。",
            "征客寒犹去，愁人昼更眠。",
            "谢家兴咏日，汉将出师年。",
            "闻有招寻兴，随君访戴船。"
        ],
        "title": "和朝郎中扬子翫雪寄山阴严维",
        "id": "fb3d8dc7-29bf-49d0-a109-ef9cfa7f20e1"
    },
    {
        "author": "皇甫冉",
        "paragraphs": [
            "多病辞官罢，闲居作赋成。",
            "图书唯药箓，饮食止藜羹。",
            "学谢淹中术，诗无邺下名。",
            "不堪趋建礼，讵是厌承明。",
            "已辍金门步，方从石路行。",
            "远山期道士，高柳觅先生。",
            "性懒尤因疾，家贫自省营。",
            "种苗虽尚短，谷价幸全轻。",
            "篇咏投康乐，壶觞就步兵。",
            "何人肯相访，开户一逢迎。"
        ],
        "title": "闲居作",
        "id": "e36794e1-c8aa-43e4-88ab-350d79324e6c"
    },
    {
        "author": "皇甫冉",
        "paragraphs": [
            "暝色赴春愁，归人南渡头。",
            "渚烟空翠合，滩月碎光流。",
            "澧浦饶芳草，沧浪有钓舟。",
            "谁知放歌客，此意正悠悠。"
        ],
        "title": "归渡洛水",
        "id": "9e52513d-af49-40cf-92d8-f8d239122e0d"
    },
    {
        "author": "皇甫冉",
        "paragraphs": [
            "置酒竟长宵，送君登远道。",
            "羇心看旅雁，晚泊依秋草。",
            "秋草尚芊芊，离忧亦渺然。",
            "元戎辟才彦，行子犯风烟。",
            "风烟积惆怅，淮海殊飘荡。",
            "明日是重阳，登高远相望。"
        ],
        "title": "送郑二员外",
        "id": "f76fe3df-fb0e-4d06-bd55-9e726ef336ca"
    },
    {
        "author": "皇甫冉",
        "paragraphs": [
            "一心求妙道，几岁候真师。",
            "丹灶今何在，白云无定期。",
            "昆仑烟景绝，汗漫徃还迟。",
            "君但焚香待，人间到有时。"
        ],
        "title": "酬崔侍御期籍道士不至兼寄",
        "id": "8b33f522-6586-4fb7-95ea-782bc0c7699d"
    },
    {
        "author": "皇甫冉",
        "paragraphs": [
            "夜雨须停棹，秋风暗入衣。",
            "见君尝北望，何事却南归。"
        ],
        "title": "送裴陟归常州",
        "id": "f925ab31-9181-424a-b450-06933382fd4d"
    },
    {
        "author": "皇甫冉",
        "paragraphs": [
            "南桥春日暮，杨柳带青渠。",
            "不得同携手，空成意有余。"
        ],
        "title": "赠别",
        "id": "392fb0df-c212-454b-a99c-fb5c64479e29"
    },
    {
        "author": "皇甫冉",
        "paragraphs": [
            "武库分帷幄，儒衣事鼓鼙。",
            "兵连越徼外，寇尽海门西。",
            "节比全疎勒，功当雪会稽。",
            "旌旗回剡岭，士马濯耶溪。",
            "受律梅初发，班师草未齐。",
            "行看佩金印，岂得访丹梯。"
        ],
        "title": "和袁郎中破贼后经剡中山水",
        "id": "3fe69e18-fe22-4ea1-92b1-98ecf305d7dc"
    },
    {
        "author": "皇甫冉",
        "paragraphs": [
            "时鸟催春色，离人惜岁华。",
            "远山随拥传，芳草引还家。",
            "北固潮当阔，西陵路稍斜。",
            "纵令寒食过，犹有镜中花。"
        ],
        "title": "徐州送丘侍御之越",
        "id": "7f2e77fa-3093-46bd-837e-08dc3934ada6"
    },
    {
        "author": "皇甫冉",
        "paragraphs": [
            "桃红复含宿雨，柳绿更带春烟。",
            "花落家童未扫，莺啼山客犹眠。"
        ],
        "tags": [
            "田园"
        ],
        "title": "闲居",
        "id": "7b205910-b529-4b37-9cf0-b7587247f582"
    },
    {
        "author": "皇甫冉",
        "paragraphs": [
            "延陵初罢讲，建业去随缘。",
            "翻译推多学，坛场最少年。",
            "浣衣逢野水，乞食向人烟。",
            "遍礼南朝寺，焚香古像前。"
        ],
        "title": "送延陵陈法师赴上元",
        "id": "77588ed6-70a6-465e-bb2f-3f7d27fc4640"
    },
    {
        "author": "皇甫冉",
        "paragraphs": [
            "历历缘荒岸，溟溟入远天。",
            "每同沙草发，长共水云连。",
            "摇落潮风早，离披海雨偏。",
            "故伤游子意，多在客舟前。"
        ],
        "title": "赋得海边树",
        "id": "ec010d67-8a54-4e4e-a830-40b8e4bb9e6a"
    },
    {
        "author": "皇甫冉",
        "paragraphs": [
            "沃州传敎后，百衲老空林。",
            "虑尽朝昏磬，禅随坐卧心。",
            "鹤飞湖草迥，门闭野云深。",
            "地与天台接，中峯早晚寻。"
        ],
        "title": "题昭上人房",
        "id": "d3974504-f89f-4aa0-9400-ef0ef6de1e55"
    },
    {
        "author": "皇甫冉",
        "paragraphs": [
            "远送临川守，还同康乐侯。",
            "岁时徒改易，今古接风流。",
            "五马嘶长道，双旌向本州。",
            "乡心寄西北，应上郡城楼。"
        ],
        "title": "送李使君赴抚州",
        "id": "024e0857-25ec-40a8-8218-8dda78d89c77"
    },
    {
        "author": "皇甫冉",
        "paragraphs": [
            "北固多陈迹，东山复盛游。",
            "铙声发大道，草色引行驺。",
            "此地何时有，长江自古流。",
            "频随公府步，南客寄徐州。"
        ],
        "tags": [
            "长江"
        ],
        "title": "同樊润州游郡东山",
        "id": "8bbd3aaa-c910-4c4a-89d5-bc04a6ec6ca7"
    },
    {
        "author": "皇甫冉",
        "paragraphs": [
            "贫居依柳市，闲步在莲宫。",
            "高阁宜春雨，长廊好啸风。",
            "诚如双树下，岂比一丘中。"
        ],
        "title": "酬杨侍御寺中见招",
        "id": "134b31c7-78cc-460d-b338-6994da4cbaad"
    },
    {
        "author": "皇甫冉",
        "paragraphs": [
            "不见白衣来送酒，但令黄菊自开花。",
            "愁看日晚良辰过，步步行寻陶令家。"
        ],
        "title": "重阳日酬李观",
        "id": "95161070-6601-4b08-89ad-b4b3f9444e6e"
    },
    {
        "author": "皇甫冉",
        "paragraphs": [
            "露湿青芜时欲晚，水流黄叶意无穷。",
            "节近重阳念归否，眼前篱菊带秋风。"
        ],
        "title": "寄权器",
        "id": "0a39188e-47fd-4e3f-9b87-3754a672273d"
    },
    {
        "author": "皇甫冉",
        "paragraphs": [
            "陇首怨西征，岭南雁北顾。",
            "行人与流水，共向闽中去。"
        ],
        "title": "酬李判官度梨岭见寄",
        "id": "bc6d74a4-9808-4fed-8678-d1ea19674690"
    },
    {
        "author": "皇甫冉",
        "paragraphs": [
            "哭葬寒郊外，行将何所从。",
            "盛曹徒列柏，新墓已栽松。",
            "海月同千古，江云覆几重。",
            "旧书曾谏猎，遗草议登封。",
            "畴昔轻三事，尝期老一峯。",
            "门临商岭道，窗引洛城钟。",
            "应积泉中恨，无因世上逢。",
            "招寻偏见厚，疎慢亦相容。",
            "张范唯通梦，求羊永绝踪。",
            "谁知长卿疾，歌赋不还邛。"
        ],
        "title": "送魏六侍御葬",
        "id": "f1f199d7-7965-4a66-8c47-613420d00749"
    },
    {
        "author": "皇甫冉",
        "paragraphs": [
            "向山独有一人行，近洞应逢双鹤迎。",
            "尝以素书传弟子，还因白石号先生。",
            "无穷杏树行时种，几许芝田向月耕。",
            "师事少君年岁久，欲随旄节徃层城。"
        ],
        "title": "送张道士归茅山谒李尊师",
        "id": "1e23c830-7db2-4780-96e5-a4940d1b8ed3"
    },
    {
        "author": "皇甫冉",
        "paragraphs": [
            "东林初结构，已有晚钟声。",
            "窻户背流水，房廊半架城。",
            "远山重叠见，芳草浅深生。",
            "每与君携手，多烦长老迎。"
        ],
        "title": "詶裴补阙吴寺见寻",
        "id": "8c6eb64a-78b1-4b36-93a8-5d96cd7651d9"
    },
    {
        "author": "皇甫冉",
        "paragraphs": [
            "自昔萧曹任，难兼卫霍功。",
            "勤劳无远近，旌节屡西东。",
            "不选三河卒，还令万里通。",
            "雁行缘古塞，马鬣起长风。",
            "遮虏关山静，防秋鼓角雄。",
            "徒思一攀送，羸老荜门中。"
        ],
        "title": "送王相公之幽州",
        "id": "867523a0-6b22-4002-84e8-655273265d11"
    },
    {
        "author": "皇甫冉",
        "paragraphs": [
            "湘竹殊堪制，齐纨且未工。",
            "幸亲芳袖日，尤带旧林风。",
            "掩笑歌筵里，传书卧阁中。",
            "竟将为别赠，宁与合欢同。"
        ],
        "title": "题竹扇赠别",
        "id": "bd80d8ef-c061-4d52-bb4e-3b364ef260b2"
    },
    {
        "author": "皇甫冉",
        "paragraphs": [
            "湖上孤帆别，江南谪宦归。",
            "前程愁更远，临水泪沾衣。",
            "云梦春山徧，潇湘过客稀。",
            "武陵招我隐，岁晚闭柴扉。"
        ],
        "title": "归阳羨兼送刘八长卿",
        "id": "b459aba9-305c-4d55-966c-d80e3409ec67"
    },
    {
        "author": "皇甫冉",
        "paragraphs": [
            "晓见苍龙驾，东郊春已迎。",
            "彩云天仗合，玄象太阶平。",
            "佳气山川秀，和风政令行。",
            "句陈霜骑肃，御道雨师清。",
            "律向韶阳变，人随草木荣。",
            "遥观上林树，今日遇迁莺。"
        ],
        "title": "东郊迎春",
        "id": "3379b41f-7a57-4cee-80e9-d4028f214653"
    },
    {
        "author": "皇甫冉",
        "paragraphs": [
            "离别那逢秋气悲，东林更作上方期。",
            "共知客路浮云外，暂爱僧房坠叶时。",
            "长江九派人归少，寒岭千重雁度迟。",
            "借问浔阳在何处，每看潮落一相思。"
        ],
        "tags": [
            "长江"
        ],
        "title": "招隐寺送阎判官还江州",
        "id": "687eb62a-e2af-449a-b1d5-4a8a7c0c6f09"
    },
    {
        "author": "皇甫冉",
        "paragraphs": [
            "从来无检束，只欲老烟霞。",
            "鸡犬声相应，深山有几家。"
        ],
        "title": "送李山人还",
        "id": "4459d728-2f6a-4900-aabd-8084573056d6"
    },
    {
        "author": "皇甫冉",
        "paragraphs": [
            "海花争让候榴花，犯雪先开内史家。",
            "末客朝朝铃阁下，从公步履玩年华。"
        ],
        "title": "韦中丞西厅海榴",
        "id": "c8d44a25-b271-4527-b767-e338e7b02217"
    },
    {
        "author": "皇甫冉",
        "paragraphs": [
            "底事洪泽壁，空留黄绢词。",
            "年年淮水上，行客不胜悲。"
        ],
        "title": "洪泽馆壁见故礼部尚书题诗",
        "id": "85b6cd9a-5f4e-4289-9ee6-64807a456616"
    },
    {
        "author": "皇甫冉",
        "paragraphs": [
            "夜夜梦莲宫，无由见远公。",
            "朝来出门望，知在雪山中。"
        ],
        "title": "望南山雪怀山寺普上人",
        "id": "dcf2b41c-7c93-4b79-84f9-230503bae9d8"
    },
    {
        "author": "皇甫冉",
        "paragraphs": [
            "晚日照楼边，三军拜峡前。",
            "白云随浪散，青壁与山连。",
            "万岭岷峨雪，千家橘柚川。",
            "还如赴河内，天上去经年。"
        ],
        "title": "送夔州班使君",
        "id": "3ed91026-4513-4b2e-b04a-5536981cd00c"
    },
    {
        "author": "皇甫冉",
        "paragraphs": [
            "车马长安道，谁知大隐心。",
            "蛮僧留古镜，蜀客寄新琴。",
            "晒药竹斋暖，擣茶松院深。",
            "思君一相访，残雪似山阴。"
        ],
        "title": "寻戴处士",
        "id": "45e0a4e0-4593-4778-992c-f98f0bbc1a24"
    },
    {
        "author": "皇甫冉",
        "paragraphs": [
            "苍苍松桂阴，残月半西岑。",
            "素壁寒灯暗，红炉夜火深。",
            "厨开山鼠散，钟尽岭猿吟。",
            "行役方如此，逢师懒话心。"
        ],
        "title": "早发中严寺别契上人",
        "id": "2067bcb7-fb10-4b6d-865f-aea6e59e57a1"
    },
    {
        "author": "皇甫冉",
        "paragraphs": [
            "骊岫接新丰，岧峣驾翠空。",
            "凿山开祕殿，隐雾闭仙宫。",
            "绛阙犹栖凤，雕梁尚带虹。",
            "温泉曾浴日，华馆旧迎风。",
            "肃穆瞻云辇，沈深闭绮栊。",
            "东郊倚望处，瑞气霭濛濛。"
        ],
        "title": "华清宫",
        "id": "44189a1f-e697-4697-9cd9-c570a949e5c8"
    },
    {
        "author": "皇甫冉",
        "paragraphs": [
            "江城相送阻烟波，况复新秋一雁过。",
            "闻道全师征北虏，更言诸将会南河。",
            "边心杳杳乡人绝，塞草青青战马多。",
            "共许陈琳工奏记，知君名宦未蹉跎。"
        ],
        "title": "送孔巢父赴河南军",
        "id": "9d974ae6-2223-4fa3-bb66-15a079adec68"
    },
    {
        "author": "皇甫冉",
        "paragraphs": [
            "姑苏东望海陵间，几度裁书信未还。",
            "长在府中持白简，岂知天畔有青山。",
            "人归极浦寒流广，雁下平芜秋野闲。",
            "旧日新亭更携手，他乡风景亦相关。"
        ],
        "title": "李二侍御丹阳东去新亭",
        "id": "f27d0c16-26f5-4c0c-9914-4fd9dbce5021"
    },
    {
        "author": "皇甫冉",
        "paragraphs": [
            "半夜回舟入楚乡，月明山水共苍苍。",
            "孤猨更发秋风里，不是愁人亦断肠。"
        ],
        "title": "夜发沅江寄李颍川刘侍郎",
        "id": "c400192f-cbb4-41e4-8710-4713fa25784e"
    },
    {
        "author": "皇甫冉",
        "paragraphs": [
            "蛮歌荳蔻北人愁，松雨蒲风野艇秋。",
            "浪起䴔䴖眠不得，寒沙细细入江流。"
        ],
        "title": "浪淘沙二首 一",
        "id": "2961da31-de2e-4d7a-8b6d-1f69cbd35b1a"
    },
    {
        "author": "皇甫冉",
        "paragraphs": [
            "濑头细草接疎林，恶浪罾船半欲沈。",
            "宿鹭眠洲非旧浦，去年沙觜是江心。"
        ],
        "title": "浪淘沙二首 二",
        "id": "fcba4734-18a5-4d8d-8d12-9b5f4fb49be2"
    },
    {
        "author": "皇甫冉",
        "paragraphs": [
            "莺啼燕语报新年，马邑龙堆路几千。",
            "家住秦城邻汉苑，心随明月到胡天。",
            "机中锦字论长恨，楼上花枝笑独眠。",
            "为问元戎窦车骑，何时反斾勒燕然。"
        ],
        "tags": [
            "唐诗三百首",
            "思念",
            "七言律诗",
            "春天",
            "妇女",
            "闺怨"
        ],
        "title": "春思",
        "id": "d35f583a-c20c-453c-a886-e13f98b2e4b4"
    },
    {
        "author": "皇甫冉",
        "paragraphs": [
            "世故还相见，天涯共向东。",
            "春归江海上，人老别离中。",
            "郡吏名何晚，沙鸥道自同。",
            "甘泉须早献，且莫叹飘蓬。"
        ],
        "title": "逢庄纳因赠",
        "id": "f7722e7f-beea-4b7a-8616-4e1696ae3df5"
    },
    {
        "author": "皇甫冉",
        "paragraphs": [
            "逸人归路远，弟子出山迎。",
            "服药颜虽驻，耽书癖已成。",
            "柴扉度岁月，藜杖见公聊。",
            "更作儒林传，还应有姓名。"
        ],
        "title": "送韦山人归钟山所居",
        "id": "e5780e8f-b533-48f1-ad90-d91993d5b0df"
    },
    {
        "author": "皇甫冉",
        "paragraphs": [
            "花宫难久别，道者忆千灯。",
            "残雪入林路，深山归寺僧。",
            "日光依嫩草，泉响滴春冰。",
            "何用求方便，看心是一乘。"
        ],
        "title": "送普门上人",
        "id": "cf6fe162-a656-4325-87bd-6ca772dbf177"
    },
    {
        "author": "皇甫冉",
        "paragraphs": [
            "白首南朝女，愁听异域歌。",
            "收兵颉利国，饮马胡芦河。",
            "毳布腥羶久，穹庐岁月多。",
            "雕巢城上宿，吹笛泪滂沱。"
        ],
        "title": "怨回纥歌二首 一",
        "id": "ef30530e-dc97-47b6-9ec2-1ca6a085ad81"
    },
    {
        "author": "皇甫冉",
        "paragraphs": [
            "祖席驻征櫂，开帆信候潮。",
            "隔烟桃叶泣，吹管杏花飘。",
            "船去鸥飞阁，人归尘上桥。",
            "别离惆怅泪，江路湿红蕉。"
        ],
        "title": "怨回纥歌二首 二",
        "id": "79339788-9ad4-4138-babf-0a439300eeb3"
    },
    {
        "author": "皇甫冉",
        "paragraphs": [
            "微官同侍苍龙阙，直谏偏推白马生。"
        ],
        "title": "句",
        "id": "34e6245a-8954-49e2-aebb-c25f7f3368ce"
    },
    {
        "author": "刘方平",
        "paragraphs": [
            "星参差，明月二八灯五枝。",
            "黄鹤瑶琴将别去，芙蓉羽帐惜空垂。",
            "歌宛转，宛转恨无穷。",
            "愿为潮与浪，俱起碧流中。"
        ],
        "title": "代宛转歌二首 一",
        "id": "0e6e408e-d1fb-49a2-bcae-d31069d58ae9"
    },
    {
        "author": "刘方平",
        "paragraphs": [
            "晓将近，黄姑织女银河尽。",
            "九华锦衾无复情，千金宝镜谁能引。",
            "歌宛转，宛转伤别离。",
            "愿作杨与柳，同向玉窗垂。"
        ],
        "title": "代宛转歌二首 二",
        "id": "c2370a95-4199-4955-a3a6-924cf42519d4"
    },
    {
        "author": "刘方平",
        "paragraphs": [
            "蛾眉曼脸倾城国，鸣环动佩新相识。",
            "银汉斜临白玉堂，芙蓉行障掩灯光。"
        ],
        "title": "乌栖曲二首 一",
        "id": "d8372fb3-059f-4356-b372-01fe81ca5941"
    },
    {
        "author": "刘方平",
        "paragraphs": [
            "画舸双艚锦为缆，芙蓉花发莲叶暗。",
            "门前月色映横塘，感郎中夜度潇湘。"
        ],
        "title": "乌栖曲二首 二",
        "id": "a69904fe-40ee-44b5-b848-63c1c74307c4"
    },
    {
        "author": "刘方平",
        "paragraphs": [
            "楚国巫山秀，清猨日夜啼。",
            "万重春树合，十二碧峰齐。",
            "峡出朝云下，江来暮雨西。",
            "阳台归路直，不畏向家迷。"
        ],
        "title": "巫山高",
        "id": "bc6de100-0c6d-4f48-a2ed-f738e4098069"
    },
    {
        "author": "刘方平",
        "paragraphs": [
            "神女藏难识，巫山秀莫羣。",
            "今宵为大雨，昨日作孤云。",
            "散漫愁巴峡，徘徊恋楚君。",
            "先王为立庙，春树几氛氲。"
        ],
        "title": "巫山神女",
        "id": "19f32e8e-e866-48c8-a870-a759265945ac"
    },
    {
        "author": "刘方平",
        "paragraphs": [
            "新岁芳梅树，繁花四面同。",
            "春风吹渐落，一夜几枝空。",
            "少妇今如此，长城恨不穷。",
            "莫将辽海雪，来比后庭中。"
        ],
        "title": "梅花落",
        "id": "47b3819c-142f-41f0-ab66-dda052360a3b"
    },
    {
        "author": "刘方平",
        "paragraphs": [
            "遗令奉君王，嚬蛾强一妆。",
            "岁移陵树色，恩在舞衣香。",
            "玉座生秋气，铜台下夕阳。",
            "泪痕霑井干，舞袖为谁长。"
        ],
        "title": "铜雀妓",
        "id": "144809d9-f96f-4005-8390-7181bf9e4542"
    },
    {
        "author": "刘方平",
        "paragraphs": [
            "旅梦何时尽，征途望每赊。",
            "晚秋淮上水，新月楚人家。",
            "猨啸空山近，鸿飞极浦斜。",
            "明朝南岸去，言折桂枝花。"
        ],
        "title": "秋夜思",
        "id": "c2a0356b-afaf-434f-aa72-9d20a9c14eeb"
    },
    {
        "author": "刘方平",
        "paragraphs": [
            "林塘夜发舟，虫响荻飕飕。",
            "万影皆因月，千声各为秋。",
            "岁华空复晚，乡思不堪愁。",
            "西北浮云外，伊川何处流。"
        ],
        "title": "秋夜泛舟",
        "id": "65e3a77a-16bf-4493-ba3a-579310ca4115"
    },
    {
        "author": "刘方平",
        "paragraphs": [
            "官渡初杨柳，风来亦动摇。",
            "武昌行路好，应为最长条。",
            "叶映黄鹂夕，花繁白雪朝。",
            "年年攀折意，流恨入纤腰。"
        ],
        "title": "折杨枝",
        "id": "75a175a4-d16a-43d3-9230-9541b5817fdb"
    },
    {
        "author": "刘方平",
        "paragraphs": [
            "夕殿别君王，宫深月似霜。",
            "人幽在长信，萤出向昭阳。",
            "露浥红兰湿，秋凋碧树伤。",
            "惟当合欢扇，从此箧中藏。"
        ],
        "title": "班婕妤",
        "id": "e810fc2a-2af1-40f2-bf48-aee1bb90c305"
    },
    {
        "author": "刘方平",
        "paragraphs": [
            "南陌春风早，东隣曙色斜。",
            "一花开楚国，双燕入卢家。",
            "眠罢梳雪髻，妆成上锦车。",
            "谁知如昔日，更浣越溪纱。"
        ],
        "title": "新春",
        "id": "d980038f-486c-4784-970e-59ed6a95dafd"
    },
    {
        "author": "刘方平",
        "paragraphs": [
            "洛阳新月动秋砧，瀚海沙场天半阴。",
            "出塞能全仲叔策，安亲更切老莱心。",
            "汉家宫里风云晓，羌笛声中雨雪深。",
            "怀袖未传三岁字，相思空作陇头吟。"
        ],
        "title": "寄严八判官",
        "id": "ed8956d2-37e9-487b-822f-fdaac68570d5"
    },
    {
        "author": "刘方平",
        "paragraphs": [
            "洛阳清夜白云归，城里长河列宿稀。",
            "秋后见飞千里鴈，月中闻捣万家衣。",
            "长怜西雍青门道，久别东吴黄鹄矶。",
            "借问客书何所寄，用心不啻两乡违。"
        ],
        "title": "秋夜寄皇甫冉郑丰",
        "id": "b108a510-8ab7-455a-bf9c-f7883f9960b7"
    },
    {
        "author": "刘方平",
        "paragraphs": [
            "副相西征重，苍生属望晨。",
            "还同周薄伐，不取汉和亲。",
            "虏阵摧枯易，王师决胜频。",
            "高旗临鼓角，太白静风尘。",
            "赤狄争归化，青羌已请臣。",
            "遥传阃外美，盛选幕中宾。",
            "玉劒光初发，冰壶色自真。",
            "忠贞期报主，章服岂荣身。",
            "边草含风绿，征鸿过月新。",
            "胡笳长出塞，陇水半归秦。",
            "绝漠多来往，连年厌苦辛。",
            "路经西汉雪，家掷后园春。",
            "谁念烟云里，深居汝颍滨。",
            "一丛黄菊地，九日白衣人。",
            "松叶疎开岭，桃花密映津。",
            "缣书若有寄，为访许由邻。"
        ],
        "title": "寄陇右严判官",
        "id": "e6d87d07-0173-41b7-bd5a-52214bc1864e"
    },
    {
        "author": "刘方平",
        "paragraphs": [
            "上苑离离莺度，昆明幂幂蒲生。",
            "时光春华可惜，何须对镜含情。"
        ],
        "title": "拟娼楼节怨",
        "id": "1eb3241e-272e-4183-801d-b37e6beb048f"
    },
    {
        "author": "刘方平",
        "paragraphs": [
            "落日晴江里，荆歌艳楚腰。",
            "采莲从小惯，十五即乘潮。"
        ],
        "title": "采莲曲",
        "id": "8a4edbf7-050f-4176-87cc-a3b461ea1acf"
    },
    {
        "author": "刘方平",
        "paragraphs": [
            "梦里君王近，宫中河汉高。",
            "秋风能再热，团扇不辞劳。"
        ],
        "title": "长信宫",
        "id": "31dac9d0-ff07-4ce9-b98c-01be1efdf739"
    },
    {
        "author": "刘方平",
        "paragraphs": [
            "新作蛾眉样，谁将月里同。",
            "有来凡几日，相效满城中。"
        ],
        "title": "京兆眉",
        "id": "fdfb8b8e-be3f-4928-b6ad-d418b60a3013"
    },
    {
        "author": "刘方平",
        "paragraphs": [
            "飞雪带春风，裴回乱绕空。",
            "君看似花处，偏在洛阳东。"
        ],
        "tags": [
            "写雪",
            "雪"
        ],
        "title": "春雪",
        "id": "56863b6d-0025-48ab-a1a3-76dafc6bf99b"
    },
    {
        "author": "刘方平",
        "paragraphs": [
            "佳人成古石，藓驳覆花黄。",
            "犹有春山杏，枝枝似薄妆。"
        ],
        "title": "望夫石",
        "id": "02f6b39a-8235-4337-9e5e-294742bc3f0e"
    },
    {
        "author": "刘方平",
        "paragraphs": [
            "华亭霁色满今朝，云里樯竿去转遥。",
            "莫怪山前深复浅，清淮一日两回潮。"
        ],
        "title": "送别",
        "id": "ef544177-4d1c-4532-9ceb-aeeb4986c388"
    },
    {
        "author": "刘方平",
        "paragraphs": [
            "更深月色半人家，北斗阑干南斗斜。",
            "今夜偏知春气暖，虫声新透绿窗纱。"
        ],
        "tags": [
            "唐诗三百首",
            "月亮",
            "春天",
            "田园",
            "九年级上册(课外)",
            "中秋",
            "初中古诗",
            "七言绝句"
        ],
        "title": "夜月",
        "id": "79e7ec6e-0d6c-4f95-8181-4671c42e1faf"
    },
    {
        "author": "刘方平",
        "paragraphs": [
            "纱窗日落渐黄昏，金屋无人见泪痕。",
            "寂寞空庭春欲晚，梨花满地不开门。"
        ],
        "tags": [
            "唐诗三百首",
            "孤独",
            "七言绝句",
            "宫怨"
        ],
        "title": "春怨",
        "id": "fc1bc01d-c281-40fd-9e0d-4c484539e4ae"
    },
    {
        "author": "刘方平",
        "paragraphs": [
            "朝日残莺伴妾啼，开帘只见草萋萋。",
            "庭前时有东风入，杨柳千条尽向西。"
        ],
        "tags": [
            "春天",
            "闺怨"
        ],
        "title": "代春怨",
        "id": "09666f87-a152-4a41-a35b-8971b234cfa7"
    },
    {
        "author": "刘太真",
        "paragraphs": [
            "苒苒温寒泉，绵绵古危壁。",
            "光含孤翠动，色与暮云寂。",
            "深浅松月间，幽人自登历。"
        ],
        "title": "宣州东峰亭各赋一物得古壁苔",
        "id": "80832caa-35f3-4c50-86f5-66218ec57051"
    },
    {
        "author": "刘太真",
        "paragraphs": [
            "宠至乃不惊，罪及非无由。",
            "奔迸历畏途，缅貌赴偏陬。",
            "牧此彫弊甿，属当赋敛秋。",
            "凤兴谅无补，旬暇焉敢休。",
            "前日怀友生，独登城上楼。",
            "迢迢西北望，远思不可收。",
            "今曰车骑来，旷然销人忧。",
            "晨迎东斋饭，晚度南溪游。",
            "以我碧流水，泊君青翰舟。",
            "莫将迁客程，不为胜境留。",
            "飞札谢三守，斯篇希见酬。"
        ],
        "title": "顾十二况左迁过韦苏州房杭州韦睦州三使君皆有郡中燕集诗辞章高丽鄙夫之所仰慕顾生既至留连笑语因亦成篇以继三君子之风焉",
        "id": "6e17f84c-a6f4-4052-bd4d-452be8b4dbc2"
    },
    {
        "author": "刘太真",
        "paragraphs": [
            "独坐贡闱里，愁心芳草生。",
            "山公昨夜事，应见此时情。"
        ],
        "title": "贡院寄前主司萧尚书听",
        "id": "b66503e3-45bd-442b-9c56-85787aad2f1b"
    },
    {
        "author": "袁傪",
        "paragraphs": [
            "寒涧留不息，古藤终日垂。",
            "迎风仍未定，拂水更相宜。",
            "新花与旧叶，惟有幽人知。"
        ],
        "title": "东峰亭同刘太真各赋一物得垂涧藤",
        "id": "56c18f2c-6e0d-49c0-9095-cc1674caaac5"
    },
    {
        "author": "袁傪",
        "paragraphs": [
            "古诗东峰上，登临兴有余。",
            "同观白简使，新报赤囊书。",
            "几处闲烽堠，千方庆里闾。",
            "欣欣夏木长，寂寂晚烟徐。",
            "战罢言归马，远师赋出车。",
            "因知越范蠡，湖海意[何如]。"
        ],
        "title": "喜陆侍御破石埭草寇东峰亭赋诗",
        "id": "bd72add0-bcb6-47de-a424-65bc31397b69"
    },
    {
        "author": "崔何",
        "paragraphs": [
            "伫立增远意，中峰见孤云。",
            "溶溶傍危石，片片宜夕曛。",
            "渐向羣木尽，残飞更氤氲。"
        ],
        "title": "东峰亭各赋一物得岭上云",
        "id": "7bf79533-c907-461a-94b7-24bb9251e388"
    },
    {
        "author": "崔何",
        "paragraphs": [
            "绝景西溪寺，连延近郭山。",
            "高深清扃外，行止翠微间。",
            "江澈烟尘静，川源草树闲。",
            "中丞健步到，柱史捷书还。",
            "一战清戎越，三吴变险艰。",
            "功名麟阁上，得咏入秦关。"
        ],
        "title": "喜陆侍御破石埭草寇东峰亭赋诗",
        "id": "0cf92e7b-c033-4304-88e6-29f1ee995a6d"
    },
    {
        "author": "王纬",
        "paragraphs": [
            "片石东溪上，阴崖剩阻修。",
            "雨余青石霭，岁晚绿苔幽。",
            "从来不可转，今日为人留。"
        ],
        "title": "东峰亭各赋一物得幽径石",
        "id": "4047ab19-f7c0-494d-bb6c-6b75735c8380"
    },
    {
        "author": "王纬",
        "paragraphs": [
            "蜂虿聚吴州，推贤奉圣忧。",
            "忠诚资上策，仁勇佐前筹。",
            "草木成鹅鹳，戈鋋复斗牛。",
            "戎车一战后，残垒五兵收。",
            "野静山戎险，江平水面流。",
            "更怜羁旅客，从此罢葵丘。"
        ],
        "title": "喜陆侍御破石埭草寇东峰亭赋诗",
        "id": "649179e5-991e-4826-a161-35332add157e"
    },
    {
        "author": "郭澹",
        "paragraphs": [
            "青青芳桂树，幽阴在庭轩。",
            "向日阴还合，从风叶乍翻。",
            "共看霜雪后，终不变凉暄。"
        ],
        "title": "东峰亭各赋一物得临轩桂",
        "id": "4c1ed3d9-0a74-4d3b-98a1-1333b945d17d"
    },
    {
        "author": "郭澹",
        "paragraphs": [
            "介胄鹰扬出，山林蚁聚空。",
            "忽闻飞简报，曾是坐筹功。",
            "逈夜昏氛灭，危亭眺望雄。",
            "茂勋推世上，余兴寄杯中。",
            "喜色烟霞改，欢忻里巷同。",
            "幸兹尊俎末，饮至又从公。"
        ],
        "title": "喜陆侍御破石埭草寇东峰亭赋诗",
        "id": "b490c7d7-9127-4c57-8e32-84d3296eaf08"
    },
    {
        "author": "高傪",
        "paragraphs": [
            "杳霭无定状，霏微常满林。",
            "清风光不散，过雨色偏深。",
            "幽意赏难尽，终朝再招寻。"
        ],
        "title": "东峰亭各赋一物得林中翠",
        "id": "8830f54f-bf1c-4db2-96a5-4521e4899c00"
    },
    {
        "author": "李岑",
        "paragraphs": [
            "从来养毛羽，昔日曾飞迁。",
            "变转对朝阳，差池栖夕烟。",
            "遇此枝叶覆，夙举冀冲天。"
        ],
        "title": "东峰亭各赋一物得栖烟鸟",
        "id": "2797a36b-cdb9-4ace-a0dc-672bf500419b"
    },
    {
        "author": "苏寓",
        "paragraphs": [
            "幂䍥溪边草，游人不厌看。",
            "余芳幽处老，深色望中寒。",
            "幸得陪情兴，青青赏未阑。"
        ],
        "title": "东峰亭各赋一物得寒溪草",
        "id": "93b1a34a-825b-4b0c-912a-d978c04cdc48"
    },
    {
        "author": "袁邕",
        "paragraphs": [
            "终岁寒苔色，寂寥幽思深。",
            "朝歌犹夕岚，日永流清阴。",
            "龙钟负烟雪，自有凌云心。"
        ],
        "title": "东峰亭各赋一物得阴崖竹",
        "id": "913c4360-669c-4e85-ba3d-49dec96abce4"
    },
    {
        "author": "李纾",
        "paragraphs": [
            "元尊九德，佐尧光宅。",
            "烈祖太宗，方周作伯。",
            "响怀霜露，乐变金石。",
            "白云青风，髣髴来格。"
        ],
        "title": "唐德明兴圣庙乐章 迎神",
        "id": "6a6d275e-0794-441d-bb22-b29972e7e7cd"
    },
    {
        "author": "李纾",
        "paragraphs": [
            "四时有典，百事来祭。",
            "尊祖奉宗，严禋大帝。",
            "礼先苍璧，奠备黝制。",
            "于万斯年，熙成帝系。"
        ],
        "title": "唐德明兴圣庙乐章 登歌奠币",
        "id": "8d74a95e-bab7-4162-8bd8-7de90b75ddcf"
    },
    {
        "author": "李纾",
        "paragraphs": [
            "盛牲实俎，涓选休成。",
            "鼎煁阳燧，玉盥阴精。",
            "有飶嘉豆，既和大羹。",
            "侑以清乐，细齐人情。"
        ],
        "title": "唐德明兴圣庙乐章 迎俎",
        "id": "3ee77bdf-cd73-4f30-847b-b11394b3e630"
    },
    {
        "author": "李纾",
        "paragraphs": [
            "清庙弈弈，和乐雍雍。",
            "器尊牺象，礼属宗公。",
            "白水方[祼]，黄流在中。",
            "谟明之德，万古清风。"
        ],
        "title": "唐德明兴圣庙乐章 德明酌献",
        "id": "7139c59e-7b56-40bb-98c4-c67f0da56bca"
    },
    {
        "author": "李纾",
        "paragraphs": [
            "閟宫静谧，合乐周张。",
            "泰尊始献，百末重觞。",
            "震澹存诚，庶几迪尝。",
            "遥源之祚，天汉灵长。"
        ],
        "title": "唐德明兴圣庙乐章 兴圣酌献",
        "id": "1e2f5611-3d0e-4b0c-a986-b40a523a5c66"
    },
    {
        "author": "李纾",
        "paragraphs": [
            "惟清惟肃，靡闻靡见。",
            "举备九成，俛终三献。",
            "庆彰曼寿，胙撤嘉荐。",
            "瘗玉埋牲，礼神斯徧。"
        ],
        "title": "唐德明兴圣庙乐章 亚献终献",
        "id": "7d59460b-b1a2-4d2b-a7c1-7d801ac8d860"
    },
    {
        "author": "李纾",
        "paragraphs": [
            "元精回复，灵贶繁滋。",
            "风洒兰路，云摇桂旗。",
            "高丘缅邈，凉部逶迟。",
            "瞻望靡及，缠绵永思。"
        ],
        "title": "唐德明兴圣庙乐章 送神",
        "id": "62123595-e471-4263-929f-5bf84d8890c8"
    },
    {
        "author": "李纾",
        "paragraphs": [
            "皇矣天宗，德先王季。",
            "因心则友，克让以位。",
            "爰命有司，式尊前志。",
            "神其降灵，昭飨祀事。"
        ],
        "title": "让皇帝庙乐章 迎神",
        "id": "768101d9-fc3c-4f85-aa98-e01ea8dea5e9"
    },
    {
        "author": "李纾",
        "paragraphs": [
            "惟帝时若，去而上仙。",
            "祀用商武，乐备宫悬。",
            "白壁加荐，玄纁告虔。",
            "子孙拜后，承兹吉蠲。"
        ],
        "title": "让皇帝庙乐章 奠币",
        "id": "d192476f-adfa-4a7a-a1b0-78575fe4bfe1"
    },
    {
        "author": "李纾",
        "paragraphs": [
            "祀盛体荐，礼协粢盛。",
            "方周假庙，用鲁纯牲。",
            "捧撤祗敬，击拊和鸣。",
            "受厘归胙，既戒而平。"
        ],
        "title": "让皇帝庙乐章 迎俎",
        "id": "933e80d0-3b30-4480-bde3-1d8760341efb"
    },
    {
        "author": "李纾",
        "paragraphs": [
            "八音具举，三寿既盥。",
            "洁兹宗彝，瑟彼圭瓒。",
            "兰肴重错，椒醑飘散。",
            "降祚维城，永为藩翰。"
        ],
        "title": "让皇帝庙乐章 酌献",
        "id": "6134bd98-c13f-4dde-b5c5-2c61bbb2f262"
    },
    {
        "author": "李纾",
        "paragraphs": [
            "秩礼有序，和音既同。",
            "九仪不忒，三揖将终。",
            "孝感藩后，相维辟公。",
            "四时之典，永永无穷。"
        ],
        "title": "让皇帝庙乐章 亚献终献",
        "id": "a47ec48a-49e4-4c2f-ab12-390dad8135cc"
    },
    {
        "author": "李纾",
        "paragraphs": [
            "奠献已事，昏昕载分。",
            "风摇雨散，灵卫絪緼。",
            "龙驾帝服，已腾五云。",
            "泮宫复閟，寂寞无闻。"
        ],
        "title": "让皇帝庙乐章 送神",
        "id": "4a7abd91-b70d-4c99-b6a1-0062f312021e"
    },
    {
        "author": "于邵",
        "paragraphs": [
            "卜畋不从，兆发非熊。",
            "乃倾荒政，爰佐一戎。",
            "盛烈载垂，命祀维崇。",
            "日练上戊，宿严閟宫。",
            "迎奏嘉至，感而遂通。"
        ],
        "title": "释奠武成王乐章 迎神",
        "id": "ca20506a-d7d5-4253-975d-1377364ea11a"
    },
    {
        "author": "于邵",
        "paragraphs": [
            "管罄升，坛芗集。",
            "上公进，嘉币执。",
            "信以通，僾如及。",
            "恢帝功，锡后邑。",
            "四维张，百度立。",
            "绵亿载，邈难挹。"
        ],
        "title": "释奠武成王乐章 奠币登歌",
        "id": "d75dbae3-acc5-4b29-9a2a-02ef1c78c828"
    },
    {
        "author": "于邵",
        "paragraphs": [
            "五齐絜，九牢硕。",
            "梡橛循，罍斝涤。",
            "进具物，扬鸿勣。",
            "和奏发，高灵寂。",
            "虔告终，繁祉锡。",
            "昭秩祀，永无易。"
        ],
        "title": "释奠武成王乐章 迎俎酌献",
        "id": "7c7a7239-144e-4d4e-98d0-0ca472a4b4aa"
    },
    {
        "author": "于邵",
        "paragraphs": [
            "贰觞以献，三变其终。",
            "顾此非馨，尚达斯衷。",
            "茅缩可致，神歆载融。",
            "始神翊周，拯溺除凶。",
            "时维降祐，永绝兴戎。"
        ],
        "title": "释奠武成王乐章 亚献终献",
        "id": "2ae7016e-6614-4060-92bd-17930bed017a"
    },
    {
        "author": "于邵",
        "paragraphs": [
            "明祀方终，备乐斯阕。",
            "黝纁就瘗，豆笾告撤。",
            "肸蠁尚余，光景云灭。",
            "返归虚极，神心则悦。"
        ],
        "title": "释奠武成王乐章 送神",
        "id": "4973cb28-d9ab-4709-88b0-d86860495d14"
    },
    {
        "author": "王之涣",
        "paragraphs": [
            "白日依山尽，黄河入海流。",
            "欲穷千里目，更上一层楼。"
        ],
        "tags": [
            "黄河",
            "山水",
            "励志",
            "唐诗三百首",
            "登楼",
            "写景",
            "哲理",
            "名楼、庙宇",
            "五言绝句"
        ],
        "title": "登鹳雀楼",
        "id": "63950163-6a10-4e74-af8a-09886e4ef2a8"
    },
    {
        "author": "王之涣",
        "paragraphs": [
            "杨柳东风树，青青夹御河。",
            "近来攀折苦，应为别离多。"
        ],
        "tags": [
            "柳树",
            "送别",
            "离别"
        ],
        "title": "送别",
        "id": "5668e19f-051f-4c3c-bd36-db966c3d7e71"
    },
    {
        "author": "王之涣",
        "paragraphs": [
            "黄河远上白云间，一片孤城万仞山。",
            "羌笛何须怨杨柳，春光不度玉门关。"
        ],
        "tags": [
            "唐诗三百首",
            "黄河",
            "山水",
            "写景",
            "乐府",
            "思乡",
            "边塞",
            "将士"
        ],
        "title": "凉州词二首” 一",
        "id": "526d4ecc-e123-4b9d-a213-958bb947593d"
    },
    {
        "author": "王之涣",
        "paragraphs": [
            "单于北望拂云堆，杀马登坛祭几回。",
            "汉家天子今神武，不肯和亲归去来。"
        ],
        "title": "凉州词二首” 二",
        "id": "a7c341d2-bc57-45b0-8c7a-ef7c1740b3e8"
    },
    {
        "author": "王之涣",
        "paragraphs": [
            "长堤春水绿悠悠，畎入漳河一道流。",
            "莫听声声催去櫂，桃溪浅处不胜舟。"
        ],
        "title": "宴词",
        "id": "750d30c4-bbe3-4d0b-8d72-e8d9b92fbdfd"
    },
    {
        "author": "王之涣",
        "paragraphs": [
            "蓟庭萧瑟故人稀，何处登高且送归。",
            "今日暂同芳菊酒，明朝应作断蓬飞。"
        ],
        "tags": [
            "离别",
            "饮酒",
            "重阳节"
        ],
        "title": "九日送别",
        "id": "6f24b694-4965-4999-9945-e34ef371bff3"
    },
    {
        "author": "阎防",
        "paragraphs": [
            "轻策临绝壁，招提谒金仙。",
            "舟车无由径，巖峤乃属天。",
            "踯躅淹昃景，夷犹望新弦。",
            "石门变暝色，谷口生人烟。",
            "阳鴈叫平楚，秋风急寒川。",
            "驰晖苦代谢，浮脆慙贞坚。",
            "永欲卧丘壑，息心依梵筵。",
            "誓将历劫愿，无以外物牵。"
        ],
        "title": "晚秋石门礼拜",
        "id": "70237d74-d8e5-4acd-a62e-ba6c4b8caec3"
    },
    {
        "author": "阎防",
        "paragraphs": [
            "浪迹弃人世，远山自幽独。",
            "始傍巢由踪，吾其获心曲。",
            "荒庭何所有，老树半空腹。",
            "秋蜩鸣北林，暮鸟穿我屋。",
            "栖迟乐遵渚，恬旷寡所欲。",
            "开卦推盈虚，散帙攻节目。",
            "养闲度人事，达命知止足。",
            "不学东周儒，俟时劳伐辐。"
        ],
        "title": "百丈谿新理茅茨读书",
        "id": "1f6ef42b-eb0a-49f8-971b-d59a58ec6239"
    },
    {
        "author": "阎防",
        "paragraphs": [
            "早岁参道风，放情入寥廓。",
            "重因息心侣，遂果巖下诺。",
            "敛迹辞人间，杜门守寂寞。",
            "秋风翦兰蕙，霜气冷淙壑。",
            "山牖见然灯，竹房闻捣药。",
            "愿言舍尘事，所趣非龙蠖。"
        ],
        "title": "宿岸道人精舍",
        "id": "49e54a12-b52b-4f98-b5c9-3beb8d5a823a"
    },
    {
        "author": "阎防",
        "paragraphs": [
            "庞公嘉遯所，浪迹难追攀。",
            "浮舟暝始至，抱杖聊自闲。",
            "双巖开鹿门，百谷集珠湾。",
            "喷薄湍上水，舂容漂里山。",
            "焦原不足险，梁壑未成艰。",
            "我行自春仲，夏鸟忽緜蛮。",
            "蕙草色已晚，客心殊倦还。",
            "远游非避地，访道爱童颜。",
            "安能徇机巧争夺锥刀间。"
        ],
        "title": "夕次鹿门山作",
        "id": "e4b66eef-77d3-4406-9935-e3efe5e95928"
    },
    {
        "author": "阎防",
        "paragraphs": [
            "烟深载酒入，但觉暮川虚。",
            "映水见山火，鸣榔闻夜渔。",
            "爱兹山水趣，忽与人世疎。",
            "无暇然官烛，中流有望舒。"
        ],
        "tags": [
            "黄河"
        ],
        "title": "与永乐诸公夜泛黄河作",
        "id": "edc46b2c-73ad-470b-9b7f-0b215c76afef"
    },
    {
        "author": "阎防",
        "paragraphs": [
            "熊踞庭中树，龙蒸栋里云。"
        ],
        "title": "句",
        "id": "c2101c68-6a54-4d26-ad11-b4760a7a2770"
    },
    {
        "author": "薛据",
        "paragraphs": [
            "明时无废人，广厦无弃材。",
            "良工不我顾，有用宁自媒。",
            "怀策望君门，岁晏空迟回。",
            "秦城多车马，日夕飞尘埃。",
            "伐鼓千门启，鸣珂双阙来。",
            "我闻雷雨施，天泽罔不该。",
            "何意斯人徒，弃之如死灰。",
            "主好臣必効，时禁权不开。",
            "俗流实骄矜，得志轻草莱。",
            "文王赖多士，汉帝资羣才。",
            "一言竝拜相，片善咸居台。",
            "夫君何不遇，为泣黄金台。"
        ],
        "title": "怀哉行",
        "id": "14d801a0-491e-45d0-9a0a-0decb86a252f"
    },
    {
        "author": "薛据",
        "paragraphs": [
            "日中望双阙，轩盖扬飞尘。",
            "鸣珮初罢朝，自言皆近臣。",
            "光华满道路，意气安可亲。",
            "归来宴高堂，广筵罗八珍。",
            "仆妾尽绮纨，歌舞夜达晨。",
            "四时固相代，谁能久要津。",
            "已看覆前车，未见易后轮。",
            "丈夫须兼济，岂能乐一身。",
            "君今皆得志，肯顾憔悴人。"
        ],
        "title": "古兴",
        "id": "8c5da0f9-17f9-4a5f-acc2-9ae3636abc57"
    },
    {
        "author": "薛据",
        "paragraphs": [
            "自为洛阳客，夫子吾知音。",
            "爱义能下士，时人无此心。",
            "奈何离居夜，巢鸟飞空林。",
            "愁坐至月上，复闻南邻砧。"
        ],
        "title": "冬夜寓居寄储太祝",
        "id": "24423d72-188c-4ac9-bd1d-39b7aa38eb71"
    },
    {
        "author": "薛据",
        "paragraphs": [
            "南登秦望山，目极大海空。",
            "朝阳半荡漾，晃朗天水红。",
            "谿壑争喷薄，江湖遰交通。",
            "而多渔商客，不悟岁月穷。",
            "振缗迎早潮，弭櫂候长风。",
            "予本萍泛者，乘流任西东。",
            "茫茫天际帆，栖泊何时同。",
            "将寻会稽迹，从此访任公。"
        ],
        "title": "登秦望山",
        "id": "4be0b34a-9190-4a0d-bc3e-271aa7cc2bcf"
    },
    {
        "author": "薛据",
        "paragraphs": [
            "长江漫汤汤，近海势弥广。",
            "在昔胚浑凝，融为百川泱。",
            "地形失端倪，天色灒滉漾。",
            "东南际万里，极目远无象。",
            "山影乍浮沈，潮波忽来往。",
            "孤帆或不见，櫂歌犹想像。",
            "日暮长风起，客心空振荡。",
            "浦口霞未收，潭心月初上。",
            "林屿几邅回，亭臯时偃仰。",
            "岁晏访蓬瀛，真游非外奖。"
        ],
        "tags": [
            "长江"
        ],
        "title": "西陵口观海",
        "id": "02880a43-5d89-4b2b-b2a9-f99228969262"
    },
    {
        "author": "薛据",
        "paragraphs": [
            "道门隐形胜，向背临法桥。",
            "松覆山殿冷，花藏溪路遥。",
            "珊珊宝幡挂，燄燄明灯烧。",
            "迟日半空谷，春风连上潮。",
            "少凭水木兴，暂忝身心调。",
            "愿谢携手客，兹山禅侣饶。"
        ],
        "title": "题鹤林寺",
        "id": "ea82076e-44f8-4d9c-8844-a2325b642224"
    },
    {
        "author": "薛据",
        "paragraphs": [
            "肃徒辞汝颕，怀古独悽然。",
            "尚想文王化，犹思巢父贤。",
            "时移多谗巧，大道竟谁传。",
            "况是疾风起，悠悠旌斾悬。",
            "征鸟无返翼，归流不停川。",
            "已经霜雪下，乃验松柏坚。",
            "回首望城邑，迢迢间云烟。",
            "志士不伤物，小人皆自妍。",
            "感时惟责己，在道非怨天。",
            "从此适乐土，东归知几年。"
        ],
        "title": "初去郡斋书怀",
        "id": "40bd73fb-a66f-4a4b-972c-f6cd96d4feeb"
    },
    {
        "author": "薛据",
        "paragraphs": [
            "旧居在南山，夙驾自城阙。",
            "榛莽相蔽亏，去尔渐超忽。",
            "散漫余雪晴，苍茫季冬月。",
            "寒风吹长林，白日原上没。",
            "怀抱旷莫伸，相知阻胡越。",
            "弱年好栖隐，炼药在巖窟。",
            "及此离垢氛，兴来亦因物。",
            "末路期赤松，斯言庶不伐。"
        ],
        "title": "出青门往南山下别业",
        "id": "a719764c-f6df-489f-ace4-b2ccb907bfb4"
    },
    {
        "author": "薛据",
        "paragraphs": [
            "日落草木阴，舟徒泊江汜。",
            "苍茫万象开，合沓闻风水。",
            "洄沿值渔翁，䆗窱逢樵子。",
            "云开天宇静，月明照万里。",
            "早鴈湖上飞，晨钟海边起。",
            "独坐嗟远游，登岸望孤洲。",
            "零落星欲尽，朣胧气渐收。",
            "行藏空自秉，智识仍未周。",
            "伍胥既仗劒，范蠡亦乘流。",
            "歌竟鼓楫去，三江多客愁。"
        ],
        "title": "泊震泽口",
        "id": "b6f3dd79-df81-4677-9b73-f5b31c53f1d9"
    },
    {
        "author": "薛据",
        "paragraphs": [
            "高鉴清洞彻，儒风入进难。",
            "诏书增宠命，才子益能官。",
            "门带山光晚，城临江水寒。",
            "唯余好文客，时得咏幽兰。"
        ],
        "title": "题丹阳陶司马厅壁",
        "id": "b76ba067-1fbd-4d7f-9326-5891bdd71be2"
    },
    {
        "author": "薛据",
        "paragraphs": [
            "投珠恐见疑，抱玉但垂泣。",
            "道在君不举，功成叹何及。"
        ],
        "title": "古兴",
        "id": "08cb9e31-1ff3-46dc-926a-4f6aafe01f5a"
    },
    {
        "author": "薛据",
        "paragraphs": [
            "十五能文西入秦，三十无家作路人。",
            "时命不将明主合，布衣空惹洛阳尘。"
        ],
        "title": "早发上东门",
        "id": "8d306936-bcaa-4720-b6f0-a0408d989362"
    },
    {
        "author": "薛据",
        "paragraphs": [
            "省署开文苑，沧浪学钓翁。",
            "穷冬时短晷，日尽西南天。"
        ],
        "title": "句",
        "id": "4752947e-cd1c-4654-809c-e701e413d200"
    },
    {
        "author": "姚系",
        "paragraphs": [
            "倦客易相失，懽游无良辰。",
            "忽然一夕间，稍慰阖家贫。",
            "白露下庭梧，孤琴始悲辛。",
            "回风入幽草，虫响满四邻。",
            "会遇更何时，持桮重殷勤。"
        ],
        "title": "秋夕会友",
        "id": "8dd2084e-e3ef-4c63-b240-c38981eb41f1"
    },
    {
        "author": "姚系",
        "paragraphs": [
            "宿昔山水上，抱琴独踯躅。",
            "山远去难穷，琴悲多断续。",
            "巖重丹阳树，泉咽闻阴谷。",
            "时下白云中，淹留秋水曲。",
            "秋水石栏深，潺湲如喷玉。",
            "杂芳被阴岸，坠露方消绿。",
            "恣此平生怀，独游还自足。"
        ],
        "title": "荆山独往",
        "id": "81c918c2-50ca-4b10-b766-0663c6fa1227"
    },
    {
        "author": "姚系",
        "paragraphs": [
            "云观此山北，与君携手稀。",
            "林端涉横水，洞口入斜晖。",
            "颇觉鸾鹤迩，忽为烟雾飞。",
            "故人清和客，默会琴心微。",
            "丹术幸可授，青龙当未归。",
            "悠悠平生意，此日复相违。"
        ],
        "title": "五老峰大明观赠隐者",
        "id": "cb8e3c11-4405-450d-ab33-af54d1dc2df0"
    },
    {
        "author": "姚系",
        "paragraphs": [
            "早蝉望秋鸣，夜琴怨离声。",
            "眇然多异感，值子江山行。",
            "由来重义人，感激事纵横。",
            "往复念遐阻，淹留慕平生。",
            "晨奔九衢饯，暮始万里程。",
            "山驿风月榭，海门烟霞城。",
            "易绡泉源近，拾翠沙溆明。",
            "兰蕙一为赠，贫交空复情。"
        ],
        "title": "送周愿判官归岭南",
        "id": "48f1f014-da88-4c84-9b73-79b9ff2e1162"
    },
    {
        "author": "姚系",
        "paragraphs": [
            "山中眇然意，此意乃平生。",
            "常日望鸣臯，遥对洛阳城。",
            "故人吏为隐，怀此若蓬瀛。",
            "夕气冒巖上，晨流泻岸明。",
            "存亡区中事，影响羽人情。",
            "溪寂值猨下，云归闻鹤声。",
            "及兹春始暮，花葛正明荣。",
            "会有携手日，悠悠去无程。"
        ],
        "title": "送陆浑主簿赵宗儒之任",
        "id": "f6963394-b39a-4899-8607-fcac7af9e2b3"
    },
    {
        "author": "姚系",
        "paragraphs": [
            "秋云冒原隰，野鸟满林声。",
            "爱此田舍事，稽君车马程。",
            "离堂惨不喧，脉脉复盈盈。",
            "兰叶一经霜，香销为赠轻。",
            "灯光耿方寂，虫思隐余清。",
            "相望忽无际，如含江海情。"
        ],
        "title": "杨参军庄送宇文邈",
        "id": "15df8151-88f7-46a1-bfef-790acfcdb1e1"
    },
    {
        "author": "姚系",
        "paragraphs": [
            "蝉鸣一何急，日暮秋风树。",
            "即此不胜愁，陇阴人更去。",
            "相逢与相失，共是亡羊路。"
        ],
        "title": "京西遇旧识兼送往陇西",
        "id": "c3caf4a4-4512-4a42-b34f-1e8c3f2e8950"
    },
    {
        "author": "姚系",
        "paragraphs": [
            "凉风已嫋嫋，露重木兰枝。",
            "独上高楼望，行人远不知。",
            "轻寒入洞户，明月满秋池。",
            "燕去鸿方至，年年是别离。"
        ],
        "title": "古别离",
        "id": "ad2d6b86-8381-47ab-b445-cc46c28b0be4"
    },
    {
        "author": "姚系",
        "paragraphs": [
            "悠然云间月，复此照池塘。",
            "泫露苍茫湿，沈波澹灩光。",
            "应门当未曙，歌吹满昭阳。",
            "远近徒伤目，清辉霭自长。"
        ],
        "title": "野居池上看月",
        "id": "e86a927e-fe41-4bd4-9e00-2a5e5b1aab06"
    },
    {
        "author": "姚系",
        "paragraphs": [
            "褭褭柳杨枝，当轩杂珮垂。",
            "交阴总共密，分条各自宜。",
            "因依似永久，揽结更伤离。",
            "爱此阳春色，秋风莫遽吹。"
        ],
        "title": "庭柳",
        "id": "138a236c-ce00-433b-8931-5460b685d243"
    },
    {
        "author": "令狐峘",
        "paragraphs": [
            "儒服学从政，遂为尘事婴。",
            "衔命东复西，孰堪异乡情。",
            "怀禄且怀恩，策名敢逃名。",
            "羨彼农亩人，白首亲友幷。",
            "江山入秋气，草木彫晚荣。",
            "方塘寒露凝，旅管凉飙生。",
            "懿交守东吴，梦想闻颂声。",
            "云水方浩浩，离忧何平时。"
        ],
        "title": "硖州旅舍奉怀苏州韦郎中",
        "id": "5b4b1689-e229-4002-a9d4-c99999b9d628"
    },
    {
        "author": "令狐峘",
        "paragraphs": [
            "肃肃先师庙，依依胄子羣。",
            "满庭陈旧礼，开户拜清芬。",
            "万舞当华烛，箫韶入翠云。",
            "颂歌清晓听，雅吹度风闻。",
            "澹泊调元气，中和美圣君。",
            "唯余东鲁客，蹈舞向南熏。"
        ],
        "title": "释奠日国学观礼闻雅颂",
        "id": "35c04ebe-2894-441a-ab7a-65c4ad2cded6"
    },
    {
        "author": "滕珦",
        "paragraphs": [
            "太学时观礼，东方晓色分。",
            "威仪何棣棣，环珮又纷纷。",
            "古乐从空尽，清歌几处闻。",
            "六和成远吹，九奏动行云。",
            "圣上尊儒学，春秋奠茂勋。",
            "幸因陪齿列，聊以颂斯文。"
        ],
        "title": "释奠日国学观礼闻雅颂",
        "id": "e491bb5b-4dc4-48a1-8e27-6ad20691adbc"
    },
    {
        "author": "常衮",
        "paragraphs": [
            "云辟御筵张，山呼圣寿长。",
            "玉阑丰瑞草，金陛立神羊。",
            "台鼎资庖膳，天星奉酒浆。",
            "蛮夷陪作位，犀象舞成行。",
            "网已袪三面，歌因守四方。",
            "千秋不可极，花发满宫香。"
        ],
        "title": "奉和圣制麟德殿燕百僚应制",
        "id": "ab8bc9ef-caab-4fc0-a99a-cf3e2ca892ea"
    },
    {
        "author": "常衮",
        "paragraphs": [
            "穆穆上清居，沈沈中祕书。",
            "金铺深内殿，石甃净寒渠。",
            "花树台斜倚，空烟阁半虚。",
            "缥囊披锦绣，翠轴卷琼琚。",
            "墨润冰文茧，香销蠹字鱼。",
            "翻黄桐叶老，吐白桂花初。",
            "旧德双游处，聊芳十载余。",
            "北朝荣庾薛，西汉盛严徐。",
            "侍讲亲华扆，徴吟步绮疏。",
            "缀帘金翡翠，赐砚玉蟾蜍。",
            "序秩东南远，离忧岁月除。",
            "承明期重入，江海意何如。"
        ],
        "title": "晚秋集贤院即事寄徐薛二侍郎",
        "id": "c193ecd8-d9f3-47aa-9445-5a3942ce54d2"
    },
    {
        "author": "常衮",
        "paragraphs": [
            "可怜云木丛，满禁碧濛濛。",
            "色润灵泉近，险清辇路通。",
            "玉坛标八桂，金井识双桐。",
            "交映凝寒露，相和起夜风。",
            "数枝盘石上，几叶落云中。",
            "燕拂宜秋霁，蝉鸣觉昼空。",
            "翠屏更隐见，珠缀共玲珑。",
            "雷雨生成早，樵苏禁令雄。",
            "野藤高助绿，仙果迥呈红。",
            "惆怅缭垣暮，兹山闻暗虫。"
        ],
        "title": "早秋望华清宫树因以成咏",
        "id": "295e5733-ef27-469e-afc1-2a487f3f9b4a"
    },
    {
        "author": "常衮",
        "paragraphs": [
            "静忆溪边宅，知君许谢公。",
            "晓霜凝耒耜，初日照梧桐。",
            "涧鼠喧藤蔓，山禽窜石丛。",
            "白云当岭雨，黄叶绕阶风。",
            "野菓垂桥上，高泉落水中。",
            "欢荣来自间，羸贱赏曾通。",
            "月满珠藏海，天晴鹤在笼。",
            "余阴如可寄，愿得隐墙东。"
        ],
        "title": "和考功员外杪秋忆终南旧宅之作",
        "id": "fc029604-680e-4a44-9318-c28b4b3e689b"
    },
    {
        "author": "常衮",
        "paragraphs": [
            "云戟曙沈沈，轩墀清且深。",
            "家传成栋美，尧宠结茅心。",
            "玉佩多依石，油幢亦在林。",
            "炉香诸洞暖，殿影众山阴。",
            "草奏风生笔，筵开雪满琴。",
            "客从龙阙至，僧自虎溪寻。",
            "潇洒延清赏，周流会素襟。",
            "终朝惜尘步，一醉见华簪。"
        ],
        "title": "题金吾郭将军石洑茅堂",
        "id": "1ced84be-43c1-42b1-8740-f884b354c351"
    },
    {
        "author": "常衮",
        "paragraphs": [
            "林香雨气新，山寺绿无尘。",
            "遂结云外侣，共游天上春。",
            "鹤鸣金阁丽，僧语竹房邻。",
            "待月水流急，惜花风起频。",
            "何方非坏境，此地有归人。",
            "回首空门外，皤然一幻身。"
        ],
        "title": "登栖霞寺",
        "id": "565a2c0f-1c88-4611-b7b8-d5218070b564"
    },
    {
        "author": "常衮",
        "paragraphs": [
            "见说南来处，苍梧指桂林。",
            "过秋天更煖，边海日长阴。",
            "巴路缘云出，蛮乡入洞深。",
            "信回人自老，梦到月应沈。",
            "碧水通春色，青山寄远心。",
            "炎方难久客，为尔一霑襟。"
        ],
        "title": "逢南中使寄岭外故人",
        "id": "1e3efaa1-c7ef-4dae-b156-1e7cc5fda201"
    },
    {
        "author": "常衮",
        "paragraphs": [
            "结发事疆场，全生到海乡。",
            "连云防铁岭，同日破渔阳。",
            "牧马胡天晚，移军碛路长。",
            "枕戈眠古戍，吹角立繁霜。",
            "归老勋仍在，酬恩虏未忘。",
            "独行过邑里，多病对农桑。",
            "雄劒依尘橐，兵符寄药囊。",
            "空余麾下将，犹逐羽林郎。"
        ],
        "title": "代员将军罢战后归故里",
        "id": "10888010-cf60-49f7-b7e8-eac8bc94c29e"
    },
    {
        "author": "常衮",
        "paragraphs": [
            "独鹤寄烟霜，双鸾思晚芳。",
            "旧阴依谢宅，新艳出萧墙。",
            "蝶散摇轻露，莺衔入夕阳。",
            "雨朝胜濯锦，风夜剧焚香。",
            "丽日千层艳，孤霞一片光。",
            "密来惊叶少，动处觉枝长。",
            "布影期高赏，留春为远方。",
            "尝闻赠琼玖，叨和愧升堂。"
        ],
        "title": "咏冬瑰花",
        "id": "16416b61-ecc2-4ae7-8cb2-7dd2bb5521d2"
    },
    {
        "author": "常衮",
        "paragraphs": [
            "风候已应同岭北，云山仍喜似终南。"
        ],
        "title": "句",
        "id": "6196a33c-c420-4b81-9d97-e93c46f3c8dd"
    },
    {
        "author": "褚朝阳",
        "paragraphs": [
            "飞阁青霞里，先秋独早凉。",
            "天花映窗近，月桂拂簷香。",
            "华岳三峰小，黄河一带长。",
            "空间指归路，烟际有垂杨。"
        ],
        "tags": [
            "黄河"
        ],
        "title": "登圣善寺阁",
        "id": "37d05ab2-8a42-4338-a7a7-a1cd4b6d1d17"
    },
    {
        "author": "褚朝阳",
        "paragraphs": [
            "越人传楚俗，截竹竞萦丝。",
            "水底深休也，日中远贺之。",
            "章施文胜质，列匹美于姬。",
            "锦绣侔新段，羔羊寝旧诗。",
            "但夸端午节，谁荐屈原祠。",
            "把酒时伸奠，汨罗空远而。"
        ],
        "title": "五丝",
        "id": "b6a695c3-28a6-4dde-89f9-c8c15b5c3887"
    },
    {
        "author": "褚朝阳",
        "paragraphs": [
            "中禁仙池越凤凰，池边词客紫薇郎。",
            "既能作颂雄风起，何不时吹兰蕙香。"
        ],
        "title": "奉上徐中书",
        "id": "22638786-aea2-48d0-82ea-08a4fd47a948"
    },
    {
        "author": "苏源明",
        "paragraphs": [
            "小洞庭兮牵方舟，风嫋嫋兮离平流。",
            "牵方舟兮小洞庭，云微微兮连绝𡷨。",
            "层澜壮兮缅以没，重巖转兮超以忽。",
            "冯夷逝兮护轻桡，蛟龙行兮落增潮。",
            "泊中湖兮澹而闲，并曲溆兮怅而还。",
            "适予手兮非予期，将解袂兮藂予思。",
            "尚君子兮寿厥身，承明主兮忧斯人。"
        ],
        "tags": [
            "洞庭湖"
        ],
        "title": "小洞庭洄源亭讌四郡太守诗",
        "id": "4fa428c7-2354-4bfb-817e-8e8b3be85849"
    },
    {
        "author": "苏源明",
        "paragraphs": [
            "浮涨湖兮莽迢遥，川后礼兮扈予桡。",
            "横增沃兮蓬仙延，川后福兮易予舷。",
            "月澄凝兮明空波，星磊落兮耿秋河。",
            "夜既良兮酒且多，乐方作兮奈别何。"
        ],
        "tags": [
            "洞庭湖"
        ],
        "title": "秋夜小洞庭离讌诗",
        "id": "62cb7105-4cf3-4656-b441-fabe9a7f6c6f"
    },
    {
        "author": "郑虔",
        "paragraphs": [
            "银钥开香阁，金台照夜灯。",
            "长征君自惯，独卧妾何曾。"
        ],
        "title": "闺情",
        "id": "a6edde6e-23c4-4049-85a5-9e13be8cb2dd"
    },
    {
        "author": "毕耀",
        "paragraphs": [
            "璇闺绣户斜光入，千金女儿倚门立。",
            "横波美目虽往来，罗袂遥遥不相及。",
            "闻道今年初避人，珊珊挂镜长随身。",
            "愿得侍儿为道意，后堂罗帐一相亲。"
        ],
        "title": "古意",
        "id": "6cc6c85c-d5a0-41f5-8ac8-ece3aaced577"
    },
    {
        "author": "毕耀",
        "paragraphs": [
            "洛阳有人名玉清，可怜玉清如其名。",
            "善踏斜柯能独立，婵娟花艳无人及。",
            "珠为帬，玉为缨，临春风，吹玉笙。",
            "悠悠满天星，黄金阁上晚妆成。",
            "云和曲中为曼声，玉梯不得蹈。",
            "摇袂两盈盈，城头之日复何情。"
        ],
        "title": "情人玉清歌",
        "id": "e5949236-b878-4ef5-aa53-445651fb04ac"
    },
    {
        "author": "毕耀",
        "paragraphs": [
            "洪炉无久停，日月速若飞。",
            "忽然冲人身，饮酒不须疑。"
        ],
        "title": "赠独孤常州",
        "id": "1fc7a06a-394c-4d6f-8f18-c4b0c760351e"
    },
    {
        "author": "韦济",
        "paragraphs": [
            "陆海披晴雪，千旗猎早阳。",
            "岳临秦路险，河遶汉垣长。",
            "行漏通鳷鹊，离宫接建章。",
            "都门信宿近，歌舞从周王。"
        ],
        "title": "奉和圣制次琼岳应制",
        "id": "56b938a5-895c-4b05-bef8-c11f37a9b52f"
    },
    {
        "author": "田澄",
        "paragraphs": [
            "蜀郡将之远，城南万里桥。",
            "衣缘乡泪湿，貌以客愁销。",
            "地富鱼为米，山芳桂是樵。",
            "旅游唯得酒，今日过明朝。"
        ],
        "title": "成都为客作",
        "id": "a1a02ee4-3f26-49f3-84b4-3a0b8b8b0e9c"
    },
    {
        "author": "沈东美",
        "paragraphs": [
            "传闻阊阖里，寓直有神仙。",
            "史为三坟博，郎因五字迁。",
            "晨临翔凤沼，春注跃龙泉。",
            "去似登天上，来如看镜前。",
            "影摇宸翰发，波净列星悬。",
            "既济仍怀友，流谦欲进贤。",
            "弹冠声实贵，覆被渥恩偏。",
            "温室言虽阻，文场契独全。",
            "玉珂光赫奕，朱绂气蝉联。",
            "兴逸潘仁赋，名高谢朓篇。",
            "青云仰不逮，白云和难牵。",
            "苒苒胡为此，甘心老岁年。"
        ],
        "title": "奉和苑舍人宿直晓翫新池寄南省友",
        "id": "3885e598-42c4-4a9c-904f-9b28617d0aae"
    },
    {
        "author": "苏涣",
        "paragraphs": [
            "日月东西行，寒暑冬夏易。",
            "阴阳无停机，造化渺莫测。",
            "开目为晨光，闭目为夜色。",
            "一开复一闭，明晦无休息。",
            "居然六合外，旷哉天地德。",
            "天地且不言，世人浪喧喧。"
        ],
        "title": "变律 一",
        "id": "1d0b63a5-3a74-48aa-873d-bd2206c7ae06"
    },
    {
        "author": "苏涣",
        "paragraphs": [
            "毒蜂成一窠，高挂恶木枝。",
            "行人百步外，目断魂亦飞。",
            "长安大道边，挟弹谁家儿。",
            "右手持金丸，引满无所疑。",
            "一中纷下来，势若风雨随。",
            "身如万箭攒，宛转迷所之。",
            "徒有疾恶心，奈何不知几。"
        ],
        "title": "变律 二",
        "id": "a4714c39-186d-4e5f-bd1c-fdb3fbff199d"
    },
    {
        "author": "苏涣",
        "paragraphs": [
            "养蚕为素丝，叶尽蚕不老。",
            "倾筐对空林，此意向谁道。",
            "一女不得织，万夫受其寒。",
            "一夫不得意，四海行路难。",
            "祸亦不在大，福亦不在先。",
            "世路险孟门，吾徒当勉旃。"
        ],
        "title": "变律 三",
        "id": "a4e4d5ec-1d8e-4a97-b69e-633f7ae6c0c2"
    },
    {
        "author": "苏涣",
        "paragraphs": [
            "张颠没在二十年，谓言草圣无人传。",
            "零陵沙门继其后，新书大字大如斗。",
            "兴来走笔如旋风，醉后耳热心更凶。",
            "忽如裴旻舞双劒，七星错落缠蛟龙。",
            "又如吴生画[鬼神]，魑魅魍魉惊本身。",
            "钩锁相连势不绝，倔强毒蛇争屈铁。",
            "西河舞劒气凌云，孤蓬自振唯有君。",
            "今日华堂看洒落，四座喧呼叹佳作。",
            "回首邀余赋一章，欲令羨价齐钟张。",
            "琅诵囗句三百字，何似醉僧颠复狂。",
            "忽然告我游南溟，言祈亚相求大名。",
            "亚相书翰凌献之，见君绝意必深知。",
            "南中纸价当日贵，只恐贪泉成墨池。"
        ],
        "title": "赠零陵僧",
        "id": "7ac1c147-2d6d-4d12-923e-2121413de02a"
    },
    {
        "author": "刘眘虚",
        "paragraphs": [
            "美人何荡漾，湖上风日长。",
            "玉手欲有赠，裴回双明珰。",
            "歌声随绿水，怨色起青阳。",
            "日暮还家望，云波横洞房。"
        ],
        "title": "江南曲",
        "id": "a1634ee2-0c10-47cb-a985-0e36bf3e99a9"
    },
    {
        "author": "刘眘虚",
        "paragraphs": [
            "海上正摇落，客中还别离。",
            "同舟去未已，远送新相知。",
            "流水意何极，满尊徒尔为。",
            "从来菊花节，早已醉东篱。"
        ],
        "title": "九日送人",
        "id": "9f097448-4dc7-43ed-aafc-3e256dba23fa"
    },
    {
        "author": "刘眘虚",
        "paragraphs": [
            "木叶纷纷下，东南日烟霜。",
            "林山相晚暮，天海空青苍。",
            "暝色况复久，秋声亦何长。",
            "孤舟兼微月，独夜仍越乡。",
            "寒笛对京口，故人在襄阳。",
            "咏思劳今夕，江汉遥相望。"
        ],
        "tags": [
            "思念",
            "友情"
        ],
        "title": "暮秋扬子江寄孟浩然",
        "id": "9532d5be-e0a2-4623-aaf5-322a8b90d1ea"
    },
    {
        "author": "刘眘虚",
        "paragraphs": [
            "陶家习先隐，种柳长江边。",
            "朝夕浔阳郭，白衣来几年。",
            "霁云明孤岭，秋水澄寒天。",
            "物象自清旷，野情何绵联。",
            "萧萧丘中赏，明宰非徒然。",
            "愿守黍稷税，归耕东山田。"
        ],
        "tags": [
            "长江"
        ],
        "title": "浔阳陶氏别业",
        "id": "4dbfdde1-a5ba-440f-8acc-3d0872c72351"
    },
    {
        "author": "刘眘虚",
        "paragraphs": [
            "孤峰临万象，秋气何高清。",
            "天际南郡出，林端西江明。",
            "山门二缁叟，振锡闻幽声。",
            "心照有无界，业悬前后生。",
            "虽知真机静，尚与爱网幷。",
            "方首金门路，未遑参道情。"
        ],
        "tags": [
            "庐山"
        ],
        "title": "登庐山峰顶寺",
        "id": "0732a1c2-259d-451e-b11e-11344d0ed7ce"
    },
    {
        "author": "刘眘虚",
        "paragraphs": [
            "出山更回首，日暮清溪深。",
            "东岭新别处，数猨叫空林。",
            "昔游有初迹，此路还独寻。",
            "幽兴方在往，归怀复为今。",
            "云峰劳前意，湖水成远心。",
            "望望已超越，坐鸣舟中琴。"
        ],
        "title": "寻东溪还湖中作",
        "id": "1ef01a21-89c8-4940-a633-6302a2ebeb0d"
    },
    {
        "author": "刘眘虚",
        "paragraphs": [
            "上客夜相过，小童能酤酒。",
            "即为临水处，正值归鴈后。",
            "前路望乡山，近家见门柳。",
            "到时春未暮，风景自应有。",
            "余忆东州人，经年别来久。",
            "殷勤为传语，日夕念携手。",
            "兼问前寄书，书中复达否。"
        ],
        "title": "送韩平兼寄郭微",
        "id": "baa03d77-459d-4b12-855b-6f34c10bfebd"
    },
    {
        "author": "刘眘虚",
        "paragraphs": [
            "青冥南山口，君与缁锡邻。",
            "深路入古寺，乱花随暮春。",
            "纷纷对寂莫，往往落衣巾。",
            "松色空照水，经声时有人。",
            "晚心复南望，山远情独亲。",
            "应以修往业，亦惟立此身。",
            "深林度空夜，烟月资清真。",
            "莫叹文明日，弥年徒隐沦。"
        ],
        "title": "寄阎防",
        "id": "c53ff05c-b03f-4424-8d41-199d24f25750"
    },
    {
        "author": "刘眘虚",
        "paragraphs": [
            "何处归且远，送君东悠悠。",
            "沧溟千万里，日夜一孤舟。",
            "旷望绝国所，微茫天际愁。",
            "有时近仙境，不定若梦游。",
            "或见青色古，孤山百里秋。",
            "前心方杳眇，后路劳夷犹。",
            "离别惜吾道，风波敬皇休。",
            "春浮花气远，思逐海水流。",
            "日暮骊歌后，永怀空沧洲。"
        ],
        "title": "海上诗送薛文学归海东",
        "id": "8e6ba3fd-d983-4950-9fec-8e55331d0c09"
    },
    {
        "author": "刘眘虚",
        "paragraphs": [
            "风雨沧洲暮，一帆今始归。",
            "自云发南海，万里速如飞。",
            "初谓落何处，永将无所依。",
            "冥茫渐西见，山色越中微。",
            "谁念去时远，人经此路稀。",
            "泊舟悲且泣，使我亦霑衣。",
            "浮海焉用说，忆乡难久违。",
            "纵为鲁连子，山路有柴扉。"
        ],
        "title": "越中问海客",
        "id": "7aa1c110-2d0d-4d83-90fc-e0d012fdfd55"
    },
    {
        "author": "刘眘虚",
        "paragraphs": [
            "道由白云尽，春与青溪长。",
            "时有落花至，远随流水香。",
            "闲门向山路，深柳读书堂。",
            "幽映每白日，清辉照衣裳。"
        ],
        "tags": [
            "唐诗三百首",
            "春天",
            "写景",
            "五言律诗"
        ],
        "title": "阙题",
        "id": "a2b4fe60-9809-422d-afa7-143a2088f045"
    },
    {
        "author": "刘眘虚",
        "paragraphs": [
            "南望襄阳路，思君情转亲。",
            "偏知汉水广，应与孟家邻。",
            "在日贪为善，昨来闻更贫。",
            "相如有遗草，一为问家人。"
        ],
        "title": "寄江滔求孟六遗文",
        "id": "13148989-dfbe-43bf-80dd-55329343c8a2"
    },
    {
        "author": "刘眘虚",
        "paragraphs": [
            "飞雪伴春还，春庭晓自闲。",
            "虚心应任道，遇赏遂成山。",
            "峰小形全秀，巖虚势莫攀。",
            "以幽能皎洁，谓近可循环。",
            "孤影临冰境，寒光对玉颜。",
            "不随迟日尽，留顾岁华间。"
        ],
        "title": "积雪为小山",
        "id": "2c38ec65-f658-4fad-b296-bb4afd7fa182"
    },
    {
        "author": "刘眘虚",
        "paragraphs": [
            "去年上策不见收，今年寄食仍淹留。",
            "羨君有酒能共醉，羨君无钱能不忧。",
            "如今五侯不待客，羨君不问五侯宅。",
            "如今七贵方自尊，羨君不过七贵门。",
            "丈夫会应有知己，世上悠悠何足论。"
        ],
        "title": "赠乔琳",
        "id": "2139e79b-f5fc-4ba9-a768-88dbf03c4578"
    },
    {
        "author": "刘眘虚",
        "paragraphs": [
            "昨日一花开，今日一花开。",
            "今日花正好，昨日花已老。",
            "人生不得长少年，莫惜牀头酤酒钱。",
            "请君有钱向酒家，君不见茙葵花。"
        ],
        "tags": [
            "写花",
            "生活",
            "抒怀",
            "花"
        ],
        "title": "茙葵花歌",
        "id": "67edf4da-dbe3-4d69-a659-71fbc9c6ea28"
    },
    {
        "author": "刘眘虚",
        "paragraphs": [
            "归梦如春水，悠悠遶故乡。",
            "驻马渡江处，望乡待归舟。"
        ],
        "title": "句",
        "id": "09dd83df-159b-4439-aa5a-fbdd9b27a1a2"
    },
    {
        "author": "息夫牧",
        "paragraphs": [
            "有琴斯鸣，于宰之庭。",
            "君子莅止，其心孔平。",
            "政既告成，德以永贞。",
            "鸣琴有衎，于颍之畔。",
            "彼之才髦，其年未冠。",
            "闻诗闻礼，斐兮璨璨。",
            "鸣琴其怡，于颍之湄。",
            "二子翰飞，言戾京师。",
            "有郁者桂，爰攀其枝。",
            "琴既鸣矣，宵既清矣。",
            "烘煁有炜，酒醴惟旨。",
            "喟我寤叹，吁其别矣。"
        ],
        "title": "冬夜宴萧十丈因饯殷郭二子西上",
        "id": "8ccee9a6-bff2-4e78-8968-7ab6ead7c79b"
    },
    {
        "author": "宋华",
        "paragraphs": [
            "蝉其鸣矣，于彼疎桐。",
            "庇影容迹，何所不容。",
            "嘒嘒其长，永托于风。",
            "未见君子，我心仲仲。",
            "既见君子，乐且有融。"
        ],
        "title": "蝉鸣一篇五章 一",
        "id": "1bb870b9-66be-4669-bdfe-84c0c75aec34"
    },
    {
        "author": "宋华",
        "paragraphs": [
            "彼蝉鸣矣，于林之表。",
            "含风饮露，以乐吾道。",
            "有怀载迁，伊谁云保。",
            "未见君子，我心悄悄。",
            "既见君子，披豁予抱。"
        ],
        "title": "蝉鸣一篇五章 二",
        "id": "997dbf46-01a7-4a5a-81ac-9549592c95c5"
    },
    {
        "author": "宋华",
        "paragraphs": [
            "蝉鸣蝉鸣，幽畅乎而。",
            "肃肃尔庭，远近凉飔。",
            "言赴高柳，丛篁间之。",
            "思而不见，如渴如饥。",
            "亦既觏止，我心则夷。"
        ],
        "title": "蝉鸣一篇五章 三",
        "id": "246b34c8-2ae8-4ee3-a646-e39b0b31d3bc"
    },
    {
        "author": "宋华",
        "paragraphs": [
            "蝉鸣伊何，时运未与。",
            "匪叹秋徂，怨斯路阻。",
            "愿言莫从，郁悒谁语。",
            "君子至止，慰我延伫。",
            "何斯违斯，倏尔遐举。"
        ],
        "title": "蝉鸣一篇五章 四",
        "id": "a595de9b-2b7e-4ced-91d3-22438a17b776"
    },
    {
        "author": "宋华",
        "paragraphs": [
            "岁之秋深，蝉其夕吟。",
            "披衣轩除，萧萧风林。",
            "我友来斯，言告离衿。",
            "何以叙怀，临水鸣琴。",
            "何以赠言，委顺浮沈。"
        ],
        "title": "蝉鸣一篇五章 五",
        "id": "524d7587-b9db-401a-8f54-ff39bb60eb26"
    },
    {
        "author": "邹象先",
        "paragraphs": [
            "六月度开云，三峯翫山翠。",
            "尔时黄绶屈，别后青云致。"
        ],
        "title": "寄萧颕士补正字",
        "id": "40445dd4-db09-43f4-aa1d-9dc31bf14f12"
    },
    {
        "author": "韦建",
        "paragraphs": [
            "湖广舟自轻，江天欲澄霁。",
            "是时清楚望，气色犹霾曀。",
            "踯蹰金霞白，波上日初丽。",
            "烟红落镜中，树木生天际。",
            "杳杳涯欲斑，濛濛云复闭。",
            "言垂星汉明，又覩寰瀛势。",
            "微兴从此惬，悠然不知岁。",
            "试歌沧浪清，遂觉干坤细。",
            "肯念客衣薄，将期永投袂。",
            "迟回渔父间，一雁声嘹唳。"
        ],
        "title": "河中晚霁",
        "id": "f7ed119c-c269-4657-b508-ba5a76adff7f"
    },
    {
        "author": "韦建",
        "paragraphs": [
            "泊舟淮水次，霜降夕流清。",
            "夜久潮浸岸，天寒月近城。",
            "平沙依鴈宿，候馆听鸡鸣。",
            "乡国云霄外，谁堪羁旅情。"
        ],
        "title": "泊舟盱眙",
        "id": "feec88d1-b8bd-4f59-887a-3fb47159da7f"
    },
    {
        "author": "殷寅",
        "paragraphs": [
            "别业在徴山，登高望畿甸。",
            "严令天地肃，城阙如何见。",
            "蔼蔼王侯门，华轩日游衒。",
            "幸逢休明代，山虏尚交战。",
            "投策去园林，率名皆拜选。",
            "圣君性则哲，济济多英彦。",
            "裴楷能清通，山涛急推荐。",
            "謏才甘自屏，薄伎忝余眷。",
            "虽承国士恩，尚乏中人援。",
            "畴昔相知者，今兹秉天宪。",
            "朱绂何赫赫，绣衣复葱蒨。"
        ],
        "title": "铨试后徴山别业寄源侍御",
        "id": "87355e28-dc3f-4c8b-8d4c-0f50afe018bb"
    },
    {
        "author": "殷寅",
        "paragraphs": [
            "应历生周日，脩祠表汉年。",
            "复兹秦岭上，更似霍山前。",
            "昔赞神功启，今符圣祚延。",
            "已题金简字，仍访玉堂仙。",
            "睿祖光元始，曾孙体又玄。",
            "言因六梦接，庆叶九龄传。",
            "北阙心超矣，南山寿固然。",
            "无由同拜庆，窃抃贺陶甄。"
        ],
        "title": "玄元皇帝应角贺圣祚无疆",
        "id": "3a534189-aff8-47e9-bb0f-7753350c1087"
    },
    {
        "author": "柳中庸",
        "paragraphs": [
            "玉树起凉烟，凝情一叶前。",
            "别离伤晓镜，摇落思秋弦。",
            "汉垒关山月，胡笳塞北天。",
            "不知肠断梦，空遶几山川。"
        ],
        "title": "秋怨",
        "id": "2f58fef5-6f8b-41bf-a2b7-9fa46aa0f2e4"
    },
    {
        "author": "柳中庸",
        "paragraphs": [
            "红粉当三五，青娥艳一双。",
            "绮罗回锦陌，弦管入花江。",
            "落雁惊金弹，抛杯泻玉缸。",
            "谁知褐衣客，顦顇在书窗。"
        ],
        "title": "春思赠人",
        "id": "0a3778fb-6fe4-470e-9a43-9bf8c78553a7"
    },
    {
        "author": "柳中庸",
        "paragraphs": [
            "草短花初拆，苔青柳半黄。",
            "隔帘春雨细，高枕晓莺长。",
            "无事含闲梦，多情识异香。"
        ],
        "title": "幽院早春",
        "id": "741e4915-ced6-4295-b445-f84b68644501"
    },
    {
        "author": "柳中庸",
        "paragraphs": [
            "春暮越江边，春阴寒食天。",
            "杏花香麦粥，柳絮伴秋千。",
            "酒是芳菲节，人当桃李年。",
            "不知何处恨，已解入筝弦。"
        ],
        "title": "寒食戏赠",
        "id": "46c4b862-f6f9-43de-9eb7-6465af52b1f5"
    },
    {
        "author": "柳中庸",
        "paragraphs": [
            "抽弦促柱听秦筝，无限秦人悲怨声。",
            "似逐春风知柳态，如随啼鸟识花情。",
            "谁家独夜愁灯影，何处空楼思月明。",
            "更入几重离别恨，江南歧路洛阳城。"
        ],
        "title": "听筝",
        "id": "e1629d90-2443-46e1-b8a5-7b394970a827"
    },
    {
        "author": "柳中庸",
        "paragraphs": [
            "黄河流出有浮桥，晋国归人此路遥。",
            "若傍阑干千里望，北风驱马雨萧萧。"
        ],
        "tags": [
            "黄河"
        ],
        "title": "河阳桥送别",
        "id": "7bec6a44-d780-49de-a561-a8f668da71e0"
    },
    {
        "author": "柳中庸",
        "paragraphs": [
            "岁岁金河复玉关，朝朝马策与刀环。",
            "三春白雪归青冢，万里黄河遶黑山。"
        ],
        "tags": [
            "唐诗三百首",
            "黄河",
            "边塞",
            "七言绝句"
        ],
        "title": "征怨",
        "id": "92dd65da-8301-4c83-b8f3-986b6095c481"
    },
    {
        "author": "柳中庸",
        "paragraphs": [
            "关山万里远征人，一望关山泪满巾。",
            "青海戍头空有月，黄沙碛里本无春。"
        ],
        "title": "凉州曲二首 一",
        "id": "218871bc-b14e-44a8-9fde-b9bd347d25c1"
    },
    {
        "author": "柳中庸",
        "paragraphs": [
            "高槛连天望武威，穷阴拂地戍金微。",
            "九城弦管声遥发，一夜关山雪满飞。"
        ],
        "title": "凉州曲二首 二",
        "id": "73b70ce0-ac01-482a-b759-a5ffe845852a"
    },
    {
        "author": "柳中庸",
        "paragraphs": [
            "繁阴乍隐洲，落叶初飞浦。",
            "萧萧楚客帆，暮入寒江雨。"
        ],
        "title": "江行",
        "id": "ead025a2-3925-4777-9236-c089b8ef909c"
    },
    {
        "author": "柳中庸",
        "paragraphs": [
            "翠幕卷回廊，银灯开后堂。",
            "风惊拥砌叶，月冷满庭霜。",
            "绮席人将醉，繁弦夜未央。",
            "共怜今促席，谁道客愁长。"
        ],
        "title": "丁评事宅秋夜宴集",
        "id": "e4c16400-b46c-4069-9dae-158a4b4e5da2"
    },
    {
        "author": "柳中庸",
        "paragraphs": [
            "夜渚带浮烟，苍茫晦远天。",
            "舟轻不觉动，缆急始知牵。",
            "听笛遥寻岸，闻香暗识莲。",
            "唯看去帆影，常恐客心悬。"
        ],
        "title": "夜渡江",
        "id": "c8eb0b23-fb4a-450e-b12f-0f6855549aef"
    },
    {
        "author": "柳中庸",
        "paragraphs": [
            "楚塞望苍然，寒林古戍边。",
            "秋风人渡水，落日雁飞天。"
        ],
        "title": "扬子途中",
        "id": "3b1d738e-df68-4420-89da-20c14c5fc8a7"
    },
    {
        "author": "崔惠童",
        "paragraphs": [
            "一月主人笑几回，相逢相识且衔杯。",
            "眼看春色如流水，今日残花昨日开。"
        ],
        "title": "宴城东庄",
        "id": "1df05a7c-a25e-4bcc-81dd-485f6bffefa3"
    },
    {
        "author": "崔敏童",
        "paragraphs": [
            "一年始有一年春，百岁曾无百岁人。",
            "能向花前几回醉，十千沽酒莫辞贫。"
        ],
        "title": "宴城东庄",
        "id": "ac916bbf-b5f6-4879-941a-0b4ce20603ac"
    },
    {
        "author": "苗晋卿",
        "paragraphs": [
            "金吾戒道清，羽骑动天声。",
            "砥路方南绝，重巖始北征。",
            "关楼前望远，河邑下观平。",
            "喜气回舆合，祥风入斾轻。",
            "祝尧三老至，会禹百神迎。",
            "月令农先急，春蒐礼复行。",
            "仍亲后土祭，更理晋阳兵。",
            "不似劳车辙，空留八骏名。"
        ],
        "title": "奉和圣制早登太行山中言志",
        "id": "ce3c68c1-2a48-4f7a-9e13-e0fa27179875"
    },
    {
        "author": "贾躭",
        "paragraphs": [
            "众书之中虞书巧，体法自然归大道。",
            "不同怀素只攻颠，岂类张芝惟创草。",
            "形势素，筋骨老，父子君臣相揖抱。",
            "孤青似竹更飕飔，阔白如波长浩渺。",
            "能方正，不隳倒，功夫未至难寻奥。",
            "须知孔子庙堂碑，便是青箱中至宝。"
        ],
        "title": "赋虞书歌",
        "id": "a833a7e3-13da-49f1-83eb-4b3db1dab38d"
    },
    {
        "author": "赵居贞",
        "paragraphs": [
            "晓登云门山，直上一千尺。",
            "绝顶弥孤耸，盘途几倾窄。",
            "前对竖裂峯，下临削成壁。",
            "阳巘灵芝秀，阴崖半天赤。",
            "大壑静不波，渺溟无际极。",
            "是时雪初霁，冱寒水更积。",
            "披展送龙仪，宁安服狐白。",
            "沛恩惟圣主，祈福在方伯。",
            "三元章醮升，五域囗囗觌。",
            "帟幕翠微亘，机茵丹洞辟。",
            "祝起鸣天鼓，拜传端素册。",
            "霞间朱绂萦，岚际黄裳襞。",
            "玉策奉诚信，仙佩俟奔驿。",
            "香气入岫门，瑞云出巖石。",
            "至诚必招感，大福旋来格。",
            "空中忽神言，帝寿万千百。"
        ],
        "title": "云门山投龙诗",
        "id": "10d94bd5-d2ab-4fc2-8899-4cd3a5fca059"
    },
    {
        "author": "萧华",
        "paragraphs": [
            "粤在秦京日，议乎封禅难。",
            "岂知陶唐主，道济苍生安。",
            "惟彼烈祖事，增修实荣观。",
            "声名朝万国，玉帛礼三坛。",
            "纂圣德重光，建元功载刊。",
            "仍开旧驰道，不记昔回銮。",
            "羽卫摇晴日，弓戈生早寒。",
            "犹思检玉处，却望白云端。"
        ],
        "title": "扈从回銮应制",
        "id": "500dd912-d70f-4a29-a1e6-fbdd7741e138"
    },
    {
        "author": "李岑",
        "paragraphs": [
            "鹊印庆仍传，鱼轩宠莫先。",
            "从夫元凯贵，训子孟轲贤。",
            "龙是双归日，鸾非独舞年。",
            "哀荣今共尽，悽怆杜陵田。"
        ],
        "title": "西河郡太原守张夫人挽歌",
        "id": "cd788508-d06e-4c46-9222-c899b5487f81"
    },
    {
        "author": "李岑",
        "paragraphs": [
            "皇纲归有道，帝系祖玄元。",
            "运表南山祚，神通北极尊。",
            "大同齐日月，兴废应干坤。",
            "圣后趋庭礼，宗臣稽首言。",
            "千官欣肆观，万国贺深恩。",
            "锡宴云天接，飞声雷地喧。",
            "祥光浮紫阁，喜气绕皇轩。",
            "未预承天命，空勤望帝门。"
        ],
        "title": "玄元皇帝应见贺圣祚无疆",
        "id": "a26c7f6d-fcc0-4142-a208-042a43622480"
    },
    {
        "author": "元友让",
        "paragraphs": [
            "昔到才三岁，今来鬓已苍。",
            "剥苔看篆字，薙草觅书堂。",
            "引客登台上，呼童扫树旁。",
            "石渠疏拥水，门径斸藂篁。",
            "田地潜更主，林园尽废荒。",
            "悲凉问耆耋，疆界指垂杨。"
        ],
        "title": "复游浯溪",
        "id": "12e57ab2-c932-4965-8aeb-61b29cd04ea7"
    },
    {
        "author": "蒋冽",
        "paragraphs": [
            "结宇依青嶂，开轩对绿畴。",
            "树交花两色，溪合水同流。",
            "竹径春来扫，兰尊夜不收。",
            "逍遥自得意，鼓腹醉中游。"
        ],
        "title": "南溪别业",
        "id": "5e4a5f1d-9f6a-4c43-b3b6-b50266cc484c"
    },
    {
        "author": "蒋冽",
        "paragraphs": [
            "冉冉红罗帐，开君玉楼上。",
            "画作同心鸟，衔花两相向。",
            "春风正可怜，吹暎绿窗前。",
            "妾意空相感，君心何处边。"
        ],
        "title": "古意",
        "id": "df01972d-f851-4b0f-bbd5-9e57be874eb6"
    },
    {
        "author": "蒋冽",
        "paragraphs": [
            "持宪当休明，饬躬免颠沛。",
            "直绳备豪右，正色清冠盖。",
            "寄切才恨薄，职雄班匪大。",
            "坐居三独中，立在百僚外。",
            "简牍时休暇，依然秋兴多。",
            "披书唯骨鲠，循迹少闲和。",
            "庭树凌霜柏，池倾萎露荷。",
            "岁寒应可见，感此遂成歌。"
        ],
        "title": "台中书怀",
        "id": "cbae9e83-1d83-491a-8b71-fe64540692c6"
    },
    {
        "author": "蒋冽",
        "paragraphs": [
            "汉家张御史，晋国绿珠楼。",
            "时代邈已远，共谢洛阳秋。",
            "洛阳大道边，旧地尚依然。",
            "下马独太息，扰扰城市喧。",
            "时人欣绿珠，诗满金谷圆。",
            "千载埋轮地，无人兴一言。",
            "正直死犹忌，况乃未死前。",
            "汨罗有飜浪，恐是嫌屈原。",
            "我闻太古水，上与天相连。",
            "如何一落地，又作九曲泉。",
            "万古惟高步，可以旌我贤。"
        ],
        "title": "经埋轮地",
        "id": "f0dc1af7-c04b-47b3-a488-a60082869b1b"
    },
    {
        "author": "蒋冽",
        "paragraphs": [
            "鹊巢性本高，更在西山木。",
            "朝下清泉戏，夜近明月宿。",
            "非直避网罗，兼能免倾覆。",
            "岂忧五陵子，挟弹来相逐。"
        ],
        "title": "山行见鹊巢",
        "id": "0c6ca3cc-dcd9-4b6c-af3c-11b7bc8ad15e"
    },
    {
        "author": "蒋冽",
        "paragraphs": [
            "神女归巫峡，明妃入汉宫。",
            "捣衣余石在，荐枕旧室空。",
            "行雨有时度，谿流何日穷。",
            "至今词赋里，凄怆写遗风。"
        ],
        "title": "巫山之阳香谿之阴明妃神女旧迹存焉",
        "id": "b22bb299-e951-445a-8926-46d406d65136"
    },
    {
        "author": "蒋冽",
        "paragraphs": [
            "北林夜方久，南月影频移。",
            "何啻飞三匝，犹言未得枝。"
        ],
        "title": "夜飞鹊",
        "id": "272c9e8c-5d6f-4e20-b8d6-e7c8a30b8915"
    },
    {
        "author": "蒋涣",
        "paragraphs": [
            "北望情何限，南行路转深。",
            "晚帆低荻叶，寒日下枫林。",
            "云白兰陵渚，烟青建业岑。",
            "江天秋向尽，无处不伤心。"
        ],
        "title": "途次维扬望京口寄白下诸公",
        "id": "13db9634-9391-4c27-b732-15022d699ece"
    },
    {
        "author": "蒋涣",
        "paragraphs": [
            "三休寻磴道，九折步云霓。",
            "瀍涧临江北，郊原极海西。",
            "沙平瓜步出，树远绿杨低。",
            "南指晴天外，青峯是会稽。"
        ],
        "title": "登栖霞寺塔",
        "id": "6ed1ce5e-d66c-448d-a501-05d2930952d4"
    },
    {
        "author": "蒋涣",
        "paragraphs": [
            "中禁夕沈沈，幽篁别作林。",
            "色连鸡树近，影落凤池深。",
            "为重凌霜节，能虚应物心。",
            "年年承雨露，长对紫庭阴。"
        ],
        "title": "和徐侍郎书丛篠韵",
        "id": "a99c1676-7cc6-4ba2-aaec-9b7df92074e7"
    },
    {
        "author": "蒋涣",
        "paragraphs": [
            "白简尝持宪，黄图复尹京。",
            "能标百郡则，威肃一朝清。",
            "典秩崇三礼，临戍振五兵。",
            "更闻传世业，才子有高名。"
        ],
        "title": "故太常卿赠礼部尚书李公及夫人挽歌二首 一",
        "id": "ee558237-de12-44dd-a03c-a49bb884e45a"
    },
    {
        "author": "蒋涣",
        "paragraphs": [
            "封树遵同穴，生平此共归。",
            "镜埋鸾已去，泉掩凤何飞。",
            "薤挽疑笳曲，松风思翟衣。",
            "扬名将宠赠，泉路满光辉。"
        ],
        "title": "故太常卿赠礼部尚书李公及夫人挽歌二首 二",
        "id": "d96528a7-cbcd-4271-90c1-59fb9242eef4"
    },
    {
        "author": "段怀然",
        "paragraphs": [
            "我师一念登初地，佛国笙歌两度来。",
            "唯有门前古槐树，枝低只为挂银台。"
        ],
        "title": "挽涌泉寺僧怀玉",
        "id": "8c6a491e-d3b5-4a63-8b7e-49e073551a4f"
    },
    {
        "author": "张偁",
        "paragraphs": [
            "秋风飒飒雨霏霏，愁杀恓遑一布衣。",
            "辞君且作随阳鸟，海内无家何处归。"
        ],
        "title": "辞房相公",
        "id": "0df89fc3-7295-4b8b-b839-e19186eb453b"
    },
    {
        "author": "陈孙",
        "paragraphs": [
            "鸡犬渔舟里，长谣任兴行。",
            "即令邀客醉，已被远山迎。",
            "书笈将非重，荷衣著甚轻。",
            "谢安无个事，忽起为苍生。"
        ],
        "title": "移耶溪旧居呈陈元初校书",
        "id": "840561f4-66b7-4c22-9083-b5e727226c2a"
    },
    {
        "author": "李峯",
        "paragraphs": [
            "鹊印庆仍传，鱼轩宠莫先。",
            "从夫元凯贵，训子孟轲贤。",
            "龙是双归日，鸾非独舞年。",
            "哀荣今共尽，悽怆杜陵田。"
        ],
        "title": "西河郡太原守张夫人挽歌",
        "id": "7347c32f-e075-48f9-8e30-ef07fcf12360"
    },
    {
        "author": "沈千运",
        "paragraphs": [
            "今日春气暖，东风杏花拆。",
            "筋力久不如，却羨涧中石。",
            "神仙杳难准，中寿稀满百。",
            "近世多夭伤，喜见鬓发白。",
            "杖藜竹树间，宛宛旧行迹。",
            "岂知林园主，却是林园客。",
            "兄弟可存半，空为亡者惜。",
            "冥冥无再期，哀哀望松柏。",
            "骨肉能几人，年大自疎隔。",
            "性情谁免此，与我不相易。",
            "唯念得尔辈，时看慰朝夕。",
            "平生兹已矣，此外尽非适。"
        ],
        "title": "感怀弟妹",
        "id": "fc6d8301-56b5-401b-93c8-bd3085108143"
    },
    {
        "author": "沈千运",
        "paragraphs": [
            "故人阻千里，会面非别期。",
            "握手于此地，当欢反成悲。",
            "念离宛犹昨，俄已经数期。",
            "畴昔皆少年，别来鬓如丝。",
            "不道旧姓名，相逢知是谁。",
            "曩游尽骞翥，与君仍布衣。",
            "岂曰无其才，命理应有时。",
            "别路渐欲少，不觉生涕洟。"
        ],
        "title": "赠史脩文",
        "id": "4a2c31b1-5107-41c6-8ae6-723852061d89"
    },
    {
        "author": "沈千运",
        "paragraphs": [
            "圣朝优贤良，草泽无遗匿。",
            "人生各有命，在余胡不淑。",
            "一生但区区，五十无寸禄。",
            "衰退当弃捐，贫贱招毁讟。",
            "栖栖去人世，屯踬日穷迫。",
            "不如守田园，岁晏望丰熟。",
            "壮年失宜尽，老大无筋力。",
            "始觉前计非，将贻后生福。",
            "童儿新学稼，少女未能织。",
            "顾此烦知己，终日求衣食。"
        ],
        "title": "濮中言怀",
        "id": "294f0816-30dd-4941-bb26-bb50378c91b0"
    },
    {
        "author": "沈千运",
        "paragraphs": [
            "栖隐非别事，所愿离风尘。",
            "不辞城邑游，礼乐拘束人。",
            "迩来归山林，庶事皆吾身。",
            "何者为形骸，谁是智与仁。",
            "寂寞了闲事，而后知天真。",
            "咳唾矜崇华，迂俯相屈伸。",
            "如何巢与由，天子不知臣。"
        ],
        "title": "山中作",
        "id": "a6752672-3fd9-441d-a73b-3693a777f9bd"
    },
    {
        "author": "沈千运",
        "paragraphs": [
            "北邙不种田，但种松与柏。",
            "松柏未生处，留待市朝客。"
        ],
        "title": "古歌",
        "id": "56981f4f-ed7a-47b4-9d7f-6d1438bc43e5"
    },
    {
        "author": "王季友",
        "paragraphs": [
            "栖鸟不恋枝，喈喈在同声。",
            "行子驰出户，依依主人情。",
            "昔时霜台镜，丑妇羞尔形。",
            "闭匣二十年，皎洁常独明。",
            "今日照离别，前途白发生。"
        ],
        "title": "别李季友",
        "id": "0bf23d3c-28d0-4c68-af69-96cd4bb1d5ce"
    },
    {
        "author": "王季友",
        "paragraphs": [
            "出山秋云曙，山木已再春。",
            "食我山中药，不忆山中人。",
            "山中谁余密，白发日相亲。",
            "雀鼠画夜无，知我厨廪贫。",
            "依依北舍松，不厌吾南隣。",
            "有情尽弃捐，土石为同身。",
            "夫子质千寻，天泽枝叶新。",
            "余以不材寿，非智免斧斤。"
        ],
        "title": "寄韦子春",
        "id": "65d48727-36b3-4570-99e0-3bc5c83a9e55"
    },
    {
        "author": "王季友",
        "paragraphs": [
            "采山仍采隐，在山不在深。",
            "持斧事远游，固非匠者心。",
            "翳翳青桐枝，樵爨日所侵。",
            "斧声出巖壑，四听无知音。",
            "岂为鼎下薪，当复堂上琴。",
            "凤鸟久不栖，且与枳棘林。"
        ],
        "title": "杂诗",
        "id": "e384335e-1903-46b3-88c7-701ea37ec87c"
    },
    {
        "author": "王季友",
        "paragraphs": [
            "夫子保药命，外身得无咎。",
            "日月不能老，化肠为筯否。",
            "十年前见君，甲子过我寿。",
            "于何今相逢，华发在我后。",
            "近而知其远，少见今白首。",
            "遥信蓬莱宫，不死世世有。",
            "玄石采盈担，神方秘其肘。",
            "问家惟指云，爱气常言酒。",
            "摄生固如此，履道当不朽。",
            "未能太玄同，愿亦天地久。",
            "实腹以芝术，贱形乃刍狗。",
            "自勉将勉余，良药在苦口。"
        ],
        "title": "滑中赠崔高士瑾",
        "id": "9fc0c960-e128-4947-abd5-8f7d3b3027a5"
    },
    {
        "author": "王季友",
        "paragraphs": [
            "出山不见家，还山见家在。",
            "山门是门前，此去长樵采。",
            "青溪谁招隐，白发自相待。",
            "惟余涧底松，依依色不改。"
        ],
        "title": "还山留别长安知己",
        "id": "dafe58c9-1ace-4b59-a16a-e0a88c395d46"
    },
    {
        "author": "王季友",
        "paragraphs": [
            "相逢问姓名亦存，别时无子今有孙。",
            "山上双松长不改，百家唯有三家村。",
            "村南村西车马道，一宿通舟水浩浩。",
            "涧中磊磊十里石，河上淤泥种桑麦。",
            "平坡冢墓皆我亲，满田主人是旧客。",
            "举声酸鼻问同年，十人六七归下泉。",
            "分手如何更此地，回头不语泪潸然。"
        ],
        "title": "代贺若令誉赠沈千运",
        "id": "37d34b6e-d2f9-4c75-9a36-c20740e4cd2e"
    },
    {
        "author": "王季友",
        "paragraphs": [
            "炼丹文武火未成，卖药贩履俱逃名。",
            "出谷迷行洛阳道，乘流醉卧滑台城。",
            "城下故人久离怨，一欢适我两家愿。",
            "朝饮杖悬沽酒钱，暮餐囊有松花饭。",
            "于何车马日憧憧，李膺门馆争登龙。",
            "千宾揖对若流水，五经发难如叩钟。",
            "下笔新诗行满壁，立谈古人坐在席。",
            "问我草堂有卧云，知我山储无儋石。",
            "自耕自刈食为天，如鹿如麋饮野泉。",
            "亦知世上公卿贵，且养丘中草木年。"
        ],
        "title": "酬李十六岐",
        "id": "5677dd61-8afe-41a2-8f49-8e5e6f032c6a"
    },
    {
        "author": "王季友",
        "paragraphs": [
            "上山下山入山谷，溪中落日留我宿。",
            "松石依依当主人，主人不在意亦足。",
            "名花出地两重阶，绝顶平天一小斋。",
            "本意由来是山水，何用相逢语旧怀。"
        ],
        "title": "宿东溪李十五山亭",
        "id": "2d398524-cb92-4ff5-ba2b-99a75e2920b9"
    },
    {
        "author": "王季友",
        "paragraphs": [
            "野人宿在人家少，朝见此山谓山晓。",
            "半壁仍栖岭上云，开帘欲放湖中鸟。",
            "独坐长松是阿谁，再三招手起来迟。",
            "于公大笑向予说，小弟丹青能尔为。"
        ],
        "title": "观于舍人壁画山水",
        "id": "485c7865-21ae-4cbb-b924-c0ace8600acc"
    },
    {
        "author": "王季友",
        "paragraphs": [
            "玉壶知素结，止水复中澄。",
            "坚白能虚受，清寒得自凝。",
            "分形同晓镜，照物掩宵灯。",
            "壁映圆光入，人惊爽气凌。",
            "金罍何足贵，瑶席几回升。",
            "正值求珪瓒，提携共饮冰。"
        ],
        "title": "玉壶冰",
        "id": "972d6ce8-67dd-4433-b92d-7df7315d7772"
    },
    {
        "author": "王季友",
        "paragraphs": [
            "进军飞狐北，穷寇势将变。",
            "日落沙尘昏，背河更一战。",
            "骍马黄金勒，雕弓白羽箭。",
            "射杀左贤王，归奏未央殿。",
            "欲言塞下事，天子不召见。",
            "东出咸阳门，哀哀泪如霰。"
        ],
        "title": "古塞曲",
        "id": "ffdb69e2-6a36-460f-8aa0-24114e19045f"
    },
    {
        "author": "于逖",
        "paragraphs": [
            "老病无乐事，岁秋悲更长。",
            "穷郊日萧索，生意已苍黄。",
            "小弟发亦白，两男俱不强。",
            "有才且未达，况我非贤良。",
            "幸以朽钝姿，野外老风霜。",
            "寒鸦噪晚景，乔木思故乡。",
            "魏人宅蓬池，结网伫鳣鲂。",
            "水清鱼不来，岁暮空徬徨。"
        ],
        "title": "野外行",
        "id": "5c99c2a8-57c9-4e5c-8198-34bee272ad8b"
    },
    {
        "author": "于逖",
        "paragraphs": [
            "衰门少兄弟，兄弟唯两人。",
            "饥寒各流浪，感念伤我神。",
            "夏期秋未来，安知无他因。",
            "不怨别天长，但愿见尔身。",
            "茫茫天地间，万类各有亲。",
            "安知汝与我，乖隔同胡秦。",
            "何时对形影，愤懑当共陈。"
        ],
        "title": "忆舍弟",
        "id": "c200f68d-d184-4895-b9dd-bbc56d384e6c"
    },
    {
        "author": "张彪",
        "paragraphs": [
            "富贵多胜事，贪贱无良图。",
            "上德兼济心，中才不如愚。",
            "商者多巧智，农者争膏腴。",
            "儒生未遇时，衣食不自如。",
            "久与故交别，他荣我穷居。",
            "到门懒入门，何况千里余。",
            "君子有褊性，矧乃寻常徒。",
            "行行任天地，无为强亲疎。"
        ],
        "title": "杂诗",
        "id": "37672f9c-0684-489c-bbf4-8f3dee9e5d35"
    },
    {
        "author": "张彪",
        "paragraphs": [
            "神仙可学无，百岁名大约。",
            "天地何苍茫，人间半哀乐。",
            "浮生亮多惑，善事翻为恶。",
            "争先等驰驱，中路苦瘦弱。",
            "长老思养寿，后生笑寂寞。",
            "五谷非长年，四气乃灵药。",
            "列子何必待，吾心满寥廓。"
        ],
        "title": "神仙",
        "id": "52fa8b90-7f88-42a1-a20d-12dc34fba35a"
    },
    {
        "author": "张彪",
        "paragraphs": [
            "忽忽忘前事，志愿能相乖。",
            "衣马久羸弊，谁信文与才。",
            "善道居贫贱，洁服蒙尘埃。",
            "行行无定心，?坎难归来。",
            "慈母忧疾疹，至家念栖哀。",
            "与君宿姻亲，深见中外怀。",
            "俟余惜时节，伥望临高台。"
        ],
        "title": "北游还酬孟云卿",
        "id": "0e42b61d-d0b4-4876-bfbd-269008daa0f8"
    },
    {
        "author": "张彪",
        "paragraphs": [
            "别离无远近，事欢情亦悲。",
            "不闻车轮声，后会将何时。",
            "去日忘寄书，来日乖前期。",
            "纵知明当返，一息千万思。"
        ],
        "title": "古别离",
        "id": "50c1b634-3358-4815-a597-27f077f8701b"
    },
    {
        "author": "赵征明",
        "paragraphs": [
            "既老又不全，始得离边城。",
            "一枝假枯木，步步向南行。",
            "去时日一百，来时月一程。",
            "常恐道路旁，掩弃狐兔茔。",
            "所愿死乡里，到日不愿生。",
            "闻此哀怨词，念念不忍听。",
            "惜无异人术，倏忽具尔形。"
        ],
        "title": "回军跛者",
        "id": "51d301b0-9e4a-4fce-931c-d10b86c5a0ff"
    },
    {
        "author": "赵征明",
        "paragraphs": [
            "寒日蒿上明，凄凄郭东路。",
            "素车谁家子，丹旐引将去。",
            "原下荆棘丛，丛边有新墓。",
            "人间痛伤别，此是长别处。",
            "旷野多萧条，青松白杨树。"
        ],
        "title": "挽歌词",
        "id": "b9f40f86-1b30-4bbf-9a09-8402a7a296c6"
    },
    {
        "author": "赵征明",
        "paragraphs": [
            "为别未几日，去日如三秋。",
            "犹疑望可见，日日上高楼。",
            "惟见分手处，白苹满芳洲。",
            "寸心宁死别，不忍生离忧。"
        ],
        "title": "思归",
        "id": "2d96f863-72d7-409e-9c94-39f2d68eb802"
    },
    {
        "author": "元季川",
        "paragraphs": [
            "风雨荡繁暑，雷息佳霁初。",
            "众峰带云雨，清气入我庐。",
            "飒飒凉飙来，临窥惬所图。",
            "绿萝长新蔓，褭褭垂坐隅。",
            "流水复簷下，丹砂发清渠。",
            "养葛为我衣，种芋为我蔬。",
            "谁是畹与畦，弥漫连野芜。"
        ],
        "title": "泉上雨后作",
        "id": "917ed94c-096c-4143-b5c3-45ca56355320"
    },
    {
        "author": "元季川",
        "paragraphs": [
            "灌田东山下，取乐在尔休。",
            "清兴相引行，日日三四周。",
            "白鸥与我心，不厌此中游。",
            "穷览颇有适，不极趣无幽。",
            "憀然歌采薇，曲尽心悠悠。"
        ],
        "title": "登云中",
        "id": "265752d4-4e7d-4bc4-b759-5b18e61f2530"
    },
    {
        "author": "元季川",
        "paragraphs": [
            "河汉降玄霜，昨来节物殊。",
            "媿无神仙姿，岂有阴阳俱。",
            "灵鸟望不见，慨然悲高梧。",
            "华叶随风扬，珍条杂榛芜。",
            "为君寒谷吟，叹息知何如。"
        ],
        "title": "山中晓兴",
        "id": "993ee31a-499f-4ef2-be04-a78790652ee5"
    },
    {
        "author": "元季川",
        "paragraphs": [
            "悠悠远行者，羁独当时思。",
            "道与日月长，人无茅舍期。",
            "出门万里心，谁不伤别离。",
            "纵远当白发，岁月悲今时。",
            "何况异形容，安须与尔悲。"
        ],
        "title": "古远行",
        "id": "a3e37219-3f22-4219-af25-ae4e543e6c01"
    },
    {
        "author": "秦系",
        "paragraphs": [
            "不逐时人后，终年独闭关。",
            "家中贫自乐，石上卧常闲。",
            "坠栗添新味，寒花带老颜。",
            "侍臣当献纳，那得到空山。"
        ],
        "title": "晚秋拾遗朱放访山居",
        "id": "7ba64715-231e-46b2-9208-b835894c19c1"
    },
    {
        "author": "秦系",
        "paragraphs": [
            "不饵住云溪，休丹罢药畦。",
            "杏花虚结子，石髓任成泥。",
            "扫地青牛卧，栽松白鹤栖。",
            "共知仙女丽，莫是阮郎妻。"
        ],
        "title": "题女道士居",
        "id": "95611e85-f502-401b-8e88-d32127303464"
    },
    {
        "author": "秦系",
        "paragraphs": [
            "常恨相知晚，朝来枉数行。",
            "卧云惊圣代，拂石候仙郎。",
            "时果连枝熟，春醪满瓮香。",
            "贫家仍有趣，山色满湖光。"
        ],
        "title": "山中枉张宙员外书期访衡门",
        "id": "62170895-9024-4f30-b962-d1bd01eb00aa"
    },
    {
        "author": "秦系",
        "paragraphs": [
            "终年常避喧，师事五千言。",
            "流水闲过院，春风与闭门。",
            "山茶邀上客，桂实落前轩。",
            "莫强敎余起，微官不足论。"
        ],
        "title": "山中赠张正则评事",
        "id": "3a26e3fb-8954-4a1a-a5f6-53e920d22c26"
    },
    {
        "author": "秦系",
        "paragraphs": [
            "湖里寻君去，樵风往返吹。",
            "树喧巢鸟出，路细葑田移。",
            "沤苎成鱼网，枯根是酒巵。",
            "老年唯自适，生事任羣儿。"
        ],
        "title": "题镜湖野老所居",
        "id": "eb27dc15-8614-429a-8a34-eac8d5e1541b"
    },
    {
        "author": "秦系",
        "paragraphs": [
            "从来席不暖，为尔便淹流。",
            "鸡黍今相会，云山昔共游。",
            "上帘宜晚景，卧簟觉新秋。",
            "身事何须问，余心正四愁。"
        ],
        "title": "早秋宿崔业居处",
        "id": "e975792f-061f-4132-9523-f87eb07ea3e8"
    },
    {
        "author": "秦系",
        "paragraphs": [
            "策杖政成时，清溪弄钓丝。",
            "当年潘子貌，避病沈侯诗。",
            "漉酒迎宾急，看花署字迟。",
            "杨梅今熟未，与我两三枝。"
        ],
        "title": "赠乌程杨苹明府",
        "id": "ea158529-b9fd-4a7f-bc24-669b1cecee33"
    },
    {
        "author": "秦系",
        "paragraphs": [
            "忽道仙翁至，幽人学拜迎。",
            "华簪窥瓮牖，珍味代藜羹。",
            "洗砚鱼仍戏，移樽鸟不惊。",
            "兰亭攀叙却，会此越中营。"
        ],
        "title": "徐侍郎素未相识时携酒命馔兼命诸诗客同访会稽山居",
        "id": "f84b9b4c-b32a-41a9-b21c-4875eb6672e5"
    },
    {
        "author": "秦系",
        "paragraphs": [
            "一似桃源隐，将令过客迷。",
            "碍冠门柳长，惊梦院莺啼。",
            "浇药泉流细，围碁日影低。",
            "举家无外事，共爱草萋萋。"
        ],
        "title": "春日闲居三首 一",
        "id": "3b28dca6-a10e-4666-9bdc-6f938af982ae"
    },
    {
        "author": "秦系",
        "paragraphs": [
            "长谣朝复暝，幽独几人知。",
            "老鹤兼雏弄，丛篁带笋移。",
            "白云将袖拂，青镜出簷窥。",
            "邀取渔家叟，花间把酒巵。"
        ],
        "title": "春日闲居三首 二",
        "id": "95a723b6-b697-4787-bc6f-8b87492fcecb"
    },
    {
        "author": "秦系",
        "paragraphs": [
            "寂寂池亭里，轩窗间绿苔。",
            "游鱼牵荇没，戏鸟踏花摧。",
            "小径僧寻去，高峯鹿下来。",
            "中年曾屡辟，多病复迟回。"
        ],
        "title": "春日闲居三首 三",
        "id": "cf8bbbce-2906-43d8-b1f8-072fa6a3feed"
    },
    {
        "author": "秦系",
        "paragraphs": [
            "白云知所好，柏叶幸加餐。",
            "石镜妻将照，仙书我借看。",
            "鸟来翻药椀，猿饮怕鱼竿。",
            "借问簷前树，何枝曾挂冠。"
        ],
        "title": "题石室山王宁所居",
        "id": "e7fa1a26-801e-4852-822a-668dffde2523"
    },
    {
        "author": "秦系",
        "paragraphs": [
            "真人俄整舃，双鹤屡飞翔。",
            "恐入壶中住，须传肘后方。",
            "霓裳云气润，石径术苗香。",
            "一去何时见，仙家日月长。"
        ],
        "title": "送王道士",
        "id": "87065899-8186-4213-bacc-ea979b255ce2"
    },
    {
        "author": "秦系",
        "paragraphs": [
            "鸡犬渔舟里，长谣任兴行。",
            "那邀落日醉，已被远山迎。",
            "书箧将非重，荷衣著甚轻。",
            "谢安无个事，忽起为苍生。"
        ],
        "title": "将移耶溪旧居留赠严维秘书",
        "id": "967b7b73-9ea6-4478-96e1-75e024831ca4"
    },
    {
        "author": "秦系",
        "paragraphs": [
            "衰草经行处，微灯旧道场。",
            "门人失谭柄，野鸟上禅牀。",
            "科斗书空古，栴檀钵自香。",
            "今朝数行泪，却洒约公房。"
        ],
        "title": "秋日过僧惟则故院",
        "id": "ee5ea8e7-5117-4311-a315-e99cb54af115"
    },
    {
        "author": "秦系",
        "paragraphs": [
            "空山岁计是胡麻，穷海无梁泛一槎。",
            "稚子唯能觅梨栗，逸妻相共老烟霞。",
            "高吟丽句惊巢鹤，闲闭春风看落花。",
            "借问省中何水部，今人几个属诗家。"
        ],
        "title": "山中奉寄钱起员外兼简苗发员外",
        "id": "144012f1-7a20-4c32-8f61-b4726c8aa2e7"
    },
    {
        "author": "秦系",
        "paragraphs": [
            "由来那敢议轻肥，散发行歌自采薇。",
            "逋客未能忘野兴，辟书翻遣脱荷衣。",
            "家中匹妇空相笑，池上羣鸥尽欲飞。",
            "更乞大贤容小隐，益看愚谷有光辉。"
        ],
        "title": "献薛仆射",
        "id": "99a13a6a-2e20-4db8-96a7-fb26093689d0"
    },
    {
        "author": "秦系",
        "paragraphs": [
            "少小为儒不自强，如今嬾复见侯王。",
            "览镜已知身渐老，买山将作计偏长。",
            "荒凉鸟兽同三迳，撩乱琴书共一牀。",
            "犹有郎官来问疾，时人莫道我佯狂。"
        ],
        "title": "鲍防员外见寻因书情呈赠",
        "id": "64896cb9-3383-45d7-b031-489bcd1ae6a2"
    },
    {
        "author": "秦系",
        "paragraphs": [
            "闲闲麋鹿或相随，一两年来鬓欲衰。",
            "琴砚共依春酒瓮，云霞覆著破柴篱。",
            "注书不向时流说，种药空令道者知。",
            "久带纱巾仍藉草，山中那得见朝仪。"
        ],
        "title": "寄浙东皇甫中丞",
        "id": "3c538370-b0e4-4898-99a4-a4bad2df42d1"
    },
    {
        "author": "秦系",
        "paragraphs": [
            "带郭茅亭诗兴饶，回看一曲倚危桥。",
            "门前山色能深浅，壁上湖光自动摇。",
            "闲花散落填书帙，戏鸟低飞碍柳条。",
            "向此隐来经几载，如今已是汉家朝。"
        ],
        "title": "题章野人山居",
        "id": "439515ac-9aad-456b-986c-e63161f13a9d"
    },
    {
        "author": "秦系",
        "paragraphs": [
            "十年木屐步苔痕，石上松间水自喧。",
            "三辟草堂仍被褐，数行书札忽临门。",
            "卧多共息嵇康病，才劣虚同郭隗尊。",
            "亚相已能怜潦倒，山花笑处莫啼猿。"
        ],
        "title": "山中枉皇甫温大夫见招书",
        "id": "ce932726-f3d6-4aec-8642-76290d52ad85"
    },
    {
        "author": "秦系",
        "paragraphs": [
            "天师百岁少如童，不到山中竟不逢。",
            "洗药每临新瀑水，步虚时上最高峰。",
            "篱间五月留残雪，座右千年廕老松。",
            "此去人寰今远近，回看云壑一重重。"
        ],
        "title": "题茅山李尊师山居",
        "id": "41eb942c-0f5d-4834-a8e9-dd270e1ea195"
    },
    {
        "author": "秦系",
        "paragraphs": [
            "时人多笑乐幽栖，晚起闲行独杖藜。",
            "云色卷舒前后岭，药苗新旧两三畦。",
            "偶逢野果将呼子，屡折荆钗亦为妻。",
            "拟共钓竿长往复，巖陵滩上胜耶溪。"
        ],
        "title": "耶溪书怀寄刘长卿员外",
        "id": "8a50f8db-5778-4953-b345-c433613544fa"
    },
    {
        "author": "秦系",
        "paragraphs": [
            "客在烟霞里，闲闲逐狎鸥。",
            "终年常裸足，连日半蓬头。",
            "带月乘渔艇，迎寒绽鹿裘。",
            "已于人事少，多被挂冠留。",
            "素业堆千卷，清风至一丘。",
            "苍黄倒藜杖，伛偻覩银钩。",
            "迹愧巢由隐，才非管乐俦。",
            "从来自多病，不是傲王侯。"
        ],
        "title": "山中崔大夫有书相问",
        "id": "2d3bf54b-d657-43d8-8999-dca60322355d"
    },
    {
        "author": "秦系",
        "paragraphs": [
            "久是烟霞客，潭深钓得鱼。",
            "不知芸阁上，遗校几多书。"
        ],
        "title": "张建封大夫奏系为校书郎因寄此作",
        "id": "f8edd120-3495-418e-8df9-3b36d4bcd328"
    },
    {
        "author": "秦系",
        "paragraphs": [
            "稷卨今为相，明君复是尧。",
            "宁知买臣困，犹负会稽樵。"
        ],
        "title": "会稽山居寄薛播侍郎袁高给事高参舍人",
        "id": "8804255a-ff41-4156-8da9-4a77a0a01c0e"
    },
    {
        "author": "秦系",
        "paragraphs": [
            "长策胸中不复论，荷衣蓝缕闭柴门。",
            "当时汉祖无三杰，争得咸阳与子孙。"
        ],
        "title": "闲居览史",
        "id": "4d9a2f77-7edd-40c8-a227-1c5d6dac6804"
    },
    {
        "author": "秦系",
        "paragraphs": [
            "数片荷衣不蔽身，青山白鸟岂知贫。",
            "如今非是秦时世，更隐桃花亦笑人。"
        ],
        "title": "山中赠耿拾遗湋兼两省故人",
        "id": "7980a789-53da-4d4c-afab-0bbe97dd46bd"
    },
    {
        "author": "秦系",
        "paragraphs": [
            "禅室绳牀在翠微，松间荷笠一僧归。",
            "磬声寂历宜秋夜，手冷灯前自衲衣。"
        ],
        "title": "秋日送僧志幽归山寺",
        "id": "f4227169-1e61-4208-aaeb-ebea6439eec0"
    },
    {
        "author": "秦系",
        "paragraphs": [
            "簷前朝暮雨添花，八十真僧饭一麻。",
            "入定几时将出定，不知巢燕污袈裟。"
        ],
        "title": "题僧明惠房",
        "id": "4679fdef-381f-44be-9291-8f0181c8c856"
    },
    {
        "author": "秦系",
        "paragraphs": [
            "欲强登高无力也，篱边黄菊为谁开。",
            "共知不是浔阳郡，那得王弘送酒来。"
        ],
        "title": "答泉州薛播使君重阳日赠酒",
        "id": "0179a6b0-a00c-495e-91ec-e0a4f0bfdf69"
    },
    {
        "author": "秦系",
        "paragraphs": [
            "霞外主人门不扃，数株桃树药囊青。",
            "闲行池畔随孤鹤，若问多应道姓丁。"
        ],
        "title": "题洪道士山院",
        "id": "0ceb4f66-5d2e-4b52-b611-dc308516edea"
    },
    {
        "author": "秦系",
        "paragraphs": [
            "黄精蒸罢洗琼杯，林下从留石上苔。",
            "昨日围棋未终局，多乘白鹤下山来。"
        ],
        "title": "期王炼师不至",
        "id": "ced665f5-91f8-4f91-bef6-73ba963cafd2"
    },
    {
        "author": "秦系",
        "paragraphs": [
            "盘石垂萝即是家，回头犹看五枝花。",
            "松间寂寂无烟火，应服朝来一片霞。"
        ],
        "title": "题赠张道士山居",
        "id": "1d5032b6-cd8e-4c5e-bbf7-e0f95a18e6a1"
    },
    {
        "author": "秦系",
        "paragraphs": [
            "昨日年催白发新，身如麋鹿不知贫。",
            "时时亦被羣儿笑，赖有南山四老人。"
        ],
        "title": "山中书怀寄张建封大夫",
        "id": "2de25a81-af75-465c-9354-ca3a2d23c13b"
    },
    {
        "author": "秦系",
        "paragraphs": [
            "荷衣半破带莓苔，笑向陶潜酒瓮开。",
            "纵醉远须上山去，白云那肯下山来。"
        ],
        "title": "山中赠诸暨丹丘明府",
        "id": "10a896fb-d8d1-4d99-98d1-eec0e08dba3e"
    },
    {
        "author": "秦系",
        "paragraphs": [
            "蓑笠双童傍酒船，湖山相引到房前。",
            "团蕉何事敎人见，暂借空牀守坐禅。"
        ],
        "title": "奉寄昼公",
        "id": "24ada1e5-a398-4e50-883c-e50e7bafa9ce"
    },
    {
        "author": "秦系",
        "paragraphs": [
            "禅室遥看峰顶头，白云东去水长流。",
            "松间傥许幽人住，不更将钱买沃州。"
        ],
        "title": "宿云门上方",
        "id": "bb8bcabd-0823-4dea-bf90-a3a59aec3f22"
    },
    {
        "author": "秦系",
        "paragraphs": [
            "久卧云间已息机，青袍忽著狎鸥飞。",
            "诗兴到来无一事，郡中今有谢玄晖。"
        ],
        "title": "即事奉呈郎中韦使君",
        "id": "2938d405-ac85-4e4a-9261-d4b983e0f068"
    },
    {
        "author": "秦系",
        "paragraphs": [
            "黯黯严城罢鼓鼙，数声相续出寒栖。",
            "不嫌惊破纱窗梦，却恐为妖半夜啼。"
        ],
        "title": "晓鸡",
        "id": "89090db5-934b-4d15-9808-18ceb9d735e9"
    },
    {
        "author": "任华",
        "paragraphs": [
            "古来文章有能奔逸气，耸高格。",
            "清人心神，惊人魂魄。",
            "我闻当今有李白，大猎赋，鸿猷文，嗤长卿，笑子云。",
            "班张所作琐细不入耳，未知卿云得在嗤笑限。",
            "登庐山，观瀑布，海风吹不断，江月照还空。",
            "余爱此两句：登天台，望渤海云垂大鹏飞，山压巨鳌背，斯言亦好在。",
            "至于他作多不拘常律，振摆超腾，既俊且逸。",
            "或醉中操纸，或兴来走笔。",
            "手下忽然片云飞，眼前划见孤峰出。",
            "而我有时白日忽欲睡，睡觉歘然起攘臂。",
            "任生知有君，君也知有任生未。",
            "中间闻道在长安，及余戾止。",
            "君已江东访元丹，邂逅不得见君面。",
            "每常把酒，向东望良久。",
            "见说往年在翰林，胸中矛戟何森森。",
            "新诗传在宫人口，佳句不离明主心。",
            "身骑天马多意气，目送飞鸿对豪贵。",
            "承恩召入凡几回，待诏归来仍半醉。",
            "权臣妬盛名，羣犬多吠声。",
            "有勅放君却归隐沦处，高歌大笑出关去。",
            "且向东山为外臣，诸侯交迓驰朱轮。",
            "白璧一双买交者，黄金百镒相知人。",
            "平生傲岸其志不可测，数十年为客，未尝一日低颜色。",
            "八咏楼中坦腹眠，五侯门下无心忆。",
            "繁花越台上，细柳吴宫侧。",
            "绿水青山知有君，白云明月偏相识。",
            "养高兼养闲，可望不可攀。",
            "庄周万物外，范蠡五湖间。",
            "人传访道沧海上，丁令王乔每往还。",
            "蓬莱径是曾到来，方丈岂唯方一丈。",
            "伊余每欲乘兴往相寻，江湖拥隔劳寸心。",
            "今朝忽遇东飞翼，寄此一章表胸臆。",
            "傥能报我一片言，但访任华有人识。"
        ],
        "tags": [
            "庐山"
        ],
        "title": "寄李白",
        "id": "c012d2aa-e678-491c-aa1d-d201ed7d6e2a"
    },
    {
        "author": "任华",
        "paragraphs": [
            "杜拾遗，名甫第二才甚奇。",
            "任生与君别，别来已多时，何尝一日不相思。",
            "杜拾遗，知不知，昨日有人诵得数篇黄绢词。",
            "吾怪异奇特借问，果然称是杜二之所为。",
            "势攫虎豹，气腾蛟螭。",
            "沧海无风似鼓荡，华岳平地欲奔驰。",
            "曹刘俯仰惭大敌，沈谢逡巡称小儿。",
            "昔在帝城中，盛名君一个。",
            "诸人见所作，无不心胆破。",
            "郎官丛里作狂歌，丞相阁中常醉卧。",
            "前年皇帝归长安，承恩阔步青云端。",
            "积翠扈游花匼匝，披香寓直月团栾。",
            "英才特达承天睠，公卿无不相钦慕。",
            "只缘汲黯好直言，遂使安仁却为掾。",
            "如今避地锦城隅，幕下英僚每日相随提玉壶。",
            "半醉起舞捋髭须，乍低乍昂傍若无。",
            "古人制礼但为防俗士，岂得为君设之乎。",
            "而我不飞不鸣亦可以，只待朝廷有知己。",
            "已曾读却无限书，拙诗一句两句在人耳。",
            "如今看之总无益，又不能崎岖傍朝市。",
            "且当事耕稼，岂得便徒尔。",
            "南阳葛亮为友朋，东山谢安作邻里。",
            "闲常把琴弄，闷即携樽起。",
            "莺啼二月三月时，花发千山万山里。",
            "此时幽旷无人知，火急将书凭驿使，为报杜拾遗。"
        ],
        "tags": [
            "华山"
        ],
        "title": "寄杜拾遗",
        "id": "a24f9678-6279-4a85-be09-d3ebfe919190"
    },
    {
        "author": "任华",
        "paragraphs": [
            "吾尝好奇，古来草圣无不知，岂不知右军与献之。",
            "虽有壮丽之骨，恨无狂逸之姿。",
            "中间张长史，独放荡而不羁，以颠为名倾荡于当时。",
            "张老颠，殊不颠于怀素。",
            "怀素颠，乃是颠。",
            "人谓尔从江南来，我谓尔从天上来。",
            "负颠狂之墨妙，有墨狂之逸才。",
            "狂僧前日动京华，朝骑王公大人马，暮宿王公大人家。",
            "谁不造素屏，谁不涂粉壁。",
            "粉壁摇晴光，素屏凝晓霜，待君挥洒兮不可弥忘。",
            "骏马迎来坐堂中，金盆盛酒竹叶香。",
            "十桮五桮不解意，百桮已后始颠狂。",
            "一颠一狂多意气，大呌一声起攘臂。",
            "挥毫倏忽千万字，有时一字两字长丈二。",
            "翕若长鲸泼剌动海岛，歘若长蛇戌律透深草。",
            "回环缭绕相拘连，千变万化在眼前。",
            "飘风骤雨相击射，速禄飒拉动簷隙。",
            "掷华山巨石以为点，掣衡山阵云以为画。",
            "兴不尽，势转雄。",
            "恐天低而地窄，更有何处最可怜，褭褭枯藤万丈悬。",
            "万丈悬，拂秋水，映秋天。",
            "或如丝，或如发，风吹欲绝又不绝，锋芒利如欧冶劒。",
            "劲直浑是幷州铁，时复枯燥何䙰褷。",
            "忽觉阴山突兀横翠微，中有枯松错落一万丈。",
            "倒挂绝壁蹙枯枝，千魑魅兮万魍魉，欲出不可何闪尸。",
            "又如翰海日暮愁阴浓，忽然跃出千黑龙。",
            "夭矫偃蹇，入乎苍穹。",
            "飞沙走石满穷塞，万里飕飕西北风。",
            "狂僧有绝艺，非数仞高墙不足以逞其笔势。",
            "或逢花笺与绢素，凝神执笔守恒度。",
            "别来筋骨多情趣，霏霏微微点长露。",
            "三秋月照丹凤楼，二月花开上林树。",
            "终恐绊骐骥之足，不得展千里之步。",
            "狂僧狂僧，尔虽有绝艺。",
            "犹当假良媒，不因礼部张公将尔来，如何得声名一旦諠九垓。"
        ],
        "tags": [
            "衡山"
        ],
        "title": "怀素上人草书歌",
        "id": "58a29f32-5c21-41d8-8119-b87073f59218"
    },
    {
        "author": "魏万",
        "paragraphs": [
            "君抱碧海珠，我怀蓝田玉。",
            "各称希代宝，万里遥相烛。",
            "长卿慕蔺久，子猷意已深。",
            "平生风云人，暗合江海心。",
            "去秋忽乘兴，命驾来东土。",
            "谪仙游梁园，爱子在邹鲁。",
            "二处一不见，拂衣向江东。",
            "五两挂海月，扁舟随长风。",
            "南游吴越徧，高揖二千石。",
            "雪上天台山，春逢翰林伯。",
            "宣父敬项橐，林宗重黄生。",
            "一长复一少，相看如弟兄。",
            "惕然意不尽，更逐西南去。",
            "同舟入秦淮，建业龙盘处。",
            "楚歌对吴酒，借问承恩初。",
            "宫买长门赋，天迎驷马车。",
            "才高世难容，道废可推命。",
            "安石重携妓，子房空谢病。",
            "金陵百万户，六代帝王都。",
            "虎石据西江，钟山临北湖。",
            "二山信为美，王屋人相待。",
            "应为岐路多，不知岁寒在。",
            "君游早晚还，勿久风尘间。",
            "此别未远别，秋期到仙山。"
        ],
        "title": "金陵酧李翰林谪仙子",
        "id": "958d2363-c071-403a-bc1e-b1883381977d"
    },
    {
        "author": "崔宗之",
        "paragraphs": [
            "凉风八九月，白露满空庭。",
            "耿耿意不畅，捎捎风叶声。",
            "思见雄俊士，共话今古情。",
            "李侯忽来仪，把袂苦不早。",
            "清论既抵掌，玄谈又绝倒。",
            "分明楚汉事，历历王霸道。",
            "担囊无俗物，访古千里余。",
            "袖有匕首劒，怀中茂陵书。",
            "双眸光照人，词赋凌子虚。",
            "酌酒弦素秦，霜气正凝洁。",
            "平生心中事，今日为君说。",
            "我家有别业，寄在嵩之阳。",
            "明月出高岑，清谿澄素光。",
            "云散窗户静，风吹松桂香。",
            "子若同斯游千载不相忘。"
        ],
        "title": "赠李十二白",
        "id": "be6d0130-6df9-45d7-882e-3398fdd4897a"
    },
    {
        "author": "崔成甫",
        "paragraphs": [
            "我是潇湘放逐臣，君辞明主汉江滨。",
            "天外常求太白老，金陵捉得酒仙人。"
        ],
        "title": "赠李十二白",
        "id": "aed73061-c161-4c93-bf32-d8c409e5ac06"
    },
    {
        "author": "严武",
        "paragraphs": [
            "漫向江头把钓竿，懒眠沙草爱风湍。",
            "莫倚善题鹦鹉赋，何须不著鵕鸃冠。",
            "腹中书籍幽时晒，肘后医方静处看。",
            "兴发会能驰骏马，应须直到使君滩。"
        ],
        "title": "寄题杜拾遗锦江野亭",
        "id": "7d1e0476-7d14-40a4-8a31-eafa1bc29f95"
    },
    {
        "author": "严武",
        "paragraphs": [
            "独逢尧典日，再覩汉官时。",
            "未効风霜劲，空惭雨露私。",
            "夜钟清万户，曙漏拂千旗。",
            "并向殊庭谒，俱承别馆追。",
            "斗城怜旧路，涡水惜归期。",
            "峰树还相伴，江云更对垂。",
            "试回沧海櫂，莫妬敬亭诗。",
            "秪是书应寄，无忘酒共持。",
            "但令心事在，未肯鬓毛衰。",
            "最怅巴山里，清猨醒梦思。"
        ],
        "title": "酬别杜二",
        "id": "569ed2c5-a458-4fd4-ab8c-756a7f9f3e78"
    },
    {
        "author": "严武",
        "paragraphs": [
            "楚江长流对楚寺，楠木幽生赤崖背。",
            "临谿插石盘老根，苔色青苍山雨痕。",
            "高枝闹叶鸟不度，半掩白云朝与暮。",
            "香殿萧条转密阴，花龛滴沥垂清露。",
            "闻道偏多越水头，烟生霁歛使人愁。",
            "月明忽忆湘川夜，猨呌还思鄂渚秋。",
            "看君幽霭几千丈，寂寞穷山今遇赏。",
            "亦知钟梵报黄昏，犹卧禅牀恋奇响。"
        ],
        "title": "题巴州光福寺楠木",
        "id": "b42a6899-25df-4c90-8aa1-3707929f20ac"
    },
    {
        "author": "严武",
        "paragraphs": [
            "贱妾如桃李，君王若岁时。",
            "秋风一已劲，摇落不胜悲。",
            "寂寂苍苔满，沈沈绿草滋。",
            "繁华非此日，指辇竞何辞。"
        ],
        "title": "班婕妤",
        "id": "f600be4a-fb4c-4656-a203-9eab3847d449"
    },
    {
        "author": "严武",
        "paragraphs": [
            "卧向巴山落月时，两乡千里梦相思。",
            "可但步兵偏爱酒，也知光禄最能诗。",
            "江头赤叶枫愁客，篱外黄花菊对谁。",
            "跂马望君非一度，冷猨秋鴈不胜悲。"
        ],
        "title": "巴岭荅杜二见忆",
        "id": "d438c27b-a04b-4d22-8d1a-856edf0153d5"
    },
    {
        "author": "严武",
        "paragraphs": [
            "昨夜秋风入汉关，朔云边月满西山。",
            "更催飞将追骄虏，莫遣沙场匹马远。"
        ],
        "tags": [
            "风",
            "写风",
            "边塞"
        ],
        "title": "军城早秋",
        "id": "3e07861d-a4bc-436e-a8bc-256e865edaa8"
    },
    {
        "author": "韦迢",
        "paragraphs": [
            "江畔长沙驿，相逢缆客船。",
            "大名诗独步，小郡海西偏。",
            "地湿愁飞鵩，天炎畏跕鸢。",
            "去留俱失意，把臂共潸然。"
        ],
        "title": "潭州留别杜员外院长",
        "id": "01610841-4c30-48d5-9891-1ef8abe037c2"
    },
    {
        "author": "韦迢",
        "paragraphs": [
            "北风昨夜雨，江上早来凉。",
            "楚岫千峰翠，湘潭一叶黄。",
            "故人湖外客，白首尚为郎。",
            "相忆无南鴈，何时有报章。"
        ],
        "title": "早发湘潭寄杜员外院长",
        "id": "dcec503b-6166-446d-97b8-e97367465b22"
    },
    {
        "author": "郭受",
        "paragraphs": [
            "新诗海内流传久，旧德朝中属望劳。",
            "郡邑地卑饶雾雨，江湖天阔足风涛。",
            "松花酒熟傍看醉，莲叶舟轻自学操。",
            "春兴不知凡几首，衡阳纸价顿能高。"
        ],
        "title": "寄杜员外",
        "id": "9f7a8a88-9357-4aaf-a776-8dda768111da"
    },
    {
        "author": "韩滉",
        "paragraphs": [
            "晦日新晴春色娇，万家攀折渡长桥。",
            "年年老向江城寺，不觉春风换柳条。"
        ],
        "title": "晦日呈诸判官",
        "id": "31922b75-1ce3-436e-bfde-6dc7fe8ef613"
    },
    {
        "author": "韩滉",
        "paragraphs": [
            "万事伤心对管弦，一身含泪向春烟。",
            "黄金用尽敎歌舞，留与他人乐少年。"
        ],
        "title": "听乐怅然自述",
        "id": "732b5f5f-c66b-418a-8edf-207a527926a8"
    },
    {
        "author": "窦蒙",
        "paragraphs": [
            "受命别家乡，思归每断肠。",
            "季江留被在，子敬与琴亡。",
            "吾弟当平昔，才名荷宠光。",
            "作诗通小雅，献赋掩长杨。",
            "流转三千里，悲啼百万行。",
            "庭前紫荆树，何日再芬芳。"
        ],
        "title": "题弟臮述书赋后",
        "id": "b2758d03-e48e-406e-a461-2a47c99126d4"
    },
    {
        "author": "张濯",
        "paragraphs": [
            "颛顼时初谢，句芒令复陈。",
            "飞灰将应节，宾日已知春。",
            "考历明三统，迎祥受万人。",
            "衣冠宵执玉，坛墠晓清尘。",
            "肃穆来东道，回环拱北辰。",
            "仗前花待发，旗处柳疑新。",
            "云敛黄山际，冰开素浐滨。",
            "圣朝多庆赏，希为荐沈沦。"
        ],
        "tags": [
            "黄山"
        ],
        "title": "迎春东郊",
        "id": "ca8203cd-e850-43d3-8fbd-b9d521b5e421"
    },
    {
        "author": "张濯",
        "paragraphs": [
            "古都遗庙出河濆，万代千秋仰圣君。",
            "蒲坂城边长逝水，苍梧野外不归云。",
            "寥寥象设魂应在，寂寂虞篇德已闻。",
            "向晚风吹庭下栢，犹疑琴曲韵南薰。"
        ],
        "title": "题舜庙",
        "id": "8ad4658d-483c-4540-ad7a-ee5e7de8041d"
    },
    {
        "author": "王绰",
        "paragraphs": [
            "玉管潜移律，东郊始报春。",
            "銮舆应宝运，天仗出佳辰。",
            "睿泽光时辈，恩辉及物新。",
            "虬螭动旌斾，烟景入城闉。",
            "御柳初含色，龙池渐启津。",
            "谁怜在阴者，得与蛰虫伸。"
        ],
        "title": "迎春东郊",
        "id": "ecfdb48f-8b75-45de-a82e-aa5da56a024c"
    },
    {
        "author": "郑锡",
        "paragraphs": [
            "霞鞍金口骝，豹袖紫貂裘。",
            "家住丛台近，门前漳水流。",
            "唤人呈楚舞，借客试吴钩。",
            "见说秦兵至，甘心赴国讐。"
        ],
        "title": "邯郸少年行",
        "id": "580be45a-7004-4b26-b5b5-85a6786c8031"
    },
    {
        "author": "郑锡",
        "paragraphs": [
            "秋尽初移幕，霑裳一送君。",
            "据鞍窥古堠，开灶爇寒云。",
            "登陇人回首，临关马顾羣。",
            "从来断肠处，皆向此中分。"
        ],
        "title": "陇头别",
        "id": "61f2f234-2d7e-428d-80a8-0aa6c775c198"
    },
    {
        "author": "郑锡",
        "paragraphs": [
            "象弭插文犀，鱼肠莹鸊鹈。",
            "水声分陇咽，马色度关迷。",
            "晓幕胡沙惨，危烽汉月低。",
            "仍闻数骑将，更欲出辽西。"
        ],
        "title": "度关山",
        "id": "d3f6ce71-4ed1-4642-a150-bd3386966687"
    },
    {
        "author": "郑锡",
        "paragraphs": [
            "关山落叶秋，掩泪望营州。",
            "辽海云沙暮，幽燕旌斾愁。",
            "战余能送阵，身老未封侯。",
            "去国三千里，归心红粉楼。"
        ],
        "title": "出塞",
        "id": "c49030cc-3a5e-496a-8cf0-563b2e45bd7a"
    },
    {
        "author": "郑锡",
        "paragraphs": [
            "长门寒水流，高殿晓风秋。",
            "昨夜鸳鸯梦，还陪豹尾游。",
            "前鱼不解泣，共辇岂关羞。",
            "那及轻身燕，双飞上玉楼。"
        ],
        "title": "玉阶怨",
        "id": "d1f1f1a3-02d8-492e-b705-619b52b3c453"
    },
    {
        "author": "郑锡",
        "paragraphs": [
            "渭水通胡苑，轮台望汉关。",
            "帛书秋海断，锦字夜机闲。",
            "旅梦虫催晓，边心雁带还。",
            "惟余两乡思，一夕度关山。"
        ],
        "title": "千里思",
        "id": "44b45785-981e-4b6c-815f-8c96bf89fe24"
    },
    {
        "author": "郑锡",
        "paragraphs": [
            "春生岘首东，先煖习池风。",
            "拂水初含绿，惊林未吐红。",
            "渚边游汉女，桑下问庞公。",
            "磨灭怀中刺，曾将示孔融。"
        ],
        "title": "襄阳乐",
        "id": "a656f34a-7eaa-4396-94aa-198921d5610d"
    },
    {
        "author": "郑锡",
        "paragraphs": [
            "乘轺奉紫泥，泽国渺天涯。",
            "九派春潮满，孤帆暮雨低。",
            "草深莺断续，花落水东西。",
            "更有高唐处，知君路不迷。"
        ],
        "tags": [
            "送别"
        ],
        "title": "送客之江西",
        "id": "44c15bdc-51ad-4102-b71e-a136afafbd95"
    },
    {
        "author": "郑锡",
        "paragraphs": [
            "高堂新月明，虚殿夕风清。",
            "素影纱窗霁，浮凉羽扇轻。",
            "稍随微露滴，渐逐晓参横。",
            "遥忆云中咏，萧条空复情。"
        ],
        "title": "望月",
        "id": "30baa31d-a7ae-4e3a-bd63-bd0bb2d9602b"
    },
    {
        "author": "郑锡",
        "paragraphs": [
            "校尉征兵出塞西，别营分骑过龙溪。",
            "沙平虏迹风吹尽，雾失烽烟道易迷。",
            "玉靶半开鸿已落，金河欲渡马连嘶。",
            "会当系取天骄入，不使军书夜刺闺。"
        ],
        "title": "出塞曲",
        "id": "1b8bb182-515f-4f05-826e-455f0bb635aa"
    },
    {
        "author": "古之奇",
        "paragraphs": [
            "微生祖龙代，却思尧舜道。",
            "何人仕帝庭，拔杀指佞草。",
            "奸臣弄民柄，天子恣衷抱。",
            "上下一相蒙，马鹿遂颠倒。",
            "中国既板荡，骨肉安可保。",
            "人生贵年寿，吾恨死不早。"
        ],
        "title": "秦人谣",
        "id": "a3c557ea-2e73-4d65-87a2-0f19744db796"
    },
    {
        "author": "李阳冰",
        "paragraphs": [
            "阮客身何在，仙云洞口横。",
            "人间不到处，今日此中行。"
        ],
        "title": "阮客旧居",
        "id": "00734d59-0333-4186-aa31-5a036d2315f0"
    },
    {
        "author": "严维",
        "paragraphs": [
            "掩扉常自静，驿吏忽传呼。",
            "水巷惊驯鸟，藜牀起病躯。",
            "顾身悲欲老，戒子力为儒。",
            "明日公西去，烟霞复作徒。"
        ],
        "title": "酬耿拾遗题赠",
        "id": "cac5c9c8-bdb3-4b45-8902-8ad630c32ca0"
    },
    {
        "author": "严维",
        "paragraphs": [
            "前年万里别，昨日一封书。",
            "郢曲西陵渡，秦官使者车。",
            "柳塘薰昼日，花水溢春渠。",
            "若不嫌鸡黍，先令扫弊庐。"
        ],
        "title": "酬王侍御西陵渡见寄",
        "id": "62bc9c98-db76-48ad-810d-6cfb2541d2da"
    },
    {
        "author": "严维",
        "paragraphs": [
            "苏耽佐郡时，近出白云司。",
            "药补清羸疾，窗吟绝妙词。",
            "柳塘春水慢，花坞夕阳迟。",
            "欲识怀君意，明朝访檝师。"
        ],
        "title": "酬刘员外见寄",
        "id": "b4b371df-388a-4eac-9f57-1e11c451ffed"
    },
    {
        "author": "严维",
        "paragraphs": [
            "小岭路难近，仙郎此夕过。",
            "潭空观月定，涧静见云多。",
            "竹翠烟深锁，松声雨点和。",
            "万缘俱不有，对境自垂萝。"
        ],
        "title": "同韩员外宿云门寺",
        "id": "5e87f174-5f75-4b2c-9a6a-3858ead274d4"
    },
    {
        "author": "严维",
        "paragraphs": [
            "幸免低头向府中，贵将藜藿与君同。",
            "阳雁呌霜来枕上，寒山映月在湖中。",
            "诗书何德名夫子，草木推年长数公。",
            "闻道汉家偏尚少，此身那此访芝翁。"
        ],
        "title": "酬诸公宿镜水宅",
        "id": "1d413c37-f370-4d3e-ab48-0b6137b83ba8"
    },
    {
        "author": "严维",
        "paragraphs": [
            "卑情不敢论，拜首入辕门。",
            "列郡诸侯长，登朝八座尊。",
            "凝笳临水发，行斾向风飜。",
            "几许遗黎泣，同怀父母恩。"
        ],
        "title": "送薛尚书入蜀",
        "id": "9a465599-72af-42d1-a4b6-5d242a2d4ab4"
    },
    {
        "author": "严维",
        "paragraphs": [
            "魑魅曾为伍，蓬莱近拜郎。",
            "臣心瞻北阙，家事在南荒。",
            "莎草山城小，毛洲海驿长。",
            "玄成知必大，宁是泛沧浪。"
        ],
        "title": "送李祕书往儋州",
        "id": "2d0f08cd-47d0-455a-a70d-3754d57320d6"
    },
    {
        "author": "严维",
        "paragraphs": [
            "明月双溪水，清风八咏楼。",
            "昔年为客处，今日送君游。"
        ],
        "title": "送人入金华",
        "id": "7dd0dbb6-40fa-4424-bea1-8650f7513987"
    },
    {
        "author": "严维",
        "paragraphs": [
            "如今相府用英髦，独往南州肯告劳。",
            "冰水近开渔浦出，雪云初卷定山高。",
            "木奴花映桐庐县，青雀舟随白露涛。",
            "使者应须访廉吏，府中惟有范功曹。"
        ],
        "title": "送崔峒使往睦州兼寄薛司户",
        "id": "96977d5f-eb6e-4e4c-bcb9-0dc78604119c"
    },
    {
        "author": "严维",
        "paragraphs": [
            "犹道楼兰十万师，书生匹马去何之。",
            "临歧未断归家目，望月空吟出塞诗。",
            "常欲激昂论上策，不应憔悴老明时。",
            "遥知到日逢寒食，彩笔长裾会晋祠。"
        ],
        "title": "送房元直赴北京",
        "id": "bd9d6696-ea76-4268-a241-99cd7cd1820f"
    },
    {
        "author": "严维",
        "paragraphs": [
            "失路荆溪上，依人忽暝投。",
            "长桥今夜月，阳羨古时州。",
            "野烧明山郭，寒更出县楼。",
            "先生能馆我，无事五湖游。"
        ],
        "title": "荆溪馆呈丘义兴",
        "id": "567c5382-3b53-4cc8-8b8a-d87f8c7ddaee"
    },
    {
        "author": "严维",
        "paragraphs": [
            "山下新泉出，泠泠北去源。",
            "落池才有响，喷石未成痕。",
            "独映孤松色，殊分众鸟喧。",
            "唯当清夜月，观此启禅门。"
        ],
        "title": "一公新泉",
        "id": "1b8d93ea-6e17-4694-ab77-6d7bd98c0037"
    },
    {
        "author": "严维",
        "paragraphs": [
            "王室符长庆，环中得水精。",
            "任圆循不极，见素质仍贞。",
            "信是天然瑞，非因朴斲成。",
            "无瑕胜玉美，至洁过冰清。",
            "未肯齐珉价，宁同杂佩声。",
            "能衔任黄雀，亦欲应时明。"
        ],
        "title": "奉试水精环",
        "id": "ff54523a-a05e-4c51-bbe4-bd848346b2c1"
    },
    {
        "author": "严维",
        "paragraphs": [
            "天阴行易晚，前路故人居。",
            "孤棹所思久，寒林相见初。",
            "闲灯忘夜水，清漏任更疎。",
            "明发还须去，离家几岁除。"
        ],
        "title": "自云阳归晚泊陆澧宅",
        "id": "5c5e7185-6ddb-443f-81ed-e7d2d9d59460"
    },
    {
        "author": "严维",
        "paragraphs": [
            "上客南台至，重阳此会文。",
            "菊芳寒露洗，杯翠夕阳曛。",
            "务简人同醉，溪闲鸟自羣。",
            "府中官最小，唯有孟参军。"
        ],
        "title": "九日陪崔郎中北山讌",
        "id": "1ec1004b-ebea-4636-9fb6-9bd05737c70e"
    },
    {
        "author": "严维",
        "paragraphs": [
            "中年从一尉，自笑此身非。",
            "道在甘微禄，时难耻息机。",
            "晨趋本郡府，书掩故山扉。",
            "待见干戈毕，何妨更采薇。"
        ],
        "title": "留别邹绍刘长卿",
        "id": "d82e2190-3a65-468e-a56c-623ee94fe2aa"
    },
    {
        "author": "严维",
        "paragraphs": [
            "年来白发欲星星，误却生涯是一经。",
            "魏阙望中何日见，商歌奏罢复谁听。",
            "孤根独弃慙山木，弱质无成状水萍。",
            "今日更须询哲匠，不应休去老巖扃。"
        ],
        "title": "书情献相公",
        "id": "118a0230-50a2-4ff3-9c3f-c4f33f4969f1"
    },
    {
        "author": "严维",
        "paragraphs": [
            "昔年居汉水，日醉习家池。",
            "道胜迹常在，名高身不知。",
            "欲依天目住，新自始宁移。",
            "生事曾无长，惟将白接䍦。"
        ],
        "title": "赠送朱放",
        "id": "c178fad8-195b-4069-b641-c529af5dcc72"
    },
    {
        "author": "严维",
        "paragraphs": [
            "辟疆年正少，公子贵初还。",
            "早列月卿位，新参柱史班。",
            "千夫驰驿道，驷马入家山。",
            "深巷乌衣盛，高门画戟闲。",
            "逶迤天乐下，照耀剡溪间。",
            "自贱游章句，空为衰草颜。"
        ],
        "title": "剡中赠张卿侍御",
        "id": "5ab59e81-b943-4b03-b08a-a34e4cefeee8"
    },
    {
        "author": "严维",
        "paragraphs": [
            "万公长慢世，昨日又隳官。",
            "纵酒真彭泽，论诗得建安。",
            "家山伯禹穴，别墅小长干。",
            "輙有时人至，窗前白眼看。"
        ],
        "title": "赠万经",
        "id": "4f733ca9-4c37-4c5b-9e25-e39166c1cf16"
    },
    {
        "author": "严维",
        "paragraphs": [
            "东土苗人尚有残，皇皇亚相出朝端。",
            "手持国宪羣僚畏，口喻天慈百姓安。",
            "礼数自怜今日绝，风流空计往年欢。",
            "误著青袍将十载，忍令渔浦却垂竿。"
        ],
        "title": "书情上李苏州",
        "id": "fdfafd13-b5b9-4f27-abd2-c74089c71259"
    },
    {
        "author": "严维",
        "paragraphs": [
            "童年献赋在皇州，方寸思量君与侯。",
            "万事无成新白首，两春虚掷对沧流。",
            "歌诗盛赋文星动，箫管新亭晦日游。",
            "知己欲依何水部，乡人今正贱东丘。"
        ],
        "title": "余姚祗役奉简鲍参军",
        "id": "acd23434-81a1-4c36-8196-e262f883e289"
    },
    {
        "author": "严维",
        "paragraphs": [
            "绝壑开花界，耶溪极上源。",
            "光辉三独坐，登陟五云门。",
            "深木鸣驺驭，晴山曜武贲。",
            "乱泉观坐卧，疎磬发朝昏。",
            "苍翠新秋色，莓苔积雨痕。",
            "上方看度鸟，后夜听吟猿。",
            "异迹焚香对，新诗酌茗论。",
            "归来还抚俗，诸老莫攀辕。"
        ],
        "title": "奉和独孤中丞游云门寺",
        "id": "1143c442-058a-462d-b5cc-63b9947e4823"
    },
    {
        "author": "严维",
        "paragraphs": [
            "初第华严会，王家少长行。",
            "到宫龙节驻，礼塔雁行成。",
            "莲界千峰静，梅天一雨清。",
            "禅庭未可恋，圣主寄苍生。"
        ],
        "title": "奉和皇甫大夫夏日游花严寺",
        "id": "ffed3e70-8753-466c-ac59-0fdb5894adfd"
    },
    {
        "author": "严维",
        "paragraphs": [
            "一夕雨沈沈，哀猨万木阴。",
            "天龙来护法，长老密看心。",
            "鱼梵空山静，纱灯古殿深。",
            "无生久已学，白发浪相侵。"
        ],
        "title": "宿法华寺",
        "id": "07aef71c-f716-4736-b80e-7425ea8f00ba"
    },
    {
        "author": "严维",
        "paragraphs": [
            "天师百岁少如童，不到山中更不逢。",
            "洗药每临新瀑水，步虚时遶最高峰。",
            "篱根五月留残雪，座右千年荫古松。",
            "此去人寰知近远，回看路隔一重重。"
        ],
        "title": "题茅山李尊师所居",
        "id": "1f03841c-5cf1-43e3-9d96-d1768981de42"
    },
    {
        "author": "严维",
        "paragraphs": [
            "孤云独鹤共悠悠，万卷经书一叶舟。",
            "楚地巢城民舍少，烟村社树鹭湖秋。",
            "蒿莱织妾晨炊黍，隅落耕童夕放牛。",
            "年少不应辞苦节，诸生若遇亦封侯。"
        ],
        "title": "送薛居士和州读书",
        "id": "9f033648-d76a-4de4-ba1d-8c0298fa5c3d"
    },
    {
        "author": "严维",
        "paragraphs": [
            "故关衰草遍，离别正堪悲。",
            "路出寒云外，人归暮雪时。",
            "少孤为客早，多难识君迟。",
            "揜泣空相向，风尘何所期。"
        ],
        "tags": [
            "唐诗三百首",
            "冬天",
            "友情",
            "送别",
            "五言律诗",
            "伤怀"
        ],
        "title": "送李端",
        "id": "67c18ea1-db49-44b5-8b21-6176e4a86416"
    },
    {
        "author": "严维",
        "paragraphs": [
            "方外主人名道林，怕将水月净身心。",
            "居然对我说无我，寂历山深将夜深。"
        ],
        "title": "宿天竺寺",
        "id": "5112ca49-faea-4dcc-8589-6d0327799bc8"
    },
    {
        "author": "严维",
        "paragraphs": [
            "丹阳郭里送行舟，一别心知两地秋。",
            "日晚江南望江北，寒鸦飞尽水悠悠。"
        ],
        "tags": [
            "思念",
            "送别",
            "友情"
        ],
        "title": "丹阳送韦参军",
        "id": "8f9d60e5-bd15-4f2f-89e2-b6dcf8d26064"
    },
    {
        "author": "严维",
        "paragraphs": [
            "啸终万籁起，吹去当溪云。",
            "环屿或明昧，远峯尚氛氲。",
            "雨新翠叶发，夜早玄象分。",
            "金涧流不尽，入山深更闻。"
        ],
        "title": "入唐溪",
        "id": "8d724eb7-febd-4169-aa23-a3917fda6ca7"
    },
    {
        "author": "严维",
        "paragraphs": [
            "长老归缘起，桃花忆旧巖。",
            "清晨云抱石，深夜月笼杉。",
            "道具门人捧，斋粮谷鸟衔。",
            "余生愿依止，文字欲三缄。"
        ],
        "title": "送桃巖成上人归本寺",
        "id": "c724c20d-b1a6-4044-af22-5cb1b6aba150"
    },
    {
        "author": "严维",
        "paragraphs": [
            "本意宿东林，因听子贱琴。",
            "遥知大小朗，已断去来心。",
            "夜静溪声近，庭寒月色深。",
            "宁知尘外意，定后便成吟。"
        ],
        "title": "酬普选二上人期相会见寄",
        "id": "2049c49c-8641-4e79-9342-992de31f2a5e"
    },
    {
        "author": "严维",
        "paragraphs": [
            "秦僧吹竹闭秋城，早在梨园称主情。",
            "今夕襄阳山太守，座中流泪听商声。"
        ],
        "title": "相里使君宅听澄上人吹小管",
        "id": "a4fe62aa-8fa5-48ee-a40f-bedac42c701d"
    },
    {
        "author": "严维",
        "paragraphs": [
            "最称弘偃少，早岁草茆居。",
            "年老从僧律，生知解佛书。",
            "衲衣求坏帛，野饭拾春蔬。",
            "章句无求断，时中学有余。"
        ],
        "title": "赠别至弘上人",
        "id": "a7d23b6d-1e99-4088-aa84-fb9f684d4f1c"
    },
    {
        "author": "严维",
        "paragraphs": [
            "沛艾如龙马，来从上苑中。",
            "棣华恩见赐，伯舅礼仍崇。",
            "镜点黄金眼，花开白雪騣。",
            "性柔君子德，足逸大王风。",
            "色照鸣珂静，声连喷玉雄。",
            "食场恩未尽，过隟命旋终。",
            "练影依云没，银鞍向月空。",
            "仍闻乐府唱，犹念代劳功。"
        ],
        "title": "奉和刘祭酒伤白马",
        "id": "9aa3f5aa-d3a0-4650-afb2-6f9a79d01204"
    },
    {
        "author": "严维",
        "paragraphs": [
            "一公何不住，空有远公名。",
            "共说岑山路，今时不可行。",
            "旧房松更老，新塔草初生。",
            "经论传缁侣，文章遍墨卿。",
            "禅林枝干折，法宇栋梁倾。",
            "谁复修僧史，应知传已成。"
        ],
        "title": "哭灵一上人",
        "id": "3c480b6c-f2a8-4726-8cdd-1e4c8c54f2d7"
    },
    {
        "author": "严维",
        "paragraphs": [
            "宇下无留事，经营意独新。",
            "文房已得地，相阁是推轮。",
            "席上招贤急，山阴对雪频。",
            "虚明先旦暮，启闭异冬春。",
            "谈笑兵家法，逢迎幕府宾。",
            "还将负暄处，时借在阴人。"
        ],
        "title": "题鲍行军小阁",
        "id": "f86ad791-a68e-43bf-903a-e9ee6dec7ee7"
    },
    {
        "author": "严维",
        "paragraphs": [
            "竹使羞殷荐，松龛拜夏祠。",
            "为鱼歌德后，舞羽降神时。",
            "文卫瞻如在，精灵信有期。",
            "夕阳陪醉止，塘上鸟咸迟。"
        ],
        "title": "陪皇甫大夫谒禹庙",
        "id": "e82c0c1d-2a56-453c-b97a-93ecb879035a"
    },
    {
        "author": "严维",
        "paragraphs": [
            "八月洞庭秋，潇湘水北流。",
            "还家万里梦，为客五更愁。",
            "不用看书帙，偏宜上酒楼。",
            "故人京洛满，何日复同游。"
        ],
        "tags": [
            "洞庭湖",
            "写景",
            "抒情",
            "秋天",
            "思乡"
        ],
        "title": "同王徴君湘中有怀",
        "id": "d3a08a51-e2b8-4ccc-8148-874714a1ade3"
    },
    {
        "author": "严维",
        "paragraphs": [
            "致和知必感，岁旱未书灾。",
            "伯禹明灵降，元戎祷请来。",
            "九成陈夏乐，三献奉殷罍。",
            "掣曳旗交电，铿锵鼓应雷。",
            "行云依盖转，飞雨逐车回。",
            "欲识皇天意，为霖贶在哉。"
        ],
        "title": "奉和皇甫大夫祈雨应时雨降",
        "id": "90c4138c-584d-499f-b012-86d13061cbf8"
    },
    {
        "author": "严维",
        "paragraphs": [
            "早见登郎署，同时迹下僚。",
            "几年江路永，今去国门遥。",
            "文变骚人体，官移汉帝朝。",
            "望山吟度日，接枕话通宵。",
            "万里趋公府，孤帆恨信潮。",
            "匡时知已老，圣代耻逃尧。"
        ],
        "title": "赠别刘长卿时赴河南严中丞幕府",
        "id": "7fcb41d0-91d9-412c-aec6-bc4ff3a07ff8"
    },
    {
        "author": "严维",
        "paragraphs": [
            "晦日湔裾俗，春楼致酒时。",
            "出山还已醉，谢客旧能诗。",
            "溪柳薰晴浅，巖花待闰迟。",
            "为邦久无事，比屋自熙熙。"
        ],
        "title": "晦日宴游",
        "id": "8089b494-c996-4702-86de-1edbbb136e75"
    },
    {
        "author": "严维",
        "paragraphs": [
            "山阴过野客，镜里接仙郎。",
            "盥漱临寒水，褰闱入夏堂。",
            "杉松交日影，枕簟上湖光。",
            "衮衮承嘉话，清风纳晚凉。"
        ],
        "title": "夏日纳凉",
        "id": "a7bd542a-0f04-4df6-9698-9890ca8068af"
    },
    {
        "author": "严维",
        "paragraphs": [
            "支公好闲寂，庭宇爱林篁。",
            "幽旷无烦暑，恬和不可量。",
            "蕙风清水殿，荷气杂天香。",
            "明月谈空坐，怡然道术忘。"
        ],
        "title": "僧房避暑",
        "id": "5b7fc002-346c-4195-9624-74780a383faa"
    },
    {
        "author": "严维",
        "paragraphs": [
            "诗家九日怜芳菊，迟客高斋瞰浙江。",
            "汉浦浪花摇素壁，西陵树色入秋窗。",
            "木奴向熟悬金实，桑落新开泻玉缸。",
            "四子醉时争讲德，笑论黄霸屈为邦。"
        ],
        "title": "九日登高",
        "id": "048f51d2-fa75-4b76-96ec-d03a315e058b"
    },
    {
        "author": "严维",
        "paragraphs": [
            "家贫惟种竹，时幸故人看。",
            "菊度重阳少，林经闰月寒。",
            "宿酲犹落帽，华发强扶冠。",
            "美景良难得，今朝更尽欢。"
        ],
        "title": "九月十日即事",
        "id": "f4df8fb5-828a-4fab-aad5-ffdb1f663a32"
    },
    {
        "author": "严维",
        "paragraphs": [
            "沧江一身客，献赋空十年。",
            "明主岂能好，今人谁举贤。",
            "国门税征驾，旅食谋归旋。",
            "皦日媚春水，绿苹香客船。",
            "无媒既不达，余亦思归田。"
        ],
        "title": "送丘为下第归苏州",
        "id": "1c7c7f60-f630-476e-9032-62caad68a0fc"
    },
    {
        "author": "严维",
        "paragraphs": [
            "旧游多不见，师在翟公门。",
            "瘴海空山热，雷州白日昏。",
            "片心应为法，万里独无言。",
            "人尽酬恩去，平生未感恩。"
        ],
        "title": "送少微上人东南游",
        "id": "0334bf67-5fb4-45a2-ab4a-ef7e2b24af02"
    },
    {
        "author": "严维",
        "paragraphs": [
            "旅食来江上，求名赴洛阳。",
            "新诗踪谢守，内学似支郎。",
            "行怯秦为客，心依越是乡。",
            "何人作知己，送尔泪浪浪。"
        ],
        "title": "赠送崔子向",
        "id": "a4e1db88-76e9-4bd6-bd20-53d8181703d8"
    },
    {
        "author": "严维",
        "paragraphs": [
            "新安非欲枉帆过，海内如君有几何。",
            "醉里别时秋水色，老人南望一狂歌。"
        ],
        "title": "答刘长卿七里濑重送",
        "id": "abf81149-2dbe-4a75-9c7d-baeccd05e8fb"
    },
    {
        "author": "严维",
        "paragraphs": [
            "湖上新正逢故人，情深应不笑家贫。",
            "明朝别后门还掩，修竹千竿一老身。"
        ],
        "title": "岁初喜皇甫侍御至",
        "id": "10696671-649a-4453-a481-3b8682af5262"
    },
    {
        "author": "严维",
        "paragraphs": [
            "疎懒吾成性，才华尔自彊。",
            "早称眉最白，何事绶仍黄。",
            "时暑嗟于迈，家贫念聚粮。",
            "秪应宵梦里，诗兴属池塘。"
        ],
        "title": "送舍弟",
        "id": "72d31482-f505-4dd5-9a47-cba85261a917"
    },
    {
        "author": "严维",
        "paragraphs": [
            "牵役非吾好，宽情尔在傍。",
            "经过悲井邑，起坐倦舟航。",
            "相宅生应贵，逢时学可强。",
            "无轻吾未用，世事有行藏。"
        ],
        "title": "示外生",
        "id": "a0ed0a84-8d36-421f-b6fa-3b9478cbb9a0"
    },
    {
        "author": "严维",
        "paragraphs": [
            "嘉客会初筵，宜时魄再圆。",
            "众皆含笑戏，谁不点颐怜。",
            "绣被花堪摘，罗绷色欲妍。",
            "将雏有旧曲，还入武城弦。"
        ],
        "title": "咏孩子",
        "id": "0849cb37-6920-4dc6-9471-22a4e11b750c"
    },
    {
        "author": "严维",
        "paragraphs": [
            "寂寞柴门掩，经过柱史荣。",
            "老夫宁有力，半子自成名。",
            "柳映三桥发，花连上道明。",
            "缄书到别墅，郢曲果先成。"
        ],
        "title": "酬谢侍御喜王宇及第见贺不遇之作",
        "id": "4b28f85a-4497-40f0-b1c5-ed939c384dc2"
    },
    {
        "author": "严维",
        "paragraphs": [
            "相访从吾道，因缘会尔时。",
            "龙盘余帝宅，花界古人祠。",
            "明月虚空色，青林大小枝。",
            "还将经济学，来问道安师。"
        ],
        "title": "秋日与诸公文会天寺",
        "id": "fcdeac12-ba53-435d-9137-cab33483451b"
    },
    {
        "author": "严维",
        "paragraphs": [
            "月色今宵最明，庭闲夜久天清。",
            "寂寞多年老宦，殷懃远别深情。",
            "溪临修竹烟色，风落高梧雨声。",
            "耿耿相看不寐，遥闻晓柝山城。"
        ],
        "title": "荅刘长卿蛇浦桥月下重送",
        "id": "84d58e30-fe22-4b4d-85ca-69ed4df16837"
    },
    {
        "author": "严维",
        "paragraphs": [
            "处处云山无尽时，桐庐南望转参差。",
            "舟人莫道新安近，欲上潺湲行自迟。"
        ],
        "title": "发桐庐寄刘员外",
        "id": "03f92cbe-8ae5-4323-b91d-0c9c52139fea"
    },
    {
        "author": "严维",
        "paragraphs": [
            "扁舟时属暝，月上有余辉。",
            "海燕秋还去，渔人夜不归。",
            "中流何寂寂，孤棹也依依。",
            "一点前村火，谁家未掩扉。"
        ],
        "title": "秋夜船行",
        "id": "5ea7ca63-1262-4d0f-b8a3-5118cf831f28"
    },
    {
        "author": "严维",
        "paragraphs": [
            "入山未尽意，胜迹聊独寻。",
            "方士去在昔，药堂留至今。",
            "四隅白云闲，一路清溪深。",
            "芳秀惬春目，高闲宜远心。",
            "潭分化丹水，路遶升仙林。",
            "此道人不悟，坐鸣松下琴。"
        ],
        "title": "游灞陵山",
        "id": "6ec7404c-2d83-4bea-ba67-d44ba4cfad06"
    },
    {
        "author": "严维",
        "paragraphs": [
            "秋江渺渺水空波，越客孤舟欲榜歌。",
            "手折衰杨悲老大，故人零落已无多。"
        ],
        "title": "重送新安刘员外",
        "id": "612c20bd-d582-4948-8258-314e3e0a04b1"
    },
    {
        "author": "严维",
        "paragraphs": [
            "忆长安，五月时，君王避暑华池。",
            "进膳甘瓜朱李，续命芳兰彩丝。",
            "竞处高明台榭，槐阴柳色通逵。"
        ],
        "title": "忆长安 五月",
        "id": "8e06f0aa-507d-45c1-869f-85399284ef49"
    },
    {
        "author": "严维",
        "paragraphs": [
            "江南季春天，莼叶细如弦。",
            "池边草作迳，湖上叶如船。"
        ],
        "title": "状江南 季春",
        "id": "6fa6c414-ec2a-4b89-b082-051414b719dc"
    },
    {
        "author": "严维",
        "paragraphs": [
            "五色惊彩凤，千里象骢威。",
            "三伏轩车动，尧心急谏官。",
            "名通内籍贵，立近御牀寒。",
            "波从少海息，云自大风开。"
        ],
        "title": "句",
        "id": "5856859c-215a-4d5c-87f2-e6cd19e2f699"
    },
    {
        "author": "顾况",
        "paragraphs": [
            "琴调秋些，胡风遶雪。",
            "峡泉声咽，佳人愁些。"
        ],
        "title": "琴歌",
        "id": "d0ed153d-6ed7-4f28-abbc-4bbe8eb5d0e7"
    },
    {
        "author": "顾况",
        "paragraphs": [
            "遐哉上古，生弃与柱。",
            "句龙是生，乃有甫田。",
            "惟彼甫田，有万斯年。",
            "开利之源，无乃塞源。",
            "一廛亦官，百廛亦官。",
            "啬夫孔艰，浸兮暵兮，申有螽兮。",
            "惟馨祀是患，岂止馁与寒。",
            "啬夫咨咨，䅎盛苗衰。",
            "耕之耰之，袯襫锄犂。",
            "手胼足胝，水之蛭螾。",
            "吮喋我肌，我姑自思。",
            "胡不奋飞，东人利百。",
            "西人利百，有匪我心。",
            "胡为不易，河水活活。",
            "万人逐末，俾尔之愉悦兮。"
        ],
        "title": "上古之什补亡训传十三章",
        "id": "647c2191-13dc-4fde-9001-b5f9e53ff337"
    },
    {
        "author": "顾况",
        "paragraphs": [
            "左车有庆，万人犹病。",
            "曷可去之，于党孔盛。",
            "敏尔之生，胡为波迸。"
        ],
        "title": "上古之什补亡训传十三章  一",
        "id": "54e62729-dddd-41b4-ad1f-47736c4468d5"
    },
    {
        "author": "顾况",
        "paragraphs": [
            "左车有赫，万人毒螫。",
            "曷可去之，于党孔硕。",
            "敏尔之生，胡为草戚。"
        ],
        "title": "上古之什补亡训传十三章  二",
        "id": "a28c99da-a74a-4707-b44d-0e6090c9ca81"
    },
    {
        "author": "顾况",
        "paragraphs": [
            "筑城登登，于以作固。",
            "咨尔寺兮，发郊外冢墓。",
            "死而无知，犹或不可。",
            "若其有知，惟上帝是愬。"
        ],
        "title": "上古之什补亡训传十三章  一",
        "id": "b84ef815-694d-4b41-beb8-0fb0f95b704c"
    },
    {
        "author": "顾况",
        "paragraphs": [
            "筑城奕奕，于以固敌。",
            "咨尔寺兮，发郊外冢甓。",
            "死而无知，犹或不可。",
            "若其有知，惟上帝是谪。"
        ],
        "title": "上古之什补亡训传十三章  二",
        "id": "feb009d9-0f2c-4d87-85ea-37c411abb9f8"
    },
    {
        "author": "顾况",
        "paragraphs": [
            "持斧持斧，无翦我松柏兮。"
        ],
        "title": "上古之什补亡训传十三章",
        "id": "39a79599-09f4-4c4e-b098-b3094974890c"
    },
    {
        "author": "顾况",
        "paragraphs": [
            "十月之郊，羣木肇生。",
            "阳潜地中，舒达句萌。",
            "曀其蔚兮，不可以游息。",
            "乃熂蒺藜，乃夷荆棘。",
            "乃繇彼曲直，匠氏度思。",
            "登斧以时，泽梁蓁蓁。",
            "无或夭枝，有巨根蔕。",
            "生混茫际，呼吸羣籁。",
            "万人挥斤，坎坎有厉。",
            "陆迁水济，百力殚弊。",
            "审方面势，姑博其制。",
            "作为公室，公室既成。",
            "御燥湿风日，栋之斯厚。",
            "榱之斯密，如翼于飞。",
            "如鳞栉比，缭以周墉。",
            "墄以崇阶，俯而望之。",
            "矗与云齐，啸砆碔砆。",
            "藻井旋题，丹素之燝兮。",
            "椒挂之馥兮，高阁高阁。",
            "珠缀结络，金铺烂若。",
            "不集于鸟雀，绘事告毕。",
            "宾筵秩秩，乃命旨酒琴瑟。",
            "琴瑟在堂，莫不静谧。",
            "周环掩辟，仰不漏日。",
            "冬日严凝，言纳其阳。",
            "和风载升，夏日郁蒸。",
            "言用于阴，凉封飒兴。",
            "有匪君子，自贤不已。",
            "乃梦乘舟，乃梦乘车。",
            "梦人占之，更爽其居。",
            "炎炎则移，皎皎则亏。",
            "木实之繁兮，明年息枝。",
            "爰处若思，胡宁不尔思。"
        ],
        "title": "上古之什补亡训传十三章",
        "id": "f889d018-d34f-4ccb-bcb8-25a8bfd1e95f"
    },
    {
        "author": "顾况",
        "paragraphs": [
            "燕燕于巢，缀葺维戊。",
            "甲兮乙兮，不宜有谬。",
            "飞龙在天，云掩于斗。",
            "曷日于雨，乃曰庚午。",
            "彼日之差，亦孔斯丑。",
            "昔在羲和，湎淫不修。",
            "我筮我龟，莫我告繇。",
            "胤廼征之，彝伦九畴。",
            "君子授律，是祃是禷。",
            "三五不备，罔克攸遂。",
            "惠此蒸人，毋废尔事。",
            "尔莫我从，维来者是冀。"
        ],
        "title": "上古之什补亡训传十三章",
        "id": "31774c1e-3701-4961-9566-af53d6b8264f"
    },
    {
        "author": "顾况",
        "paragraphs": [
            "苏方之赤，在胡之舶。",
            "其利乃博，我土旷兮。",
            "我居阗兮，我衣不白兮。",
            "朱紫烂兮，传瑞晔兮，相唐虞之维百兮。"
        ],
        "title": "上古之什补亡训传十三章",
        "id": "28078456-ebd0-44cb-845f-6a78150becc3"
    },
    {
        "author": "顾况",
        "paragraphs": [
            "陵霜之华，我心忧嗟。",
            "阴之胜矣，而阳不加。",
            "坱轧陶钧，乃帝乃神。",
            "乃舒乃屯，烈烈严秋。",
            "熙熙阳春，职生有伦。",
            "今华发非其辰，辰属东方之仁。",
            "遐想三五，黄帝登云。",
            "尧年百余，二仪分位。",
            "六气不渝，二景如璧，五星如珠。"
        ],
        "title": "上古之什补亡训传十三章",
        "id": "6a3a559e-a1aa-4867-b628-20cba5767840"
    },
    {
        "author": "顾况",
        "paragraphs": [
            "囝生闽方，闽吏得之。",
            "乃绝其阳，为臧为获。",
            "致金满屋，为髠为钳。",
            "如视草木，天道无知。",
            "我罹其毒，神道无知。",
            "彼受其福，郎罢别囝。",
            "吾悔生汝，及汝既生。",
            "人劝不举，不从人言。",
            "果获是苦，囝别郎罢。",
            "心催血下，隔地绝天。",
            "及至黄泉，不得在郎罢前。"
        ],
        "title": "上古之什补亡训传十三章",
        "id": "3c029b7a-1423-4dd5-9c4d-8ed194e455b5"
    },
    {
        "author": "顾况",
        "paragraphs": [
            "我行自东，山海其空。",
            "旅棘有丛，我行自西。",
            "垒与云齐，雨雪凄凄。",
            "我行自南，烈火满林。",
            "日中无禽，雾雨淫淫。",
            "我行自北，烛龙寡色。"
        ],
        "title": "上古之什补亡训传十三章",
        "id": "330852e0-cfb5-4d43-90d6-1ee236720b54"
    },
    {
        "author": "顾况",
        "paragraphs": [
            "采采者蜡，于泉谷兮。",
            "煌煌中堂，烈华烛兮。",
            "新歌善舞，弦柱促兮。",
            "荒巖之人，自取其毒兮。"
        ],
        "title": "上古之什补亡训传十三章",
        "id": "420ff7c9-d7da-47ea-bef9-131988809cc1"
    },
    {
        "author": "顾况",
        "paragraphs": [
            "古人虽弃妇，弃妇有归处。",
            "今日妾辞君，辞君欲何去。",
            "本家零落尽，恸哭来时路。",
            "忆昔未嫁君，闻君甚周旋。",
            "及与同结发，值君适幽燕。",
            "孤魂托飞鸟，两眼如流泉。",
            "流泉咽不燥，万里关山道。",
            "及至见君归，君归妾已老。",
            "物情弃衰歇，新宠方妍好。",
            "拭泪出故房，伤心剧秋草。",
            "妾以憔悴捐，羞将旧物远。",
            "余生欲有寄，谁肯相留连。",
            "空牀对虚牖，不觉尘埃厚。",
            "寒水芙蓉花，秋风堕杨柳。",
            "记得初嫁君，小姑始扶牀。",
            "今日君弃妾，小姑如妾长。",
            "回头语小姑，莫嫁如兄夫。"
        ],
        "title": "弃妇词",
        "id": "b544d20a-db4e-4f36-8f67-99edb5cab027"
    },
    {
        "author": "顾况",
        "paragraphs": [
            "故枥思疲马，故窠思迷禽。",
            "浮云蔽我乡，踯躅游子吟。",
            "游子悲久滞，浮云郁东岑。",
            "客堂无丝桐，落叶如秋霖。",
            "艰哉远游子，所以悲滞淫。",
            "一为浮云词，愤塞谁能禁。",
            "驰归百年内，唯愿展所钦。",
            "胡为不归欤，坐使年病侵。",
            "未老霜遶鬓，非狂火烧心。",
            "太行何难哉，北斗不可斟。",
            "夜静星河出，耿耿辰与参。",
            "佳人敻青天，尺素重于金。",
            "泬寥羣动异，眇默诸境森。",
            "苔衣上闲阶，蟋蟋催寒碪。",
            "立身计几悮，道险无容针。",
            "三年不还家，万里遗锦衾。",
            "梦魂无重阻，离忧罔古今。",
            "胡为不归欤，辜负匣中琴。",
            "腰下是何物，牵缠旷登寻。",
            "朝与名山期，夕宿楚水阴。",
            "楚水殊演漾，名山窅岖嵚。",
            "客从洞庭来，婉娈潇湘深。",
            "橘柚在南国，鸿雁遗秋音。",
            "下有碧草洲，上有青橘林。",
            "引烛窥洞穴，凌波睥天琛。",
            "蒲荷影参差，凫鹤雏淋涔。",
            "浩歌惜芳杜，散发轻华簪。",
            "胡为不归欤，泪下沾衣襟。",
            "鸢飞戾宵汉，蝼蚁制鳣鱏。",
            "赫赫大圣朝，日月光照临。",
            "圣主虽启迪，奇人分湮沈。",
            "层城登云韶，王府锵球琳。",
            "鹿鸣志丰草，况复虞人箴。"
        ],
        "tags": [
            "洞庭湖",
            "抒怀",
            "思乡",
            "写景",
            "壮志未酬"
        ],
        "title": "游子吟",
        "id": "87589e47-69eb-4b30-8204-5678cb0c8636"
    },
    {
        "author": "顾况",
        "paragraphs": [
            "龙剑昔藏影，送雄留其雌。",
            "人生阻欢会，神物亦别离。",
            "碧树感秋落，佳人无还期。",
            "夜琴为君咽，浮云为君滋。",
            "爱而伤不见，星汉徒参差。"
        ],
        "title": "拟古三首 一",
        "id": "a9ffcb2d-3218-40d2-b123-c56fc0da3a6f"
    },
    {
        "author": "顾况",
        "paragraphs": [
            "幽居盼天造，胡息运行机。",
            "春葩妍既荣，秋叶瘁以飞。",
            "滔滔川之逝，日没月光辉。",
            "所贵法干健，于道悟入微。",
            "任彼声势徒，得志方夸毗。"
        ],
        "title": "拟古三首 二",
        "id": "3585a5ca-2533-4780-aa25-d7a7484f4d49"
    },
    {
        "author": "顾况",
        "paragraphs": [
            "浮生果何慕，老去羨介推。",
            "陶令何足录，彭泽归已迟。",
            "空负漉酒巾，乞食形诸诗。",
            "吾惟抱贞素，悠悠白云期。"
        ],
        "title": "拟古三首 三",
        "id": "3255894f-5d4c-4452-8408-b183d6e48ed5"
    },
    {
        "author": "顾况",
        "paragraphs": [
            "老夫哭爱子，日暮千行血。",
            "声逐断猿悲，迹随飞鸟灭。",
            "老夫已七十，不作多时别。"
        ],
        "title": "伤子",
        "id": "5d14ca80-d4d1-4aa7-8275-975cd901be7e"
    },
    {
        "author": "顾况",
        "paragraphs": [
            "游童苏合带，倡女蒲葵扇。",
            "初日映城时，相思忽相见。",
            "褰裳踏露草，理鬓回花面。",
            "薄暮不同归，留情此芳甸。"
        ],
        "title": "春游曲 一",
        "id": "144809ea-be89-4148-aa51-1cf4b44b1895"
    },
    {
        "author": "顾况",
        "paragraphs": [
            "柘弹连钱马，银钩妥堕鬟。",
            "采桑春陌上，踏草夕阳间。",
            "意合词先露，心诚貌却闲。",
            "明朝若相忆，云雨出巫山。"
        ],
        "title": "春游曲 二",
        "id": "17872b06-a000-40e2-b592-e635ffe04c59"
    },
    {
        "author": "顾况",
        "paragraphs": [
            "弭节结徒侣，速征赴龙城。",
            "单于近突围，烽燧屡夜惊。",
            "长弓挽满月，剑华霜雪明。",
            "远道百草殒，峭觉寒风生。",
            "风寒欲砭肌，争奈裘袄轻。",
            "回首家不见，候雁空中鸣。",
            "笳奏遝以哀，肃肃趣严程。",
            "寄语塞外胡，拥骑休横行。"
        ],
        "title": "从军行二首 一",
        "id": "1d752bcd-9001-440a-8cfe-8e681b2c4cd0"
    },
    {
        "author": "顾况",
        "paragraphs": [
            "少年胆气麁，好勇万人敌。",
            "仗剑出门去，三边正艰厄。",
            "怒目时一呼，万骑皆辟易。",
            "杀人蓬麻轻，走马汗血滴。",
            "丑虏何足清，天山坐宁谧。",
            "不有封侯相，徒负幽幷客。"
        ],
        "title": "从军行二首 二",
        "id": "0387e52b-4a91-4bfb-b7b8-5f81e6c73d20"
    },
    {
        "author": "顾况",
        "paragraphs": [
            "黠虏初南下，尘飞塞北境。",
            "汉将怀不平，讐扰当远屏。",
            "金革卧不暖，起舞霜月冷。",
            "点军三十千，部伍严以整。",
            "酣战祈成功，于焉罢边衅。"
        ],
        "title": "塞上曲",
        "id": "bc641892-8566-4ab8-93f1-e17dacc6aa88"
    },
    {
        "author": "顾况",
        "paragraphs": [
            "何草乏灵姿，无山不孤绝。",
            "我行虽云蹇，偶胜聊换节。",
            "上界浮中流，光响洞明灭。",
            "晚禽曝霜羽，寒鱼依石发。",
            "自有无还心，隔波望松雪。"
        ],
        "title": "弋阳溪中望仙人城",
        "id": "ea740956-e3f3-44a4-8a42-b51847344bfd"
    },
    {
        "author": "顾况",
        "paragraphs": [
            "灵芝产遐方，威凤家重宵。",
            "严生何耿洁，托志肩夷巢。",
            "汉后虽则贵，子陵不知高。",
            "糠粃当世道，长揖夔龙朝。",
            "扫门彼何人，升降不同朝。",
            "舍舟遂长往，山谷多清飙。"
        ],
        "title": "严公钓台作",
        "id": "f3f0de7a-1782-4161-a5f6-1ced4edb4cb2"
    },
    {
        "author": "顾况",
        "paragraphs": [
            "凄凄百卉病，亭亭双松逈。",
            "直上古寺深，横拂秋殿冷。",
            "轻响入龟目，片阴栖鹤顶。",
            "山中多好树，可怜无比并。"
        ],
        "title": "萧寺偃松",
        "id": "169eb18c-5a15-4927-bd2a-96a622460b7e"
    },
    {
        "author": "顾况",
        "paragraphs": [
            "春风入香刹，暇日独游衍。",
            "旷然莲花台，作礼月光面。",
            "乘兹第八识，出彼超二见。",
            "摆落区中缘，无边广弘愿。",
            "长廊朝雨毕，古木时禽啭。",
            "积翠暧遥原，杂英纷似霰。",
            "凤城腾日窟，龙首横天堰。",
            "蚁步避危阶，蝇飞响深殿。",
            "大通智胜佛，几刦道场现。"
        ],
        "title": "独游青龙寺",
        "id": "f5256a1a-2a7b-480c-a475-f42f705f7341"
    },
    {
        "author": "顾况",
        "paragraphs": [
            "秋光净无迹，莲消锦云红。",
            "只有溪上山，还识扬舲翁。",
            "如何白苹花，幽渚笑凉风。"
        ],
        "title": "初秋莲塘归",
        "id": "46d56217-7555-4a85-99fd-2ef265de9b8d"
    },
    {
        "author": "顾况",
        "paragraphs": [
            "大贤旧丞相，作镇江山雄。",
            "自镇江山来，何人得如公。",
            "处士待徐孺，仙人期葛洪。",
            "一身控上游，八郡趋下风。",
            "比屋除畏溺，林塘曳烟虹。",
            "生人罢虔刘，井税均且充。",
            "大府肃无事，欢然接悲翁。",
            "心清百丈泉，目送孤飞鸿。",
            "数年鄱阳掾，抱责栖微躬。",
            "首阳及汨罗，无乃褊其衷。",
            "杨朱幷阮籍，未免哀途穷。",
            "四贤虽得仁，此怨何怱怱。",
            "老氏齐宠辱，于陵一穷通。",
            "本师留度门，平等冤亲同。",
            "能依二谛法，了达三轮空。",
            "真境靡方所，出离内外中。",
            "无边尽未来，定惠双修功。",
            "蹇步慙寸进，餙装随转蓬。",
            "朝行楚水阴，夕宿吴洲东。",
            "吴洲复白云，楚水飘丹枫。",
            "晚霞烧廻潮，千里光曈曈。",
            "蓂开海上影，桂吐淮南丛。",
            "何当翼明庭，草木生春融。"
        ],
        "title": "从江西至彭蠡入浙西淮南界道中寄齐相公",
        "id": "e75b38bd-659f-4d46-9c7f-f4213be5f33f"
    },
    {
        "author": "顾况",
        "paragraphs": [
            "道路五千里，门阑三十年。",
            "当时携手人，今日无半全。",
            "咏题官舍内，赋韵僧房前。",
            "公登略彴桥，况榜龙{舟卬}船。",
            "远寺吐朱阁，春潮浮绿烟。",
            "鹓鸿翔邓林，沙鸨飞吴田。",
            "诸子纷出祖，中宵久留连。",
            "坐客三千人，皆称主人贤。",
            "国士分如此，家臣亦依然。",
            "身在薜萝中，头刺文案边。",
            "故吏已重叠，门生从联翩。",
            "得罪为何名，无阶问皇天。",
            "出门多岐路，命驾无由缘。",
            "伏承诸侍郎，顾念犹迍邅。",
            "圣代逢三宥，营魂空九迁。"
        ],
        "title": "寄上兵部韩侍郎奉呈李户部卢刑部杜三侍郎",
        "id": "3e58f1b4-21c8-4f73-a641-cc0366ab1efd"
    },
    {
        "author": "顾况",
        "paragraphs": [
            "君为长安令，我美长安政。",
            "五日一朝天，南山对明镜。",
            "鸟飞青苔院，水木相辉映。",
            "客至南云乡，丝桐展歌咏。",
            "吏人何萧萧，终岁无喧竞。",
            "欲识明府贤，邑中多百姓。"
        ],
        "title": "长安窦明府后亭",
        "id": "3fea7675-c16d-4354-8241-758c96ced6f7"
    },
    {
        "author": "顾况",
        "paragraphs": [
            "此琴等焦尾，此鹤方胎生。",
            "赴节何徘徊，理感物自幷。",
            "独立江海上，一弹天地清。",
            "朱弦动瑶华，白羽飘玉京。",
            "因想羨门辈，眇然四体轻。",
            "子乔翔邓林，王母游层城。",
            "忽如启灵署，鸾凤相和鸣。",
            "何由玉女牀，去食琅玕英。"
        ],
        "title": "谢王郎中见赠琴鹤",
        "id": "8a9195a1-6b5d-4054-b785-21350c64f373"
    },
    {
        "author": "顾况",
        "paragraphs": [
            "君家诚易知，易知复难同。",
            "新裁尺一诏，早入明光宫。",
            "西斋何其高，上与星汉通。",
            "永怀洞庭石，春色相玲珑。",
            "久怀巴峡泉，夜落君丝桐。",
            "信是怡神所，迢迢蔑华嵩。",
            "鸟飞晴云灭，叠嶂盘虚空。",
            "君家诚易知，易知意难穷。"
        ],
        "tags": [
            "洞庭湖"
        ],
        "title": "和翰林吴舍人兄弟西斋",
        "id": "790414b6-6832-4006-a123-580c7950b198"
    },
    {
        "author": "顾况",
        "paragraphs": [
            "泬寥中秋夜，坐见如钩月。",
            "始从西南升，又欲西南没。",
            "全移河上影，暂透林间缺。",
            "纵待三五时，终为千里别。"
        ],
        "title": "望初月简于吏部",
        "id": "d613d731-0abc-41a1-87dd-aecd74931800"
    },
    {
        "author": "顾况",
        "paragraphs": [
            "一别二十年，依依过故辙。",
            "湖上非往态，梦想频虚结。",
            "二子伴我行，我行感徂节。",
            "后人应不识，前事寒泉咽。",
            "一别二十年，人堪几回别。"
        ],
        "title": "上湖至破山赠文周萧元植",
        "id": "895967e5-676c-4238-a5a5-124e4260f76c"
    },
    {
        "author": "顾况",
        "paragraphs": [
            "刘兄本知命，屈伸不介怀。",
            "南州管灵山，可惜旷土栖。",
            "樵隐同一径，竹树薄西斋。",
            "鸟陵嶂合杳，月配波徘徊。",
            "薄宦修礼数，长景谢谭谐。",
            "愿为南州民，输税事鉏犁。",
            "胡为走不止，风雨惊邅回。"
        ],
        "title": "酬信州刘侍郎兄",
        "id": "29818c31-5982-4c9f-8f9a-a227a04ca579"
    },
    {
        "author": "顾况",
        "paragraphs": [
            "几回新秋影，壁满蟾又缺。",
            "镜破似倾台，轮斜同覆辙。",
            "虽分上林桂，还照沧洲雪。",
            "暂伴顦顇人，归华耿不灭。"
        ],
        "title": "奉酬刘侍郎",
        "id": "c248881e-31d3-4a8a-aa4c-ef5591f27153"
    },
    {
        "author": "顾况",
        "paragraphs": [
            "好鸟依佳树，飞雨洒高城。",
            "况与二三子，列坐分两楹。",
            "文雅一何盛，林塘含余清。",
            "府君未归朝，游子不待晴。",
            "白云帝城远，沧江枫叶鸣。",
            "却略欲一言，零泪和酒倾。",
            "寸心久摧折，别离重骨惊。",
            "安得凌风翰，肃肃宾天京。"
        ],
        "title": "酬本部韦左司",
        "id": "71edeeee-167f-4f20-8ed2-cb4571d54813"
    },
    {
        "author": "顾况",
        "paragraphs": [
            "郡楼何其旷，亭亭广而深。",
            "故人牧余杭，留我披胸衿。",
            "满箧阅新作，璧玉诞清音。",
            "流水入洞天，窅豁欲凌临。",
            "辟险延北阜，薙道陟南岑。",
            "朝从山寺还，醒醉动笑吟。",
            "荷花十余里，月色攒湖林。",
            "父老惜使君，却欲速华簪。"
        ],
        "title": "酬房杭州",
        "id": "6534e63d-db2d-4c05-b47d-3a54352843b5"
    },
    {
        "author": "顾况",
        "paragraphs": [
            "故人穷越徼，狂生起悲愁。",
            "山海万里别，草木十年秋。",
            "鞭马广陵桥，出祖张漳州。",
            "促膝堕簪珥，辟幌戛琳球。",
            "短题自兹简，华篇讵能酬。",
            "无阶承明庭，高步相追游。",
            "南方荣桂枝，凌冬舍温裘。",
            "猿唫郡斋中，龙静檀栾流。",
            "薜鹿莫徭洞，网鱼卢亭洲。",
            "心安处处安，处处思遐陬。"
        ],
        "title": "酬漳州张九使君",
        "id": "15145fb4-20e1-44db-acf9-814a2d976452"
    },
    {
        "author": "顾况",
        "paragraphs": [
            "废弃忝残生，后来亦先夭。",
            "诗人感风雨，长夜何时晓。",
            "去国宦情无，近乡归梦少。",
            "庇身绝中授，甘静忘外扰。",
            "丽景变重阴，洞山空木表。",
            "灵潮若可通，寄谢西飞鸟。"
        ],
        "title": "在滁苦雨归桃花崦伤亲友略尽",
        "id": "d1d57a82-baf7-4776-854e-b99e5319ae87"
    },
    {
        "author": "顾况",
        "paragraphs": [
            "朝与佳人期，碧树生红蕚。",
            "暮与佳人期，飞雨洒清阁。",
            "佳人窅何许，中夜心寂寞。",
            "试忆花正开，复惊叶初落。",
            "行骑飞泉鹿，卧听双海鹤。",
            "嘉愿有所从，安得处其薄。"
        ],
        "title": "苦雨",
        "id": "507e9e38-02df-4eb1-a631-f001b909dcea"
    },
    {
        "author": "顾况",
        "paragraphs": [
            "真玉烧不热，宝剑拗不折。",
            "欲别崔侠心，崔侠心如铁。",
            "复如金刚锁，无有功不彻。",
            "仍于直道中，行事不诋讦。",
            "崔侠两兄弟，垂范继芳烈。",
            "相识三十年，致书字不灭。",
            "我来宣城郡，饮水仰清洁。",
            "蔼蔼北阜松，峩峩南山雪。",
            "顾生归山去，知作几年别。"
        ],
        "title": "赠别崔十三长官",
        "id": "38427d15-8d28-4ebb-b737-4d7a075f9b03"
    },
    {
        "author": "顾况",
        "paragraphs": [
            "洞庭违鄂渚，嫋嫋秋风时。",
            "何人不客游，独与帝子期。",
            "黄鹄铩飞翅，青云叹沈姿。",
            "身终一骑曹，高盖者为谁。",
            "从驾至梁汉，金根复京师。",
            "皇恩溢九垠，不记屠沽儿。",
            "立身有高节，满卷多好诗。",
            "赫赫承明庭，羣公默无词。",
            "草木正摇落，哭兄鄱水湄。",
            "共居云阳里，轗轲多别离。",
            "人生倏忽间，旅衬飘若遗。",
            "稚子新学拜，枯杨生一枝。",
            "人生倏忽间，精爽无不之。",
            "旧国数千里，家人由未知。",
            "人生倏忽间，安用才士为。"
        ],
        "tags": [
            "洞庭湖"
        ],
        "title": "哭从兄苌",
        "id": "e17e0ed9-da49-450a-9913-673d54476327"
    },
    {
        "author": "顾况",
        "paragraphs": [
            "羣峰郁初霁，泼黛若鬟沐。",
            "失风鼓唅呀，摇撼千灌木。",
            "木叶微堕黄，石泉净停绿。",
            "危磴萝薜牵，逈步入幽谷。",
            "我心寄青霞，世事惭苍鹿。",
            "遂令巢许辈，于焉谢尘俗。",
            "想是悠悠云，可契去留躅。"
        ],
        "title": "华山西冈游赠隐玄叟",
        "id": "a0dd3eb4-28fd-495a-bf8e-eb8f65141e0a"
    },
    {
        "author": "顾况",
        "paragraphs": [
            "化佛示持帚，仲尼称执鞭。",
            "列生御风归，饲豕如人焉。",
            "曹溪第六祖，踏碓逾三年。",
            "伊人自何方，长绶趋遥泉。",
            "开士行何苦，双瓶胝两肩。",
            "萧寺百余僧，东厨正扬烟。",
            "露足沙石裂，外形巾褐穿。",
            "若其有此身，岂得安稳眠。",
            "独出违顺境，不为寒暑还。",
            "大圣于其中，领我心之虔。",
            "万法常空灭，无生因忍全。",
            "一国一释迦，一灯分百千。",
            "永愿遗世知，现身弥勒前。",
            "潜容偏虚空，灵响不可传。",
            "智慧舍利佛，神通自干连。",
            "阿若楚系简帛陈如，迦叶迦旜延。",
            "左右二菩萨，文殊幷普贤。",
            "身披六铢衣，亿刦为大僊。",
            "宝塔宝楼阁，重簷交梵天。",
            "譬如一明珠，共赞光白圆。",
            "天魔波[旬]等，降伏金刚坚。",
            "野叉罗刹鬼，亦赦尘垢缠。",
            "乃致金翅鸟，吞龙护洪渊。",
            "一十一众中，身意皆快然。",
            "八河注大海，中有楞伽船。",
            "佛法付国王，平等无颇偏。",
            "天子事端拱，大臣行其权。",
            "玉堂无蝇飞，五月冰凛筵。",
            "尽力答明主，犹自招罪愆。",
            "九族无白身，百花动婵娟。",
            "神圣恶如此，物华不能妍。",
            "禄山一微胡，驱马来自燕。",
            "宛彼宫阙丽，如何犬羊羶。",
            "苦哉千万人，流血成丹川。",
            "此辈之死后，镬汤所熬煎。",
            "业风吹其魂，猛火烧其烟。",
            "独有丁行者，无忧树枝边。",
            "市头盲老人，长者乞一钱。",
            "韬照多密用，为君吟此篇。"
        ],
        "title": "归阳萧寺有丁行者能修无生忍担水施僧况归命稽首作诗",
        "id": "dc52501e-3598-4ebf-bba8-7bf0c3a9a172"
    },
    {
        "author": "顾况",
        "paragraphs": [
            "谷鸟犹呼儿，山人夕霑襟。",
            "怀哉隔生死，怅矣徒登临。",
            "东门忧不入，西河遇亦深。",
            "古来失中道，偶向经中寻。",
            "大象无停轮，倏忽成古今。",
            "其夭非不幸，炼形由太阴。",
            "凡欲攀云阶，譬如火铸金。",
            "虚室留旧札，洞房掩闲琴。",
            "泉源登方诸，上有空青林。",
            "彷彿通寤寐，萧寥邈微音。",
            "软草被汀洲，鲜云略浮沈。",
            "赪景宣叠丽，绀波响飘淋。",
            "石窟含云巢，迢迢耿南岑。",
            "悲恨自兹断，情尘讵能侵。",
            "真静一时变，作起唯从心。"
        ],
        "title": "大茅岭东新居忆亡子从真",
        "id": "ea92a5e4-7f48-4141-b793-2572b5df86f0"
    },
    {
        "author": "顾况",
        "paragraphs": [
            "玉房掣锁声翻叶，银箭添泉遶霜堞。",
            "毕逋拨刺月衔城，八九雏飞其母惊。",
            "此是天上老鵶鸣，人间老鵶无此声。",
            "摇风杂佩耿华烛，夜听羽人弹此曲。",
            "东方曈曈赤日旭。"
        ],
        "title": "乌啼曲二首 一",
        "id": "b5fd5d58-7d49-4996-aaeb-3853a658fa67"
    },
    {
        "author": "顾况",
        "paragraphs": [
            "月出江林西，江林寂寂城鵶啼。",
            "昔人何处为此曲，今人何处听不足。",
            "城寒月晓驰思深，江上青草为谁绿。"
        ],
        "title": "乌啼曲二首 二",
        "id": "667e8be7-4629-4c05-8463-da20b021205a"
    },
    {
        "author": "顾况",
        "paragraphs": [
            "苔衣生，花露滴，月入西林荡东壁。",
            "扣商占角两三声，洞户谿窗一冥寂。",
            "独去沧洲无四邻，身婴世网此何身。",
            "关情命曲寄惆怅，久别山南山里人。"
        ],
        "title": "幽居弄",
        "id": "5f193404-a54b-4d12-9806-99609b76beca"
    },
    {
        "author": "顾况",
        "paragraphs": [
            "轻薄儿，面如玉，紫陌春风缠马足。",
            "双𩍐悬金缕鹘飞，长衫刺雪生犀束。",
            "绿槐夹道阴初成，珊瑚几节敌流星。",
            "红肌拂拂酒光狞，当街背拉金吾行。",
            "朝游冬冬鼓声发，暮游冬冬鼓声绝。",
            "入门不肯自升堂，美人扶踏金阶月。"
        ],
        "title": "公子行",
        "id": "ad6b6b38-8143-4f5c-af5a-d68264e12a8e"
    },
    {
        "author": "顾况",
        "paragraphs": [
            "西江上，风动麻姑嫁时浪。",
            "西山为水水为尘，不是人间离别人。"
        ],
        "title": "古离别",
        "id": "f980c17f-9772-4c08-a3be-bce750284ae1"
    },
    {
        "author": "顾况",
        "paragraphs": [],
        "title": "长安道",
        "id": "bba479ed-b4a3-43d6-8487-e268da7913aa"
    },
    {
        "author": "顾况",
        "paragraphs": [
            "龙宫月明光参差，精卫衔石东飞时。",
            "鲛人织绡采藕丝，翻江倒海倾吴蜀。",
            "汉女江妃杳相续，龙王宫中水不足。"
        ],
        "title": "龙宫操",
        "id": "7cf536fe-b955-47a0-aa04-d5b039a829dc"
    },
    {
        "author": "顾况",
        "paragraphs": [
            "王母欲过刘彻家，飞琼夜入云軿车。",
            "紫书分付与青鸟，却向人间求好花。",
            "上元夫人最小女，头面端正能言语。",
            "手把梁生画花看，凝嚬掩笑心相许。",
            "心相许，为白阿孃从嫁与。"
        ],
        "title": "梁广画花歌",
        "id": "12c438e6-a5a5-4c4c-9820-4ccad6bf6338"
    },
    {
        "author": "顾况",
        "paragraphs": [
            "日窅窅兮下山，望佳人兮不还。",
            "花落兮屋上，草生兮堦间。",
            "日日兮春风，芳菲兮欲歇。",
            "老不可兮更少，君何为兮轻别。"
        ],
        "title": "送别日晚歌",
        "id": "1b34ea02-c7d3-491f-af4f-a3166c6b6e22"
    },
    {
        "author": "顾况",
        "paragraphs": [
            "君不见担雪塞井空用力，炊砂作饭岂堪食。",
            "一生肝胆向人尽，相识不如不相识。",
            "冬青树上挂凌霄，岁晏花凋树不凋。",
            "凡物各自有根本，种禾终不生荳苗。",
            "行路难，行路难，何处是平道。",
            "中心无事当富贵，今日看君颜色好。"
        ],
        "title": "行路难三首 一",
        "id": "ee096afe-357e-40fd-bc25-19361ea20a08"
    },
    {
        "author": "顾况",
        "paragraphs": [
            "君不见少年头上如云发，少壮如云老如雪。",
            "岂知灌顶有醍醐，能使清凉头不热。",
            "吕梁之水挂飞流，鼋鼍蛟蜃不敢游。",
            "少年恃险若平地，独倚长剑凌清秋。",
            "行路难，行路难，昔少年，今已老。",
            "前朝竹帛事皆空，日暮牛羊占城草。"
        ],
        "title": "行路难三首 二",
        "id": "eca48934-83a4-469e-aaec-495e4224aa82"
    },
    {
        "author": "顾况",
        "paragraphs": [
            "君不见古人烧水银，变作北邙山上尘。",
            "藕丝挂在虚空中，欲落不落愁杀人。",
            "睢水英雄多血刃，建章宫阙成煨烬。",
            "淮王身死桂树折，徐福一去音书绝。",
            "行路难，行路难，生死皆由天。",
            "秦皇汉武遭不脱，汝独何人学神仙。"
        ],
        "title": "行路难三首 三",
        "id": "d580d0a3-5dc1-429b-9273-3608f6194c5b"
    },
    {
        "author": "顾况",
        "paragraphs": [
            "边城路，今人犂田昔人墓。",
            "岸上沙，昔日江水今人家。",
            "今人昔人共长叹，四气相催节廻换。",
            "明月皎皎入华池，白云离离渡霄汉。"
        ],
        "title": "悲歌 一",
        "id": "a413aab8-b859-42a8-a490-d4c0ca2002a3"
    },
    {
        "author": "顾况",
        "paragraphs": [
            "我欲升天天隔霄，我欲渡水水无桥。",
            "我欲上山山路险，我欲汲井井泉遥。",
            "越人翠被今何夕，独立沙边江草碧。",
            "紫燕西飞欲寄书，白云何处逢来客。"
        ],
        "title": "悲歌 二",
        "id": "7a1d94ae-6617-47c5-933b-202a7dfa48a4"
    },
    {
        "author": "顾况",
        "paragraphs": [
            "新系青丝百尺绳，心在君家辘轳上。",
            "我心皎洁君不知，辘轳一转一惆怅。"
        ],
        "title": "悲歌 三",
        "id": "f79d9f65-cb2f-4ddb-a60e-3ef126825f09"
    },
    {
        "author": "顾况",
        "paragraphs": [
            "何处春风吹晓幕，江南渌水通朱阁。",
            "美人二八面如花，泣向春风畏花落。"
        ],
        "title": "悲歌 四",
        "id": "838cb3d4-9d9f-4365-ba74-bd375234b052"
    },
    {
        "author": "顾况",
        "paragraphs": [
            "临春风，听春鸟，别时多，见时少。",
            "愁人夜永不得眠，瑶井玉绳相对晓。"
        ],
        "title": "悲歌 五",
        "id": "731a76c4-8cb7-4c78-afc2-a062339c5034"
    },
    {
        "author": "顾况",
        "paragraphs": [
            "轩辕黄帝初得仙，鼎湖一去三千年。",
            "周流三十六洞天，洞中日月星辰联。",
            "骑龙驾景游八极，轩辕弓剑无人识，东海青童寄消息。"
        ],
        "title": "悲歌 六",
        "id": "487b1bf1-6f50-4f64-8e1d-2576534397fc"
    },
    {
        "author": "顾况",
        "paragraphs": [
            "春草不解行，随人上东城。",
            "正月二月色绵绵，千里万里伤人情。"
        ],
        "title": "春草谣",
        "id": "e8a4d82d-65d0-447e-831c-353f52a38640"
    },
    {
        "author": "顾况",
        "paragraphs": [
            "野人夜梦江南山，江南山深松桂闲。",
            "野人觉后长叹息，帖藓黏苔作山色。",
            "闭门无事任盈虚，终日欹眠观四如。",
            "一如白云飞出壁，二如飞雨巖前滴。",
            "三如腾虎欲咆哮，四如嬾龙遭霹雳。",
            "崄峭嵌空潭洞寒，小儿两手扶栏干。"
        ],
        "title": "苔藓山歌",
        "id": "e4a4e5b5-fbe1-44fd-a2b8-f88cfc6b9216"
    },
    {
        "author": "顾况",
        "paragraphs": [
            "浴鲜积翠栖灵异，石洞花宫横半空。",
            "夜光潭上明星启，风雨坛边树如洗。",
            "水淹徐孺宅恒干，绳坠洪崖井无底。",
            "主人载酒东湖阴，遥望西山三四岑。"
        ],
        "title": "同裴观察东湖望山歌",
        "id": "e46f7ede-7f44-4b64-b079-f0d85f7c3550"
    },
    {
        "author": "顾况",
        "paragraphs": [
            "四月八日明星出，摩耶夫人降前佛。",
            "八月五日佳气新，昭成太后生圣人。",
            "开元九年燕公说，奉诏听置千秋节。",
            "丹青庙里贮姚宋，花蕚楼中宴岐薛。",
            "清乐灵香几处闻，鸾歌凤吹动祥云。",
            "已于武库见灵鸟，仍向晋山逢老君。",
            "率土普天无不乐，河清海晏穷寥廓。",
            "梨园第子传法曲，张果先生进仙药。",
            "玉座凄凉游帝京，悲翁回首望承明。",
            "云韶九奏杳然远，唯有五陵松柏声。"
        ],
        "title": "八月五日歌",
        "id": "7ec7c911-60f3-460c-9a95-7b8236486892"
    },
    {
        "author": "顾况",
        "paragraphs": [
            "鲜于仲通正当年，章仇兼琼在蜀川。",
            "约束蜀儿采马鞭，蜀儿采鞭不敢眠。",
            "横截斜飞飞鸟边，绳桥夜上层崖颠。",
            "头插白云跨飞泉，采得马鞭长且坚。",
            "浮沤丁子珠联联，灰煮蜡楷光烂然。",
            "章仇兼琼持上天，上天雨露何其偏。",
            "飞龙闲厩马数千，朝饮吴江夕秣燕。",
            "红尘扑辔汗湿鞯，师子麒麟聊比肩。",
            "江面昆明洗刷牵，四蹄踏浪头枿天。",
            "蛟龙稽颡河伯虔，拓羯胡雏脚手鲜。",
            "陈闳韩干丹青妍，欲貌未貌眼欲穿。",
            "金鞍玉勒锦连干，骑入桃花杨柳烟。",
            "十二楼中奏管絃，楼中美人夺神仙。",
            "争爱大家把此鞭，禄山入关关破年。",
            "忽见扬州北邙前，秪有人还千一钱。",
            "亭亭笔直无皴节，磨捋形相一条铁。",
            "市头格是无人别，江海贱臣不拘絏。",
            "垂窗挂影西窗缺，稚子觅衣挑仰穴。",
            "家童拾薪几拗折，玉润犹沾玉垒雪。",
            "碧鲜似染苌弘血，蜀帝城边子规咽。",
            "相如桥上文君绝，往年策马降至尊。",
            "七盘九折横剑门，穆王八骏超昆仑。",
            "安用冉冉孤生根，圣人不贵难得货，金玉珊珊谁买恩。"
        ],
        "title": "露青竹杖歌",
        "id": "f646a1ae-7a3e-4cdb-96d4-8c2ab4fb899a"
    },
    {
        "author": "顾况",
        "paragraphs": [
            "赠君金珰太霄之玉珮，金锁禹步之流珠。",
            "五岳真君之秘箓，九天丈人之宝书。",
            "东井沐浴辰已毕，先进洞房上奔日。",
            "借问君欲何处来，黄姑织女机边出。"
        ],
        "title": "金珰玉珮歌",
        "id": "e6515ec6-ebf7-462b-968c-292bd85c3e80"
    },
    {
        "author": "顾况",
        "paragraphs": [
            "瑶草春，杳容与，江南艳歌京西舞。",
            "执心轻子都，信节冠秋胡。",
            "议以腰支嫁，时论自有夫。",
            "蝉鬓蛾眉明井底，燕裙赵袂萦辘轳。",
            "李生闻之泪如绠，不忍回头看此井。",
            "月中桂树落一枝，池上䴔䴖唳孤影。",
            "露桃秾李自成谿，流水终天不向西。",
            "翠帐绿窗寒寂寂，锦茵罗荐夜凄凄。",
            "瑶草春，丹井远，别后相思意深浅。"
        ],
        "title": "瑶草春",
        "id": "a6cdf4b0-8738-431f-8868-7b55e4449a6a"
    },
    {
        "author": "顾况",
        "paragraphs": [
            "萧子草书人不及，洞庭叶落秋风急。",
            "上林花开春露湿，花枝濛濛向水垂。",
            "见君数行之洒落，石上之松松下鹤。",
            "若把君书比仲将，不知谁在凌云阁。"
        ],
        "tags": [
            "洞庭湖"
        ],
        "title": "萧郸草书歌",
        "id": "ee466a7e-a7e8-4eda-a53f-1d7fdaaa5e62"
    },
    {
        "author": "顾况",
        "paragraphs": [
            "山峥嵘，水泓澄。",
            "漫漫汗汗一笔耕，一草一木栖神明。",
            "忽如空中有物，物中有声。",
            "复如远道望乡客，梦遶山川身不行。"
        ],
        "title": "范山人画山水歌",
        "id": "476dd07c-f924-451d-a721-cbc3957438ca"
    },
    {
        "author": "顾况",
        "paragraphs": [
            "镜中真僧白道芬，不服朱审李将军。",
            "渌汗平铺洞庭水，笔头点出苍梧云。",
            "且看八月十五夜，月下看山尽如画。"
        ],
        "tags": [
            "洞庭湖"
        ],
        "title": "嵇山道芬上人画山水歌",
        "id": "6582ae44-7ca2-4d8e-b3c4-434d3ad6a38a"
    },
    {
        "author": "顾况",
        "paragraphs": [
            "昆仑儿，骑白象，时时锁著师子项。",
            "奚奴跨马不搭鞍，立走水牛惊汉官。",
            "江村小儿好夸骋，脚踏牛头上牛领。",
            "浅草平田攃过时，大虫著钝几落井。",
            "杜生知我恋沧州，画作一障张牀头。",
            "八十老婆拍手笑，妬他织女嫁牵牛。"
        ],
        "title": "杜秀才画立走水牛歌",
        "id": "6045a96b-444d-4bc2-adb7-84baa1d21591"
    },
    {
        "author": "顾况",
        "paragraphs": [
            "画精神，画筋骨，一团旋风瞥灭没。",
            "仰秣如上贺兰山，低头欲饮长城窟。",
            "此马昂然独此羣，阿爷是龙飞入云。",
            "黄沙枯碛无寸草，一日行过千里道。",
            "展处把笔欲描时，司马一䯄赛倾倒。"
        ],
        "title": "梁司马画马歌",
        "id": "ce013b49-2360-4975-868d-51f326a07115"
    },
    {
        "author": "顾况",
        "paragraphs": [
            "地盘山鸡犹可像，坎坎砰砰随手长。",
            "夜半高楼沈醉时，万里踏桥乱山响。"
        ],
        "title": "丘小府小鼓歌",
        "id": "0ebd6191-3d23-4144-81f6-7fb50f261225"
    },
    {
        "author": "顾况",
        "paragraphs": [
            "佳人玉立生此方，家住邯郸不是倡。",
            "头髻䰀鬌手爪长，善抚琴瑟有文章。",
            "新妍笼裙云母光，朱絃绿水喧洞房。",
            "忽闻斗酒初决绝，日暮浮云古离别。",
            "巴猿啾啾峡泉咽，泪落罗衣颜色暍。",
            "不知谁家更张设，丝履墙偏钗股折。",
            "南山阑干千丈雪，七十非人不暖热。",
            "人情厌薄古共然，相公心在持事坚。",
            "上善若水任方圆，忆昨好之今弃捐。",
            "服药不如独自眠，从他更嫁一少年。"
        ],
        "title": "宜城放琴客歌",
        "id": "5d35a08f-2e94-4820-b998-df34d276838e"
    },
    {
        "author": "顾况",
        "paragraphs": [
            "国府乐手弹箜篌，赤黄条索金?头。",
            "早晨有敕鸳鸯殿，夜静遂歌明月楼。",
            "起坐可怜能抱撮，大指调絃中指拨。",
            "腕头花落舞制裂，手下鸟惊飞拨剌。",
            "珊瑚席，一声一声鸣锡锡。",
            "罗绮屏，一絃一絃如撼铃。",
            "急弹好，迟亦好，宜远听，宜近听。",
            "左手低，右手举，易调移音天赐与。",
            "大絃似秋雁，联联度陇关。",
            "小絃似春燕，喃喃向人语。",
            "手头疾，腕头软，来来去去如风卷。",
            "声清泠泠鸣索索，垂珠碎玉空中落。",
            "美女争窥玳瑁帘，圣人卷上真珠箔。",
            "大絃长，小絃短，小絃紧快大絃缓。",
            "初调锵锵似鸳鸯水上弄新声，入深似太清仙鹤游秘馆。",
            "李供奉，仪容质，身才稍稍六尺一。",
            "在外不曾輙敎人，内里声声不遣出。",
            "指剥葱，腕削玉，饶盐饶酱五味足。",
            "弄调人间不识名，弹尽天下崛奇曲。",
            "胡曲汉曲声皆好，弹着曲髓曲肝脑。",
            "往往从空入户来，瞥瞥随风落春草。",
            "草头只觉风吹入，风来草即随风立。",
            "草亦不知风到来，风亦不知声缓急。",
            "爇玉烛，点银灯，光照手，实可憎。",
            "只照箜篌絃上手，不照箜篌声里能。",
            "驰凤阙，拜鸾殿，天子一日一回见。",
            "王侯将相立马迎，巧声一日一回变。",
            "实可重，不惜千金买一弄。",
            "银器胡瓶马上驮，瑞锦轻罗满车送。",
            "此州好手非一国，一国东西尽南北。",
            "除却天上化下来，若向人间实难得。"
        ],
        "title": "李供奉弹箜篌歌",
        "id": "df89d483-be68-42c9-aeae-dde37afb8667"
    },
    {
        "author": "顾况",
        "paragraphs": [
            "乐府只传横吹好，琵琶写出关山道。",
            "羁雁出塞绕黄云，边马仰天嘶白草。",
            "明妃愁中汉使回，蔡琰愁处胡笳哀。",
            "鬼神知妙欲收响，阴风切切四面来。",
            "李陵寄书别苏武，自有生人无此苦。",
            "当时若值霍骠姚，灭尽乌孙夺公主。"
        ],
        "title": "刘禅奴弹琵琶歌",
        "id": "0f7ccc3d-418a-4e51-a5c5-5e22c163b042"
    },
    {
        "author": "顾况",
        "paragraphs": [
            "武帝升天留法曲，凄清掩仰絃柱促。",
            "上阳宫人怨青苔，此夜想夫怜碧玉。",
            "思妇高楼刺壁窥，愁猿呌月鹦呼儿。",
            "寸心十指有长短，妙入神处无人知。",
            "独把梁州凡几拍，风沙对面胡秦隔。",
            "听中忘却前溪碧，醉后犹疑边草白。"
        ],
        "title": "李湖州孺人弹筝歌",
        "id": "8ad3aa19-2d64-4a45-b0bc-12522587addb"
    },
    {
        "author": "顾况",
        "paragraphs": [
            "郑女八岁能弹筝，春风吹落天上声。",
            "一声雍门泪承睫，两声赤鲤露鬐鬣。",
            "二声白猿臂拓颊，郑女出参丈人时。",
            "落花惹断游空丝，高楼不掩许声出，羞杀百舌黄莺儿。"
        ],
        "title": "郑女弹筝歌",
        "id": "ac28499c-b62a-41e9-91cb-02da03af5253"
    },
    {
        "author": "顾况",
        "paragraphs": [
            "不种自生一株橘，谁敎渠向堦前出。",
            "不羨江陵千木奴，下生白蚁子，上生青雀雏。",
            "飞花簷卜旃檀香，结实如缀摩尼珠。",
            "洞庭橘树笼烟碧，洞庭波月连沙白。",
            "待取天公放恩赦，侬家定作湖中客。"
        ],
        "tags": [
            "洞庭湖"
        ],
        "title": "谅公洞庭孤橘歌",
        "id": "6ed42af4-01fa-47fe-88cf-d33e0e8aa90d"
    },
    {
        "author": "顾况",
        "paragraphs": [
            "送行人，歌一曲，何者为泥何者玉？年华已向秋草里，春梦犹传故山绿。"
        ],
        "title": "送行歌",
        "id": "ff924b90-45ee-4a80-adf9-d5c1645b03bd"
    },
    {
        "author": "顾况",
        "paragraphs": [
            "宛陵女儿擘飞手，长竿横空上下走。",
            "已能轻险若平地，岂肯身为一家妇。",
            "宛陵将士天下雄，一下定却长稍弓。",
            "翻身挂影恣腾蹋，反绾头髻盘旋风。",
            "盘旋风，撇飞鸟，惊猿遶，树枝褭。",
            "头上打鼓不闻时，手蹉脚跌蜘蛛丝。",
            "忽雷掣断流星尾，矐睒划破蚩尤旗。",
            "若不随仙作仙女，即应嫁贼生贼儿。",
            "中丞方略通变化，外户不扃从女嫁。"
        ],
        "title": "险竿歌",
        "id": "5cc1becd-3500-4ff9-aba2-6c2282dc1f16"
    },
    {
        "author": "顾况",
        "paragraphs": [
            "始上龙门望洛川，洛阳桃李艳阳天。",
            "最好当年二三月，上阳宫树千花发。",
            "疏家父子错挂冠，梁鸿夫妻虚适越。"
        ],
        "title": "洛阳行送洛阳韦七明府",
        "id": "0af079ae-7cf1-4b44-b0c7-6731fc9b484d"
    },
    {
        "author": "顾况",
        "paragraphs": [
            "故人西去黄鹄楼，西江之水上天流，黄鹄杳杳江悠悠。",
            "黄鹄徘徊故人别，离壶酒尽清丝绝。",
            "绿屿没余烟，白沙连晓月。"
        ],
        "title": "黄鹄楼歌送独孤助",
        "id": "5ff6466d-aa4d-4978-bac7-247b638b675f"
    },
    {
        "author": "顾况",
        "paragraphs": [
            "飘白霓，挂丹梯。",
            "应从织女机边落，不遣浔阳湖向西。",
            "火雷劈山珠喷日，五老峰前九江溢。",
            "九江悠悠万古情，古人行尽今人行。",
            "老人也欲上山去，上个深山无姓名。"
        ],
        "tags": [
            "庐山"
        ],
        "title": "庐山瀑布歌送李顾",
        "id": "2205cb99-73fb-4acc-976f-5f2eeb381baa"
    },
    {
        "author": "顾况",
        "paragraphs": [
            "洁眼朝上清，绿景开紫霞。",
            "皇皇紫微君，左右皆灵娥。",
            "曼声流睇，和清歌些。",
            "至阳无谖，其乐多些。",
            "旌盖飒沓，箫鼓和些。",
            "金凤玉麟，郁骈罗些。",
            "反风名香，香气遐些。",
            "琼田瑶草，寿无涯些。",
            "君着玉衣，升玉车些。",
            "欲降琼宫，玉女家些。",
            "其桃千年，始着花些。",
            "萧寥天清而灭云，目琼琼兮情感。",
            "珮随香兮夜闻，肃肃兮愔愔。",
            "启天和兮洞灵心，和为丹兮云为马。",
            "君乘之觞于瑶池之上兮，三光罗列而在下。"
        ],
        "title": "朝上清歌",
        "id": "4cd896dd-b8bb-4fe0-aafd-c0058b1887a7"
    },
    {
        "author": "顾况",
        "paragraphs": [
            "云门路上山阴雪，中有玉人持玉节。",
            "宛委山里禹余粮，石中黄子黄金屑。",
            "剡溪剡纸生剡藤，喷水捣后为蕉叶。",
            "欲写金人金口经，寄与山阴山里僧。",
            "手把山中紫罗笔，思量点画龙蛇出。",
            "政是垂头蹋翼时，不免向君求此物。"
        ],
        "title": "剡纸歌",
        "id": "2a5a6e41-856a-4163-a050-ba97ce750635"
    },
    {
        "author": "顾况",
        "paragraphs": [
            "何地避春愁，终年忆旧游。",
            "一家千里外，百舌五更头。",
            "客路偏逢雨，乡山不入楼。",
            "故园桃李月，伊水向东流。"
        ],
        "title": "洛阳早春",
        "id": "8324e261-29c5-4995-ac3e-5b68ff76e411"
    },
    {
        "author": "顾况",
        "paragraphs": [
            "逈步游三洞，清心礼七真。",
            "飞符超羽翼，焚火醮星辰。",
            "残药沾鸡犬，灵香出凤麟。",
            "壶中无窄处，愿得一容身。"
        ],
        "title": "步虚词",
        "id": "8b558bc9-b3a5-4d04-96df-8ba26bc1f7dd"
    },
    {
        "author": "顾况",
        "paragraphs": [
            "尽日陪游处，斜阳竹院清。",
            "定中观有漏，言外证无生。",
            "色界聊传法，空门不用情。",
            "欲知相去近，钟鼓两闻声。"
        ],
        "title": "鄱阳大云寺一公房",
        "id": "ba5f612b-efda-4052-8b01-f002c60dd1a6"
    },
    {
        "author": "顾况",
        "paragraphs": [
            "衣挥京洛尘，完璞伴归人。",
            "故国青山徧，沧江白发新。",
            "邻荒收酒幔，屋古布苔茵。",
            "不用通名姓，渔樵共主宾。"
        ],
        "title": "送友失意南归",
        "id": "5ead7ca2-00ff-4485-aa33-17ce5b155139"
    },
    {
        "author": "顾况",
        "paragraphs": [
            "老病力难任，犹多镜雪侵。",
            "鲈鱼消宦况，鸥鸟识归心。",
            "急雨江帆重，残更驿树深。",
            "乡关殊可望，渐渐入吴音。"
        ],
        "title": "南归",
        "id": "62a0d80d-580b-497d-a998-a3de540a96e5"
    },
    {
        "author": "顾况",
        "paragraphs": [
            "荣辱不关身，谁为疎与亲。",
            "有山堪结屋，无地可容尘。",
            "白发偏添寿，黄花不笑贫。",
            "一樽朝暮醉，陶令果何人。"
        ],
        "title": "闲居自述",
        "id": "5b5e79ce-17e3-44a2-9d9c-a5b3fe6e91b5"
    },
    {
        "author": "顾况",
        "paragraphs": [
            "明征君旧宅，陈后主题诗。",
            "迹在人亡处，山空月满时。",
            "宝瓶无破响，道树有低枝。",
            "已是伤离客，仍逢靳尚祠。"
        ],
        "title": "题歙山栖霞寺",
        "id": "0f79f502-4ed9-4cc1-8e7b-f063efa714a0"
    },
    {
        "author": "顾况",
        "paragraphs": [
            "不知何世界，有处似南朝。",
            "石路无人扫，松门被火烧。",
            "断幡犹挂刹，故板尚搘桥。",
            "数卷残经在，多年字欲销。"
        ],
        "title": "经废寺",
        "id": "56e61fa9-cd16-47ec-bd76-daeec6588b9a"
    },
    {
        "author": "顾况",
        "paragraphs": [
            "人境年虚掷，仙源日未斜。",
            "羨君乘竹杖，辞我隐桃花。",
            "鸟去宁知路，云飞似忆家。",
            "莫愁客鬓改，自有紫河车。"
        ],
        "title": "送李道士",
        "id": "553cbee8-d141-4bc0-bd1f-ac6e536c307c"
    },
    {
        "author": "顾况",
        "paragraphs": [
            "愁人空望国，惊鸟不归林。",
            "莫话弹冠事，谁知结袜心。",
            "霜凋树吹断，土蚀剑痕深。",
            "欲作怀沙赋，明时耻自沈。"
        ],
        "title": "酬唐起居前后见寄二首 一",
        "id": "cee61b1f-420b-47cc-a342-8ee07e2431cd"
    },
    {
        "author": "顾况",
        "paragraphs": [
            "何处吊灵均，江边一老人。",
            "汉仪君已接，楚奏我空频。",
            "直道其如命，平生不负神。",
            "自伤庚子日，[鵩]鸟上承尘。"
        ],
        "title": "酬唐起居前后见寄二首 二",
        "id": "9e1b461c-9625-4e7c-8da4-1874c7350f77"
    },
    {
        "author": "顾况",
        "paragraphs": [
            "玉帝居金阙，灵山几处朝。",
            "简书犹有畏，神理讵能超。",
            "鹤庙新家近，龙门旧国遥。",
            "离怀结不断，玉洞一吹箫。"
        ],
        "title": "奉酬茅山赠赐幷简綦毋正字",
        "id": "559f34ec-f51c-4f98-bf67-6133cb2f64a6"
    },
    {
        "author": "顾况",
        "paragraphs": [
            "莫信梅花发，由来谩报春。",
            "不才充野客，扶病送朝臣。",
            "阙下摇青珮，洲边采白苹。",
            "临流不痛饮，鸥鸟也欺人。"
        ],
        "title": "白苹洲送客",
        "id": "b247d865-f336-48cd-add3-e6dedf0f7739"
    },
    {
        "author": "顾况",
        "paragraphs": [
            "春来绣羽齐，暮向竹林栖。",
            "禁苑衔花出，河桥隔树啼。",
            "寻声知去远，顾影念飞低。",
            "别有无巢燕，犹窥幕上泥。"
        ],
        "title": "春鸟词送元秀才入京",
        "id": "e8e4d534-83c4-407e-94c2-9f04d2fba5d0"
    },
    {
        "author": "顾况",
        "paragraphs": [
            "江城吹晓角，愁杀远行人。",
            "汉将犹防虏，吴官欲向秦。",
            "布帆轻白浪，锦带入红尘。",
            "将底求名宦，平生但任真。"
        ],
        "title": "别江南",
        "id": "143a6266-dd4e-4886-b45b-34c0f86c56b5"
    },
    {
        "author": "顾况",
        "paragraphs": [
            "卷幕参差燕，常衔浊水泥。",
            "为黏珠履迹，未等画梁齐。",
            "旧点痕犹浅，新巢缉尚低。",
            "不缘频上落，那得此飞栖。"
        ],
        "title": "空梁落燕泥",
        "id": "d3049ded-bdb2-4b61-a1c4-348994e5ce98"
    },
    {
        "author": "顾况",
        "paragraphs": [
            "沧州老一年，老去忆秦川。",
            "处处逢珠翠，家家听管絃。",
            "云车龙阙下，火树凤楼前。",
            "今夜沧州夜，沧州夜月圆。"
        ],
        "title": "上元夜忆长安",
        "id": "dd52aa19-bfdc-4169-9aca-f3cccb0e993c"
    },
    {
        "author": "顾况",
        "paragraphs": [
            "塔上是何缘，香灯续细烟。",
            "松枝当麈尾，柳絮替蚕绵。",
            "浮草经行徧，空花义趣圆。",
            "我来虽为法，暂借一牀眠。"
        ],
        "title": "酬扬州白塔寺永上人",
        "id": "a717b666-8ab4-4505-bed2-5445f6c07ba3"
    },
    {
        "author": "顾况",
        "paragraphs": [
            "鄱阳中酒地，楚老独醒年。",
            "芳桂君应折，沈灰我不然。",
            "洛桥浮逆水，关树接非烟。",
            "唯有残生梦，犹能到日边。"
        ],
        "title": "送韦秀才赴举",
        "id": "92a96883-6408-4218-a9df-e077f72c16c5"
    },
    {
        "author": "顾况",
        "paragraphs": [
            "天中洛阳道，海上使君归。",
            "拂雾趋金殿，焚香入璅闱。",
            "山亭倾别酒，野服间朝衣。",
            "他日思朱鹭，知从小苑飞。"
        ],
        "title": "送使君",
        "id": "d7067d91-3467-4176-a227-444c90d9ce6d"
    },
    {
        "author": "顾况",
        "paragraphs": [
            "襄城秋雨晦，楚客不归心。",
            "亥市风烟接，隋宫草路深。",
            "离忧翻独笑，用事感浮阴。",
            "夜夜空堦响，唯余蚯蚓吟。"
        ],
        "title": "历阳苦雨",
        "id": "ab9d8948-13f5-45a7-9a53-03f615c31f4b"
    },
    {
        "author": "顾况",
        "paragraphs": [
            "旧馆绝逢迎，新诗何处呈。",
            "空留封禅草，已作岱宗行。",
            "柳蠹风吹析，堦崩雪遶平。",
            "无因重来此，剩哭两三声。"
        ],
        "tags": [
            "泰山"
        ],
        "title": "伤大理谢少卿",
        "id": "f865e685-cc9b-4edc-b254-6326223ef92c"
    },
    {
        "author": "顾况",
        "paragraphs": [
            "不知山吏部，墓作石桥东。",
            "宅兆乡关异，平生翰墨空。",
            "夜泉无晓日，枯树足悲风。",
            "更想幽冥事，唯应有梦同。"
        ],
        "title": "经徐侍郎墓作",
        "id": "0866f21e-3339-4a9e-9084-ba36856743e6"
    },
    {
        "author": "顾况",
        "paragraphs": [
            "草露前朝事，荆茅圣主封。",
            "空传余竹帛，永绝旧歌钟。",
            "清镜无双影，穷泉有几重。",
            "笳箫最悲处，风入九原松。"
        ],
        "title": "酅公合祔挽歌",
        "id": "e7e831b4-2a6a-437e-996c-1a2df9fbb761"
    },
    {
        "author": "顾况",
        "paragraphs": [
            "玉节朝天罢，洪炉造化新。",
            "中和方作圣，太素忽收神。",
            "盛德横千古，高标出四邻。",
            "欲知言不尽，处处有遗尘。"
        ],
        "title": "相国晋公挽歌二首 一",
        "id": "b7a6df80-82b4-4185-ba56-134e852b20a3"
    },
    {
        "author": "顾况",
        "paragraphs": [
            "凝笳催晓奠，丹旐向青山。",
            "夕照新茔近，秋风故吏还。",
            "本朝光汉代，从此扫胡关。",
            "今日天难问，浮云满世间。"
        ],
        "title": "相国晋公挽歌二首 二",
        "id": "646066df-3633-448c-aee8-b5d8eedace98"
    },
    {
        "author": "顾况",
        "paragraphs": [
            "鱼轩海上遥，鸾影月中销。",
            "双剑来时合，孤桐去日凋。",
            "夕阳迷陇隧，秋雨咽笳箫。",
            "画翣无留影，铭旌已度桥。"
        ],
        "title": "晋公魏国夫人柳氏挽歌",
        "id": "a5301061-dc9b-4a5b-b5ec-55cb5c2feb65"
    },
    {
        "author": "顾况",
        "paragraphs": [
            "弄玉吹箫后，湘灵鼓瑟时。",
            "月边丹桂落，风底白杨悲。",
            "杂珮分泉户，余香出穗帷。",
            "夜台飞镜匣，偏共掩蛾眉。"
        ],
        "title": "义川公主挽词",
        "id": "25ab4e52-dd05-421d-aadf-df596f6af0fb"
    },
    {
        "author": "顾况",
        "paragraphs": [
            "春还不得还，家在最深山。",
            "蕙圃泉浇湿，松窗月映闲。",
            "薄田临谷口，小职向人间。",
            "去处但无事，重门深闭关。"
        ],
        "title": "忆山中",
        "id": "c4b98c6a-b5a2-4f87-b870-e72a11a73af6"
    },
    {
        "author": "顾况",
        "paragraphs": [
            "春色依依惜解携，月卿今夜泊隋堤。",
            "白沙洲上江篱长，绿树村边谢豹啼。",
            "迁客比来无倚仗，故人相去隔云泥。",
            "越禽唯有南枝分，目送孤鸿飞向西。"
        ],
        "title": "送大理张卿",
        "id": "912f6639-a774-4d02-8c17-07f6bc3b1d63"
    },
    {
        "author": "顾况",
        "paragraphs": [
            "羣峰过雨涧淙淙，松下扉扃白鹤双。",
            "香透经窗笼桧栢，云生梵宇湿旛幢。",
            "蒲团僧定风过席，苇岸渔歌月堕江。",
            "谁悟此生同寂灭，老禅慧力得心降。"
        ],
        "title": "宿湖边山寺",
        "id": "d7732963-08cf-49ca-b903-6e954401ea56"
    },
    {
        "author": "顾况",
        "paragraphs": [
            "鸣雁嘹嘹北向频，渌波何处是通津。",
            "风尘海内怜双鬓，涕泪天涯惨一身。",
            "故里音书应望绝，异乡景物又更新。",
            "便抛印绶从归隐，吴渚香莼漫吐春。"
        ],
        "title": "湖南客中春望",
        "id": "c1a4211f-4bca-4693-b6a0-9c1e59eacffd"
    },
    {
        "author": "顾况",
        "paragraphs": [
            "日长鼓腹爱吾庐，洗竹浇花兴有余。",
            "骚客空传成相赋，晋人已负绝交书。",
            "贫居谪所谁推毂，仕向侯门耻曳裾。",
            "今日思来总皆罔，汗青功业又何如。"
        ],
        "title": "闲居怀旧",
        "id": "9b813348-a5e1-4f1e-a814-6dfe8b8a09a9"
    },
    {
        "author": "顾况",
        "paragraphs": [
            "山川重复出，心地闇相逢。",
            "忽忆秋江月，如闻古寺钟。",
            "湖平南北岸，云抱两三峰。",
            "定力超香象，真言摄毒龙。",
            "风中何处鹤，石上几年松。",
            "为报烟霞道，人间共不容。"
        ],
        "title": "寄江南鹤林寺石冰上人",
        "id": "b85270f0-f1a5-49c5-b3be-21f62190dcda"
    },
    {
        "author": "顾况",
        "paragraphs": [
            "暖谷春光至，宸游近甸荣。",
            "云随天仗转，风入御帘轻。",
            "翠盖浮佳气，朱楼倚太清。",
            "朝臣冠剑退，宫女管絃迎。",
            "细草承雕辇，繁花入幔城。",
            "文房开圣藻，武卫宿天营。",
            "玉醴随觞至，铜壶逐漏行。",
            "五星含土德，万姓彻中声。",
            "亲祀先崇典，躬推示劝耕。",
            "国风新正乐，农器近消兵。",
            "道德关河固，刑章日月明。",
            "野人同鸟兽，率舞感升平。"
        ],
        "title": "乐府",
        "id": "acc7bfd0-3b97-48a6-bdb9-eff5990d496f"
    },
    {
        "author": "顾况",
        "paragraphs": [
            "六气铜浑转，三光玉律调。",
            "河宫清奉賮，海岳晏来朝。",
            "地绝提封入，天平赐贡饶。",
            "扬威轻破虏，柔服耻征辽。",
            "曙色黄金阙，寒声白鹭潮。",
            "楼船非习战，骢马是嘉招。",
            "帝女飞衔石，鲛人卖泪绡。",
            "管宁虽不偶，徐市傥相邀。",
            "独岛缘空翠，孤霞上泬寥。",
            "蟾蜍同汉月，䗖蝀异秦桥。",
            "水豹横吹浪，花鹰逈拂霄。",
            "晨装凌莽渺，夜泊记招摇。",
            "几路通员峤，何山是沃焦。",
            "飓风晴汨起，阴火暝潜烧。",
            "鬓发成新髻，人参长旧苗。",
            "扶桑衔日近，析木带津遥。",
            "梦向愁中积，魂当别处销。",
            "临川思结网，见弹欲求鸮。",
            "共散羲和历，谁差甲子朝。",
            "沧波伏忠信，译语辨讴谣。",
            "叠鼓鲸鳞隐，阴帆鹢首飘。",
            "南溟垂大翼，西海饮文鳐。",
            "指景寻灵草，排云听洞箫。",
            "封侯万里外，未肯后班超。"
        ],
        "title": "送从兄使新罗",
        "id": "656c812a-f04c-4282-b01b-412200c4017e"
    },
    {
        "author": "顾况",
        "paragraphs": [
            "下泊降茅仙，萧闲隐洞天。",
            "杨君闲上法，司命驻流年。",
            "崦合桃花水，窗分柳谷烟。",
            "抱孙堪种树，倚杖问耘田。",
            "世事休相扰，浮名任一边。",
            "由来谢安石，不解饮灵泉。"
        ],
        "title": "山居即事",
        "id": "8aec2246-5d1e-4a0d-87f5-69d4ec66321f"
    },
    {
        "author": "顾况",
        "paragraphs": [
            "秋砧响落木，共坐茅君家。",
            "唯见两童子，门外汲井花。",
            "空坛静白日，神鼎飞丹砂。",
            "麈尾拂霜草，金铃摇霁霞。",
            "上章尘世隔，看弈桐阴斜。",
            "稽首问仙要，黄精堪饵花。"
        ],
        "title": "题卢道土房",
        "id": "c69e3e27-af82-404b-9a10-7c1525da1176"
    },
    {
        "author": "顾况",
        "paragraphs": [
            "醉中还有梦，身外已无心。",
            "明镜唯知老，青山何处深。"
        ],
        "title": "梦后吟",
        "id": "0eaa8b3b-92d7-413b-ad72-8c9ac3bd4f80"
    },
    {
        "author": "顾况",
        "paragraphs": [
            "觉地本随身，灵山重结因。",
            "如何战鸟佛，不化捕鱼人。"
        ],
        "title": "题灵山寺",
        "id": "34f50cc0-405e-4928-b678-b798c6a1f918"
    },
    {
        "author": "顾况",
        "paragraphs": [
            "此观十年游，此房千里宿。",
            "还来旧窗下，更取君书读。"
        ],
        "title": "题元阳观旧读书房赠李范",
        "id": "d3162017-25c7-4031-9ad0-67d9815e79f8"
    },
    {
        "author": "顾况",
        "paragraphs": [
            "东瓯传旧俗，风日江边好。",
            "何处乐神声，夷歌出烟岛。"
        ],
        "title": "永嘉",
        "id": "241d7f69-6f6d-4e96-8912-e36cfde5b3c6"
    },
    {
        "author": "顾况",
        "paragraphs": [
            "凄清回泊夜，沦波激石响。",
            "村边草市桥，月下罟师网。"
        ],
        "title": "青弋江",
        "id": "b8f54472-64d2-4fcb-8683-645283ded31f"
    },
    {
        "author": "顾况",
        "paragraphs": [
            "谁家无春酒，何处无春鸟。",
            "夜宿桃花村，踏歌接天晓。"
        ],
        "title": "听山鹧鸪",
        "id": "440821cb-eda0-4881-8f6a-3d7708c6c939"
    },
    {
        "author": "顾况",
        "paragraphs": [
            "宛转若游丝，浅深栽绿崦。",
            "年年立春后，即被啼莺占。"
        ],
        "title": "山迳柳",
        "id": "a3ff9642-7681-4ab7-8cfc-347a97ca7609"
    },
    {
        "author": "顾况",
        "paragraphs": [
            "空山无鸟迹，何物如人意。",
            "委曲结绳文，离披草书字。"
        ],
        "title": "石上藤",
        "id": "8db96758-49ae-4251-afa8-2ec0cf0eaf66"
    },
    {
        "author": "顾况",
        "paragraphs": [
            "薜荔作禅庵，重叠庵边树。",
            "空山径欲绝，也有人知处。"
        ],
        "title": "薜荔庵",
        "id": "1c3b38ef-9c86-4971-8fe5-6234163dce8f"
    },
    {
        "author": "顾况",
        "paragraphs": [
            "风摆莲衣干，月背鸟巢寒。",
            "文鱼翻乱叶，翠羽上危栏。"
        ],
        "title": "芙蓉榭",
        "id": "974d29ec-068c-4022-81f5-ebdf6d8c4bc8"
    },
    {
        "author": "顾况",
        "paragraphs": [
            "湛湛碧涟漪，老松欹侧卧。",
            "悠扬绿萝影，下拂波纹破。"
        ],
        "title": "欹松漪",
        "id": "e98e72c8-c907-48b3-b776-24e4509cef4d"
    },
    {
        "author": "顾况",
        "paragraphs": [
            "新茶已上焙，旧架忧生醭。",
            "旋旋续新烟，呼儿劈寒木。"
        ],
        "title": "焙茶坞",
        "id": "2279418a-3ec1-46f2-beae-accd316bdf70"
    },
    {
        "author": "顾况",
        "paragraphs": [
            "谷中谁弹琴，琴响谷冥寂。",
            "因君扣商调，草虫惊暗壁。"
        ],
        "title": "弹琴谷",
        "id": "0fd65cf5-17cc-4e5c-91b3-390c249f056f"
    },
    {
        "author": "顾况",
        "paragraphs": [
            "靃靡汀草碧，淋森鹭毛白。",
            "夜起沙月中，思量捕鱼策。"
        ],
        "title": "白鹭汀",
        "id": "e2f0865f-ffe5-4671-9af7-8bd0f36df8fc"
    },
    {
        "author": "顾况",
        "paragraphs": [
            "终日吟天风，有时天籁止。",
            "问渠何旨意，恐落凡人耳。"
        ],
        "title": "千松岭",
        "id": "e3f9a129-2459-4f81-bb53-efff3e35b551"
    },
    {
        "author": "顾况",
        "paragraphs": [
            "时菊凝晓露，露华滴秋湾。",
            "仙人酿酒熟，醉里飞空山。"
        ],
        "title": "黄菊湾",
        "id": "71d9f2b6-dfd3-4ee9-8e0e-cbd31c2829e0"
    },
    {
        "author": "顾况",
        "paragraphs": [
            "采藕平湖上，藕泥封藕节。",
            "船影入荷香，莫冲莲柄折。"
        ],
        "title": "临平湖",
        "id": "bfccdbbd-1901-4bcb-a4fa-ee2ade092dd6"
    },
    {
        "author": "顾况",
        "paragraphs": [
            "引烛踏仙泥，时时乱乳燕。",
            "不知何道士，手把灵书卷。"
        ],
        "title": "山春洞",
        "id": "519750da-fa09-4e97-a520-42a78269efaf"
    },
    {
        "author": "顾况",
        "paragraphs": [
            "吹沙复喷石，曲折仍圆旋。",
            "野客漱流时，杯黏落花片。"
        ],
        "title": "石窦泉",
        "id": "cf76ed00-9869-4859-893e-e63418e21d3e"
    },
    {
        "author": "顾况",
        "paragraphs": [
            "远山谁放烧，疑是坛边醮。",
            "仙人错下山，拍手坛边笑。"
        ],
        "title": "古仙坛",
        "id": "7f16896a-462b-4830-a159-b81ca3323bf1"
    },
    {
        "author": "顾况",
        "paragraphs": [
            "遥闻林下语，知是经行所。",
            "日暮香风时，诸天散花雨。"
        ],
        "title": "题山顶寺",
        "id": "308cac64-243c-4581-8e4a-3274bb13e10c"
    },
    {
        "author": "顾况",
        "paragraphs": [
            "五十余年别，伶俜道不行。",
            "却来书处在，惆怅似前生。"
        ],
        "title": "天宝题壁",
        "id": "8e7fcf3a-7b42-4ce0-8c84-aba8902c6d50"
    },
    {
        "author": "顾况",
        "paragraphs": [
            "故人行迹灭，秋草向南悲。",
            "不欲频回步，孀妻正哭时。"
        ],
        "title": "哭李别驾",
        "id": "b24aaa0c-a199-45dd-a584-37b6b2582933"
    },
    {
        "author": "顾况",
        "paragraphs": [
            "百舌春来哑，愁人共待晴。",
            "不关秋水事，饮恨亦无声。"
        ],
        "title": "春雨不闻百舌",
        "id": "cf395d16-5365-4b0f-91d0-adeadd0ffc7c"
    },
    {
        "author": "顾况",
        "paragraphs": [
            "悠悠南国思，夜向江南泊。",
            "楚客断肠时，月明枫子落。"
        ],
        "title": "忆鄱阳旧游",
        "id": "57801b63-5db7-44fa-af5b-09a496781815"
    },
    {
        "author": "顾况",
        "paragraphs": [
            "园莺啼已倦，树树陨香红。",
            "不是春相背，当由己自翁。"
        ],
        "title": "春怀",
        "id": "501b9fd1-e492-49f4-a619-e121bb140b6f"
    },
    {
        "author": "顾况",
        "paragraphs": [
            "莺声满御隄，隄柳拂丝齐。",
            "风送名花落，香红衬马蹄。"
        ],
        "title": "洛阳陌二首 一",
        "id": "d9ec0b55-2f4e-4a6a-b5c1-90d7454d6000"
    },
    {
        "author": "顾况",
        "paragraphs": [
            "珂珮逐鸣驺，王孙结伴游。",
            "金丸落飞鸟，乘兴醉青楼。"
        ],
        "title": "洛阳陌二首 二",
        "id": "2e346158-a098-48cb-8486-8d7f14e0677e"
    },
    {
        "author": "顾况",
        "paragraphs": [
            "苇萧中辟户，相映绿淮流。",
            "莫讶春潮阔，鸥边可泊舟。"
        ],
        "title": "寄淮上柳十三",
        "id": "aa3363f3-d276-4f9a-985e-37f2db392800"
    },
    {
        "author": "顾况",
        "paragraphs": [
            "昔别吴堤雨，春帆去较迟。",
            "江波千里绿，囗囗囗囗囗。"
        ],
        "title": "送李泌",
        "id": "914621ec-54c6-4368-b43a-4a5d39876a94"
    },
    {
        "author": "顾况",
        "paragraphs": [
            "凉月挂层峰，萝林落叶重。",
            "掩关深畏虎，风起撼长松。"
        ],
        "title": "山中夜宿",
        "id": "a9aa2416-09f6-423b-a511-98bffbd15e0a"
    },
    {
        "author": "顾况",
        "paragraphs": [
            "高阁成长望，江流雁呌哀。",
            "凄凉故吴事，麋鹿走荒台。"
        ],
        "title": "登楼",
        "id": "ab7b685b-e1a3-434e-9ddc-ecaa72b92591"
    },
    {
        "author": "顾况",
        "paragraphs": [
            "江清白鸟斜，荡桨罥苹花。",
            "听唱菱歌晚，回塘月照沙。"
        ],
        "title": "江上",
        "id": "683523a6-d986-4085-9145-9b15d612bd82"
    },
    {
        "author": "顾况",
        "paragraphs": [
            "采莲溪上女，舟小怯摇风。",
            "惊起鸳鸯宿，水云撩乱红。"
        ],
        "title": "溪上",
        "id": "967ad30d-c71b-4dd8-babf-61fb8022f3d9"
    },
    {
        "author": "顾况",
        "paragraphs": [
            "带水摘禾穗，夜擣具晨炊。",
            "县帖取社长，嗔怪见官迟。"
        ],
        "title": "田家",
        "id": "da3a0129-eb3f-4e72-acf6-7c0d6ca402a9"
    },
    {
        "author": "顾况",
        "paragraphs": [
            "不爇香炉烟，蒲团坐如铁。",
            "尝想同夜禅，风堕松顶雪。"
        ],
        "title": "宿山中僧",
        "id": "d171c992-eedc-4dda-9f9d-4b4088ff29df"
    },
    {
        "author": "顾况",
        "paragraphs": [
            "白石盘盘磴，清香树树梅。",
            "山深不吟赏，[辜]负委苍苔。"
        ],
        "title": "梅湾",
        "id": "304a41de-8c12-45a4-8c82-e5b1885e90d3"
    },
    {
        "author": "顾况",
        "paragraphs": [
            "不能经纶大经，甘作草莽闲臣。",
            "青[琐]应须长别，白云漫与相亲。"
        ],
        "title": "思归",
        "id": "1ef28160-09b6-4f5e-9592-d6d4b9a3a797"
    },
    {
        "author": "顾况",
        "paragraphs": [
            "心事数茎白发，生涯一片青山。",
            "空林有雪相待，古道无人独还。"
        ],
        "title": "归山作",
        "id": "64bd69e4-ef0a-4190-b60f-e33856617f88"
    },
    {
        "author": "顾况",
        "paragraphs": [
            "板桥人渡泉声，茆簷日午鸡鸣。",
            "莫嗔焙茶烟暗，却喜晒谷天晴。"
        ],
        "title": "过山农家",
        "id": "684e16f6-839b-4600-b680-996ac541ced0"
    },
    {
        "author": "顾况",
        "paragraphs": [
            "万里行人欲渡溪，千行珠泪滴为泥。",
            "已成残梦随君去，犹有惊乌半夜啼。"
        ],
        "title": "代佳人赠别",
        "id": "3118709c-e27c-4f00-ac3e-1fd2cf0dda53"
    },
    {
        "author": "顾况",
        "paragraphs": [
            "惆怅多山人复稀，杜鹃啼处泪霑衣。",
            "故园此去千余里，春梦犹能夜夜归。"
        ],
        "title": "忆故园",
        "id": "ad10840a-e59a-4a43-801e-2b622abe2290"
    },
    {
        "author": "顾况",
        "paragraphs": [
            "水边垂柳赤栏桥，洞里仙人碧玉箫。",
            "近得麻姑音信否，浔阳江上不通潮。"
        ],
        "title": "题叶道士山房",
        "id": "39a18f10-005c-4200-ba56-70b7e35adea4"
    },
    {
        "author": "顾况",
        "paragraphs": [
            "五湖秋叶满行船，八月灵槎欲上天。",
            "君向长安余适越，独登秦望望秦川。"
        ],
        "title": "送李秀才入京",
        "id": "afcea24d-248f-494b-8c94-99eae104160d"
    },
    {
        "author": "顾况",
        "paragraphs": [
            "不到山阴十二春，镜中相见白头新。",
            "此生不复为年少，今日从他弄老人。"
        ],
        "title": "越中席上看弄老人",
        "id": "be7b7b24-a1d7-4256-9f30-7e745c4caeb5"
    },
    {
        "author": "顾况",
        "paragraphs": [
            "子夜新声何处传，悲翁更忆太平年。",
            "即今法曲无人唱，已逐霓裳飞上天。"
        ],
        "title": "听刘安唱歌",
        "id": "d7a6694c-e3be-4400-8477-aae52dd95da8"
    },
    {
        "author": "顾况",
        "paragraphs": [
            "百舌犹来上苑花，游人独自忆京华。",
            "遥知寝庙尝新后，敕赐樱桃向几家。"
        ],
        "title": "樱桃曲",
        "id": "f9747c4d-c1e5-4d2c-8bce-10889bba41b4"
    },
    {
        "author": "顾况",
        "paragraphs": [
            "野人爱向山中宿，况在葛洪丹井西。",
            "庭前有个长松树，夜半子规来上啼。"
        ],
        "title": "山中",
        "id": "1acbe7fa-59b9-45be-8a64-fafc21bcf140"
    },
    {
        "author": "顾况",
        "paragraphs": [
            "野客归时无四邻，黔娄别久案常贫。",
            "渔樵旧路不堪入，何处空山犹有人。"
        ],
        "title": "赠朱放",
        "id": "9aa45c93-0eca-4b64-b800-f0d6722ec3a0"
    },
    {
        "author": "顾况",
        "paragraphs": [
            "江村日暮寻遗老，江水东流横浩浩。",
            "竹里闲窗不见人，门前旧路生青草。"
        ],
        "title": "江村乱后",
        "id": "66312123-6671-49e5-a4ed-790959f4157e"
    },
    {
        "author": "顾况",
        "paragraphs": [
            "青嶂青溪直复斜，白鸡白犬到人家。",
            "仙人住在最高处，向晚春泉流白花。"
        ],
        "title": "望简寂观",
        "id": "15dcb3cf-f2c9-4448-9a65-24a31619a142"
    },
    {
        "author": "顾况",
        "paragraphs": [
            "竿头五两风褭褭，水上云帆逐飞鸟。",
            "送君初出扬州时，霭霭曈曈江溢晓。"
        ],
        "title": "五两歌送张夏",
        "id": "8b0b4e67-a813-428e-9938-88083f5cda7a"
    },
    {
        "author": "顾况",
        "paragraphs": [
            "此是昔年征战处，曾经永日绝人行。",
            "千家寂寂对流水，唯有汀洲春草生。"
        ],
        "title": "临海所居三首 一",
        "id": "a444eb74-e3d9-47b8-abce-2b847a91e708"
    },
    {
        "author": "顾况",
        "paragraphs": [
            "此去临溪不是遥，楼中望见赤城标。",
            "不知叠嶂重霞里，更有何人度石桥。"
        ],
        "title": "临海所居三首 二",
        "id": "a8109695-edde-4e9e-826a-eb98ff50bc49"
    },
    {
        "author": "顾况",
        "paragraphs": [
            "家在双峰兰若边，一声秋磬发孤烟。",
            "山连极浦鸟飞尽，月上青林人未眠。"
        ],
        "title": "临海所居三首 三",
        "id": "2f78a46d-939f-4a36-ae0e-c8b1ea54d683"
    },
    {
        "author": "顾况",
        "paragraphs": [
            "故园黄叶满青苔，梦后城头晓角哀。",
            "此夜断肠人不见，起行残日影徘徊。"
        ],
        "tags": [
            "思念",
            "家乡"
        ],
        "title": "听角思归",
        "id": "8035a2d8-6e7f-4045-93f3-e689eb83f6c8"
    },
    {
        "author": "顾况",
        "paragraphs": [
            "天下如今已太平，相公何事唤狂生。",
            "个身恰似笼中鹤，东望沧溟呌数声。"
        ],
        "title": "酬柳相公",
        "id": "8b86f9b3-708e-4939-b35a-5292571f9406"
    },
    {
        "author": "顾况",
        "paragraphs": [
            "野人本自不求名，欲向山中过一生。",
            "莫嫌憔悴无知己，别有烟霞似弟兄。"
        ],
        "title": "题明霞台",
        "id": "a116bb6f-30ad-48b4-ac26-e759aa68c4aa"
    },
    {
        "author": "顾况",
        "paragraphs": [
            "楚客停桡欲问谁，白沙江草曲尘丝。",
            "生公手种殿前树，唯有花开鶗鴂悲。"
        ],
        "title": "哭绚法师",
        "id": "a1cfb449-4657-4634-9823-3eb97333f4fa"
    },
    {
        "author": "顾况",
        "paragraphs": [
            "鸣笳已逐春风咽，匹马犹依旧路嘶。",
            "遥望柳家门外树，恐闻黄鸟向人啼。"
        ],
        "title": "送柳宜城葬",
        "id": "d3e37fe7-24cf-41a3-aab4-66398019be30"
    },
    {
        "author": "顾况",
        "paragraphs": [
            "禁柳烟中闻晓乌，风吹玉漏尽铜壶。",
            "内官先向蓬莱殿，金合开香泻御鑪。"
        ],
        "title": "宫词五首 一",
        "id": "298ebbb2-b6d6-4254-a074-1b5b65ffcfe8"
    },
    {
        "author": "顾况",
        "paragraphs": [
            "玉楼天半起笙歌，风送宫嫔笑语和。",
            "月殿影开闻夜漏，水精帘卷近银河。"
        ],
        "tags": [
            "唐诗三百首"
        ],
        "title": "宫词五首 二",
        "id": "aa9f9e4d-aa34-496e-89cf-cfef61efa89d"
    },
    {
        "author": "顾况",
        "paragraphs": [
            "玉阶容卫宿千官，风猎青旗晓仗寒。",
            "侍女先来荐琼蘂，露浆新下九霄盘。"
        ],
        "title": "宫词五首 三",
        "id": "3498d3d4-04ed-4195-86e4-6cdaf4288a5b"
    },
    {
        "author": "顾况",
        "paragraphs": [
            "九重天乐降神仙，步舞分行踏锦筵。",
            "嘈囋一声钟鼓歇，万人楼下拾金钱。"
        ],
        "title": "宫词五首 四",
        "id": "80a533a0-196f-47cf-ad55-33711b796415"
    },
    {
        "author": "顾况",
        "paragraphs": [
            "金吾持戟护新簷，天乐声传万姓瞻。",
            "楼上美人相倚看，红妆透出水精帘。"
        ],
        "title": "宫词五首 五",
        "id": "80cb803f-b016-450c-a5b3-70d95155b0ef"
    },
    {
        "author": "顾况",
        "paragraphs": [
            "桃花岭上觉天低，人上青山马隔溪。",
            "行到三姑学仙处，还有刘阮二郎迷。"
        ],
        "title": "寻桃花岭潘三姑台",
        "id": "f96d878f-bb81-4d27-a814-c89692c7f34b"
    },
    {
        "author": "顾况",
        "paragraphs": [
            "日暮衔花飞鸟还，月明溪上见青山。",
            "遥知玉女窗前树，不是仙人不得攀。"
        ],
        "title": "夜中望仙观",
        "id": "e7592bdb-3362-44e0-ac0d-0462b6355554"
    },
    {
        "author": "顾况",
        "paragraphs": [
            "世间只有情难说，今夜应无不醉人。",
            "若向洞庭山下过，暗知浇沥圣姑神。"
        ],
        "tags": [
            "洞庭湖"
        ],
        "title": "送李侍御往吴兴",
        "id": "d50edf1b-c48c-490f-adbf-847c232e9b05"
    },
    {
        "author": "顾况",
        "paragraphs": [
            "江南无处不闻歌，晦日中军乐更多。",
            "不是风光催柳色，却缘威令动阳和。"
        ],
        "title": "奉和韩晋公晦日呈诸判官",
        "id": "22b4dc84-3bab-4e4d-8477-23567ca52a23"
    },
    {
        "author": "顾况",
        "paragraphs": [
            "杜宇冤亡积有时，年年啼血动人悲。",
            "若敎恨魄皆能化，何树何山着子规。"
        ],
        "title": "子规",
        "id": "ce7ba4c1-33d6-45cc-a71b-854e42a2e9df"
    },
    {
        "author": "顾况",
        "paragraphs": [
            "万里飞来为客鸟，曾蒙丹凤借枝柯。",
            "一朝凤去梧桐死，满目鸱鸢奈尔何。"
        ],
        "title": "海鸥咏",
        "id": "03734aa5-4f4e-4577-90ca-317ca63d77c6"
    },
    {
        "author": "顾况",
        "paragraphs": [
            "身执金吾主禁兵，腰间宝剑重横行。",
            "接舆亦是狂歌者，更就将军乞一声。"
        ],
        "title": "赠韦清将军",
        "id": "b21455ef-3df1-4c89-b02b-369890f2edf9"
    },
    {
        "author": "顾况",
        "paragraphs": [
            "家住义兴东舍溪，溪边莎草雨无泥。",
            "上人一向心入定，春鸟年年空自啼。"
        ],
        "title": "赠僧二首 一",
        "id": "082f73c5-c6bc-4256-841c-13fb732f11bb"
    },
    {
        "author": "顾况",
        "paragraphs": [
            "出头皆是新年少，何处能容老病翁。",
            "更把浮荣喻生灭，世间无事不虚空。"
        ],
        "title": "赠僧二首 二",
        "id": "08d7b6c7-7471-422c-8bdc-353b98ddf6ea"
    },
    {
        "author": "顾况",
        "paragraphs": [
            "鸟啼花发柳含烟，掷却风光忆少年。",
            "更上高楼望江水，故乡何处一归船。"
        ],
        "tags": [
            "愁绪",
            "思乡",
            "写景"
        ],
        "title": "登楼望水",
        "id": "068ebef7-dc84-4cbd-bb7e-77a9d4cebd4b"
    },
    {
        "author": "顾况",
        "paragraphs": [
            "青草湖边日色低，黄茅嶂里鹧鸪啼。",
            "丈夫飘荡今如此，一曲长歌楚水西。"
        ],
        "title": "湖中",
        "id": "4c0957b5-dd32-4391-b11c-cef4e57019c3"
    },
    {
        "author": "顾况",
        "paragraphs": [
            "不觉老将春共至，更悲携手几人全。",
            "还丹寂寞羞明镜，手把屠苏让少年。"
        ],
        "title": "岁日作",
        "id": "b64c656c-1346-4fce-9667-57d2472ab4f2"
    },
    {
        "author": "顾况",
        "paragraphs": [
            "山中好处无人别，涧梅伪作山中雪。",
            "野客相逢夜不眠，山中童子烧松节。"
        ],
        "title": "山中赠客",
        "id": "27b254dd-2016-446f-98cf-d55786e671b0"
    },
    {
        "author": "顾况",
        "paragraphs": [
            "玉作搔头金步摇，高张苦调响连宵。",
            "欲知写尽相思梦，度水寻云不用桥。"
        ],
        "title": "王郎中妓席五咏 箜篌",
        "id": "a430fc14-8402-4e73-a6c6-b46041986d07"
    },
    {
        "author": "顾况",
        "paragraphs": [
            "汗浥新装画不成，丝催急节舞衣轻。",
            "落花遶树疑无影，回雪从风暗有情。"
        ],
        "title": "王郎中妓席五咏 舞",
        "id": "e0526a65-b0e0-47d4-b141-43443bc76606"
    },
    {
        "author": "顾况",
        "paragraphs": [
            "柳拂青楼花满衣，能歌宛转世应稀。",
            "空中几处闻清响，欲遶行云不遣飞。"
        ],
        "title": "王郎中妓席五咏 歌",
        "id": "aa28008b-e95f-4b32-a869-12a16f34d987"
    },
    {
        "author": "顾况",
        "paragraphs": [
            "秦声楚调怨无穷，陇水胡笳咽复通。",
            "莫遣黄莺花里啭，参差撩乱妬春风。"
        ],
        "title": "王郎中妓席五咏 筝",
        "id": "d1f5c7c4-3fe6-408c-8865-db6c31ab518b"
    },
    {
        "author": "顾况",
        "paragraphs": [
            "欲写人间离别心，须听鸣凤似龙吟。",
            "江南曲尽归何处，洞水山云知浅深。"
        ],
        "title": "王郎中妓席五咏 笙",
        "id": "f228b77d-1c21-478f-a6f1-59ed877adc14"
    },
    {
        "author": "顾况",
        "paragraphs": [
            "好鸟共鸣临水树，幽人独欠买山钱。",
            "若为种得千竿竹，引取君家一眼泉。"
        ],
        "title": "送李山人还玉溪",
        "id": "50defe07-70d9-4bea-8dc8-f6258bbec03e"
    },
    {
        "author": "顾况",
        "paragraphs": [
            "少微不向吴中隐，为个生缘在鹿门。",
            "行入汉江秋月色，襄阳耆旧几人存。"
        ],
        "title": "送少微上人还鹿门",
        "id": "797eb1a3-4a26-4075-adb0-52b09464228b"
    },
    {
        "author": "顾况",
        "paragraphs": [
            "武帝祈灵太乙坛，新丰树色绕千官。",
            "那知今夜长生殿，独闭山门月影寒。"
        ],
        "title": "宿昭应",
        "id": "2a44af03-7327-40d4-88c0-f09fb6bbd5db"
    },
    {
        "author": "顾况",
        "paragraphs": [
            "东晋王家在此溪，南朝树色隔窗低。",
            "碑沈字灭昔人远，谷鸟犹向寒花啼。"
        ],
        "title": "题琅邪上方",
        "id": "05dcdf54-0d4d-4d22-a2c8-916b38ba00e4"
    },
    {
        "author": "顾况",
        "paragraphs": [
            "楼台采翠远分明，闻说仙家在此城。",
            "欲上仙城无路上，水边花里有人声。"
        ],
        "title": "安仁港口望仙人城",
        "id": "1b75367f-b4bb-48da-a7fa-6d98d3d95322"
    },
    {
        "author": "顾况",
        "paragraphs": [
            "一别长安路几千，遥知旧日主人怜。",
            "贾生只是三年谪，独自无才已四年。"
        ],
        "title": "寄祕书包监",
        "id": "22936d54-909d-468d-bbb0-c5268bbdf0d6"
    },
    {
        "author": "顾况",
        "paragraphs": [
            "古庙枫林江水边，寒鸦接饭雁横天。",
            "大孤山远小孤出，月照洞庭归客船。"
        ],
        "tags": [
            "洞庭湖"
        ],
        "title": "小孤山",
        "id": "cf75254e-a399-47c0-b188-79c3b0be396b"
    },
    {
        "author": "顾况",
        "paragraphs": [
            "嵩山石壁挂飞流，无限神仙在上头。",
            "采得新诗题石壁，老人惆怅不同游。"
        ],
        "title": "送李秀才游嵩山",
        "id": "3d46a51d-3295-440e-88f0-1a2985aae729"
    },
    {
        "author": "顾况",
        "paragraphs": [
            "灵溪宿处接灵山，窈映高楼向月闲。",
            "夜半鹤声残梦里，犹疑琴曲洞房闲。"
        ],
        "title": "从剡溪至赤城",
        "id": "9559b3b8-a288-47a0-9494-2be54f934ab5"
    },
    {
        "author": "顾况",
        "paragraphs": [
            "花落深宫莺亦悲，上阳宫女断肠时。",
            "君恩不闭东流水，叶上题诗寄与谁。"
        ],
        "title": "叶上题诗从苑中流出",
        "id": "65c4e93c-38d0-4247-a7cc-b19c6ee77743"
    },
    {
        "author": "顾况",
        "paragraphs": [
            "崦里桃花逢女冠，林间杏叶落仙坛。",
            "老人方授上清箓，夜听步虚山月寒。"
        ],
        "title": "崦里桃花",
        "id": "74cd7154-770a-41c4-b55d-1e27ac1ba628"
    },
    {
        "author": "顾况",
        "paragraphs": [
            "栖霞山中子规鸟，口边血出啼不了。",
            "山僧后夜初出定，闻似不闻山月晓。"
        ],
        "title": "听子规",
        "id": "c3186f0a-f6a1-4d01-81a2-f3533de1826d"
    },
    {
        "author": "顾况",
        "paragraphs": [
            "帝子苍梧不复归，洞庭叶下荆云飞。",
            "巴人夜唱竹枝后，肠断晓猿声渐稀。"
        ],
        "tags": [
            "洞庭湖"
        ],
        "title": "竹枝曲",
        "id": "7343f60d-c51e-44a0-9b6d-30fb63783ab0"
    },
    {
        "author": "顾况",
        "paragraphs": [
            "方丈玲珑花竹闲，已将心印出人闲。",
            "家家门外长安道，何处相逢是宝山。"
        ],
        "title": "寻僧二首 一",
        "id": "ee152d89-4839-4572-b606-46d8c3a1d744"
    },
    {
        "author": "顾况",
        "paragraphs": [
            "弥天释子本高情，往往山中独自行。",
            "莫怪狂人游楚国，莲花只在淤泥生。"
        ],
        "title": "寻僧二首 二",
        "id": "6e310a1e-e27f-4316-854a-0a0543fa9e85"
    },
    {
        "author": "顾况",
        "paragraphs": [
            "魏帝宫人舞凤楼，隋家天子泛龙舟。",
            "君王夜醉春眠晏，不觉桃花逐水流。"
        ],
        "title": "桃花曲",
        "id": "02430665-d8b1-4830-8b51-744091ebcc22"
    },
    {
        "author": "顾况",
        "paragraphs": [
            "暂出河边思远道，却来窗下听新莺。",
            "故人一别几时见，春草还从旧处生。"
        ],
        "title": "赠远",
        "id": "74e40685-01eb-443a-a7e7-e6d99f61bed8"
    },
    {
        "author": "顾况",
        "paragraphs": [
            "渺渺春生楚水波，楚人齐唱竹枝歌。",
            "与君皆是思归客，拭泪看花奈老何。"
        ],
        "title": "早春思归有唱竹枝歌者坐中下泪",
        "id": "00ede8d1-4ba1-4b59-9021-bddf471b00e4"
    },
    {
        "author": "顾况",
        "paragraphs": [
            "故人曾任丹徒令，买得青山拟独耕。",
            "不作草堂招远客，却将垂柳借啼莺。"
        ],
        "title": "送郭秀才",
        "id": "d9bbd52c-6e49-44de-94c2-6b2ca60c265c"
    },
    {
        "author": "顾况",
        "paragraphs": [
            "长乐宫连上苑春，玉楼金殿艳歌新。",
            "君门一入无由出，唯有宫莺得见人。"
        ],
        "tags": [
            "无奈",
            "七言绝句",
            "宫怨",
            "女子"
        ],
        "title": "宫词",
        "id": "5372fb27-5a56-4669-85c2-1c418a0f2330"
    },
    {
        "author": "顾况",
        "paragraphs": [
            "稚子比来骑竹马，犹疑只在屋东西。",
            "莫言道者无悲事，曾听巴猿向月啼。"
        ],
        "title": "悼稚",
        "id": "78640ca3-a8de-4f88-bdf6-543291b41a66"
    },
    {
        "author": "顾况",
        "paragraphs": [
            "绝顶茅庵老此生，寒云孤木伴经行。",
            "世人那得知幽径，遥向青峰礼磬声。"
        ],
        "title": "山僧兰若",
        "id": "0f0fa394-0bb8-419b-8dd8-1e027ec081a3"
    },
    {
        "author": "顾况",
        "paragraphs": [
            "崦合桃花水，窗鸣柳谷泉。",
            "颓垣化为陂，陆地堪乘舟。",
            "汀洲渺渺江篱短，疑是疑非两断肠。",
            "巫峡朝云暮不归，洞庭春水晴空满。",
            "龙吟四泽欲兴雨，凤引九雏警宿乌。",
            "新妇矶边月明，女儿浦口潮平。"
        ],
        "tags": [
            "洞庭湖"
        ],
        "title": "句",
        "id": "47b0116c-2801-4d4c-a723-8ca10f1c4f92"
    },
    {
        "author": "耿湋",
        "paragraphs": [
            "倦客乘归舟，春溪杳将暮。",
            "羣林结暝色，孤泊有佳趣。",
            "夜山转长江，赤月吐深树。",
            "飒飒松上吹，泛泛花间露。",
            "险石俯潭涡，跳湍碍沿溯。",
            "岂唯垂堂戒，兼以临深惧。",
            "稍出回雁峰，明登斩蛟柱。",
            "连云向重山，杳未见钟路。"
        ],
        "tags": [
            "长江"
        ],
        "title": "发南康夜泊灨石中",
        "id": "8e61bd73-2066-410f-88f8-ec41840eeee7"
    },
    {
        "author": "耿湋",
        "paragraphs": [
            "故宅春山中，来逢夕阳入。",
            "汲少井味变，开稀户枢涩。",
            "树朽鸟不栖，阶闲云自湿。",
            "先生何处去，惆怅空独立。"
        ],
        "title": "过王山人旧居",
        "id": "209afb70-f536-43bb-ae56-c7570238e31b"
    },
    {
        "author": "耿湋",
        "paragraphs": [
            "落日向林路，东风吹麦陇。",
            "藤草蔓古渠，牛羊下荒冢。",
            "骊宫户久闭，温谷泉长涌。",
            "为问全盛时，何人最荣宠。"
        ],
        "title": "晚次昭应",
        "id": "b8822c39-6342-4a93-beac-06eaad45d8f4"
    },
    {
        "author": "耿湋",
        "paragraphs": [
            "蝉鸣兮夕曛，声和兮夏云。",
            "白日兮将短，秋意兮已满。",
            "乍悲鸣兮欲长，犹嘶涩兮多断。",
            "风萧萧兮转清，韵嘒嘒兮初成。",
            "依婆娑之古树，思辽落之荒城。",
            "闲院支颐，深林倚策。",
            "犹惆怅而无语，鬓星星而已白。"
        ],
        "title": "听早蝉歌",
        "id": "d90307e8-fc70-4353-a2d4-cf008322dde7"
    },
    {
        "author": "耿湋",
        "paragraphs": [
            "连素穗，翻秋气，细节疎茎任长吹。",
            "共作月中声，孤舟发乡思。"
        ],
        "title": "芦花动",
        "id": "2db18954-20bd-4410-b595-49d8f32b8d5e"
    },
    {
        "author": "耿湋",
        "paragraphs": [
            "尔谁造，鸣何早，趯趯连声徧阶草。",
            "复与夜雨和，游人听堪老。"
        ],
        "title": "赋得寒蛩",
        "id": "d6820c44-408f-46be-938f-dc372e44eb17"
    },
    {
        "author": "耿湋",
        "paragraphs": [
            "全家宛陵客，文雅世难逢。",
            "寄食年将老，干时计未从。",
            "秋来句曲水，雨后敬亭峯。",
            "西北长安远，登临恨几重。"
        ],
        "title": "宣城逢张二南史",
        "id": "f10cccfc-93f2-45be-808c-7b327d8a5807"
    },
    {
        "author": "耿湋",
        "paragraphs": [
            "半偈留何处，全身弃此中。",
            "雨余沙塔坏，月满雪山空。",
            "耸刹临回磴，朱楼间碧丛。",
            "朝朝日将暮，长对晋阳宫。"
        ],
        "title": "题童子寺",
        "id": "64b9d6dd-2c1a-4cfe-a0e5-bc43e0b7f585"
    },
    {
        "author": "耿湋",
        "paragraphs": [
            "日华浮野水，草色合遥空。",
            "处处山依旧，年年事不同。",
            "闲田孤垒外，暑雨片云中。",
            "惆怅多尘累，无由访钓翁。"
        ],
        "title": "夏日寄东溪隐者",
        "id": "9ac28964-b002-4665-a07d-3c04899ec754"
    },
    {
        "author": "耿湋",
        "paragraphs": [
            "长云迷一雁，渐远向南声。",
            "已带千霜鬓，初为万里行。",
            "繁虫满夜草，连雨暗秋城。",
            "前路诸侯贵，何人重客卿。"
        ],
        "title": "之江淮留别京亲故",
        "id": "102f802b-bc9f-4d5b-becf-9484e98317eb"
    },
    {
        "author": "耿湋",
        "paragraphs": [
            "昔随刘越石，今日独归时。",
            "汾水风烟冷，幷州花木迟。",
            "荒庭增别梦，野雨失行期。",
            "莫向山阳过，隣人夜笛悲。"
        ],
        "title": "太原送许侍御出幕归东都",
        "id": "0d07749c-1d5d-4233-94f1-2780ee059be6"
    },
    {
        "author": "耿湋",
        "paragraphs": [
            "不语看芳径，悲春嬾独行。",
            "向人微月在，报雨早霞生。",
            "贫病催年齿，风尘掩姓名。",
            "赖逢骢马客，郢曲缓羇情。"
        ],
        "title": "华州客舍奉和崔端公春城晓望",
        "id": "aff8feec-b805-46d8-ade9-9cf59570b91f"
    },
    {
        "author": "耿湋",
        "paragraphs": [
            "侧弁向清漪，门中夕照移。",
            "异源生暗石，叠响落秋池。",
            "叶拥沙痕没，流回草蔓随。",
            "泠泠无限意，不独远公知。"
        ],
        "title": "题清萝翁双泉",
        "id": "8fdd485a-d24c-40b3-846c-8f4ebf79dcc4"
    },
    {
        "author": "耿湋",
        "paragraphs": [
            "落照长杨苑，秋天渭水滨。",
            "初飞万木叶，又长一年人。",
            "贫病仍为客，艰虞更问津。",
            "多慙惠然意，今日肯相亲。"
        ],
        "title": "酬李文",
        "id": "e32d79ae-1339-4a75-b9cd-fb3e2dc37d5d"
    },
    {
        "author": "耿湋",
        "paragraphs": [
            "许询清论重，寂寞住山阴。",
            "野路接寒寺，闲门当古林。",
            "海田秋熟早，湖水夜渔深。",
            "世上穷通理，谁人奈此心。"
        ],
        "title": "赠严维",
        "id": "f43953a9-cc58-4d6f-b3a4-4382e30c2f70"
    },
    {
        "author": "耿湋",
        "paragraphs": [
            "春亭及策上，郎吏谢玄晖。",
            "闲咏疎篁近，高眠远岫微。",
            "偏宜留野客，暂得解朝衣。",
            "犹忆东溪里，雷云掩故扉。"
        ],
        "title": "春日题苗发竹亭",
        "id": "4ceed844-05e4-493f-a345-b26e9230b080"
    },
    {
        "author": "耿湋",
        "paragraphs": [
            "荒坟秋陌上，霜露正霏霏。",
            "松柏自成拱，苫庐长不归。",
            "浮埃积蓬鬓，流血在麻衣。",
            "何必曾参传，千年至行稀。"
        ],
        "title": "题孝子陵",
        "id": "a9dcb041-8bd0-4676-9c21-e8668bd4d033"
    },
    {
        "author": "耿湋",
        "paragraphs": [
            "不语焚香坐，心知道已成。",
            "流年衰此世，定力见他生。",
            "暮雪余春冷，寒灯续昼明。",
            "寻常五侯至，敢望下阶迎。"
        ],
        "title": "题庄上人房",
        "id": "b4e7cec1-f391-4b59-a09e-7815b6675fff"
    },
    {
        "author": "耿湋",
        "paragraphs": [
            "日暮黄云合，年深白骨稀。",
            "旧村乔木在，秋草远人归。",
            "废井莓苔厚，荒田路径微。",
            "唯余近山色，相对似依依。"
        ],
        "title": "宋中",
        "id": "45047fc8-5ad9-4690-ba4b-7569476147b1"
    },
    {
        "author": "耿湋",
        "paragraphs": [
            "来时犹暑服，今已露漫漫。",
            "多雨逢初霁，深秋生夜寒。",
            "投人心似切，为客事皆难。",
            "何处无留滞，谁能暂问看。"
        ],
        "title": "秋夜思归",
        "id": "8cdf127d-5b6d-4007-abf8-06b9c7519951"
    },
    {
        "author": "耿湋",
        "paragraphs": [
            "世上许刘桢，洋洋风雅声。",
            "客来空改岁，归去未成名。",
            "远近天初暮，关河雪半晴。",
            "空怀谏书在，回首恋承明。"
        ],
        "title": "送李端",
        "id": "11e7bd38-4c1f-44bc-a488-c1fd8ac4b9fa"
    },
    {
        "author": "耿湋",
        "paragraphs": [
            "清冬宾御出，蜀道翠微间。",
            "远雾开羣壑，初阳照近关。",
            "霜潭浮紫菜，雪栈绕青山。",
            "当似遗民去，柴桑政自闲。"
        ],
        "title": "送崔明府赴青城",
        "id": "30927692-01e2-485b-9429-752ad939be03"
    },
    {
        "author": "耿湋",
        "paragraphs": [
            "汉家边事重，窦宪出临戎。",
            "绝漠秋山在，阳关旧路通。",
            "列营依茂草，吹角向高风。",
            "更就燕然石，行看奏虏功。"
        ],
        "title": "送王将军出塞",
        "id": "2c48ce10-3a5a-429d-9bda-9f9969467ce5"
    },
    {
        "author": "耿湋",
        "paragraphs": [
            "东西无定客，风雨未休时。",
            "悯默此中别，飘零何处期。",
            "青山违旧隐，白发入新诗。",
            "岁岁迷津路，生涯渐可悲。"
        ],
        "title": "雨中留别",
        "id": "37654f5b-fbaf-4436-96e5-3c35fd80c9ba"
    },
    {
        "author": "耿湋",
        "paragraphs": [
            "一身良将后，万里讨乌孙。",
            "落日边陲静，秋风鼓角喧。",
            "远山当碛路，茂草向营门。",
            "生死酬恩宠，功名岂敢论。"
        ],
        "title": "送杨将军",
        "id": "b244fa50-b7bf-4901-b030-464f18c1c455"
    },
    {
        "author": "耿湋",
        "paragraphs": [
            "暮峰和玉垒，回望不通秦。",
            "更问蜀城路，但逢巴语人。",
            "石林莺啭晓，板屋月明春。",
            "若访严夫子，无嫌卜肆贫。"
        ],
        "title": "送夏侯审游蜀",
        "id": "ecbd9ad4-caee-4838-bbdf-0dee571d4a62"
    },
    {
        "author": "耿湋",
        "paragraphs": [
            "佐郡人难料，分襟日复斜。",
            "一帆随远水，百口过长沙。",
            "明月江边夜，平陵梦里家。",
            "王孙对芳草，愁思杳无涯。"
        ],
        "title": "送张侍御赴郴州别驾",
        "id": "20f79063-78b0-4a87-a9cd-c196a9496474"
    },
    {
        "author": "耿湋",
        "paragraphs": [
            "夕阳秋草上，去马弟兄看。",
            "年少初辞阙，时危远效官。",
            "山行独夜雨，旅宿二陵寒。",
            "诗兴生何处，嵩阳羽客坛。"
        ],
        "title": "送苗赟赴阳翟丞",
        "id": "c8d60923-6a4b-4d83-a8a4-357971ac8a9e"
    },
    {
        "author": "耿湋",
        "paragraphs": [
            "远事诸侯出，青山古晋城。",
            "连行曲水阁，独入议中兵。",
            "夜雨新田湿，春风曙角鸣。",
            "人传府公政，记室有参卿。"
        ],
        "title": "送绛州郭参军",
        "id": "5f27426c-86f1-41bf-ab9f-91830376df53"
    },
    {
        "author": "耿湋",
        "paragraphs": [
            "万里南天外，求书禹穴间。",
            "往来成白首，旦暮见青山。",
            "夜浦凉云过，秋塘好月闲。",
            "殷勤阳羨桂，别此几时攀。"
        ],
        "title": "常州留别",
        "id": "612964e5-7287-489d-b2c2-5a5d40f3a7c4"
    },
    {
        "author": "耿湋",
        "paragraphs": [
            "月明边徼静，戍客望乡时。",
            "塞古柳衰尽，关寒榆发迟。",
            "苍苍万里道，戚戚十年北。",
            "今夜青楼上，还应照所思。"
        ],
        "title": "关山月",
        "id": "44bc39df-233c-4668-87af-6ad92c897c17"
    },
    {
        "author": "耿湋",
        "paragraphs": [
            "唇齿幸相依，危亡故远归。",
            "身轻百战出，家在数重围。",
            "上将坚深垒，残兵鬬落晖。",
            "常闻铁劒利，早晚借余威。"
        ],
        "title": "代宋州将淮上乞师",
        "id": "142a8072-b662-48d1-90b3-a11f6609c0db"
    },
    {
        "author": "耿湋",
        "paragraphs": [
            "寒几坐空堂，疎髯似积霜。",
            "老医迷旧疾，朽药误新方。",
            "晚果红低树，秋苔绿徧墙。",
            "慙非蒋生径，不敢望求羊。"
        ],
        "title": "秋晚卧疾寄司空拾遗曙卢少府纶",
        "id": "2f675f38-47ce-4119-b846-d11723e25e95"
    },
    {
        "author": "耿湋",
        "paragraphs": [
            "来自西天竺，持经奉紫微。",
            "年深梵语变，行苦俗流归。",
            "月上安禅久，苔生出院稀。",
            "梁间有驯鸽，不去复何依。"
        ],
        "title": "赠海明上人",
        "id": "7834bc02-d434-470f-8874-1f45a60707bc"
    },
    {
        "author": "耿湋",
        "paragraphs": [
            "津亭一望乡，淮海晚茫茫。",
            "草没栖洲鹭，天连暎浦樯。",
            "徃来通楚越，旦暮易渔商。",
            "惆怅缄书毕，何人向洛阳。"
        ],
        "title": "津亭有怀",
        "id": "2bdb947b-0c38-4be1-9b49-8c16e7ac46b8"
    },
    {
        "author": "耿湋",
        "paragraphs": [
            "落日过重霞，轻烟上远沙。",
            "移舟冲荇蔓，转浦入芦花。",
            "断岸迂来客，连波漾去槎。",
            "故乡何处在，更道向天涯。"
        ],
        "title": "晚投江泽浦即事呈柳兵曹泥",
        "id": "67cea0fa-4c7b-456a-ae5d-574d1dc8a878"
    },
    {
        "author": "耿湋",
        "paragraphs": [
            "东臯占薄田，耕种过余年。",
            "护药栽山刺，浇蔬引竹泉。",
            "晚雷期稔岁，重雾报晴天。",
            "若问幽人意，思齐沮溺贤。"
        ],
        "title": "东郊别业",
        "id": "2936dc0e-efe5-40c0-a2f3-1ecd8d4653c0"
    },
    {
        "author": "耿湋",
        "paragraphs": [
            "钟鼓余声里，千官向紫微。",
            "冒寒人语少，乘月烛来稀。",
            "清漏闻驰道，轻霞暎琐闱。",
            "犹看嘶马处，未启掖垣扉。"
        ],
        "title": "早朝",
        "id": "784480cb-7b1f-456d-bcd9-94ddad87a1b2"
    },
    {
        "author": "耿湋",
        "paragraphs": [
            "百年心不料，一卷日相知。",
            "乘兴偏难改，忧家是强为。",
            "县城寒寂寞，峰树远参差。",
            "自笑无谋者，秪应道在斯。"
        ],
        "title": "屏居盩厔",
        "id": "e954b172-6d23-4fac-afc4-98da31e1ca14"
    },
    {
        "author": "耿湋",
        "paragraphs": [
            "岂悟因罗者，迎霜献紫微。",
            "夕阳分素臆，秋色上花衣。",
            "举翅云天近，回眸燕雀稀。",
            "应随明主意，百中有光辉。"
        ],
        "title": "进秋隼",
        "id": "edc07822-6fcc-44f0-836f-956c0ad2d4e8"
    },
    {
        "author": "耿湋",
        "paragraphs": [
            "寒竹慙虚受，纤毫任几重。",
            "影端缘守直，心劲懒藏锋。",
            "落纸惊风起，摇空见露浓。",
            "丹青与文事，舍此复何从。"
        ],
        "title": "咏宣州笔",
        "id": "22793c70-a745-46af-836a-fbb2a4318638"
    },
    {
        "author": "耿湋",
        "paragraphs": [
            "钟陵春日好，春水满南塘。",
            "竹宇分朱阁，桐花间绿杨。",
            "蹉跎看鬓色，留滞惜年芳。",
            "欲问羇愁发，秦关道路长。"
        ],
        "title": "春日洪州即事",
        "id": "b20294e5-9995-40a2-bd83-242ccd62a87d"
    },
    {
        "author": "耿湋",
        "paragraphs": [
            "宿君湖上宅，琴韵静参差。",
            "夜雪入秋浦，孤城连贵池。",
            "流年看共老，衔酒发中悲。",
            "良会应难再，晨鸡自有期。"
        ],
        "title": "雪后宿王纯池州草堂",
        "id": "2e743a29-04ae-416e-a014-6da19281a515"
    },
    {
        "author": "耿湋",
        "paragraphs": [
            "我行过汉畤，寥落见孤城。",
            "邑里经多难，儿童识五兵。",
            "广川桑遍绿，丛薄雉连鸣。",
            "惆怅萧关道，终军愿请缨。"
        ],
        "title": "旅次汉故畤",
        "id": "e05b6908-5d87-4a15-b58b-54fd0c59c00e"
    },
    {
        "author": "耿湋",
        "paragraphs": [
            "冉冉青衫客，悠悠白发人。",
            "乱山孤驿暮，长路百花新。",
            "终岁行他县，全家望此身。",
            "更思君去就，早晚问平津。"
        ],
        "title": "过三郊驿却寄杨评事时此子郭令公欲有表荐",
        "id": "3fe55c4a-6e98-4270-812d-df1aa1ae48a6"
    },
    {
        "author": "耿湋",
        "paragraphs": [
            "雪下阳关路，人稀陇戍头。",
            "封狐犹未翦，边将岂无羞。",
            "白草三冬色，黄云万里愁。",
            "因思李都尉，毕竟不封侯。"
        ],
        "title": "陇西行",
        "id": "2c0f2bae-efe8-4bfc-a965-da116da2532e"
    },
    {
        "author": "耿湋",
        "paragraphs": [
            "因君知北事，流浪已忘机。",
            "客久多人识，年高众病归。",
            "连云湖色远，度雪雁声稀。",
            "又说家林尽，悽伤泪满衣。"
        ],
        "title": "巴陵逢洛阳邻舍",
        "id": "ed801ef7-4f6e-4595-9b6d-b8a67a286472"
    },
    {
        "author": "耿湋",
        "paragraphs": [
            "早岁能文客，中年与世违。",
            "有家孀妇少，无子吊人稀。",
            "穗帐尘空暗，铭旌雨不飞。",
            "依然旧乡路，寂寞几回归。"
        ],
        "title": "哭张融",
        "id": "79c71c0a-9c78-4539-a075-4232fd83fc52"
    },
    {
        "author": "耿湋",
        "paragraphs": [
            "暮年从远谪，落日别交亲。",
            "湖上北飞雁，天涯南去人。",
            "梦成湘浦夜，泪尽桂阳春。",
            "岁月茫茫意，何时雨露新。"
        ],
        "title": "送友贬岭南",
        "id": "46f24b27-421f-4b6a-97a2-46af94aa53f5"
    },
    {
        "author": "耿湋",
        "paragraphs": [
            "诗书成志业，嬾慢致蹉跎。",
            "圣代丹霄远，明时白发多。",
            "浅谋堪自笑，穷巷忆谁过。",
            "寂寞前山暮，归人樵采歌。"
        ],
        "title": "春日即事二首 一",
        "id": "89799bab-6157-4af8-a292-46807a9ed427"
    },
    {
        "author": "耿湋",
        "paragraphs": [
            "数亩东臯宅，青春独屏居。",
            "家贫僮仆慢，官罢友朋疎。",
            "强饮沽来酒，羞看读了书。",
            "闲花开满地，惆怅复何如。"
        ],
        "title": "春日即事二首 二",
        "id": "0ac39c6f-d1cf-4035-bed4-261b94e653d2"
    },
    {
        "author": "耿湋",
        "paragraphs": [
            "老人迎客处，篱落稻畦间。",
            "蚕屋朝寒闭，田家昼雨闲。",
            "门闾新薙草，蹊径旧谙山。",
            "自道谁相及，邀予试徃还。"
        ],
        "title": "赠田家翁",
        "id": "e19062de-ff75-4ab3-b6cc-453f45c32102"
    },
    {
        "author": "耿湋",
        "paragraphs": [
            "失意成逋客，终年独掩扉。",
            "无机狎鸥惯，多病见人稀。",
            "流水知行药，孤云伴采薇。",
            "空斋莫闲笑，心事与时违。"
        ],
        "title": "赠韦山人",
        "id": "d8b7bb4f-ee25-40ad-b76c-40ec2539f6e4"
    },
    {
        "author": "耿湋",
        "paragraphs": [
            "远公传敎毕，身没向他方。",
            "吊客来何见，门人闭影堂。",
            "纱灯临古砌，尘札在空牀。",
            "寂寞疎钟后，秋天有夕阳。"
        ],
        "title": "濬公院怀旧",
        "id": "23233a8a-a13d-4319-86e7-b16d3dc0727c"
    },
    {
        "author": "耿湋",
        "paragraphs": [
            "遥夜宿东林，虫声阶草深。",
            "高风初落叶，多雨未归心。",
            "家国身犹负，星霜鬓已侵。",
            "沧洲纵不去，何处有知音。"
        ],
        "title": "雨中宿义兴寺",
        "id": "be118ff0-566d-466d-ac07-0de6e6493419"
    },
    {
        "author": "耿湋",
        "paragraphs": [
            "回首望知音，逶迤桑柘林。",
            "人归海郡远，路入雨天深。",
            "万木经秋叶，孤舟向暮心。",
            "唯余江畔草，应见白头吟。"
        ],
        "title": "送王祕书归江东",
        "id": "5025e96d-6151-4537-96ac-4535c1a2880f"
    },
    {
        "author": "耿湋",
        "paragraphs": [
            "求名虽有据，学稼又无田。",
            "故国三千里，新春五十年。",
            "移家还作客，避地莫知贤。",
            "洛浦今何处，风帆去渺然。"
        ],
        "title": "渭上送李蔵器移家东都",
        "id": "dc94daf6-9218-4db3-aae6-00c170182d44"
    },
    {
        "author": "耿湋",
        "paragraphs": [
            "言是商山老，尘心莫问年。",
            "白髯垂策短，乌帽据梧偏。",
            "酒熟飞巴雨，丹成见海田。",
            "疎云披远水，景动石牀前。"
        ],
        "title": "春寻柳先生",
        "id": "c91e2fce-3d9c-42fa-9692-39d502521789"
    },
    {
        "author": "耿湋",
        "paragraphs": [
            "古院林公住，疎篁近井桃。",
            "俗年人见少，禅地自知高。",
            "药草诚多喻，沧溟在一毫。",
            "仍悲次宗辈，尘事日为劳。"
        ],
        "title": "题藏公院",
        "id": "473617e8-f2d2-4f2a-a26d-df696f3c9890"
    },
    {
        "author": "耿湋",
        "paragraphs": [
            "高亭宾客散，暑夜醉相和。",
            "细汗迎衣集，微凉待扇过。",
            "风还池色定，月晚树阴多。",
            "遥想随行者，珊珊动晓珂。"
        ],
        "title": "夏夜西亭即事寄钱员外",
        "id": "5ae4faa3-42b2-4a4f-8d19-c99aa13cb3af"
    },
    {
        "author": "耿湋",
        "paragraphs": [
            "汤公多外友，洛社自相依。",
            "远客还登会，秋怀欲忘归。",
            "惊风林果少，骤雨砌虫稀。",
            "更过三张价，东游愧陆机。"
        ],
        "title": "与清江上人及诸公宿李八昆季宅",
        "id": "8a6200cd-e631-44bb-8e03-3c16e29c675d"
    },
    {
        "author": "耿湋",
        "paragraphs": [
            "邻里朝光徧，披衣夜醉醒。",
            "庖厨非旧火，林木发新青。",
            "接果移天性，疎泉逐地形。",
            "清明来几日，戴胜已堪听。"
        ],
        "title": "春日即事",
        "id": "af55f487-b2a8-4e2c-a3ab-406cd7a450fb"
    },
    {
        "author": "耿湋",
        "paragraphs": [
            "偶宿俱南客，相看喜尽归。",
            "湖山话不极，岁月念空违。",
            "子夜高梧冷，秋阴远漏微。",
            "那无此良会，惜在谢家稀。"
        ],
        "title": "秋夜会宿李永宅忆江南旧游",
        "id": "6b465cf8-9dac-4e2f-b97c-f294c49bd64e"
    },
    {
        "author": "耿湋",
        "paragraphs": [
            "栖遑偏降志，疵贱倍修身。",
            "近觉多衰鬓，深知独故人。",
            "天垂五夜月，霜覆九衢尘。",
            "不待逢沮溺，而今恶问津。"
        ],
        "title": "冬夜寻李永因书事赠之",
        "id": "c5710ddc-eaa3-4e16-9851-208d23381af0"
    },
    {
        "author": "耿湋",
        "paragraphs": [
            "春灰今变候，密雪又霏霏。",
            "坐客同心满，流年此会稀。",
            "风成空处乱，素积夜来飞。",
            "且共衔杯酒，陶潜不得归。"
        ],
        "title": "立春日宴高陵任明府宅",
        "id": "5aac5703-ad15-4da8-84fb-ff0e68557569"
    },
    {
        "author": "耿湋",
        "paragraphs": [
            "浮世今何事，空门此谛真。",
            "死生俱是梦，哀乐讵关身。",
            "远草光连水，春篁色离尘。",
            "当从庚中庶，诗客更何人。"
        ],
        "title": "春日游慈恩寺寄畅当",
        "id": "78a2d26a-25e8-40ae-bb5d-796daf603296"
    },
    {
        "author": "耿湋",
        "paragraphs": [
            "九江迷去住，羣吏且因依。",
            "高木秋垂露，寒城暮掩扉。",
            "随云心自远，看草伴应稀。",
            "肯信同年友，相望青琐闱。"
        ],
        "title": "晚秋过苏少府",
        "id": "67af46ed-1859-45b9-b93b-294175a5ed33"
    },
    {
        "author": "耿湋",
        "paragraphs": [
            "久客心常醉，高楼日渐低。",
            "黄河经海内，华岳镇关西。",
            "去远千帆小，来迟独鸟迷。",
            "终年不得意，空觉负东溪。"
        ],
        "tags": [
            "华山",
            "黄河"
        ],
        "title": "登鹳雀楼",
        "id": "133c8880-40d0-4ac2-94ab-4152c840112b"
    },
    {
        "author": "耿湋",
        "paragraphs": [
            "衡阳多道里，弱羽复哀音。",
            "还塞知何日，惊弦乱此心。",
            "夜阴前侣远，秋冷后湖深。",
            "独立汀洲意，宁知霜霰侵。"
        ],
        "title": "赋得沙上雁",
        "id": "fd8d3630-c13b-4436-8027-2458dfd49e85"
    },
    {
        "author": "耿湋",
        "paragraphs": [
            "月高鸡犬静，门掩向寒塘。",
            "夜竹深茅宇，秋庭冷石牀。",
            "住山年已远，服药寿偏长。",
            "虚弃如吾者，逢君益自伤。"
        ],
        "title": "夜寻卢处士",
        "id": "d55e8b51-c2db-4614-b294-13b24db753b9"
    },
    {
        "author": "耿湋",
        "paragraphs": [
            "终岁山川路，生涯总几何。",
            "艰难为客惯，贫贱受恩多。",
            "暮角寒山色，秋风远水波。",
            "无人见惆怅，垂鞚入烟萝。"
        ],
        "title": "邠州留别",
        "id": "40698af6-d701-4be1-b0c5-d2acfece61b8"
    },
    {
        "author": "耿湋",
        "paragraphs": [
            "寥落军城暮，重门返照间。",
            "鼓鼙经雨暗，士马过秋闲。",
            "惯守临边郡，曾营近海山。",
            "关西旧业在，夜夜梦中还。"
        ],
        "title": "赠张将军",
        "id": "13893404-3ea9-493b-af94-5ae0d21e557a"
    },
    {
        "author": "耿湋",
        "paragraphs": [
            "世间无近远，定里徧曾过。",
            "东海经长在，南朝寺最多。",
            "暮年聊化俗，初地即摧魔。",
            "今日忘尘虑，看心义若何。"
        ],
        "title": "赠隐公",
        "id": "761cde00-c315-40a8-81b0-8c4938ba1dc1"
    },
    {
        "author": "耿湋",
        "paragraphs": [
            "子真能自在，江海意何如。",
            "门掩疎尘吏，心闲阅道书。",
            "古城寒欲雪，远客暮无车。",
            "杳杳思前路，谁堪千里余。"
        ],
        "title": "赠别安邑韩少府",
        "id": "1cf347e4-c81e-4e5a-b5ae-033f271efc98"
    },
    {
        "author": "耿湋",
        "paragraphs": [
            "古树汾阴道，悠悠东去长。",
            "位卑仍解印，身老又还乡。",
            "河水平秋岸，关门向夕阳。",
            "音书须数附，莫学晋嵇康。"
        ],
        "title": "送胡校书秩满归河中",
        "id": "0ae9d2fd-157e-4c85-9816-e8ff6cf6c112"
    },
    {
        "author": "耿湋",
        "paragraphs": [
            "北风长至远，四牡向幽幷。",
            "衰木新田路，寒芜故绛城。",
            "遥听边上信，远计朔南程。",
            "料变当临事，遥知外国情。"
        ],
        "title": "送河中张胄曹往太原计会回",
        "id": "9a67496c-9ed1-4be4-b7f3-2d2aca1afed5"
    },
    {
        "author": "耿湋",
        "paragraphs": [
            "济江篇已出，书府俸犹贫。",
            "积雪商山道，全家楚塞人。",
            "大堤逢落日，广汉望通津。",
            "却别渔潭下，惊鸥那可亲。"
        ],
        "title": "送郭正字归郢上",
        "id": "0563bfad-8105-464d-93e5-e219665ee641"
    },
    {
        "author": "耿湋",
        "paragraphs": [
            "野情专易外，一室向青山。",
            "业就三编绝，心通万事闲。",
            "莺稀春木上，草徧暮堦间。",
            "莫道归繻在，来时弃故关。"
        ],
        "title": "题李孝廉书房",
        "id": "c52011da-df42-4f09-a561-8ecff7f4068b"
    },
    {
        "author": "耿湋",
        "paragraphs": [
            "同游漆沮后，已是十年余。",
            "几度曾相梦，何时定得书。",
            "月高城影尽，霜重柳条疎。",
            "且对尊中酒，千般想未如。"
        ],
        "title": "酬畅当",
        "id": "65e622da-1691-44d0-a29f-6cba13842ce1"
    },
    {
        "author": "耿湋",
        "paragraphs": [
            "闲人州县厌，贱士友朋讥。",
            "朔雪逢初下，秦关独暮归。",
            "寒茅下原浅，残雪过风微。",
            "一路何相慰，唯君能政稀。"
        ],
        "title": "留别解县韩明府",
        "id": "6bb47ff3-5956-4f1e-bd84-523447c91425"
    },
    {
        "author": "耿湋",
        "paragraphs": [
            "系舟仙宅下，清磬落春风。",
            "雨数芝田长，云开石路重。",
            "古房清磴接，深殿紫烟浓。",
            "鹤驾何时去，游人自不逢。"
        ],
        "title": "游钟山紫芝观",
        "id": "32f67506-3cbd-4655-9a40-fc8ce7222f9e"
    },
    {
        "author": "耿湋",
        "paragraphs": [
            "仲言多丽藻，晚水独芙蓉。",
            "梁苑仍秋过，仁祠又夜逢。",
            "回林通暗竹，去雨带寒钟。",
            "愿向空门里，修持比昼龙。"
        ],
        "title": "晚秋宿裴员外寺院",
        "id": "8544c4dd-7019-4a69-9bc6-7676c21863cb"
    },
    {
        "author": "耿湋",
        "paragraphs": [
            "寂寂闭层城，悠悠此夜情。",
            "早凉过鬓发，秋思入柴荆。",
            "严子多高趣，卢公有盛名。",
            "还如杜陵下，暂拂蒋元卿。"
        ],
        "title": "秋夜喜卢司直严少府访宿",
        "id": "4ee196c3-b71a-4743-9033-fcc203f71005"
    },
    {
        "author": "耿湋",
        "paragraphs": [
            "良宵复杪秋，把酒说羇游。",
            "落木东西别，寒萍远近流。",
            "萧条旅馆月，寂历曙更筹。",
            "不是仇梅至，何人问百忧。"
        ],
        "title": "下邽客舍喜叔孙主簿郑少府见过",
        "id": "c5ccdc1f-1902-488b-b7de-d773ec7bb56c"
    },
    {
        "author": "耿湋",
        "paragraphs": [
            "寥寂荒垒下，客舍雨微微。",
            "门见苔生满，心慙吏到稀。",
            "篱花看未发，海燕欲先归。",
            "无限堪惆怅，谁家复捣衣。"
        ],
        "title": "盩厔客舍",
        "id": "96d8b98d-6b4a-4eb0-b915-988296f67cd3"
    },
    {
        "author": "耿湋",
        "paragraphs": [
            "传经韦相后，赐笔汉家郎。",
            "幽阁诸生会，寒宵几刻长。",
            "座中灯泛酒，簷外月如霜。",
            "人事多飘忽，邀欢讵可忘。"
        ],
        "title": "宿韦员外宅",
        "id": "94209809-403f-4bb0-9fef-04b603bed685"
    },
    {
        "author": "耿湋",
        "paragraphs": [
            "沃州初望海，携手尽时髦。",
            "小暑开鹏翼，新蓂长鹭涛。",
            "月如芳草远，身比夕阳高。",
            "羊祜伤风景，谁云异我曹。"
        ],
        "title": "登沃州山",
        "id": "e9b8408c-490a-4ea1-a458-f3249bb7ddaf"
    },
    {
        "author": "耿湋",
        "paragraphs": [
            "暝色休羣动，秋斋远客情。",
            "细风和雨气，寒竹度帘声。",
            "日觉蹉跎近，天敎嬾慢成。",
            "谁能谒卿相，朝夕筭浮荣。"
        ],
        "title": "宿岐山姜明府厅",
        "id": "79ebb031-490c-44b2-b892-b779ace88f3a"
    },
    {
        "author": "耿湋",
        "paragraphs": [
            "共来修禊事，内顾一悲翁。",
            "玉鬓风尘下，花林丝管中。",
            "故山离水石，旧侣失鹓鸿。",
            "不及游鱼乐，裴回莲叶东。"
        ],
        "title": "上巳日",
        "id": "65d4f851-0627-49b5-b0b7-fdb4aefc4429"
    }
] }
]