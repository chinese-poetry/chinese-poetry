[
    {
        "author": "韩维",
        "paragraphs": [
            "万岁山中美木成，古今灵寿得嘉名。",
            "龙鳞未测他年化，蜗角先从每节生。",
            "禅拟问来须便打，醉思吟後不妨行。",
            "使君有惠怜衰薾，欲报惭非藻思清。"
        ],
        "title": "与林大夫谢灵寿杖",
        "id": "37e08a5d-e043-448a-b84e-1cf73b6c6505"
    },
    {
        "author": "韩维",
        "paragraphs": [
            "文才武略有家规，懿行乡闾雅见推。",
            "乘障讵能申远业，偃戈良喜遇清时。",
            "风吹秀菊篱边发，雨落黄榆塞下悲。",
            "白首情怀何以慰，从军早寄仲宣诗。"
        ],
        "title": "送孙广",
        "id": "88e9c1a4-c2c9-4e75-854d-26792032466f"
    },
    {
        "author": "韩维",
        "paragraphs": [
            "后稷明农佐有妫，耻令世有一夫饥。",
            "勤民事业能如古，闵雨精诚必应时。",
            "顿觉微凉生水际，尚思余润浃天涯。",
            "恤人自享宜君福，小疾何须更祝厘。"
        ],
        "title": "和玉汝弟甘雨应祈",
        "id": "5063a364-18df-4355-97ae-e1d34ae8b0a5"
    },
    {
        "author": "韩维",
        "paragraphs": [
            "上冢还家古所荣，白头今日倍伤情。",
            "怀今又出高阳里，夹道争看太守旌。",
            "应念少游尝有语，可能疏氏独高明。",
            "昔湖水色清堪濯，毋使尘埃久污缨。"
        ],
        "title": "六弟亲诣松楸时祭",
        "id": "67ee1523-2b6d-4e00-a614-a3a7ce5e88c9"
    },
    {
        "author": "韩维",
        "paragraphs": [
            "前贤遇雪方乘兴，何况雪飞欢兴时。",
            "自古难并惟美景，人生不饮是痴儿。",
            "颠狂故态无先舞，淡薄幽怀子独诗。",
            "安得琼花更飘洒，常令此物及蚩蚩。"
        ],
        "title": "筵上遇雪赠人",
        "id": "a8e74cf7-bcdc-4f31-ab19-a2b521a5afa2"
    },
    {
        "author": "韩维",
        "paragraphs": [
            "早为书殿同游客，尝贰侯藩共理臣。",
            "流景又逢黄菊节，狂欢犹记紫荆春。",
            "浮生几度花前饮，访旧多为柏下人。",
            "闻说真乘得深趣，暂抛珍御出埃尘。"
        ],
        "title": "寄李公达",
        "id": "9a0a49bf-573b-4529-9ec2-661eb93005ac"
    },
    {
        "author": "韩维",
        "paragraphs": [
            "黄花池馆雨余清，载酒亲迂太守旌。",
            "交契早陪廊庙语，宾欢曲尽里闾情。",
            "尊前白髪时间乐，烛下红妆分外明。",
            "今日始谙闲气味，十年枉却叹劳生。"
        ],
        "title": "谢厚卿载酒见过",
        "id": "79ee5809-1211-499a-be0d-13381e8e7261"
    },
    {
        "author": "韩维",
        "paragraphs": [
            "壮岁希高事独清，介然何意慕三旌。",
            "无邪每奉先儒戒，有犯常存狷者情。",
            "任重股肱惭暗弱，老全骸骨頼休明。",
            "非因大旆闲来往，仲蔚蓬蒿绕舍生。"
        ],
        "title": "再和二首  其一",
        "id": "b3bd68bf-b4a2-4b3b-a6da-c6a09b675ecf"
    },
    {
        "author": "韩维",
        "paragraphs": [
            "应为开门近太清，故携歌管逐双旌。",
            "酒逢欢後宁论量，语到真时不属情。",
            "木叶吟风千籁作，菊丛含雨万珠明。",
            "知公几案常丰暇，诗思如泉日夜生。"
        ],
        "title": "再和二首  其二",
        "id": "87fa72c9-b84d-4209-a8e6-9adf04a47664"
    },
    {
        "author": "韩维",
        "paragraphs": [
            "功名无得得闲身，位列东朝愧汉臣。",
            "空性屡捞潭底月，浮名那记禁中春。",
            "知音罕遇忘言士，绝学常思过量人。",
            "莫取无心心外道，此心生处即为尘。"
        ],
        "title": "谢李公达惠诗再答",
        "id": "494dc088-0b5c-49ea-bc7a-0a6da8dc5f92"
    },
    {
        "author": "韩维",
        "paragraphs": [
            "秉节当官号直清，非招不往为虞旌。",
            "书闻玉座光儒效，任久琳宫长道情。",
            "老纵笔锋尤壮健，醉评花艳益精明。",
            "吾人岂是蓬蒿士，默默拘挛过一生。"
        ],
        "title": "次韵和厚卿答微之",
        "id": "172d677b-94d3-4158-8cab-3b1ce1356170"
    },
    {
        "author": "韩维",
        "paragraphs": [
            "风骚宿将勇于行，白日堂堂整旆旌。",
            "再鼓未甘衰战气，千毫犹可奉诗情。",
            "忘机始验朋欢浃，受恶方知酒令明。",
            "了得本来常寂灭，一尘何足累无生。"
        ],
        "title": "和微之",
        "id": "ef73d87e-174c-4d3a-9861-8a23ba157a3d"
    },
    {
        "author": "韩维",
        "paragraphs": [
            "炼得朱颜老不衰，归来三径有余资。",
            "青林蔽日深开第，翠竹生寒密映池。",
            "明月泛觞频度曲，华灯照序未收棋。",
            "白头默坐公毋怪，独爱泉声入夜时。"
        ],
        "title": "赠卞大夫",
        "id": "eb28795b-50b8-4001-ad24-274ecaec12b6"
    },
    {
        "author": "韩维",
        "paragraphs": [
            "翠叶亭亭出素房，远分奇艳自襄阳。",
            "琴高住处元依水，青女冬来不怕霜。",
            "异土花蹊惊独秀，同时梅援失幽香。",
            "当年曾效封培力，应许移根近北堂。"
        ],
        "title": "从厚卿乞移水仙花",
        "id": "c487ab3f-28fb-4c11-bbe6-66b0687974be"
    },
    {
        "author": "韩维",
        "paragraphs": [
            "黄中秀外干虚通，乃喜佳名近帝聪。",
            "密叶暗传深夜露，残花犹及早春风。",
            "拒霜已失芙蓉艳，出水难留菡萏红。",
            "多谢使君怜寂寞，许教绰约伴仙翁。"
        ],
        "title": "谢到水仙二本",
        "id": "6939649b-4dfd-41c2-a3df-4fa50ae829a4"
    },
    {
        "author": "韩维",
        "paragraphs": [
            "白首归来养性情，同时流辈尽雕零。",
            "忘怀物外思游好，访旧樽前得典刑。",
            "霜月醉留湖榭白，雪风吟度陇山青。",
            "斯民利病君多识，好奉新书谒帝庭。"
        ],
        "title": "送孙通直",
        "id": "09363dc5-e4ba-491e-bf16-e827c229f67d"
    },
    {
        "author": "韩维",
        "paragraphs": [
            "谋猷久恨辜明主，骸骨终蒙赐老臣。",
            "绝口敢论当世事，放怀重老故园春。",
            "闲寻物外忘言客，喜遇杯中得趣人。",
            "能作新诗仍寄我，知君心不在埃尘。"
        ],
        "title": "和杜七学士见寄",
        "id": "d60efdce-3246-49be-b478-45395c3f55c9"
    },
    {
        "author": "韩维",
        "paragraphs": [
            "开斋坐阅岁华空，乐与贤豪燕喜同。",
            "清影屡移松桂月，和声频送管弦风。",
            "远于籍外追歌妓，恨不樽前作醉翁。",
            "况近始郊多废事，共迎萧露入弦中。"
        ],
        "title": "会微之诸君",
        "id": "df358def-d4a3-4eb9-a006-40433a515c96"
    },
    {
        "author": "韩维",
        "paragraphs": [
            "十五年来此地行，白头重到不胜情。",
            "寒梅未放黄金蕊，冰绽初流碧玉声。",
            "憔悴霜松如有诉，纷披风竹似相迎。",
            "红裙散後歌音绝，海鹤阶前时一鸣。"
        ],
        "title": "观安公亭戏呈观文主人",
        "id": "f99bd946-129b-4580-8dc2-990de55881a2"
    },
    {
        "author": "韩维",
        "paragraphs": [
            "龙图老学士，腰痛比如何。",
            "久阕新诗和，应寻曲旧歌。",
            "梅红轻绽萼，池绿细生波。",
            "欲与君同醉，春风试舞罗。"
        ],
        "title": "招王微之",
        "id": "1a363af6-e175-4fc2-8560-968c3e14fde1"
    },
    {
        "author": "韩维",
        "paragraphs": [
            "竹际松间构小堂，高眠客榻燕华觞。",
            "每询浊酒频加酿，不问余金几在囊。",
            "自愧效陶无好语，敢烦凌杜发新章。",
            "庆门又喜亲才子，藉藉声华满士乡。"
        ],
        "title": "和曾通判招饮後见贻",
        "id": "79d1416a-6c57-4136-9692-56fb95ed44d3"
    },
    {
        "author": "韩维",
        "paragraphs": [
            "浮生难得是华颠，美景能并属禁烟。",
            "况值公庭多暇日，且欣农亩兆丰年。",
            "曾裁酒量容杯斝，谓品歌声被管弦。",
            "莫道老人无气力，能排万事付陶然。"
        ],
        "title": "次韵玉汝",
        "id": "ba440850-b8a8-4c87-98d6-2ead2be53846"
    },
    {
        "author": "韩维",
        "paragraphs": [
            "虎节尝三换，琳宫亦再来。",
            "白添新鬓髪，红识旧亭台。",
            "酒为迎寒好，花应趁暖栽。",
            "但愁衰谢意，未到已思回。"
        ],
        "tags": [
            "西湖"
        ],
        "title": "和曾令绰资政西湖见贻",
        "id": "7f2b5ea5-1f35-4806-adc1-14e7eb72d9cd"
    },
    {
        "author": "韩维",
        "paragraphs": [
            "晴阳溢目尽光华，乘兴闲来步径沙。",
            "水满不知新获稻，霜严犹放後凋花。",
            "传心密处宁离妄，着眼高时亦是邪。",
            "竟日清谈何所得，鱼沉鹭起各归家。"
        ],
        "title": "同芳公上人游湖",
        "id": "23e9bdbb-9609-48f6-a192-4a7879242ed1"
    },
    {
        "author": "韩维",
        "paragraphs": [
            "道在何非乐，官闲不近权。",
            "过从只闾里，真率易盘筵。",
            "捉麈躬千圣，衔杯慕八仙。",
            "清欢垂老得，佳句即时传。",
            "玉醴初醇日，琼花欲坠天。",
            "谁能于此际，华髪问流年。"
        ],
        "title": "和公美以诸家会集所赋诗",
        "id": "bd4f46b7-2135-4919-b3e1-1863975e9b8e"
    },
    {
        "author": "韩维",
        "paragraphs": [
            "十五年前相遇地，白头还喜一樽同。",
            "从容笑貌忘君老，款密情期似乃翁。",
            "别席俯迎篱菊秀，全家看尽渚莲红。",
            "临分不用言为赠，奕世忠臣自祖风。"
        ],
        "title": "送忠玉提刑还朝",
        "id": "fa24189a-c1de-40d6-91c5-a77aab475820"
    },
    {
        "author": "韩维",
        "paragraphs": [
            "早接忠贤论，常钦古学风。",
            "何期华髪後，更得绿樽同。",
            "远水秋光外，高亭夕照中。",
            "芡盘凋晚翠，菊艳夺春红。",
            "歌放聊娱老，谈精本代工。",
            "欢余笑张翰，迢递想江东。"
        ],
        "title": "和微之",
        "id": "17f1b442-9581-4b97-8c95-476181f5b013"
    },
    {
        "author": "韩维",
        "paragraphs": [
            "措枉我先违陛石，均劳公亦下堤沙。",
            "已欣晚岁逢良友，更喜高秋见好花。",
            "旨酒芳新来似水，危亭清绝至如家。",
            "三杯举白歌相和，忘却风前两鬓华。"
        ],
        "title": "寓展江亭谢尧夫寄酒及花",
        "id": "d5b33e31-566c-4939-8b90-b19522672161"
    },
    {
        "author": "韩维",
        "paragraphs": [
            "恩予琳宫庇病身，闲中得近酒杯频。",
            "偶成五老追前会，仍喜三公作主宾。",
            "欢兴到来歌自发，吝情消尽语皆真。",
            "时人不用惊疏放，同是羲皇以上人。"
        ],
        "title": "予招宾和微之",
        "id": "403d9d60-7d1f-476f-9b7d-b46be7761651"
    },
    {
        "author": "韩维",
        "paragraphs": [
            "燕豆何频设，归鞍夜屡阑。",
            "敢言挥麈倦，惟怯釂觞难。",
            "就暖歌筵密，凭高绘境宽。",
            "未甘闲处卧，犹学少时欢。",
            "浮蚁凌山玉，飞花掩袖纨。",
            "幸同诸老醉，击壤颂安安。"
        ],
        "title": "和微之尧夫作会",
        "id": "577d6900-16e5-4fb2-b19e-a7edcec51c2a"
    },
    {
        "author": "韩维",
        "paragraphs": [
            "官冷身闲百不营，一时高会得耆英。",
            "杯心酒气兼香重，池面水华共月清。",
            "铁骑忽从弦上出，水龙争向笛中鸣。",
            "白头学士耽禅习，未免诗魔搅道情。"
        ],
        "title": "予会宾答微之惠诗",
        "id": "4657fa68-07de-4a51-901e-3a5386915b71"
    },
    {
        "author": "韩维",
        "paragraphs": [
            "光禄新堂指顾成，非奢非俭称高情。",
            "春风为我开朱户，晴日从公驻彩旌。",
            "庭下早梅惊喜客，门前垂柳欲啼鶑。",
            "追攀梦境终何得，识取家乡旧路行。"
        ],
        "title": "陪范尧夫之北第饮彝叟新堂",
        "id": "67545e4d-8fcd-4211-85bf-dd382e845cbb"
    },
    {
        "author": "韩维",
        "paragraphs": [
            "常爱公家好弟兄，忠言直道友于情。",
            "心期光禄朝中驾，目断将军塞上旌。",
            "埤堄高风回过雁，琵琶宵寂语流鶑。",
            "共欣出处非它辙，报国诚身各自行。"
        ],
        "title": "寄庆州德孺待制",
        "id": "d273571f-1ca2-4eb4-8ef4-b4dca79d481c"
    },
    {
        "author": "韩维",
        "paragraphs": [
            "白首还家再遇春，每将弦管乐脾神。",
            "况逢旧相分藩契，仍喜闲官脱世纷。",
            "灯散异光全作昼，歌翻新调欲留云。",
            "归时绝景醒余醉，极望银蟾照玉尘。"
        ],
        "title": "灯夕次韵答微之",
        "id": "59696480-fe16-4e20-a2ed-25dc16329d13"
    },
    {
        "author": "韩维",
        "paragraphs": [
            "鲁公旌旆镇兹邦，曾奉樽罍佚老堂。",
            "彩服过庭闻政术，缁衣传世见诗章。",
            "斗龙门外波光绿，集凤台边柳色黄。",
            "应感归欤形丽唱，故园春草满池塘。"
        ],
        "title": "寄郑州曾资政",
        "id": "4b249b31-5790-4021-9046-aada1ef43c84"
    },
    {
        "author": "韩维",
        "paragraphs": [
            "如公举世几何人，八十年龄自在身。",
            "处俗不绕诸有相，持心肯受一微尘。",
            "逢僧便出衣中宝，待士多陈席上珍。",
            "火宅未须生厌苦，不离当处岂非神。"
        ],
        "title": "答李正议见贻",
        "id": "dba42dd9-8cc2-4f4b-9344-df21509d87ea"
    },
    {
        "author": "韩维",
        "paragraphs": [
            "落尽芙蕖十顷红，败荷衰草满秋风。",
            "夷犹画鹢来天外，嘹唳惊鸿入镜中。",
            "亭榭装成如待我，樽罍开处便思翁。",
            "粗官岂得君留滞，府第深严合在东。"
        ],
        "title": "和尧夫思湖上秋时见寄",
        "id": "220dd83b-42f4-4cc4-95b0-cd5e34599536"
    },
    {
        "author": "韩维",
        "paragraphs": [
            "先帝宫藩昔曳裾，便将狂直许倾舒。",
            "制分内外常更掌，省列东西亦预除。",
            "敢以功名为己任，自知谋议与时疏。",
            "归来粗足生生计，幸免乡邻厌乞诸。"
        ],
        "title": "答唐州郑郎",
        "id": "e9289c75-867d-4c10-8c8c-0cda0f4337f7"
    },
    {
        "author": "韩维",
        "paragraphs": [
            "享厚功微每愧颜，辞荣聊企汉疏贤。",
            "居民未睹黄公化，过客空疑绛老年。",
            "适用每惭龟手伎，全生真頼马蹄篇。",
            "从今风月知无负，鸭子陂中有钓船。"
        ],
        "title": "答外孙杨承务",
        "id": "b9db5c08-26d5-40d9-b4b3-57256fef554d"
    },
    {
        "author": "韩维",
        "paragraphs": [
            "浮云名宦祗劳人，解组归来径杜门。",
            "继世命官联六傅，传家与子及诸孙。",
            "圣贤相对书千帙，闾里交欢酒一樽。",
            "荷芰满湖秋气早，待君方驾践诚言。"
        ],
        "title": "答张念五",
        "id": "66828647-b48e-4df2-971b-9ef8ed1e2c9c"
    },
    {
        "author": "韩维",
        "paragraphs": [
            "故里亲交半柏城，坐中牢落似明星。",
            "雨多秋草荒三迳，零重寒花坼万铃。",
            "闲後并和诗笔废，兴来未放酒杯停。",
            "樽前一曲西江月，犹识当年旧典刑。"
        ],
        "title": "范奉议作西江月劝酒",
        "id": "179bde7f-4ed0-4346-a320-224d32c2f802"
    },
    {
        "author": "韩维",
        "paragraphs": [
            "句解章通字字安，书成进御九重观。",
            "更加亲切从新诏，却得高闲是旧官。",
            "禁阁不忧连夜直，好山应许老年看。",
            "菊香酒熟身无事，且尽樽前一笑欢。"
        ],
        "title": "请微之饮",
        "id": "e7d6c93f-825d-49e9-8f45-4b1f0fa9e45e"
    },
    {
        "author": "韩维",
        "paragraphs": [
            "蕣英憔悴藕花零，篱下红芳特地荣。",
            "妍丽顿添秋气象，欢娱潜动老心情。",
            "武陵溪上分颜色，洛水园中得号名。",
            "为此径须判一醉，缓调丝管促飞觥。"
        ],
        "title": "桃花承露红",
        "id": "22abacb2-14c1-4f37-bdb1-dfae5c96bec6"
    },
    {
        "author": "韩维",
        "paragraphs": [
            "闲里高官物外身，追欢高会及良辰。",
            "菊含晓露精神健，酒入凉天气味醇。",
            "双管龙吟清彻汉，四弦鶑语巧回春。",
            "樽前不用存形迹，同是乡闾白髪人。"
        ],
        "title": "招致仕诸君饮",
        "id": "0b399219-2e96-468a-94a0-4b0f934c7055"
    },
    {
        "author": "韩维",
        "paragraphs": [
            "光禄名园惨淡中，十年樽酒与谁同。",
            "有秋方毕随轩雨，未节俄惊落帽风。",
            "坐想池塘生碧草，独行阶砌惜芳丛。",
            "阳春绝唱知难和，白首空搔两鬓蓬。"
        ],
        "title": "和厚卿值风阻游范园",
        "id": "690a416a-37ae-4b7f-823a-56aecfe36394"
    },
    {
        "author": "韩维",
        "paragraphs": [
            "误落尘中四十年，乞归骸骨喜安全。",
            "庙廊论道徒虚耳，彝鼎铭勋愧缺然。",
            "一视荣枯真若梦，两忘喧寂始知禅。",
            "金仙秘典容传玩，似与君家有旧缘。"
        ],
        "title": "和曾通直",
        "id": "739ff05e-38c8-45b3-be4e-58280006876d"
    },
    {
        "author": "韩维",
        "paragraphs": [
            "起坐终朝在一堂，兴来宾至更衔觞。",
            "逢春预展新花槛，扶老时翻旧药囊。",
            "心虑已能安止止，声名何用渐章章。",
            "少游有志今方遂，坐守松楸不去乡。"
        ],
        "title": "依前韵和朱朝奉  其一",
        "id": "a0536765-16c2-4e5a-8ad3-51914023441a"
    },
    {
        "author": "韩维",
        "paragraphs": [
            "揽辔宿心终不效，坠车余骨老犹全。",
            "居仁由义吾之素，处顺安时理则然。",
            "名教地中真有乐，色声头上岂非禅。",
            "樽前醉客应相笑，一曲悲歌几处缘。"
        ],
        "title": "依前韵和朱朝奉  其二",
        "id": "fe0d3e22-95b5-4a59-a6b2-a24bae5b5356"
    },
    {
        "author": "韩维",
        "paragraphs": [
            "雪花盈尺覆春田，太守勤民庆有年。",
            "介任袁安从放卧，寒矜枚叟不加延。",
            "桃根度曲今何在，柳絮裁诗久未传。",
            "内集岂宜虚旧贶，为公举白抹朱弦。"
        ],
        "title": "喜雪呈安观文谢惠酒",
        "id": "1bd04339-d857-4f1b-bc2e-4d37d41a3340"
    },
    {
        "author": "韩维",
        "paragraphs": [
            "逢春何事有咨嗟，短发昏瞳对好花。",
            "欢□到来惟止暂，酒分加处更论些。",
            "一箪□□惭颜氏，百指笙歌类白家。",
            "送老忘形乐吾分，为谋岂不是良邪。"
        ],
        "title": "自欢",
        "id": "952f4450-1e6b-47da-8928-260b4823de75"
    },
    {
        "author": "韩维",
        "paragraphs": [
            "劳生从宦意多违，常恨交亲会合稀。",
            "父子相随今不间，主宾交错暮忘归。",
            "微波稳送兰船度，迟景徐看玉斝飞。",
            "尽日清欢犹有憾，无人为唱缕金衣。"
        ],
        "tags": [
            "西湖"
        ],
        "title": "和厚卿饮西湖时小侄同赴",
        "id": "1adc0fdf-72a2-4bf9-b973-e1c69b29d488"
    },
    {
        "author": "韩维",
        "paragraphs": [
            "身随群动各东西，别日常多见面稀。",
            "老去心情如水淡，暂同樽酒惜花飞。",
            "仲容任达常知退，公子成名莫忘归。",
            "共说无生闲过日，也胜尘土弊朝衣。"
        ],
        "title": "侍讲侄告满还京师以诗送之",
        "id": "cacdbb69-fe64-477b-9c1a-b65464fc9c6e"
    },
    {
        "author": "韩维",
        "paragraphs": [
            "狂风吹虐雪，势欲夺春华。",
            "委地摧珠贯，依林聚玉沙。",
            "炉添新炽火，瓶插未残花。",
            "一尽忘忧酒，胡为浪戚嗟。"
        ],
        "title": "风雪偶成",
        "id": "956202e8-6367-46bb-ab51-2c621c33c10a"
    },
    {
        "author": "韩维",
        "paragraphs": [
            "群芳敛色避妖妍，细叶柔条尽可怜。",
            "明艳浓常因日暖，清香秘不许风传。",
            "丽于宫锦如新濯，红甚山樱恐坠燃。",
            "若使退之堂下有，不应长被五楸牵。"
        ],
        "title": "西堂前双海棠花",
        "id": "e492db87-5503-4184-9c66-6f7e961fc967"
    },
    {
        "author": "韩维",
        "paragraphs": [
            "三朝恩渥重丘山，论报输忠岂易殚。",
            "移疾暂休丞相笔，坐谩犹着侍臣冠。",
            "清樽一笑聊相乐，白首分飞益自叹。",
            "闾里从游应有日，凝然性海绝波澜。"
        ],
        "title": "和三哥登太行山",
        "id": "f9f8ba18-252d-40ab-921d-726722c221da"
    },
    {
        "author": "韩维",
        "paragraphs": [
            "天子仁恩抚四陲，边兵坐饱太平时。",
            "只知使者持金絮，不识将军有鼓鼙。",
            "君去守藩忧就重，古来忘战志当危。",
            "祖门事业如南仲，无使家声愧鼎彝。"
        ],
        "title": "送李阁使出守冀州",
        "id": "bf12361c-3c83-41c4-b223-26f20fe4c3f5"
    },
    {
        "author": "韩维",
        "paragraphs": [
            "将相身荣大耋年，高怀先到碧嵩前。",
            "牙兵不用驱双节，神物应须护两舷。",
            "锦段已传佳句丽，丝头无复世情牵。",
            "华颠学士聆风喜，归思如今已浩然。"
        ],
        "title": "和子华兄清洛阻风",
        "id": "e83f802b-1cba-449d-a565-8b08840bbe36"
    },
    {
        "author": "韩维",
        "paragraphs": [
            "结彩山为对斗魁，和风清月共徘徊。",
            "喧阗乐曲銮舆近，烜赫袍光雉扇开。",
            "午夜明缸回照景，晴天华毂发春雷。",
            "太平时节身无补，惭愧年年游骑来。"
        ],
        "title": "上元夜",
        "id": "69c9f6a8-88cc-4aab-8ed7-8ea24854e8f3"
    },
    {
        "author": "韩维",
        "paragraphs": [
            "狂风冻雨□无时，坐惜良辰乐事违。",
            "娱老便甘千日面，减春何啻一花飞。",
            "池塘新涨鱼纹乱，台榭余寒燕语稀。",
            "莫唱乡关动离思，为君勤抹醉中归。"
        ],
        "title": "饯朱□郎席上作",
        "id": "52597f40-27a9-43a6-a21c-e5b67ff888ff"
    },
    {
        "author": "韩维",
        "paragraphs": [
            "庙廊接武窥风范，藩翰交符识典刑。",
            "即听攀辕倾里巷，少回征辔燕家亭。",
            "池边密叶听鶑语，庭下残花坠鹤翎。",
            "不必阳关动离思，西湖柳色正青青。"
        ],
        "tags": [
            "西湖"
        ],
        "title": "送安厚卿",
        "id": "6abe098f-a08b-4ba7-8581-0323bd78f0ec"
    },
    {
        "author": "韩维",
        "paragraphs": [
            "相别相逢似转轮，迹虽辽远意常亲。",
            "美羹旧手钦元老，盐菜诚心待故人。",
            "密竹环波宁受暑，残花映叶尚留春。",
            "逍遥竟日闻嘉话，时节方知自有因。"
        ],
        "title": "陪尧夫兄弟一饭清话",
        "id": "720ae5ee-5fb0-4542-b10d-204ca6506019"
    },
    {
        "author": "韩维",
        "paragraphs": [
            "知公道韵厌轩裳，得郡今犹占厉乡。",
            "馆御列仙兰终馥，迭唱篇章玉竞温。",
            "开卷不知双泪坠，同时惟止一身存。",
            "尚欣儒雅风流在，今见吾交二叶亲。"
        ],
        "title": "寄亳州范待制",
        "id": "3716802b-1659-40eb-a5ce-a28cd8698be4"
    },
    {
        "author": "韩维",
        "paragraphs": [
            "稻收禾熟廪囷盈，民俗熙熙鼓腹行。",
            "万点华灯虽不夜，十分芳酒是无明。",
            "齐人有本先循法，爱己何心欲更生。",
            "更有一机当妙悟，寥寥空外管弦声。"
        ],
        "title": "观灯",
        "id": "4b780207-3620-4797-82e3-69dcd28d1906"
    },
    {
        "author": "韩维",
        "paragraphs": [
            "行年八十幸安强，半在空门半醉乡。",
            "能保其身归我里，闵劳以事荷吾皇。",
            "题诗远寄幽栖地，开卷犹闻燕寝香。",
            "待得公来花未落，出游方驾酒同觞。"
        ],
        "title": "寄范侍郎",
        "id": "f2b9cd44-4c36-4165-938d-dcb12f68180f"
    },
    {
        "author": "韩维",
        "paragraphs": [
            "桂起安居濯了缨，结茅凭几坐忘情。",
            "行年及老渐仁德，终日为欢尽孝诚。",
            "垂白退休承世范，纡朱列侍愧朝荣。",
            "近来捉得文章婿，陡觉吾门喜气生。"
        ],
        "title": "酬刘郎安孺庆八十",
        "id": "70ff28e8-2c8b-4660-b13f-755b81c42e17"
    },
    {
        "author": "韩维",
        "paragraphs": [
            "人生七十古云稀，况复行年又十期。",
            "奕世未尝欺暗室，全身又喜遇明时。",
            "消磨旧业凭黄卷，断送余光近玉卮。",
            "佳句祝延诚厚意，不忘交戒是吾师。"
        ],
        "title": "答欧阳通直以予年八十见寄",
        "id": "6bde55db-f3fe-449d-aa75-366c6f439cf8"
    },
    {
        "author": "韩维",
        "paragraphs": [
            "远俗长归塞，中原不见兵。",
            "礼文兴废绝，刑典蹈宽平。",
            "惨动三危色，哀缠万国情。",
            "新宫表仁号，尧德恐难名。"
        ],
        "title": "仁宗皇帝挽歌三首  其一",
        "id": "4492c0e8-5d85-49e9-8e79-bfbf285e0834"
    },
    {
        "author": "韩维",
        "paragraphs": [
            "玉几宵登寝，灵衣昼入宫。",
            "追□□□□，□□□儿童。",
            "松柏三川路，旌旗十月风。",
            "龙髯攀才得，法泣抱遗弓。"
        ],
        "title": "仁宗皇帝挽歌三首  其二",
        "id": "9842a75c-cbdc-4d90-aa0f-5f8ddd9d1778"
    },
    {
        "author": "韩维",
        "paragraphs": [
            "丹扆中天坐，犹思玉色临。",
            "威神随日远，德泽在人深。",
            "谥定圜丘意，功传清庙音。",
            "谁将良史笔，难状志仁心。"
        ],
        "title": "仁宗皇帝挽歌三首  其三",
        "id": "7f46fc28-4ee9-40b2-a881-182b1d74b4ae"
    },
    {
        "author": "韩维",
        "paragraphs": [
            "不宰功参帝，无疆道合坤。",
            "帘帷保明辟，社稷付神孙。",
            "身蹈姜任德，心通黄老言。",
            "褒扬存手诏，奚仗史毫论。"
        ],
        "title": "曾太皇太后挽歌二首  其一",
        "id": "08bc7b65-d1fb-44be-a66f-9518013b5de2"
    },
    {
        "author": "韩维",
        "paragraphs": [
            "庆绪钟王国，柔仪俪帝家。",
            "仁深天与性，教盛月增华。",
            "海上黄金阙，人间素柰花。",
            "臣民怀慕意，犹冀返云车。"
        ],
        "title": "曾太皇太后挽歌二首  其二",
        "id": "77b98cff-e766-455b-b056-db650bdf9420"
    },
    {
        "author": "韩维",
        "paragraphs": [
            "立政追王体，修文迈古风。",
            "汉仪遵别庙，堂典备新宫。",
            "却号追前美，更元记屡丰。",
            "龙髯攀不得，号绝抱遗弓。"
        ],
        "title": "神宗皇帝挽歌三首  其一",
        "id": "7f5981f3-9eaf-451d-b3fe-c90ee60960af"
    },
    {
        "author": "韩维",
        "paragraphs": [
            "庠序尊儒术，梯航走德辉。",
            "玉龙何地驻，金雁不时飞。",
            "圣治归帘幄，欢讴奉衮衣。",
            "未嗟轩御远，犹仰百年威。"
        ],
        "title": "神宗皇帝挽歌三首  其二",
        "id": "e7585c06-b004-4964-9ed8-584471a5666c"
    },
    {
        "author": "韩维",
        "paragraphs": [
            "奥并商宗学，雄趋汉武才。",
            "难回九清驾，空湛万年杯。",
            "旗旐翻风远，箫韶度阪来。",
            "臣民仰遗像，血书有余哀。"
        ],
        "title": "神宗皇帝挽歌三首  其三",
        "id": "684a59ea-5f20-4343-a53d-61121ad21455"
    },
    {
        "author": "韩维",
        "paragraphs": [
            "沙麓开祥兆，河洲迈德风。",
            "壮猷咨故老，柔道息诸戎。",
            "在己仪常损，于民惠少丰。",
            "谁持太史笔，善述九年功。"
        ],
        "title": "太皇太后挽歌二首  其一",
        "id": "a147194a-2246-4487-acea-c923e586596c"
    },
    {
        "author": "韩维",
        "paragraphs": [
            "云路回仙仗，帘帷閟玉音。",
            "诒孙为後法，复辟是初心。",
            "教被宫庭肃，恩沾海宇深。",
            "常叨侍文陛，白首泪盈襟。"
        ],
        "title": "太皇太后挽歌二首  其二",
        "id": "b408dc96-cb3f-4ecf-85bd-2984e26928e1"
    },
    {
        "author": "韩维",
        "paragraphs": [
            "大策安宗社，高文着庙堂。",
            "从容造辟议，感激荐贤章。",
            "貂冕崇廞服，銮舆俯奠觞。",
            "哀荣岂无有，公德倍辉光。"
        ],
        "title": "晏元献公挽辞三首  其一",
        "id": "8ee169c2-2300-4df8-b798-ed77fdcc357b"
    },
    {
        "author": "韩维",
        "paragraphs": [
            "先帝文章老，东朝羽翼臣。",
            "风流至公尽，哀愤与时均。",
            "箫鼓悲将曙，烟云惨不春。",
            "灵輀归旧治，遗爱泣州民。"
        ],
        "title": "晏元献公挽辞三首  其二",
        "id": "addbd396-dd9c-4e4e-95d5-663f6eed25e6"
    },
    {
        "author": "韩维",
        "paragraphs": [
            "直道初终见，高情出处同。",
            "光华两朝内，文字一生中。",
            "爱酒怜陶散，言诗许赐通。",
            "平生知己类，洒尽九原风。"
        ],
        "title": "晏元献公挽辞三首  其三",
        "id": "67f6dff7-ffe8-4d1d-922b-65d1d8e4b842"
    },
    {
        "author": "韩维",
        "paragraphs": [
            "旧相论全德，当朝独盛明。",
            "一身清比玉，万务倚如衡。",
            "正色排群枉，温辞接後生。",
            "暂持礼官笔，无以大休声。"
        ],
        "title": "司徒杜正献公挽辞二首  其一",
        "id": "b1b84dc3-d697-486d-9cb6-d140447bc3b6"
    },
    {
        "author": "韩维",
        "paragraphs": [
            "谠议开帷幄，仁风逐旆旟。",
            "生灵瞻用舍，贤俊入吹嘘。",
            "去位犹忧国，终身不废书。",
            "传家无异物，惟挂旧安车。"
        ],
        "title": "司徒杜正献公挽辞二首  其二",
        "id": "e9a6ad73-2df0-4aa6-818d-496466e7ecbb"
    },
    {
        "author": "韩维",
        "paragraphs": [
            "秉哲归元老，宣忠辅至平。",
            "四蕃流惠爱，三事頼谟明。",
            "国予哀荣备，人推寿宠并。",
            "纪言惇史在，犹足庇苍生。"
        ],
        "title": "太傅李康靖公挽歌三首  其一",
        "id": "a9b39526-17dd-44e3-9441-e081f3d8d889"
    },
    {
        "author": "韩维",
        "paragraphs": [
            "知止冠早挂，娱闲金屡挥。",
            "绪言犹在听，英魄遽何归。",
            "去国箫笳远，迎风旌旐飞。",
            "邦人慰怀慕，余庆在缁衣。"
        ],
        "title": "太傅李康靖公挽歌三首  其二",
        "id": "5731a69e-a948-4ccb-b268-1e86c58fa8d1"
    },
    {
        "author": "韩维",
        "paragraphs": [
            "烜赫三台责，优游二品终。",
            "干时身有尽，报国意无穷。",
            "事业传青史，英灵峻紫嵩。",
            "輀车隔攀恸，悲泪洒秋风。"
        ],
        "title": "太傅李康靖公挽歌三首  其三",
        "id": "df375d84-8d60-4c01-a8b3-3860b96d001a"
    },
    {
        "author": "韩维",
        "paragraphs": [
            "谋猷国称老，政事吏为师。",
            "始卒君臣分，哀荣将相仪。",
            "行人看笳鼓，旧部泣旌旗。",
            "千载伊嵩路，萧萧陇树悲。"
        ],
        "title": "中书令程文简公挽辞二首  其一",
        "id": "6fa300ea-73c1-4fb5-960e-f5049e18bfad"
    },
    {
        "author": "韩维",
        "paragraphs": [
            "政罢机衡後，功成屏翰间。",
            "未闻持节召，俄见挽丧还。",
            "画戟空留第，丹旌独出关。",
            "忠劳不须问，宸篆揭碑颜。"
        ],
        "title": "中书令程文简公挽辞二首  其二",
        "id": "01a2ad53-a894-4ec3-8bd6-1e3e1f168cc5"
    },
    {
        "author": "韩维",
        "paragraphs": [
            "先帝英雄彀，司空第一人。",
            "文章通日域，声价重天伦。",
            "典策归鸿笔，谋猷转大均。",
            "欲知全盛美，华衮就安轮。"
        ],
        "title": "宋元献公挽辞三首  其一",
        "id": "fce4061c-f06b-4665-aeb4-fa3d296e338b"
    },
    {
        "author": "韩维",
        "paragraphs": [
            "俭是终身事，书无释手时。",
            "搯膺谁戒妾，易箦自呼儿。",
            "冠剑平生象，箫笳一品仪。",
            "邦人知所法，宸篆表忠规。"
        ],
        "title": "宋元献公挽辞三首  其二",
        "id": "4d22a628-b374-41a4-8724-937940c13567"
    },
    {
        "author": "韩维",
        "paragraphs": [
            "昔侍从容论，犹能记绪余。",
            "精深义山句，妙绝漆园书。",
            "顾钝尝加砺，怜枯每借嘘。",
            "霜风国西路，挥涕洒灵车。"
        ],
        "title": "宋元献公挽辞三首  其三",
        "id": "6c0c9b97-c7d3-4917-82c5-70e96f265692"
    },
    {
        "author": "韩维",
        "paragraphs": [
            "群经分上下，大节凛终初。",
            "国仰谟猷在，人传论议余。",
            "藏家惟古器，纳圹或奇书。",
            "儒者哀荣极，临觞降玉舆。"
        ],
        "title": "仆射高文庄公挽辞三首  其一",
        "id": "cdd15fad-bed3-4ef0-98d8-cda2b3da0300"
    },
    {
        "author": "韩维",
        "paragraphs": [
            "恳上畿庭印，来敷秘殿经。",
            "退朝多谢客，隠几或忘形。",
            "道胜于生达，时穷与化冥。",
            "高谈无复见，遗像泣丹青。"
        ],
        "title": "仆射高文庄公挽辞三首  其二",
        "id": "7ab78e37-f589-4a90-8ea1-50c9eb66de98"
    },
    {
        "author": "韩维",
        "paragraphs": [
            "未卒金华业，俄闻卤簿行。",
            "音容如夙昔，文雅是平生。",
            "偃蹇丹旌动，徘徊素骥鸣。",
            "霜风九京路，凄怆国人情。"
        ],
        "title": "仆射高文庄公挽辞三首  其三",
        "id": "ac684f33-3cf8-40f0-a2da-e08413ec8bda"
    },
    {
        "author": "韩维",
        "paragraphs": [
            "旧族人犹凤，清班署冠鳌。",
            "法书传隶古，才笔拟庄骚。",
            "赠印官称宠，题旌谥典高。",
            "无由攀葬绋，伫立望行艘。"
        ],
        "title": "王侍读挽辞二首  其一",
        "id": "74d615db-77fb-43d2-8cab-7c833f1d82ff"
    },
    {
        "author": "韩维",
        "paragraphs": [
            "去日还乡旆，今朝反葬车。",
            "露门虚近位，东观束残书。",
            "论议留台阁，哀荣动里闾。",
            "始终稽古力，当代几人如。"
        ],
        "title": "王侍读挽辞二首  其二",
        "id": "09a8abf0-2dc7-4262-bfb1-d827f44206d3"
    },
    {
        "author": "韩维",
        "paragraphs": [
            "南国丞旄士，西清对宿儒。",
            "晚跻淹庙胜，速夺动宸吁。",
            "正色持风宪，嘉猷俨典谟。",
            "惟书仁者勇，传世厉非夫。"
        ],
        "title": "邓圣求挽诗二首  其一",
        "id": "3ea1a6cf-da1b-4a47-8192-290a47bfdfe0"
    },
    {
        "author": "韩维",
        "paragraphs": [
            "乡有先生号，朝多长者言。",
            "谈经人服戴，辨狱世高袁。",
            "雨湿铭旌暗，风摇挽铎喧。",
            "无缘攀葬绋，洒泪望秋原。"
        ],
        "title": "邓圣求挽诗二首  其二",
        "id": "53b4f132-9d81-4556-be0d-c97515f65efc"
    },
    {
        "author": "韩维",
        "paragraphs": [
            "勋业经营内，贤豪许与中。",
            "远图宜将相，高论自儿童。",
            "名挂江云白，魂归楚树红。",
            "诸孤尽才秀，它日大门风。"
        ],
        "title": "苏才翁挽辞二首  其一",
        "id": "b9948d6b-ac57-4112-8c9a-263123f37d6f"
    },
    {
        "author": "韩维",
        "paragraphs": [
            "奕世婚姻旧，平生昆弟游。",
            "篇章每惊坐，谈笑得忘忧。",
            "不复衔杯乐，空能助绋讴。",
            "凄凉箧中字，挥洒看银钩。"
        ],
        "title": "苏才翁挽辞二首  其二",
        "id": "6bdd9645-385e-4f6a-9811-6e995e513921"
    },
    {
        "author": "韩维",
        "paragraphs": [
            "未起蛟龙卧，俄缠鵩鸟悲。",
            "寝门号故友，繐帐哭孤儿。",
            "业履归舆议，铭文愧绝辞。",
            "沧浪亭下路，长负故人期。"
        ],
        "title": "哭苏子美三首  其一",
        "id": "e36041ca-869c-43e0-a934-0787f3742b80"
    },
    {
        "author": "韩维",
        "paragraphs": [
            "魄动书流怆，诚通梦告悲。",
            "人生要有尽，君没竟何施。",
            "白日空尘几，春风自酒卮。",
            "旅魂归未得，藁葬近要离。"
        ],
        "title": "哭苏子美三首  其二",
        "id": "935da268-c5a9-4ac1-895c-98a144176d35"
    },
    {
        "author": "韩维",
        "paragraphs": [
            "才大终为累，冤深岂复论。",
            "几年流落恨，千里寂寥魂。",
            "功业初怀负，风流秀句存。",
            "英灵邈无所，洒泪望阊门。"
        ],
        "title": "哭苏子美三首  其三",
        "id": "b4bf634a-c2d8-475a-8d1c-436aeab42b5e"
    },
    {
        "author": "韩维",
        "paragraphs": [
            "兼才不废刑名学，雅意多从翰墨游。",
            "通德门中传旧业，平蛮记上见佳谋。",
            "朝衣永閟泉台夜，挽铎犹添梦野秋。",
            "文彩声名今不泯，郎官君听在鳌头。"
        ],
        "title": "郑公挽辞",
        "id": "1cf7103b-9675-4c4e-8de4-6b4aa14b8f79"
    },
    {
        "author": "韩维",
        "paragraphs": [
            "正学跻经席，孤忠入谏垣。",
            "论储十九疏，议乐数千言。",
            "勇去高门地，归乘下泽辕。",
            "华颠不及用，遗恨满丘樊。"
        ],
        "title": "范蜀公挽辞二首  其一",
        "id": "200e14dd-836a-4bcc-b0fc-03443c2aefaa"
    },
    {
        "author": "韩维",
        "paragraphs": [
            "白圭绝玷成高节，古井无波见静心。",
            "朝庙肯随时俯仰，闾阎宁与俗浮沉。",
            "新声未及乘仪凤，丽赋空余掷地金。",
            "曾是南园预游客，春风泪洒百花林。"
        ],
        "title": "范蜀公挽辞二首  其二",
        "id": "fb5fbe90-2f5c-4b3d-bbbc-55ae463a2fc6"
    },
    {
        "author": "韩维",
        "paragraphs": [
            "高才正论动朝绅，出入光华二十春。",
            "褒诏未登新学士，恤章俄贲旧宫臣。",
            "履声长绝高门地，墨妙空留素壁尘。",
            "一奠华觞不知恸，白头相好苦无人。"
        ],
        "title": "孙曼叔挽词三首  其一",
        "id": "feb9da99-2d00-4cf3-aeca-6a43e5334afb"
    },
    {
        "author": "韩维",
        "paragraphs": [
            "定契仍三世，从游复一乡。",
            "掷金看丽赋，报玉得雕章。",
            "不尽良哉用，空令识者伤。",
            "欲知恩礼重，恤视走银珰。"
        ],
        "title": "孙曼叔挽词三首  其二",
        "id": "d7a1f9ee-11e0-42c5-be36-324ff192092c"
    },
    {
        "author": "韩维",
        "paragraphs": [
            "青邸传经罢，朱轓报政成。",
            "近民缘恺乐，致主出忠精。",
            "屡困清漳卧，终乘下泽行。",
            "衰年失良友，行泣望铭旌。"
        ],
        "title": "孙曼叔挽词三首  其三",
        "id": "28d998fe-8bf2-41b7-926e-a57d27d592f2"
    },
    {
        "author": "韩维",
        "paragraphs": [
            "圣主方思助，皇天亦棐诚。",
            "屡空安可病，久困卒能亨。",
            "廊庙虚槐位，家园近柏城。",
            "声名流不竭，长共济时清。"
        ],
        "title": "中书傅钦之侍郎挽词三首  其一",
        "id": "c33f7b5c-7e85-441e-9b30-04f23b26e85e"
    },
    {
        "author": "韩维",
        "paragraphs": [
            "久敬钦交旧，雍和浃弟昆。",
            "玉温儒者行，矢直谏臣言。",
            "遽返生申魄，犹虚命说恩。",
            "只因为善报，余庆在高门。"
        ],
        "title": "中书傅钦之侍郎挽词三首  其二",
        "id": "34b5727d-8f5c-48c6-98fb-b5aabc3f6c82"
    },
    {
        "author": "韩维",
        "paragraphs": [
            "壮节淹鹏海，高年集凤池。",
            "谟猷未及展，箫鼓已成悲。",
            "经擿留天幄，书囊入殿帷。",
            "伤心济源道，无复故人期。"
        ],
        "title": "中书傅钦之侍郎挽词三首  其三",
        "id": "4ff96fd9-4a02-4a53-b3fc-9101cf18f784"
    },
    {
        "author": "韩维",
        "paragraphs": [
            "落笔无尘语，垂髫有俊声。",
            "人咨汉故事，坐屈鲁诸生。",
            "道不缘贫病，心能处困亨。",
            "它年文苑传，不愧着公明。"
        ],
        "title": "谢师厚挽词三首  其一",
        "id": "51ab0c7b-03c2-4304-b00b-af8e386ba677"
    },
    {
        "author": "韩维",
        "paragraphs": [
            "论文满樽酒，别恨几筒诗。",
            "不谓相思久，终无一笑期。",
            "地卑伤贾谊，冢近得要离。",
            "尚有芝兰秀，风流未觉衰。"
        ],
        "title": "谢师厚挽词三首  其二",
        "id": "d6ff6c7f-d199-4429-a28a-38eeea6a91bb"
    },
    {
        "author": "韩维",
        "paragraphs": [
            "幻有终何得，真空夙所归。",
            "丘陵甘一跌，霄汉任群飞。",
            "妙墨嗟犹在，华觞不重挥。",
            "交亲半零落，衰泪下沾衣。"
        ],
        "title": "谢师厚挽词三首  其三",
        "id": "47544376-f070-4b2c-8e2d-f6881ac0b852"
    },
    {
        "author": "韩维",
        "paragraphs": [
            "南宫平昔佐文衡，丽赋亲聆掷地声。",
            "群进士中连得隽，四先生里旧知名。",
            "严凝□□来何暮，潇洒安舆去已轻。",
            "万里故乡归不得，要离冢畔有佳城。"
        ],
        "title": "郑闳中挽辞二首  其一",
        "id": "d99df852-6e15-4ea8-b4c3-47d7b8f7bf79"
    },
    {
        "author": "韩维",
        "paragraphs": [
            "守道贫原宪，传经老伏生。",
            "声名徒自振，心虑淡无营。",
            "废卷多怀古，衔杯靡吝情。",
            "思君最深处，始卒尽纯诚。"
        ],
        "title": "郑闳中挽辞二首  其二",
        "id": "e0d5e7b4-0f15-4fa9-a506-e134308ebd66"
    },
    {
        "author": "韩维",
        "paragraphs": [
            "用舍时焉尔，穷通命也欤。",
            "石渠推旧德，王座阅新书。",
            "雪饮连挥斝，春游每并舆。",
            "平生寝门泪，白首倍连茹。"
        ],
        "title": "王微之龙图挽辞二首  其一",
        "id": "396370ef-6ce9-41de-bd86-6ded7c8e708f"
    },
    {
        "author": "韩维",
        "paragraphs": [
            "高情夙慕冥鸿举，晚节终随倦鸟回。",
            "物外忘情常隠几，酒中得趣亦衔杯。",
            "每因误曲烦周顾，几废言诗每鼎来。",
            "九十年龄随化尽，所嗟不尽是君才。"
        ],
        "title": "王微之龙图挽辞二首  其二",
        "id": "5d26a123-d62f-4e6b-8cee-d5ccede8211e"
    },
    {
        "author": "韩维",
        "paragraphs": [
            "名冠英雄彀，身参将相尊。",
            "有客沧海量，无玷白圭言。",
            "密议调羹鼎，高怀寄酒樽。",
            "从今此中意，无复故人论。"
        ],
        "title": "冯当世挽词二首  其一",
        "id": "46755781-ac7f-4fff-a496-7cae5a5e2abc"
    },
    {
        "author": "韩维",
        "paragraphs": [
            "逍遥灵寿杖，严密具茨书。",
            "脱屣遗浮世，披衣得旧庐。",
            "酹非光禄酒，祭乏武昌鱼。",
            "礼薄情从厚，秋风泪满裾。"
        ],
        "title": "冯当世挽词二首  其二",
        "id": "dd763bc5-7418-4274-ab3b-5dffc852f9c6"
    },
    {
        "author": "韩维",
        "paragraphs": [
            "密勿论兵地，光华问俗车。",
            "嘉谋尽戎幕，惠泽浃民闾。",
            "语道多忘己，言诗屡起予。",
            "去思何以慰，遗像俨精庐。"
        ],
        "title": "哭曾令绰三首  其一",
        "id": "0b43f21c-4fa2-4ed5-8d4c-a156cb2c6c9f"
    },
    {
        "author": "韩维",
        "paragraphs": [
            "典丽文章雅正躬，高才又出相门中。",
            "庙堂帝识精忠议，蕃服民歌恺悌风。",
            "一息不还成昨梦，六情都尽见真空。",
            "平时共说无生和，生死如今异与同。"
        ],
        "title": "哭曾令绰三首  其二",
        "id": "b652d85a-5746-430a-8b28-09ccbbfcd3c1"
    },
    {
        "author": "韩维",
        "paragraphs": [
            "饰馆延归驭，维舟结胜游。",
            "黄花频采掇，白髪共淹留。",
            "预约归田计，仍怀许国忧。",
            "斯言两不遂，恸哭竟何尤。"
        ],
        "title": "哭曾令绰三首  其三",
        "id": "bd7d6389-7a52-4633-9969-e589fa20ff08"
    },
    {
        "author": "韩维",
        "paragraphs": [
            "早接英豪论，闻君伯仲贤。",
            "高谈诸老屈，懿行一乡传。",
            "处顺宁违俗，求归不待年。",
            "终南山色好，长到酒樽前。"
        ],
        "tags": [
            "终南山"
        ],
        "title": "毌沆挽辞二首  其一",
        "id": "46005687-e10d-4d6d-a36f-e59c906d835f"
    },
    {
        "author": "韩维",
        "paragraphs": [
            "畴昔西游雍，相逢各壮年。",
            "坐从歌扇密，欢任酒杯传。",
            "乐事空尘土，清名自简编。",
            "耆英满朝路，回首一潸然。"
        ],
        "title": "毌沆挽辞二首  其二",
        "id": "44661434-e202-4516-847d-e541ed5ecb6a"
    },
    {
        "author": "韩维",
        "paragraphs": [
            "奏赋先多士，雠书并列仙。",
            "荣归衣屡锦，高议蕝尝绵。",
            "料寇流言止，安民善颂传。",
            "凭谁持絮酒，一酹蜀山前。"
        ],
        "title": "故汉嘉太守礼院学士张公挽诗  其一",
        "id": "6353fbd6-6164-4f42-9044-2de4e896f5c3"
    },
    {
        "author": "韩维",
        "paragraphs": [
            "吾交崔与范，取友得端良。",
            "直节晚仍苦，嘉名久更香。",
            "高怀轻世利，余事入文章。",
            "万里缄哀恨，春风挽铎锵。"
        ],
        "title": "故汉嘉太守礼院学士张公挽诗  其二",
        "id": "e96f774b-d24c-46f3-8834-7db79d3a04ee"
    },
    {
        "author": "韩维",
        "paragraphs": [
            "京洛风尘久客情，暂由归路眼中明。",
            "最怜杨柳青青色，徐策征骖唱渭城。"
        ],
        "title": "归许道中二首  其一",
        "id": "e5137ac0-9245-4354-84ee-7e40b58bed7a"
    },
    {
        "author": "韩维",
        "paragraphs": [
            "骆驼岗上沙如浪，马足东来困涉登。",
            "却羡长陂春水满，清晨渔子下寒罾。"
        ],
        "title": "归许道中二首  其二",
        "id": "0a25276e-f5f1-498a-aea9-bad1fb1be052"
    },
    {
        "author": "韩维",
        "paragraphs": [
            "种柏东城次第高，便惊苍翠映霞朝。",
            "有心解报公封植，不学群芳艳易凋。"
        ],
        "title": "丞相城上植柏",
        "id": "ccb4e87d-0fb1-4b84-b3b1-e6bb3b770b7a"
    },
    {
        "author": "韩维",
        "paragraphs": [
            "荷香时傍清樽落，菱蔓遥迎画舸开。",
            "行到南亭莫回首，绿杨阴外即风埃。"
        ],
        "tags": [
            "西湖"
        ],
        "title": "和晏相公西湖",
        "id": "15c86cec-b8ea-47fa-82b2-7e24a9ff8ece"
    },
    {
        "author": "韩维",
        "paragraphs": [
            "雾霁山高牖，天寒水落沙。",
            "试披深岸草，往往见黄花。"
        ],
        "title": "和晏相公湖上四首  其一",
        "id": "1571439a-8958-45e1-ad3a-8d662180c8bd"
    },
    {
        "author": "韩维",
        "paragraphs": [
            "获水登红稻，篙舟割紫菱。",
            "杯盘见秋物，江海思飞腾。"
        ],
        "title": "和晏相公湖上四首  其二",
        "id": "ec7240a9-e1e2-4618-b640-a550e6fa80ce"
    },
    {
        "author": "韩维",
        "paragraphs": [
            "风枝挂危叶，飞动夕阳中。",
            "莫遣儿童撼，留看着露红。"
        ],
        "title": "和晏相公湖上四首  其三",
        "id": "119d20d0-fd5d-4d75-ac73-28fade962f68"
    },
    {
        "author": "韩维",
        "paragraphs": [
            "折苇随风色，枯荷尽雨声。",
            "平波极眼凈，好放画船行。"
        ],
        "title": "和晏相公湖上四首  其四",
        "id": "236df668-4d7f-4c4e-af12-d3c1020f0ba9"
    },
    {
        "author": "韩维",
        "paragraphs": [
            "春风摇动叶阴低，上下林间弄暖晖。",
            "似惜清音知者少，孤吟不尽又惊飞。"
        ],
        "title": "鶑二首  其一",
        "id": "753e6593-2c8e-4806-bd2e-9fcf877088fe"
    },
    {
        "author": "韩维",
        "paragraphs": [
            "鸣声清滑簧温暖，毛羽鲜明金莹磨。",
            "剩拟墙边栽绿柳，好来相伴日吟哦。"
        ],
        "title": "鶑二首  其二",
        "id": "1ad88be8-4fd0-4ed7-bb47-621006e34004"
    },
    {
        "author": "韩维",
        "paragraphs": [
            "幽居直欲学忘言，忍对贤豪遂默然。",
            "谈到精微夜寥阒，秋风时下竹窗前。"
        ],
        "title": "答师厚夜归客舍见诒",
        "id": "8dc3fa8e-4544-4d2c-aa98-0921ceb70758"
    },
    {
        "author": "韩维",
        "paragraphs": [
            "霜风吹林叶乱坠，波下叠叠如铺茵。",
            "渔人不用更安掺，直可凿水收紫鳞。"
        ],
        "title": "和晏相公湖上十月九日三首  其一",
        "id": "843400b5-109f-42ef-8cd0-c318481219ea"
    },
    {
        "author": "韩维",
        "paragraphs": [
            "断桥孤屿寒光外，短楫轻舟夕照中。",
            "未必江湖能胜此，野棠梨叶赤如枫。"
        ],
        "title": "和晏相公湖上十月九日三首  其二",
        "id": "57d8f5b7-6136-41d2-ab39-aa6414397f93"
    },
    {
        "author": "韩维",
        "paragraphs": [
            "秋花含练犹强发，映水依林黄复丹。",
            "已觉微阳在波底，浴鳬沈鹭不知寒。"
        ],
        "title": "和晏相公湖上十月九日三首  其三",
        "id": "2a01b0cb-8ae7-44c8-a179-0a4831d95493"
    },
    {
        "author": "韩维",
        "paragraphs": [
            "曾访禅林翠霭间，再游时序已循环。",
            "自怜不是风尘客，独喜年年来看山。"
        ],
        "title": "余去岁游襄城之高阳山逮今复来视壁间所识适当去年之游日作诗记之",
        "id": "361b9960-d8de-4a70-8479-4ad530bb3fdc"
    },
    {
        "author": "韩维",
        "paragraphs": [
            "年年驿使走红尘，贡入骊宫色尚新。",
            "妃子园名犹未改，一笼丹实寄闲人。"
        ],
        "title": "谢送妃子园荔枝",
        "id": "d07b1ed0-7818-436b-b0a2-70d3b97eb12c"
    },
    {
        "author": "韩维",
        "paragraphs": [
            "一编高唱暑中开，习习清风匝地来。",
            "金作瓶盘珠就贯，知君亲到宝山回。"
        ],
        "title": "惠文编",
        "id": "113bea53-575d-4789-b662-263ba9bc1f4b"
    },
    {
        "author": "韩维",
        "paragraphs": [
            "春风北苑露芽繁，购得封题第一番。",
            "真际云门吾不问，一提瓶起万魔奔。"
        ],
        "title": "江长官惠茶",
        "id": "a62aed41-2cc8-4119-9c54-0f53c79ba832"
    },
    {
        "author": "韩维",
        "paragraphs": [
            "陟径幽园独杖藜，幽襟默与好风期。",
            "欲知何处思君切，正对红团野杏时。"
        ],
        "title": "寄曼叔",
        "id": "34d3eaf2-88bb-43f7-9c1c-977c40c52ae0"
    },
    {
        "author": "韩维",
        "paragraphs": [
            "细蓓繁英次第开，攀条尽日未能回。",
            "不如醉卧春风底，时使清香拂面来。"
        ],
        "title": "酴醿花",
        "id": "a5a6efee-92bb-4d47-832e-3ff025b4e679"
    },
    {
        "author": "韩维",
        "paragraphs": [
            "水边看得霜粳熟，月下春来玉粒寒。",
            "不待鲁公亲折简，直忧颜子屡空箪。"
        ],
        "title": "谢朱厚之惠米",
        "id": "369f7a86-8e50-4b55-ba96-bef5012c0777"
    },
    {
        "author": "韩维",
        "paragraphs": [
            "食新味美欣秋稔，求旧情深见岁寒。",
            "若共朱门论德义，万钟争及一瓢箪。"
        ],
        "title": "再用前韵答厚之",
        "id": "a0253f00-27e3-46ff-abd7-58e543da7cd3"
    },
    {
        "author": "韩维",
        "paragraphs": [
            "蔬畦绕茅屋，林下辘轳迟。",
            "霜蔓已除架，风飘空挂篱。"
        ],
        "title": "城西书事五首  其一",
        "id": "786eeafe-9ef3-43e7-8dd3-ece543ae5086"
    },
    {
        "author": "韩维",
        "paragraphs": [
            "朱果繁霜後，甘甜半自零。",
            "忽惊林色曙，零落见残星。"
        ],
        "title": "城西书事五首  其二",
        "id": "e673c2fd-6709-40c9-8de5-9c054d0851aa"
    },
    {
        "author": "韩维",
        "paragraphs": [
            "犬吠村墟改，人移井臼空。",
            "谁家收栗罢，林脚有遗蓬。"
        ],
        "title": "城西书事五首  其三",
        "id": "6b51769e-f3d8-4860-98a7-64fde8428b8c"
    },
    {
        "author": "韩维",
        "paragraphs": [
            "松阴不可憩，冷冽恐飞霜。",
            "时有高风过，干花落石床。"
        ],
        "title": "城西书事五首  其四",
        "id": "dc33a1d2-9cb4-4b25-95c6-c3f89df277ae"
    },
    {
        "author": "韩维",
        "paragraphs": [
            "野竹蒙荒堑，寒花乱废墟。",
            "秋郊足幽事，直欲带经锄。"
        ],
        "title": "城西书事五首  其五",
        "id": "5567d599-55a2-41b5-a362-56a96d3060dd"
    },
    {
        "author": "韩维",
        "paragraphs": [
            "林暗罢收笋，蹊空初扫花。",
            "静中泉落岸，清极雨沾沙。"
        ],
        "title": "徐秘校过池上见访留五绝句  其一",
        "id": "a8e8d753-d407-4677-bf56-566fb5e1c0f9"
    },
    {
        "author": "韩维",
        "paragraphs": [
            "舟小从波兀，桥深爱树遮。",
            "风烟生远思，何必慕乘槎。"
        ],
        "title": "徐秘校过池上见访留五绝句  其二",
        "id": "18df05a3-3814-4834-84a2-c342be1094c2"
    },
    {
        "author": "韩维",
        "paragraphs": [
            "樽酒浮多蚁，舟篷覆似蜗。",
            "折杨争贯鲤，编竹自捞虾。"
        ],
        "title": "徐秘校过池上见访留五绝句  其三",
        "id": "1a3968db-1510-4de3-9722-88ae863b210f"
    },
    {
        "author": "韩维",
        "paragraphs": [
            "多病宜田里，无名籍殿衙。",
            "一耽林馆胜，回首笑尘哗。"
        ],
        "title": "徐秘校过池上见访留五绝句  其四",
        "id": "82216a0d-89fc-4f2d-b2a5-4c9fdeacde45"
    },
    {
        "author": "韩维",
        "paragraphs": [
            "怜君此休驾，长日坐倾斜。",
            "山雨催行酒，林烟候煮茶。"
        ],
        "title": "徐秘校过池上见访留五绝句  其五",
        "id": "08db041d-8055-44fd-ae6f-cdc91441f7ee"
    },
    {
        "author": "韩维",
        "paragraphs": [
            "十年长望洛川云，目极空思胜事繁。",
            "今日良游知我有，彭婆北下见龙门。"
        ],
        "title": "始见龙门",
        "id": "2834a3a7-3ca0-4d21-89b7-12aa6b47b951"
    },
    {
        "author": "韩维",
        "paragraphs": [
            "开邦勋业高无让，启第规模壮绝邻。",
            "兴废感怀悲咤久，柳梢花叶自青春。"
        ],
        "title": "和晏相公府东三咏 韩王宅",
        "id": "fb48c796-8b9a-4dfc-87f8-02b9207cd70e"
    },
    {
        "author": "韩维",
        "paragraphs": [
            "婆娑桂树垂丹艳，落落松枝偃翠英。",
            "访古赏春俱有得，不劳勤远事幽寻。"
        ],
        "title": "和晏相公府东三咏 楚家宅",
        "id": "d92df6fc-fbdb-4ff0-9e31-2f8ed63fe7e3"
    },
    {
        "author": "韩维",
        "paragraphs": [
            "杨花点径残春後，草气熏池过雨初。",
            "行到松洲有遗兴，水声东下竹间渠。"
        ],
        "title": "和晏相公府东三咏 李相园",
        "id": "d6ce3b21-bbae-4523-81c5-13d7a8c293e2"
    },
    {
        "author": "韩维",
        "paragraphs": [
            "翘材曾验太常车，壁上新留醉墨斜。",
            "一览雕章私自喜，远来犹得及残花。"
        ],
        "title": "和邵学士留题府署东堂有不及花时之叹次韵  其一",
        "id": "08da093b-0740-4729-8865-5512638a6ecf"
    },
    {
        "author": "韩维",
        "paragraphs": [
            "君逢烟叶才抽日，我值风葩欲谢辰。",
            "称意人生无十九，要须烂醉洛阳春。"
        ],
        "title": "和邵学士留题府署东堂有不及花时之叹次韵  其二",
        "id": "3be0a264-6d02-4dbe-8323-f3b915f0388c"
    },
    {
        "author": "韩维",
        "paragraphs": [
            "分从柳外扬鞭去，同作花前载酒行。",
            "题得新诗无处寄，杂英飞絮满春城。"
        ],
        "title": "洛城杂诗五首  其一",
        "id": "db2a6294-6f6b-4269-9a33-b691ae2f448a"
    },
    {
        "author": "韩维",
        "paragraphs": [
            "洗马涧边芳树密，阑干仍在碧流西。",
            "香檀乱拍朱弦急，应有游人醉欲迷。"
        ],
        "title": "洛城杂诗五首  其二",
        "id": "5326a854-5530-4afb-be94-dee8a6c3ace2"
    },
    {
        "author": "韩维",
        "paragraphs": [
            "上东门外春三月，桑叶阴阴覆菜花。",
            "密竹乱流行迳绝，桔槔鸣处是人家。"
        ],
        "title": "洛城杂诗五首  其三",
        "id": "69ffc7e3-559a-4d37-9072-e706a86150e4"
    },
    {
        "author": "韩维",
        "paragraphs": [
            "无数长条乱晓风，谁将紫锦覆春丛。",
            "残英点落青苔面，独倚朱栏细雨中。"
        ],
        "title": "洛城杂诗五首  其四",
        "id": "e303b2ca-7f3c-4418-819e-1f0a07b2822d"
    },
    {
        "author": "韩维",
        "paragraphs": [
            "樱桃园裹鸣禽乱，獬豸池边积草多。",
            "七十年前繁盛地，曲溪深隧见张罗。"
        ],
        "title": "洛城杂诗五首  其五",
        "id": "2dc00b36-bf2c-4451-a63b-6561f19f4e85"
    },
    {
        "author": "韩维",
        "paragraphs": [
            "叶裁青玉层层合，花结丹砂小小垂。",
            "不惜淹留赏残艳，抽毫愧乏楚人词。"
        ],
        "title": "陪晏相游楚家园赋四题 桂",
        "id": "3d9712ab-6474-4432-8859-953892aa77e1"
    },
    {
        "author": "韩维",
        "paragraphs": [
            "繁根傍水生先合，翠色通门望更深。",
            "待得墙东春笋长，好来乘暑坐清阴。"
        ],
        "title": "陪晏相游楚家园赋四题 竹",
        "id": "18285451-4a7c-4c61-a4a1-7a0f3f7c7239"
    },
    {
        "author": "韩维",
        "paragraphs": [
            "叶翻清吹恐飞去，影照澄波欲下来。",
            "花有鹤翎惭近俗，松为麈尾可同时。"
        ],
        "title": "陪晏相游楚家园赋四题 雁翅柏",
        "id": "aade3af8-5a9a-4eff-ab57-c313990eef45"
    },
    {
        "author": "韩维",
        "paragraphs": [
            "苍鳞上竦孤生干，翠鬣横抽欲偃枝。",
            "惟有公来赏修直，洛城人重看花时。"
        ],
        "title": "陪晏相游楚家园赋四题 松",
        "id": "d4a3760e-52d5-4e7b-a985-6764827843f8"
    },
    {
        "author": "韩维",
        "paragraphs": [
            "天意再三珍野艳，花中最後吐奇香。",
            "狂风莫埽残英尽，留与佳人贮绛囊。"
        ],
        "title": "惜酴醿",
        "id": "50872e9e-f52e-4bc3-bcb0-98ba40fc6460"
    },
    {
        "author": "韩维",
        "paragraphs": [
            "飘花拂柳巧萦回，回处朱阑压岸苔。",
            "安得扁舟系林下，共看清月入波来。"
        ],
        "title": "洗马涧",
        "id": "79260b70-268d-4c1c-a887-a2449edc6213"
    },
    {
        "author": "韩维",
        "paragraphs": [
            "怒水远从轮下散，平桥斜度竹间来。",
            "林深不识游人到，无限惊禽去却回。"
        ],
        "title": "陪晏相公游韩王水硙园三首  其一",
        "id": "7237b536-ca74-4223-a9ef-f2d2b61a27ca"
    },
    {
        "author": "韩维",
        "paragraphs": [
            "行遍洛川南北岸，自怜探赏颇穷幽。",
            "不知物外清闲境，只在韩王水硙头。"
        ],
        "title": "陪晏相公游韩王水硙园三首  其二",
        "id": "e53db4ae-7bcb-430b-b8f2-00e57a4409b8"
    },
    {
        "author": "韩维",
        "paragraphs": [
            "樱连翠叶方离树，酒泻银壶欲照人。",
            "不是谢公丘壑趣，岂容清醉倒冠巾。"
        ],
        "title": "陪晏相公游韩王水硙园三首  其三",
        "id": "9e7c48fb-dfaa-4b2f-9dc9-256680b8dd84"
    },
    {
        "author": "韩维",
        "paragraphs": [
            "祓除名利开清论，柬汰文章到古风。",
            "日暮园林洒微雨，一樽犹对菊花丛。"
        ],
        "title": "和晏相公小园静话",
        "id": "66bf5e6b-a867-4dce-8509-6f8183d58ee7"
    },
    {
        "author": "韩维",
        "paragraphs": [
            "溪面惊禽鸣复翔，薜梢藤蔓罥衣裳。",
            "无端修竹行不尽，何处野花时自香。"
        ],
        "title": "普明寺西亭五绝句  其一",
        "id": "256215f9-4daa-4db4-ae18-4069fe73ab00"
    },
    {
        "author": "韩维",
        "paragraphs": [
            "修篁蔽日森苍壁，远麦迎风乱翠波。",
            "安得嵩云洒飞雨，更将清思助吟哦。"
        ],
        "title": "普明寺西亭五绝句  其二",
        "id": "d28312d7-5e78-4436-a149-b61eaf968061"
    },
    {
        "author": "韩维",
        "paragraphs": [
            "水杨柳絮风中乱，野蔷薇花波上明。",
            "春芳零落不照眼，对此聊复开予情。"
        ],
        "title": "普明寺西亭五绝句  其三",
        "id": "60cd0ecf-ef4f-434a-a70f-e81940901d59"
    },
    {
        "author": "韩维",
        "paragraphs": [
            "圆荷帖帖野池平，时有龟鱼傍岸行。",
            "春事寂寥初暑动，坐听流水竹间声。"
        ],
        "title": "普明寺西亭五绝句  其四",
        "id": "041addfe-7096-4874-affe-199f2560f006"
    },
    {
        "author": "韩维",
        "paragraphs": [
            "野鹤飞来水树春，丹砂作顶羽如银。",
            "似矜毛彩非凡偶，欲下清波犹顾人。"
        ],
        "title": "普明寺西亭五绝句  其五",
        "id": "48702573-b887-42a2-893f-9c52b92a9dbb"
    },
    {
        "author": "韩维",
        "paragraphs": [
            "风中林叶欣欣动，竹外波光剡剡来。",
            "日晚清樽催客醉，夜深红烛待船回。"
        ],
        "title": "洛府东池泛舟",
        "id": "c5dcc716-a9cb-4bee-9f3f-0ce2c2568f18"
    },
    {
        "author": "韩维",
        "paragraphs": [
            "府东朱户昔常开，日日从公选胜来。",
            "游履吟毫成故事，断松飞溜有余哀。"
        ],
        "title": "出留守府之东游李相园赵令竹林观楚家桂树余去岁数从元献公为此行作三绝句以道悲怆之意  其一",
        "id": "c54606db-893e-4c18-8317-cff3ed48808e"
    },
    {
        "author": "韩维",
        "paragraphs": [
            "李家池上朱樱熟，赵令林中锦箨春。",
            "更欲题诗论旧赏，自惭非是绝弦人。"
        ],
        "title": "出留守府之东游李相园赵令竹林观楚家桂树余去岁数从元献公为此行作三绝句以道悲怆之意  其二",
        "id": "f37d5b5e-d736-4532-9eea-624f61229d18"
    },
    {
        "author": "韩维",
        "paragraphs": [
            "曾陪樽酒咏芳丛，今日迟留意不同。",
            "红萼似知人惨淡，乱随清泪落春风。"
        ],
        "title": "出留守府之东游李相园赵令竹林观楚家桂树余去岁数从元献公为此行作三绝句以道悲怆之意  其三",
        "id": "44194355-192c-40e2-9f5e-4c20e42ac7d1"
    },
    {
        "author": "韩维",
        "paragraphs": [
            "弱枝秾艳逐归轮，装出雕盘露色新。",
            "满酌酒卮聊自庆，一年齐见两邦春。"
        ],
        "title": "明叔惠洛中花走笔为谢",
        "id": "c52edf5a-0e54-4b5b-bb81-112891aebece"
    },
    {
        "author": "韩维",
        "paragraphs": [
            "淡水疏峰举目间，独怜平远思多闲。",
            "烦君莫使埃尘污，绝笔如今不易攀。"
        ],
        "title": "省壁画山水",
        "id": "e2eb729a-18dc-4212-802b-c33e752293a4"
    },
    {
        "author": "韩维",
        "paragraphs": [
            "暖风和日着人来，细柳高榆抱迳回。",
            "我为伤春足悲恨，不禁驱马上愁台。"
        ],
        "title": "西城三绝句 愁台",
        "id": "2e569096-1f95-4373-8c88-84ac78fd7a1c"
    },
    {
        "author": "韩维",
        "paragraphs": [
            "大梁从古名都会，宫阙当年亦壮哉。",
            "人事无端几兴废，春风依旧入城来。"
        ],
        "title": "西城三绝句 梁王城",
        "id": "674e2a5f-f6cd-4ddd-90fe-74df5420fe69"
    },
    {
        "author": "韩维",
        "paragraphs": [
            "由来为国必贤才，偃息端能弭祸灾。",
            "千古风流谁嗣者，顾瞻遗庙独徘徊。"
        ],
        "title": "西城三绝句 段干木庙",
        "id": "7287a282-3f65-4792-9ae2-779cb03fd49d"
    },
    {
        "author": "韩维",
        "paragraphs": [
            "平桥背郭红尘断，凈宇临溪绿树深。",
            "何日君闲同命驾，凉风吹袖听鶑吟。"
        ],
        "title": "和原甫安福院二绝  其一",
        "id": "e929ae9d-6a27-457e-9246-8b88875aad53"
    },
    {
        "author": "韩维",
        "paragraphs": [
            "久游京洛化尘衣，闻说林泉便解颐。",
            "能使波光入轩槛，为君携酒复题诗。"
        ],
        "title": "和原甫安福院二绝  其二",
        "id": "383809a6-ea88-43bc-9f90-5fc74c7911f9"
    },
    {
        "author": "韩维",
        "paragraphs": [
            "细雨疏烟冒广池，危亭晨坐冷侵衣。",
            "秋风不作羁人便，波面萧萧柳叶飞。"
        ],
        "title": "绍隆院池上五首  其一",
        "id": "6a3f52fd-e289-4e55-8ebe-15909ab559d6"
    },
    {
        "author": "韩维",
        "paragraphs": [
            "蜻蜓漆墨蝶金黄，上下波间有底忙。",
            "不及柳阴双白鹭，终朝伴我立溪傍。"
        ],
        "title": "绍隆院池上五首  其二",
        "id": "d9999b3e-2a3d-4aec-8f0e-71236f3c93c5"
    },
    {
        "author": "韩维",
        "paragraphs": [
            "露蓼风蒲匝四阿，欠盘无数覆清波。",
            "丁宁舟子徐移棹，枉碎池中绿锦窠。"
        ],
        "title": "绍隆院池上五首  其三",
        "id": "9d9d2219-fce8-4b73-94ef-df565694199d"
    },
    {
        "author": "韩维",
        "paragraphs": [
            "池边衰草化秋根，萤火多于五月蚊。",
            "看久惊风忽飘散，树头金烬落纷纷。"
        ],
        "title": "绍隆院池上五首  其四",
        "id": "b43efdca-3237-4cd9-85e0-742993736ae5"
    },
    {
        "author": "韩维",
        "paragraphs": [
            "日日池头望绿波，秋声萧瑟欲翻荷。",
            "已惊寒露朝来重，零落红蕖水面多。"
        ],
        "title": "绍隆院池上五首  其五",
        "id": "f35154b9-4ad3-4f86-a231-95a1d6a56a11"
    },
    {
        "author": "韩维",
        "paragraphs": [
            "世事纷纷无已日，人生鼎鼎欲何如。",
            "不嫌官冷时相过，幸有明窗满架书。"
        ],
        "title": "答胜之过学舍相访",
        "id": "65a05955-c52b-43f5-86c6-9f0a41aeac9f"
    },
    {
        "author": "韩维",
        "paragraphs": [
            "日晏金华劝讲回，幅巾藜杖小园来。",
            "知公洒落遗尘事，旋斸寒梅趁雪栽。"
        ],
        "title": "晏相公西园雪後栽梅三首  其一",
        "id": "15e45bd6-fd3d-41e4-a207-a4f334670f9d"
    },
    {
        "author": "韩维",
        "paragraphs": [
            "才看如粟吐花床，已想江南万里香。",
            "小缀柔枝得残雪，密催繁艳喜晴阳。"
        ],
        "title": "晏相公西园雪後栽梅三首  其二",
        "id": "ca92e1ef-ee03-4464-b803-dc2fa621a7c8"
    },
    {
        "author": "韩维",
        "paragraphs": [
            "寒芳准拟临风折，佳句安排对酒论。",
            "知想钱塘林处士，暗香浮动月黄昏。"
        ],
        "title": "晏相公西园雪後栽梅三首  其三",
        "id": "d23b7a3a-f44d-4225-b4ae-62dc86f9bc1e"
    },
    {
        "author": "韩维",
        "paragraphs": [
            "劲雪严风不易摧，琼苞犹冠百花开。",
            "洛阳去此无多地，不似迢迢驿使来。"
        ],
        "title": "明叔昆仲特惠梅花聊赋小诗三篇为谢  其一",
        "id": "4444452e-3389-44cb-82b5-5a018d1bfac3"
    },
    {
        "author": "韩维",
        "paragraphs": [
            "玉斝久期繁艳至，筠笼先漏暗香来。",
            "歌童知我怜芳意，不向尊前唱落梅。"
        ],
        "title": "明叔昆仲特惠梅花聊赋小诗三篇为谢  其二",
        "id": "7dd6681f-4f1a-4e66-a751-ff4e536662b5"
    },
    {
        "author": "韩维",
        "paragraphs": [
            "朱萼琼华次第开，烦君自折向春台。",
            "遥知玉季承欢燕，唱尽新词釂巨杯。"
        ],
        "title": "明叔昆仲特惠梅花聊赋小诗三篇为谢  其三",
        "id": "e2fb82b9-8e05-4242-9457-c93ec6144454"
    },
    {
        "author": "韩维",
        "paragraphs": [
            "清醉由来未惬心，更携残酒傍花阴。",
            "共思潇洒江夫子，独拥枯桐事苦吟。"
        ],
        "title": "怀邻几",
        "id": "198aef88-8b54-4fd5-a3c1-65d8360642f8"
    },
    {
        "author": "韩维",
        "paragraphs": [
            "电激波旋春已空，此间尊酒几时同。",
            "欲知对酒思君处，零落残花满架风。"
        ],
        "title": "怀景仁",
        "id": "7ac3229e-71e4-4b98-b3fa-3d3c06e89627"
    },
    {
        "author": "韩维",
        "paragraphs": [
            "醉插花枝薄暮归，不知风雨过长堤。",
            "夫君信是高阳客，还有新诗马上题。"
        ],
        "title": "答次道马上见示",
        "id": "51c9a09d-deb9-42fc-8d8c-dc73c9d74deb"
    },
    {
        "author": "韩维",
        "paragraphs": [
            "去年连骑出天波，共爱晴旸景气和。",
            "又喜游从经岁月，西城宫树绿嵯峨。"
        ],
        "title": "同和叔早出天波门马上口号",
        "id": "a97b3391-8a09-4d65-8134-4df0c026730b"
    },
    {
        "author": "韩维",
        "paragraphs": [
            "和气生金殿，微风转画旗。",
            "年年好春色，先是帝家知。"
        ],
        "title": "春贴子皇帝阁六首  其一",
        "id": "94bd78db-f5f1-4336-9782-24fa09323a1d"
    },
    {
        "author": "韩维",
        "paragraphs": [
            "迎气来归胙，宜春祝降祥。",
            "皇心勤治切，应喜寸阴长。"
        ],
        "title": "春贴子皇帝阁六首  其二",
        "id": "7e81046b-f612-4868-ab09-c322ffc7d195"
    },
    {
        "author": "韩维",
        "paragraphs": [
            "醇醴浮金斝，柔蔬饤玉盘。",
            "尝新兼介寿，齐奉两宫欢。"
        ],
        "title": "春贴子皇帝阁六首  其三",
        "id": "471fbf52-cd07-4def-9676-aa9b060fb263"
    },
    {
        "author": "韩维",
        "paragraphs": [
            "昼漏新添刻，春寒早放班。",
            "恩随宽大诏，一日遍人间。"
        ],
        "title": "春贴子皇帝阁六首  其四",
        "id": "eec15472-b202-4c42-93f4-c84c6114e74b"
    },
    {
        "author": "韩维",
        "paragraphs": [
            "晴日渐消宫瓦雪，和风微散御炉烟。",
            "千官拜舞皇恩罢，彩胜金幡下九天。"
        ],
        "title": "春贴子皇帝阁六首  其五",
        "id": "ee39ff69-a5e9-45ef-8930-851fbd99084a"
    },
    {
        "author": "韩维",
        "paragraphs": [
            "早鶑啼滑知寒薄，午马休迟觉昼长。",
            "四海欢康几务暇，箫韶时奉万年觞。"
        ],
        "title": "春贴子皇帝阁六首  其六",
        "id": "32c439e0-d04b-4832-840b-9f11edeeb25f"
    },
    {
        "author": "韩维",
        "paragraphs": [
            "位历三朝重，风行四海深。",
            "坐将仁厚意，潜助发生心。"
        ],
        "title": "太皇太后阁六首  其一",
        "id": "926cb069-c0f4-4726-92bf-0a193895a571"
    },
    {
        "author": "韩维",
        "paragraphs": [
            "铜溜消残冻，朱楼拂早霞。",
            "传声回步辇，来赏小桃花。"
        ],
        "title": "太皇太后阁六首  其二",
        "id": "c07f69e8-af12-46c1-bc68-95ffd2562f72"
    },
    {
        "author": "韩维",
        "paragraphs": [
            "视膳回天仗，含饴乐圣辰。",
            "定应彤管笔，书美系王春。"
        ],
        "title": "太皇太后阁六首  其三",
        "id": "ea4c9801-b898-4154-a7c9-8713e5f6fab4"
    },
    {
        "author": "韩维",
        "paragraphs": [
            "镂成宝字题宫户，剪出名花趁御筵。",
            "人世不知春色早，忽惊歌吹下中天。"
        ],
        "title": "太皇太后阁六首  其四",
        "id": "bda7d57a-f301-4850-ab12-065588738141"
    },
    {
        "author": "韩维",
        "paragraphs": [
            "长乐钟残宝殿开，鸣梢移仗问安来。",
            "欲知纯孝通天地，和气氤氲绕御杯。"
        ],
        "title": "太皇太后阁六首  其五",
        "id": "defe2e03-2f6b-4fd6-8885-bfe2e111c9e5"
    },
    {
        "author": "韩维",
        "paragraphs": [
            "残冰未放沟声滑，小雨频催柳色新。",
            "昼漏渐长无一事，坐披黄老味天真。"
        ],
        "title": "太皇太后阁六首  其六",
        "id": "133b9bd2-b37c-47b8-8a7c-b0b8244d8b7c"
    },
    {
        "author": "韩维",
        "paragraphs": [
            "正阃成王化，开宫奉母仪。",
            "身当四海养，寿祝万年期。"
        ],
        "title": "太后阁六首  其一",
        "id": "6671de65-2edf-470d-91df-fdae469f7331"
    },
    {
        "author": "韩维",
        "paragraphs": [
            "玉律生阳早，金铺上日迟。",
            "枝间双鹊语，应是报春祺。"
        ],
        "title": "太后阁六首  其二",
        "id": "dc45367e-8a45-4fea-b627-bfbb9dcb155d"
    },
    {
        "author": "韩维",
        "paragraphs": [
            "平晓开朱户，轻寒御练衣。",
            "宫童移钿扇，庆寿早朝归。"
        ],
        "title": "太后阁六首  其三",
        "id": "44ee6afb-737c-49ef-a990-8a84eac7f041"
    },
    {
        "author": "韩维",
        "paragraphs": [
            "金花镂胜随春燕，彩仗萦丝逐土牛。",
            "迎得韶华入中禁，和风次第遍神州。"
        ],
        "title": "太后阁六首  其四",
        "id": "e8c067e6-62af-4e6e-a7f3-ac52dac0cd29"
    },
    {
        "author": "韩维",
        "paragraphs": [
            "彩仗朝来散玉京，绮窗新网结初晴。",
            "静呼宫女教调曲，闲引皇孙看学行。"
        ],
        "title": "太后阁六首  其五",
        "id": "563d2662-a37e-4bfd-bd4e-1caa870b1c41"
    },
    {
        "author": "韩维",
        "paragraphs": [
            "九奏清新称玉斝，八珍和旨奉兰羞。",
            "须知天子娱亲意，不为乘春事燕游。"
        ],
        "title": "太后阁六首  其六",
        "id": "a7b72bf5-1bd1-4f14-bda1-0ed24351610d"
    },
    {
        "author": "韩维",
        "paragraphs": [
            "后德侔姬国，嫔风协舜家。",
            "进贤阳为长，修教月增华。"
        ],
        "title": "皇后阁五首  其一",
        "id": "59adf056-e439-47aa-bee0-8a723edbeda7"
    },
    {
        "author": "韩维",
        "paragraphs": [
            "春色平明到，微风弄彩幡。",
            "稍回宫柳弱，更助壁椒温。"
        ],
        "title": "皇后阁五首  其二",
        "id": "5f7f77dc-603c-4adc-ac4e-885e92b09482"
    },
    {
        "author": "韩维",
        "paragraphs": [
            "暖日晖晖动，清渠决决流。",
            "六宫修岁事，拂拭采桑钩。"
        ],
        "title": "皇后阁五首  其三",
        "id": "6810ba50-3b8d-4b51-9131-1d1ccedee7fd"
    },
    {
        "author": "韩维",
        "paragraphs": [
            "紫兰红蓼簇春盘，晓逐金壶下太官。",
            "朝遍三宫归已晚，日华明丽雪消残。"
        ],
        "title": "皇后阁五首  其四",
        "id": "70b8df8d-2f32-48dc-864e-ff4231dbfaea"
    },
    {
        "author": "韩维",
        "paragraphs": [
            "葭灰已逐阳和动，绣缕初随日景加。",
            "欲助君王修俭德，不将宫样织新花。"
        ],
        "title": "皇后阁五首  其五",
        "id": "ffd424e7-c6cd-4b62-98e7-6c8b10427974"
    },
    {
        "author": "韩维",
        "paragraphs": [
            "腊雪余香径，朝晖上绮甍。",
            "翠生兰蕙色，和入管弦声。"
        ],
        "title": "夫人阁四首  其一",
        "id": "573daf30-9b81-4988-9e88-5ed5fa6a83bc"
    },
    {
        "author": "韩维",
        "paragraphs": [
            "重锦褰妆幕，轻罗换舞衣。",
            "钗头双燕子，先向社前飞。"
        ],
        "title": "夫人阁四首  其二",
        "id": "7f50944f-cbc2-4833-9768-b36976cedbe2"
    },
    {
        "author": "韩维",
        "paragraphs": [
            "薄暖正当挑菜日，轻阴渐变养花天。",
            "君王勤政稀游幸，院院相过理管弦。"
        ],
        "title": "夫人阁四首  其三",
        "id": "79d179c9-3cf8-4a5a-80ba-fc69f33c7214"
    },
    {
        "author": "韩维",
        "paragraphs": [
            "宫娃拂晓已催班，拜谢春幡列御前。",
            "不待东风报花信，红酥彩缕斗芳妍。"
        ],
        "title": "夫人阁四首  其四",
        "id": "92bd2acd-8d0a-40c8-9118-bbb6a06cb13d"
    },
    {
        "author": "韩维",
        "paragraphs": [
            "闻住金山最上方，江云飘槛海风凉。",
            "何时乞得东南守，重拂尘衣入道场。"
        ],
        "title": "寄大觉禅师",
        "id": "7c909316-527a-40a0-a4a7-3321f034aee0"
    },
    {
        "author": "韩维",
        "paragraphs": [
            "高僧寂寞空尘坐，古寺悲凉足野风。",
            "道在岂须烦目击，亭前双柏自葱葱。"
        ],
        "title": "照禅师久欲一见比至汝则已游矣因题广惠",
        "id": "654f4c3a-469f-4865-bdcc-2dc098a9ac87"
    },
    {
        "author": "韩维",
        "paragraphs": [
            "平生为爱此香浓，仰面常迎落架风。",
            "每至春归有遗恨，典刑犹在酒杯中。"
        ],
        "title": "酴醿",
        "id": "0e936d90-657a-4cfb-9213-662f62d273fa"
    },
    {
        "author": "韩维",
        "paragraphs": [
            "曲肱饮水程夫子，宴坐烧香范使君。",
            "顾我未能忘外乐，绿尊红芰对朝曛。"
        ],
        "title": "戏示程正叔范彝叟时正叔自洛中过访",
        "id": "f0fd8327-6c08-48c5-bc4f-4c08f435edd0"
    },
    {
        "author": "韩维",
        "paragraphs": [
            "大河雄胜昔常游，拥节题诗为少留。",
            "我亦华颠无用者，碧嵩清颍是归头。"
        ],
        "title": "和述古河阳感怀之作",
        "id": "5d792889-dd5e-496c-89e9-aa591aaa3b2e"
    },
    {
        "author": "韩维",
        "paragraphs": [
            "落落明珠骇暗投，知君所得在无求。",
            "直须言下通非句，识取澄潭皎洁秋。"
        ],
        "title": "赠曹大夫三绝  其一",
        "id": "59a36c03-f91b-4897-b738-865ba377a7f9"
    },
    {
        "author": "韩维",
        "paragraphs": [
            "窃禄偷安到白头，一闻高韵使人羞。",
            "如今便欲归休去，已愧迟君八九秋。"
        ],
        "title": "赠曹大夫三绝  其二",
        "id": "9713cb61-c409-4594-a663-f406b7ea3095"
    },
    {
        "author": "韩维",
        "paragraphs": [
            "势利驱人去若流，君才六十便归休。",
            "归时不及家无有，但问松安竹健不。"
        ],
        "title": "赠曹大夫三绝  其三",
        "id": "b6310ff9-1f71-4572-ab55-092ec440840e"
    },
    {
        "author": "韩维",
        "paragraphs": [
            "故人旌旆镇邻城，未奏骊歌已怆情。",
            "莫为炎蒸慵命驾，绿荷红芰水风清。"
        ],
        "title": "湖上招曼叔",
        "id": "a75796e8-cd2c-4eb4-a5fc-a7e3f6634ea7"
    },
    {
        "author": "韩维",
        "paragraphs": [
            "萧条平马逐飞蓬，回首园林平露中。",
            "政事文章君得法，如今太守古人风。"
        ],
        "title": "送张七元构仕亳州",
        "id": "cd4aabb6-47b8-411f-9efe-9e1cb84a5cb7"
    },
    {
        "author": "韩维",
        "paragraphs": [
            "开壶绿酒金英满，走笔雕章锦段成。",
            "不假陶潜篱下望，更判五斗涤烦酲。"
        ],
        "title": "和子华兄寄酒走笔",
        "id": "a8f9ffbe-2ecf-42c1-a451-9d842ffc499e"
    },
    {
        "author": "韩维",
        "paragraphs": [
            "杏梅成实夏阴浓，波面繁花刺眼红。",
            "莫为春归减欢兴，共将弦管乐熏风。"
        ],
        "title": "红薇花",
        "id": "1f3a387b-323a-4b9e-afdd-8782979c9a8b"
    },
    {
        "author": "韩维",
        "paragraphs": [
            "纷纷声里满埃尘，一听除书耳目新。",
            "清世未能忘薄禄，官曹犹得作闲人。"
        ],
        "title": "和王詹叔寄彭年四首  其一",
        "id": "7b6635f3-8cba-422f-a337-a4e247158471"
    },
    {
        "author": "韩维",
        "paragraphs": [
            "断瓢疏罟入提携，浊酒徐倾鲙缕肥。",
            "雨後碧山来爽气，松间明月尚清辉。"
        ],
        "title": "和王詹叔寄彭年四首  其二",
        "id": "1815242f-c489-4930-9507-7b836f5428aa"
    },
    {
        "author": "韩维",
        "paragraphs": [
            "层楼飞观压溪流，缥缈当从海上求。",
            "病间体轻尘虑静，好追仙子御风游。"
        ],
        "title": "和王詹叔寄彭年四首  其三",
        "id": "16d2b0cd-83c7-498b-85f8-48e35ab2d25c"
    },
    {
        "author": "韩维",
        "paragraphs": [
            "一曲清琴满架书，万钟于我亦分铢。",
            "他年欲作林泉计，为问山前有地无。"
        ],
        "title": "和王詹叔寄彭年四首  其四",
        "id": "34243911-f942-41ad-b788-be71cbf9ed30"
    },
    {
        "author": "韩维",
        "paragraphs": [
            "群英日零谢，并蒂发奇芳。",
            "愿以附驿使，为兄寿且昌。"
        ],
        "title": "和太素双头牡丹兼呈子华",
        "id": "23d41f69-2d7c-4ad8-95a3-cda6268de765"
    },
    {
        "author": "韩维",
        "paragraphs": [
            "尚不求真语，何能计妄言。",
            "且饶只么会，犹是弄精魂。"
        ],
        "title": "某伏蒙寄示五言二韵诗辄次韵上呈聊以见志",
        "id": "76129428-6254-46e4-976c-df36eef444bf"
    },
    {
        "author": "韩维",
        "paragraphs": [
            "同牓同僚同里客，斑毛素髪入华筵。",
            "三杯耳热歌声发，犹喜欢情似少年。"
        ],
        "title": "卞仲谋八老会",
        "id": "cb7f0b11-73ff-4f05-9967-342827311c68"
    },
    {
        "author": "韩维",
        "paragraphs": [
            "恍然身世出尘心，香霭祇园地布金。",
            "秉烛听歌不知醉，夜深清露满衣襟。"
        ],
        "title": "招彝叟厚之饮台上花间",
        "id": "5d455e8d-1417-478e-b80e-726bdcbcfab5"
    },
    {
        "author": "韩维",
        "paragraphs": [
            "秀眉华髪貌安和，五福于今得最多。",
            "诸圣共忘心外境，八仙同入饮中歌。"
        ],
        "title": "子华兄生日五首  其一",
        "id": "56f13b91-8522-4af4-bc45-b0db6e73d636"
    },
    {
        "author": "韩维",
        "paragraphs": [
            "池面和风丽稍开，翠条芳甲满春台。",
            "笙歌竞奏长生曲，兄弟华颠对举杯。"
        ],
        "title": "子华兄生日五首  其二",
        "id": "1fe3848c-d696-4346-8758-9fc03382876e"
    },
    {
        "author": "韩维",
        "paragraphs": [
            "萱甲微抽碧玉簪，已惊花艳动筠篮。",
            "便须行乐迎东律，莫为回神滞北庵。"
        ],
        "title": "子华兄生日五首  其三",
        "id": "1f97db9d-a478-4e2e-90a0-59e6e181f24d"
    },
    {
        "author": "韩维",
        "paragraphs": [
            "柳阴散释真阳艳，妄虑消除至道冥。",
            "浮世短长何足道，须知时节在明星。"
        ],
        "title": "子华兄生日五首  其四",
        "id": "5b54f863-ce8f-463a-a0da-9c6b5a405a14"
    },
    {
        "author": "韩维",
        "paragraphs": [
            "白鹤群飞散作阴，方春膏雨一犁深。",
            "只知万物含芳润，谁识清通造化心。"
        ],
        "title": "子华兄生日五首  其五",
        "id": "698fe773-ab8e-4524-957f-771cb18cc93c"
    },
    {
        "author": "韩维",
        "paragraphs": [
            "凝如宝匣开明镜，散逐金刀落素丝。",
            "我为南来多内热，径呼玉筯尽三卮。"
        ],
        "title": "蒙以诗惠水晶鲙次韵答谢",
        "id": "66f56094-7aeb-4dc8-919a-a699638a05a3"
    },
    {
        "author": "韩维",
        "paragraphs": [
            "万法都来一道场，游行何处不真常。",
            "临风不用提玄旨，翠竹森森自短长。"
        ],
        "title": "游北园辄成二颂呈芳公长老  其一",
        "id": "f7bdee82-eff1-4814-abf9-032755ffd7d5"
    },
    {
        "author": "韩维",
        "paragraphs": [
            "青山隠约林端见，碧水逶迤竹下来。",
            "芳草落花无朕迹，与君亲到北园回。"
        ],
        "title": "游北园辄成二颂呈芳公长老  其二",
        "id": "a0fa3b1f-4954-4eff-b516-7c4a00a0411d"
    },
    {
        "author": "韩维",
        "paragraphs": [
            "占尽人间丽与华，白头判得醉流霞。",
            "谁将法锦翻新样，红绿装成遍地花。"
        ],
        "title": "展江亭海棠四首  其一",
        "id": "236606ad-ecbd-4ce1-9238-d41f4bd891d3"
    },
    {
        "author": "韩维",
        "paragraphs": [
            "昔年曾到蜀江头，绝艳牵心几十秋。",
            "今日栏边见颜色，梦魂不复过西州。"
        ],
        "title": "展江亭海棠四首  其二",
        "id": "2953c6fa-3281-4d76-bb03-8832548ecbb1"
    },
    {
        "author": "韩维",
        "paragraphs": [
            "红糁妆条袅袅长，人间不合有天香。",
            "千觞未足酬佳丽，回首东风更断肠。"
        ],
        "title": "展江亭海棠四首  其三",
        "id": "7b2e156b-0cad-40a9-a14f-8b9b0e0b05cc"
    },
    {
        "author": "韩维",
        "paragraphs": [
            "人避寒风与暖曦，年年长此探花期。",
            "如今太守尤珍爱，只许官娃带一枝。"
        ],
        "title": "展江亭海棠四首  其四",
        "id": "02ff613d-41b9-4f24-9cd8-7490218779fc"
    },
    {
        "author": "韩维",
        "paragraphs": [
            "斜日低云动水光，偶寻佳处阅群芳。",
            "城闉不隔和风度，吹过千花百草香。"
        ],
        "title": "和杜孝锡展江亭三首  其一",
        "id": "26da2a35-482c-4abb-b3c1-89e6ccd04691"
    },
    {
        "author": "韩维",
        "paragraphs": [
            "惊鹭飞鸣避画桡，游人笑语过朱桥。",
            "贾家园里花应谢，绿遍墙头野杏梢。"
        ],
        "title": "和杜孝锡展江亭三首  其二",
        "id": "dfd6adde-af23-47ac-ae08-a99f49907a10"
    },
    {
        "author": "韩维",
        "paragraphs": [
            "世情未免歌红粉，道韵无妨寄白云。",
            "归路看花应更好，林间明月涌金杯。"
        ],
        "title": "和杜孝锡展江亭三首  其三",
        "id": "45214b68-9a52-4cd3-878e-2e2ea8ea3817"
    },
    {
        "author": "韩维",
        "paragraphs": [
            "芳根出涧底，秀木依墙东。",
            "莫顾一时好，当观三世空。"
        ],
        "title": "和景纯栽松  其一",
        "id": "343e0723-2878-4689-a923-1c34c3086c96"
    },
    {
        "author": "韩维",
        "paragraphs": [
            "论坚莫如松，言脆莫如葱。",
            "坚脆卒同尽，无尽无如翁。"
        ],
        "title": "和景纯栽松  其二",
        "id": "ffae6a44-1861-4069-84af-1a26af939682"
    },
    {
        "author": "韩维",
        "paragraphs": [
            "雪竹风松绝点尘，邪阴消尽火成轮。",
            "时人不识先生意，唤作人间无事翁。"
        ],
        "title": "寄太素",
        "id": "26e339ec-c44d-4258-924b-4d2790f3d48f"
    },
    {
        "author": "韩维",
        "paragraphs": [
            "浅白轻黄两未分，飞来人世作朝云。",
            "天教细雨常遮护，留得清香数日闻。"
        ],
        "title": "黄莲花  其一",
        "id": "939016be-d994-449d-a1f3-d97e53610b1e"
    },
    {
        "author": "韩维",
        "paragraphs": [
            "只将萧洒与温醇，敌尽千花百草春。",
            "欲赋清诗写深愿，却疑潜笑白头人。"
        ],
        "title": "黄莲花  其二",
        "id": "e6e41ec2-0cca-4138-a013-97c0b422af8a"
    },
    {
        "author": "韩维",
        "paragraphs": [
            "一水盈盈独立时，六铢衣薄透冰肌。",
            "临川已没龙丘远，辜负芳妍乞好祠。"
        ],
        "title": "黄莲花  其三",
        "id": "aecd2a2b-927e-441f-976e-fe1f28931c55"
    },
    {
        "author": "韩维",
        "paragraphs": [
            "西亭不觉又春风，弱柳微波四面中。",
            "更欲烦君亭下看，海棠枝上浅深红。"
        ],
        "title": "闻彝叟游展江亭",
        "id": "fbed4b86-8aa6-43f6-b996-8dd0ba40db1e"
    },
    {
        "author": "韩维",
        "paragraphs": [
            "暖日催花落夕曛，轻雷一夜变重云。",
            "安舆少滞无多怪，涩雨悭风自古闻。"
        ],
        "title": "景仁雨中同游南园  其一",
        "id": "ea2a1079-4b32-46c8-998f-8e837ee89fc3"
    },
    {
        "author": "韩维",
        "paragraphs": [
            "宿醉厌厌晓尚曛，卷帘清思满风云。",
            "久嫌日暖撩人困，却喜花香带雨闻。"
        ],
        "title": "景仁雨中同游南园  其二",
        "id": "40f8077d-3d2a-4fdc-9222-53ab362a8297"
    },
    {
        "author": "韩维",
        "paragraphs": [
            "锦官翻样出新机，浅绿深红各自宜。",
            "不是东风送香气，幽花落尽有谁知。"
        ],
        "title": "累日不到西园瑞香忽已烂熳",
        "id": "7f028aa3-ae80-4d7b-9871-cd3f7c020c88"
    },
    {
        "author": "韩维",
        "paragraphs": [
            "小桃零乱逐东风，繁杏枝梢次第红。",
            "把酒直须连日看，春光一半已成空。"
        ],
        "title": "和子华对雨有感  其一",
        "id": "d04dba2d-796a-41f7-ac20-bb79e0780911"
    },
    {
        "author": "韩维",
        "paragraphs": [
            "雪白朱红已万枝，年年长恨失花期。",
            "莫嗟飞雨淹游棹，却頼春寒发较迟。"
        ],
        "title": "和子华对雨有感  其二",
        "id": "c89946b4-ecb3-4b87-ae6e-88b606732425"
    },
    {
        "author": "韩维",
        "paragraphs": [
            "卧病经旬独掩门，名园空想绿阴繁。",
            "牡丹时节重来会，尝记公非醉後言。"
        ],
        "title": "病起呈景仁",
        "id": "a9207cee-ad8d-43cb-ae01-b3bfff6b63e3"
    },
    {
        "author": "韩维",
        "paragraphs": [
            "泥沙洗尽太湖波，状有嵌崆势亦峨。",
            "可笑尚平游五岳，不如坐视一拳多。"
        ],
        "tags": [
            "太湖"
        ],
        "title": "新得小石呈景仁",
        "id": "f672418e-9260-4deb-a110-3d520943c1cc"
    },
    {
        "author": "韩维",
        "paragraphs": [
            "堂前堂後尽芙蓉，晴日烘开万朵红。",
            "不把一樽酬胜赏，忍看憔悴落霜风。"
        ],
        "title": "芙蓉五绝呈景仁  其一",
        "id": "33e4144b-feed-4376-8a8b-5194e199bb08"
    },
    {
        "author": "韩维",
        "paragraphs": [
            "小沾清露细摇风，养得新花次第红。",
            "客至莫教樽酒燥，朝吟夕赏未知穷。"
        ],
        "title": "芙蓉五绝呈景仁  其二",
        "id": "5e5e7f32-255a-4a10-b61f-0b2d67a39915"
    },
    {
        "author": "韩维",
        "paragraphs": [
            "少年尝记作西游，尤蕊奇葩夹道秋。",
            "今日家园开烂熳，怳疑身在蜀江头。"
        ],
        "title": "芙蓉五绝呈景仁  其三",
        "id": "0e1662af-8ef7-4782-b220-1eff60862eeb"
    },
    {
        "author": "韩维",
        "paragraphs": [
            "不辞晨起立秋风，为爱浓芳露满丛。",
            "若比洛阳花盛品，万枝开遍瑞云红。"
        ],
        "title": "芙蓉五绝呈景仁  其四",
        "id": "dbccc919-43af-4037-8367-ace31a38b1a6"
    },
    {
        "author": "韩维",
        "paragraphs": [
            "携觞日日绕珍丛，未必欢情尽醉中。",
            "却怕後时无意思，杀风景似范家翁。"
        ],
        "title": "芙蓉五绝呈景仁  其五",
        "id": "00ceabfa-a9fb-4836-b23c-98dd52138172"
    },
    {
        "author": "韩维",
        "paragraphs": [
            "繁英浮动满烟叶，爱重不减双南金。",
            "陶公此兴亦不浅，聊赠翠茁酬高吟。"
        ],
        "title": "君俞惠诗觅洛中所得大金菊辄次韵酬二篇  其一",
        "id": "5b0ded40-b65a-4324-b26d-23e09cf4ed75"
    },
    {
        "author": "韩维",
        "paragraphs": [
            "禅老心真异众心，不缘歌舞费黄金。",
            "春芳落尽慵开眼，豫乞寒花伴苦吟。"
        ],
        "title": "君俞惠诗觅洛中所得大金菊辄次韵酬二篇  其二",
        "id": "05c9c65c-51c4-4a8d-a694-f77485d3c406"
    },
    {
        "author": "韩维",
        "paragraphs": [
            "一微尘上百门成，空里花飞谷里鸣。",
            "海印元来君自有，聊将黄叶止啼声。"
        ],
        "title": "百门义呈君俞辄成短章",
        "id": "b76a08bb-f44e-4f07-ab58-e00ac9cd403f"
    },
    {
        "author": "韩维",
        "paragraphs": [
            "赤白崔嵬晚照间，投闲时复一跻攀。",
            "时平守望皆无用，添得清秋数点山。"
        ],
        "title": "新作西北门楼",
        "id": "47afe494-1f66-42aa-b7ba-b4796133e262"
    },
    {
        "author": "韩维",
        "paragraphs": [
            "蛩响渐依阶砌下，萤光乱出草莱间。",
            "炎蒸散尽人轻健，从此篮舆数往还。"
        ],
        "title": "晚过湖上登城楼泛小舟归  其一",
        "id": "b4cc16a4-ebec-46f3-9946-8c6e5c2ea9d4"
    },
    {
        "author": "韩维",
        "paragraphs": [
            "绿水逶迤城两面，清风摇动稻千畦。",
            "独乘幽兴携樽酒，小艇归时月已低。"
        ],
        "title": "晚过湖上登城楼泛小舟归  其二",
        "id": "2628fa7d-7f25-4253-ab5d-b9e269ac5cfe"
    },
    {
        "author": "韩维",
        "paragraphs": [
            "百尺竿头进步人，随缘偶物莫非真。",
            "君看日用如何讨，即此空身是法身。"
        ],
        "title": "奉和君俞以子华古德颂见示",
        "id": "83fa30a5-dcc0-44b6-be86-408912a9a269"
    },
    {
        "author": "韩维",
        "paragraphs": [
            "长条无风亦自动，繁艳着雨更相宜。",
            "少陵不奈被花恼，终日颠狂觅酒卮。"
        ],
        "title": "杜君章家赋海棠二首  其一",
        "id": "4d6c584f-e7dc-465a-867d-3e3717071fb7"
    },
    {
        "author": "韩维",
        "paragraphs": [
            "濯锦江头千万枝，当年未解惜芳菲。",
            "今朝得向君家见，不怕春寒雨湿衣。"
        ],
        "title": "杜君章家赋海棠二首  其二",
        "id": "810488bc-389a-4b99-a0fe-e235ebfaa82f"
    },
    {
        "author": "韩维",
        "paragraphs": [
            "揉絮琼飞晓尚飘，平吞六合蔽层霄。",
            "从来不打禾山鼓，且向樽前看绿腰。"
        ],
        "title": "和冲老雪颂",
        "id": "d9a494ca-8c3e-45fd-8791-160a1bc14211"
    },
    {
        "author": "韩维",
        "paragraphs": [
            "横笛能为水龙响，清歌不放彩云飞。",
            "知君未尽杯中兴，故折红芳赠醉归。"
        ],
        "title": "尧夫垂示佳驾辄次二韵为谢",
        "id": "abe3c375-cd50-48cb-b4bb-87eb6d26ed92"
    },
    {
        "author": "韩维",
        "paragraphs": [
            "甘滋不假蜂房取，美种疑随鹤驭来。",
            "方朔偷桃徒语尔，安期食枣足珍哉。"
        ],
        "title": "和太素密杏",
        "id": "e561d5ff-4333-42e7-9ceb-d7ea4492c576"
    },
    {
        "author": "韩维",
        "paragraphs": [
            "曲肱饮水归寒士，服气休粮号道人。",
            "顾我非寒亦非道，好来相伴祭身神。"
        ],
        "title": "闻太素绝食饮水颇甚清羸以诗见招",
        "id": "ba7dba18-e36c-4569-ac50-15c4cea5a737"
    },
    {
        "author": "韩维",
        "paragraphs": [
            "藤枝既老解纵横，禅老因何解道情。",
            "识取个中无把捉，眼前瓦砾是瑶琼。"
        ],
        "title": "蒙惠拄杖及诗依韵奉答",
        "id": "dd25054c-2058-4642-b356-0cbff83c7da3"
    },
    {
        "author": "韩维",
        "paragraphs": [
            "一颗圆明不欠亏，胡来胡现大钧知。",
            "如今象罔浑无用，榜样从教作世师。"
        ],
        "title": "因题象罔亭榜呈太素",
        "id": "807c7bdc-c46f-4e5b-a6f1-d29dba7cccc5"
    },
    {
        "author": "韩维",
        "paragraphs": [
            "泛尽溪流数曲清，竹阴开处见新亭。",
            "山翁不会题牌意，犹守枯枝看道经。"
        ],
        "title": "游象罔亭偶成二绝  其一",
        "id": "0bfd4e2f-9549-4313-acb4-c4837011a6c9"
    },
    {
        "author": "韩维",
        "paragraphs": [
            "竹色隠波流不去，莲香浮坐断还闻。",
            "诛茅结宇才方丈，占尽清风与白云。"
        ],
        "title": "游象罔亭偶成二绝  其二",
        "id": "8ac61058-17a1-45da-a224-135fc01363f7"
    },
    {
        "author": "韩维",
        "paragraphs": [
            "细雪繁飘远近来，三冬佳气一朝回。",
            "莫嫌天上琼花晚，元待人间粉艳开。"
        ],
        "title": "太素雪中惠小桃",
        "id": "a9462216-49ef-4bb8-a1a8-dd7146437200"
    },
    {
        "author": "韩维",
        "paragraphs": [
            "细逐流风遍大田，皑然一色绝中边。",
            "空生惯识岩中镜，何似天花乱坠年。"
        ],
        "title": "奉答祖印喜雪二颂  其一",
        "id": "40a535bd-3186-4146-aee3-d06a302a4cac"
    },
    {
        "author": "韩维",
        "paragraphs": [
            "久旱终能不失时，田家喜气吐虹霓。",
            "庞公昔日曾垂语，资福今朝更指迷。"
        ],
        "title": "奉答祖印喜雪二颂  其二",
        "id": "04e02957-d4c1-42d5-a8f1-49e024945ae2"
    },
    {
        "author": "韩维",
        "paragraphs": [
            "空生去後花飞绝，庞老行时雪落频。",
            "有句无言空不会，夜寒红焰一炉香。"
        ],
        "title": "对雪偶成三颂呈芳公长老兼简收贵二上人  其一",
        "id": "a4574750-6301-43e1-b946-de653697544d"
    },
    {
        "author": "韩维",
        "paragraphs": [
            "闻君鼎足话无生，说尽无生及有生。",
            "几日西郊回杖锡，小窗同听竹风声。"
        ],
        "title": "对雪偶成三颂呈芳公长老兼简收贵二上人  其二",
        "id": "02dfdfa4-b1b8-461c-8e2a-a18c10ea4b79"
    },
    {
        "author": "韩维",
        "paragraphs": [
            "谁识天公造化情，珠楼玉殿一朝成。",
            "色空无有何能辨，陵坎高低本自平。",
            "定见乌鸡遭指注，宁分皓鹤失鲜明。",
            "可怜辛苦齐腰客，不悟纷纷觌面呈。"
        ],
        "title": "对雪偶成三颂呈芳公长老兼简收贵二上人  其三",
        "id": "fcc3fbb7-4d07-4dc9-94f6-8b797f61a183"
    },
    {
        "author": "韩维",
        "paragraphs": [
            "两膝双盘一足垂，历然宾主席间仪。",
            "惟应露柱方能识，只恐仙陀也不知。"
        ],
        "title": "再赋颂二首  其一",
        "id": "fe48f3f5-2d27-4339-bd56-c277ff7f8456"
    },
    {
        "author": "韩维",
        "paragraphs": [
            "阳景朝来释冻凘，水边林下好追随。",
            "灵山一会何曾散，莫学时人语别离。"
        ],
        "title": "再赋颂二首  其二",
        "id": "320dc6cf-c0a5-4229-9808-300a8ed427c8"
    },
    {
        "author": "韩维",
        "paragraphs": [
            "才高文赡富诗名，感物伤时动有情。",
            "不识无生真自体，一尘才遣一尘生。"
        ],
        "title": "读白乐天传及文集  其一",
        "id": "83a91050-221c-4889-a1b6-17eef66f6bdc"
    },
    {
        "author": "韩维",
        "paragraphs": [
            "直道危言自古难，忠贤常困佞邪安。",
            "兴王赏谏非无法，却为贪令自择官。"
        ],
        "title": "读白乐天传及文集  其二",
        "id": "994a7c14-e308-4e8b-a5c4-f1dc91aa8ace"
    },
    {
        "author": "韩维",
        "paragraphs": [
            "仲尼饥饿颜回夭，此意谁能问大钧。",
            "何事香山白居士，每嗟衰老亦言贫。"
        ],
        "title": "读白乐天传及文集  其三",
        "id": "21b3a16c-accd-4099-9554-21077276d195"
    },
    {
        "author": "韩维",
        "paragraphs": [
            "层层玉叶黄金蕊，漏泄天香与世人。",
            "闲寂未须嗟失地，年年长冠百花春。"
        ],
        "title": "和提刑千叶梅  其一",
        "id": "c03cf627-a355-4015-b837-acafe952dbe3"
    },
    {
        "author": "韩维",
        "paragraphs": [
            "擢玉自成超俗格，施朱不学入时妆。",
            "莫将罗幕轻遮护，从放樽前自在香。"
        ],
        "title": "和提刑千叶梅  其二",
        "id": "b455de78-caf3-4e19-b659-8f520bfa04c9"
    },
    {
        "author": "韩维",
        "paragraphs": [
            "诚己从来不问天，肯将衰白慕华轩。",
            "调羹岂是山翁事，只合看花对酒樽。"
        ],
        "title": "次韵答提刑王朝奉席上看梅见贻",
        "id": "cb3b2deb-7227-405c-a496-e0973236fbbd"
    },
    {
        "author": "韩维",
        "paragraphs": [
            "冰散玉珂微弄暖，梅含金粉巧矜新。",
            "道人不管年光逝，贪作诗章等待人。"
        ],
        "title": "和微之游湖春夏秋冬四绝  其一",
        "id": "ce6690ec-a01e-4630-812a-6138a3acad65"
    },
    {
        "author": "韩维",
        "paragraphs": [
            "花边鹭立红云里，林下人行翠幄中。",
            "炎暑吾今知所避，全家移入广寒宫。"
        ],
        "title": "和微之游湖春夏秋冬四绝  其二",
        "id": "f216b77f-4d84-42db-aabf-cbce6f88dec7"
    },
    {
        "author": "韩维",
        "paragraphs": [
            "败荷衰折水西流，极目清光好放舟。",
            "幸有主人频卜昼，肯同俗子更悲秋。"
        ],
        "title": "和微之游湖春夏秋冬四绝  其三",
        "id": "9a0cae9a-9140-4275-ace2-ab4e5aa4568a"
    },
    {
        "author": "韩维",
        "paragraphs": [
            "画舫新成水拍堤，悲丝急管韵参差。",
            "吟风啸月年年事，未省曾经兴尽时。"
        ],
        "title": "和微之游湖春夏秋冬四绝  其四",
        "id": "8de36e3f-646a-4b41-b8b9-5dcc1a8608d2"
    },
    {
        "author": "韩维",
        "paragraphs": [
            "庵前谁为子磨砖，休把真心作静看。",
            "了得诸尘非异物，披毛带角也何难。"
        ],
        "title": "众举毗卢作僧正以诗勉之",
        "id": "91f6f88a-2b7b-4be8-a2c1-0e37671dd055"
    },
    {
        "author": "韩维",
        "paragraphs": [
            "酒熟梅香腊後天，春鶑巧啭忽当筵。",
            "共嗤白傅辛勤甚，万唤千呼始上船。"
        ],
        "title": "和微之饮杨路分家听琵琶  其一",
        "id": "a1c92df4-b34d-45b6-ac1e-bc424f41e6db"
    },
    {
        "author": "韩维",
        "paragraphs": [
            "遇酒逢春触处春，白头相视若天伦。",
            "须知丞相官仪重，不及琳宫自在人。"
        ],
        "title": "和微之饮杨路分家听琵琶  其二",
        "id": "7811fa96-c6a5-4192-ba73-a7ff78db05c1"
    },
    {
        "author": "韩维",
        "paragraphs": [
            "朱弦四十昔尝闻，艺不论多贵绝伦。",
            "少损新声放平淡，免教醉杀白头人。"
        ],
        "title": "再和尧夫同前  其一",
        "id": "5538154c-dba2-479b-a4f5-9753ba8a14f5"
    },
    {
        "author": "韩维",
        "paragraphs": [
            "教得新声十二弦，每逢嘉客便开筵。",
            "春湖水绿花争发，好引红妆上画船。"
        ],
        "title": "再和尧夫同前  其二",
        "id": "37c53571-fbe4-41b2-adaf-edd25c377f88"
    },
    {
        "author": "韩维",
        "paragraphs": [
            "画船西去水成乡，玉管朱弦出上方。",
            "衰病不须多酌我，次公非酒亦能狂。"
        ],
        "title": "再和尧夫欲借琵琶妓  其一",
        "id": "73d13bbe-7582-4988-b1c7-d1bc46df8479"
    },
    {
        "author": "韩维",
        "paragraphs": [
            "谢公故事常携妓，白傅高年自唱歌。",
            "更假红妆知有意，欲添尊酒十分多。"
        ],
        "title": "再和尧夫欲借琵琶妓  其二",
        "id": "beac9969-4f57-4b45-a922-fe144a173d66"
    },
    {
        "author": "韩维",
        "paragraphs": [
            "远泛每思随雁鹜，深居半是避杯觥。",
            "官闲日永无余事，卧听朱弦教曲成。"
        ],
        "title": "闲居思湖上",
        "id": "9efb9295-8fcf-48e4-a4fa-7b6d32286883"
    },
    {
        "author": "韩维",
        "paragraphs": [
            "空门欲问君何得，灭色终非我所能。",
            "岑寂欢狂均有待，无相与处是良朋。"
        ],
        "title": "次韵答微之",
        "id": "8361a5ef-692c-48cd-907d-ee10bcb6ee1d"
    },
    {
        "author": "韩维",
        "paragraphs": [
            "颍水箕山一老生，漠然心境两俱平。",
            "倘来物外皆如寄，腰底悬金壁挂缨。"
        ],
        "title": "致仕後次韵答张念七  其一",
        "id": "cd447928-2f05-49e6-aa3e-482b791b6c15"
    },
    {
        "author": "韩维",
        "paragraphs": [
            "一榻高眠只自思，累朝荣宦竟何为。",
            "颠毛白尽朱颜改，惟有丹心似旧时。"
        ],
        "title": "致仕後次韵答张念七  其二",
        "id": "ffaf4d54-5c8e-45a4-bda3-02f6441cda69"
    },
    {
        "author": "韩维",
        "paragraphs": [
            "剡竹纫丝匠意深，泠然终日自成音。",
            "吾君方急民财阜，好助熏风入舜琴。"
        ],
        "title": "曾通直见惠风琴",
        "id": "63992d61-ba95-446c-a655-529659a4e32f"
    },
    {
        "author": "韩维",
        "paragraphs": [
            "汉臣问鹏曾游地，腊祭迎猫始出林。",
            "解箨光先凝片玉，含甘珍重等兼金。"
        ],
        "title": "玉汝惠猫头笋",
        "id": "835a4a1a-3863-46d5-9964-35416f59d8a0"
    },
    {
        "author": "韩维",
        "paragraphs": [
            "闲窗日射寒松影，枕上风传过雁声。",
            "梦境觉来无一际，不劳唇齿话无生。"
        ],
        "title": "庵中睡起五颂寄海印长老  其一",
        "id": "c758f013-11ef-402b-99b7-fa85c101174f"
    },
    {
        "author": "韩维",
        "paragraphs": [
            "四风标韵出风尘，高下虽殊一色均。",
            "为我终朝谈实相，参差庭柏敞精神。"
        ],
        "title": "庵中睡起五颂寄海印长老  其二",
        "id": "15313399-9f2e-4414-8289-31c92ef9ce2c"
    },
    {
        "author": "韩维",
        "paragraphs": [
            "剡竹纫丝杂短长，谁教曲折号宫商。",
            "自从眠处知消息，终日笙歌是道场。"
        ],
        "title": "庵中睡起五颂寄海印长老  其三",
        "id": "63581a5f-7def-4b22-ac2a-3d5990214718"
    },
    {
        "author": "韩维",
        "paragraphs": [
            "饭後西堂百步行，困来合眼是无营。",
            "从生至老非他物，道着如今已是情。"
        ],
        "title": "庵中睡起五颂寄海印长老  其四",
        "id": "d2cbbe4c-75da-493c-8c00-fef3839cfaa2"
    },
    {
        "author": "韩维",
        "paragraphs": [
            "火衰水劣病余身，未散虚空一聚尘。",
            "更欲强招年少客，折花同赏梦中春。"
        ],
        "title": "庵中睡起五颂寄海印长老  其五",
        "id": "80831b5e-3176-47df-a4dd-ed80a30b0ed7"
    },
    {
        "author": "韩维",
        "paragraphs": [
            "道得都来是八成，圣无功用已非灵。",
            "凭君谛视丹霞路，依旧云山点点青。"
        ],
        "title": "和玉汝赠收上人",
        "id": "80239b8a-442a-46ba-8a86-76f18cfa82dd"
    },
    {
        "author": "韩维",
        "paragraphs": [
            "古木含清吹，池上增晚凉。",
            "余怀本达旷，联此傲羲皇。",
            "孤鸥可与狎，幽岸足以觞。",
            "幸有彭泽酒，便同永嘉堂。",
            "潘生起为寿，王子齐陈章。",
            "林端见新月，草际闻寒螀。",
            "照水萤影乱，拂筵蓼花香。",
            "徘徊恋嘉境，坐使归兴忘。"
        ],
        "title": "联句",
        "id": "2010d58d-d588-4a6c-a2aa-24e806afa420"
    },
    {
        "author": "韩维",
        "paragraphs": [
            "宝势中流起，香园此布金。",
            "鸽栖秋殿冷，龙伏夜潭深。",
            "水鸟衔生食，江神听梵音。"
        ],
        "title": "金山寺",
        "id": "b20fa90f-f0eb-4a87-abc6-ccf5c7637eed"
    },
    {
        "author": "韩维",
        "paragraphs": [
            "三尺孤坟墓，空留万古名。",
            "风骚谁是主，天地太无情。",
            "入夜月虚白，逢春草自生。",
            "耒阳江色迥，吊罢恨难平。"
        ],
        "title": "过杜甫坟",
        "id": "9615c899-f67c-4b97-8c9c-01a427a764a2"
    },
    {
        "author": "韩维",
        "paragraphs": [
            "雄风摇碧绿，画角吊黄昏。",
            "一带分江记，双峰点海门。"
        ],
        "title": "润州",
        "id": "7a0d9530-11b5-4ae9-aa3b-2659971fbde9"
    },
    {
        "author": "韩维",
        "paragraphs": [
            "鹤使晓来华表上，分明说得帝都春。",
            "门开阊阖星河在，榜注神仙姓字新。"
        ],
        "title": "诗一首",
        "id": "d1e8ed26-56cc-42af-adb2-aba5c67301f9"
    },
    {
        "author": "韩维",
        "paragraphs": [
            "道人幽栖地，潇洒临江湖。",
            "江湖置外物，妙观造无余。",
            "匆匆从世役，没没已为愚。",
            "何况毫髪间，计画穷万殊。",
            "槛外薝卜林，几前沈水炉。",
            "世人欲问道，指象聊踌蹰。"
        ],
        "title": "题招提院静照堂",
        "id": "3cda56d8-7915-472f-914d-3c1b8a629e51"
    },
    {
        "author": "韩维",
        "paragraphs": [
            "闲坐闲行水际，自吟自啸云根。",
            "过尽春风秋月，无人共醉窊樽。"
        ],
        "title": "窊樽",
        "id": "4c617ec5-5ed2-4568-b2e9-1247464e9507"
    },
    {
        "author": "韩维",
        "paragraphs": [
            "狂飙搅惊尘，□□□□□。",
            "支生强我游，华构忽在暇。",
            "入门已□□，□□□且况。",
            "主人道门老，兴趣久已炎。",
            "□□□□□，□□有清泛。",
            "冲融一境寂，□□□□□。",
            "□□□□□，竹日光艳艳。"
        ],
        "title": "送回圣过洞清会",
        "id": "92e01888-8cbf-456c-8fe8-698511307b2b"
    },
    {
        "author": "韩维",
        "paragraphs": [
            "春阳□□□，□□□□□。",
            "□□□流光，连坐叹故园。",
            "游□□□□，□□□□□。",
            "击鼓会乡人，莫觞为曰□。",
            "□□□□□，□□割肉归。",
            "独我恨不与，京尘空□□。",
            "□□□时惊，先入旧庐飞。"
        ],
        "title": "和邻几社日",
        "id": "39e58378-5ad2-4479-9c50-6598ad900f54"
    },
    {
        "author": "韩维",
        "paragraphs": [
            "两君旷度皆吾党，红烛迎舟尽醉还。"
        ],
        "title": "句  其一",
        "id": "133b9413-9392-4da3-a0f0-62408083a7dc"
    },
    {
        "author": "韩维",
        "paragraphs": [
            "灵骨不随烟共尽，真心常与月孤明。"
        ],
        "title": "句  其二",
        "id": "1b4eaa42-5f18-4a41-9710-e71cbca6b2db"
    },
    {
        "author": "韩维",
        "paragraphs": [
            "剡溪柔弱难争强，紫岩紧实为最长。"
        ],
        "title": "句  其三",
        "id": "b39a80e0-9f75-458e-880b-952db3422c5a"
    },
    {
        "author": "韩维",
        "paragraphs": [
            "日华川上动，风光草际浮。"
        ],
        "title": "句  其四",
        "id": "80ab3dae-f9ac-433a-a6e6-81af16846467"
    },
    {
        "author": "韩维",
        "paragraphs": [
            "一笛西风吹落日，满帆行客背孤城。"
        ],
        "title": "句  其五",
        "id": "b7807fc6-003c-43d9-a509-af464a490dba"
    },
    {
        "author": "柳瑾",
        "paragraphs": [
            "过尽金汤知帝策，见求貂虎识军仪。",
            "男儿本有四方志，祗在蓬瀛自不知。"
        ],
        "title": "句",
        "id": "ecc8d639-e468-4707-bcb6-4f8389964698"
    },
    {
        "author": "李孝先",
        "paragraphs": [
            "吴越犹干地要冲，树亭危岸势凭空。",
            "春潭倒影黄昏月，古木喧声白昼风。",
            "鸥鹭惯来窥燕席，烟云无着护帘栊。",
            "凄凉故国多迁变，独有溪山在望中。"
        ],
        "title": "题余干县干越亭",
        "id": "e062ecca-b755-4955-9b78-8c9f61dd54ec"
    },
    {
        "author": "李孝先",
        "paragraphs": [
            "晚兴清无比，幽亭积水中。",
            "芰荷千柄雨，松竹四轩风。",
            "斗鸭飞翎健，潜鱼静思冲。",
            "飞潜乃常事，何足较穷通。"
        ],
        "title": "登江渎水心亭",
        "id": "825d93b4-c13a-4c2c-9f92-9e558b5e7f9a"
    },
    {
        "author": "李孝先",
        "paragraphs": [
            "雨敛轻寒淑气回，晓街清霁断浮埃。",
            "风高柳倦终朝舞，岁闰花迟数日开。",
            "归梦每逾千里去，远书新过万山来。",
            "旅情宦况都无頼，强对韶辉殢酒杯。"
        ],
        "title": "春日有感",
        "id": "ee9e628b-f67c-4cdb-a6d8-358a598bfc89"
    },
    {
        "author": "倪天隠",
        "paragraphs": [
            "物外风尘不染颜。"
        ],
        "title": "句",
        "id": "5b4fb002-f33f-440e-b728-244feb5a5c5b"
    },
    {
        "author": "宋禧",
        "paragraphs": [
            "翠岩仙洞白云深，蹑石扪萝一访寻。",
            "真驭不逢山色映，涧风吹袂冷森森。"
        ],
        "title": "留题洞岩",
        "id": "29c64e4b-de55-40d0-885b-2c5f2a547175"
    },
    {
        "author": "宋禧",
        "paragraphs": [
            "按部到天孙，因过清静轩。",
            "山尖覆云盖，石罅迸松根。",
            "危磴关河路，远林桑柘村。",
            "闲邀羽人话，洞究五千言。"
        ],
        "title": "巡历属部留题青帝观",
        "id": "9345b85f-7727-42fb-9124-161c67d49af1"
    },
    {
        "author": "孔舜亮",
        "paragraphs": [
            "圣人嘉异种，移对诵弦堂。",
            "双本无今古，千年任雪霜。",
            "右旋符地顺，左纽象干纲。",
            "影覆诗书府，根盘礼义乡。",
            "盛同文不朽，高与道相当。",
            "洙泗滋荣茂，龟蒙借鬰苍。",
            "毓灵全木帝，钟秀极勾芒。",
            "气爽群居席，烟凝数仞墙。",
            "阴连槐市绿，子落杏坛香。",
            "布露周千尺，腾凌上百常。",
            "傍欺泮林小，远笑峄桐黄。",
            "屹若擎天柱，森如出日桑。",
            "风中雕虎啸，云际老龙骧。",
            "直欲惊魑魅，端疑待凤凰。",
            "鳞差阙巩甲，干错羽林枪。",
            "大节忠臣概，坚心志士方。",
            "鲁宫侵不得，秦火纵何伤。",
            "宣子休夸树，姬人漫爱堂。",
            "松卑虚视爵，花贱柱封王。",
            "谁念真儒迹，何当议宠章。"
        ],
        "title": "手植桧",
        "id": "4c1dad4c-92c4-4258-b525-4bbd59cc8d2c"
    },
    {
        "author": "孔舜思",
        "paragraphs": [
            "忽从平地出尘笼，亲到诸天释梵宫。",
            "却悟冗官长役物，争如大士日谈空。",
            "山横青壁千层合，泉迸丹崖一线通。",
            "幽鸟静啼人外境，疏钟不堕世间风。",
            "目无可欲猿猱伏，心绝微尘冰鉴融。",
            "自恨无缘陪宴坐，它生愿效种松翁。"
        ],
        "title": "题灵岩寺",
        "id": "040d9772-b5b2-4336-84f8-7a24f378dc45"
    },
    {
        "author": "李周",
        "paragraphs": [
            "胡雏铁骑正纵横，环上罗衣血染腥。",
            "蜀道归来应悔祸，香囊特地泣娉婷。"
        ],
        "title": "华清怀古  其一",
        "id": "55132483-4ede-449d-a6ff-c76660c64af6"
    },
    {
        "author": "李周",
        "paragraphs": [
            "吾家居处本关西，旧记遗踪事不迷。",
            "屡过华清无一字，恐人笑我不留题。"
        ],
        "title": "华清怀古  其二",
        "id": "456fc12d-4d81-4d18-a26c-a243a238181c"
    },
    {
        "author": "李周",
        "paragraphs": [
            "古宇列双桧，森鬰欹檐角。",
            "高干若偃盖，低枝罗翠幄。",
            "叶硬攒猬毛，子圆如雀殻。",
            "盘根虽轮囷，呈才终卓荦。",
            "枯冬傲霜雪，炎夏宜雨雹。",
            "苍皮绕龙蛇，危巅巢鸑鷟。",
            "岁寒知後凋，清风到先觉。",
            "月涵烟影孤，雨溜苔藓驳。",
            "愿逢繁辂用，勿使为榱桷。",
            "春姿笔工偷，风韵溪虎学。",
            "松筠比节操，虫鸟敢蠹啄。",
            "黛色晚山分，清香朝露濯。",
            "桃李耻妖饶，椅梧羞龌龊。",
            "俗名强雌雄，奇胜重古朴。",
            "气势已千寻，栽培从一握。",
            "五松惭忝位，秦封受殊渥。"
        ],
        "title": "双桧联句",
        "id": "e7499181-34ea-4362-910f-642a25cda3f8"
    },
    {
        "author": "李邵",
        "paragraphs": [
            "无正文。"
        ],
        "title": "双桧联句",
        "id": "a289fa54-ff84-4a52-8938-0fc607fbe525"
    },
    {
        "author": "杨致祥",
        "paragraphs": [
            "无正文。"
        ],
        "title": "双桧联句",
        "id": "37f64647-09af-45da-aa76-99b85fcdbdfb"
    },
    {
        "author": "种古",
        "paragraphs": [
            "无正文。"
        ],
        "title": "双桧联句",
        "id": "6775ca09-6e2b-4232-a2ad-012a9e3df9a2"
    },
    {
        "author": "种诊",
        "paragraphs": [
            "无正文。"
        ],
        "title": "双桧联句",
        "id": "75bb4510-9e2c-468b-90d5-f912a020dca3"
    },
    {
        "author": "郑少连",
        "paragraphs": [
            "世争趋捷径，君独掩柴关。",
            "名利红尘老，诗书白日闲。",
            "情恬神气逸，琴淡古风还。",
            "谁识冥冥意，轩裳咳唾间。"
        ],
        "title": "寄茅处士知至",
        "id": "1e3cfc6a-4680-4e02-97e3-68b1df1453a7"
    },
    {
        "author": "史骧",
        "paragraphs": [
            "坐来夜半天河转，挑尽寒灯心自知。"
        ],
        "title": "句  其一",
        "id": "c9fe3bf0-291a-4d8c-aac5-b8b5fcb0197e"
    },
    {
        "author": "史骧",
        "paragraphs": [
            "坐禅猿鸟看，谈易鬼神听。"
        ],
        "title": "句  其二",
        "id": "5ff23bf6-d84b-4326-b7a9-1a0784ef87a4"
    },
    {
        "author": "史骧",
        "paragraphs": [
            "花分先後留春久，地带东南见月多。"
        ],
        "title": "句  其三",
        "id": "7d45152b-899f-465e-9e17-c91c44db3b74"
    },
    {
        "author": "李寿朋",
        "paragraphs": [
            "十日醉如何。"
        ],
        "title": "句",
        "id": "b247a346-3da0-4be4-903f-ed8d7e6de65d"
    },
    {
        "author": "崔子厚",
        "paragraphs": [
            "兴尽回兰棹。"
        ],
        "title": "句  其一",
        "id": "63bc8f98-18a0-4b5e-a3c7-b2d13d5eb366"
    },
    {
        "author": "崔子厚",
        "paragraphs": [
            "衣锦荣名虽烜赫，挂冠高节莫因循。"
        ],
        "title": "句  其二",
        "id": "c60f2b15-f09f-4845-86b1-8b5fc894ab6a"
    },
    {
        "author": "徐融",
        "paragraphs": [
            "大老富诗书，不烦耕与渔。",
            "岩同傅说筑，人学仲尼居。",
            "静性观三极，穷神味六虚。",
            "欲知休复意，仁义是蘧庐。"
        ],
        "title": "和陈襄岩老堂",
        "id": "03e4b7df-1c56-4ecb-b5a5-108ede103afc"
    },
    {
        "author": "徐融",
        "paragraphs": [
            "淮船分蚁点，江市聚蝇声。"
        ],
        "title": "句",
        "id": "1b0abc66-cd8c-4c49-835b-3558c0fd0b6a"
    },
    {
        "author": "文同",
        "paragraphs": [
            "咸阳秦王家，宫阙明晓霞。",
            "丹文映碧镂，光采相钩加。",
            "铜螭逐银猊，压屋矜蟠拏。",
            "洞户锁日月，其中光景赊。",
            "春风动珠箔，鸾额金窠斜。",
            "美人却扇坐，羞落庭下花。",
            "闲弄玉指环，轻冰扼红牙。",
            "君王顾之笑，为驻七宝车。",
            "自卷金缕衣，龙鸾蔚纷葩。",
            "持以赠所爱，结欢期无涯。"
        ],
        "title": "秦王卷衣",
        "id": "4f8e16d7-153d-44ce-9b7d-f265d67b2792"
    },
    {
        "author": "文同",
        "paragraphs": [
            "童童彼芳桂，蔼蔼生广内。",
            "灵根浃和液，柯叶冬不改。",
            "日月最临照，雨露偏汪濊。",
            "愿保刚劲质，与君同万岁。"
        ],
        "title": "殿前生桂树",
        "id": "88102452-30ce-4d3a-aadf-9f80837eaefe"
    },
    {
        "author": "文同",
        "paragraphs": [
            "临高台，望故乡。",
            "地千里，天一方。",
            "极目外，空茫茫。",
            "孤云飞，不我将。",
            "安得羽翼西南翔。"
        ],
        "title": "临高台",
        "id": "87044380-6e51-4b51-944a-a382f5cadf49"
    },
    {
        "author": "文同",
        "paragraphs": [
            "自君之出矣，吊影度晨夕。",
            "中门一步地，未省有行迹。",
            "闺闱足仪检，常恐犯绳尺。",
            "欲寄锦字书，知谁者云的。"
        ],
        "title": "自君之出矣",
        "id": "23699fcb-8def-47a7-9cb9-4baaf7725dc9"
    },
    {
        "author": "文同",
        "paragraphs": [
            "士有失所偶，难甘蓬荜微。",
            "拔剑出东门，感愤不顾归。",
            "贤哉彼嘉匹，逐逐牵其衣。",
            "愿同此饘粥，节义安得违。",
            "况今谓清世，不可复为非。"
        ],
        "title": "东门行",
        "id": "5e8db6db-34c3-412e-a032-f20d4a7b2c4a"
    },
    {
        "author": "文同",
        "paragraphs": [
            "盛年可爱重，芳辰宜嬉游。",
            "金瓮酿醇酒，玉盘炙肥牛。",
            "青春九十日，不可一日休。",
            "勿自汨浩气，满胸藏百忧。",
            "君莫惜黄金，黄金身後雠。",
            "自古贪与吝，常为贤者羞。"
        ],
        "title": "西门行",
        "id": "687db259-55f4-4065-bfd5-abe99a8334e4"
    },
    {
        "author": "文同",
        "paragraphs": [
            "寒塘涨新雨，滟滟翠波满。",
            "沙晴步声涩，风引罗带缓。",
            "蒲牙妒舌利，荷叶欢心卷。",
            "生平玉衣梦，至此神亦诞。",
            "徒诵小星篇，无人觉肠断。"
        ],
        "title": "塘上行",
        "id": "195de7a4-9261-49eb-b5f2-7c47768b8f27"
    },
    {
        "author": "文同",
        "paragraphs": [
            "霜刀裁绿筠，桂饵挂轻缗。",
            "敛迹天地间，侧身江海滨。",
            "悠悠宝帐夜，寂寂烟波春。",
            "何时投竿归，再与君子亲。"
        ],
        "title": "钓竿",
        "id": "b7700455-73ae-439e-af33-893c54def11c"
    },
    {
        "author": "文同",
        "paragraphs": [
            "南山有乌鸟，生子层崖巅。",
            "戢戢新羽成，相将弄晴烟。",
            "朝饥集垄上，暮渴来岩前。",
            "托居深林中，自足终尔年。",
            "胡为去所依，无乃甘叶捐。",
            "却爱庭树好，群飞投碧圆。",
            "高枝踏未稳，身已随潜弦。",
            "因知万物理，主者持默权。",
            "凡云爱此命，生死期已然。",
            "出入既有定，何叹于後先。"
        ],
        "title": "乌生八九子",
        "id": "c0b5e460-ae24-42df-80d1-24cd837fbcf9"
    },
    {
        "author": "文同",
        "paragraphs": [
            "搥鼍铿鲸宴瑶台，红鸦弄翼春徘徊。",
            "和风入坐宾主乐，金觥玉豆天中来。",
            "劝君剧饮莫自诉，暗中光景能相催。",
            "试看庭前好花谢，枝下落多枝上开。",
            "人生不厌苦行乐，勿用蹙促相惊猜。",
            "贤愚贵贱各有命，此理悟者真贤哉。"
        ],
        "title": "野田黄雀行",
        "id": "4ccfe964-d1bb-40cd-aa87-777f7a6ba120"
    },
    {
        "author": "文同",
        "paragraphs": [
            "上太行兮高盘盘，日将暮兮岁已阑。",
            "入谷口兮出林端，风惨惨兮吹骨寒。",
            "冰霜结兮玉巑岏，光上照兮天色干。",
            "纷横委兮草树残，黯栗烈兮烟云𩆓。",
            "仆足皲兮马蹄抏，望所舍兮摧心肝。",
            "囊立空兮衣且单，嗟道途兮胡艰难。"
        ],
        "title": "苦寒行",
        "id": "833ddba1-7228-44da-b71f-034dfcf29608"
    },
    {
        "author": "文同",
        "paragraphs": [
            "黄人顿驾留天中，金鸦吐火烧碧空。",
            "炎光染云耸岌岌，旱气烁土飞蓬蓬。",
            "龙摇干胡不作雨，虎裂渴吻无生风。",
            "安得有术擘海水，入底一扣鲛人宫。"
        ],
        "title": "苦热行",
        "id": "6fddabbe-e0fc-45ec-b868-ba065081ab03"
    },
    {
        "author": "文同",
        "paragraphs": [
            "紫髯围碧瞳，勇气炙坐热。",
            "生平脱羁检，少小服义烈。",
            "堂堂吐高论，牙齿若嚼铁。",
            "宝剑压䏶横，谁耻我可雪。",
            "酣歌入都市，当面洗人血。",
            "常言荆轲愚，每笑豫让拙。",
            "事已不受谢，门前车马绝。",
            "自谓取功名，焉能由笔舌。"
        ],
        "title": "侠客行",
        "id": "3f45b15f-2cb9-48de-b8e3-58c8b5c0d1ec"
    },
    {
        "author": "文同",
        "paragraphs": [
            "巫山高，高凝烟，十二碧簪寒插天。",
            "危岩绝壁已飞动，况复下压万丈之苍渊。",
            "波冲浪激作深井，虎眼彻底时一漩。",
            "长风澒涌发滟滪，恶色怒势因谁然。",
            "我欲截中流，虹梁莫得施𧐖蜷。",
            "东西相远望不到，两目欲断心将穿。",
            "回看高唐庙下洒灵雨，遣我归意常翩翩。"
        ],
        "title": "巫山高",
        "id": "57e9df86-0b26-40cc-9c50-b7a7e813ab1f"
    },
    {
        "author": "文同",
        "paragraphs": [
            "嗟哉先生去何所兮，杳不可寻。",
            "舍我于此使形影之外兮，唯莽苍之山林。",
            "仰圆峤之峨峨兮，俯大壑之沉沉。",
            "长波澒涌以荡潏兮，群鸟翻翻而悲吟。",
            "寂扰扰之烦虑兮，纳冥冥之至音。",
            "先生将一我之正性兮，何设意之此深。",
            "我已穷神而造妙兮，达真指于素琴。",
            "先生盍还此兮，度明明乎我心。"
        ],
        "title": "水仙操",
        "id": "8309139d-171f-4466-ad16-0df6ef09d019"
    },
    {
        "author": "文同",
        "paragraphs": [
            "华堂合乐轰春昼，凤叫龙嘶画鼍吼。",
            "琼猊压地开组绣，美人舞兮献君寿。",
            "红婆娑兮翠蚴蟉，雪翻花兮风入柳。",
            "曳轻裾兮扬彩绶，金鸾飞兮玉麟走。",
            "入急破，大垂手。",
            "香檀扎扎江雨骤，情凝力定方举袖。",
            "烟收雾敛曲彻後，锦盈车兮珠满斗。"
        ],
        "title": "大垂手",
        "id": "5abac7de-dc2c-454b-b866-fa5520c5e243"
    },
    {
        "author": "文同",
        "paragraphs": [
            "绿缬裆，红绣裳，衫盘蜂蝶裙鸳鸯。",
            "雕瑰错宝垂鬓长，紫冒翠盖行新妆。",
            "蹁跹曲堤下回塘，画桡送入波中央。",
            "罗袖卷起金钏光，摇轻撼脆敲短芒。",
            "丹琼绀玉低复昂，沾裛薄粉扑嫩黄。",
            "蚕腰蛛腹丝飘扬，列坐彩舫求比方。",
            "笑声吃吃动明珰，挨蒲拂蓼次岸旁。",
            "风吹落霞供晚凉，西城鸦鸦啼女墙。",
            "归来索酒酌满觞，吴屏蜀帐围象床。",
            "困卧不起灯烛张，琉璃盎缶丛生香。"
        ],
        "title": "采莲曲",
        "id": "07ce97a0-fea1-457d-b28f-b9c12dc6476a"
    },
    {
        "author": "文同",
        "paragraphs": [
            "朝廷皦如日，区宇清若水。",
            "殊方文教达，微品德泽被。",
            "伊人复何幸，遇此栗陆氏。",
            "茫然大虚内，蒸鬰尽和气。",
            "真风浃敦俗，无所容一伪。",
            "唯宜对樽酒，酣饮乐无事。",
            "人间此昭世，得偶须自贵。",
            "无为名所劳，区区取愚谥。"
        ],
        "title": "对酒",
        "id": "ebde84fc-f76f-4ee8-bdf9-0bd360514593"
    },
    {
        "author": "文同",
        "paragraphs": [
            "忆昔宴华堂，金徽导幽意。",
            "虽知取名贱，越礼奉君子。",
            "相期本同穴，谁复耻犊鼻。",
            "一见茂陵人，烟霄与泥滓。",
            "愿言保新爱，妾以甘自弃。",
            "恩义薄所终，多生于富贵。"
        ],
        "title": "白头吟",
        "id": "144b1a26-37b2-47df-b731-904276bc7986"
    },
    {
        "author": "文同",
        "paragraphs": [
            "庭前有芳树，秾阴满轩碧。",
            "莫惜更携酒，醉此青春色。",
            "朝来见鶗鴂，飞鸣绕其侧。",
            "光景不可留，徒遣君叹息。"
        ],
        "title": "芳树",
        "id": "13da612a-9292-4f31-83ab-82c312630f83"
    },
    {
        "author": "文同",
        "paragraphs": [
            "峤南之武溪，其深不能测。",
            "潭潭滀瘴疠，水色重如墨。",
            "昏然潦雾作，上下毒气塞。",
            "仰视高飞鸢，跕跕堕两翼。",
            "交州恶女子，制驭费衔勒。",
            "伊余缪兵寄，得总浪泊役。",
            "常甘马革死，持此期报国。",
            "卧念少游言，从之何可得。"
        ],
        "title": "武溪深",
        "id": "eb129697-c8d1-47cb-9512-ca524291ac90"
    },
    {
        "author": "文同",
        "paragraphs": [
            "群蹄踏空山，半夜若风雨。",
            "平明即其地，已复天上去。",
            "惟予迫大义，盍免以名捕。",
            "蟠蜗入寒殻，此岂谓安处。",
            "脱身入浩渺，固有神物护。",
            "礼谓不戴天，天知天亦许。"
        ],
        "title": "走马引",
        "id": "d6b66e10-45a2-4789-91a2-88364a390a74"
    },
    {
        "author": "文同",
        "paragraphs": [
            "晓窗明绿纱，蜀锦压春卧。",
            "横腮虎魄冷，惊起新梦破。",
            "玲珑转条脱，缥缈梳矮堕。",
            "高轴响银床，时误君车过。"
        ],
        "title": "起夜来",
        "id": "2510cf72-3c60-4d69-9b52-9aad1089c534"
    },
    {
        "author": "文同",
        "paragraphs": [
            "长安道，隋唐宫殿生秋草。",
            "若使皆知嗣业难，争得行人望中老。"
        ],
        "title": "长安道",
        "id": "2739ac2c-a397-45fe-8523-2f6504f5c447"
    },
    {
        "author": "文同",
        "paragraphs": [
            "不惜将黄金，争头买颜色。",
            "妾貌自可恃，谁能苦劳力。"
        ],
        "title": "王昭君  其一",
        "id": "8f9124c5-6571-4ae1-abe0-a587e4f1ce7e"
    },
    {
        "author": "文同",
        "paragraphs": [
            "绝艳生殊域，芳年入内庭。",
            "谁知金屋宠，只是信丹青。"
        ],
        "title": "王昭君  其二",
        "id": "17b28e4c-0a2d-4139-a697-8d2ba98103b2"
    },
    {
        "author": "文同",
        "paragraphs": [
            "几岁後宫尘，今朝绝国春。",
            "君王重恩信，不欲遣他人。"
        ],
        "title": "王昭君  其三",
        "id": "c294abfd-4c33-41d5-ac71-ff687f3bfe45"
    },
    {
        "author": "文同",
        "paragraphs": [
            "极目胡沙满，伤心汉月圆。",
            "一生埋没恨，长入四条弦。"
        ],
        "title": "王昭君  其四",
        "id": "290f727a-3c29-4f60-bc7a-29866be1c604"
    },
    {
        "author": "文同",
        "paragraphs": [
            "万顷平湖水，晴光射早霞。",
            "红裙斗画楫，相结采荷花。"
        ],
        "title": "吴趋曲  其一",
        "id": "bd6d3e1f-fac3-4ee6-a4de-040ed4fb2de6"
    },
    {
        "author": "文同",
        "paragraphs": [
            "岸上相将叠鼓催，青翰齐上碧波开。",
            "鵁鶄属鳿不惊起，惯见兰桡日日来。"
        ],
        "title": "吴趋曲  其二",
        "id": "2291cfc3-39fc-407c-a40c-3a20d33bac79"
    },
    {
        "author": "文同",
        "paragraphs": [
            "荡漾水中舟，徘徊岸边马。",
            "相看两不语，密意待谁写。"
        ],
        "title": "吴趋曲  其三",
        "id": "aec0f8ca-be0e-4571-89c8-ed7f37146500"
    },
    {
        "author": "文同",
        "paragraphs": [
            "历古推任侠，彼刘生者何。",
            "提槌击朱亥，引剑刺荆轲。",
            "饮肆扶头出，歌楼掉臂过。",
            "无人继义勇，关陇气消磨。"
        ],
        "title": "刘生",
        "id": "bd88eaa7-f737-42cb-a39f-02dd99333df4"
    },
    {
        "author": "文同",
        "paragraphs": [
            "翩翩紫骝马，烂烂黄金鞍。",
            "流水四蹄急，飞星双目寒。",
            "拥头青玉釳，蔽臆彩丝鞶。",
            "谁取交州鼓，摸将骨去看。"
        ],
        "title": "紫骝马",
        "id": "a0ba7e01-645b-4878-8fec-c2f11a3a17c7"
    },
    {
        "author": "文同",
        "paragraphs": [
            "𮫃鬣拥如云，西人号乞银。",
            "更逢桓御史，特地起精神。"
        ],
        "title": "骢马",
        "id": "bb7c3e31-193b-439c-a3ff-e2c4ba1a4ad8"
    },
    {
        "author": "文同",
        "paragraphs": [
            "将军功勋满旗常，昨日赐对开明光。",
            "腰悬橐驼紫金钮，爵号进拜诸侯王。",
            "戟衣翩翩弄春影，大第高门临万井。",
            "但愿囊书绝边警，常官中都奉朝请。"
        ],
        "title": "贵侯行",
        "id": "15db90bd-26c2-4963-99e3-cccc0f54a25f"
    },
    {
        "author": "文同",
        "paragraphs": [
            "金衣珍禽弄深樾，禁籞朱樱斑若缬。",
            "上幸离宫促荐新，藤篮宝笼貂珰发。",
            "凝霞作丸珠尚软，油露成津蜜初割。",
            "君王日午坐猗兰，翡翠一盘红靺鞨。"
        ],
        "title": "朱樱歌",
        "id": "98d646a8-17ba-496d-9640-7fbd860693e4"
    },
    {
        "author": "文同",
        "paragraphs": [
            "新罗砑红裙襵齐，彩缕刺衫花倒提。",
            "新晴暖日丽烟草，金兽啮锁藏春闺。",
            "朱桥逼江晓沙白，锦带交风大堤窄。",
            "兰洲遗翎得残碧，归来惊飞上娇额。"
        ],
        "title": "拾羽曲",
        "id": "642e78fd-11f5-4a9a-8cbd-54a698fcb798"
    },
    {
        "author": "文同",
        "paragraphs": [
            "金吾驰骑东复西，督兵万指平沙堤。",
            "传言筑路拜新相，恐与九衢同一泥。",
            "夜来上在蓬莱宿，手写姓名符梦卜。",
            "连诏黄门下北扉，趣草赞辞登力牧。",
            "平明剑佩罗东阁，大字满行书德业。",
            "谒者长言告紫宸，感召一庭和气合。",
            "上心喜曰予良弼，未谢急宣令直笔。",
            "群吏迎归政事堂，指顾之间歌画一。",
            "午漏初移催入马，宝带盘腰印垂胯。",
            "归来冠盖烂盈门，异口同音贺太平。"
        ],
        "title": "沙堤行",
        "id": "573739fc-5ec3-47c6-9aef-de0919ad96c4"
    },
    {
        "author": "文同",
        "paragraphs": [
            "云萧萧，草摇摇，风吹黄沙昏泬寥。",
            "胡儿满窟卧寒日，卓旗系马人一疋。",
            "夜来烽火连篝起，银鹘呼兵捷如鬼。",
            "齐集弓刀上陇行，犬噪狐嗥绕空垒。",
            "羌人钞暴为常事，见敌不争收若雨。",
            "自高声势叙边功，岁岁年年皆一同。",
            "将军玩寇五原上，朝廷不知但推赏。"
        ],
        "title": "五原行",
        "id": "e90f7401-b6ab-47fd-b624-ca690fab9562"
    },
    {
        "author": "文同",
        "paragraphs": [
            "嗟哉彻之有天下，甘心神仙希羽化。",
            "五十余丈起楼观，万八千里走车驾。",
            "安期羡门竟何在，五利文成终死诈。",
            "若非留意尚文学，嬴政且贤非尔亚。"
        ],
        "title": "读武纪",
        "id": "07f110fc-82ad-4aca-85af-6914b971331d"
    },
    {
        "author": "文同",
        "paragraphs": [
            "青峰丛丛拥危壑，绿树团团扶曲阁。",
            "幽人睡起漱寒泉，坐看一林山雨落。",
            "岩前火气杂芝朮，涧下苔痕乱猿鹤。",
            "自怜尘土满衣衫，欲解从君今尚莫。"
        ],
        "title": "题东岩隠者壁",
        "id": "0d350fca-6347-4d1e-8de4-3edc9ce4d893"
    },
    {
        "author": "文同",
        "paragraphs": [
            "朝阳之峰乃天设，曲岭长岗地盘结。",
            "下临绝涧走萦回，上耸巍亭飞巀嵲。",
            "晚云几处水墨画，秋树数番红绿缬。",
            "安能恰会此时闲，静与诗翁吟晓雪。"
        ],
        "title": "东山亭",
        "id": "1ef9730d-b315-4fca-8839-5d116b825501"
    },
    {
        "author": "文同",
        "paragraphs": [
            "芹牙差差兰笋短，石渠冰销水色浅。",
            "倡情冶思不可奈，好鸟间关花婉娩。",
            "鲜衫翠裾者谁氏，行歌杨枝惜时晚。",
            "临流有客抱危膝，苦调长谣问谁遣。"
        ],
        "title": "水边春半",
        "id": "f4e2a59e-efdd-4930-8885-fa7e40fd20e0"
    },
    {
        "author": "文同",
        "paragraphs": [
            "东岩阴深崖巘古，夹涧垂泉结鹅乳。",
            "我来采药晚忘归，试宿荆扉问鸡黍。",
            "春风满林灯火冷，一夜不眠山月苦。",
            "平明携策下青苍，松叶纷纷洒新雨。"
        ],
        "title": "采药归晚因宿野人山舍",
        "id": "f6c663ae-5dfc-400f-9a05-1fa45d6c8658"
    },
    {
        "author": "文同",
        "paragraphs": [
            "阴阴芳树暗回堤，路入蒙笼转野溪。",
            "泽雉应媒高复下，林鸦引子歇还啼。",
            "青蒲宛宛全淹水，紫笋斑斑半出泥。",
            "倚杖风前感时节，乱烟斜日一蝉嘶。"
        ],
        "title": "後溪晚步",
        "id": "9fb1497f-d045-42a4-b88b-74ab2c4c5b1f"
    },
    {
        "author": "文同",
        "paragraphs": [
            "山中新晴晓烟暖，散带颓冠漱岩畔。",
            "海盐未去猿鹤喜，柴桑初归松菊乱。",
            "林间余雨时一滴，岭上飞云忽双断。",
            "安能举手恣扶摇，欲共高鸿拂霄汉。"
        ],
        "title": "山中新晴",
        "id": "8506db91-fcec-4b4f-894c-fff142faa5ce"
    },
    {
        "author": "文同",
        "paragraphs": [
            "长江合高峰，爽气左右绕。",
            "中流望绝巘，万丈见木杪。",
            "孤亭揭其上，隠隠一拳小。",
            "李君令兹邑，邀我升缥缈。",
            "是时天宇凈，晴色洗霜晓。",
            "万象满四隅，转盼皆可了。",
            "神清压尘坌，志适喜猿鸟。",
            "人生贵轩豁，世务苦纷扰。",
            "兹焉获登览，浩思欲飞矫。",
            "令谓亭我为，胜绝此应少。",
            "愿子立佳号，光辉饰松茑。",
            "因名之叩云，大字榜霞表。"
        ],
        "tags": [
            "长江"
        ],
        "title": "盐亭县永乐山叩云亭",
        "id": "e36ef673-581b-433f-833d-1c556bc92a97"
    },
    {
        "author": "文同",
        "paragraphs": [
            "上亭北望二百里，颓巘堕壑围龙山。",
            "余尝往来见之喜，饮食梦寐皆孱颜。",
            "恨无羽翼一飞到，羡子长往不欲还。",
            "安得摆手掉世故，相与傲兀于其间。"
        ],
        "title": "杜逸人归龙山",
        "id": "6c9eb96c-9c14-40e5-9e98-9ee14c4cbe85"
    },
    {
        "author": "文同",
        "paragraphs": [
            "振缨效王官，释耒去乡县。",
            "十年始还此，景物觉尽变。",
            "东谷素所爱，乍到若创见。",
            "烟云引晨策，数里入葱蒨。",
            "明霞照溪口，花草露初泫。",
            "长松盘高岗，竦竦擢秀干。",
            "垂阴杂群木，上欲接霄汉。",
            "柔萝互钩锁，揽地走荒蔓。",
            "修篁揭其间，万个挺若箭。",
            "登临怆旧历，眺听悦新玩。",
            "读书破茅庐，径彴已漂断。",
            "唯余舍南水，尚吐石窦溅。",
            "潺潺落危壑，衮衮引飞练。",
            "临流濯尘襟，照影实觌面。",
            "功名竟何所，旅迹转孤贱。",
            "引手谢猿鹤，深惭尔惊怨。"
        ],
        "title": "晓入东谷",
        "id": "22ad0227-d512-4a53-bf5a-94ff68ce5750"
    },
    {
        "author": "文同",
        "paragraphs": [
            "野水泻古穴，石岸盘回渊。",
            "飞尘不可入，竹树围清涟。",
            "静往得胜玩，深居逃俗缘。",
            "寒光照烦襟，景寂心自圆。",
            "枯篁蹲碧禽，垂颈窥沉鲜。",
            "对之不敢动，相望两俱禅。"
        ],
        "title": "东谷沿小涧树木丛蔚中有圆潭爱之久坐书所见",
        "id": "6491c1d9-89ca-40d0-8a06-a52aa00ce25c"
    },
    {
        "author": "文同",
        "paragraphs": [
            "野径转深密，静无车马痕。",
            "松花金粉堕，苔叶翠茸翻。",
            "虫鸟春音杂，烟云晚色昏。",
            "俗尘何处入，长是掩溪门。"
        ],
        "title": "东谷茅斋",
        "id": "d69d6e41-3b52-4e83-b827-86537f1d9be7"
    },
    {
        "author": "文同",
        "paragraphs": [
            "夏树始繁密，条缕方且柔。",
            "左右覆吾庐，合如张碧油。",
            "新蝉噪晴午，余响藏深幽。",
            "轩窗转炎日，清影为我留。",
            "蚊蚋亦取庇，闹若春雨稠。",
            "拂挥不停手，咀嚼胡尔雠。",
            "何当熏风来，一与扫荡收。",
            "吾将就高荫，濯足临寒流。"
        ],
        "title": "夏树",
        "id": "0ceec893-883c-423c-9327-bade9d1b9e2b"
    },
    {
        "author": "文同",
        "paragraphs": [
            "园林晓气清，篱巷夕阳明。",
            "石窦闻寒碓，烟坡见晚耕。",
            "豚蹄供祷赛，龟殻问阴晴。",
            "欲识丰年乐，一村鸡犬声。"
        ],
        "title": "田舍",
        "id": "0aeef4a9-d116-4ad6-813d-eb7350b7be11"
    },
    {
        "author": "文同",
        "paragraphs": [
            "高槐夹前除，合荫卷若洞。",
            "交柯载宿雨，压地翠色重。",
            "青虫暖自挂，黄鸟晴辄咔。",
            "枕簟傲炎风，为君高兴动。"
        ],
        "title": "高槐",
        "id": "c1e57b82-09b6-41de-ab73-a93eb56639b0"
    },
    {
        "author": "文同",
        "paragraphs": [
            "枕带萦春思，窗纱漏晓光。",
            "蟏蛸伤远别，鶗鴂感流芳。",
            "妆匣蒸残粉，熏炉试旧香。",
            "洞房灯烛外，只有梦悠扬。"
        ],
        "title": "春闺",
        "id": "25dfc809-9e1d-4097-9843-aa5953a54a1c"
    },
    {
        "author": "文同",
        "paragraphs": [
            "溪桥接桑畦，钩笼晓群过。",
            "今朝去何早，向晚蚕恐卧。",
            "家家五十日，谁敢一日惰。",
            "未言给私用，且以应官课。"
        ],
        "title": "采桑",
        "id": "a0f7a875-e939-4d1c-8fdd-e165ac351c2e"
    },
    {
        "author": "文同",
        "paragraphs": [
            "群峰垂碧光，下拥岷仙家。",
            "神皇被金巾，坐领五帝衙。",
            "威灵摄真境，俗语不敢哗。",
            "精心叩殊庭，俯首仰紫华。",
            "愿言凤罗盟，毕世驱尘邪。",
            "循奉蕊珠戒，期之飞太霞。"
        ],
        "title": "青城山丈人观",
        "id": "77c126ed-ed99-448d-a742-89de38d2ea65"
    },
    {
        "author": "文同",
        "paragraphs": [
            "琼台横紫霄，上有缥缈居。",
            "云霞抱窗户，日月循庭除。",
            "飞羽下金辇，隠芝吟玉书。",
            "俯首视人间，人间臭如帤。"
        ],
        "title": "上清宫",
        "id": "8147e0ac-e706-44b8-bb8f-93842493fedf"
    },
    {
        "author": "文同",
        "paragraphs": [
            "涧水侵断桥，车马不得通。",
            "飞岚积庭础，秋藓垂紫茸。",
            "窗纸烂溪雨，帘衣拆林风。",
            "主人殊未归，使我烟景空。"
        ],
        "title": "张少愚书院",
        "id": "d434949a-630a-4392-a30c-b2fc707ed30d"
    },
    {
        "author": "文同",
        "paragraphs": [
            "正一受天箓，腰垂神虎章。",
            "群魔狱幽隠，秘篆刻青苍。",
            "故事骇前志，余威惊大荒。",
            "谁能识奥诀，禹步学魁罡。"
        ],
        "title": "誓鬼碑",
        "id": "7d629b88-1eb4-4bb2-8491-669a8a8670ac"
    },
    {
        "author": "文同",
        "paragraphs": [
            "天师携此种，至自上饶远。",
            "当时十七树，高干倚孤巘。",
            "苍蓬蒺藜大，紫殻槟榔软。",
            "蜀部名果中，推之为上选。"
        ],
        "title": "天师栗",
        "id": "6873b3e4-6eaa-451a-8061-61c37b254f82"
    },
    {
        "author": "文同",
        "paragraphs": [
            "太古奇伟士，精思独于画。",
            "驰心入茫昧，万物赴挥洒。",
            "当时一名重，顾陆非尔亚。",
            "卓哉青城笔，妙绝冠天下。",
            "寥寥九天仗，一一若神写。",
            "吾恐千载後，是终无继者。"
        ],
        "title": "孙知微画",
        "id": "b8e9b738-b824-4828-80d5-813e3b00e022"
    },
    {
        "author": "文同",
        "paragraphs": [
            "山石巉巉磴道微，拂松穿竹露沾衣。",
            "烟开远水双鸥落，日照高林一雉飞。",
            "大麦未收治圃晚，小蚕犹卧斫桑稀。",
            "暮烟已合牛羊下，信马林间步月归。"
        ],
        "title": "早晴至报恩山寺",
        "id": "1f37636c-3be9-417a-bf9d-b5b5de867a13"
    },
    {
        "author": "文同",
        "paragraphs": [
            "一别江梅十度花，相逢重为讲胡麻。",
            "火铃未降真君宅，金钮曾盟太帝家。",
            "道气满簪凝绿髪，神光飞鼎护黄芽。",
            "青骡不肯留归驭，又入无为咽晓霞。"
        ],
        "title": "杨山人归绵竹",
        "id": "b734f431-298f-4b2c-8260-a4460ec11eb4"
    },
    {
        "author": "文同",
        "paragraphs": [
            "庭竹拥高丛，移床就好风。",
            "掩门休务外，隠几坐忘中。",
            "世事元何物，人心了即空。",
            "客来休借问，此意浩无穷。"
        ],
        "title": "闲遣",
        "id": "6d918253-6924-41a3-a832-3231dc5a0a37"
    },
    {
        "author": "文同",
        "paragraphs": [
            "寥寥公馆静，门掩似山家。",
            "竹簟屡移枕，石盘频浸花。",
            "闲多新得策，事少早休衙。",
            "一觉高舂睡，谁来伴试茶。"
        ],
        "title": "睡起",
        "id": "bcba755b-4fca-4569-b163-a68b8cce94bf"
    },
    {
        "author": "文同",
        "paragraphs": [
            "寒梅引旧枝，映竹复临池。",
            "朵露深开处，香闻瞥过时。",
            "凌兢侵腊雪，散漫入春诗。",
            "赠我岁寒色，怜君冰玉姿。"
        ],
        "title": "梅",
        "id": "7b37a63c-c5fc-4ce4-8d80-565dd82e2aa5"
    },
    {
        "author": "文同",
        "paragraphs": [
            "木杪照初日，卷帘知晓晴。",
            "轩窗无限思，图史有余清。",
            "露下蒙花重，风来泛竹轻。",
            "何须嫌五斗，持此谢渊明。"
        ],
        "title": "永泰刘令清曦亭",
        "id": "a071cc97-02e8-4def-973a-2739a4d3a774"
    },
    {
        "author": "文同",
        "paragraphs": [
            "绳床拥敝裯，初起髪未栉。",
            "南窗展书卷，就暖读寒日。",
            "门前绝车马，薄暮垂片席。",
            "短墙挂纤蔓，幽鸟啄红实。",
            "群蜗恶积雨，缭绕篆空壁。",
            "男儿处贫贱，举首宇宙窄。",
            "翩翻枪榆鸠，宛转匿絮虱。",
            "妻孥竞相笑，憔悴守文笔。"
        ],
        "title": "贫居",
        "id": "c705b92a-492f-4066-b21f-092c8f0a7646"
    },
    {
        "author": "文同",
        "paragraphs": [
            "胡蜂采花花气薄，黄鸟啄花花蕊落。",
            "林风吹花花片乱，池水浸花花色恶。",
            "少年惜花会花意，晴张青帏雨油幕。",
            "劝君直须为花饮，明日春归空晚萼。"
        ],
        "title": "惜花",
        "id": "e7f56062-adeb-4209-934c-f7bdcefbe5f1"
    },
    {
        "author": "文同",
        "paragraphs": [
            "身外无一簪，何以供铅华。",
            "饰行不饰容，浊水白藕花。",
            "藕心乱如丝，妾心圆如珠。",
            "丝乱端绪多，珠圆瑕颣无。",
            "焉得偶君子，奉之此高节。",
            "所生虽至亲，此意安可说。"
        ],
        "title": "贞女吟",
        "id": "c8e18072-adae-4016-98eb-899011db21d2"
    },
    {
        "author": "文同",
        "paragraphs": [
            "莫折花，花好亦自喜。",
            "勿谓花无言，请以君心酌花意。",
            "君容待花转丰艳，花枝因君愈憔悴。",
            "莫折花，任花飞落地。",
            "但对春风倚芳树，长遣香英伴君醉。"
        ],
        "title": "莫折花",
        "id": "20d82dcf-0e65-4e77-8fe5-99e66bac8e96"
    },
    {
        "author": "文同",
        "paragraphs": [
            "掷梭两手倦，踏籋双足趼。",
            "三日不住织，一疋纔可剪。",
            "织处畏风日，剪时谨刀尺。",
            "皆言边幅好，自爱经纬密。",
            "昨朝持入库，何事监官怒。",
            "大字雕印文，浓和油墨污。",
            "父母抱归舍，抛向中门下。",
            "相看各无语，泪迸若倾泻。",
            "质钱解衣服，买丝添上轴。",
            "不敢辄下机，连宵停火烛。",
            "当须了租赋，岂暇恤襦袴。",
            "前知寒切骨，甘心肩骭露。",
            "里胥踞门限，叫骂嗔纳晚。",
            "安得织妇心，变作监官眼。"
        ],
        "title": "织妇怨",
        "id": "f8ee0937-e5a0-4e47-83f0-b6b571f45ffc"
    },
    {
        "author": "文同",
        "paragraphs": [
            "昨看百草抽新芽，今看百草开新花。",
            "岩隈水侧自成列，红丑紫贱何交加。",
            "东皇施恩岂不溥，随所付受无少差。",
            "尔之琐细亦蒙被，尽使奋发争春华。",
            "织丛密蔓不可数，竞起涂抹如矜夸。",
            "妖鶑冶蝶不尔顾，去尔自欲寻名葩。",
            "尔知有艳贵尔否，歌管匝树侯王家。",
            "尔徒此地弄颜色，只自狼籍随泥沙。",
            "何当照水自窥览，枝赧叶惧相藏遮。",
            "晚村无限晒残日，索酒为尔成吁嗟。"
        ],
        "title": "野花叹",
        "id": "0c91de30-7cdf-45f1-be14-52ab066edf33"
    },
    {
        "author": "文同",
        "paragraphs": [
            "亭宇跨城端，新苔磴道盘。",
            "风光晴水石，烟景暮林峦。",
            "簿领仍多暇，宾从每尽欢。",
            "何由掉尘鞅，聊问借阑干。"
        ],
        "title": "普州三亭 均逸亭",
        "id": "d1ac6412-4244-40a5-8f50-0688384d4628"
    },
    {
        "author": "文同",
        "paragraphs": [
            "短彴逶迤渡，高檐夭矫沉。",
            "波光环堵凈，日色彩梁深。",
            "萍荇翻金鲫，兰苕超翠禽。",
            "主人公事简，时此照清襟。"
        ],
        "title": "普州三亭 东溪亭",
        "id": "79d3423b-1fc0-4a3e-814a-ae6c62a656a9"
    },
    {
        "author": "文同",
        "paragraphs": [
            "断巘渌溪边，危亭翠壁前。",
            "轩窗谁是客，诗酒自称仙。",
            "远壑春藏雨，长波昼起烟。",
            "吏人休报事，高兴正陶然。"
        ],
        "title": "普州三亭 碧崖亭",
        "id": "2c78b053-d839-444d-8d17-50ef0e0a59ef"
    },
    {
        "author": "文同",
        "paragraphs": [
            "促促送归客，短亭垂柳风。",
            "离樽掩残日，去骑若轻蓬。",
            "百里讴歌内，三年畏谨中。",
            "乡人问蜀物，笑指一囊空。"
        ],
        "title": "送郭经知县",
        "id": "b40152b8-1695-4461-95a8-968b1fa718c1"
    },
    {
        "author": "文同",
        "paragraphs": [
            "过水得凭槛，满川皆夕阳。",
            "江山逢胜绝，手笔恨荒唐。",
            "城郭蒙笼近，汀洲杳霭长。",
            "明朝又东去，尘土入衣裳。"
        ],
        "title": "过禄氏山斋",
        "id": "c041d54c-7d23-46b4-8250-755ce053c559"
    },
    {
        "author": "文同",
        "paragraphs": [
            "圆蟾喷金波，万里洒清滴。",
            "幽轩得虚敞，皓彩溢素壁。",
            "绳床有高隠，苦调起岑寂。",
            "盈襟纳孤光，静与爽气敌。"
        ],
        "title": "题李处士月轩",
        "id": "b4d70cef-e819-4ad0-9381-6d214746c051"
    },
    {
        "author": "文同",
        "paragraphs": [
            "郑谷题诗处，荒凉不复知。",
            "使君来问日，景物欲归时。",
            "崖巘供清溜，亭台绕翠漪。",
            "主人怜过客，借与傲炎曦。"
        ],
        "title": "余过兴州太守晁侯延之于东池晴碧亭且道其所以为此池亭之意使余赋诗",
        "id": "1338eab8-3218-4f28-9e46-b5190a8406a9"
    },
    {
        "author": "文同",
        "paragraphs": [
            "风交蒲苇乱，烟断鳬鹜飞。",
            "日暮一笛起，扁舟垂钓归。"
        ],
        "title": "蒲氏别墅十咏 方湖",
        "id": "62fee9e2-9f08-47ae-8299-87c06fadf946"
    },
    {
        "author": "文同",
        "paragraphs": [
            "轩窗晓吹清，枕簟晴光冷。",
            "亭上逍遥人，满身摇水影。"
        ],
        "title": "蒲氏别墅十咏 涵碧亭",
        "id": "58a1d204-9f0c-4bc1-bddc-d64c8aa84571"
    },
    {
        "author": "文同",
        "paragraphs": [
            "逼帘呈素艳，入座荐清香。",
            "何以陪暑饮，对之飞玉觞。"
        ],
        "title": "蒲氏别墅十咏 白莲堂",
        "id": "b11a3d09-aab4-4338-b09f-c2b8e8dc317d"
    },
    {
        "author": "文同",
        "paragraphs": [
            "晓霭滋花色，晴辉发水光。",
            "何人露新缬，不管着秋霜。"
        ],
        "title": "蒲氏别墅十咏 芙蓉溪",
        "id": "e842cbbc-8c84-426c-9407-8429303f1e64"
    },
    {
        "author": "文同",
        "paragraphs": [
            "积水自渊渊，来源常汩汩。",
            "岸上翠衣禽，对人时一没。"
        ],
        "title": "蒲氏别墅十咏 鱼池",
        "id": "f5b9be48-a71b-4e6a-9465-74ec4047dc2e"
    },
    {
        "author": "文同",
        "paragraphs": [
            "紫盖嫩贴水，玉梢长刺沙。",
            "避风红出没，惊雨绿交加。"
        ],
        "title": "蒲氏别墅十咏 莲池",
        "id": "07a8b4e2-5527-44d9-ab1a-7b690426bba4"
    },
    {
        "author": "文同",
        "paragraphs": [
            "溪光摇玉璧，云影漏金盘。",
            "谁此伴高兴，画桥凭曲栏。"
        ],
        "title": "蒲氏别墅十咏 清蟾桥",
        "id": "53c93c1a-764f-4143-86f1-dfc6c2cb704f"
    },
    {
        "author": "文同",
        "paragraphs": [
            "决水转横渠，交塍画方罫。",
            "秋风报秋熟，满顷吹罢亚。"
        ],
        "title": "蒲氏别墅十咏 稻畦",
        "id": "4129d59d-c3d5-4525-ad70-fdc3a2cd6418"
    },
    {
        "author": "文同",
        "paragraphs": [
            "高台按虚境，飞驾罗太空。",
            "小兆佩神虎，每来清夜中。"
        ],
        "title": "蒲氏别墅十咏 朝真堂",
        "id": "69228580-45c6-47d4-a64f-0be6d51f25f1"
    },
    {
        "author": "文同",
        "paragraphs": [
            "深深郑真谷，小小焦先庐。",
            "借问贮何物，满床皆隠书。"
        ],
        "title": "蒲氏别墅十咏 草庵",
        "id": "696ed84a-3c3a-418e-a030-dbbe5bc261f7"
    },
    {
        "author": "文同",
        "paragraphs": [
            "正午风色高，遂泊苍溪县。",
            "层崖抱林木，有寺藏葱蒨。",
            "出船步危磴，荫密颇萦转。",
            "上到金仙家，缘空列台殿。",
            "修篁挂悬溜，坐觉炎暑变。",
            "老僧晓经论，言语何贯穿。",
            "引我上高阁，阑干俯江面。",
            "寥寥百里内，山水尽奇观。",
            "谁谓羁旅中，所见皆所愿。",
            "汀洲白鸟聚，井邑青烟散。",
            "乐此暮忘归，疏钟起岩畔。",
            "徙倚下松门，尚怪舟人唤。"
        ],
        "title": "苍溪山寺",
        "id": "f704b7c4-43db-4ff7-8c98-31ddf8db2a30"
    },
    {
        "author": "文同",
        "paragraphs": [
            "群石壅水成哀湍，五里之地凡三滩。",
            "船如走丸势不住，力敌万弩云涛盘。",
            "门窗掩塞怕飞浪，已倒床座翻杯盘。",
            "长年三老色自落，捩眼不敢窥波澜。",
            "捎涡撇漩出九死，众命幸免鱼鳖餐。",
            "须臾出缆系高岸，竞以好语相慰安。",
            "是时左右有观者，应亦为我心曾寒。"
        ],
        "title": "五里三滩",
        "id": "b7586acf-1846-4fd9-aac0-e8ee8fcd2f19"
    },
    {
        "author": "文同",
        "paragraphs": [
            "晚泊昝公溉，船头余落晖。",
            "携家上岸行，爱此风满衣。",
            "村巷何萧条，四顾烟火稀。",
            "问之曰去岁，此地遭凶饥。",
            "斯民半逃亡，在者生计微。",
            "请看林木下，墙屋皆空围。",
            "好田无人耕，惟有荆棘肥。",
            "至今深夜中，鬼火流清辉。",
            "众稚闻此语，竞走来相依。",
            "错莫惊且哭，牵挽求速归。"
        ],
        "title": "昝公溉",
        "id": "94b7d7b7-c3ac-4b59-9327-07273ef9740c"
    },
    {
        "author": "文同",
        "paragraphs": [
            "盘盘翠城山，君在城中住。",
            "溪流第萦转，冈势复回互。",
            "苍林无春冬，啼鸟常旦暮。",
            "漠漠岭头云，霏霏岩底雾。",
            "中间列亭榭，佳景实天付。",
            "物象皆自然，人巧谁能寓。",
            "浮生欲何事，有此即乐处。",
            "况君弟兄贤，信道各已固。",
            "诗书诲儿侄，觞豆燕逢遇。",
            "敢问彼簪裾，何如此巾屦。"
        ],
        "title": "王会之秀才山亭",
        "id": "095d827c-6ff8-4a9d-946d-957f9cc0fe8d"
    },
    {
        "author": "文同",
        "paragraphs": [
            "客从长安来，厚纸封小轴。",
            "题云此奇画，寄赠公可蓄。",
            "开之挂高壁，烂绢止一幅。",
            "中有两骆驼，气韵颇不俗。",
            "大驼载半髀，正面颈愈曲。",
            "小驼方就乳，蹲身脚微局。",
            "一马立其後，才露头与足。",
            "三犬乃子母，共卧衔脔肉。",
            "老胡抱朱旗，状貌何狠愎。",
            "端然立高岸，势若不可触。",
            "定是虏中酋，华旃盖鲜服。",
            "不知何所来，随从无一仆。",
            "初谁作此画，精妙亦可录。",
            "应余右方在，次第不止独。",
            "更愿君访来，我肯万钱赎。"
        ],
        "title": "谢友人寄画",
        "id": "273beed3-27d1-4816-bcc8-11287f60ace7"
    },
    {
        "author": "文同",
        "paragraphs": [
            "先人有敝庐，涪水之东边。",
            "我罢汉中守，归此聊息焉。",
            "是时五六月，赤日烘遥天。",
            "山川尽燥燥，草木皆焦燃。",
            "尘襟既暂解，胜境乃独专。",
            "高林抱深麓，清荫密石绵。",
            "层岩敞户外，浅濑流窗前。",
            "邀客上素琴，留僧酌寒泉。",
            "竹簟白石枕，稳处只屡迁。",
            "忽时乘高风，远望立云烟。",
            "野兴极浩荡，俗虑无一缘。",
            "气爽神自乐，世故便可捐。",
            "却忆为吏时，荷重常满肩。",
            "几案堆簿书，区处忘食眠。",
            "冠带坐大暑，颡汗常涓涓。",
            "每惧落深责，取适敢自便。",
            "安闲获在兹，怳若梦游仙。",
            "行将佩守符，复尔趋洋川。",
            "山中岂不恋，事有势外牵。",
            "尚子愿未毕，安能赋归田。"
        ],
        "title": "夏日闲书墨君堂壁二首  其一",
        "id": "26e19b40-4bcd-4640-b6d4-28aedff32281"
    },
    {
        "author": "文同",
        "paragraphs": [
            "归来山中住，便作山中人。",
            "冠带亦自闲，累月不着身。",
            "散髪层岩阿，濯足清涧滨。",
            "石藓黏简册，松风堕衣巾。",
            "乡里多旧游，不厌过从频。",
            "山肴与野酿，待我如佳宾。",
            "有召即走赴，爱其爱我真。",
            "常恐礼数乖，取问吾交亲。",
            "正此一夏乐，忽兹遘萧辰。",
            "还愧拥千骑，又走西道尘。"
        ],
        "title": "夏日闲书墨君堂壁二首  其二",
        "id": "938c0282-cbec-4ffe-beb5-58eb13f30af1"
    },
    {
        "author": "文同",
        "paragraphs": [
            "去年父老送督邮，衣上泪痕犹未变。",
            "今年吏民迎别乘，马前欢声挽不断。",
            "梓州城中十万家，家家尽喜见君面。",
            "以君乡里最相近，物态人情素谙练。",
            "况复才力强且明，中理之的无漫箭。",
            "从来府政号少事，今更得君愈清简。",
            "太守李公词掖老，淘汰心源无滓淀。",
            "时携宾从访山寺，惟以高谭侑清宴。",
            "苍崖素壁多自书，是处新诗题欲遍。",
            "君今到彼亦尔为，异日唱酬知几卷。"
        ],
        "title": "送冯允南倅梓",
        "id": "1f1b0d9d-60f4-4a2d-9a77-09901481b560"
    },
    {
        "author": "文同",
        "paragraphs": [
            "八十雪眉翁，灯前屡歔欷。",
            "问之尔何者，不语惟抆泪。",
            "良久云老矣，未始逢此事。",
            "种粟满川原，幸已皆茂遂。",
            "喜闻欲登熟，近复失所冀。",
            "有虫大如蚕，日夜啮其穗。",
            "群鸦利虫食，剪摘俱在地。",
            "驱呵力难及，十止余三四。",
            "供家固未足，王税何由备。",
            "瘠土耕至骨，所得几何利。",
            "又令遭此祸，不晓上天意。",
            "在世幸许年，必以饥馑死。",
            "闻之不敢诘，但愧有禄位。",
            "移灯面空壁，到晓曾不寐。"
        ],
        "title": "宿东山村舍",
        "id": "d27bb614-c1f1-4857-81dd-e46234ce82ac"
    },
    {
        "author": "文同",
        "paragraphs": [
            "黑云堆空天地昏，风势猛恶山岳掀。",
            "怪电烧爇嗔霆喧，鲸海起立星汉翻。",
            "玉竿银索倾瓶盆，豪威怒力凌干坤。",
            "川陆浩渺同一源，泛滥直欲浮高原。",
            "涧谷汹涌龙蛇奔，沟渠溪壑相吐吞。",
            "土肉刮尽惟骨存，漂荡秋稼无一根。",
            "天生烝民主仁恩，覆露养育生理蕃。",
            "谁持害钥开祸门，绝灭黍豆灾元元。",
            "无路能去陈九阍，此事是非安可论。"
        ],
        "title": "季夏己亥大雨",
        "id": "13dd2212-0452-4f09-8588-2f9c17384fb5"
    },
    {
        "author": "文同",
        "paragraphs": [
            "常念文选诗，最爱颜光禄。",
            "君今作此官，诗亦颜之躅。",
            "寻常得君诗，如隼饥见肉。",
            "凡当忧愤际，不可不取读。",
            "我自山南归，幽居值炎溽。",
            "六月久不雨，万物蒸煮熟。",
            "正在墨君堂，流体汗可掬。",
            "单絺与圆素，岂解疗烦毒。",
            "闻君有诗至，猛起捧大轴。",
            "拆开得累纸，半日了一幅。",
            "使我困病除，如药清头目。",
            "把诗坐前轩，愤惋几欲哭。",
            "君也实高才，径庭无骫曲。",
            "六十尚为县，不自耻碌碌。",
            "近闻移小麾，所用愈局促。",
            "安得长康庄，走此老骥騄。",
            "哲士甘藜藿，鄙夫厌粱肉。",
            "天理不可问，长吁倚乔木。"
        ],
        "title": "谢任遵圣光禄惠诗",
        "id": "98631d55-2579-4767-b87d-856b09e9e63c"
    },
    {
        "author": "文同",
        "paragraphs": [
            "有客来山中，云附泸南信。",
            "开门得君书，欢喜失鄙吝。",
            "筠籨包荔子，四角具封印。",
            "童稚瞥闻之，群来立如阵。",
            "竞言此佳果，生眼不识认。",
            "相前求拆观，颗颗红且润。",
            "众手攫之去，争夺递追趁。",
            "贪多乃为得，廉耻曾不问。",
            "喧闹俄顷闻，咀嚼一时尽。",
            "空余皮与核，狼籍入煨烬。"
        ],
        "title": "谢任泸州师中寄荔枝",
        "id": "322f27d4-5198-42ce-bd9a-54e741e3d777"
    },
    {
        "author": "文同",
        "paragraphs": [
            "君不见，前时忽疑天地坼，万里一声晴霹雳。",
            "彼某氏者尔何人，敢自欺诬被诛磔。",
            "子烂华容神火燎，父碎梓潼灵䃸劈。",
            "惟震与曜今晓然，谁对君亲肆奸逆。"
        ],
        "title": "霹雳",
        "id": "c89c4461-2448-4f07-9e57-63be2638660c"
    },
    {
        "author": "文同",
        "paragraphs": [
            "新晴揉蓝染溪色，我爱常来坐溪侧。",
            "一林奇石宛如画，两岸野花殊不识。",
            "蝉鸣尽日竞何事，鹭下多时犹未食。",
            "细观物理须静中，归去无辞更昏黑。"
        ],
        "title": "後溪",
        "id": "f4bc9282-8960-4007-bf86-2d6330ba4818"
    },
    {
        "author": "文同",
        "paragraphs": [
            "群峰绕高轩，四望如城密。",
            "晴岚逼窗户，凈若新洗熨。",
            "杳杳其中人，衣襟照寒碧。",
            "临风设横几，萧洒坐终日。",
            "门前车马道，扰扰乱如虱。",
            "转眼不复观，长歌傲簪绂。"
        ],
        "title": "黄功垂秘书岚城阁",
        "id": "8df306f0-489c-4a97-a143-ac8dbe6b2c04"
    },
    {
        "author": "文同",
        "paragraphs": [
            "林木摧折堂庑倾，其中塑像犹纵横。",
            "狂巫腾踏野老拜，瘦鸡薄酒邀神明。",
            "形容诡怪蛇虺乱，声音丑恶鸱枭鸣。",
            "灾牛祸犬亦可作，世有此事何由平。"
        ],
        "title": "凤山古祠",
        "id": "09b55292-004a-4f24-83b8-9df78421e5e5"
    },
    {
        "author": "文同",
        "paragraphs": [
            "客去复掩户，高松下清阴。",
            "微风动其间，对语双珍禽。",
            "幽人独凭几，听此古意深。",
            "起来南窗下，被以朱弦琴。",
            "弹之代佳话，俚耳谁知音。"
        ],
        "title": "静中吟",
        "id": "ed173aac-5228-4a3c-82f5-50c95b03cd86"
    },
    {
        "author": "文同",
        "paragraphs": [
            "朝庭取士及洮西，君今去就岷州荐。",
            "男儿致身自有地，六月万里君莫惮。",
            "君也经术三十年，此发必中后羿箭。",
            "声名大抵重文章，慎莫便从班定远。"
        ],
        "title": "送黄庶先岷州赴举",
        "id": "7812f5d2-1c8c-47f9-b46d-e5dcb1e27e98"
    },
    {
        "author": "文同",
        "paragraphs": [
            "垄上病牛良可悲，皮毛枯槁头角垂。",
            "两鼻谽谺只自喘，四蹄屴岌曾不皮。",
            "牧童默坐罢牵挽，耕叟拱立徒嗟咨。",
            "朝驱暮使气力尽，尔死主人安得知。"
        ],
        "title": "大热见田中病牛",
        "id": "394a07ae-f6a9-4d45-ad44-f0f74fc2e408"
    },
    {
        "author": "文同",
        "paragraphs": [
            "君莫怪我不读书，君莫笑我不饮酒。",
            "更精文史岂足用，渐老欢娱复何有。",
            "负郭安得二百亩，举家已聚三十口。",
            "且来伴我数月闲，未几区区又西走。"
        ],
        "title": "呈里中诸友",
        "id": "b3d63902-14cf-45fb-b0fb-63fe881b394a"
    },
    {
        "author": "文同",
        "paragraphs": [
            "轩轩任公子，本是钓鳌人。",
            "手把虹蜺竿，一举百万钧。",
            "得鳌谓无用，坐卷千丈纶。",
            "却自絓蚯蚓，浅濑收纤鳞。",
            "悠悠世上儿，不识此有神。",
            "但将俗士眼，下视穷水滨。"
        ],
        "title": "寄彰明任光禄遵圣",
        "id": "9fee7cc4-a785-42fa-bfe8-a2fa62b6a59e"
    },
    {
        "author": "文同",
        "paragraphs": [
            "路自西溪入，园当北谷开。",
            "月亭诗作客，雨馆睡为媒。",
            "摘果衣沾露，寻泉屐渍苔。",
            "闲居正无事，莫问我频来。"
        ],
        "title": "庶先北谷",
        "id": "19ec6718-399c-4b08-b01d-9106b5de26e8"
    },
    {
        "author": "文同",
        "paragraphs": [
            "览君山中诗，多有赠我篇。",
            "感此意爱厚，使我将潸然。",
            "世态日衰薄，交道君独全。",
            "岂若贱丈夫，心丑貌甚妍。",
            "我已婴组绶，君方傲林泉。",
            "出处虽有殊，所乐同一天。"
        ],
        "title": "谢王庶轲秀才见赠诸篇",
        "id": "c5a49197-fc36-427c-89df-208fc16cb6bc"
    },
    {
        "author": "文同",
        "paragraphs": [
            "溪水碧溶溶，纡余短彴通。",
            "小滩晴霭外，独鹤夕阳中。",
            "倚杖对清濑，披襟当好风。",
            "几时归住此，长下钓鱼筒。"
        ],
        "title": "前溪独游",
        "id": "92f4d589-3ec0-4573-88a3-c05e22cbb0da"
    },
    {
        "author": "文同",
        "paragraphs": [
            "乔木绕舍如绿帏，群山四面寒参差。",
            "春禽入秋啼自别，早云到暮归常迟。",
            "庭前好菊劝饮酒，案上佳纸邀吟诗。",
            "闲居数月兴便野，浑忘簿书相聒时。"
        ],
        "title": "书绿帷亭壁",
        "id": "dbe28f61-95b4-4e01-a9f6-49b84551a617"
    },
    {
        "author": "文同",
        "paragraphs": [
            "冥冥青山道，丛木含古烟。",
            "远客事行役，未晚不敢前。",
            "乳虎正养子，采食大路边。",
            "但顾己所急，其谁辨愚贤。"
        ],
        "title": "青山道",
        "id": "f15e76b3-77c3-4254-871a-da2d404ea4cb"
    },
    {
        "author": "文同",
        "paragraphs": [
            "野老扶白头，耕垦事田垄。",
            "岂无儿与孙，冻馁实我恐。",
            "地产止数出，财用知几种。",
            "食肉与衣帛，贤者何言冗。"
        ],
        "title": "野老",
        "id": "29a63d39-16b1-4168-8d9f-0eef128fef11"
    },
    {
        "author": "文同",
        "paragraphs": [
            "缥缈谁氏子，学道要升仙。",
            "人世岂不乐，何苦求上天。",
            "反首顾我语，子岂得谓贤。",
            "智如扑灯蛾，甘就膏火煎。"
        ],
        "title": "谁氏子",
        "id": "d19ae4e4-4013-46e5-83ba-be4a7186c3db"
    },
    {
        "author": "文同",
        "paragraphs": [
            "晨风吹茂林，夕露下芳畹。",
            "秋容变憔悴，复此白日短。",
            "萧萧岁华暮，冉冉节物换。",
            "浩叹倚前楹，使我心曲乱。"
        ],
        "title": "秋兴二首  其一",
        "id": "2b95a56c-ea47-45a4-9717-546b0ef3a582"
    },
    {
        "author": "文同",
        "paragraphs": [
            "百虫感秋阴，入夜声更切。",
            "问尔苦何事，到晓啼不歇。",
            "盈庭不可止，蓊薉藏万穴。",
            "会是天使然，相将送凋节。"
        ],
        "title": "秋兴二首  其二",
        "id": "6d677aa9-336d-404c-a4db-914ef9ace58b"
    },
    {
        "author": "文同",
        "paragraphs": [
            "卫公当国日，力与天地均。",
            "平泉植草木，取尽四方春。",
            "海岳欲必得，亦能役鬼神。",
            "可笑身未冷，已闻属他人。"
        ],
        "title": "书平泉草木记後二首  其一",
        "id": "910033bb-ceaf-4f1a-a414-83a000a16c3d"
    },
    {
        "author": "文同",
        "paragraphs": [
            "公岂不聪明，嗜好乃如此。",
            "若非以私饵，是物安至止。",
            "彼致者何人，定非端洁士。",
            "草木固为尘，丑名终未已。"
        ],
        "title": "书平泉草木记後二首  其二",
        "id": "0ab38d83-b152-49a0-bf95-5d509a2327f8"
    },
    {
        "author": "文同",
        "paragraphs": [
            "当年读书处，古寺拥群峰。",
            "不改岁寒色，可怜门外松。",
            "有僧皆老大，待客转从容。",
            "又下白云去，楼头敲暮钟。"
        ],
        "title": "重过旧学山寺",
        "id": "8ee328fd-4abd-4c9c-84be-e866f78ed298"
    },
    {
        "author": "文同",
        "paragraphs": [
            "枳棘分三径，猿猱结四邻。",
            "茂林修竹地，枕石漱流人。",
            "看雨搘藤杖，迎风卸葛巾。",
            "我来怀愧甚，衣上有红尘。"
        ],
        "title": "书隠者壁",
        "id": "cf8bf0c9-851d-4295-8c11-d4c2b0df6e54"
    },
    {
        "author": "文同",
        "paragraphs": [
            "寂寂复寂寂，门前苔藓积。",
            "巾钵定何之，禅房封屈膝。",
            "蛛丝网窗户，蜗涎篆墙壁。",
            "欲去重迟留，空中望归锡。"
        ],
        "title": "访古寺老僧不遇书壁",
        "id": "5d8acee3-11a6-4025-aab9-932ff4cb585d"
    },
    {
        "author": "文同",
        "paragraphs": [
            "日影满松窗，云开雨初止。",
            "晴林梨枣熟，晓巷儿童喜。",
            "牛羊深涧下，鳬雁寒塘里。",
            "田父酒新成，瓶罂馈邻里。"
        ],
        "title": "村居",
        "id": "c891ddcb-1b17-4ee1-8f07-d8c9ee5da449"
    },
    {
        "author": "文同",
        "paragraphs": [
            "日落云四起，牛羊下高原。",
            "今夜宿何处，孤烟生远村。",
            "寥寥岩狖响，扰扰林鸦喧。",
            "危坐欲终夕，此意将谁论。"
        ],
        "title": "宿田家",
        "id": "952b6697-616a-47a3-b1bc-e04e360fd259"
    },
    {
        "author": "文同",
        "paragraphs": [
            "大热早复暮，幽居如火围。",
            "更无风稍快，只有汗频挥。",
            "袒露忧生客，沾濡怕熟衣。",
            "何当生两翼，直近广寒飞。"
        ],
        "title": "大热",
        "id": "868e7e47-fddf-47fe-ab9c-e482d5cdb31d"
    },
    {
        "author": "文同",
        "paragraphs": [
            "昼睡忽过午，好风吹竹床。",
            "溪云生薄暮，山雨送微凉。",
            "粉裛衣裳润，兰熏簟席香。",
            "归来闲且乐，多谢墨君堂。"
        ],
        "title": "闲乐",
        "id": "f681a60e-a94b-43e9-80f7-89efb3aedb5f"
    },
    {
        "author": "文同",
        "paragraphs": [
            "出处久异矣，居常劳所思。",
            "烟霄惟子未，鬓髪已翁为。",
            "世故岂须问，人生当自知。",
            "林泉闻幸好，足可乐明时。"
        ],
        "title": "寄杨归一",
        "id": "9f6d7124-2616-4332-bdc7-7ebeb8a7644e"
    },
    {
        "author": "文同",
        "paragraphs": [
            "于世已无用，何苦爱读书。",
            "自笑身许大，所处如蟫鱼。",
            "编简补断烂，卷轴收残余。",
            "又锁十余箧，作数随行书。"
        ],
        "title": "行李载书成咏",
        "id": "34ddd01c-7c2c-45d4-9acc-d610887b64f1"
    },
    {
        "author": "文同",
        "paragraphs": [
            "作诗所患格不高，君今已得诗中格。",
            "吾乡风物最清丽，君向其间作诗客。",
            "定余绝景在幽深，更欲烦君用刀尺。"
        ],
        "title": "还友人诗卷",
        "id": "eb913586-4fd3-4279-90f9-d8eb214ae501"
    },
    {
        "author": "文同",
        "paragraphs": [
            "潋滟金波泻碧空，隔霜寒影下征鸿。",
            "夜深一笛昭华引，吹满千岩万壑中。"
        ],
        "title": "上亭北轩对月吹笛得才元舍人昭华引醉霜月草堂吟皆诗谱也  其一",
        "id": "ed0b38ec-041c-42b7-9422-e9d9a52ab9d0"
    },
    {
        "author": "文同",
        "paragraphs": [
            "群山暝色烟开後，远水寒光雨过时。",
            "今夜何人醉霜月，卧听缑岭玉参差。"
        ],
        "title": "上亭北轩对月吹笛得才元舍人昭华引醉霜月草堂吟皆诗谱也  其二",
        "id": "75740e9a-ef23-435a-a5e3-1aa1cf97ef1e"
    },
    {
        "author": "文同",
        "paragraphs": [
            "涪江东岸有云林，峦岭萦回涧谷深。",
            "何事迟留未归去，强颜犹唱草堂吟。"
        ],
        "title": "上亭北轩对月吹笛得才元舍人昭华引醉霜月草堂吟皆诗谱也  其三",
        "id": "74106c49-e004-44d2-9225-da2ffc2d6b1e"
    },
    {
        "author": "文同",
        "paragraphs": [
            "霜风舞征袂，有客去符离。",
            "斜谷雪晴後，曲滩水满时。",
            "乱山谁对酒，孤驿独吟诗。",
            "不得陪清绝，怅然空所思。"
        ],
        "title": "苗子居运判归宿州同赴武康西县道中奉寄  其一",
        "id": "b8fc9368-385f-4527-9ea2-324faaf86cb1"
    },
    {
        "author": "文同",
        "paragraphs": [
            "汉中为会失兼程，雨雪曾无一日晴。",
            "拗项桥头聊立马，使车应已过褒城。"
        ],
        "title": "苗子居运判归宿州同赴武康西县道中奉寄  其二",
        "id": "299601ef-fb76-4d18-82ca-719b2dd880bf"
    },
    {
        "author": "文同",
        "paragraphs": [
            "孙老抱奇笔，临纸恣挥洒。",
            "从头扫乱石，磥砢随墨下。",
            "焦顽与圆润，无一不精者。",
            "谁信万钧重，卷之不盈把。"
        ],
        "title": "孙怀悦纸本乱石",
        "id": "c982cef6-b89a-47a1-8b55-c1f8baf5b355"
    },
    {
        "author": "文同",
        "paragraphs": [
            "昔我去守陵阳日，门前夹道初种榆。",
            "今年我自山南归，向椽大者皆柱粗。",
            "两边合阴若深洞，满地清影繁如铺。",
            "是时暑气正炎酷，无处容此烦病躯。",
            "昼摇清风夜筛月，日日不可离群株。",
            "闲邀亲友坐其下，左右间设琴与壶。",
            "人生适意乃为乐，此乐已恐他更无。",
            "霜飙未起枝叶在，且与诸君同此娱。"
        ],
        "title": "种榆诗",
        "id": "14b81884-edec-4906-a217-3cb1e4a7e7bc"
    },
    {
        "author": "文同",
        "paragraphs": [
            "夏旱亦已久，众惧非常灾。",
            "茫茫大田中，赤风起炎埃。",
            "密云徒满空，甘泽竟不来。",
            "但闻南山下，日日喧怒雷。"
        ],
        "title": "旱雷",
        "id": "ed41645f-943a-4ed7-9e3e-6d958fed6899"
    },
    {
        "author": "文同",
        "paragraphs": [
            "晚云万丈如银山，日光返射红孱颜。",
            "莫夸突兀在天上，且放滂沱来人间。",
            "雷公施力已愤怒，风伯坏事休庸顽。",
            "我将待之至夜半，慎勿更似前时悭。"
        ],
        "title": "久不雨喜见晚云",
        "id": "45834652-bbe0-4653-9092-c6a0f8b4b59c"
    },
    {
        "author": "文同",
        "paragraphs": [
            "绿髪忆新梳，君前侍玉壶。",
            "相随五色凤，飞止帝宫梧。",
            "凤时入紫烟，一举万羽趋。",
            "乘风恣敖荡，众首倾云衢。",
            "帝既天上行，留凤不与俱。",
            "铩翮下永巷，髡𩮜编钳徒。",
            "赭衣舂且歌，北望鸑鷟呼。",
            "凛凛赤喙鸩，一杯死其鶵。",
            "凤亦饮瘖药，鞠域支体殊。",
            "娥姁岂不仁，幸此全贱躯。",
            "归来南山下，秋风裂罗襦。",
            "寒床覆龙具，霜雪侵肌肤。",
            "忽自感时节，临风只长吁。",
            "徒怀掖庭事，饮泣对民夫。"
        ],
        "title": "贾佩兰歌",
        "id": "81e3d88c-762f-4ca9-8966-aa89e2745991"
    },
    {
        "author": "文同",
        "paragraphs": [
            "彼徐太元者，杭州之参军。",
            "同僚曰张惠，犯赃抵深文。",
            "徐哀其母老，诣狱辄自陈。",
            "谓惠所受赃，太元本同分。",
            "今傥独坐惠，此狱无乃冤。",
            "均之不满法，惠遂减死论。",
            "太元亦坐免，不调十余年。",
            "西台李侍郎，典选世所贤。",
            "闻徐之所为，特以不次迁。",
            "擢授郑司功，太元名始传。",
            "後为申王师，德行人推先。",
            "嗟哉後世人，恩义日不完。",
            "初既同职事，言色殊相欢。",
            "谄酒与佞食，旦夕同杯盘。",
            "一有不得意，艰险立万端。",
            "推之入网罗，又以毒箭攒。",
            "昂然了自得，衒露其术全。",
            "此等虽曰人，犬彘曾岂然。",
            "眼见与耳闻，天下何可言。",
            "我今作此诗，中有二义存。",
            "欲使在位者，此风幸相敦。",
            "勿令有识人，命尔为蝎蚖。",
            "又欲彼正士，为国掌三铨。",
            "须察此恶子，废斥入冗员。",
            "自然此浮薄，不长其奸根。",
            "览者请味之，勿罪其言烦。"
        ],
        "title": "徐太元",
        "id": "c4764938-ca79-419e-95f1-7ff20ed325c8"
    },
    {
        "author": "文同",
        "paragraphs": [
            "次公清而狂，其本出天性。",
            "惜哉公廉质，不以儒术正。",
            "陷害公峭刻，奸犯语坚劲。",
            "在位及贵戚，合然仇怨盛。",
            "稀迁愈失意，躁戾因以逞。",
            "王生识其趣，劝以全寿命。",
            "胡为不开纳，封事转凌横。",
            "五帝官天下，此语岂君听。",
            "上怒以不改，章下求众定。",
            "礭然金吾奏，直以大逆订。",
            "虽为郑昌颂，万嫉掩一诤。",
            "遂尔属诸吏，羞复受笞榜。",
            "行当北阙下，辄引佩刀刭。",
            "时虽众所怜，终为端士病。"
        ],
        "title": "盖宽饶",
        "id": "a5959077-7976-40c7-a3db-7d79c7f7864a"
    },
    {
        "author": "文同",
        "paragraphs": [
            "少年名特立，初为贡公起。",
            "元帝擢司隶，刺举无所避。",
            "间者何久阔，京师语如此。",
            "驰车下许章，去节自丰始。",
            "上书擿章恶，此举诚可喜。",
            "奈何少恩恕，春夏常系治。",
            "人多讼其短，遂徙城门尉。",
            "复列堪猛过，上为之切齿。",
            "制诏白其罪，不忍下丰吏。",
            "丰初在朝时，数道堪猛美。",
            "失职乃自取，不内省诸己。",
            "反惑怨其他，转誉以为毁。",
            "不欲加以刑，上怜之老矣。",
            "庶人终于家，反覆丰可耻。"
        ],
        "title": "诸葛丰",
        "id": "0a7c270d-c339-4500-8f95-fc4713486571"
    },
    {
        "author": "文同",
        "paragraphs": [
            "三江古剧邑，入籍生齿伙。",
            "词源百端起，区处不可惰。",
            "子醇为之宰，幽隠照必破。",
            "断事精且密，有若麦历磨。",
            "尚惧忽一失，退即此堂坐。",
            "戾者思改易，无使下罹祸。",
            "如此凡二载，不识有纤过。",
            "贤哉令之师，敢以此为贺。"
        ],
        "title": "新津退思堂",
        "id": "52a16590-cb75-4b2d-bc80-e086ea416872"
    },
    {
        "author": "文同",
        "paragraphs": [
            "墨君堂中看新霁，十里平林铺凈绿。",
            "青烟一去抹远岸，白鸟双来立乔木。",
            "戴胜入园蚕已老，栗留过陇麦将熟。",
            "坐待月破东岭云，自取帘钩更高轴。"
        ],
        "title": "墨君堂晚晴凭栏",
        "id": "a68dad64-a77f-46e9-8125-bd71753e9fcb"
    },
    {
        "author": "文同",
        "paragraphs": [
            "山鸟啭晴日，独行风满林。",
            "涧花熏野袂，岩水溅幽襟。",
            "侧石惊新滑，垂萝爱近深。",
            "萧然此清兴，不似戴华簪。"
        ],
        "title": "山舍早起探晴",
        "id": "29c0b173-7ab8-454a-86a7-6343fc83a75c"
    },
    {
        "author": "文同",
        "paragraphs": [
            "久不到东谷，晚晴欣细履。",
            "阴阴夹路木，溅溅落溪水。",
            "幽涎界屏粉，乱喙刻窗纸。",
            "兀坐忘所归，烟云逼人起。"
        ],
        "title": "东谷独往",
        "id": "41fd7718-b71a-44c3-b370-b81a2951c062"
    },
    {
        "author": "文同",
        "paragraphs": [
            "西崦入深窅，幽茅藏隠仙。",
            "虚窗画云篆，凈几校灵编。",
            "绝巘耸玉干，危岩泻珠涎。",
            "相留饭青䭀，人世凡几年。"
        ],
        "title": "西崦道友",
        "id": "9acf6e85-d6a4-4da6-9c62-f2d1f6594190"
    },
    {
        "author": "文同",
        "paragraphs": [
            "吾友野夫官满归，峡中风物正春时。",
            "莫因道路起长叹，且对江山吟好诗。",
            "异日滑台君若到，寄言别乘我相思。",
            "声名已重更论底，但引冰堂金屈卮。"
        ],
        "title": "送李野夫兼简公择学士同年",
        "id": "fa8d5f2b-76ae-4987-820d-a2d26b919b35"
    },
    {
        "author": "文同",
        "paragraphs": [
            "峨峨仙鸾山，杳杳山上阁。",
            "道傍问耕者，居云之所作。",
            "居云倜傥士，缰锁不可缚。",
            "读书三十年，议论写不涸。",
            "纵横入众艺，深晓不止略。",
            "自笑与世疏，回首念岩壑。",
            "安排事幽隠，终老期此托。",
            "结茅层峦巅，退比篱下雀。",
            "栖枝榜其号，意岂羡鹏鹗。",
            "时兹入岑绝，寄愤满寥廓。",
            "江风拂危栏，涧月满疏箔。",
            "独横古溜琴，远意追淡泊。",
            "萧萧履霜操，隠隠天外落。",
            "飘扬杂仙籁，泛响度林薄。",
            "其谁共高兴，唯此猿与鹤。",
            "愿言解尘缨，一赴方外约。"
        ],
        "title": "任居云栖枝阁",
        "id": "106ccf56-2426-4799-a996-a4d8402f02d5"
    },
    {
        "author": "文同",
        "paragraphs": [
            "蟠桃实在枝，蟠桃花已飞。",
            "相隔五十春，一旦还相依。",
            "康叔视金龟，解去如粪土。",
            "徒步入峣关，金州取其母。",
            "古人亦有此，比之康叔难。",
            "几时有古人，能如公弃官。",
            "玉莲仙宇中，相会谈此事。",
            "使我发惊叹，达晓不能寐。",
            "借问侍安舆，辇下何时过。",
            "我欲率诸君，扶服诣门贺。"
        ],
        "title": "朱康叔郎中弃官求母于金州因会华清宫作此诗送之",
        "id": "4ca15e71-abeb-4bdf-b1d2-601d98f50c91"
    },
    {
        "author": "文同",
        "paragraphs": [
            "潜流蔽荒壤，嘉惠鬰所施。",
            "邑人念远汲，视此无以为。",
            "苏君作之令，大利收前遗。",
            "一日会众锸，兹焉发清漪。",
            "既已就新甃，瓶缶何累累。",
            "尽言彼污浊，岂尔同甘滋。",
            "比户获美饮，颂君皆一辞。",
            "何以纪君德，是泉无涸时。"
        ],
        "title": "蓬溪苏令均利泉",
        "id": "1f42ae9c-35a6-4dbd-98c4-fa4f42160683"
    },
    {
        "author": "文同",
        "paragraphs": [
            "婉婉西邻女，韶颜艳朝霞。",
            "淑性自天与，少小传令嘉。",
            "孝爱亲党重，巧慧闾里夸。",
            "其母最娇怜，看若眼下花。",
            "自从挣冠笄，未始离窗纱。",
            "读书佩箴戒，举止无纤瑕。",
            "求媒不自审，得婿非良家。",
            "如以琼树枝，使之并蒹葭。",
            "忆初行嫁时，遗赠矜豪华。",
            "明珠蹙袿裾，杂宝装簪珈。",
            "余赀讵可数，但较辇以车。",
            "其姑本寒种，贪壑常谽谺。",
            "得妇不问好，求索惟无涯。",
            "侍奉四五年，叫物愈饿鸦。",
            "百欲一不应，用毒同虺蛇。",
            "岂惟被诟辱，抑亦遭笞挝。",
            "驰使执贱役，课责日夜加。",
            "手指尽秃瘃，鬓髪仍髟髿。",
            "一旦不任事，病骨枯若槎。",
            "委顿卧在床，尚尔磨怒牙。",
            "既死亦不顾，但恣攫且拏。",
            "闻之道路人，涕泗而咨嗟。",
            "养女择所适，此事宁轻耶。",
            "家法要相委，在迩不在遐。",
            "娉礼贵得中，尚约不尚奢。",
            "尊章若慈仁，至死甘苎麻。",
            "请看西邻女，一失千里差。"
        ],
        "title": "冤妇行",
        "id": "16d39908-e255-4f8b-8429-e452e55b326e"
    },
    {
        "author": "文同",
        "paragraphs": [
            "宿髪未暇梳，林居且辰诣。",
            "鲜晖散清滴，湿湿满衣袂。",
            "仄行盖前碍，倾视因远翳。",
            "野意浩盈怀，曾忘傲公退。"
        ],
        "title": "林居",
        "id": "cc49feb4-5f52-461f-ad77-baae34f50ce0"
    },
    {
        "author": "文同",
        "paragraphs": [
            "嗜竹种复画，浑如王掾居。",
            "高堂倚空岩，素壁交扶疏。",
            "山影覆秋静，月色澄夜虚。",
            "萧爽只自适，谁能爱吾庐。"
        ],
        "title": "墨君堂",
        "id": "eeab29dd-715b-4f05-9bd0-bf43b38ba36b"
    },
    {
        "author": "文同",
        "paragraphs": [
            "层崖莹青瑶，泠滑不可扪。",
            "秋光发凈照，林影摇晴暾。",
            "飞瀑涤吟肺，垂萝清饮魂。",
            "惟忧渍愁霖，碎藓来相痕。"
        ],
        "title": "鉴崖",
        "id": "f441d02d-b52c-427d-a129-7180efcf786d"
    },
    {
        "author": "文同",
        "paragraphs": [
            "荒途涉沮洳，危岭升坡阤。",
            "爱此清凈居，不倦来往多。",
            "山僧见余喜，颠倒披干陀。",
            "引我坐前轩，山果丹碧罗。",
            "食已步野径，新柔踏晴莎。",
            "就石枕古棱，依松执长柯。",
            "是夕乃宿此，东山吐圆波。",
            "夜久不能寐，禽虫伴幽哦。",
            "达旦鸣落叶，固非俗士歌。",
            "岩猿与溪鸟，应笑频经过。"
        ],
        "title": "宿超果山寺",
        "id": "97107dbd-9ea2-4249-91f2-7bff95825f6e"
    },
    {
        "author": "文同",
        "paragraphs": [
            "上人者何人，富乐之禅客。",
            "成都昔尝见，时已坐法席。",
            "别来二十年，嗟此出处隔。",
            "昨过芙蓉溪，舍楫得携策。",
            "盘盘转危磴，上叩金仙宅。",
            "林间识孤标，梵眼老愈碧。",
            "引我翠壁下，煮茗拂藓石。",
            "问之第二月，雄辩发古译。",
            "无由从之游，不得蒙久益。",
            "翻然入尘阓，俯首愧名迹。"
        ],
        "title": "富乐山海师",
        "id": "d6770de0-3a4a-4048-bd20-ab71e1af4ee5"
    },
    {
        "author": "文同",
        "paragraphs": [
            "百尺压城端，飞檐欲上抟。",
            "湖光摇埤堄，山影转栏杆。",
            "秀野含春煦，乔林拥暮寒。",
            "回头大岷雪，千仞玉巑岏。"
        ],
        "title": "彭州南楼",
        "id": "a26a1e53-c5ac-4837-a7e7-b20829214291"
    },
    {
        "author": "文同",
        "paragraphs": [
            "万法一轩中，周回百座容。",
            "曲燃薝卜久，横揭贝多重。",
            "信士供晨钵，门人集午钟。",
            "何时听雄辨，几柄换庭松。"
        ],
        "title": "大慈交师演古轩",
        "id": "0c0cee82-7c2d-49f7-8877-bb50edb0a699"
    },
    {
        "author": "文同",
        "paragraphs": [
            "雨後溪水急，晴光鬰如浮。",
            "高林放繁阴，黮黮幢盖稠。",
            "麦熟桑椹好，撩乱黄栗留。",
            "咿咿动新蜩，呴呴啼乳鸠。",
            "晚策贪静境，缓带成独游。",
            "照影俯回渊，濯足临漫流。",
            "愿言怀世虑，逐此萧洒休。",
            "定知今夕梦，不作尘土忧。"
        ],
        "title": "新晴後溪树阴洒然览景成韵",
        "id": "5d1aa33c-e65a-43cd-bb09-da3faf07d7d8"
    },
    {
        "author": "文同",
        "paragraphs": [
            "吾邑固僻陋，巉巉合群山。",
            "苟无贤者居，孰能营幽闲。",
            "黄子治北郊，胜绝收其间。",
            "长溪断谷口，嚣哗隔尘阛。",
            "始至甚夷旷，渐往颇险艰。",
            "洞穴烟云昏，涧壑松桂环。",
            "幽芳自芬馥，野咔常绵蛮。",
            "缭磴挂绝壁，孤彴飞遥湾。",
            "气象夺天奥，景物搜鬼悭。",
            "筑室贮群籍，轩窗面孱颜。",
            "朱黄列几案，坐把古穴删。",
            "自取天爵高，下视五两纶。",
            "处心固已定，讵恤时辈讪。",
            "伊余素无似，谬入文墨班。",
            "前得省亲归，屡此容追攀。",
            "时亦窃讲议，始蹈贤圣关。",
            "譬之拉虎豹，所得纔一斑。",
            "自愧鄙朴姿，得涉道谊寰。",
            "余亦有东谷，对此何格顽。",
            "每来辄尽日，须步明月还。"
        ],
        "title": "黄秀才北郊书堂",
        "id": "ec305968-8c4f-42ee-9953-b5af8ec93bb2"
    },
    {
        "author": "文同",
        "paragraphs": [
            "秋高群山空，众籁吐天窍。",
            "霜飙击林野，岩壑起哀嘂。",
            "萧萧寒月下，合若万鬼啸。",
            "疑是太古魂，㗀㗀此中吊。",
            "山人住中巘，侧耳得清峭。",
            "谱之入文字，满卷冷雪照。",
            "其声太凄楚，劲涩皆古调。",
            "俗尚正淫靡，惑者自夸耀。",
            "山人持之归，无乃取众谯。",
            "会有知此音，相逢当一笑。"
        ],
        "title": "读杨山人诗",
        "id": "f94ecc89-e279-4b14-99f5-4ec692b8dab5"
    },
    {
        "author": "文同",
        "paragraphs": [
            "已师杖奇竹，坐亦不去手。",
            "循摩莹且腻，瘦骨何蚴蟉。",
            "丛枝抱奇节，两两相对走。",
            "寻常出孤梢，上下分左右。",
            "如何此独异，天产固非偶。",
            "师初得之谁，此实世未有。",
            "不为师所用，亦共众植朽。",
            "愿师勿弃置，珍之比灵寿。"
        ],
        "title": "已师竹杖",
        "id": "6c029122-eaa0-4e7a-9caf-aae0304f5208"
    },
    {
        "author": "文同",
        "paragraphs": [
            "高原硗确石径微，篱巷明灭余残晖。",
            "旧裾飘风采桑去，白袷卷水秧稻归。",
            "深葭绕涧牛散卧，积麦满场鸡乱飞。",
            "前溪後谷暝烟起，稚子各出关柴扉。"
        ],
        "title": "晚至村家",
        "id": "4d5a1d8d-3175-4a58-acd7-d23b5d186055"
    },
    {
        "author": "文同",
        "paragraphs": [
            "积雨无所诣，十日不出屋。",
            "故人念端居，牢落如槁木。",
            "高轩过穷巷，下马想慰沃。",
            "载酒酡杨颜，裹饭饱桑腹。",
            "日暮从者散，还寻旧书读。"
        ],
        "title": "雨喜客过",
        "id": "16fdaa65-7ef6-4629-9963-63aca3018333"
    },
    {
        "author": "文同",
        "paragraphs": [
            "不复入城市，乱山围一村。",
            "云霞供几席，水石佐琴樽。",
            "病久筋力缓，眠多头目昏。",
            "无人来谷口，苔藓上松门。"
        ],
        "title": "墅居",
        "id": "e5f13d83-f090-41df-bd48-e2b856db0b26"
    },
    {
        "author": "文同",
        "paragraphs": [
            "丛榆落碎钿，蔓柳扑轻绵。",
            "丽畹暗红雾，曲堤横翠烟。",
            "嘉树正阴合，好禽新语圆。",
            "东窗日已满，犹托隠囊眠。"
        ],
        "title": "东窗",
        "id": "7fb79956-2617-48b8-8f98-5c8acb1e7699"
    },
    {
        "author": "文同",
        "paragraphs": [
            "惊云驾长风，大雨洒九有。",
            "崩腾百川倒，豪怒一雷走。",
            "茫茫草木乱，隠隠岩谷吼。",
            "高阁昼眠人，觉来但支肘。"
        ],
        "title": "大雨",
        "id": "2bc5a756-a391-42ae-9620-babeddc657d3"
    },
    {
        "author": "文同",
        "paragraphs": [
            "清霜入寒溪，水迹落一尺。",
            "飞沙上芹叶，脆卷如燎炙。",
            "孤根抱生意，春泽守遗沥。",
            "愿奉野人荐，充君盘中实。"
        ],
        "title": "芹叹",
        "id": "75ea1d09-8b77-46ec-8b1a-4577aec67e1b"
    },
    {
        "author": "文同",
        "paragraphs": [
            "忧居向山林，虫鸟日为伍。",
            "形骸乍摧剥，骨肉惯辛苦。",
            "蔬盘羞客至，病榻厌人语。",
            "地僻谁往还，闲门闭深雨。"
        ],
        "title": "忧居",
        "id": "063c0468-2d35-49c4-b6f7-284ffc33c76d"
    },
    {
        "author": "文同",
        "paragraphs": [
            "清溪漱碧崖，衮衮寒声落。",
            "子川爱溪声，架桥横绝壑。",
            "山风撼松月，倚槛听喷薄。",
            "遂号曰鸣珰，古人无此作。"
        ],
        "title": "任氏鸣珰桥",
        "id": "88000564-c1d5-43f9-a99b-b3cd236f57d1"
    },
    {
        "author": "文同",
        "paragraphs": [
            "篱巷接菰蒲，闲扉掩自娱。",
            "水虫行插岸，林鸟过提壶。",
            "白浪摇秋艇，青烟盖晚厨。",
            "主人夸野饭，为我煮新芦。"
        ],
        "title": "过友人溪居",
        "id": "57ca396c-9ca0-447b-9ba3-ad09eb73022a"
    },
    {
        "author": "文同",
        "paragraphs": [
            "客路逢江国，人家占画图。",
            "青林随远岸，白水满平湖。",
            "鱼小犹论尺，鸥轻欲问铢。",
            "何时遂休去，来此伴潜夫。"
        ],
        "title": "江上主人",
        "id": "97e4dd9b-5b7a-4cac-818d-17745a1e05ae"
    },
    {
        "author": "文同",
        "paragraphs": [
            "见说楼台满玉波，中间惟只锁孀娥。",
            "可怜八万二千户，每到缺时争奈何。"
        ],
        "title": "咏月",
        "id": "17770fc8-765a-46f0-ac40-095e6244df0e"
    },
    {
        "author": "文同",
        "paragraphs": [
            "生平曾不事悠悠，倏忽年华五十秋。",
            "宦意文情俱淡泊，可怜浑似李蒙州。"
        ],
        "title": "五十",
        "id": "f6294be7-970f-4232-92f0-06045541169f"
    },
    {
        "author": "文同",
        "paragraphs": [
            "耻将衰晚竞青春，强把圆波拂晓尘。",
            "自笑年来须鬓白，王昭不解作官人。"
        ],
        "title": "揽照",
        "id": "f1e0bd7e-fe3c-479a-9417-69cfc6378785"
    },
    {
        "author": "文同",
        "paragraphs": [
            "隋氏廷中列百官，几人风节动朝端。",
            "越公事势炎如火，独有梁毗会忍寒。"
        ],
        "title": "梁景和",
        "id": "f9721605-48fe-484b-a843-d7705310c015"
    },
    {
        "author": "文同",
        "paragraphs": [
            "十万余工造羽仪，夹堤浮浪去参差。",
            "堂堂送入江都去，浑忘当年揽颈时。"
        ],
        "title": "何桂林",
        "id": "65fabb81-934f-4959-be94-ef002cfa2d6c"
    },
    {
        "author": "文同",
        "paragraphs": [
            "管马心何在，排车意自闲。",
            "问时将手板，柱颊对西山。"
        ],
        "title": "傲吏",
        "id": "9538b9a6-99ce-48c5-afbc-bcc3aae622b8"
    },
    {
        "author": "文同",
        "paragraphs": [
            "茂林斑若锦，秀巘矗如屏。",
            "底处供登览，阑干在杳冥。"
        ],
        "title": "阆州东园十咏 锦屏阁",
        "id": "51e61382-d030-4aa7-b3d4-e56d606aafcc"
    },
    {
        "author": "文同",
        "paragraphs": [
            "无时来见袭，有地更临高。",
            "坐客清谈起，纷纷落麈毛。"
        ],
        "title": "阆州东园十咏 清风台",
        "id": "3c9ebfca-a7eb-417e-a41a-138f3bfc8947"
    },
    {
        "author": "文同",
        "paragraphs": [
            "画箔褰何碍，珍丛发已圆。",
            "愿公皆遍赏，莫为一隅偏。"
        ],
        "title": "阆州东园十咏 四照亭",
        "id": "5db12e6f-72f0-43fa-a139-63c999531ae3"
    },
    {
        "author": "文同",
        "paragraphs": [
            "挼风夸晚态，垂雨怯春寒。",
            "为问题芳意，同谁倚画栏。"
        ],
        "title": "阆州东园十咏 柳桥",
        "id": "33450e32-889b-4381-9ebd-48f0b33f1cf8"
    },
    {
        "author": "文同",
        "paragraphs": [
            "水似珠珰入，池如玉磬开。",
            "临流唯自适，鱼鸟莫相猜。"
        ],
        "title": "阆州东园十咏 曲池",
        "id": "1b933f52-0065-450d-a331-06e42d18c878"
    },
    {
        "author": "文同",
        "paragraphs": [
            "微棱生海角，圆魄到天心。",
            "共上唯佳客，无容照俗襟。"
        ],
        "title": "阆州东园十咏 明月台",
        "id": "c7c1347d-8b1e-4a7f-8948-e3eaf2b100de"
    },
    {
        "author": "文同",
        "paragraphs": [
            "合栋交生角，回栏互引牙。",
            "由来因地势，不是故尖斜。"
        ],
        "title": "阆州东园十咏 三角亭",
        "id": "044672e1-5647-40cc-b205-2a0a689231de"
    },
    {
        "author": "文同",
        "paragraphs": [
            "缭绕穿红萼，烂斑踏紫苔。",
            "谁将锦步障，端为使君开。"
        ],
        "title": "阆州东园十咏 花坞",
        "id": "62c21637-4e16-40b9-bc83-98f53d389544"
    },
    {
        "author": "文同",
        "paragraphs": [
            "玉笋齐抽日，金釭竞列时。",
            "自然俱可爱，莫放画帘垂。"
        ],
        "title": "阆州东园十咏 药栏",
        "id": "5ef35e8d-e860-4c44-a722-bb1ea95d31d3"
    },
    {
        "author": "文同",
        "paragraphs": [
            "已筑环为堵，仍裁月作床。",
            "公来时隠几，身世在羲皇。"
        ],
        "title": "阆州东园十咏 郎中庵",
        "id": "f51d0672-72a4-4db9-ac0c-8729712a9df3"
    },
    {
        "author": "文同",
        "paragraphs": [
            "群冈压泾湄，于此聚众首。",
            "其间石屋露，远视若呀口。",
            "林端蹑絙上，却入势愈斗。",
            "围空竖古壁，阔可百人受。",
            "洪钟谁倒仰，巨瓮忽侧剖。",
            "层岩寒泉飞，绝巘怪树走。",
            "阴风喜复怒，野雾吞且呕。",
            "晴岚逼衣襟，欲住不得久。",
            "尝闻耕者说，自昔藏蚴蟉。",
            "当年救旱事，有记刻不朽。",
            "近岁灵恐歇，百祷无一偶。",
            "至今闾里人，不复来奠酒。"
        ],
        "title": "和仲蒙石龙涡",
        "id": "8d236265-1d85-4f57-802f-7bd9eb3b0c9e"
    },
    {
        "author": "文同",
        "paragraphs": [
            "大历年，忠武居豳捍逆氐。",
            "盛平民，营板堵，断贼闭迒蹊。",
            "连橹横，朱鸟飞。",
            "墙切紫霓萦纡围，绝巘靡迤附深溪。",
            "外浚池隍险，旁联堡障低。",
            "轒辒防蔺石，埤堄碍云梯。",
            "树杪鸣巡铎，崖端响守鼙。",
            "石头何培塿，龙首太酰鸡。",
            "岁久苍苔上，时平白草齐。",
            "全秦襟带地，惟此壮山西。"
        ],
        "title": "和仲蒙山城",
        "id": "e07cc74b-1248-40cd-b8a0-0b67e14dc553"
    },
    {
        "author": "文同",
        "paragraphs": [
            "菀菀冥冥雨气沉，一春长是咏春阴。",
            "燕归画栋帘栊静，鶑下雕栏院宇深。",
            "斗草玉钗应复约，看花金勒误重寻。",
            "谢郎风调将谁奈，独倚书床拥鼻吟。"
        ],
        "title": "和子山春日雨中书事见寄  其一",
        "id": "78324bb7-9f9b-4444-b30e-ad86a6240034"
    },
    {
        "author": "文同",
        "paragraphs": [
            "青春已破六十日，正好共携歌管游。",
            "鶑花有意欲恼乱，风雨何事相淹留。",
            "南园彩棚映绿树，西湖画舫临清流。",
            "几时云阴得敛霁，愿把一樽相献酬。"
        ],
        "tags": [
            "西湖"
        ],
        "title": "和子山春日雨中书事见寄  其二",
        "id": "4b8e5061-4b71-4500-b1af-558fd430f81a"
    },
    {
        "author": "文同",
        "paragraphs": [
            "太常旧得同科第，幕府今还次姓名。",
            "作记马周文已赡，书丹程邈隶尤精。",
            "定知二美能传久，从此三家觉转荣。",
            "每对雄词观健笔，自惭孤迹附群英。"
        ],
        "title": "马子山为余与贺顺之书记李仲蒙察推同年同幕作题名记复有诗督程适之书石余因和兼谢",
        "id": "7a3e62c3-d557-45cf-8a04-2eb6a9b5be7e"
    },
    {
        "author": "文同",
        "paragraphs": [
            "自趋戎幙佐鞬櫜，四见新阴发旧柯。",
            "学饮不成欢意少，好吟无倦苦心多。",
            "舞伤池柳风图甚，泣破庭兰雨奈何。",
            "敢对青春叹留滞，且须开口更狂歌。"
        ],
        "title": "官舍春日书怀  其一",
        "id": "6408af59-7d06-43c2-9386-3ea48457b17b"
    },
    {
        "author": "文同",
        "paragraphs": [
            "琵琶泉水碧溶溶，又见春归玉柱峰。",
            "欢绪已阑羞老大，交期将近懒游从。",
            "杏开暖萼融红蜡，柳放晴花拆白茸。",
            "赋得上林佳景尽，不知谁为荐临邛。"
        ],
        "title": "官舍春日书怀  其二",
        "id": "c5ddb457-3801-495f-85ce-2986e1265611"
    },
    {
        "author": "文同",
        "paragraphs": [
            "试此望摇落，秋襟成惘然。",
            "客怀伤薄莫，节物感穷边。",
            "断烧侵高垒，微阳入晚川。",
            "年来旧山意，常与雁翩翩。"
        ],
        "title": "登邠州城楼",
        "id": "f8f68a85-53c9-4d42-93d9-a83e50d59df7"
    },
    {
        "author": "文同",
        "paragraphs": [
            "危剎隠高阜，孤轩横碧虚。",
            "登临赏秋杪，笑傲乐公余。",
            "野外景入画，坐中欢可书。",
            "重城已严钥，归马尚踟蹰。"
        ],
        "title": "秋尽日陪诸友登白佛阁",
        "id": "aa7247d3-5ac4-494b-88ea-121d831c51bb"
    },
    {
        "author": "文同",
        "paragraphs": [
            "灯火宜冬杪，图书称夜长。",
            "帘钩挂新月，窗纸漏飞霜。",
            "酒醴惭孤宦，皮毛逐异乡。",
            "谁知旧山下，梅艳满东墙。"
        ],
        "title": "极寒",
        "id": "628388a0-8fd8-4fdc-b40d-ab7cd0b9d35c"
    },
    {
        "author": "文同",
        "paragraphs": [
            "缃叶隠朱实，累累楚江澨。",
            "寒香摘清露，奔走寄迢递。",
            "琳腴满金殻，咀嚼想佳惠。",
            "君未致此时，风已吹削肺。"
        ],
        "title": "谢惠橘",
        "id": "b4e84774-f327-4a0c-9164-ff60d0ac20c0"
    },
    {
        "author": "文同",
        "paragraphs": [
            "节物感羁旅，连空生塞阴。",
            "乱鸿寒渚远，群雀晚丛深。",
            "霜重泾滩出，烟高陇树沉。",
            "岁华徒自老，幽愤满登临。"
        ],
        "title": "登山城书事",
        "id": "7ba218f8-0c00-4a10-aaf6-af4e4da7c74a"
    },
    {
        "author": "文同",
        "paragraphs": [
            "霜树东门晓，清寒满客衣。",
            "一樽从此别，百两几时归。",
            "漆水鱼初荐，梁园雪正飞。",
            "高堂今远郡，须念报春晖。"
        ],
        "title": "送夏殿直",
        "id": "7ddb0643-eef7-4138-bf2f-bff8676123cb"
    },
    {
        "author": "文同",
        "paragraphs": [
            "严风吹玉柱，有客动归装。",
            "古道转危阪，全家行晓霜。",
            "休嗟游薄宦，且喜拜高堂。",
            "会合知何所，春江泛楚艎。"
        ],
        "title": "送钱规判官归蜀觐亲遂之岳阳",
        "id": "26a244cc-2715-41ba-a30c-69a0b28f0742"
    },
    {
        "author": "文同",
        "paragraphs": [
            "素质静相依，清香暖更飞。",
            "笑从风外歇，啼向雨中归。",
            "江令歌琼树，甄妃梦玉衣。",
            "画堂明月地，常此惜芳菲。"
        ],
        "title": "和梨花",
        "id": "1a913211-0c96-4100-8439-8150b68f1dab"
    },
    {
        "author": "文同",
        "paragraphs": [
            "岩壁自丛丛，年华寂寞中。",
            "偶因移晓雨，似欲占春风。",
            "嫩叶藏轻绿，繁葩露浅红。",
            "孤根知幸否，从此对雕栊。"
        ],
        "title": "山樱",
        "id": "451810e5-c9ef-4840-a60f-47a71dff27ce"
    },
    {
        "author": "文同",
        "paragraphs": [
            "袅袅复翻翻，封条压树繁。",
            "群芳非姊妹，乱实见儿孙。",
            "荫日临虚槛，披风拂短垣。",
            "主人无奈尔，常为醉幽轩。"
        ],
        "title": "秋子",
        "id": "8a79309e-ce68-46f1-9990-cb186a50385b"
    },
    {
        "author": "文同",
        "paragraphs": [
            "种近短墙边，开临小槛前。",
            "倚风无限意，笑日有余妍。",
            "枝软围深密，苞秾堕碎圆。",
            "祗应芳树下，时见武陵仙。"
        ],
        "title": "桃花",
        "id": "976ca1a4-7fe7-4563-b29d-2cae92f020cf"
    },
    {
        "author": "文同",
        "paragraphs": [
            "仙杏一番新，妖饶洗露晨。",
            "待妆忧粉重，欲点要酥匀。",
            "月淡斜分影，池清倒写真。",
            "君须怜旧物，曾伴曲江春。"
        ],
        "title": "杏花",
        "id": "4922a0c8-f339-42c7-95c6-694c187b5974"
    },
    {
        "author": "文同",
        "paragraphs": [
            "落日照容谷，寥然官署秋。",
            "开帘临绝巘，凭几对寒流。",
            "古意深中得，诗中静外游。",
            "三年多少景，满箧是冥搜。"
        ],
        "title": "秋日寄吕永寿微中",
        "id": "9082ca65-4442-4ab0-89bf-0c537e6af197"
    },
    {
        "author": "文同",
        "paragraphs": [
            "春工运潜巧，是处有行迹。",
            "庭梢发新颖，岩溜融暖脉。",
            "晴湖影拨剌，晓树音格磔。",
            "须知玉峰下，日有寻芳客。"
        ],
        "title": "吟春",
        "id": "148f9ee6-dd25-4c6b-bd7a-0bd61b45e971"
    },
    {
        "author": "文同",
        "paragraphs": [
            "险道入幽邃，深溪转岑寂。",
            "苍烟鬰孤岩，秀石围断壁。",
            "古藓甃碧润，寒泉洒清滴。",
            "谁能厌尘襟，兹可供洗涤。"
        ],
        "title": "琵琶泉",
        "id": "0acf11ee-f40b-478c-b0a3-2ab684dc7e67"
    },
    {
        "author": "文同",
        "paragraphs": [
            "风流从事季长家，绕遍官居种尽花。",
            "应为清才无比敌，拟将文彩竞春华。"
        ],
        "title": "和子山种花  其一",
        "id": "8dcfcf5e-2f4b-4f95-a216-11c3324f890c"
    },
    {
        "author": "文同",
        "paragraphs": [
            "碾薄䄩圆粉色匀，一枝寒艳恼青春。",
            "晓来带雨四厢下，恰似蓬莱见太真。"
        ],
        "title": "和子山种花  其二",
        "id": "c8d23402-0b54-466c-8524-c9f07ece086a"
    },
    {
        "author": "文同",
        "paragraphs": [
            "曾宴琼林烂熳红，宝津楼下看春风。",
            "今朝忽向君家见，犹忆当年醉眼中。"
        ],
        "title": "和子山种花  其三",
        "id": "0450c2e2-65c3-4a96-8761-21a644d1b377"
    },
    {
        "author": "文同",
        "paragraphs": [
            "几树山樱曲槛前，花开如火叶如烟。",
            "待将短句夸形似，已被休文道欲燃。"
        ],
        "title": "和子山种花  其四",
        "id": "e338dd11-474b-4ba0-b596-866142b3d0f1"
    },
    {
        "author": "文同",
        "paragraphs": [
            "新自泾州趁雨移，便开繁萼拥芳枝。",
            "红霞照地清香起，似到玄都观里时。"
        ],
        "title": "和子山种花  其五",
        "id": "224236ab-c1e3-4e58-8b8d-18006d01d2e5"
    },
    {
        "author": "文同",
        "paragraphs": [
            "簌簌遥空堕碎琼，一街寒色晓风清。",
            "题舆想入箫台下，似驾飙轮向玉京。"
        ],
        "title": "和张屯田雪中朝拜天庆观  其一",
        "id": "7efcec59-0a0b-453a-9cc0-5599af511180"
    },
    {
        "author": "文同",
        "paragraphs": [
            "宝幢珠节共玲珑，九虎严关有路通。",
            "遥望玉宸端象简，宛然身在广寒宫。"
        ],
        "title": "和张屯田雪中朝拜天庆观  其二",
        "id": "d430f3f5-a498-494f-8732-07c132ca1121"
    },
    {
        "author": "文同",
        "paragraphs": [
            "君无彭泽五十亩，我有谪仙三百杯。",
            "闻道山中足春意，满壶聊为拨新醅。"
        ],
        "title": "送酒与吕令答所示诗  其一",
        "id": "54be834d-8a62-4f4e-ad5f-663c16f2fd50"
    },
    {
        "author": "文同",
        "paragraphs": [
            "见说西溪里，群花艳正繁。",
            "不知红影下，谁共醉芳樽。"
        ],
        "title": "送酒与吕令答所示诗  其二",
        "id": "1d7f0da3-10ee-4da5-89b1-eed33b1b3bc2"
    },
    {
        "author": "文同",
        "paragraphs": [
            "一色阴云蔽晓空，粉英琼屑乱茸茸。",
            "不知游骑将何处，已失南城玉柱峰。"
        ],
        "title": "初雪",
        "id": "32d2517a-9b34-4f62-8bc9-31d1b0384d94"
    },
    {
        "author": "文同",
        "paragraphs": [
            "云阴低重玉花繁，独拥貂裘对一樽。",
            "不语佳宾是何物，古书名画满西轩。"
        ],
        "title": "对雪独酌",
        "id": "5f63c99f-16f6-4d4b-973f-2d6bec4dea23"
    },
    {
        "author": "文同",
        "paragraphs": [
            "云烟飘泊树微茫，一岸人家带夕阳。",
            "欲上高原便回首，可怜风物似吾乡。"
        ],
        "title": "槐庄渡口",
        "id": "1672932f-7a11-4955-b0e3-ebe47732c85e"
    },
    {
        "author": "文同",
        "paragraphs": [
            "去岁相违恨已赊，今年相遇喜无涯。",
            "红情绿意知多少，尽入泾川万树花。"
        ],
        "title": "约春",
        "id": "18016af9-cb2b-4b8f-be51-4e56edc7f5ea"
    },
    {
        "author": "文同",
        "paragraphs": [
            "柳色绕堤金粉明，湖光浮岸玉烟轻。",
            "风柔日薄恰新霁，正好访春来此行。"
        ],
        "tags": [
            "西湖"
        ],
        "title": "和子山陪使君游西湖三绝正月晦日  其一",
        "id": "ad7d3aad-bc32-4004-95b6-f3b6fa36f50b"
    },
    {
        "author": "文同",
        "paragraphs": [
            "游骑翩翩从使君，娱宾亭上宴西曛。",
            "座中不用频辞酒，明日青春已一分。"
        ],
        "tags": [
            "西湖"
        ],
        "title": "和子山陪使君游西湖三绝正月晦日  其二",
        "id": "f265a9e4-19aa-445b-a92e-57ad85e6b870"
    },
    {
        "author": "文同",
        "paragraphs": [
            "满眼垂杨照绿波，就中春意此先多。",
            "不将歌管酬佳景，拟奈翠漪堂上何。"
        ],
        "tags": [
            "西湖"
        ],
        "title": "和子山陪使君游西湖三绝正月晦日  其三",
        "id": "584fbe19-3a87-41a8-8526-349448f3def9"
    },
    {
        "author": "文同",
        "paragraphs": [
            "豳郊寒重勒春迟，消息如今尚未知。",
            "只是垂杨最先得，每朝来觅向东枝。"
        ],
        "title": "探春",
        "id": "3d93b401-baaf-4f00-b960-6a7652a3346c"
    },
    {
        "author": "文同",
        "paragraphs": [
            "东风何事力犹微，凛凛边寒犯客衣。",
            "旧雪未消新雪下，南园春色几时归。"
        ],
        "title": "春寒",
        "id": "c7496151-8e64-444e-92f9-886ceb6abe2d"
    },
    {
        "author": "文同",
        "paragraphs": [
            "高风发远籁，转响为清商。",
            "隆曦减炎威，未晚先自凉。",
            "庭前碧桐树，昨日闻早霜。",
            "朝来逐叶上，已晕一拂黄。",
            "壮岁觉时节，㸌若翻电光。",
            "自顾勿嗟惋，徒然搅中肠。",
            "官居幸少事，署案日几行。",
            "公退清且闲，垂帘坐虚堂。",
            "解带辄傲兀，左右罗缣缃。",
            "所务唯讨论，一灯从夜长。"
        ],
        "title": "新秋读书",
        "id": "b28647f5-7337-49bc-a133-3f1432a7cad3"
    },
    {
        "author": "文同",
        "paragraphs": [
            "侧身入穷阎，局影守环堵。",
            "日高齿未嚼，风劲骭犹露。",
            "胡为迫冻饿，此道吾所素。",
            "出每驾鸡栖，归仍伏龙具。",
            "原生本非病，董子盖不遇。",
            "谁将斗升水，活此辙中鲋。",
            "不见裹粮人，欲死者亦屡。",
            "徒自讽诗书，区区立名誉。"
        ],
        "title": "贫士行",
        "id": "abe6cd92-cdd2-41c4-a5c3-91506463ec37"
    },
    {
        "author": "文同",
        "paragraphs": [
            "畏暑事晨役，高原动征羁。",
            "遥遥历广博，浩浩长风吹。",
            "疏星才出没，河汉西南垂。",
            "林端启明上，飞光发丹曦。",
            "荧荧洒晴露，百物含华滋。",
            "爽气入肝鬲，宿浊无一丝。",
            "寒泉漱清甘，洗涤俗虑遗。",
            "还忧火轮怒，万里烧云逵。"
        ],
        "title": "冯氏道中早行",
        "id": "3dbe1978-00d3-4d65-a7a8-c5733ae08c8d"
    },
    {
        "author": "文同",
        "paragraphs": [
            "抱病出烦阓，投此青林间。",
            "高轩得清凉，坐致精爽还。",
            "主人止之宿，借与终南山。",
            "中宵皓月起，绕枕皆孱颜。",
            "望久气自清，心胸无结顽。",
            "平明又西走，胜轨不可攀。"
        ],
        "tags": [
            "终南山"
        ],
        "title": "宿李同年荫碧亭",
        "id": "8800212d-9af0-4e0f-95a8-dbd3bccfaa45"
    },
    {
        "author": "文同",
        "paragraphs": [
            "昂昂青田姿，杳杳在轻素。",
            "一身万里意，双目九霄顾。",
            "钐钐羽翮利，竦竦骨节露。",
            "君初本谁学，我恐必神悟。",
            "得于想像外，看在绝笔处。",
            "稷筌如复生，相与较独步。"
        ],
        "title": "李生画鹤",
        "id": "569a193a-a5be-4127-9063-71519a94c41e"
    },
    {
        "author": "文同",
        "paragraphs": [
            "昔年戎马尽南豳，今日风光已太文。",
            "雅吹夜喧金府月，靓妆春艳玉峰云。",
            "泉亭柳色浓将滴，水寨荷香远更熏。",
            "逻候不惊烽燧息，高原闲猎旧将军。"
        ],
        "title": "豳州",
        "id": "879f5315-3173-4327-8a37-f05b4b695a8e"
    },
    {
        "author": "文同",
        "paragraphs": [
            "惟秦抵于蜀，间可历万巇。",
            "遥怀向英义，潜想一夕驰。",
            "乏人探道奥，求合常苦奇。",
            "见谓可招纳，欲与相埙篪。",
            "夫何屡乖绝，出处各一涯。",
            "秋风动孤况，西首劳所思。"
        ],
        "title": "寄友人",
        "id": "146df8a9-f271-4f65-b64b-d64f4b1eb966"
    },
    {
        "author": "文同",
        "paragraphs": [
            "宿鸟惊飞断雁号，独凭幽几静尘劳。",
            "风鸣北户霜威重，云压南山雪意高。",
            "少睡始知茶效力，大寒须遣酒争豪。",
            "砚冰已合灯花老，犹对群书拥敝袍。"
        ],
        "title": "和仲蒙夜坐",
        "id": "a490629d-b689-494b-8150-c74e1b048acc"
    },
    {
        "author": "文同",
        "paragraphs": [
            "野径欹危入谷斜，曲岗回岭共交加。",
            "经年不到为隔水，此日独游因看花。",
            "两岸烟云闲景物，一轩泉石静生涯。",
            "自怜冠佩婴身者，直入樊笼老岁华。"
        ],
        "title": "明教院",
        "id": "baf7886e-421a-49e0-adc6-6b5042faef8e"
    },
    {
        "author": "文同",
        "paragraphs": [
            "簿领初休几案清，西轩移枕卧前楹。",
            "香从菡萏红苞发，粉入篔筜翠节生。",
            "不分便衰闻蚁斗，可嗟俱妄见蜗争。",
            "日长景静官曹冷，莫厌频来对一枰。"
        ],
        "title": "和仲蒙夏日即事",
        "id": "253e68f8-0885-4f8f-8429-64ee9f4ebc18"
    },
    {
        "author": "文同",
        "paragraphs": [
            "官舍萧然似隠居，一轩秋色伴恬如。",
            "深藏宿雨树木暗，高洒夕阳篱落疏。",
            "景物静思临水石，光阴闲觉入图书。",
            "此心只有云相信，长畔吟魂绕太虚。"
        ],
        "title": "西轩秋日",
        "id": "dfa81d8c-85a8-4d42-8153-341d5b5b73da"
    },
    {
        "author": "文同",
        "paragraphs": [
            "直栏横绝紫微阴，凭久秋光照客襟。",
            "一道山川寒色远，万家烟火夕阳深。",
            "泾滩水落群鸦集，秦岭云高断雁沉。",
            "此兴浩然须把酒，可怜难醉异乡心。"
        ],
        "title": "和张屯田秋晚灵峰东阁闲望",
        "id": "fe6b3331-0afd-47a1-9d11-8a6c4fcf1f2b"
    },
    {
        "author": "文同",
        "paragraphs": [
            "春院阴阴翠霭低，春庭寂寂晓光迷。",
            "花间蜂去抱黄粉，苔上燕来衔绿泥。",
            "两行高梧初荫合，一番新草恰生齐。",
            "微禽已识幽人意，飞下栏干向里啼。"
        ],
        "title": "春庭",
        "id": "0bd8fc37-3df6-45bf-a9a2-4e2210400ea1"
    },
    {
        "author": "文同",
        "paragraphs": [
            "驱马上危坂，暮鞭摇客愁。",
            "峰峦惊满目，咫尺拟回头。",
            "红树拥野店，白云藏县楼。",
            "须知此北下，地底见豳州。"
        ],
        "title": "过永寿县",
        "id": "bf362619-fd24-499e-9bc9-d5e194077293"
    },
    {
        "author": "文同",
        "paragraphs": [
            "府事幸稀简，常为东谷游。",
            "旧山兹彷佛，佳景每迟留。",
            "断续溪云起，纵横野水流。",
            "拂衣知未得，聊此慰乡愁。"
        ],
        "title": "东谷偶成",
        "id": "b5eaa324-74a2-4f66-ab16-32e55709f269"
    },
    {
        "author": "文同",
        "paragraphs": [
            "危栏凭绝壑，欲奈此时何。",
            "但有夕阳处，就中秋色多。",
            "与谁同徙倚，空自发吟哦。",
            "便觉成羁旅，归心逐雁过。"
        ],
        "title": "宜禄昭仁寺後轩",
        "id": "c5f4942c-590f-446c-874c-e40820b1f864"
    },
    {
        "author": "文同",
        "paragraphs": [
            "颓壁乍高低，中间已乱蹊。",
            "长原想鹅鹳，大冢记鲸鲵。",
            "黯澹寒云结，萧疏野草齐。",
            "兴亡尽遗迹，立马看扶犁。"
        ],
        "title": "过高塶城",
        "id": "403a1185-be98-4562-ae84-1f8ad7ff605a"
    },
    {
        "author": "文同",
        "paragraphs": [
            "湖水碧溶溶，寒漪四望通。",
            "龟鱼游浩渺，鳬鹜下虚空。",
            "爽气吟窗外，清光钓艇中。",
            "一襟时自快，多谢北轩风。"
        ],
        "title": "夏日翠漪堂",
        "id": "12c9c280-c11a-43d4-9bd6-ed0ca1562475"
    },
    {
        "author": "文同",
        "paragraphs": [
            "春来少嬉游，俗事日相耗。",
            "南园只城外，累月不一到。",
            "花香雨後歇，树色风中老。",
            "惟有岩下泉，犹能涤幽抱。"
        ],
        "title": "玉峰园经春不得一过因成诗呈同官约游",
        "id": "76df2ad1-a654-415b-84e9-b87e1a128585"
    },
    {
        "author": "文同",
        "paragraphs": [
            "无悔富道谊，卷藏无所施。",
            "端笏拜上官，十年走阶墀。",
            "人皆为嗟惋，君独安且怡。",
            "又执考书去，当衡谁与知。"
        ],
        "title": "送张兢无悔秘校赴调",
        "id": "e145f786-1259-4df3-8cb7-871348c20959"
    },
    {
        "author": "文同",
        "paragraphs": [
            "南园避中伏，意适晚忘归。",
            "墙外谷云起，檐前山雨飞。",
            "兴余思秉烛，坐久欲添衣。",
            "为爱东岩下，泉声通翠微。"
        ],
        "title": "六月十日中伏玉峰园避暑值雨",
        "id": "4b30a6ea-54af-4039-87c6-176433e3c57b"
    },
    {
        "author": "文同",
        "paragraphs": [
            "积霭晚尽散，南山明夕阳。",
            "秋容遍丰镐，古恨入隋唐。",
            "草木咸摇落，风烟自渺茫。",
            "客亭须下马，把酒慰殊乡。"
        ],
        "title": "咸阳道上晚晴有作",
        "id": "4a27d920-50c4-439c-9b4d-72c426e7fd00"
    },
    {
        "author": "文同",
        "paragraphs": [
            "云端访古寺，树杪临危阁。",
            "风厉慑草木，霜干喜雕鹗。",
            "天时既凄惨，人意亦寂寞。",
            "回念故山远，心随日西落。"
        ],
        "title": "岁晚登清素院北阁",
        "id": "40ac9dcc-48fc-4d14-a498-4ab9f1ba1ded"
    },
    {
        "author": "文同",
        "paragraphs": [
            "一涧呀然截乱峰，更于何处问途穷。",
            "高深出井又入井，曲直上弓还下弓。",
            "绝底乍临浑偪仄，危颠纔彻似飞冲。",
            "我来行县须经此，正在炎炎三伏中。"
        ],
        "title": "炭泉险道",
        "id": "677ebaea-d392-473f-a634-061ab454eab3"
    },
    {
        "author": "文同",
        "paragraphs": [
            "伏日当饮酒，南城会群贤。",
            "开樽荫碧树，移席临清泉。",
            "浩意脱尘土，高怀轶云烟。",
            "早归休信俗，须待月娟娟。"
        ],
        "title": "玉峰园避暑",
        "id": "45bb6a29-24b4-45f4-a5f1-f348dadc5436"
    },
    {
        "author": "文同",
        "paragraphs": [
            "移枕出幽幌，披衣步前楹。",
            "秋容草木静，晓气烟云轻。",
            "蝉噪宿露滴，雁飞朝霞明。",
            "尘心幸未动，聊此纳余清。"
        ],
        "title": "早起览物成咏",
        "id": "e6a9256b-8d28-4ebd-975b-46f765f1427f"
    },
    {
        "author": "文同",
        "paragraphs": [
            "山水永最善，守居闻更优。",
            "烟云万石古，风月九岩秋。",
            "几案少俗事，壶觞多雅游。",
            "无因陪後乘，幽意满湘流。"
        ],
        "title": "寄冯永州",
        "id": "251310e5-6e2f-490d-9bf3-1e2a6047b8ac"
    },
    {
        "author": "文同",
        "paragraphs": [
            "昼蝇方少夜蚊多，摇脱霜纨奈热何。",
            "独向中庭待明月，一身清露泻金波。"
        ],
        "title": "暑夕待月庭下夜深方归",
        "id": "a77466cd-05af-4bee-9799-b13e5a741846"
    },
    {
        "author": "文同",
        "paragraphs": [
            "去年中伏在南园，同听清泉引绿樽。",
            "今日诸君又高会，独嗟移疾卧西轩。"
        ],
        "title": "中伏日诸君会玉峰余以病不预作诗寄呈",
        "id": "12d4ef9c-02ab-4309-b66d-fcac120dc6ba"
    },
    {
        "author": "文同",
        "paragraphs": [
            "日午终南翠色燃，满襟飞土下秦川。",
            "是时独想君高尚，正在山亭弄野泉。"
        ],
        "title": "兴平原上赤热因寄永寿同年",
        "id": "7967e380-f276-4e30-a7a3-c1fffe87ece8"
    },
    {
        "author": "文同",
        "paragraphs": [
            "林下翩翩雁影斜，满川红叶映人家。",
            "岩头孤寺见横阁，有客独来登暮霞。"
        ],
        "title": "亭口",
        "id": "7959fef6-6fff-4348-9a9c-a0ebf16de61c"
    },
    {
        "author": "文同",
        "paragraphs": [
            "鹑觚西北地鳞鳞，此处当年起战尘。",
            "见说如今沟垄下，断锋残镞属耕民。"
        ],
        "title": "浅水原",
        "id": "849f0e36-5c79-4ada-a14f-bd5d471b6927"
    },
    {
        "author": "文同",
        "paragraphs": [
            "东西车马走秦川，扰扰飞尘混晓烟。",
            "我亦中间游宦者，尚惭无语赋归田。"
        ],
        "title": "兴平原上",
        "id": "b831d31e-a755-434d-a50d-a43e9abe17ec"
    },
    {
        "author": "文同",
        "paragraphs": [
            "红苞绿叶共低昂，满眼寒波映碧光。",
            "应是西风拘管得，是人须与一襟香。"
        ],
        "tags": [
            "西湖"
        ],
        "title": "西湖荷花",
        "id": "984bc511-3125-4da3-813e-787a743f7511"
    },
    {
        "author": "文同",
        "paragraphs": [
            "崄势围空断壁圆，四时常见聚云烟。",
            "为霖救旱今何在，徒有遗文记昔年。"
        ],
        "title": "石龙涡",
        "id": "10ee2553-2182-4812-9e98-2951e509316d"
    },
    {
        "author": "文同",
        "paragraphs": [
            "红芳宵露清，翠节晓霜犯。",
            "雨後晒残日，秋容满庭楹。"
        ],
        "title": "水葓",
        "id": "d0d58dc8-a476-4313-9d1f-6cbce4798553"
    },
    {
        "author": "文同",
        "paragraphs": [
            "锦江何日别，漆水今朝见。",
            "清露染颜色，秋鹅一分浅。"
        ],
        "title": "黄蜀葵",
        "id": "b0a6ce89-ec59-48af-9492-b3100074b008"
    },
    {
        "author": "文同",
        "paragraphs": [
            "柔条长百尺，秀萼包千叶。",
            "不惜作高架，为君相引接。"
        ],
        "title": "鼓子",
        "id": "d5d4b6e9-13ad-40a3-8be3-2d0afa2a9486"
    },
    {
        "author": "文同",
        "paragraphs": [
            "未晓南山去，从禽夜不归。",
            "凡行多少地，十二所更衣。"
        ],
        "title": "鄠上怀古",
        "id": "53ce20c2-99a1-4515-9ccd-5d0f5bbe1e52"
    },
    {
        "author": "文同",
        "paragraphs": [
            "蜂啮红蕊烂，虫啼碧丛短。",
            "秋风略地起，惟有苍苔管。"
        ],
        "title": "石竹",
        "id": "d53edb5c-46c7-41eb-b02f-5de0387b1ce0"
    },
    {
        "author": "文同",
        "paragraphs": [
            "公休时得岸轻纱，门外谁知吏隠家。",
            "斗鸭整群翻荇叶，乳乌无数堕松花。",
            "携琴秀野弹流水，设席芳洲咏落霞。",
            "向晚双亲共诸子，相将来此乐无涯。"
        ],
        "title": "邛州东园晚兴",
        "id": "07e21bd6-b447-4812-a18f-7b1047d4613b"
    },
    {
        "author": "文同",
        "paragraphs": [
            "阴车飞空载急雨，雨过林塘若新换。",
            "柽花浮波鱼误食，松子落屋乌惊弹。",
            "白云挂树久不起，青烟泊草殊未散。",
            "东园傲吏爱高竹，把卷倚风头髪乱。"
        ],
        "title": "雨过侧调",
        "id": "af16a317-a574-4d28-8f42-a7176459cdae"
    },
    {
        "author": "文同",
        "paragraphs": [
            "转谷萦岩路始穷，隔林遥望一门通。",
            "溪山俱在见闻外，台殿尽藏怀抱中。",
            "像阁罘罳明海日，经幢璎珞撼天风。",
            "劳生又逐轻舠去，珍重高僧解苦空。"
        ],
        "title": "题象耳山寺",
        "id": "0fe1d0d9-76a4-46f8-8cb4-e2345acf793b"
    },
    {
        "author": "文同",
        "paragraphs": [
            "危阁飞空羽翼开，下蟠波面影徘徊。",
            "光摇画板月深浅，声绕曲栏风往来。",
            "暝色四郊烟莽苍，晓云千嶂雪崔嵬。",
            "主人好事民无讼，日夕登游对酒杯。"
        ],
        "title": "题晋原舒太博清溪阁",
        "id": "5ec02f43-d3e4-4624-8fca-f51c1ba63edb"
    },
    {
        "author": "文同",
        "paragraphs": [
            "向晚无公事，身如太古闲。",
            "县楼明夕照，樽酒对南山。",
            "放意利名外，游心天地间。",
            "生来不能饮，到此学酡颜。"
        ],
        "title": "县楼独酌",
        "id": "62335b78-01bb-4bae-b99d-287f7bd86f53"
    },
    {
        "author": "文同",
        "paragraphs": [
            "萧萧风色弄寒威，见尽郊原向晚晖。",
            "昨夜星霜和月落，满林红叶隔烟飞。",
            "已嗟北渚莲初老，更惜东篱菊渐稀。",
            "休感岁华伤节物，眼前樽酒重相违。"
        ],
        "title": "残秋郊外",
        "id": "2f257ea4-b587-4b99-8242-52fc92b51f33"
    },
    {
        "author": "文同",
        "paragraphs": [
            "城市压尘土，高原聊振衣。",
            "晚云多浅碧，秋树半深绯。",
            "江气杂轻霭，山光明落晖。",
            "因成求好景，更就野桥归。"
        ],
        "title": "郊外",
        "id": "4ddff5b0-c22b-4496-b5f4-9e439c15e9a6"
    },
    {
        "author": "文同",
        "paragraphs": [
            "七十吟中老，清风满旧林。",
            "倚筇秋岸远，围衲夜房深。",
            "未得云空在，将成月已沉。",
            "生平苦如此，谁是识师心。"
        ],
        "title": "静林诗僧已老",
        "id": "0e8e6ef2-a019-4597-aeaa-3ce1b9bdd4a1"
    },
    {
        "author": "文同",
        "paragraphs": [
            "孤绝不可状，此山余旧闻。",
            "因官多暇日，与客到深云。",
            "门外一尘断，座中千里分。",
            "劳生当自去，缭绕下西曛。"
        ],
        "title": "高堂山兜率寺",
        "id": "348bb4ca-7df9-460d-a756-c2928051bb9d"
    },
    {
        "author": "文同",
        "paragraphs": [
            "绕岩萦谷到禅扃，更上危颠最上亭。",
            "风搅乱鸦盘古木，雨催群鹭下寒汀。",
            "秋田沟垄如棋局，晚岫峰峦若画屏。",
            "诗已就成终夕去，远村灯火一星星。"
        ],
        "title": "闲居院上方晚景",
        "id": "7cad8b83-fb85-4aea-ba1a-753f39a1c9e7"
    },
    {
        "author": "文同",
        "paragraphs": [
            "驱役精魂入大幽，满编奇绝尽冥搜。",
            "不教天地略容隠，应与鬼神同访求。",
            "海藏光芒开宝玉，羽林锋刃立戈矛。",
            "萧台自好携归去，莫向人间苦暗投。"
        ],
        "title": "李道士惠琴轩集  其一",
        "id": "1744ff5c-d6c2-4378-b821-1f87ecdc6b96"
    },
    {
        "author": "文同",
        "paragraphs": [
            "寿宁孙老画壁下，当日偶同君此行。",
            "是时众里略一揖，自尔乃得君诗名。",
            "风驰雨绝十五载，此地忽尔相逢迎。",
            "见投琴轩两大集，宝匣金钥缄瑶琼。",
            "未开试使道所有，毛髪寒竖肝胆惊。",
            "归来烧灯读至晓，句险字硬才力狞。",
            "君身长不满三尺，万象何术独手擎。",
            "嗟我气俗音韵浅，不敢与君相和鸣。",
            "聊书短歌报佳惠，它日愿将朝七璎。"
        ],
        "title": "李道士惠琴轩集  其二",
        "id": "465609e8-5b17-4d0b-8b24-b1479c28cc77"
    },
    {
        "author": "文同",
        "paragraphs": [
            "公馆静寥寥，园亭景物饶。",
            "溪光明短彴，树影荫危谯。",
            "山鸟忽双下，池鱼时一跳。",
            "主人王事简，文酒日逍遥。"
        ],
        "title": "彭山县君居",
        "id": "0b487689-98bd-4400-ac15-490b5be45fdc"
    },
    {
        "author": "文同",
        "paragraphs": [
            "峡束几重烟，山分数尺天。",
            "岩猿与溪鸟，一似过飞仙。"
        ],
        "title": "下金鸡山",
        "id": "533f4c19-0127-428d-8d06-eb0eac183735"
    },
    {
        "author": "文同",
        "paragraphs": [
            "关头气象古，关下风烟淡。",
            "春深草木活，岚重坑谷暗。",
            "禽声着部奏，花色成窠勘。",
            "归鞍虽若水，留此亦能暂。"
        ],
        "title": "过金鸡关",
        "id": "19bb5d6a-54e7-4986-a4e0-f531e385d01d"
    },
    {
        "author": "文同",
        "paragraphs": [
            "危阁横空蔽野扉，夜深来上久忘归。",
            "水光潋滟和烟动，云色褵褷夹月飞。",
            "隔岸苇村闻笛远，背湾松坞见灯微。",
            "此间自得吟中乐，不觉霜华满尽衣。"
        ],
        "title": "夜静独登小阁有所见因书",
        "id": "8cef205e-9062-4631-9263-896e52d75dc3"
    },
    {
        "author": "文同",
        "paragraphs": [
            "去年轻舳过巫山，今日羸骖度剑关。",
            "孤客每嗟随断梗，慈亲常把梦连环。",
            "兰陔岁晚虽堪采，桂窟春深正好攀。",
            "决取荣科归旧里，板舆迎侍且承颜。"
        ],
        "title": "送黄梦得",
        "id": "426e4dd7-272b-48ba-94cb-f59d40a657d0"
    },
    {
        "author": "文同",
        "paragraphs": [
            "六月东山道，炎风满去鞍。",
            "谯周之旧里，仇览此初官。",
            "簿领无烦壅，图书好燕安。",
            "清朝名路阔，慎勿学长叹。"
        ],
        "title": "送郭方叔南充簿",
        "id": "23fd1625-c327-45f7-ad9e-36862daf0939"
    },
    {
        "author": "文同",
        "paragraphs": [
            "二子共赍刀，翩翩去意豪。",
            "负才皆万选，入守定双高。",
            "上道梅熏袖，还家草映袍。",
            "须知本鸿鹄，终不在蓬蒿。"
        ],
        "title": "送张郭二秀才赴举",
        "id": "aabd22fd-e5c3-40ff-bec2-76f3e7aa67ac"
    },
    {
        "author": "文同",
        "paragraphs": [
            "蜀土茶称盛，蒙山味独珍。",
            "灵根托高顶，胜地发先春。",
            "几树初惊暖，群篮竞摘新。",
            "苍条寻暗粒，紫萼落轻鳞。",
            "的皪香琼碎，䰐鬖绿虿匀。",
            "慢烘防炽炭，重碾敌轻尘。",
            "无锡泉来蜀，干崤盏自秦。",
            "十分调雪粉，一啜咽云津。",
            "沃睡迷无鬼，清吟健有神。",
            "冰霜疑入骨，羽翼要腾身。",
            "磊磊真贤宰，堂堂作主人。",
            "玉川喉吻涩，莫惜寄来频。"
        ],
        "title": "谢人寄蒙顶新茶",
        "id": "7a2ebb79-d6e5-4079-b93f-4aaedef5564c"
    },
    {
        "author": "文同",
        "paragraphs": [
            "成图画茶器，满幅写茶诗。",
            "会说工全妙，深谙句特奇。",
            "尽将为远赠，留与作闲资。",
            "便觉新来癖，浑如陆季疵。"
        ],
        "title": "谢许判官惠茶图茶诗",
        "id": "f5b1e6a3-7856-4dc8-a4fe-6f5974d038ae"
    },
    {
        "author": "文同",
        "paragraphs": [
            "新霜夜落群梢鸣，群风刮天为早晴。",
            "南山向晓尽张列，颓岭断壑当空横。",
            "开轩一见喜无量，走上高阁临飞甍。",
            "层栏倚遍不能下，状貌秀活围双睛。",
            "奔腾远近若波浪，爱极拟去中间行。",
            "此时只恨少佳客，相共叫笑夸峥嵘。",
            "我思黄子者奇士，趣向超越无俗情。",
            "手提诗笔若椽大，到处咏物物有名。",
            "我今此县颇幽僻，复在岁杪天气清。",
            "溪中鱼蟹易寻觅，林下梨栗新收盛。",
            "子如访我住旬浃，此品可备盘与觥。",
            "遂驰仆马去邀子，愿子为我聊出城。",
            "私心不独徒见子，亦愿播此山之声。",
            "子如不见不为咏，可惜此山虚此生。"
        ],
        "title": "雨後看山因忆黄世南先生诗以相招",
        "id": "a1f65215-37b3-438d-990c-4b59bca34500"
    },
    {
        "author": "文同",
        "paragraphs": [
            "寒日照残树，新霜结衰草。",
            "有客奉高荐，策马奔远道。",
            "声名近转大，文字素已好。",
            "壮岁虽可恃，荣科亦宜早。",
            "勉自报春晖，高堂亲髪老。"
        ],
        "title": "送杨议卿赴举",
        "id": "7fd9670e-a6f1-4102-8f50-e828ce92efdd"
    },
    {
        "author": "文同",
        "paragraphs": [
            "春难度。",
            "红梢梢，寻缕缕。",
            "朝披烟，暮结雨。",
            "劝君饮酒莫用诉。",
            "春难度。"
        ],
        "title": "和杨仲轲春难度  其一",
        "id": "0e68e993-c3aa-42c9-a6e0-52b91a16243e"
    },
    {
        "author": "文同",
        "paragraphs": [
            "春难度。",
            "歌满阕，酒万举。",
            "喉欲破，肠欲腐。",
            "风光满天已不暮。",
            "春难度。"
        ],
        "title": "和杨仲轲春难度  其二",
        "id": "c97d3391-1895-426f-8eda-fd47f4c62fc9"
    },
    {
        "author": "文同",
        "paragraphs": [
            "春难度。",
            "池浮花，墙拥絮。",
            "枕书睡，树阴午。",
            "日长几何万尺许。",
            "春难度。"
        ],
        "title": "和杨仲轲春难度  其三",
        "id": "42246f19-e494-42c1-a3d5-53be46e7f3d7"
    },
    {
        "author": "文同",
        "paragraphs": [
            "为爱香苞照地红，倚栏终日对芳丛。",
            "夜深忽忆高枝好，把酒更来明月中。"
        ],
        "title": "和何靖山人海棠",
        "id": "28be6807-0804-4418-851d-d75edc844ccc"
    },
    {
        "author": "文同",
        "paragraphs": [
            "多暇无所适，故来寻隠君。",
            "搴开压屋树，触散拥门云。",
            "状貌不妨古，言谈何太文。",
            "令人重高趣，归去每斜曛。"
        ],
        "title": "访李奂山人隠居",
        "id": "ef06af96-2db0-4080-b808-500680c22149"
    },
    {
        "author": "文同",
        "paragraphs": [
            "倚杖立亭皋，寒威向晓豪。",
            "雪干山色老，风烈树声高。",
            "残日千鸦舞，孤云一雁号。",
            "自然成感物，不觉首重搔。"
        ],
        "title": "冬晚书事",
        "id": "77a4f747-9dbd-40e8-a731-0326bb8c2349"
    },
    {
        "author": "文同",
        "paragraphs": [
            "宛转下江岸，霜风绕人衣。",
            "翩翩渚鸿堕，冉冉林鸦归。",
            "前壑已重霭，远峰犹落晖。",
            "孤舟欲何处，划浪去如飞。"
        ],
        "title": "晚次江上",
        "id": "3b6d58d7-0251-46ec-93bb-242c6fec0d8e"
    },
    {
        "author": "文同",
        "paragraphs": [
            "十月冻墙隈，英英见早梅。",
            "应从九地底，先领一阳来。",
            "紫膜纷纷脱，黄肤迤迤开。",
            "得风浑自变，与雪欲成堆。",
            "细晕轻檀口，浓妆腻粉腮。",
            "月娥身解写，青女手能裁。",
            "冷艳浮冰沼，清香落玉杯。",
            "只忧融乳酪，不惜露琼瑰。",
            "避妒情堪重，禁寒术可猜。",
            "有谁怜寂寞，尽日独徘徊。",
            "共语诚无计，将题耻不才。",
            "东邻夜夜客，莫放笛声哀。"
        ],
        "title": "十月梅花",
        "id": "eff5cae2-5be8-4ecc-be5e-41f3088556b4"
    },
    {
        "author": "文同",
        "paragraphs": [
            "欹危一迳通，下马转深丛。",
            "便是尘寰外，可怜烟坞中。",
            "修篁寒滴雨，老柏静吟风。",
            "日暮庭前树，归鸦自绕空。"
        ],
        "title": "吉祥院",
        "id": "f3e48608-d09c-400b-96c6-46f9e6c56518"
    },
    {
        "author": "文同",
        "paragraphs": [
            "晚气阴阴别作寒，夕阳林下动归鞍。",
            "忽然人报後山雪，更上上清宫上看。"
        ],
        "title": "书鹤鸣化壁",
        "id": "96bc1f51-7fa2-41f5-90e3-f086e0c7eebf"
    },
    {
        "author": "文同",
        "paragraphs": [
            "秘宇压孱颜，飞梯上屈盘。",
            "清流抱山合，乔树来云寒。",
            "地古芝英折，岩秋石乳干。",
            "飙轮游底处，空自立层坛。"
        ],
        "title": "题鹤鸣化上清宫",
        "id": "48f64e02-6df3-4fa8-a219-d8301ef95450"
    },
    {
        "author": "文同",
        "paragraphs": [
            "门外铺寒水，墙头立好山。",
            "先生忘势利，高隠寄中间。",
            "鳬鹜应同乐，烟云已共闲。",
            "几时能少暇，携酒到松关。"
        ],
        "title": "寄题何靖山人隠居",
        "id": "84104195-25ba-49f1-9ac3-30bc58da5539"
    },
    {
        "author": "文同",
        "paragraphs": [
            "锦官城里寺，一室若云峰。",
            "水缩秋吟鼎，霜低夜讲松。",
            "住斋尘入钵，出定藓生筇。",
            "曾听三摩义，居常梦晓钟。"
        ],
        "title": "寄楞严大师",
        "id": "bf025fbb-c96b-432c-b463-fd5492084c00"
    },
    {
        "author": "文同",
        "paragraphs": [
            "一问此孤高，苍苍欲上摩。",
            "有时临缥缈，尽日对嵯峨。",
            "绝底秋阴重，危层晚照多。",
            "无由从隠者，空自愧云萝。"
        ],
        "title": "揖山阁",
        "id": "1bc2c5e6-76a9-4aa4-b9e0-13b8675647a0"
    },
    {
        "author": "文同",
        "paragraphs": [
            "杳杳堂何者，余常此养愚。",
            "放身依曲几，忘虑若枯株。",
            "庄老题书册，乔松列画图。",
            "客来休见问，非尔识于于。"
        ],
        "title": "杳杳堂",
        "id": "95cc3cd1-b2b5-4e48-bc3d-80cfd3db6550"
    },
    {
        "author": "文同",
        "paragraphs": [
            "行马江头未晓时，好风无限满轻衣。",
            "寒蝉噪月成番起，野鸭惊沙作队飞。",
            "揭揭酒旗当岸立，翩翩鱼艇隔湾归。",
            "此间物象皆新得，须信诗情不可违。"
        ],
        "title": "安仁道中早行",
        "id": "ae47048e-acdd-48c2-85f9-7a2c907721ce"
    },
    {
        "author": "文同",
        "paragraphs": [
            "回庑抱曾阁，萧然深且虚。",
            "画栏凭曲曲，高竹爱疏疏。",
            "尘滓外不到，衣襟清有余。",
            "每来聊自适，幽意满琴书。"
        ],
        "title": "竹阁",
        "id": "92c1f8ac-ed15-4d04-acd5-15c37ed3b1ee"
    },
    {
        "author": "文同",
        "paragraphs": [
            "马行如疾轮，十里去寻春。",
            "盎盎日光丽，鲜鲜云色新。",
            "楼台出花木，道路夹松筠。",
            "欲买前村酒，陶然作醉人。"
        ],
        "title": "寻春",
        "id": "4e20efb2-205e-4795-bb52-b88a3fbeac51"
    },
    {
        "author": "文同",
        "paragraphs": [
            "七盘云道与云浮，下见高林压县楼。",
            "览景莫能陪後乘，临风空自忆前游。",
            "已闻去日谋诗席，更羡归时就钓舟。",
            "好句定知酬不得，尽将奇诡入冥搜。"
        ],
        "title": "太博孙公游火井因寄",
        "id": "08f8af11-906d-41e5-b356-3f379a428a1a"
    },
    {
        "author": "文同",
        "paragraphs": [
            "林下览清旷，此怀殊不羁。",
            "散行轻帻便，独酌小瓯宜。",
            "自可追三乐，何须作五噫。",
            "世情歌笑外，纷扰竟何为。"
        ],
        "title": "墅居",
        "id": "7a80751e-e888-4b08-9a1e-a1b7d322333c"
    },
    {
        "author": "文同",
        "paragraphs": [
            "幽亭最孤绝，直入乱丛间。",
            "近晚独来此，有谁相与闲。",
            "卷帘通大野，临槛数前山。",
            "便欲教携酒，陶然踏月还。"
        ],
        "title": "面川亭",
        "id": "678fe604-1e6b-43db-a9e6-e3e6f776056b"
    },
    {
        "author": "文同",
        "paragraphs": [
            "晚衙初散吏人归，独立南亭着道衣。",
            "浅酒小诗聊自乐，此心浑欲外轻肥。"
        ],
        "title": "南亭",
        "id": "904eae63-b70b-406e-83a2-3ac22b2e2fc3"
    },
    {
        "author": "文同",
        "paragraphs": [
            "绕树垂萝荫曲堤，暖烟深处乱禽啼。",
            "何人来此共携酒，可惜拒霜花一溪。"
        ],
        "title": "北郭",
        "id": "c329b3fa-25d7-482c-816f-078808bb2c6a"
    },
    {
        "author": "文同",
        "paragraphs": [
            "不得荥阳遂失秦，始知成败尽由人。",
            "可怜一掷赢天下，只使黄金四万斤。"
        ],
        "title": "读史",
        "id": "3e1720b2-b8d7-4ae0-95d9-decb77d76da3"
    },
    {
        "author": "文同",
        "paragraphs": [
            "已叨名第虽堪放，未到根原岂敢休。",
            "文字一床灯一盏，只应前世是深雠。"
        ],
        "title": "夜学",
        "id": "095c7ed4-6548-4a15-b08b-b7cec1e49fc8"
    },
    {
        "author": "文同",
        "paragraphs": [
            "尽日闲窗生好风，一声初听下高笼。",
            "公庭事简人皆散，如在千岩万壑中。"
        ],
        "title": "画眉禽",
        "id": "86acffdd-5e09-4d61-ab57-016f01f1f109"
    },
    {
        "author": "文同",
        "paragraphs": [
            "浓染羽毛深画眉，晓来风日正晴时。",
            "只应自道新声好，啼遍後园花万枝。"
        ],
        "title": "鶑",
        "id": "247a04fc-07e0-431a-af07-0d6dfe4764c3"
    },
    {
        "author": "文同",
        "paragraphs": [
            "公暇常来此处游，碧波苍巘解相留。",
            "翩然又向城中去，回顾溪山只自羞。"
        ],
        "title": "佛头",
        "id": "980d8062-dafd-4497-ac3d-53c1a656f6e2"
    },
    {
        "author": "文同",
        "paragraphs": [
            "去年汶山花平僧，求得匡猿远相寄。",
            "来时野性已驯熟，趫捷轻便殊可憙。",
            "呼来遣去会人语，一成已绝归山意。",
            "置之眼前看不足，解去绦索令自恣。",
            "月明木杪倚风啸，天暖花阴向阳睡。",
            "儿童围绕宾客惜，倒挂横跳衒嬉戏。",
            "豢夫每日费提举，未始时节亏饮饲。",
            "前时忽来报之病，抱立阶前自临视。",
            "与之柿栗不肯顾，局脚埋头交两臂。",
            "毛焦色暗肉挛缩，斗觉精神变憔悴。",
            "寻常忽然遇小疾，不过蜘蛛噉三四。",
            "咽喉才下即无恙，何此不效况频饵。",
            "今朝霜风冷入骨，早遣之问云已毙。",
            "人情不免为伤怛，退自悔恨中且愧。",
            "重峦复岫本其乐，大薄长林违尔志。",
            "苦将缰锁强维絷，不究天年良有自。",
            "遣人包裹瘗深僻，不使筋骸属蝼蚁。",
            "西邻子平最好事，闻之搏髀叹无已。",
            "再三惨怛来访问，归作长篇踰百字。",
            "其词读之甚凄怆，亦谓一鬰叹其死。",
            "复推物理重相慰，聚有散无皆偶尔。",
            "把之庭下读复读，仰望高株一歔欷。"
        ],
        "title": "和子平吊猿",
        "id": "9853607a-f9c8-4f49-a182-6fd9aa2e6542"
    },
    {
        "author": "文同",
        "paragraphs": [
            "生来未尝畜良马，近得此驹诚可嘉。",
            "骨节权奇毛肉好，此种无乃真渥洼。",
            "健蹄骎骎稳而疾，历目一过如飞霞。",
            "自归官下少出入，惟是刍粟意转加。",
            "前时相期好天色，往返百里驰平沙。",
            "谁谓兵奴踠其足，针烙熨里成瘢痂。",
            "立多气毒愤入肺，双肷攒缩两鼻呀。",
            "庸工谬药久不效，倒死枥下鬃髟髿。",
            "敝帷一区瘗以赠，惜尔命薄如萎花。",
            "子平平时最爱尔，对客满坐常洪夸。",
            "今朝见尔忽毙踣，重以好诗形叹嗟。",
            "嗟余逐贫官职小，此马岂合居余家。",
            "从今但只跨款段，坏辔破鞍仍短檛。"
        ],
        "title": "和子平悼马",
        "id": "2a1ce6b5-0240-4cac-bceb-48430f6f2f0a"
    },
    {
        "author": "文同",
        "paragraphs": [
            "海南有陶器，质状矮而𡐦。",
            "云初日炙就，锻铄不以火。",
            "水壶丑突兀，酒甒肥磥砢。",
            "山罍颈微肿，石鼎足已跛。",
            "圆如鸱夷形，大比康瓠颗。",
            "华元腹且皤，王莽口何哆。",
            "蕃胡入中国，万里随大舸。",
            "携之五羊市，巾匮费包裹。",
            "侏俪讲其效，泻辩若炙輠。",
            "课以沸泉沃，冰雪变立可。",
            "炙敲疗中渴，其用岂幺么。",
            "君凡几钱得，不惜持遗我。",
            "曾将对佳客，屡试辄亦果。",
            "勿云远且陋，幸可置之左。"
        ],
        "title": "冷瓶",
        "id": "f33e2752-4576-41cf-9f41-0421574eea4b"
    },
    {
        "author": "文同",
        "paragraphs": [
            "忆初我来时，夜色如墨障。",
            "心常念明月，几日西南上。",
            "松梢倚楼角，一玦偃相向。",
            "渐见轮中物，依稀吐形状。",
            "今宵东岭外，滟滟金波涨。",
            "人间重此夕，一岁号佳赏。",
            "而我督秋试，锁宿密如藏。",
            "细务纷满前，约束甚鞿鞅。",
            "无由奉朋侣，彻晓坐清旷。",
            "之人富才华，笔力趫且壮。",
            "谁陪把樽酒，露下与酬唱。",
            "南墙咫尺地，使我起遐想。",
            "人生此良会，可惜已虚放。",
            "独立中夜归，俯首入书幌。"
        ],
        "title": "中秋夜试院寄子平",
        "id": "312b4231-719f-4b57-86a2-e8225227ae2e"
    },
    {
        "author": "文同",
        "paragraphs": [
            "簿领日婴薄，纷然汩幽襟。",
            "驾言出城南，聊欲清此心。",
            "平冈见凈剎，石迳鬰以深。",
            "中有苦空人，峭健奇骨森。",
            "十年一庵下，形迹了莫寻。",
            "兀如拥败褐，口吐众妙音。",
            "时下寂照堂，声绝响亦沈。",
            "默矣盖自得，其谁知少林。"
        ],
        "title": "赠城南观音院庵主广师",
        "id": "28694a5f-ff64-4ff0-8e6d-afd612ab1067"
    },
    {
        "author": "文同",
        "paragraphs": [
            "士师每失官，未始有忧愠。",
            "园吏既丧妇，何尝复嗟愤。",
            "二子道义胜，一与天理顺。",
            "之人乃其徒，心迹两相近。",
            "区区赴穷塞，而使卖官酝。",
            "胸中浩然者，俗口不得问。",
            "好军此开府，遇士以恩信。",
            "若访御戎策，请为讲三阵。"
        ],
        "title": "送韩震都官监渭州酒韩近悼亡",
        "id": "6178fdc6-8642-49fc-99be-6c16bb9931da"
    },
    {
        "author": "文同",
        "paragraphs": [
            "汀洲烟雨卷轻霏，遥望轩窗隠翠围。",
            "万岭西来供晓色，一江南下载晴晖。",
            "鳬鸥惯入阑干宿，鱼蟹长随舴艋归。",
            "我亦旧多沧海思，几时如此得苔矶。"
        ],
        "title": "成都杨氏江亭",
        "id": "d3847477-1499-4d2f-bc43-c8128a4bf2e6"
    },
    {
        "author": "文同",
        "paragraphs": [
            "短彴疏篱入野扃，竹烟松露满襟清。",
            "奔湍激险飞寒响，弱蔓穿深挂晚英。",
            "惜去更观曾画壁，记来重注旧题名。",
            "门前便是红尘道，谁肯同过洗俗缨。"
        ],
        "title": "汉州王氏林亭",
        "id": "657bc125-d57e-4b23-995e-bb0c5759593d"
    },
    {
        "author": "文同",
        "paragraphs": [
            "胧胧玉魄沉霄彩，蔌蔌瑶花破晓阴。",
            "和气所蒸缘异政，丰年之兆慰群心。",
            "画楼卷白欢声洽，游骑障泥乐意深。",
            "太守安闲民讼息，锦城无限好园林。"
        ],
        "title": "春雪呈知府龙图",
        "id": "35bfd3f9-a7ee-4302-83dc-dbe17c7f1b00"
    },
    {
        "author": "文同",
        "paragraphs": [
            "城端有亭余故基，吏曰旧榜题延晖。",
            "行穿蒙笼倚孤陴，霜风飘萧吹我衣。",
            "高林满郊目四围，云起日落晴烟飞。",
            "感今念往聊久之，埤堄昏黑群鸦归。"
        ],
        "title": "同苏秘丞子平登延晖故亭",
        "id": "500f1b61-7bfb-45ef-b8a5-2e7b9f0a79e6"
    },
    {
        "author": "文同",
        "paragraphs": [
            "雨染烟蒸万实垂，丹朱为骨菊为衣。",
            "客疑丽水新淘得，人向瑶池旧带归。",
            "只恐压枝星欲落，最怜和叶露初晞。",
            "银瓜玉李君休并，此品仙家亦自稀。"
        ],
        "title": "金桃",
        "id": "88238c54-4e3b-4b79-948a-9d693245a279"
    },
    {
        "author": "文同",
        "paragraphs": [
            "一顷清波四面平，宛然唐相旧经营。",
            "高秋林木形容老，落日楼台彩绘明。",
            "有景可寻兰棹远，无幽不入竹桥横。",
            "二年所得官居乐，肯厌频来缓带行。"
        ],
        "title": "房公湖",
        "id": "618032af-bdbe-4032-99d0-6bd76891ae31"
    },
    {
        "author": "文同",
        "paragraphs": [
            "高原濯濯弄春晖，金碧冠缨彩绘衣。",
            "石溜泻烟晴自照，岩枝横月夜相依。",
            "有时勃窣盘跚舞，忽地钩辀格磔飞。",
            "寄语人间用矰缴，瑶台鸾凤好同归。"
        ],
        "title": "锦鸡",
        "id": "f44ca276-04e2-43ce-b103-23f747e717d4"
    },
    {
        "author": "文同",
        "paragraphs": [
            "秀干扶疏彩槛新，琅玕一束凈无尘。",
            "重苞吐实黄金穗，密叶围条碧玉轮。",
            "凌犯雪霜持劲节，遮藏烟雨长轻筠。",
            "此名未入华林记，谁念西南寂寞春。"
        ],
        "title": "竹棕",
        "id": "e6fdf03d-dc04-42f6-af7f-91212e2eeecb"
    },
    {
        "author": "文同",
        "paragraphs": [
            "一絙危磴绕峥嵘，上彻幽深入化城。",
            "烟外川原谁绣画，云中楼阁自阴晴。",
            "老僧高论都无着，古佛真身宛若生。",
            "闻道军持新呪水，愿倾涓滴洒尘缨。"
        ],
        "title": "无为山寺",
        "id": "2b4892fb-fd4e-46ca-9196-9a44546fcd7e"
    },
    {
        "author": "文同",
        "paragraphs": [
            "群峰高拥碧嶙峋，亭宇清华气象新。",
            "两岸烟云先向日，一林花木暗藏春。",
            "溪明夜阁轩窗月，风断晴桥井邑尘。",
            "好酒满樽诗满轴，主人曾不倦行人。"
        ],
        "title": "剑州东园",
        "id": "3e8630f0-3ce7-42f4-b4c3-70d528c38dc6"
    },
    {
        "author": "文同",
        "paragraphs": [
            "青都高与紫霄通，独此危栏望不穷。",
            "万岭过云秋色里，一峰擎雪夕阳中。",
            "檐楹晓落天仓月，窗户晴吹石阙风。",
            "民吏安闲财赋足，管弦时复在层空。"
        ],
        "title": "运判南园瞻民阁",
        "id": "d3dab3ec-74a6-461a-a503-9a45b94a0db3"
    },
    {
        "author": "文同",
        "paragraphs": [
            "吏人已散门阑静，公事才休耳目清。",
            "窗下好风无俗客，案头遗集有先生。",
            "文章简要惟华衮，滋味醇醲是太羹。",
            "也待将身学归去，圣时争奈正升平。"
        ],
        "title": "读渊明集",
        "id": "6efb7019-f667-42b6-b1b5-9c5cdd0f61c6"
    },
    {
        "author": "文同",
        "paragraphs": [
            "制诏频来试玉京，清途犹自滞豪英。",
            "策高三道竟何用，恩拜二亲方尔荣。",
            "嵇阮襟怀终旷达，仪秦才术本纵横。",
            "阆中胜事知无限，且向城南烂漫行。"
        ],
        "title": "张次公太博归阆中",
        "id": "c6d183c8-00e3-4430-b073-0ef08af362b7"
    },
    {
        "author": "文同",
        "paragraphs": [
            "一年同住夹城中，小圃高斋幸见容。",
            "吟尽物题春唱和，讲穷人事夜过从。",
            "寻芳待去门前约，访古邀回道上逢。",
            "别後西楼不堪倚，满川林木暮云重。"
        ],
        "title": "寄成都监库石屯田远叔",
        "id": "d30057ef-9f66-4939-a5f3-ba5298d8e697"
    },
    {
        "author": "文同",
        "paragraphs": [
            "万木罗青盖，双峰敞翠屏。",
            "风埃愁客路，钟鼓喜禅扃。",
            "下马穿蒙密，随僧入杳冥。",
            "俗襟如见濯，试为泻铜瓶。"
        ],
        "title": "宿隆平精舍",
        "id": "17622bd1-f884-4298-b50b-de9d1071ecc8"
    },
    {
        "author": "文同",
        "paragraphs": [
            "弭盖长亭下，轩窗慰客心。",
            "田塍交远日，水堋泻清襟。",
            "北道云千里，西山雪万寻。",
            "尘衣无奈拂，去骑复骎骎。"
        ],
        "title": "弭盖亭",
        "id": "f2532e82-b2e6-4ace-b0f3-a16f703e6614"
    },
    {
        "author": "文同",
        "paragraphs": [
            "驱马下遥川，残阳促晚鞭。",
            "高林夹广道，乱水入平田。",
            "村落晴如画，桑林昼起烟。",
            "飞鸿正南下，归意满云边。"
        ],
        "title": "什邡道中",
        "id": "9a5fc048-c208-4887-87d7-74e444edb6a5"
    },
    {
        "author": "文同",
        "paragraphs": [
            "乱竹敲风远，高松过雨凉。",
            "检书防落烬，下幕恐遗香。",
            "好月娟娟上，轻云苒苒长。",
            "端令阻佳客，不得共清觞。"
        ],
        "title": "夜思寄苏子平秘丞",
        "id": "a45cf82a-6df0-491e-8554-9fba2ab9fe7a"
    },
    {
        "author": "文同",
        "paragraphs": [
            "丞相淹回地，光容满落晖。",
            "池塘存旧梦，城郭叹前非。",
            "烟霭阴晴出，鳬鸥远近归。",
            "松风殊有意，犹欲下金徽。"
        ],
        "tags": [
            "西湖"
        ],
        "title": "西湖",
        "id": "c5487fd0-7761-4cb6-a6e2-ff0fb6c88fa6"
    },
    {
        "author": "文同",
        "paragraphs": [
            "岷岭高无敌，来从第几层。",
            "攀缘殊不倦，趫捷尔诚能。",
            "晚啸思危石，晴悬忆古藤。",
            "王孙非汝类，只可以文憎。"
        ],
        "title": "猿",
        "id": "d6b2e83f-5f92-4ffe-a109-19302a75c8e2"
    },
    {
        "author": "文同",
        "paragraphs": [
            "促促开幽沼，涓涓引细渠。",
            "无由安岛屿，才可活龟鱼。",
            "秀荇新宜食，圆荷凈好书。",
            "时来坐高柳，濯足荫扶疏。"
        ],
        "title": "幽沼",
        "id": "536ed5b9-bb28-4556-8142-14a9b571ae5a"
    },
    {
        "author": "文同",
        "paragraphs": [
            "掩卷下中庭，月色浩如水。",
            "秋气凉满襟，松阴密铺地。",
            "百虫催夜去，一雁领寒起。",
            "静念忘世纷，谁同此佳味。"
        ],
        "title": "步月",
        "id": "2d963c73-160a-43fc-9d95-7e2eda373909"
    },
    {
        "author": "文同",
        "paragraphs": [
            "有客千岩万壑中，绿毛丹脸紫方瞳。",
            "不知今夜西楼月，几处飞仙下碧空。"
        ],
        "title": "中秋对月怀寄凤凰山邓道人",
        "id": "3e7472a4-2ca6-4a22-a503-4f8bb0cd1378"
    },
    {
        "author": "文同",
        "paragraphs": [
            "秋风淅淅吹碧虚，白云鳞鳞如卧鱼。",
            "共君今夜赏明月，兴来谁欲骑蟾蜍。"
        ],
        "title": "秋日晚晴呈同院",
        "id": "bbef8284-193f-44e0-9215-9ab6ef7bb6a8"
    },
    {
        "author": "文同",
        "paragraphs": [
            "七十头陀会语言，舌根流利口阑珊。",
            "罗浮居士最难奈，稳把无弦琴与弹。"
        ],
        "title": "戏呈凤凰长老用师",
        "id": "54c0b57d-1f4a-49ed-bd18-31a77b12200d"
    },
    {
        "author": "文同",
        "paragraphs": [
            "长柏高柟荫广庭，夜凉人静梦魂清。",
            "不知山月几时落，每到晓钟闻雨声。"
        ],
        "title": "郡学锁宿",
        "id": "e3fb90e8-2fa1-4db8-bda7-6be2b260af2c"
    },
    {
        "author": "文同",
        "paragraphs": [
            "睡忆建茶斟潋滟，画思兖墨泼淋漓。",
            "可怜二物俱无有，记得南堂棋胜时。"
        ],
        "title": "子平棋负茶墨小章督之",
        "id": "aee305f2-23d9-43b7-9abe-1315bf032ffc"
    },
    {
        "author": "文同",
        "paragraphs": [
            "醉老名庵晦叔为，庵中长是醉淋漓。",
            "扶头未得日过午，门外万端俱不知。"
        ],
        "title": "长安李晦叔醉老庵",
        "id": "9165781d-6add-4c61-bab1-f0bcc394eb05"
    },
    {
        "author": "文同",
        "paragraphs": [
            "二客与棋酬，寒声满侧楸。",
            "急因随行发，断为见迟休。",
            "花下鶑翻翼，林间鹤转头。",
            "丁丁竹楼下，不独在黄州。"
        ],
        "title": "和邵兴宗棋声",
        "id": "4e324158-30e9-47e6-8db8-d387e7ad81cf"
    },
    {
        "author": "文同",
        "paragraphs": [
            "琳崖盘玉霄，彩翠接步武。",
            "云霞不可画，泉石固难谱。",
            "神幢逾百寻，帝辙历万古。",
            "灵瀑谁与穷，长飞六时雨。"
        ],
        "title": "续青城山四咏 昭庆观",
        "id": "f47ec55a-575a-48ad-ab40-ad84f8b45311"
    },
    {
        "author": "文同",
        "paragraphs": [
            "群峰削琼瑶，老藓抹古绿。",
            "应朝大岷去，簪笏俨相逐。",
            "珠宫秘仙仗，锦笈藏宝箓。",
            "上帝此为仓，其田堪种玉。"
        ],
        "title": "续青城山四咏 天仓山威仪观",
        "id": "9cdd4213-d169-4263-9cdf-203580260345"
    },
    {
        "author": "文同",
        "paragraphs": [
            "平林露层巘，上独置孤寺。",
            "群仙驭飞驾，往往赴于此。",
            "风高幡影乱，日落钟声起。",
            "谁可谓诗豪，兴来吟万纸。"
        ],
        "title": "续青城山四咏 飞赴寺",
        "id": "207eb658-9d13-4c36-9319-da1d454f26f8"
    },
    {
        "author": "文同",
        "paragraphs": [
            "道险转诘曲，山深愈巑岏。",
            "行松耳目清，入竹襟袖寒。",
            "殿阁红芙蕖，岩峦碧琅玕。",
            "高僧把金字，拥衲对云看。"
        ],
        "title": "续青城山四咏 香积寺",
        "id": "149dc665-faf0-401f-ad0f-f046f601be17"
    },
    {
        "author": "文同",
        "paragraphs": [
            "爱此烟景佳，开轩故临水。",
            "晴晖照寒浪，飞影动窗纸。",
            "倚槛见鱼游，卷帘知雁起。",
            "憔悴笑湘累，区区咏兰芷。"
        ],
        "title": "夏秀才江居五题 枕流亭",
        "id": "d61a7cb4-df92-49de-b76b-ec33ba057ba1"
    },
    {
        "author": "文同",
        "paragraphs": [
            "雨余山景鲜，风定水光好。",
            "晴阳破宿雾，秀色浓可扫。",
            "平时一樽酒，野客共倾倒。",
            "朝暮山水间，年华不知老。"
        ],
        "title": "夏秀才江居五题 斗碧亭",
        "id": "637533d3-242c-44ba-94a9-aa00a2a01a0d"
    },
    {
        "author": "文同",
        "paragraphs": [
            "层崖削青瑶，谁昔此镌镂。",
            "潭潭斗孤洞，中可百人受。",
            "巑岏列岫绕，汹涌大江漱。",
            "虞卿方着书，入此几年就。"
        ],
        "title": "夏秀才江居五题 天隠洞",
        "id": "031506d9-b5ec-42a3-a528-1c68df754caa"
    },
    {
        "author": "文同",
        "paragraphs": [
            "尽知人钩曲，独见君钩直。",
            "年年此矶上，万掣无一得。",
            "持竿只自苦，吞饵何尝识。",
            "试效人所为，君鱼不胜食。"
        ],
        "title": "夏秀才江居五题 直钩矶",
        "id": "a63626cb-76ab-4f84-9539-6d6614f1220a"
    },
    {
        "author": "文同",
        "paragraphs": [
            "垂茅缉为庵，有类穹庐形。",
            "之人伏其中，日醉乎群经。",
            "世俗安尔知，但谓长不醒。",
            "寄此语二豪，渠非彼刘伶。"
        ],
        "title": "夏秀才江居五题 醉经庵",
        "id": "26ac66f0-ef46-4c45-8806-8229e1bd2eee"
    },
    {
        "author": "文同",
        "paragraphs": [
            "胡侯外补来钱塘，所居之山名凤凰。",
            "不知元本发何处，蛇颈鱼尾盘高冈。",
            "婆娑欲下大江饮，万里一息头低昂。",
            "谁将浮图压两翅，直使帖地不得翔。",
            "前人眼俗不知顾，会有贤者来形相。",
            "怜汝困欲共汝语，故近汝咮营斯堂。",
            "起居饮食不离上，外孰有耳听琅琅。",
            "应云汝德未衰在，旦暮可起鸣朝阳。"
        ],
        "title": "寄题杭州通判胡学士官居诗四首 凤咮堂",
        "id": "0ad83f7d-caa4-452f-a53f-ca7baa41e7cc"
    },
    {
        "author": "文同",
        "paragraphs": [
            "石林荦荦森座隅，激水注射成飞渠。",
            "寒音琤然落环佩，爽气飒尔生庭除。",
            "主人清标自可敌，底处胜概为能如。",
            "想君不欲时暂去，其余满案堆文书。"
        ],
        "title": "寄题杭州通判胡学士官居诗四首 溅玉斋",
        "id": "6c2f06ba-30c7-4d66-b291-f3e4c84ad58d"
    },
    {
        "author": "文同",
        "paragraphs": [
            "众人庵尽圆，君庵独云方。",
            "君虽乐其中，无乃太异常。",
            "劝君刓其角，使称着月床。",
            "自然制度稳，名号亦可详。",
            "东西南北不足辨，左右前後谁能防。",
            "愿君见听便如此，鼠蝎四面人恐伤。"
        ],
        "title": "寄题杭州通判胡学士官居诗四首 方庵",
        "id": "79ac91ea-9fb3-4e26-bf3a-ad3888f65943"
    },
    {
        "author": "文同",
        "paragraphs": [
            "月为太阴精，石亦月之类。",
            "月常寄孕于石中，事理如此何足异。",
            "天地始分判，日月各一物。",
            "既名物乃入形器，安有形器不消没。",
            "况此日与月，晓夜东西走。",
            "珠流璧转无暂停，岂与天地同长久。",
            "其为劳苦世共知，惟是月有生死时。",
            "既然须常换新者，人但不见神所为。",
            "日须天上生，月必地中产。",
            "君不见虢州朱阳县之山谷间，纔成未就知何限。",
            "石有不才者，往往其卵毈。",
            "灵媪弃置不复惜，任人取去为珍玩。",
            "佳者留之待天取，藏满库楼千万许。",
            "彦瞻博物天下称更无，定不以予之说为寱语。",
            "予恐世人不知嵩丘岩洞中，中有八万二千修月户。",
            "其人所食尽玉屑，昔有王生见之满幞提斤斧。",
            "应是当年灵鹫山，直自天竺飞落西湖前。",
            "其上有石妊月月已满，此人朅来就彼剜剔归上天。",
            "所以此石拆𠠦不复合，至今神胞所附之处其痕圆。",
            "抛掷道傍凡几岁，风刷雨淋尘土秽。",
            "子平一见初动心，辇致东斋自摩洗。",
            "更选他山相拥列，就中独尔一峰最奇绝。",
            "每至瑶魄流光下照时，玉柱横欹无少缺。",
            "子平谓我同所嗜，万里书之特相寄。",
            "邀我为诗我岂能，窗前累日临空纸。",
            "遥想岩前宝穴通，玉蟾从此去无踪。",
            "请君为我细书字于侧，名为月母峰。"
        ],
        "tags": [
            "西湖"
        ],
        "title": "寄题杭州通判胡学士官居诗四首 月岩斋",
        "id": "84af51d7-0eae-4ffd-bf41-d02970a4add8"
    },
    {
        "author": "文同",
        "paragraphs": [
            "英英文饶江汉士，何者天教丧眸子。",
            "用心专一性转明，无所不知余两耳。",
            "能为乐府胜张籍，暗诵史书过杜顗。",
            "弃官新自荆渚归，万里逆风冲峡水。",
            "峨峨全家载巨艑，坐卧吟诗满千纸。",
            "自言从此生事足，可了芋栗及麻枲。",
            "数椽旧屋蔽风雨，一榻萧然容隠几。",
            "丘明国语浩如云，子夏门人纷若蚁。",
            "向人问口夸舌在，道义文章吾岂已。",
            "自知俗事无所观，便落双睛君亦喜。"
        ],
        "title": "寄员文饶屯田",
        "id": "f4a5c1e6-de0b-4646-97fc-0b7f7e2adc15"
    },
    {
        "author": "文同",
        "paragraphs": [
            "湿云堆空泄淫雨，日与三嵎气相轧。",
            "春阳沈伏不得动，万木屈蘗草藏茁。",
            "丛冈复岭谁敢度，旦暮寒鸡叫泥滑。",
            "少讷胡为犯此苦，特念我困来省察。",
            "延之累日对佳话，如侍大飨听椌楬。",
            "彦瞻弟兄别已久，使我心胸昏莫刮。",
            "天将少讷愈我病，次第为取蹊茅拔。",
            "长编巨轴写治乱，笔墨挥洒何横猾。",
            "词章直如子长健，辩论不比仲连黠。",
            "我惭无琴类师旷，鹤误衔珠投二八。",
            "酌泉煮蔬共家馔，敢用俗礼费烹杀。",
            "少讷忽尔道其去，归辕在途不可揠。",
            "此怀作恶定数日，愦愦已觉渐磨戛。",
            "欲留少讷意无尽，更为逡巡柅西辖。"
        ],
        "title": "奉送少讷还青神",
        "id": "366e3721-17f2-42fd-9832-d7d206b1e404"
    },
    {
        "author": "文同",
        "paragraphs": [
            "曾读契嵩辅教编，浮屠氏有不可忽。",
            "後于京师识怀琏，彼上人者尤奇倔。",
            "余尝从容问其友，琏复为余道居讷。",
            "是三大士才过人，所畜岂肯吾儒屈。",
            "文章汪洋道义富，不止区区事其佛。",
            "余思此等更谁似，蜀有人焉颇超越。",
            "成都敏行字无演，所谓万星中一月。",
            "想嵩琏讷见须避，不尔往往被呵咄。",
            "通禅晓律两无碍，前会定预耆阇崛。",
            "群经列史固汗漫，独泛其深仍出没。",
            "外之所精者书画，不问不语常若吃。",
            "计其夏腊殊未几，在大众中诚突兀。",
            "余守陵阳至穷陋，雨浸一春泥汩汩。",
            "英磎硗磝磴道崄，行客欷歔上崷崒。",
            "无演冲冒独不顾，来款余门手持谒。",
            "呼之使前见已喜，相貌圆满藏神骨。",
            "清谭坐久愈飘洒，顿遣尘襟落如拂。",
            "新诗古文览嘉贶，气格俊健凌霜鹘。",
            "观其衮衮出论议，收敛便可与簪笏。",
            "试将邀之使从仕，笑指此顶安更髪。",
            "日招与语自无厌，何乃告去苦仓卒。",
            "西城晓日照高岭，倒搭干陀入深樾。",
            "师归常宜见嘉佑，此老心中已无物。",
            "好音相与频寄惠，余在空山正伊鬰。"
        ],
        "title": "送无演归成都",
        "id": "7e26924b-5299-4855-810b-f5315b4a068f"
    },
    {
        "author": "文同",
        "paragraphs": [
            "大岷西南镇，岩壑天下秀。",
            "厥初造此者，以作神仙囿。",
            "相如子云没，李杜继其後。",
            "欲赋俱未敢，于词怯轻构。",
            "阎君通方士，才力谁可斗。",
            "驱联入健笔，万状无一漏。",
            "骎骎语趫劲，骏马杂驰骤。",
            "太华杨已拙，天台孙亦谬。",
            "示余读数过，惊耸肩缩脰。",
            "勉为成短章，聊酬君意厚。"
        ],
        "title": "阎君见示岷山赋因为小诗谢之",
        "id": "e778d24c-a2a4-4560-a8f2-5c68370d97f1"
    },
    {
        "author": "文同",
        "paragraphs": [
            "茫茫诵灵文，谁为抉久瞽。",
            "不能辨三一，岂复更知五。",
            "方迷得真指，忽悟有奇睹。",
            "自此日相亲，赤龙交黑虎。"
        ],
        "title": "阎生谈黄庭",
        "id": "1512d2d5-3ecd-451f-9311-ef24731fd5c7"
    },
    {
        "author": "文同",
        "paragraphs": [
            "沓沓走闾巷，都人起中宵。",
            "相拥候府门，惟恐失此朝。",
            "尽言来送公，车马城北桥。",
            "桥边脂辖亭，大尹此相邀。",
            "歌管盛宴集，簪裾合群僚。",
            "四座酒既行，相顾魂已销。",
            "亭前有杨柳，秋风减长条。",
            "折以持赠公，莫厌霜叶凋。",
            "节物虽谓晚，比春情更饶。",
            "递起劝公饮，双呼金翠翘。",
            "岂徒要公醉，恐公遽乘轺。",
            "借问何尔为，重公若琼瑶。",
            "美质未省变，与人存久要。",
            "既莫不可留，征衫遂飘飘。",
            "鸣驺过升迁，群甿闹如蜩。",
            "感公来二年，免我于无聊。",
            "今公舍我去，何由借诸朝。",
            "愿君富且贵，寿命等松乔。",
            "直似先令公，巍巍佐唐尧。",
            "涕泪逐公行，不惮公更遥。",
            "公诚上下通，和如奏笙箫。",
            "所以得如此，人情不相辽。",
            "嗟同缪与公，一时赴弓招。",
            "于今二十年，不见有所超。",
            "前日荷君相，与印垂之腰。",
            "使归守山郡，藏伏甘寂寥。",
            "闻公将治行，乃心日夜摇。",
            "恨不能送公，俯首类酸痟。",
            "徒为送公诗，有如草虫喓。",
            "强勉写之去，忧来立危谯。"
        ],
        "title": "送范尧夫",
        "id": "d6f2d516-f11a-48e1-8880-f312a7400c8f"
    },
    {
        "author": "文同",
        "paragraphs": [
            "天下有奇篆，阳冰书鄂州。",
            "异兽呀五口，狂咬掉三头。",
            "磥砢玻璃碗，诘屈珊瑚钩。",
            "愧无希世宝，何以为子酬。"
        ],
        "title": "推官惠李庶子鄂州篆字",
        "id": "ac03b406-f590-4582-983e-8c2a4ddaffe5"
    },
    {
        "author": "文同",
        "paragraphs": [
            "王店有邮吏，养鸡殊可笑。",
            "昂然处高襟，不肯以时嘂。",
            "官有宿此者，西征待初晓。",
            "鸡竟不一鸣，问吏吏已告。",
            "云此最荒绝，左右悉蓬蓼。",
            "狐狸占为宅，恣横不可道。",
            "前此三四鸡，一一遭其暴。",
            "寻声即知处，尽获爪牙吊。",
            "自後始得此，其若有人教。",
            "东方或未明，群丑尚腾趠。",
            "此鸡但钳结，直伺太阳耀。",
            "虽然谓失旦，似得保身要。",
            "官曰此何用，不然则宜粜。",
            "不见不鸣雁，先死盖自召。",
            "天下已明白，岂假更喧闹。",
            "徒尔费稻粱，曾莫知所报。",
            "吏云官言是，且愿勿嘲诮。",
            "知是本在人，此物何足校。"
        ],
        "title": "和提刑度支王店鸡诗",
        "id": "e2dac554-ee32-44a1-b054-964af4342f56"
    },
    {
        "author": "文同",
        "paragraphs": [
            "先生若孤云，两在隆山见。",
            "清标瘦弥耸，秀骨老愈健。",
            "高谈吐深诣，大句写精炼。",
            "忽起忆鹅池，肏飞石泉溅。"
        ],
        "title": "送李道士",
        "id": "ff5eb1c0-a868-4cf3-8a9c-f88160b9e21a"
    },
    {
        "author": "文同",
        "paragraphs": [
            "昌黎山人抱藜杖，三度访我于三隅。",
            "端然入座更谁顾，谈辩衮衮如流珠。",
            "灵丹尝凝日月鼎，至宝自产干坤炉。",
            "要行撇起不可逐，安得双舄为飞鳬。"
        ],
        "title": "送韩山人",
        "id": "7ef34991-0f6a-479c-b2af-85f4c3b42d97"
    },
    {
        "author": "文同",
        "paragraphs": [
            "陵阳乱山中，阴雺日夕发。",
            "晴光尚希见，况复求夜月。",
            "二年逢中秋，曾不识皎洁。",
            "烟云尔何事，常此作蓬勃。",
            "纔令薄中明，已遣浓处没。",
            "群邪利幽暗，左右觉窸窣。",
            "清光若蒙蔽，谁为我磨拂。",
            "庭下倚高株，露华沾鬓髪。"
        ],
        "title": "二年陵阳不见中秋月",
        "id": "4b48da0c-88f5-47da-bfa6-9943e8726bab"
    },
    {
        "author": "文同",
        "paragraphs": [
            "秋风动衰草，摵摵响夜月。",
            "其下有鸣蛩，到晓啼不歇。",
            "乃知摇落时，众籁自感发。",
            "安得苦吟人，不能为一吷。"
        ],
        "title": "夜声",
        "id": "9c3f13db-be05-496c-b745-16479cb96384"
    },
    {
        "author": "文同",
        "paragraphs": [
            "学成九章开方诀，诵得一行乘除诗。",
            "自然天性晓绝艺，可敌国手应吾师。",
            "窗前横榻拥炉处，门外大雪压屋时。",
            "独翻旧局辨错着，冷笑古人心许谁。"
        ],
        "title": "送棋僧惟照",
        "id": "1c7c77d6-49d2-4027-8566-9019101fbdb9"
    },
    {
        "author": "文同",
        "paragraphs": [
            "介夫陵阳奇男子，节义素为人所谈。",
            "身长七尺气万丈，自谓流落谁能甘。",
            "去将旧学中新格，坐取高第如手探。",
            "明年西归有光耀，且请为我来山南。"
        ],
        "title": "送喻介夫",
        "id": "25bbb5ab-106a-4de3-81e6-ee8e3b79b48e"
    },
    {
        "author": "文同",
        "paragraphs": [
            "东城兀高峰，爽气浮翠微。",
            "霞光射岩壁，中有寒泉飞。",
            "上方金仙家，煌煌启双扉。",
            "栏干出云表，目可了四围。",
            "我来久不下，幡影移斜晖。",
            "风吹月中桂，天香满人衣。",
            "远渚鳬雁落，前岭牛羊归。",
            "尚此恋幽胜，不能手聊挥。"
        ],
        "title": "飞泉山寺",
        "id": "965c15f7-617d-4e93-baf4-be39684b2ed3"
    },
    {
        "author": "文同",
        "paragraphs": [
            "山雨洒春城，潗潗声颇急。",
            "窗下读书人，横编揭阴湿。",
            "高鸢饿独叫，远燕寒双入。",
            "南园有桃杏，尽抱群梢泣。"
        ],
        "title": "山雨",
        "id": "6733ca86-dec7-44fb-8379-870d5eec8f28"
    },
    {
        "author": "文同",
        "paragraphs": [
            "山人高迹若孤云，聊问太虚求所止。",
            "昨因随风起西北，翩然远堕三隅里。",
            "揽之不住瞥尔去，瞬息谁知几千里。",
            "东游必定遇鸿蒙，请问无为最深旨。"
        ],
        "title": "送牟太素山人",
        "id": "e1750835-b8d6-46e5-9c36-edb9f9e545a8"
    },
    {
        "author": "文同",
        "paragraphs": [
            "曼倩学精知蜥蜴，公明术妙识蜘蛛。",
            "临邛复有庞成叔，万事先将入卦图。"
        ],
        "title": "送庞中秀才",
        "id": "fe8364c5-923c-4363-8b2a-2384843df140"
    },
    {
        "author": "文同",
        "paragraphs": [
            "君莫学杨虞卿奉李宗闵，宗闵权势岂能久。",
            "君莫学刘栖楚附李逢吉，逢吉禄位宁长守。",
            "虽然一时身暂好，其奈千古名常丑。",
            "丈夫读书要知道，所信不笃被其诱。",
            "大张富贵作罗网，愚者纷纷以身就。",
            "左缠右绕不可脱，诛窜还当逐其後。",
            "君不见虞卿须遇李固言，君不见栖楚终遭韦处厚。",
            "一朝摧折灵气尽，龙如蛇兮虎如狗。",
            "劝君圣贤术内好潜心，劝君邪佞党中休入手。",
            "岂不知潞州处士田佐时，唤与美官嫌不受。"
        ],
        "title": "遣兴效乐天",
        "id": "95d796a7-4ef5-4555-8b7e-94eb5cd3e700"
    },
    {
        "author": "文同",
        "paragraphs": [
            "恻恻抱伊鬰，试此登嶕峣。",
            "阴风吹繁云，黯黯蒙泰霄。",
            "关河眇无际，节物何萧萧。",
            "过雁安所之，惊哀翻泬寥。",
            "幽怀漭如失，随此群草凋。",
            "嗟予生胡为，迹玷明盛朝。",
            "服职讵云补，赧然缀群寮。",
            "感此四序迁，一昏复一朝。",
            "寒霜入两鬓，渐积不肯消。",
            "良辰乖所遇，慨叹心魂飘。",
            "贱禀迂且介，于时信无庸。",
            "欲适阂所之，此道当何从。",
            "富贵谅非有，僻陋知可容。",
            "岂不愧上恩，耗此釜与钟。",
            "昨归得此州，满眼皆乱峰。",
            "事物固琐碎，敢兹任顽慵。",
            "报国祇自明，惟神谍其胸。"
        ],
        "title": "遣兴三首  其一",
        "id": "66044bed-3f5d-4299-94a4-79160ce8dd3b"
    },
    {
        "author": "文同",
        "paragraphs": [
            "少小事编简，渊源极沿洄。",
            "不自测其深，津涯信悠哉。",
            "既长务修省，日以德义培。",
            "一篑敢中画，期之至崔嵬。",
            "振缨仕明庭，鸳鹭忝游陪。",
            "蹇修无嗣者，谁可吾与媒。",
            "吐艳落晚春，蔫然抱枯荄。",
            "因人寔自耻，寂寞余敢哀。",
            "何当清泠泉，襟裾濯氛埃。",
            "故山有松菊，待赋归去来。"
        ],
        "title": "遣兴三首  其二",
        "id": "08f35a21-4b68-4ad1-9483-7edf682f3716"
    },
    {
        "author": "文同",
        "paragraphs": [
            "连阴不肯解，山雾尝霏霏。",
            "积润日已滋，厌浥沾人衣。",
            "展转厌早起，隔窗问晴晖。",
            "幸闻太阳出，身体轻欲飞。"
        ],
        "title": "遣兴三首  其三",
        "id": "71871e75-9b2b-49b0-bb0b-0af7ae77f64f"
    },
    {
        "author": "文同",
        "paragraphs": [
            "素纨不摇风满襟，露气中夜寒相侵。",
            "予怀浩然杳莫寄，伴月直到青天心。"
        ],
        "title": "中秋夜坐遣兴",
        "id": "1178de1c-00af-4f5e-8fa8-ed76c516664c"
    },
    {
        "author": "文同",
        "paragraphs": [
            "绝壑迎朱槛，高林拂画楹。",
            "卷帘千嶂远，入座一川平。",
            "蜺彩缘云断，霞光射水明。",
            "不须夸旷望，为语谢宣城。"
        ],
        "title": "临阛阁",
        "id": "e35ba3ab-6cdb-480e-be65-7c55f21eb7d0"
    },
    {
        "author": "文同",
        "paragraphs": [
            "山圃饶秋色，林亭近晚晴。",
            "禽虫依月令，药草带人名。",
            "排石铺衣坐，看云缓带行。",
            "官闲惟此乐，与世欲无营。"
        ],
        "title": "野迳",
        "id": "e74349a9-2e50-400e-896c-040e4b466418"
    },
    {
        "author": "文同",
        "paragraphs": [
            "山月满地流金波，寒蜩向秋鸣更多。",
            "大都时节使如此，止尔不得将奈何。"
        ],
        "title": "寒蜩",
        "id": "451290e7-4b4a-4dbc-973d-277fd53ae01e"
    },
    {
        "author": "文同",
        "paragraphs": [
            "长虹落天帔，万丈截群岭。",
            "蟠身下深谷，俯首饮古井。",
            "居人莫之指，况复敢引领。",
            "幡然绕空去，云雾变俄顷。",
            "干坤为之黑，喷雨极暴猛。",
            "崩流汇沟澜，巨涨没四境。",
            "民田一漂荡，多稼不可省。",
            "此物盖虫类，闻亦具头颈。",
            "淫沴之所生，诗传载为眚。",
            "朝西暮东出，辄与日对影。",
            "夫何此凶孽，得使乘时逞。",
            "高风扫寥廓，一帚昏秽凈。",
            "煌煌太阳起，隙穴被光景。",
            "群阴逐海内，此物应远屏。"
        ],
        "title": "辛亥孟秋戊子有虹下天绕飞泉山入东谷饮古井良久去作大雨咄之以诗",
        "id": "2c35215e-a222-4ad4-b513-7e37e0302778"
    },
    {
        "author": "文同",
        "paragraphs": [
            "此草有奇效，尝闻于习之。",
            "陵阳亦旧产，其地尤所宜。",
            "翠蔓走岩壁，芳丛蔚参差。",
            "下有根如拳，赤白相雄雌。",
            "斸之高秋後，气味乃不亏。",
            "断以苦竹刀，蒸曝凡九为。",
            "夹罗下香屑，石密相和治。",
            "入臼杵万过，盈盘走累累。",
            "日进岂厌屡，初若无所滋。",
            "渐久觉肤革，鲜润如凝脂。",
            "既已须髪换，白者无一丝。",
            "耳目固聪明，步履欲走驰。",
            "十年亲友别，忽见皆生疑。",
            "问胡得尔术，容貌曾莫衰。",
            "为之讲灵苗，不为世俗知。",
            "盖以多见贱，蓬藋同一亏。",
            "君如听予服，此语不敢欺。",
            "勿信柳子厚，但夸仙灵脾。"
        ],
        "title": "寄何首乌丸与友人",
        "id": "de57c672-edd9-431c-984d-309f7ac24b36"
    },
    {
        "author": "文同",
        "paragraphs": [
            "山风吹早晴，夹服觉微凛。",
            "烟云有佳尚，竹石得幽禀。",
            "闲窗覆旧局，晚阁试新品。",
            "几欲赋郊居，奇词未如沈。"
        ],
        "title": "霜柏亭试墨",
        "id": "89d8182e-d90c-4eba-b476-f2c13d103fda"
    },
    {
        "author": "文同",
        "paragraphs": [
            "世间诸味已全疏，惟爱缣缃似蠹鱼。",
            "名霸者来为御史，姓关人去作尚书。",
            "晋师嘿嘿曾何害，楚客昂昂只自如。",
            "安得汉阴归抱瓮，满园青甲灌新蔬。"
        ],
        "title": "阅史感事",
        "id": "7cbf5f5d-5369-418a-8756-34f84c35ca0c"
    },
    {
        "author": "文同",
        "paragraphs": [
            "奇礓巑岏倚秋江，俗眼过几多所忽。",
            "风霜锻炼愈坚重，怒浪喷激不可没。",
            "富春山人好尚古，见此便以作吾物。",
            "镌镵牵挽置庭下，犀角鲸牙蛟蜃骨。",
            "精金凝滑露筋膂，老玉磥砢开窍窟。",
            "狂螭奔拏势夭矫，猛兕抟生气蓬勃。",
            "山人夸我谓如此，欲我诗之惭拙讷。",
            "何当走到山人家，抚月摩烟观突兀。"
        ],
        "title": "富春山人为予道其所获石于江中者状甚怪伟欲予作诗言若可得持归刻其上当相与传无穷余夜坐平云阁是时山月清凛啼虫正苦余因此景物索笔砚为山人赋之",
        "id": "5f042dea-278a-4aff-8b53-9c1183d89ec8"
    },
    {
        "author": "文同",
        "paragraphs": [
            "陵阳郡事全稀少，懒守长赢半日闲。",
            "晚後须来上高阁，就中无厌是云山。"
        ],
        "title": "平云阁偶作",
        "id": "96311d8c-b2d6-45c3-ac56-b551152c68d1"
    },
    {
        "author": "文同",
        "paragraphs": [
            "水火相交养大还，已闻神汞满炉干。",
            "彘肪谷漆寻常得，敢服灵丹二万丸。"
        ],
        "title": "闻陈山人定命丹成试以诗乞",
        "id": "2c69f48e-0ccf-4f19-81d8-ca3e720be1aa"
    },
    {
        "author": "文同",
        "paragraphs": [
            "月出松坞明，露下莲塘清。",
            "今宵好风色，独绕林下行。",
            "百虫尔胡为，啧啧饶秋声。",
            "求静不能得，我诗何由成。"
        ],
        "title": "厌虫",
        "id": "efe848bf-6e87-4f2c-be55-ce5be8dda26e"
    },
    {
        "author": "文同",
        "paragraphs": [
            "高松漏疏月，落影如画地。",
            "徘徊爱其下，及久不能寐。",
            "怯风池荷卷，病雨山果坠。",
            "谁伴予苦吟，满林啼络纬。"
        ],
        "title": "新晴山月",
        "id": "9d70661c-1ca5-4333-9457-55d8322abcf4"
    },
    {
        "author": "文同",
        "paragraphs": [
            "有志深沉定，无心出处同。",
            "庙堂应为国，台省复还公。",
            "肖似家声重，端方士论雄。",
            "上如留左右，风采壮朝中。"
        ],
        "title": "送尧夫二章  其一",
        "id": "38be4dd5-2d26-4c58-8c5e-2306ed19ec77"
    },
    {
        "author": "文同",
        "paragraphs": [
            "欲与民为利，先求正所妨。",
            "纷更初下议，旁午遂交章。",
            "不尔毛安傅，其如体自伤。",
            "西南余弊在，归为对明光。"
        ],
        "title": "送尧夫二章  其二",
        "id": "db24d836-5d50-4014-8578-ccdb2145bfcf"
    },
    {
        "author": "文同",
        "paragraphs": [
            "淘漉沟源筑野塘，满坡烟草卧牛羊。",
            "今年且喜输官办，豆荚繁多粟穗长。"
        ],
        "title": "秋日田家",
        "id": "3f3c9ab3-78be-4d34-bad8-621971a53efa"
    },
    {
        "author": "文同",
        "paragraphs": [
            "蜀国芙蓉名二色，重阳前後始盈枝。",
            "画调粉笔分妆处，绣引红针间刺时。",
            "落晚自怜窥露沼，忍寒谁念倚霜篱。",
            "主人日有西园客，得尔方于劝酒宜。"
        ],
        "title": "和吴龙图韵五首 二色芙蓉",
        "id": "2bc72343-d7c7-4934-8741-67333f87c0ae"
    },
    {
        "author": "文同",
        "paragraphs": [
            "斤斧从来到此稀，为撩疏密绕藩篱。",
            "已繁不用饶新笋，纵碍何妨惜旧枝。",
            "风外清音闻曲阁，月中寒影下方池。",
            "想公日在琅玕径，正是棠阴讼少时。"
        ],
        "title": "和吴龙图韵五首 洗竹",
        "id": "967c6574-58bc-4ad9-a3f9-88e494a1518b"
    },
    {
        "author": "文同",
        "paragraphs": [
            "季秋阳馆事严禋，能飨洪惟上至仁。",
            "游庙衣冠参帝坐，侍祠簪佩俨星辰。",
            "欢声被宇和于律，协气流天蔼若春。",
            "即见陪銮千万祀，岂长如此在遐垠。"
        ],
        "title": "和吴龙图韵五首 明堂肆赦不得预观感而成诗",
        "id": "437fbaed-908a-47ab-8f3e-b0352988e527"
    },
    {
        "author": "文同",
        "paragraphs": [
            "自持金节此为州，小善何尝不见收。",
            "更起丽谯连石室，盛藏缣帙拟蓬丘。",
            "师延旧德皆高谊，士集他邦尽久留。",
            "当念河南向儒意，莫教弦诵少时休。"
        ],
        "title": "和吴龙图韵五首 经史阁",
        "id": "7df282a4-5f40-4318-b256-f7d73fa2190d"
    },
    {
        "author": "文同",
        "paragraphs": [
            "一生名籍占风流，为识庄环可自由。",
            "几杖未销容早退，庙堂将近肯中休。",
            "有人把酒思高节，何处挥毫咏素秋。",
            "故国岷峨最佳绝，几时归伴赤松游。"
        ],
        "title": "和吴龙图韵五首 有怀致政景仁侍郎",
        "id": "b7f70ddb-cf0a-42a8-a146-7c5db59c4db2"
    },
    {
        "author": "文同",
        "paragraphs": [
            "山城物色正严冬，梅放长梢露小红。",
            "破萼未深聊敌雪，收香不密任随风。",
            "尽教插满金钗上，休管吹残玉笛中。",
            "须至开筵召佳客，为公连夜赏郫筒。"
        ],
        "title": "吴公惠酒因谢",
        "id": "fd0070cd-730a-4c7d-aec2-92fb1744e856"
    },
    {
        "author": "文同",
        "paragraphs": [
            "云山高阁倚危墙，晚意无穷在渺茫。",
            "极望不知云几许，满空惟见雁交相。",
            "与谁把酒邀明月，独自吟诗到夕阳。",
            "因念平台有佳兴，邹生枚叟奉梁王。"
        ],
        "title": "登陵阳云山阁寄上吴尹",
        "id": "1c5120ec-c789-42b2-b021-f0bd392e8bb7"
    },
    {
        "author": "文同",
        "paragraphs": [
            "年来双鬓已丝丝，头角低摧羽翼垂。",
            "无命不穷常自笑，有谋皆拙敢求知。",
            "荣途谩说居三馆，僻郡还甘守一麾。",
            "頼是山城好风物，不能逢子共吟诗。"
        ],
        "title": "和寄白圣均",
        "id": "69a23382-b40a-4e10-9075-8fa0b41ed4bd"
    },
    {
        "author": "文同",
        "paragraphs": [
            "晓营金革列周遭，大纛长牙拥帐高。",
            "虎豹用韬传妙略，龙蛇供阵役群豪。",
            "言初抚处如萧纩，恩尽均时若楚醪。",
            "敢谓施行剪诸盗，亡之纔比一牛毛。"
        ],
        "title": "和提刑郎中阅兵之什",
        "id": "862b807d-abbe-4596-bedf-97df4f69c125"
    },
    {
        "author": "文同",
        "paragraphs": [
            "岭上生来月似磨，岩前断去云如削。",
            "遥闻褐吏叩高林，应是雷公催采药。"
        ],
        "title": "晚坐山亭口占",
        "id": "b74b762a-44c7-4ecf-b1fe-0370c2e18c51"
    },
    {
        "author": "文同",
        "paragraphs": [
            "岂无旧德为清望，亦有强亲在要流。",
            "班簿至今纔博士，郡书犹自许诸侯。",
            "贫甘远宦冰盈腹，老忆高堂雪满头。",
            "不恃交期便求去，趁归春圃奉兰羞。"
        ],
        "title": "送王晦叔",
        "id": "6336ab87-3fe7-4d0e-a9d9-258d2369cea7"
    },
    {
        "author": "文同",
        "paragraphs": [
            "一生自守至如此，惟道外皆非所亲。",
            "顾己通塞尽有命，是身可忍求因人。"
        ],
        "title": "重送  其一",
        "id": "a0146cd3-3eb1-497d-808c-800831c3e3d7"
    },
    {
        "author": "文同",
        "paragraphs": [
            "燕尾归艎正稳，鸭头春水方深。",
            "不得同摇楚棹，与君齐到山阴。"
        ],
        "title": "重送  其二",
        "id": "fdf6b9ad-3605-4e73-af0d-922543d6cf9a"
    },
    {
        "author": "文同",
        "paragraphs": [
            "登临平楚外，徙倚夕阳间。",
            "归鸟乱飞叶，暮云凝远山。",
            "行知筋力倦，愁欲鬓毛斑。",
            "坐久成搔首，疏慵好强颜。"
        ],
        "title": "登山亭",
        "id": "0e1f2f88-5b7c-4ee3-a5cf-3e1acc83571a"
    },
    {
        "author": "文同",
        "paragraphs": [
            "昨日梅开饮公酒，今朝梅谢念公诗。",
            "眼前光景急如水，案上簿书棼若丝。",
            "且试辍忙来此地，可怜遗恨满残枝。",
            "西园想已成青实，敢问调羹去几时。"
        ],
        "title": "文领相仍意虑烦浊聊携野策独访山园因睹霜柏亭残梅忆公向时有诗酒之惠感物成诗缮写拜呈知府龙图谏议吴公",
        "id": "6d6bd6f9-f7e3-4be4-b37b-2339b13a4ed3"
    },
    {
        "author": "文同",
        "paragraphs": [
            "山郡上元荣乐事，大开金地作遨场。",
            "烟云向晓谁教霁，灯烛乘春自有香。",
            "紫陌荧煌随步远，彩棚佳丽斗眉长。",
            "游人莫惜酬高直，买取银蟾一寸光。"
        ],
        "title": "依韵和张推官元夕",
        "id": "689a6853-133d-4629-b3b9-17d7181277c6"
    },
    {
        "author": "文同",
        "paragraphs": [
            "闲揭新刊集，时装旧窨香。",
            "还如到茂灌，无物在床旁。"
        ],
        "title": "小阁戏书",
        "id": "98e2dd68-0bcb-4951-8524-86eacdf5bef6"
    },
    {
        "author": "文同",
        "paragraphs": [
            "层崖垂空石壁牢，上有大木百丈高。",
            "古荔全身裹铁甲，顽姜满腹铺金毛。",
            "空根老蟒露拥肿，曲枿怪𪀢争呼嗥。",
            "一朝壮士挥巨斧，无限随死蓬与蒿。"
        ],
        "title": "伐枯株",
        "id": "7b90f6cb-687b-46b3-aeec-522f0e274c30"
    },
    {
        "author": "文同",
        "paragraphs": [
            "可笑庭前小儿女，栽盆贮水种浮萍。",
            "不知何处闻人说，一夜一根生七茎。"
        ],
        "title": "可笑口号  其一",
        "id": "169c9576-10d4-4629-bf30-cc7c63003d2f"
    },
    {
        "author": "文同",
        "paragraphs": [
            "可笑陵阳太守家，闲无一事只栽花。",
            "已开渐落并纔发，长作亭中五色霞。"
        ],
        "title": "可笑口号  其二",
        "id": "cb8d121d-98dc-45d9-8c27-12c1d0b2c8c0"
    },
    {
        "author": "文同",
        "paragraphs": [
            "可笑此公何太惑，读书写字到三更。",
            "也知学得终无用，自肯辛勤比後生。"
        ],
        "title": "可笑口号  其三",
        "id": "cf280541-16fa-4258-8f6f-610e49317ac1"
    },
    {
        "author": "文同",
        "paragraphs": [
            "可笑生平事迂阔，向人不肯强云云。",
            "到头官职难迁转，一似城南萧次君。"
        ],
        "title": "可笑口号  其四",
        "id": "0e18e648-a987-446f-aeb0-0103584761a9"
    },
    {
        "author": "文同",
        "paragraphs": [
            "可笑为官太徼幸，养愚藏拙在深山。",
            "君看处置繁难者，日夜经营心不闲。"
        ],
        "title": "可笑口号  其五",
        "id": "0a47b8f7-cbd2-4430-8339-c1d2cc83093d"
    },
    {
        "author": "文同",
        "paragraphs": [
            "可笑儿孙亦满眼，朝朝庭下立参差。",
            "谓言饱读诗书去，憔悴如翁亦好为。"
        ],
        "title": "可笑口号  其六",
        "id": "3b7f8afd-fd99-445f-a63a-f8bb21e741bf"
    },
    {
        "author": "文同",
        "paragraphs": [
            "可笑山州为刺史，寂寥都不似川城。",
            "若无书籍兼图画，便不教人白髪生。"
        ],
        "title": "可笑口号  其七",
        "id": "be361549-de47-413a-a607-7c4e95fffab6"
    },
    {
        "author": "文同",
        "paragraphs": [
            "近日簿书全简少，吏人惟趁两衙休。",
            "归来便只寻冠屦，遶遍林亭山上头。"
        ],
        "title": "近日",
        "id": "a9084820-5607-4acb-9d65-faa2ff661e00"
    },
    {
        "author": "文同",
        "paragraphs": [
            "国初已来治蜀者，处置尽自乖崖公。",
            "当时奏使便宜敕，不与天下州府同。",
            "行之已及八十载，奸宄消伏谁之功。",
            "因循至此渐抏敝，有未晓者时相攻。",
            "鞭笞小罪亦检察，不许略出常科中。",
            "下民知之颇不惧，州县往往藏群凶。",
            "侧身敛足未动者，实以累朝恩泽隆。",
            "公之初来蜀人喜，慈爱旧熟民情通。",
            "众心欢然耻犯法，捄药浮薄归醇醲。",
            "尽将约束付僚吏，兴起学校还文翁。",
            "二年美化极沾洽，远近循服如偃风。",
            "上将归公问谁代，当使间作如笙镛。",
            "遂求元老得青社，其人廊庙之宗工。",
            "往年镇抚有异绩，大旆再遣来于东。",
            "公今与之合符去，到必奉诏参夔龙。",
            "大资旧德固无虑，剖判自出其心胸。",
            "所忧厥後嗣之者，忠定良法还如空。",
            "养顽活狡作渊薮，不免剪殄烦兴戎。",
            "同之愤懑久填臆，言贱不得通九重。",
            "愿公上殿起居罢，第一用此闻宸聪。"
        ],
        "title": "送知府吴龙图",
        "id": "e60821ee-a279-472d-8e95-24795f543dc0"
    },
    {
        "author": "文同",
        "paragraphs": [
            "前年为郡得陵时，不谓其州陋如此。",
            "萧条官宇岩岭上，零落民家坑谷里。",
            "西城初入已可厌，窃谓岂堪余所止。",
            "幸逢之彦倅郡事，日月渐深殊可喜。",
            "予之所禀至迂谬，君亦恬然尤自委。",
            "每来聚议一朝罢，各去掩门归隠几。",
            "虽然有时亦为会，此事可知谁得已。",
            "酒肴粗粝妓乐可，况复譊譊满公使。",
            "惟于试茶并看画，以此过从不知几。",
            "幕中有客乃佳士，爱遣高谈听亹亹。",
            "如斯共处五百日，索寞情怀未尝起。",
            "君今官满忽先去，撩动予愁安可柅。",
            "英溪长亭一挥手，自此吴蜀五千里。",
            "谓言川江会北固，中亦有船多上水。",
            "愿君因出到金山，遇此莫忘批纸尾。"
        ],
        "title": "送通判喻郎中",
        "id": "c349e206-e641-45fd-b77c-7b2601925ba3"
    },
    {
        "author": "文同",
        "paragraphs": [
            "晴霞照西城，漠漠卷宿雾。",
            "高空缭危磴，此乃君去路。",
            "吴蜀向万里，上马初一步。",
            "莫言道途远，况已嗟久寓。",
            "今兹有行色，便可到北固。",
            "长亭聊把手，几日更逢遇。",
            "不敢醉君酒，君意实急遽。",
            "惟是送君心，相随亦东骛。"
        ],
        "title": "送通判喻郎中  其一",
        "id": "75755b99-3953-4ca0-92eb-0ac0c7b4547e"
    },
    {
        "author": "文同",
        "paragraphs": [
            "群居五百日，日日如初见。",
            "一日忽远别，能不成怆恋。",
            "人生三万日，光景若激箭。",
            "何苦于其间，喜愠费颜面。",
            "兹缘胜心在，胸内每交战。",
            "既欲多上人，计校须自衒。",
            "于事固无补，在己亦非便。",
            "仕路繁此徒，可谓丈夫贱。",
            "爱君性浑厚，殊不与时变。",
            "相共为此州，敢说皆尽善。",
            "何尝分彼此，惟务乃职办。",
            "所以将二年，无有长短辨。",
            "为人倘如此，所至复何患。",
            "官满去还台，岂能忘眷眷。",
            "阳关调虽苦，且尽西城宴。",
            "问君到京国，几月方下汴。",
            "予亦想是时，移守至梁甸。",
            "佳音幸见及，西南足邮传。"
        ],
        "title": "送通判喻郎中  其二",
        "id": "612fe167-2eab-4a8b-9b10-fc44da5b8762"
    },
    {
        "author": "文同",
        "paragraphs": [
            "原隰萧条草木衰，倚风浑类楚人悲。",
            "便成孤愤终何事，且寄遥怀对此时。",
            "千里暝阴云杳霭，一川寒影雁参差。",
            "登临自不宜羁旅，更敢凭高剩作诗。"
        ],
        "title": "山城秋日野望感事书怀诗五章呈吴龙图  其一",
        "id": "cf583e4e-b0fe-489d-ae73-4322c47ea3be"
    },
    {
        "author": "文同",
        "paragraphs": [
            "已是秋阴更夕曛，乱山高下起寒云。",
            "危楼愿见客何处，远笛不知人厌闻。",
            "身外流年波渺渺，眼前生事叶纷纷。",
            "此愁万斛谁量得，直为重拈庾信文。"
        ],
        "title": "山城秋日野望感事书怀诗五章呈吴龙图  其二",
        "id": "62519c7c-09c0-4ea4-b6ba-b839a664e848"
    },
    {
        "author": "文同",
        "paragraphs": [
            "才力虽难敌楚骚，赋诗常亦在秋多。",
            "自然野思元无限，不尔闲愁可奈何。",
            "要路故人皆废忘，偏州佳客少经过。",
            "明时且为贪荣禄，岂学湘累便九歌。"
        ],
        "title": "山城秋日野望感事书怀诗五章呈吴龙图  其三",
        "id": "9dbab1b7-644a-404f-afb1-ad433d47fb6d"
    },
    {
        "author": "文同",
        "paragraphs": [
            "岩谷雨余生晚烟，高城危阁坐萧然。",
            "侧身仕路本谁使，回首家山空自怜。",
            "远信断来从过雁，苦吟多後敌鸣蝉。",
            "郡斋有客唯庄叟，常与高谭内外篇。"
        ],
        "title": "山城秋日野望感事书怀诗五章呈吴龙图  其四",
        "id": "ecd0d602-f1ae-423c-9086-cba95e436614"
    },
    {
        "author": "文同",
        "paragraphs": [
            "早是蓬山预校雠，起居常赴殿东头。",
            "鹓鸾拥陛联簪笏，日月开天拜冕旒。",
            "一出光阴销远郡，两形篇什咏清秋。",
            "有人更在杨庄上，文似相如肯见休。"
        ],
        "title": "山城秋日野望感事书怀诗五章呈吴龙图  其五",
        "id": "d84ed866-c0ca-4a59-a870-f37cdd1aeb06"
    },
    {
        "author": "文同",
        "paragraphs": [
            "东丘老人眉有毫，皮肉光润牙齿牢。",
            "自云新年九十九，须髪白者无一毛。",
            "问之吾术本无有，咽津纳息徒嘈嘈。",
            "莫将元气佐喜怒，自然所得春秋高。",
            "吾尝行之五十载，此事至易曾不劳。",
            "饮之以酒谢使去，手足轻利如猿猱。",
            "尝闻唐人柳公度，八十许岁精力豪。",
            "其言与人亦如此，老人无乃斯人曹。"
        ],
        "title": "东丘老人",
        "id": "c8b93d22-67fc-460c-afe8-f099b4d24af5"
    },
    {
        "author": "文同",
        "paragraphs": [
            "坚甫神太清，不谓久流落。",
            "别来二十载，论议转深博。",
            "其中富所有，种道以文获。",
            "铺张讲治乱，破若劲弩彍。",
            "众人诮青衫，可笑俗眼薄。",
            "兰筋隠瘦骨，垂耳受羁络。",
            "拳挛喙拄地，过者无伯乐。",
            "去蜀持底归，雄藁满坏橐。",
            "朝辞玉垒关，暮上石柜阁。",
            "知子者云谁，独我怀抱恶。"
        ],
        "title": "送坚甫同年  其一",
        "id": "fc7b7462-52c2-46cc-8192-e447b0fc154a"
    },
    {
        "author": "文同",
        "paragraphs": [
            "得数常奇懒下筹，肯来荒徼治累囚。",
            "三年笑别浙江远，万里吟归岷岭秋。",
            "赵壹囊空常骯脏，虞卿书就愈穷愁。",
            "跖香回臭都休问，未有林泉且宦游。"
        ],
        "title": "送坚甫同年  其二",
        "id": "7be712a8-16b8-4d92-9f92-076ca3de651a"
    },
    {
        "author": "文同",
        "paragraphs": [
            "春深行剑栈，羡子此时归。",
            "照日江浮马，迎风花聚衣。",
            "下程家累省，对景俗题稀。",
            "若遇西来客，书言不可违。"
        ],
        "title": "送坚甫同年  其三",
        "id": "b4765001-d994-4f4d-b025-3d4a630d8ba0"
    },
    {
        "author": "文同",
        "paragraphs": [
            "春风吹雪满西窗，此夜无人对酒缸。",
            "若到杭州见苏子，为言常梦过松江。"
        ],
        "title": "送坚甫同年  其四",
        "id": "a28cf743-b332-4399-8501-bfa499a8b844"
    },
    {
        "author": "文同",
        "paragraphs": [
            "华亭有珍禽，毛丰而骨细。",
            "他日上隋渠，为我致清唳。"
        ],
        "title": "送坚甫同年  其五",
        "id": "6996fe51-e0ab-4797-ab84-dda4517fdb0e"
    },
    {
        "author": "文同",
        "paragraphs": [
            "先生状貌古，瘦健若老鹤。",
            "秋风唳清霄，寒响满寥廓。",
            "一腹冰雪词，勿为俗人作。",
            "便可住鹅池，干死守岩壑。"
        ],
        "title": "送李道士归",
        "id": "a6ebacff-7f54-442a-8b76-8754bf14e5fe"
    },
    {
        "author": "文同",
        "paragraphs": [
            "闻公之名三十年，常恨与公不相值。",
            "岂期今乃出门下，每一见公心自醉。",
            "词章豪荡已难敌，辨论注射尤可畏。",
            "咨询故事要蒋乂，讲正大体须贾谊。",
            "荆山拾玉抵干鹊，虞坂装盐压良骥。",
            "用人最忌非所宜，愿莫使公嗟俗吏。"
        ],
        "title": "师厚还朝",
        "id": "5c3ddf00-e794-4e68-8c3f-df2c36c5a676"
    },
    {
        "author": "文同",
        "paragraphs": [
            "桂阳有仙人，姓成名武丁。",
            "胡为堕人世，人惟识其形。",
            "一日语其弟，吾将返青冥。",
            "乃曰此七夕，上天呼群灵。",
            "织女欲渡河，暂诣牵牛星。",
            "诸仙尽还宫，天路罗云軿。",
            "吾亦向祈召，当往不得停。",
            "弟问何时还，答云三千龄。",
            "明日失丁在，恍惚迷所经。",
            "後世凡此节，儿女喧家庭。",
            "纵横具针缕，花果排甘馨。",
            "贪巧但云得，欲寐曾莫宁。",
            "俗尚每怪妄，吾言谁见听。"
        ],
        "title": "牵牛织女",
        "id": "9f503a38-7413-4b2f-aa3c-e1a52ca8e642"
    },
    {
        "author": "文同",
        "paragraphs": [
            "花有金凤为小丛，秋色已深方盛发。",
            "英英秀质实具体，文采烂然无少缺。",
            "纤茎翩翩翠影动，红白纷乱如点缬。",
            "谁云脆弱易飘堕，自卵至翼亦数月。",
            "美人形相欲摹画，巧不得施暂自拙。",
            "铺茸剪彩转难似，只把长条恣穿结。",
            "眼前草木尽零落，怜尔开于此时节。",
            "常疑一如小儿花，性命所系不忍折。",
            "君不见昨夜雨，今朝风，一队惊飞返丹穴。"
        ],
        "title": "金凤花",
        "id": "08db7df6-535b-496e-881f-a1a14d3200d6"
    },
    {
        "author": "文同",
        "paragraphs": [
            "石田硗硗地力燥，谁种双柏已高大。",
            "长材夭矫堪巨栋，老顶萦纡若层盖。",
            "雪下孔翠寒不起，风中笙簧清可爱。",
            "菟丝幸好求女萝，莫倚纤柔欲无頼。"
        ],
        "title": "亭前高柏",
        "id": "69e593d3-03f6-4203-880e-1ec0fd113622"
    },
    {
        "author": "文同",
        "paragraphs": [
            "古柏苍苍高入云，凌霄万朵拥其身。",
            "有如巨君染须髪，新娶杜陵佳丽人。"
        ],
        "title": "凌霄附柏",
        "id": "817bb6c3-d182-48e8-827b-b02539c0e38a"
    },
    {
        "author": "文同",
        "paragraphs": [
            "南䣢黄夫子，生平气凛然。",
            "吟诗旧有癖，写字近方颠。",
            "可惜空山老，须为後世传。",
            "兰溪修禊否，愿续永和年。"
        ],
        "title": "谢黄森惠诗并草书",
        "id": "64d6466f-3c1c-4735-9e0c-aa47e7aed112"
    },
    {
        "author": "文同",
        "paragraphs": [
            "读书已无效，何用转劳苦。",
            "闲斋幸无事，日共古人语。",
            "古人议论好，善恶皆有补。",
            "舍此欲奚为，惟应睡满午。"
        ],
        "title": "东斋闷书",
        "id": "ad057982-da70-460e-a68b-7996b2b8d05a"
    },
    {
        "author": "文同",
        "paragraphs": [
            "三月八日值寒食，阴霾蔽空不肯收。",
            "北园花木殊未动，到处哭雨惟鸣鸠。",
            "吾曹可怜爱薄宦，甘此寂寞来山州。",
            "酒肴有无更莫问，逢遇相与清谈休。"
        ],
        "title": "寒食感事呈同官",
        "id": "24f0209b-2927-49a2-9f9a-7c75a96a8094"
    },
    {
        "author": "文同",
        "paragraphs": [
            "北园山杏皆高株，新枝放花如点酥。",
            "早来其间有啼鸟，儿女尽识名提壶。",
            "急教取酒对之饮，满头乱插红模糊。",
            "可怜後日再来此，定见随风如锦铺。"
        ],
        "title": "惜杏",
        "id": "4277815d-c2ae-47ab-872c-5a3a490f7e90"
    },
    {
        "author": "文同",
        "paragraphs": [
            "闻昔妖氛满巴蜀，所临州县偃如风。",
            "其城陷者尽从贼，以义死之惟有公。",
            "节与岷山高莫敌，名随皁水注无穷。",
            "兰台秉笔今谁氏，舍此何由壮史功。"
        ],
        "title": "读蒋都官画像记",
        "id": "8690bfe1-e37f-4e92-b475-85bf159e9722"
    },
    {
        "author": "文同",
        "paragraphs": [
            "常爱三峨临古郡，君之别业在其城。",
            "近营大第当高处，更起新堂立美名。",
            "满外江山皆秀绝，入中文史自纵横。",
            "如何置得乌尤住，相与谈经过此生。"
        ],
        "title": "题黎公照序训堂",
        "id": "7b2affd7-3515-434e-9f9b-260d3025f12e"
    },
    {
        "author": "文同",
        "paragraphs": [
            "峨峨乎守居，已与前峰对。",
            "朝阳乃危榭，更在守居外。",
            "烟云一川满，林麓三山会。",
            "近槛有胡床，无忘傲公退。"
        ],
        "title": "朝阳亭",
        "id": "a5ccea8f-13b3-4077-8d7b-2487ec55e418"
    },
    {
        "author": "文同",
        "paragraphs": [
            "危阁覆高林，晚步聊徙倚。",
            "东南两峰断，空阔见万里。",
            "茫茫落霞外，苒苒孤烟里。",
            "忽暗识归云，乍明知积水。",
            "风从半天下，月向平地起。",
            "夜久殊未还，峨冠露盈几。"
        ],
        "title": "观风阁",
        "id": "b147e1bf-6e84-4ec6-a48e-6934e5c7c129"
    },
    {
        "author": "文同",
        "paragraphs": [
            "偪侧苍苔地，𠇗邪白石池。",
            "数枝红菡萏，几尺碧涟漪。",
            "鱼鳖争香饵，儿童簇钓丝。",
            "爱来芳荫下，每日日西时。"
        ],
        "title": "山池",
        "id": "7584b9e7-82eb-4594-aae5-93fe4d826957"
    },
    {
        "author": "文同",
        "paragraphs": [
            "西湖晴碧晚溶溶，与客常来坐好风。",
            "记得有人歌小玉，月明犹在画船中。"
        ],
        "tags": [
            "西湖"
        ],
        "title": "忆西湖旧游",
        "id": "c0b9312f-9981-4fc0-87de-57d110f314ae"
    },
    {
        "author": "文同",
        "paragraphs": [
            "久使西南此召还，鹿头东去渐云山。",
            "莫嫌策马经烧栈，正好题诗到散关。",
            "财利文书犹络绎，边防田地已朱殷。",
            "奇谋不吐将何用，况是归临咫尺颜。"
        ],
        "title": "再送师厚",
        "id": "a2c94131-8090-48e2-8f49-4cc04d44b07d"
    },
    {
        "author": "文同",
        "paragraphs": [
            "黑云漆天雷破地，风卷雷射雨倾泻。",
            "喷崖倒壑恣颓荡，咫尺不可辨牛马。",
            "鸡豚已见逐高浪，禾稻应须没平野。",
            "莫言鱼鳖走堂厨，且看泥沙漫屋瓦。"
        ],
        "title": "平云阁观雨",
        "id": "d7f7f070-591c-4a73-bde5-03c5721d768b"
    },
    {
        "author": "文同",
        "paragraphs": [
            "陵阳官居遇久旱，发喘浑如起新病。",
            "已惊赤日晨可畏，更恨炎风午尤盛。",
            "徒嗟禾黍尽焦落，无奈蝇虻转豪横。",
            "安得神龙驾九霄，大霔满倾如倒井。"
        ],
        "title": "不雨",
        "id": "92b384fb-5092-4bab-a633-893a5c10ac5c"
    },
    {
        "author": "文同",
        "paragraphs": [
            "寒鸠劬劬屋上鸣，欲使此雨何时晴。",
            "山中有客抱幽鬰，日日起望东方明。",
            "今朝晚霞发光焰，喜极再拜当西楹。",
            "须臾云阴又蒙没，遣我涕泪流沾缨。"
        ],
        "title": "久雨",
        "id": "3d23bd58-f2b6-4789-b1b9-02cede40a23e"
    },
    {
        "author": "文同",
        "paragraphs": [
            "久雨无所适，新晴步山园。",
            "西风满高林，败叶惊已翻。",
            "时节急如此，世事安可论。",
            "夜归灯下吟，寒虫伴幽喧。"
        ],
        "title": "山园",
        "id": "03c12395-a801-4f41-b3ec-3e6915a28ebe"
    },
    {
        "author": "文同",
        "paragraphs": [
            "俨俨耸石壁，拆穴中流泉。",
            "断崖散激激，曲窦藏涓涓。",
            "蓄润活古藓，烝虚发晴烟。",
            "时怀一勺惠，使我心泠然。"
        ],
        "title": "石泉",
        "id": "de78fe11-f985-4dc3-9949-14a10d0794fc"
    },
    {
        "author": "文同",
        "paragraphs": [
            "霜重水落岸有冰，江豚乘寒弄晴日。",
            "摇波拍浪乍群起，尾厚喙长鬐鬣赤。",
            "鱼人清晓横巨舟，一举大网凡数头。",
            "想君盘筯已厌足，何不略遣来陵州。"
        ],
        "title": "史少讷见许江豚未得以诗戏",
        "id": "956f5df8-f6ac-4a9b-8eb7-484211f3eac8"
    },
    {
        "author": "文同",
        "paragraphs": [
            "寒食北园春已深，梨花满枝雪围遍。",
            "清香每向风外得，秀艳应难月中见。",
            "苦嫌桃李共妖冶，多谢松篁相葱蒨。",
            "黄鹂紫燕莫过从，时有一声拖白练。"
        ],
        "title": "北园梨花",
        "id": "90687ad4-a2ee-458b-aa81-dd9f9f7e826e"
    },
    {
        "author": "文同",
        "paragraphs": [
            "岩头漠漠卫卿云，谷口纷纷张楷雾。",
            "安得钩梯上石龟，欲看明星洗头处。"
        ],
        "title": "华山  其一",
        "id": "985409b4-6ed1-4b47-a668-0ac4c817b42a"
    },
    {
        "author": "文同",
        "paragraphs": [
            "石莲峨峨横紫霄，中泻万丈银河水。",
            "安得大箭长八尺，欲与天神博于此。"
        ],
        "title": "华山  其二",
        "id": "8f308616-9ee1-46bf-9df1-038dd4c7569a"
    },
    {
        "author": "文同",
        "paragraphs": [
            "黄崖大洞埋古云，入去所履平如席。",
            "其中玉髓尽可餐，只恐归来变为石。"
        ],
        "title": "黄崖洞",
        "id": "0954f0e0-9694-45ff-9c89-712a9209c947"
    },
    {
        "author": "文同",
        "paragraphs": [
            "满节甘滋渗齿寒，醍醐谁与酿琅玕。",
            "不知佳境何时入，试似前人取倒餐。"
        ],
        "title": "师鲁推官惠甘蔗戏谢",
        "id": "214b2951-40a1-4d88-987d-5a8b165d12ed"
    },
    {
        "author": "文同",
        "paragraphs": [
            "高崖古驿荒凉甚，过客何尝住久之。",
            "独有门边君写处，每来无不读多时。"
        ],
        "title": "寄呈温江安寺丞",
        "id": "6abc9c68-7227-4b83-8e74-b438475474ae"
    },
    {
        "author": "文同",
        "paragraphs": [
            "幸自文章亦可怜，不消一事已为贤。",
            "何如却逐虫儿去，忍耻更来王亮前。"
        ],
        "title": "嘲任昉",
        "id": "a4c38807-388b-495e-bbb8-b9a572bb5b0f"
    },
    {
        "author": "文同",
        "paragraphs": [
            "四代司空倚世劳，可嗟不肖事奸豪。",
            "妄云名字与谶合，直欲起应当涂高。"
        ],
        "title": "袁术",
        "id": "ca9d6e0d-de0a-4a5f-b90e-184412fc9303"
    },
    {
        "author": "文同",
        "paragraphs": [
            "僻陋为州耻不才，偃然空见两星回。",
            "祇应归举谣言日，三府诸君口尽枚。"
        ],
        "title": "偶成",
        "id": "98d7c579-2688-4586-97e4-4b93cbfc0b63"
    },
    {
        "author": "文同",
        "paragraphs": [
            "公礼欲下格，具观人所存。",
            "须知范孟博，岂肯伏陈蕃。"
        ],
        "title": "即事",
        "id": "36df3ced-8886-4a53-b224-9f9459111add"
    },
    {
        "author": "文同",
        "paragraphs": [
            "夭夭东邻姝，艳色如春柔。",
            "去嫁不得偶，罗衣空自羞。",
            "轻埃掩菱花，不分铅华休。",
            "回首视庸奴，寂寞还卷收。"
        ],
        "title": "薄命女",
        "id": "f8ae0dc4-1549-458e-8dcc-e4434b2226c4"
    },
    {
        "author": "文同",
        "paragraphs": [
            "蜀江之东山色尽如赭，有道人云此是丹砂伏其下。",
            "烟云光润若洗濯，涧谷玲珑如刻画。",
            "我闻神仙草药不在凡土生，是中当有灵苗异卉之根茎。",
            "果然人言所出山芋为第一，西南诸郡有者皆虚名。",
            "就中唐福众称赏，肥实甘香天所养。",
            "有时岩头倒垂三尺壮士臂，忽然洞口直举一合仙人掌。",
            "土人入冬农事闲，千篝万锸来此山。",
            "可怜所鬻不甚贵，着价即售曾不悭。",
            "往年子瞻为余说，言君所部之内此物尤奇绝。",
            "後复寄书劝我当饵之，满纸亲题华岳先生诀。",
            "予因购之不惜钱，依方服饵将二年。",
            "其功神圣久乃觉，筋牢体溢支节坚。",
            "自问丹霄几时上，早生两翅教高扬。",
            "尘世如帤不可居，待看鸿蒙对云将。"
        ],
        "tags": [
            "华山"
        ],
        "title": "子平寄惠希夷陈先生服唐福山药方因戏作杂言谢之",
        "id": "5951aa67-31f6-402d-b46f-6d08cef4629d"
    },
    {
        "author": "文同",
        "paragraphs": [
            "昏雺翳紫极，横霓势光大。",
            "妖威集凶冀，忍秽实中頼。",
            "奸铓日增剡，谁汝触取害。",
            "骄根愈自固，所植利孱昧。",
            "容容彼群辅，窜伏皆鼠辈。",
            "侧视况未敢，肯复形叹慨。",
            "太尉汉中士，气引八极外。",
            "岌然处大麓，天下耸风采。",
            "自开煮餠祸，贼意已莫快。",
            "移书沥愤胆，语激益睚眦。",
            "罹冤卒用此，数与六九会。",
            "基兹被沈酷，燮免乃天贷。",
            "高忠揭万古，宇宙莫能载。",
            "垂晶耀简策，粪土视广戒。",
            "归来葬硗埆，祠冢兹俨在。",
            "宏垣敞深豁，巨木森晻暧。",
            "神灵皎如日，过者知再拜。",
            "同愚忝郡寄，公里曰境内。",
            "心期款举像，所顾官有碍。",
            "精衷托明酌，举手向东酹。"
        ],
        "title": "李太尉",
        "id": "5e6b7526-721f-41e9-8f93-576df727874f"
    },
    {
        "author": "文同",
        "paragraphs": [
            "壹也本西县，状貌徒磊砢。",
            "其才固难得，行有所不可。",
            "世人讵能掩，而尔辄自我。",
            "既欲焉得刚，所守实未果。",
            "抵罪当至死，其中遂水火。",
            "一为人所活，上赋何琐琐。",
            "为文好讥骂，恶吻事掀簸。",
            "逢陟与规辈，次第滋尔祸。",
            "无成困乡里，倔僵老愈叵。",
            "何烦遣相视，器识自幺么。",
            "余因守汉中，作诗揭墓左。",
            "劝君莫学壹，学壹终坎轲。"
        ],
        "title": "赵壹",
        "id": "f6ff95c5-076c-42d2-89b6-6a7a79febcd1"
    },
    {
        "author": "文同",
        "paragraphs": [
            "中梁山麓汉水滨，路侧有墓高嶙峋。",
            "丛祠蓊蔚蔽野雾，榜曰博望侯之神。",
            "当年宝币走绝域，此日鸡豚邀小民。",
            "君不见武帝甘心事远略，靡坏财力由斯人。"
        ],
        "title": "张骞冢祠",
        "id": "2b369ab6-d307-460d-b992-db49f8bb9a84"
    },
    {
        "author": "文同",
        "paragraphs": [
            "高峰偃蹇云崔嵬，层崖巨壑长峡开。",
            "龙蛇纵横虎豹乱，古栈朽裂埋深苔。",
            "行人侧足恐惧过，飞鸟敛翅哀鸣回。",
            "君不见德宗注意用奸慝，大驾从此苍黄来。"
        ],
        "title": "骆谷",
        "id": "5c837873-6ba5-4ae1-8623-7eb4f729cf99"
    },
    {
        "author": "文同",
        "paragraphs": [
            "双楠高耸绿氤氲，密叶长柯荫四邻。",
            "佛现宝幢经几劫，天开云帐待何人。",
            "护持必有诸贤圣，触犯宁无恶鬼神。",
            "付嘱寺僧常洒扫，莫令向下有纤尘。"
        ],
        "title": "慈济院双楠",
        "id": "00644afe-c6a2-48e9-9c62-8047709b9f53"
    },
    {
        "author": "文同",
        "paragraphs": [
            "怪松屡见无如此，每度来观说向僧。",
            "若遇风雷宜守护，恐生头角便飞腾。",
            "秋声遶殿随斋磬，夜影侵廊对佛灯。",
            "韦偃毕宏今不在，欲求人画有谁能。"
        ],
        "title": "观音院怪松",
        "id": "bf8e8998-acd7-4f09-9a21-2223d42b32eb"
    },
    {
        "author": "文同",
        "paragraphs": [
            "庭前云盖碧巉岩，堂上先生雪满髯。",
            "说药客来聊下榻，谒斋僧去便垂帘。",
            "种时法好花难谢，买处钱多石易添。",
            "子舍光荣身壮健，只将香火事华严。"
        ],
        "title": "江原张景通善颂堂",
        "id": "188233c3-df0d-4a2d-8661-ffbacad1b2ec"
    },
    {
        "author": "文同",
        "paragraphs": [
            "池馆萧然夜欲分，满林虫鸟寂无闻。",
            "风吹松子下如雨，月照荷花繁若云。",
            "泉作小滩声淅沥，笋成新竹气氤氲。",
            "清阴正覆吟诗石，更引高梧拂练裙。"
        ],
        "title": "夏夕",
        "id": "f689783c-2a70-4e44-a330-b46cd9678c3e"
    },
    {
        "author": "文同",
        "paragraphs": [
            "彭泽长谣便归去，君辞曲水亦其徒。",
            "一官何藉五斗米，二子况皆千里驹。",
            "懒对俗人常答飒，厌闻时事但卢胡。",
            "从来绵竹多贤者，唯是杨雄识壮夫。"
        ],
        "title": "寄宇文公南",
        "id": "e42059f2-b8c2-45b2-b124-0699daabb37c"
    },
    {
        "author": "文同",
        "paragraphs": [
            "城北神龙去几年，近日人言归旧止。",
            "澄潭沈沈不可近，百步之外毛骨起。",
            "今年兴元辄愆雨，众恳问龙求滴水。",
            "香烟纔上云满空，一夜滂沱遍千里。"
        ],
        "title": "北禅龙井",
        "id": "56ca706e-f401-4651-9d29-a9329c23b4b3"
    },
    {
        "author": "文同",
        "paragraphs": [
            "已自多时赋式微，五峰佳景梦长飞。",
            "四年远地为官去，万里高堂喜客归。",
            "下马便呈新授敕，开箱争认旧缝衣。",
            "乡人觅次来相贺，莼菜鲈鱼正软肥。"
        ],
        "title": "送潘司理秘校  其一",
        "id": "e9ff9121-fe79-4aa0-8d9d-a0b6a4004782"
    },
    {
        "author": "文同",
        "paragraphs": [
            "曲栈绕斜谷，钩栏天际分。",
            "吟鞭摇岭月，倦枕拂溪云。",
            "好景不关俗，新诗皆属君。",
            "西南有归客，一一幸相闻。"
        ],
        "title": "送潘司理秘校  其二",
        "id": "c0af65d7-155b-4cad-9eb5-96aaf0a8c6af"
    },
    {
        "author": "文同",
        "paragraphs": [
            "哑儿峡西山已尘，驮金辇帛无断群。",
            "河湟故疆尽收复，解辫厥角归如云。",
            "堂中玉带赐丞相，陇外金节酬将军。",
            "唐兵万里若日月，请作古今人未闻。"
        ],
        "title": "收复河湟故地",
        "id": "62a173d6-f62d-43cc-9206-3290484c690f"
    },
    {
        "author": "文同",
        "paragraphs": [
            "北风吹云落寒水，逆波刺船行五里。",
            "层峦夹空抱丛石，万剑侧脊翠烟起。",
            "草木枝叶自殊别，禽虫羽毛亦奇诡。",
            "安得鸡冠数棱田，便可诛茅此居止。"
        ],
        "title": "自斜谷第一堰泝舟上观石门两岸奇峰最为佳绝",
        "id": "7fce61fc-73a4-429e-bd6c-1286291228c9"
    },
    {
        "author": "文同",
        "paragraphs": [
            "山形如斗势坡陀，魁枕杓携万尺高。",
            "近世无人知火枣，当年有客得蟠桃。",
            "灵蟾尚隠凝琼髓，神鹤常归堕玉毛。",
            "一夜杉松响天籁，满空疑是奏云璈。"
        ],
        "title": "宿斗山奉真宫",
        "id": "2719bc15-fd39-40b9-aa69-de5b39d56c80"
    },
    {
        "author": "文同",
        "paragraphs": [
            "城头看雨霁，天地若新浴。",
            "晚容变云霞，秋意着草木。",
            "四时易迁改，万事苦迫促。",
            "旧山何日归，三径有松菊。"
        ],
        "title": "晴望汉川",
        "id": "d4cede26-80ed-4599-beed-d673d6c23e98"
    },
    {
        "author": "文同",
        "paragraphs": [
            "公外捐尘虑，闲中见物情。",
            "蕉花红炬密，竹节粉环轻。",
            "燕泊帘钩语，蜂寻笔架鸣。",
            "静能知此趣，吃吃笑劳生。"
        ],
        "title": "清景堂",
        "id": "2cbe9c44-f509-4782-bb21-ad19dc73036e"
    },
    {
        "author": "文同",
        "paragraphs": [
            "严风吹屋鸣，向晓尤凛冽。",
            "应从北山上，一夜吹猛雪。",
            "幽人不能饮，身体冷如铁。",
            "空向龙具中，苦吟声不绝。"
        ],
        "title": "梁山大雪",
        "id": "33402b15-9529-4399-9d18-a01a7b66bc7c"
    },
    {
        "author": "文同",
        "paragraphs": [
            "翩翩贵公子，佳誉本能文。",
            "大第辞京辇，高旌拥塞云。",
            "劝农唐刺史，养士汉将军。",
            "莫刻和戎誓，朝廷立功勋。"
        ],
        "title": "寄夏文州左藏佾  其一",
        "id": "6aa1113c-357f-4a90-85a0-3159f6fc36e2"
    },
    {
        "author": "文同",
        "paragraphs": [
            "寄语文州守，谋边想甚劳。",
            "封疆通鸟鼠，种落杂猿猱。",
            "甲马廉颇少，诗书郄縠高。",
            "当须办乃事，不用耻弓刀。"
        ],
        "title": "寄夏文州左藏佾  其二",
        "id": "4575dc5a-4c63-46e9-a213-d05918684342"
    },
    {
        "author": "文同",
        "paragraphs": [
            "夏雨渴久矣，秋苗忧槁然。",
            "至诚通祝版，灵贶逐香烟。",
            "桐祓应无讼，囷仓定有年。",
            "曹公三大堰，一夜满民田。"
        ],
        "title": "狗溪迎湫祈雨辄应",
        "id": "a0ffb207-db37-4673-860a-061dab8b05be"
    },
    {
        "author": "文同",
        "paragraphs": [
            "众吏晚已散，西园常访寻。",
            "覆棋苔阁静，行药草桥深。",
            "草色晴承屐，松阴密洒襟。",
            "山蚿欲重赋，倚竹听清音。"
        ],
        "title": "晚兴",
        "id": "9ed20877-6781-47f7-a0e3-2eb2a7c1322f"
    },
    {
        "author": "文同",
        "paragraphs": [
            "草木春深後，山川雨过时。",
            "清佳常满目，衰倦敢忘诗。",
            "好尚旧若此，飘零今比谁。",
            "争如画堂上，日日听新词。"
        ],
        "title": "嘉川道中寄周正孺",
        "id": "c4da625c-2d21-421c-8235-6f39fba8808a"
    },
    {
        "author": "文同",
        "paragraphs": [
            "奉使道中诗百首，古人遗落尽冥搜。",
            "自怜吴蜀佳山水，一夜灯前得遍游。"
        ],
        "title": "还李中舍奉使集",
        "id": "78399f91-365d-4c93-81f6-07a44bc51226"
    },
    {
        "author": "文同",
        "paragraphs": [
            "云阴低重雪花繁，夹道欢谣引使轩。",
            "何处邮亭炼佳句，彩毫挥罢索清樽。"
        ],
        "title": "雪後寄景孺提刑",
        "id": "33df94a6-ff5f-4dc6-8e35-523698690832"
    },
    {
        "author": "文同",
        "paragraphs": [
            "高舂铃下索焚香，镂管纹笺发彩章。",
            "应在後园凉榭里，玄霜仙帽紫霓裳。"
        ],
        "title": "寄永兴吴龙图给事  其一",
        "id": "9d8895cc-2d2a-46d1-88af-2d1926b04d75"
    },
    {
        "author": "文同",
        "paragraphs": [
            "见山楼迥倚晴虚，看展终南百幅图。",
            "闻说二林尤胜绝，想公高兴在香炉。"
        ],
        "title": "寄永兴吴龙图给事  其二",
        "id": "099e529a-c4a8-4e80-950b-d2c5395e32c3"
    },
    {
        "author": "文同",
        "paragraphs": [
            "土风豪盛古长安，谁谓元侯卧治难。",
            "使客不来公事少，一床蕲簟石林寒。"
        ],
        "title": "寄永兴吴龙图给事  其三",
        "id": "e970b851-645d-4f1e-bddb-9eb3c9bb5441"
    },
    {
        "author": "文同",
        "paragraphs": [
            "能诗何水曹，眼不识杯铛。",
            "而我岂解吟，亦得不饮名。",
            "持此以立世，可笑实浪生。"
        ],
        "title": "不饮自嘲",
        "id": "42d59c0f-321b-4e95-9fa4-3bf35b137c69"
    },
    {
        "author": "文同",
        "paragraphs": [
            "自笑尘中游宦客，长输林下坐禅僧。",
            "水田百亩一区宅，归老城南何日能。"
        ],
        "title": "寄纪禅师",
        "id": "d75876a1-f900-4d4b-b6f8-fa5a5092bcc0"
    },
    {
        "author": "文同",
        "paragraphs": [
            "台殿晻暧山嶕峣，云霞鲜明天泬寥。",
            "侧身下望厌尘世，安得羽翼凌九霄。"
        ],
        "title": "中梁山寺  其一",
        "id": "dd775e77-f87a-45f8-bed7-683107e39718"
    },
    {
        "author": "文同",
        "paragraphs": [
            "烟峦彩翠霜林红，层楼复阁云雾中。",
            "襟怀太爽睡不得，一夜满山铃铎风。"
        ],
        "title": "中梁山寺  其二",
        "id": "80d37fb3-2431-40cc-be22-d81e2aeac32f"
    },
    {
        "author": "文同",
        "paragraphs": [
            "群峰南北争嵯峨，如泻大壑翻众波。",
            "爱之欲把入图画，世无好手将奈何。"
        ],
        "title": "中梁山寺  其三",
        "id": "63b2e4fa-d821-424b-bd90-c104713fe8a2"
    },
    {
        "author": "文同",
        "paragraphs": [
            "上方梯磴绕岩头，谁就孤高更起楼。",
            "直望汉江三百里，一条如线下洋州。"
        ],
        "title": "中梁山寺  其四",
        "id": "3ed1aa81-cb42-4461-8701-7ffaba7aa3c9"
    },
    {
        "author": "文同",
        "paragraphs": [
            "身着青罗绯衣裙，口诵白羽黑翮文。",
            "半空欲下复不下，回首翩然归五云。"
        ],
        "title": "仙人  其一",
        "id": "f6114598-4220-4c2a-a43d-8d589007f6af"
    },
    {
        "author": "文同",
        "paragraphs": [
            "头梳三角髻，余髪散垂腰。",
            "时伴秦楼女，月明吹紫箫。"
        ],
        "title": "仙人  其二",
        "id": "1a97da69-3148-4503-92de-63f87e102546"
    },
    {
        "author": "文同",
        "paragraphs": [
            "静立身微耸，惊窥首略回。",
            "何人将至此，应自陇山来。"
        ],
        "title": "山堂前庭有奇石数种其状皆与物形相类在此久矣自余始名而诗之 鹦鹉石",
        "id": "44849323-8dab-4029-98ad-b22d035a679a"
    },
    {
        "author": "文同",
        "paragraphs": [
            "紫藓装花帽，红藤缠臂。",
            "㡚被谁留断拍，长舞不教休。"
        ],
        "title": "山堂前庭有奇石数种其状皆与物形相类在此久矣自余始名而诗之 柘枝石",
        "id": "bbe6dd15-758c-457d-b4a1-cc1028f4068d"
    },
    {
        "author": "文同",
        "paragraphs": [
            "巨尾蟠深草，丰毛覆古苔。",
            "雕栏临绮席，长欲上香台。"
        ],
        "title": "山堂前庭有奇石数种其状皆与物形相类在此久矣自余始名而诗之 狻猊石",
        "id": "da8eaac2-c17f-4998-821d-4d7dd6c7e626"
    },
    {
        "author": "文同",
        "paragraphs": [
            "雨渍身如漆，苔侵面若蓝。",
            "问时都不语，应是忆扶南。"
        ],
        "title": "山堂前庭有奇石数种其状皆与物形相类在此久矣自余始名而诗之 昆仑石",
        "id": "14ad3b68-bff2-47c5-b7fa-7798656cc9be"
    },
    {
        "author": "文同",
        "paragraphs": [
            "洗濯形容露，剜挑口眼通。",
            "试教常点检，每夜定飞空。"
        ],
        "title": "山堂前庭有奇石数种其状皆与物形相类在此久矣自余始名而诗之 罗剎石",
        "id": "e657697f-f9e3-4e9c-882f-e0e40844ad49"
    },
    {
        "author": "文同",
        "paragraphs": [
            "海底初生处，扶疏苦未全。",
            "几时随铁网，流落汉江边。"
        ],
        "title": "山堂前庭有奇石数种其状皆与物形相类在此久矣自余始名而诗之 珊瑚石",
        "id": "67de3c6d-1e17-46ea-b787-cceebe96f958"
    },
    {
        "author": "文同",
        "paragraphs": [
            "病眼每至午，其视何𥉂𥉂。",
            "安得张中书，就欲求古方。"
        ],
        "title": "病眼",
        "id": "046ae9da-bdd8-4a59-9a47-ab7605b522ab"
    },
    {
        "author": "文同",
        "paragraphs": [
            "白水满方湖，山中好秋色。",
            "逋翁促瑶轸，来坐湖水侧。",
            "临风起高调，此兴浩无极。",
            "波静戢游鳞，云空矫飞翼。",
            "萧条变林野，万籁一以息。",
            "且莫缓商弦，令人涕横臆。"
        ],
        "title": "吾友务深有叹琴之什运使子骏答之佳章务深亦使余继作",
        "id": "aff5a79c-98c7-4c48-a437-c1b386c5d339"
    },
    {
        "author": "文同",
        "paragraphs": [
            "嘉陵抱江回，平衍出横澨。",
            "中间筑雄垒，独据两川会。",
            "行台敞严府，磊砢北城外。",
            "潭潭走群楹，直上峦岭背。",
            "危墙缭空阔，飞阁入茫昧。",
            "上有宝峰亭，仰见白云内。",
            "岧峣占孤绝，下与万山对。",
            "层檐动寥廓，曲槛枕阛阓。",
            "主人从篮轝，晚兴在公退。",
            "心掩万象远，目引八极大。",
            "钩帘拂坐榻，隠几缓衣带。",
            "诗书抉关键，笔砚产珠贝。",
            "是时众吏去，不敢呈计会。",
            "虽然彼郡邑，原本穷利害。",
            "自取金谷饶，无烦米盐碎。",
            "此地寄清襟，岁书从屡最。"
        ],
        "title": "子骏运使八咏堂 宝峰亭",
        "id": "c07ce52e-e705-439c-a4ff-0e1f235bb2fa"
    },
    {
        "author": "文同",
        "paragraphs": [
            "晴影满空壁，晨曦上清轩。",
            "庭下双高桐，枝叶蔚以繁。",
            "种者意自远，岂并群木论。",
            "谓可絙朱丝，中有雅韵存。",
            "成之在谁手，但为培霜根。",
            "须知治世音，尽付于此孙。"
        ],
        "title": "子骏运使八咏堂 桐轩",
        "id": "d537efea-dc36-44c1-a311-f81010a39564"
    },
    {
        "author": "文同",
        "paragraphs": [
            "沈沈敞幽轩，耸耸列寒柏。",
            "清音纳窗户，爽气逼枕席。",
            "主人重端劲，坐若对佳客。",
            "时复下抚摩，破藓交履迹。",
            "此意乃如是，来者当爱惜。",
            "大厦须良材，相期早千尺。"
        ],
        "title": "子骏运使八咏堂 柏轩",
        "id": "2bd8db3b-9841-46dc-9bdc-f57369a2258e"
    },
    {
        "author": "文同",
        "paragraphs": [
            "此景绝可爱，丛筠挺修竿。",
            "侵帘复映幌，翠影何檀栾。",
            "霜威忌晚秀，雨气矜晴寒。",
            "每向极静时，幽禽发清弹。",
            "自无车马尘，飞来泊琅玕。",
            "宜遣老铃下，日日申平安。"
        ],
        "title": "子骏运使八咏堂 竹轩",
        "id": "bab91f86-a3ea-4dd8-a066-255ffb8489a1"
    },
    {
        "author": "文同",
        "paragraphs": [
            "华堂耸严台，地势侧随水。",
            "高临巽宫上，其取名以是。",
            "峨峨宝峰顶，日影正辰巳。",
            "缭栈入云林，诘屈如篆字。",
            "轻霏互亏蔽，乱樾纷间厕。",
            "宾来获清欢，吏散生野思。",
            "静见万物本，一一齐于此。",
            "体道以行权，端居得深旨。"
        ],
        "title": "子骏运使八咏堂 巽堂",
        "id": "4c4554ff-83bd-4b54-8b2c-c2b05262fbf5"
    },
    {
        "author": "文同",
        "paragraphs": [
            "职事凡少休，余复不经眼。",
            "幽斋设横榻，尽日对层巘。",
            "遥怀寄浩荡，静想萦𡾰嵼。",
            "松雨润书奁，竹风吹酒盏。",
            "荣名付傲兀，胜事入清简。",
            "虽有旧林泉，何须嗟去晚。"
        ],
        "title": "子骏运使八咏堂 山斋",
        "id": "ad1d4a9e-bde9-4c14-bb73-d3b82e28609d"
    },
    {
        "author": "文同",
        "paragraphs": [
            "静宇占幽深，是中何所有。",
            "轩窗极清洁，砚席罗左右。",
            "公余每休此，俗客曾不受。",
            "六尺局脚床，解带就横肘。",
            "扫除闲景物，健笔当大帚。",
            "敢问公许年，得诗凡几首。"
        ],
        "title": "子骏运使八咏堂 闲燕亭",
        "id": "805a5809-a448-4bbf-b926-31d189061ff1"
    },
    {
        "author": "文同",
        "paragraphs": [
            "谁兹敞高亭，磴道绕千蹋。",
            "江山接平远，百里俱会合。",
            "人间最佳景，窗户供远纳。",
            "烟云互蔽亏，虫鸟相应答。",
            "吟笺摘奇胜，画笔写纷杂。",
            "安得日从公，短屐手自蜡。"
        ],
        "title": "子骏运使八咏堂 会景亭",
        "id": "c2927407-5b3a-46f6-a7f7-2bafdc44ac1a"
    },
    {
        "author": "文同",
        "paragraphs": [
            "往年曾忆过长安，短纸书名诣门下。",
            "君时延我坐终日，洒扫东轩留看画。",
            "横图巨轴不知数，但见匣中时一把。",
            "甲犹未竟乙复作，门类着番开满架。",
            "使人叹羡不能已，只恨有门归隔夜。",
            "归来兀坐想精绝，念此荣观若为谢。",
            "就中寒林两大幅，此物世间谁敢价。",
            "倏然一别十五载，常向人前盛夸诧。",
            "因君奉使临敝邑，见先问此余不暇。",
            "君能为我再讲说，座上不容人俗话。",
            "如君所蓄更谁有，有亦未能无笑骂。",
            "况君累世尽清职，摹本敢来前弄诈。",
            "君今还省正擢用，异日须求作邻舍。",
            "峨巾曳屦日相谒，更欲重烦开几帊。",
            "待寻前辈用心处，款曲应须频假借。",
            "每厨阅讫当便还，不敢奉欺言羽化。"
        ],
        "title": "呈李坚甫中舍",
        "id": "36fcfaec-84a5-45fa-ba7d-a2e61fb07384"
    },
    {
        "author": "文同",
        "paragraphs": [
            "芡盘团团开碧轮，城东壕中如叠鳞。",
            "汉南父老旧不识，日日岸上多少人。",
            "骈头鬅𩃭露秋熟，绿刺红针割寒玉。",
            "提笼当筵破紫苞，老蚌一开珠一掬。",
            "吹台北下凝祥池，圃田东边仆射陂。",
            "如今两处尽堙没，异日此地名应驰。",
            "物贵新成味尤美，可惜飘零还入水。",
            "料得明年转更多，一匝清波流万子。"
        ],
        "title": "采芡",
        "id": "6fc53cce-465b-4896-9b5f-734bd9e6ac42"
    },
    {
        "author": "文同",
        "paragraphs": [
            "东风吹空力何短，三月陇山全未暖。",
            "文法奸酋引骑兵，飞随银鹘弓刀满。",
            "霜矛雪甲寒如水，候卒何由知首尾。",
            "君不见峰铁峡头云色死，一过萧然五十里。"
        ],
        "title": "峰铁峡",
        "id": "dbf14bfb-0372-4dfa-9a58-b8e20e5c7de1"
    },
    {
        "author": "文同",
        "paragraphs": [
            "繁上先生教子时，义方题榜贴亭楣。",
            "当年此地开师席，今日其言入制词。",
            "乡里共传为盛事，鬼神相助使前知。",
            "後人若续成都记，第一详书不可遗。"
        ],
        "title": "周思道如诏亭",
        "id": "344e9b97-3116-4fd8-bf89-2ecdb7549f59"
    },
    {
        "author": "文同",
        "paragraphs": [
            "蕨平处士居山日，手种青松一万根。",
            "岁月渐深枝尽偃，雪霜虽厚叶仍繁。",
            "本营胜概逃轩冕，更结清风遗子孙。",
            "寄语後人须爱护，莫教空有令名存。"
        ],
        "title": "陵井喻氏岁寒山居",
        "id": "13cc8b9b-478b-4c00-afbf-83388cdb95ef"
    },
    {
        "author": "文同",
        "paragraphs": [
            "朱华盛发穿疏竹，寒枿齐枯遍野矶。",
            "大雪蔽天方乱下，众禽争地各相依。",
            "非公好事谁能得，此画如今自已稀。",
            "试待晴明挂轩壁，定开群眼一时飞。"
        ],
        "title": "提刑司勋示及瞑禽图作诗咏之",
        "id": "a5562b79-bda4-413a-8876-ae7c8e1f3747"
    },
    {
        "author": "文同",
        "paragraphs": [
            "小庭幽圃绝清佳，爱此常教放吏衙。",
            "雨後双禽来占竹，秋深一蝶下寻花。",
            "唤人扫壁开吴画，留客临轩试越茶。",
            "野兴渐多公事少，宛如当日在山家。"
        ],
        "title": "北斋雨後",
        "id": "a972ce94-4c1b-494c-a220-13a3a89be766"
    },
    {
        "author": "文同",
        "paragraphs": [
            "满目望不极，城楼当最高。",
            "地形连楚阔，山势入秦豪。",
            "平外斜通骆，深中远认褒。",
            "图经何壮观，故事有萧曹。"
        ],
        "title": "北城楼上",
        "id": "67bcc1f8-a718-4430-a34e-5a6d2a0dea6d"
    },
    {
        "author": "文同",
        "paragraphs": [
            "积雨已逾月，久妨于此行。",
            "云山劳梦想，风日幸晴明。",
            "常爱往来处，尽皆苔藓生。",
            "一壕新草木，强半不知名。"
        ],
        "title": "晴登北城",
        "id": "a0fb188c-5361-45a7-befc-8e7ddd05fd83"
    },
    {
        "author": "文同",
        "paragraphs": [
            "寥寥官舍静于僧，虽有园亭亦倦登。",
            "桃杏花阴流似水，图书滋味冷如冰。",
            "坐观棨戟惭无状，归扫松楸恨未能。",
            "得报君恩便休去，虞卿前日本担簦。"
        ],
        "title": "寒食书事感怀",
        "id": "31e41a27-1900-4305-91d6-d4f4016fc775"
    },
    {
        "author": "文同",
        "paragraphs": [
            "曾歌出塞愁，又遣使西州。",
            "去国星辰动，还家岁月流。",
            "褒斜新路晚，鄠杜故园秋。",
            "归对延和殿，从容问讲求。"
        ],
        "title": "送李坚甫中舍奉使还阙",
        "id": "7332b165-0344-4ce8-a012-0fc7889905b4"
    },
    {
        "author": "文同",
        "paragraphs": [
            "解带缓幽忧，登城复上楼。",
            "断烟横沔水，孤鹜入洋州。",
            "浩荡成遥望，凄凉起暮愁。",
            "山中自有桂，何事此淹留。"
        ],
        "title": "汉中城楼  其一",
        "id": "99b59fbc-7016-46f3-a85b-2377ed9cfaaa"
    },
    {
        "author": "文同",
        "paragraphs": [
            "藓径踏层斑，高林古木间。",
            "雁随平楚远，云共太虚闲。",
            "晚霭昏斜谷，晴阳露斗山。",
            "将身就清旷，名路尔何颜。"
        ],
        "title": "汉中城楼  其二",
        "id": "41252cdf-fc4c-4f48-af0b-e11fd03c8ad0"
    },
    {
        "author": "文同",
        "paragraphs": [
            "晚策倚危榭，群峰天际横。",
            "云阴下斜谷，雨势落褒城。",
            "远渡孤烟起，前村夕照明。",
            "遥怀寄新月，又见一棱生。"
        ],
        "title": "凝云榭晚兴",
        "id": "861f6439-24bd-45e1-9025-03b80f7b8619"
    },
    {
        "author": "文同",
        "paragraphs": [
            "几日无公事，山堂兴颇清。",
            "和诗防积压，丸药趁晴明。",
            "斸石新棱出，浇蔬晚甲生。",
            "此皆忙外得，低首笑尘缨。"
        ],
        "title": "山堂偶书",
        "id": "f703e469-a9b1-41ce-819b-8abc00cba58c"
    },
    {
        "author": "文同",
        "paragraphs": [
            "治庭区纭纷，斋阁简应接。",
            "身闲憙枕簟，虑静厌图牒。",
            "孤芳媚深丛，幽咔出密叶。",
            "物理兹领会，真境知可蹑。"
        ],
        "title": "清阁",
        "id": "ac6718b1-b997-4314-b87b-2332ad88dec3"
    },
    {
        "author": "文同",
        "paragraphs": [
            "问此初谁筑，经营羡尔能。",
            "依深还巨木，就荫覆高藤。",
            "坐与境同寂，来无人可憎。",
            "一床黄卧具，茂灌本如僧。"
        ],
        "title": "静庵",
        "id": "591dc00b-be52-4633-a7c7-28828f9f11da"
    },
    {
        "author": "文同",
        "paragraphs": [
            "磴道循城近，垣墙占地幽。",
            "轩窗谁指画，砚席我优游。",
            "不许簿书到，恐为图史羞。",
            "此心元自适，何处欲忘忧。"
        ],
        "title": "忘忧堂",
        "id": "16633a85-6993-498c-91a1-6d0377ad6124"
    },
    {
        "author": "文同",
        "paragraphs": [
            "省事公多暇，虚心景更长。",
            "舍书无可乐，就枕不能忘。",
            "短葛沾肌薄，寒泉沃肺凉。",
            "何当逢靖节，相与话羲皇。"
        ],
        "title": "夏日官舍",
        "id": "71cc576f-5a5e-4c79-b7d6-fada7baa36f9"
    },
    {
        "author": "文同",
        "paragraphs": [
            "纔承宠诏联公鼎，便谒除书别帝阍。",
            "万口一词歌盛德，四年三度福遐藩。",
            "已为魁垒无双士，更入摩诃不二门。",
            "应笑临邛病痟客，最先参见在江原。"
        ],
        "title": "寄成都赵资政",
        "id": "b8a25d13-566a-4cbf-98ac-a42187a04012"
    },
    {
        "author": "文同",
        "paragraphs": [
            "急雨正新霁，林端明晚霞。",
            "松亭临旷绝，竹径入欹斜。",
            "花落留深草，泉生上浅沙。",
            "稚圭贫亦乐，一部奏池蛙。"
        ],
        "title": "晴步西园",
        "id": "6c1e72e0-8453-4f9e-9ea5-ad6ca79b6057"
    },
    {
        "author": "文同",
        "paragraphs": [
            "开轩俯清溪，正在修篁内。",
            "霜筠抱冰节，爽气常四会。",
            "主人厌俗客，日与此君对。",
            "月上寒影来，满襟摇琐碎。"
        ],
        "title": "金影轩",
        "id": "efa7f198-bbac-4aa5-b3d7-fbc32937e938"
    },
    {
        "author": "文同",
        "paragraphs": [
            "故园修竹遶东溪，占水侵沙一万枝。",
            "我走宦途休未得，此君应是怪归迟。"
        ],
        "title": "忽忆故园修竹因作此诗",
        "id": "a3a5778c-901c-4d17-ae5b-f7e756f44d73"
    },
    {
        "author": "文同",
        "paragraphs": [
            "夹栏虚栈武兴西，使骑翩翩晚夕驰。",
            "想过飞仙须下马，此中佳景入吟诗。"
        ],
        "title": "寄景孺提刑时按武兴",
        "id": "4b47de0a-7bf7-4bde-9e81-37881bb5486b"
    },
    {
        "author": "文同",
        "paragraphs": [
            "闻有沙溪洞，公将柅使轮。",
            "还如探禹穴，应见避秦人。",
            "石伞形容古，琳房气象春。",
            "若逢丹辇客，问取虎文巾。"
        ],
        "title": "子骏游沙溪洞",
        "id": "95ed2429-8ec8-467b-bb48-31f3b7188608"
    },
    {
        "author": "文同",
        "paragraphs": [
            "爱君才辩吐如倾，圆直横斜善讲兵。",
            "休弄向时闲笔砚，破蛮征虏是功名。"
        ],
        "title": "送郭荣叔秀才应武举",
        "id": "bc5a92d4-eee3-4de0-9776-da12923343ed"
    },
    {
        "author": "文同",
        "paragraphs": [
            "寒影乱翻秦岭月，晚行高处陇山云。",
            "回中有客能传雁，异日从公乞一群。"
        ],
        "title": "乞画雁寄泾州毌使君",
        "id": "d3898cb8-2c93-4572-a590-8e7934f9586c"
    },
    {
        "author": "文同",
        "paragraphs": [
            "潭潭栋宇盛，窅窅轩窗辟。",
            "高深与地称，可大张宴席。",
            "府事如少休，兹焉会佳客。"
        ],
        "title": "兴元府园亭杂咏 甚美堂",
        "id": "b497e248-61b0-463e-98e7-4cde0fb1d608"
    },
    {
        "author": "文同",
        "paragraphs": [
            "水从前岩来，转入後溪去。",
            "中间载酒下，各到客前住。",
            "醉後皆怳然，再来无觅处。"
        ],
        "title": "兴元府园亭杂咏 武陵轩",
        "id": "263fdaac-2baa-4414-a3c7-293b14391574"
    },
    {
        "author": "文同",
        "paragraphs": [
            "竹间有幽亭，所宜惟暑饮。",
            "层阴隔炎日，四坐障绿锦。",
            "过午不可留，单絺觉微凛。"
        ],
        "title": "兴元府园亭杂咏 绿景亭",
        "id": "b7abda18-72dd-44cc-be2f-0616ba9355fe"
    },
    {
        "author": "文同",
        "paragraphs": [
            "高轮转深渊，下泻石蟾口。",
            "临之设轩槛，清绝更无有。",
            "爱此山中来，应须坐良久。"
        ],
        "title": "兴元府园亭杂咏 激湍亭",
        "id": "f223174e-450f-4730-b196-438f17d493ea"
    },
    {
        "author": "文同",
        "paragraphs": [
            "朝云南山吐，暮云北山翕。",
            "来往高榭中，留者颇堆积。",
            "坐客如久之，去须襟袖湿。"
        ],
        "title": "兴元府园亭杂咏 凝云榭",
        "id": "e6acc77b-e9b4-4e57-ab18-027a55b2c540"
    },
    {
        "author": "文同",
        "paragraphs": [
            "积土削为坛，险然在深竹。",
            "中惟一诗石，独坐拥寒玉。",
            "勿谓人少知，此境不容俗。"
        ],
        "title": "兴元府园亭杂咏 照筠坛",
        "id": "275234f8-9f14-48f9-b6ba-94c51e131d5c"
    },
    {
        "author": "文同",
        "paragraphs": [
            "尝闻阳朔山，万尺从地起。",
            "孤峰立庭下，此石无乃似。",
            "爱尔常独来，一日须三四。"
        ],
        "title": "兴元府园亭杂咏 桂石堂",
        "id": "c862b3f4-ad81-4d31-8a56-e6e757547407"
    },
    {
        "author": "文同",
        "paragraphs": [
            "峦岭附梁山，汀洲随汉水。",
            "秋容上屏障，左右二百里。",
            "此景谁能论，残霞独凭几。"
        ],
        "title": "兴元府园亭杂咏 四照亭",
        "id": "9608cda7-5a42-4742-830f-925719175eac"
    },
    {
        "author": "文同",
        "paragraphs": [
            "长萝托高株，晻暧蔽烟雾。",
            "垂蔓已百尺，更引欲何处。",
            "愿少放余条，恐伤君所附。"
        ],
        "title": "兴元府园亭杂咏 垂萝径",
        "id": "e353a436-3a3e-4798-b7da-539255165191"
    },
    {
        "author": "文同",
        "paragraphs": [
            "几曲上层城，盘盘次文石。",
            "爱之有佳趣，不倦纡晚策。",
            "禽虫应见疑，日遇此狂客。"
        ],
        "title": "兴元府园亭杂咏 盘云坞",
        "id": "077ecbf2-5bc6-46e4-b455-e773b6dd9378"
    },
    {
        "author": "文同",
        "paragraphs": [
            "天上之贵神，所居皆在北。",
            "有轩正相望，慢恐取阴劾。",
            "余常过则趋，不敢兹少息。"
        ],
        "title": "兴元府园亭杂咏 北轩",
        "id": "7ec63d7d-1a25-4f69-a1e2-392a8c0cdea7"
    },
    {
        "author": "文同",
        "paragraphs": [
            "北城云最高，上复有乔木。",
            "垂萝密如帐，中乃营小屋。",
            "时引方外人，百忧销一局。"
        ],
        "title": "兴元府园亭杂咏 棋轩",
        "id": "7a7619a6-0ec1-4306-91cb-7d8c13ec23d7"
    },
    {
        "author": "文同",
        "paragraphs": [
            "何以山名堂，层石作崖巘。",
            "余本岩穴士，每往不欲返。",
            "公吏呈俗书，还来愧冠冕。"
        ],
        "title": "兴元府园亭杂咏 山堂",
        "id": "a9d2bce5-edae-4df9-96d1-4cf0f8c95b92"
    },
    {
        "author": "文同",
        "paragraphs": [
            "知动以为幻，既知即非静。",
            "名庵以静者，无乃自起争。",
            "为语庵中人，勿以静为病。"
        ],
        "title": "兴元府园亭杂咏 静庵",
        "id": "340b4a00-9e61-479d-a77c-9b73d9645d85"
    },
    {
        "author": "文同",
        "paragraphs": [
            "晚客无一来，独步入东谷。",
            "园林已成就，此景颇不俗。",
            "落落岩畔松，修修涧边竹。",
            "爽气逼襟袖，清如新出浴。",
            "寒泉激乱石，磊磊漱琼玉。",
            "荒溪渍余润，满地苔藓绿。",
            "珍禽静相倚，毛羽华且缛。",
            "高下相和鸣，不去若驯伏。",
            "幽花杂红紫，点滴乱盈目。",
            "坐久微风来，时闻散余馥。",
            "往年读书处，宛尔旧茅屋。",
            "虽然小破坏，修整可数木。",
            "开门拂轩窗，无限起蝙蝠。",
            "纵横列虫网，不免自扫扑。",
            "壁间细书字，多是亲写录。",
            "当时苦谋身，如此用意毒。",
            "于今三十年，才抵羊脾熟。",
            "一从入仕路，行步每踖踧。",
            "所畏惟简书，其甘者藜菽。",
            "中间何大幸，致身在天禄。",
            "无状陪俊游，俯首常自恧。",
            "连章乞外补，得郡悉乡曲。",
            "虽名二千石，敢自辞碌碌。",
            "朝廷设新法，布作天下福。",
            "或虑多垢玩，训戒稍严肃。",
            "刺史当是时，能不为驱督。",
            "行之以中道，勉副议者欲。",
            "刻薄素所憎，忍复用刑狱。",
            "进身岂不愿，实惧有阴戮。",
            "昨从汉中归，于此度炎燠。",
            "亲朋日相会，分义愈敦笃。",
            "便欲从之游，投簪解朝服。",
            "退自数年计，伏腊殊未足。",
            "还当武康去，就养若鸡鹜。",
            "贫虽士之常，于我何迫蹙。",
            "箪瓢若自具，尚可继前躅。",
            "奈何食口众，不比回也独。",
            "东方千余骑，导从催我速。",
            "行复登长途，貌展心甚缩。",
            "渊明岂俗士，幸此有松菊。"
        ],
        "title": "将赴洋州书东谷旧隠",
        "id": "30d2b43a-5d82-4fed-8a9e-aef3774a02c7"
    },
    {
        "author": "文同",
        "paragraphs": [
            "崔觐者高士，梁州城固人。",
            "读书不求官，但与耕稼亲。",
            "夫妇既已老，左右无子孙。",
            "一日召奴婢，尽以田宅均。",
            "俾之各为业，不用来相闻。",
            "遂去隠南山，杂迹麋鹿群。",
            "约曰或过汝，所给为我陈。",
            "有时携其妻，来至诸人门。",
            "乃与具酒食，啸咏相欢欣。",
            "山南郑余庆，辟之为参军。",
            "见趣使就职，漫不知吏文。",
            "已复许谢事，但谓长者云。",
            "补阙王直方，本觐之比邻。",
            "文宗时上书，召见蒙咨询。",
            "荐觐有高行，用可追至淳。",
            "诏授起居郎，褒斜走蒲轮。",
            "辞疾不肯至，高风概秋旻。",
            "我昨过其县，裴回想芳尘。",
            "访问诸故老，寂无祠与坟。",
            "斯人久不竞，薄夫何由敦。",
            "此县汉唐时，诸公扬清芬。",
            "刻诗子坚庙，来者期不泯。"
        ],
        "title": "崔觐诗",
        "id": "39bd919e-3860-4cab-b8d9-0e080f90ae4e"
    },
    {
        "author": "文同",
        "paragraphs": [
            "泽师种竹三十年，竹成满院生绿烟。",
            "苍龙子孙太繁盛，分领眷属来渭川。",
            "藏风蓄雨荫殿壁，不敢辄近寒森然。",
            "香飞常入佛座上，叶落不到经窗前。",
            "芟除扫掠凈如洗，栏外不许行狂鞭。",
            "泽师瘦健如老鹤，坏衲几尺披左肩。",
            "手持数珠读梵筴，状貌兀若塑与镌。",
            "朝旋暮绕在其下，不肯出院求斋钱。",
            "古人亦有爱竹者，岂得似师心意专。",
            "我亦平生苦如此，兼解略把笔墨传。",
            "逢师正谓同所好，但恨尚有区中缘。",
            "何时相对月明下，坐彻清影谈幽禅。"
        ],
        "title": "寄题阆州开元寺泽师竹轩",
        "id": "fa7f0166-c01e-4800-a4d2-6936f68b74c3"
    },
    {
        "author": "文同",
        "paragraphs": [
            "出城送客客未来，主人到此先徘徊。",
            "地临潍水极清旷，每为送客双眼开。",
            "客来既坐歌管作，红袖劝酒无停杯。",
            "主人自醒客已醉，门外落日骊驹催。",
            "揖客上马退岸帻，未忍便拥千骑回。",
            "满襟高兴属轩槛，野阔风长真快哉。"
        ],
        "title": "寄题密州苏学士快哉亭太史云此城之西北送客处也",
        "id": "220468e8-0dda-40ff-92cf-ceaa8b031b2f"
    },
    {
        "author": "文同",
        "paragraphs": [
            "孤亭入阴森，竹径北松坞。",
            "高林动清吹，犹滴前夕雨。",
            "解衣此危坐，左右一不许。",
            "性本不奈杂，况复兹寡侣。",
            "孤怀托寥旷，世虑绝参伍。",
            "幽花为谁笑，独鸟只自语。",
            "身闲得天全，一息了万古。",
            "忽往而忽来，其谁知踽踽。"
        ],
        "title": "独游",
        "id": "246c5a31-933b-4e92-be24-bac6d7ee9b4b"
    },
    {
        "author": "文同",
        "paragraphs": [
            "亭台清凉水竹凈，爱此来避蚊与蝇。",
            "莲花窥人类楚女，野鸟弹舌如胡僧。",
            "旋来开卷坐松荫，却把钓竿沿石棱。",
            "二年何幸尔足乐，惭报上恩无所能。"
        ],
        "title": "夏日湖亭试笔",
        "id": "6f5df619-be47-4b82-aef2-72823d0f6eaf"
    },
    {
        "author": "文同",
        "paragraphs": [
            "九陇山人文父後，心闲身健两谁如。",
            "玉函经外传奇诀，画戟门前创隠居。",
            "入鼎灵丹黄似橘，隔墙凡境臭如帤。",
            "何时再到高柟下，倚遍清阴听道书。"
        ],
        "title": "杨山人草堂",
        "id": "f84993f8-8523-47e9-95b9-1128e6f6af99"
    },
    {
        "author": "文同",
        "paragraphs": [
            "双双纹羽弄清漪，全得天真似尔稀。",
            "万顷沧波供口腹，一梁寒日晒毛衣。",
            "雨归别岛呕唲语，风度前滩翕呷飞。",
            "好向中流最深处，等闲休要上渔矶。"
        ],
        "title": "咏鳬",
        "id": "8346918b-d8b4-435f-802c-72d0ba8e2e6d"
    },
    {
        "author": "文同",
        "paragraphs": [
            "岸柳舞毵毵，春醲物象酣。",
            "烟云分极浦，舟楫聚回潭。",
            "上水鱼千万，眠沙雁两三。",
            "遥怀无可奈，长是寄城南。"
        ],
        "title": "弄珠亭春望",
        "id": "525da6f2-bb1f-4e12-985b-6d531dd1559b"
    },
    {
        "author": "文同",
        "paragraphs": [
            "西风吹北山，晚日晒新雨。",
            "岚光发岩岫，草木纷可数。",
            "翠壁倚万丈，白云横一缕。",
            "待访餐霞人，斯游欲谁与。"
        ],
        "title": "新晴望北山",
        "id": "72e64b1e-703f-4054-8d15-a68df7f02e56"
    },
    {
        "author": "文同",
        "paragraphs": [
            "汉江之北涯，轩宇颇高爽。",
            "西南正空阔，时此托遐想。",
            "谁家有竹石，更可悦新赏。",
            "待学袁愍孙，乘兴欲直往。"
        ],
        "title": "城南江馆",
        "id": "a18db17e-5e10-4c12-b8a5-92fc6d2c52a7"
    },
    {
        "author": "文同",
        "paragraphs": [
            "高梧覆新叶，满院发华滋。",
            "白日一何永，清阴闲自移。",
            "暖虫垂到地，晴鸟语多时。",
            "病肘倚枯几，泊然忘所思。"
        ],
        "title": "属疾梧轩",
        "id": "efaee8e0-b4b5-4170-8701-8c6659210e5d"
    },
    {
        "author": "文同",
        "paragraphs": [
            "缭绕度回塘，纡余转短墙。",
            "引筇聊散诞，入竹得清凉。",
            "正午禽虫凈，初晴果木香。",
            "移床就高处，更欲解衣裳。"
        ],
        "title": "北园避热",
        "id": "0bce7167-9ef1-4247-97b0-447684a82314"
    },
    {
        "author": "文同",
        "paragraphs": [
            "盘岩复转溪，磴道入云微。",
            "断巘双屏立，垂泉一剑飞。",
            "浮空交彩翠，溅远乱珠玑。",
            "啼穴饥鼯出，翘滩宿鹭归。",
            "寒光清彻骨，晚气润沾衣。",
            "东谷牛羊下，摇鞭去夕晖。"
        ],
        "title": "施公潭",
        "id": "073ae57d-e54f-49c4-8689-cd0da0f44e92"
    },
    {
        "author": "文同",
        "paragraphs": [
            "自问尔何事，端然信方策。",
            "本是鉏犁人，强为簪组客。",
            "何尝补万分，徒自劳七尺。",
            "还如裴昭明，罢郡归无宅。"
        ],
        "title": "罢郡",
        "id": "3e53ab81-ea71-4374-b4fb-f88b4e6a98ed"
    },
    {
        "author": "文同",
        "paragraphs": [
            "师今鹿门去，正此冒炎曦。",
            "野店乞晨馔，乱山吟古诗。",
            "问程行几日，览景立多时。",
            "我有怀贤意，凭看堕泪碑。"
        ],
        "title": "送文铸师游襄阳鹿门",
        "id": "c6ba1c48-f2bc-4482-83dd-bb732c7c99a6"
    },
    {
        "author": "文同",
        "paragraphs": [
            "阴阴乔木下，翠影若云浮。",
            "满地紫桑椹，数枝黄栗留。",
            "迎风湖上去，避日竹间游。",
            "定作今宵雨，绕墙啼晓鸠。"
        ],
        "title": "夏日南园",
        "id": "f8184c0b-9980-4cf4-b621-76ab0c4da24a"
    },
    {
        "author": "文同",
        "paragraphs": [
            "秦岭巉巉列万峰，晚岚浑欲滴晴空。",
            "如何学得崔重易，吟啸终南明月中。"
        ],
        "title": "北楼晚晴望秦岭",
        "id": "aa948f39-406f-43d2-9140-9ddc1b94e135"
    },
    {
        "author": "文同",
        "paragraphs": [
            "墙宇周回院落深，日光风色凈阴阴。",
            "柔条一似孙荆玉，帖地反腰衔宝簪。"
        ],
        "title": "柳枝",
        "id": "1e7f5db2-4aff-422d-bac8-7eca5a0aeedf"
    },
    {
        "author": "文同",
        "paragraphs": [
            "野水冰生薄似绵，短亭梅发大于钱。",
            "想君归到江阳日，欲话今时已去年。"
        ],
        "title": "送王存之",
        "id": "d2c274a7-4a19-41da-b7ea-74559a9afe5e"
    },
    {
        "author": "文同",
        "paragraphs": [
            "裨海之外既尔知，自问何苦安喧卑。",
            "胡不往见蒙毂士，看卷龟殻食蛤蜊。"
        ],
        "title": "放言",
        "id": "98392a3a-7116-4cf9-8212-55ed4b0d8fb0"
    },
    {
        "author": "文同",
        "paragraphs": [
            "滟滟清波泻石门，茂林高巘夹烟昏。",
            "何当画舫载明月，共醉江心白玉盆。"
        ],
        "title": "寄褒城宰",
        "id": "48199b38-cbe4-438a-92de-04caf25efbde"
    },
    {
        "author": "文同",
        "paragraphs": [
            "我昔初来见尔时，秃稍挛叶病褵褷。",
            "遮根护笋今成立，好在清风十万枝。"
        ],
        "title": "篔筜 赠竹",
        "id": "920e42c2-63f3-4fcc-b277-bf1cfb9aff41"
    },
    {
        "author": "文同",
        "paragraphs": [
            "我实仙陂百世孙，二年生长感君恩。",
            "近闻官满将归去，更望临时莫洗园。"
        ],
        "title": "篔筜 竹答",
        "id": "4f6c3538-09c7-4107-8c2f-c89eb8031b7b"
    },
    {
        "author": "文同",
        "paragraphs": [
            "飞桥架横湖，偃若长虹卧。",
            "自问一日中，往来凡几过。"
        ],
        "title": "守居园池杂题 湖桥",
        "id": "3fb3a841-82fb-4590-88d1-b892a4dbee2d"
    },
    {
        "author": "文同",
        "paragraphs": [
            "长湖直东西，漾漾承守寝。",
            "一望见荷花，天机织云锦。"
        ],
        "title": "守居园池杂题 横湖",
        "id": "5b451d84-621d-4cf3-a4f7-9afa3330f75d"
    },
    {
        "author": "文同",
        "paragraphs": [
            "清泉绕庭除，绿筱映轩槛。",
            "坐此何可为，惟宜弄铅椠。"
        ],
        "title": "守居园池杂题 书轩",
        "id": "74f37348-d6e8-464c-a7c9-0fc55351e02f"
    },
    {
        "author": "文同",
        "paragraphs": [
            "日暮池已冰，翩翩下鳬鹜。",
            "不怕池中寒，便于冰上宿。"
        ],
        "title": "守居园池杂题 冰池",
        "id": "a1ed476d-f8e7-48b5-85af-d5c64120b0ed"
    },
    {
        "author": "文同",
        "paragraphs": [
            "文石间苍苔，相引入深坞。",
            "莫撼青琅玕，无时露如雨。"
        ],
        "title": "守居园池杂题 竹坞",
        "id": "b368fa7c-3385-4544-a80b-6126280351f6"
    },
    {
        "author": "文同",
        "paragraphs": [
            "朝阳媚秋漪，菡萏隔深竹。",
            "谁开翠锦障，无限点银烛。"
        ],
        "title": "守居园池杂题 菡萏轩",
        "id": "98104169-60cf-40ba-b5c2-d5044b488c52"
    },
    {
        "author": "文同",
        "paragraphs": [
            "柔条缀繁英，拥架若深洞。",
            "是处欲清香，凭风为持送。"
        ],
        "title": "守居园池杂题 荼蘼洞",
        "id": "e3ef6ea5-ca8f-4d37-acce-25f3f7932d7a"
    },
    {
        "author": "文同",
        "paragraphs": [
            "千舆翠羽盖，万锜绿沈枪。",
            "定有葛陂种，不知何处藏。"
        ],
        "title": "守居园池杂题 篔筜谷",
        "id": "8ff50b4c-5d57-4a39-922e-d4600e00fd99"
    },
    {
        "author": "文同",
        "paragraphs": [
            "金橙实佳果，不为土人重。",
            "上苑闻未多，谁能为移种。"
        ],
        "title": "守居园池杂题 金橙径",
        "id": "f515cbc0-06ab-490f-a6d3-38a93963c477"
    },
    {
        "author": "文同",
        "paragraphs": [
            "枯荻饶霜风，暮寒声索索。",
            "无限有微禽，捉之宿如客。"
        ],
        "title": "守居园池杂题 荻浦",
        "id": "39c7676a-fa9d-48f1-8733-f9a08aa0cbd4"
    },
    {
        "author": "文同",
        "paragraphs": [
            "孤屿红蓼深，清波照寒影。",
            "时有双鹭鸶，飞来作佳景。"
        ],
        "title": "守居园池杂题 蓼屿",
        "id": "a259ef75-8917-4994-96cf-d3a5233ef611"
    },
    {
        "author": "文同",
        "paragraphs": [
            "巴山楼之东，秦岭楼之北。",
            "楼上卷帘时，满楼云一色。"
        ],
        "title": "守居园池杂题 望云楼",
        "id": "4cb33597-5451-43a1-9a79-05ddbc226cd3"
    }
]