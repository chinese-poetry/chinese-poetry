[
    {
        "author": "陈造",
        "paragraphs": [
            "平时觞咏妨生理，此去狂疎托上官。",
            "但使推敲贷冲节，不烦排日报平安。"
        ],
        "title": "寓吴门十首  其一○",
        "id": "fdaa7e71-6507-4f6d-81d3-2cc8a9c321b5"
    },
    {
        "author": "陈造",
        "paragraphs": [
            "官上绝无歌酒乐，堆豗了事孰非痴。",
            "开樽良省缠头费，却有新章赠雪儿。"
        ],
        "title": "次韵张丞",
        "id": "21a627bd-dc9e-4adf-96a6-32938a3a2762"
    },
    {
        "author": "陈造",
        "paragraphs": [
            "粉身免泛杯中物，并驾容陪陇首花。",
            "况耐岁寒双干在，周旋三益羨君家。"
        ],
        "title": "次张丞送菊韵二首  其一",
        "id": "44858c9c-9543-413f-9bd0-0c38a3315d50"
    },
    {
        "author": "陈造",
        "paragraphs": [
            "寒花彭泽门阑旧，好句柯山伯仲间。",
            "贫负清樽只三益，诗人错笑庾郎悭。"
        ],
        "title": "次张丞送菊韵二首  其二",
        "id": "a8ffcb1d-3fd1-4a24-9169-96d1c4286fc8"
    },
    {
        "author": "陈造",
        "paragraphs": [
            "县曹文墨厌拘缠，野饭山行旧所便。",
            "祇道穷涂难措足，朝来风日为谁妍。"
        ],
        "title": "绍熙壬子劝耕妙胜四首  其一",
        "id": "e103ca9d-379f-47a6-829a-812a96ba0611"
    },
    {
        "author": "陈造",
        "paragraphs": [
            "每愧敲榜办赋租，会心还喜劝耕初。",
            "渠侬嗣飨金穰庆，老子长捐柱后书。"
        ],
        "title": "绍熙壬子劝耕妙胜四首  其二",
        "id": "d54176aa-0e63-4898-8f51-afe02c1df6a9"
    },
    {
        "author": "陈造",
        "paragraphs": [
            "胜日乘闲觉半仙，笑摩老眼向风烟。",
            "平章春事禽能语，媚妩韶光柳未眠。"
        ],
        "title": "绍熙壬子劝耕妙胜四首  其三",
        "id": "2ea46e4f-8c78-4877-851a-93e563beaaaa"
    },
    {
        "author": "陈造",
        "paragraphs": [
            "桑条麦陇接比邻，社酒家炊丐路人。",
            "风俗尚如它日否，凭谁细问故园春。"
        ],
        "title": "绍熙壬子劝耕妙胜四首  其四",
        "id": "f969f64a-68e0-4105-a2a6-eb52285bec97"
    },
    {
        "author": "陈造",
        "paragraphs": [
            "妙胜庭前折小梅，净居门外蹑枯苔。",
            "日烦禅老羞茶供，亲与田翁把酒杯。"
        ],
        "title": "净居劝农三首  其一",
        "id": "3bbd10ce-e046-4562-9e4c-239366a31474"
    },
    {
        "author": "陈造",
        "paragraphs": [
            "今年春计定何如，说道家家甔石余。",
            "满意为翁开笑口，老夫心事祇耕锄。"
        ],
        "title": "净居劝农三首  其二",
        "id": "20b932c0-4fcc-4d8d-b749-b5da6c920682"
    },
    {
        "author": "陈造",
        "paragraphs": [
            "簿书堆里得抽身，梅柳风前触眼新。",
            "报答好春还著语，今朝犹喜是闲人。"
        ],
        "title": "净居劝农三首  其三",
        "id": "f347f195-506a-464f-a038-b59dec03c341"
    },
    {
        "author": "陈造",
        "paragraphs": [
            "公余竞病挥诗笔，谁似风流老伏波。",
            "对雨肯来同把酒，当令阿素为君歌。"
        ],
        "title": "次韵王统制喜雨",
        "id": "5facc672-1bf4-437a-b8cc-9ae0e2d09016"
    },
    {
        "author": "陈造",
        "paragraphs": [
            "曾倚新晴望海天，天容海色湛相鲜。",
            "奁中遥点羣鸦影，万舶千艘忽过前。"
        ],
        "title": "示阿泰三首  其一",
        "id": "5b4db60a-d8a9-4fdf-a672-754de2f9b0ea"
    },
    {
        "author": "陈造",
        "paragraphs": [
            "官上依然四壁空，讼庭人寂每从容。",
            "看家不为穿窬计，老去登临分外慵。"
        ],
        "title": "示阿泰三首  其二",
        "id": "4f977bf7-42f9-4bd1-b7d0-678e28415f1a"
    },
    {
        "author": "陈造",
        "paragraphs": [
            "老稚悬知乐有余，迎门先问小于菟。",
            "风烟满眼山环海，对酒还曾斲句无。"
        ],
        "title": "示阿泰三首  其三",
        "id": "5a762124-7504-479a-8aa4-9350e47e02cb"
    },
    {
        "author": "陈造",
        "paragraphs": [
            "掐肾搜肠不自奇，细模深刻似非宜。",
            "流传纵便鸡林售，指擿防遭鹅腿嗤。"
        ],
        "title": "次王巡检韵三首  其一",
        "id": "361b50a6-ac61-46f2-a1b2-c98370f69c62"
    },
    {
        "author": "陈造",
        "paragraphs": [
            "平生嘿识玩诗昌，对客挥毫底未忘。",
            "祇恐韩陵读碑客，诮君草草诮吾狂。"
        ],
        "title": "次王巡检韵三首  其二",
        "id": "a3f1eb4c-3e10-4ee5-b5bb-13f682e87366"
    },
    {
        "author": "陈造",
        "paragraphs": [
            "每愧铜盘走柘丸，忽惊檀轴卷丝阑。",
            "真成敝帚千金享，笑唤诸雏挂壁看。"
        ],
        "title": "次王巡检韵三首  其三",
        "id": "2a2ea4f9-8b8e-4d01-91b0-e19d3bb40748"
    },
    {
        "author": "陈造",
        "paragraphs": [
            "因循不试推敲手，日月消磨簿领间。",
            "旧故书来尽新作，穷儿券负几时还。"
        ],
        "title": "朱倅索诗作三绝谢之  其一",
        "id": "2cbee7a1-c632-4890-a820-2dd441b945ff"
    },
    {
        "author": "陈造",
        "paragraphs": [
            "多谢诗翁肯唱予，挑灯泚笔复踟蹰。",
            "龙文虎脊渠皆有，鹤膝蜂腰我未除。"
        ],
        "title": "朱倅索诗作三绝谢之  其二",
        "id": "682c4265-5559-4848-98be-1843ba16c633"
    },
    {
        "author": "陈造",
        "paragraphs": [
            "从公挥扫且观傍，免费雕镌苦肾肠。",
            "血指忍惭嗟已老，怒矊相向更深防。"
        ],
        "title": "朱倅索诗作三绝谢之  其三",
        "id": "27119a53-de9d-487f-a479-859f5280dbc5"
    },
    {
        "author": "陈造",
        "paragraphs": [
            "岭岫周围罅缝无，胜流三百鏁冰壶。",
            "客来误作囚山想，猛忆门前自坦涂。"
        ],
        "title": "瑞巖寺三首  其一",
        "id": "81c24572-8bfd-4a0b-9eb8-a38f38db6ee4"
    },
    {
        "author": "陈造",
        "paragraphs": [
            "横前石廪疑无地，步入莲宫别有天。",
            "说道三山环弱水，不应回首羨巢仙。"
        ],
        "title": "瑞巖寺三首  其二",
        "id": "3e57f2bf-2cad-4c79-9f8a-44a2d52cefde"
    },
    {
        "author": "陈造",
        "paragraphs": [
            "已到平生未到山，朝来白水涨田间。",
            "要须乐事成三绝，更倩诗翁露一斑。"
        ],
        "title": "瑞巖寺三首  其三",
        "id": "87ea52ca-7a63-40e3-9a0e-dc96a7275028"
    },
    {
        "author": "陈造",
        "paragraphs": [
            "得君清句我愁无，不惜长哦缺唾壶。",
            "句法森严谁到此，了知岛可但中涂。"
        ],
        "title": "再次韵三首  其一",
        "id": "23d82b1b-a458-4d90-b0f5-8d3b513627cf"
    },
    {
        "author": "陈造",
        "paragraphs": [
            "俗尘我亦怜多病，道价师今重五天。",
            "投老鼎山追旧约，未妨林壑著臞仙。"
        ],
        "title": "再次韵三首  其二",
        "id": "89e52427-11df-4d21-9343-de4ef3293122"
    },
    {
        "author": "陈造",
        "paragraphs": [
            "连朝飞雨暗羣山，局步修廊广霤间。",
            "会作闲人留十日，当令屐齿遍苔班。"
        ],
        "title": "再次韵三首  其三",
        "id": "1f58390f-6dc7-4124-8c35-5bcbb8865c2b"
    },
    {
        "author": "陈造",
        "paragraphs": [
            "永宁开善皆留宿，梦破阶除急雨倾。",
            "人道行车定膏泽，我知龙伯念春耕。"
        ],
        "title": "喜雨二首  其一",
        "id": "8c6cc617-f5a6-41c1-ba4c-b7a6e32370eb"
    },
    {
        "author": "陈造",
        "paragraphs": [
            "招宝山邻娑竭宫，县峰仍接补陀峰。",
            "晴晴雨雨皆如响，谬挹池鳗拜土龙。"
        ],
        "title": "喜雨二首  其二",
        "id": "5fb22706-19d8-47e0-871b-74364ea36bd1"
    },
    {
        "author": "陈造",
        "paragraphs": [
            "长官清苦旧传闻，检放禾苗近四分。",
            "毕竟不缘胥吏手，旱头科敛枉纷纭。"
        ],
        "title": "定海甲寅口号七首  其一",
        "id": "60f56d9c-fddb-49d5-bdef-c73e923f6b84"
    },
    {
        "author": "陈造",
        "paragraphs": [
            "田租有约不相违，比著丰年数已亏。",
            "一饱分明郎首赐，几曾刺口问抽卑。"
        ],
        "title": "定海甲寅口号七首  其二",
        "id": "55e6cfe4-8b45-4d2e-a1df-d3466b47efb4"
    },
    {
        "author": "陈造",
        "paragraphs": [
            "已抄口数报隅官，岁后朝餔定不难。",
            "且愿眼前彊健在，趁坊讨海过冬寒。"
        ],
        "title": "定海甲寅口号七首  其三",
        "id": "e12f79e4-e84a-4bc6-83c9-c69aedbb26fc"
    },
    {
        "author": "陈造",
        "paragraphs": [
            "水泛沟塍意欲餍，凌晨还复雨廉纤。",
            "早秧未颔犹须插，晚谷无多不更㘱。"
        ],
        "title": "定海甲寅口号七首  其四",
        "id": "016b37b4-b4a3-4683-a270-db89092f123b"
    },
    {
        "author": "陈造",
        "paragraphs": [
            "父子分头上海船，今年海熟胜常年。",
            "官中可但追呼少，不质田输折米钱。"
        ],
        "title": "定海甲寅口号七首  其五",
        "id": "f9378b6e-4a72-46c2-ae75-e07cdd361f5d"
    },
    {
        "author": "陈造",
        "paragraphs": [
            "邻家两两捉春归，笑语相过复叹咨。",
            "共说飓头前夜作，几人莆网罣流尸。"
        ],
        "title": "定海甲寅口号七首  其六",
        "id": "8f140bd0-e3e9-44bf-9522-7d0e53c8c5ad"
    },
    {
        "author": "陈造",
        "paragraphs": [
            "连宵飞雨喜滂流，已入梅天过麦秋。",
            "二十年前如此晚，金城地抱却全收。"
        ],
        "title": "定海甲寅口号七首  其七",
        "id": "02c1f12a-f7e7-4175-be84-d4b3b99cddb4"
    },
    {
        "author": "陈造",
        "paragraphs": [
            "旧笺虫介甘温性，樽俎风流每策勋。",
            "况复餔糟小酲后，眼中羣品此其君。"
        ],
        "title": "谢张德恭送糟蚶三首  其一",
        "id": "9356a60a-8765-4a97-bb91-b8bd02fed51b"
    },
    {
        "author": "陈造",
        "paragraphs": [
            "压倒淤泥白莲藕，半捐介甲露秾纤。",
            "玉川水厄那知此，急具姜葱唤阿添。"
        ],
        "title": "谢张德恭送糟蚶三首  其二",
        "id": "328b1fa1-677e-45d6-b1f5-b3545c1ad62d"
    },
    {
        "author": "陈造",
        "paragraphs": [
            "谁与江瑶角长雄，一时风味两无同。",
            "吾儿不友王文度，底肯分甘及乃公。"
        ],
        "title": "谢张德恭送糟蚶三首  其三",
        "id": "351c03e2-665b-4a36-9de7-588aa6871170"
    },
    {
        "author": "陈造",
        "paragraphs": [
            "春事兼回寂寞滨，茅簷背日已书勋。",
            "径须引睡携黄嬭，未办寻芳命紫君。"
        ],
        "title": "再次前韵三首  其一",
        "id": "97c943e9-d045-4088-a098-5600490c6268"
    },
    {
        "author": "陈造",
        "paragraphs": [
            "连夜愁阴苦戒严，雪将寒雨鬭廉纤。",
            "老人冻饿人情断，米价何如酒价添。"
        ],
        "title": "再次前韵三首  其二",
        "id": "648209e5-20ea-48fc-a953-50301e0af775"
    },
    {
        "author": "陈造",
        "paragraphs": [
            "茗瓯对客乳花浓，静听挥犀发异同。",
            "度腊迎春如此过，不知人世有王公。"
        ],
        "title": "再次前韵三首  其三",
        "id": "d53a2d2b-eea6-4566-894d-5c02e28dbd64"
    },
    {
        "author": "陈造",
        "paragraphs": [
            "生尝跪乳资名教，死去遗芳谥碧香。",
            "洗盏开尝吾未敢，称冤肯入菜羹肠。"
        ],
        "title": "张守送羊羔酒将以三绝次韵答之  其一",
        "id": "c72027cc-63bc-4842-8287-433bfbc45f8f"
    },
    {
        "author": "陈造",
        "paragraphs": [
            "小槽清凝带羶香，酿法知非羸角羊。",
            "拜赐未辞干讲舌，呼儿留得荐蒸尝。"
        ],
        "title": "张守送羊羔酒将以三绝次韵答之  其二",
        "id": "60ff22cc-87bb-4f4a-bcc0-19a527faaa40"
    },
    {
        "author": "陈造",
        "paragraphs": [
            "瓮中别作一家春，羒羜微生得效珍。",
            "少贷陶家煎雪水，更论徐邈对贤人。"
        ],
        "title": "张守送羊羔酒将以三绝次韵答之  其三",
        "id": "a897e02c-ad76-4b2a-8acc-bfe31b395ee1"
    },
    {
        "author": "陈造",
        "paragraphs": [
            "倒颊翘然望四遐，芝田悬圃不应赊。",
            "僊僊飞傍茅茨下，误认西湖处士家。"
        ],
        "tags": [
            "西湖"
        ],
        "title": "郡斋鹤飞来作三诗还之  其一",
        "id": "00f5f01b-00a8-433c-a196-704ef230450f"
    },
    {
        "author": "陈造",
        "paragraphs": [
            "不知蜗舍安卑陋，何似侯家效羽仪。",
            "千字罢赓明远赋，一诗聊送佐卿归。"
        ],
        "title": "郡斋鹤飞来作三诗还之  其二",
        "id": "6787971a-94b3-42fa-91ee-643eeab285fd"
    },
    {
        "author": "陈造",
        "paragraphs": [
            "君家矫矫乘轩骨，闻道今成赵璧回。",
            "却拟黄堂掣铃问，夜光论斗几时来。"
        ],
        "title": "郡斋鹤飞来作三诗还之  其三",
        "id": "4aa26c8d-37a3-4f15-809f-e74765f0f0b5"
    },
    {
        "author": "陈造",
        "paragraphs": [
            "一骨万金知未惬，五云七字不妨赊。",
            "此翁久断扬州梦，径付凝香旧主家。"
        ],
        "title": "张守有和章复次韵三首  其一",
        "id": "6108664a-aae8-43dd-9bd7-e9e9d68bc1a0"
    },
    {
        "author": "陈造",
        "paragraphs": [
            "接翼鸿冥聊尔尔，大书麟获更仪仪。",
            "雄边仙伯横琴处，应道苏耽兴尽归。"
        ],
        "title": "张守有和章复次韵三首  其二",
        "id": "eecd1396-4caf-4f75-91cb-46205944e29e"
    },
    {
        "author": "陈造",
        "paragraphs": [
            "闲舒侧理题长句，漫与胎仙纪往回。",
            "花径宿鶑楼著燕，因思如愿赋归来。"
        ],
        "title": "张守有和章复次韵三首  其三",
        "id": "a71c2fb0-6890-43ce-82ea-859bc06c9b05"
    },
    {
        "author": "陈造",
        "paragraphs": [
            "元放诸孙怜遽许，截肪醉骨荐馨香。",
            "茂先九酝犹须问，自是诗翁石作肠。"
        ],
        "title": "再次羊羔酒韵三首  其一",
        "id": "66a15d1b-526b-45c4-9d50-88609c495dd1"
    },
    {
        "author": "陈造",
        "paragraphs": [
            "莱子杯盘别样香，春浮亲面日相羊。",
            "老夫底幸霑余沥，却笑无鱼客孟尝。"
        ],
        "title": "再次羊羔酒韵三首  其二",
        "id": "5b3a996e-6869-41fa-93d7-4061bdb05407"
    },
    {
        "author": "陈造",
        "paragraphs": [
            "他时阿奋辞髯簿，来作东风席上珍。",
            "安得方平鞭乱石，百觚陆续丐吾人。"
        ],
        "title": "再次羊羔酒韵三首  其三",
        "id": "9b0f46b3-9264-4f78-b7f3-88237caca32b"
    },
    {
        "author": "陈造",
        "paragraphs": [
            "朅来室迩念人遐，回首青田几许赊。",
            "飞去定惊鱼荡水，跫然今似客还家。"
        ],
        "title": "再次还鹤韵三首  其一",
        "id": "4f4f6688-0eb0-4204-a474-b1fbe2cbc7cb"
    },
    {
        "author": "陈造",
        "paragraphs": [
            "啅鹊却陪新饮啄，啼猿俨识旧容仪。",
            "可须辩士诳荆楚，似喜逐臣还秭归。"
        ],
        "title": "再次还鹤韵三首  其二",
        "id": "0384c1eb-60d5-465a-8c62-aec43401de3a"
    },
    {
        "author": "陈造",
        "paragraphs": [
            "人家往往琴堪劈，谁定如翁肯放回。",
            "他日飚轮驷修翮，衘恩当复誓云来。"
        ],
        "title": "再次还鹤韵三首  其三",
        "id": "fdbc2d43-4f51-424e-bcde-93acee1ff0f4"
    },
    {
        "author": "陈造",
        "paragraphs": [
            "一庵小憩俗间劳，月牖风轩俯鸟巢。",
            "我亦青衫倦游者，羨君先办盖头茅。"
        ],
        "title": "题项处士山堂二首  其一",
        "id": "eed45948-f3df-40b4-9ad1-ae3b915794f0"
    },
    {
        "author": "陈造",
        "paragraphs": [
            "久安楚俗眠云屋，又向吴侬倒药囊。",
            "出处无心俱乐地，世间何处不山堂。"
        ],
        "title": "题项处士山堂二首  其二",
        "id": "b5f5b180-9f03-44cd-b161-cc9c28f19156"
    },
    {
        "author": "陈造",
        "paragraphs": [
            "山行不识小人羹，但有清寒饷瓦罂。",
            "想见雪肤陪独夜，世间无比长官清。"
        ],
        "title": "次韵杨宰汲泉浸栀子花",
        "id": "a6deb701-4db7-49db-aa62-65eb01adadc9"
    },
    {
        "author": "陈造",
        "paragraphs": [
            "频岁中田苦螟螣，为渠秉畀作丰年。",
            "只今鼠子诛求地，巷议街谈一粲然。"
        ],
        "title": "次韵张守三首  其一",
        "id": "c77a32c8-69a0-4e45-a589-49e0dd9521a4"
    },
    {
        "author": "陈造",
        "paragraphs": [
            "平时漫诧跳梁去，末势宁逃死弃如。",
            "但遣鲸鲵绝吞噬，茫洋春泽尽嘉鱼。"
        ],
        "title": "次韵张守三首  其二",
        "id": "a4ccaecf-e47e-4cb6-89c0-7eea82d335b3"
    },
    {
        "author": "陈造",
        "paragraphs": [
            "虐天子子是无天，谪一何妨惠亿千。",
            "闻道蝎中犹滑涣，可偕五细尚穷边。"
        ],
        "title": "次韵张守三首  其三",
        "id": "6003b71e-0a2c-42b6-99c5-299e07ca9a76"
    },
    {
        "author": "陈造",
        "paragraphs": [
            "画舫前头碧湛空，晴云低影更溶溶。",
            "横陈景物无央数，尽献诗翁阿堵中。"
        ],
        "title": "次韵张守四首  其一",
        "id": "81c5045f-30b6-4481-82f7-0be68137f7ed"
    },
    {
        "author": "陈造",
        "paragraphs": [
            "新诗囊锦堕春窗，旋炷铜炉百和香。",
            "试握毛锥支劲敌，独怜赤手强扶疮。"
        ],
        "title": "次韵张守四首  其二",
        "id": "ac581b36-7e98-42b4-a071-4c09c60d5411"
    },
    {
        "author": "陈造",
        "paragraphs": [
            "舟凌清泚转弯环，立鹭驯鸥拱挹间。",
            "还忆苕溪听鸣橹，归来清梦定家山。"
        ],
        "title": "次韵张守四首  其三",
        "id": "213652ee-7817-44f1-b35c-5dbf598bddb2"
    },
    {
        "author": "陈造",
        "paragraphs": [
            "葱青嘉树被平岗，素艳丹葩半在亡。",
            "安得芳春并好客，一时难老倚玄霜。"
        ],
        "title": "次韵张守四首  其四",
        "id": "42af474c-fa31-44a0-95dd-822b7c4b8459"
    },
    {
        "author": "陈造",
        "paragraphs": [
            "虎头山下参天柳，亲见栽时共我长。",
            "柳自摧残人自老，半生不抵熟黄粱。"
        ],
        "title": "庆元冬再到盱眙四首  其一",
        "id": "34396cfe-8091-4c1b-bd86-05ba8cdf36b0"
    },
    {
        "author": "陈造",
        "paragraphs": [
            "平日朝京此问途，如今一水剪坤舆。",
            "客来羨杀闲鸥鹭，北翥南飞得自如。"
        ],
        "title": "庆元冬再到盱眙四首  其二",
        "id": "1702139f-1d9c-4b5d-aa3d-f94505757d3a"
    },
    {
        "author": "陈造",
        "paragraphs": [
            "醴筵曾作二年留，静镇人今郭细侯。",
            "望断江南空梦到，西风斜照白杨秋。"
        ],
        "title": "庆元冬再到盱眙四首  其三",
        "id": "b3738e87-baa9-4b84-950e-a7a0209e4045"
    },
    {
        "author": "陈造",
        "paragraphs": [
            "日行荦确面孱颜，旧惯山居意易阑。",
            "见说烟云暝崷崪，北人争指画图看。"
        ],
        "title": "庆元冬再到盱眙四首  其四",
        "id": "c8b55f36-6b16-4910-a45c-8b86d9c86bf0"
    },
    {
        "author": "陈造",
        "paragraphs": [
            "雪云脱坏漏朝阳，风物横前引兴长。",
            "红糁紫蕤今次第，迁鶑来燕费商量。"
        ],
        "title": "闲居十首  其一",
        "id": "23e97876-2f10-4fe2-a3d7-12fc658ddd74"
    },
    {
        "author": "陈造",
        "paragraphs": [
            "种桃接李不辞勤，旋作花前把酒人。",
            "羨杀文禽映花语，飞来趁得见成春。"
        ],
        "title": "闲居十首  其二",
        "id": "10b1f063-4524-4237-b5e5-21dbe0b5675c"
    },
    {
        "author": "陈造",
        "paragraphs": [
            "春来敢自贷衰慵，正要檀栾间白红。",
            "爱竹少留枝策径，灌花分破著书功。"
        ],
        "title": "闲居十首  其三",
        "id": "e58f966d-a15c-464b-b36d-00de0c16e433"
    },
    {
        "author": "陈造",
        "paragraphs": [
            "僊僊弄影俯琼瑶，月地香红苦见撩。",
            "清梦定为蝴蝶去，杏花繁处宿良宵。"
        ],
        "title": "闲居十首  其四",
        "id": "c13dad1d-1620-4507-9d5e-4c3153bc6e78"
    },
    {
        "author": "陈造",
        "paragraphs": [
            "破晓东风尚作寒，孤筇随客已媻姗。",
            "绝知蚤起非吾事，要趁梨花带露看。"
        ],
        "title": "闲居十首  其五",
        "id": "14f38016-1274-4ce3-a609-edfd0249a3a2"
    },
    {
        "author": "陈造",
        "paragraphs": [
            "步屧归来未觉劳，迎门喧笑问儿曹。",
            "笑翁浑似鱼千里，小圃周围日几遭。"
        ],
        "title": "闲居十首  其六",
        "id": "ad72c686-0d6f-4fbf-9a27-66e67aba731c"
    },
    {
        "author": "陈造",
        "paragraphs": [
            "闭关不为赏心阑，咫尺东园到自难。",
            "斟酌东君惜春色，破除十九作阴寒。"
        ],
        "title": "闲居十首  其七",
        "id": "ad4d53e9-a6bc-4c6e-91e1-9edf00a83f1e"
    },
    {
        "author": "陈造",
        "paragraphs": [
            "病减还思近曲生，嚼花嗅蕊对空瓶。",
            "不应斗酒钱三百，犹惜春衣耐独醒。"
        ],
        "title": "闲居十首  其八",
        "id": "6efbf841-6b6b-4b57-87fb-fdfdc4d84284"
    },
    {
        "author": "陈造",
        "paragraphs": [
            "桃李争先不待催，梅花转首已青苔。",
            "即今蜀种胭脂树，压倒羣芳尚嬾开。"
        ],
        "title": "闲居十首  其九",
        "id": "49a0b26b-2d94-4ff1-9e22-0de9863eb2f7"
    },
    {
        "author": "陈造",
        "paragraphs": [
            "寒食清明一箭过，晚晴庭院绿阴多。",
            "兔葵燕麦易轻脱，红药碧桃须孰何。"
        ],
        "title": "闲居十首  其一○",
        "id": "c86c8fee-daf6-4c24-b0c8-9d55ccf6e68b"
    },
    {
        "author": "陈造",
        "paragraphs": [
            "不谓东君雨后春，尚多红紫待游人。",
            "天香更有西京种，来伴宾筵笑脸新。"
        ],
        "title": "赵园饮三首  其一",
        "id": "e69cc524-bab7-4bd3-b390-6396d37e5896"
    },
    {
        "author": "陈造",
        "paragraphs": [
            "收藏春色驻年华，珍重王孙好事家。",
            "肯挽归骖共良夜，一天风露一林花。"
        ],
        "title": "赵园饮三首  其二",
        "id": "4f53f96e-6e80-4de5-8749-93d5463bea20"
    },
    {
        "author": "陈造",
        "paragraphs": [
            "酒边容角少年狂，扶路归来兴未央。",
            "羨杀雄蜂雌蛱蝶，月膏烟腻宿花房。"
        ],
        "title": "赵园饮三首  其三",
        "id": "5b56cfc0-d8c0-409f-acaf-acd10b58f976"
    },
    {
        "author": "陈造",
        "paragraphs": [
            "久客情悰苦鲜欢，园林摇落菊花残。",
            "北风作意吹霜晓，又报江梅一信寒。"
        ],
        "title": "客夜不寐四首  其一",
        "id": "e5525ba2-e02e-4671-94c2-2920d0e986db"
    },
    {
        "author": "陈造",
        "paragraphs": [
            "阵鸿轇轕上云衢，梦欲成时每破除。",
            "少睡更堪寒夜永，新来熟遍少时书。"
        ],
        "title": "客夜不寐四首  其二",
        "id": "3ea85a22-956e-4d4d-8f60-0fe5758c2463"
    },
    {
        "author": "陈造",
        "paragraphs": [
            "清樽黄卷交期绝，芋火前头老嬾残。",
            "頼有平生短檠在，一灯明灭伴更阑。"
        ],
        "title": "客夜不寐四首  其三",
        "id": "514fa599-a79d-48c9-abb0-030129624ce3"
    },
    {
        "author": "陈造",
        "paragraphs": [
            "飞腾志意老来休，却听鸡声吟掉头。",
            "催雪忆梅还得句，到家准拟阿儒求。"
        ],
        "title": "客夜不寐四首  其四",
        "id": "957db7ef-1211-47c7-bdee-b7c5ae87c394"
    },
    {
        "author": "陈造",
        "paragraphs": [
            "凉亭燠馆尘埃外，野鸟溪花俎豆前。",
            "但爱林泉映华发，岂知勋烈载青编。"
        ],
        "title": "题九老图二首  其一",
        "id": "184cb212-d5f3-46db-9bb5-a3a05de5296a"
    },
    {
        "author": "陈造",
        "paragraphs": [
            "帝怜忧国许归田，犹得幽居俯涧瀍。",
            "应笑诗人赋招隠，茹芝带索只臞仙。"
        ],
        "title": "题九老图二首  其二",
        "id": "f0054cc6-d8a2-4fc1-a6ce-11d0202ac194"
    },
    {
        "author": "陈造",
        "paragraphs": [
            "溪山无处著纤尘，翠壁苍漪衬月痕。",
            "可惜人间清绝地，苇间渔父与平分。"
        ],
        "title": "题行山园",
        "id": "4a27bc23-d2aa-4d90-9e8b-e254bd22d4cb"
    },
    {
        "author": "陈造",
        "paragraphs": [
            "帆饱舟轻去若梭，平生忠信傲风波。",
            "忽然隠几惊摇兀，知是那咤石畔过。"
        ],
        "title": "江行四首  其一",
        "id": "7a3229b5-8f44-49bc-917d-a13c42a9ce99"
    },
    {
        "author": "陈造",
        "paragraphs": [
            "舟鹢凌乘著羽翰，摊钱三老喜安闲。",
            "江豚白𩷱欺人甚，喷浪跳波帆影间。"
        ],
        "title": "江行四首  其二",
        "id": "6087fa64-09ce-4d5e-b46c-5ca1c9c14f02"
    },
    {
        "author": "陈造",
        "paragraphs": [
            "远近青山不办看，翩翾征鴈敢争先。",
            "船头起浪风头孰，不假骖鸾自半仙。"
        ],
        "title": "江行四首  其三",
        "id": "0979a7ad-cc89-41e2-b462-b3504bd78824"
    },
    {
        "author": "陈造",
        "paragraphs": [
            "帆桅飞去划空明，人倚东风两翼生。",
            "世事快人如此否，日斜三百不留行。"
        ],
        "title": "江行四首  其四",
        "id": "1fa1150a-e75b-4181-b020-c5111089f631"
    },
    {
        "author": "陈造",
        "paragraphs": [
            "蹑尽巉巖气未苏，悔来坡下独长吁。",
            "一观烟雾南山面，从昔名坡信厚诬。"
        ],
        "title": "到房交代招饮四首  其一",
        "id": "1f7711c8-1893-4ea9-bf80-f1a5ccf70abf"
    },
    {
        "author": "陈造",
        "paragraphs": [
            "簷外浮岚暖翠堆，道人亲眼为渠开。",
            "餐钱官簿何须计，直为南山亦合来。"
        ],
        "title": "到房交代招饮四首  其二",
        "id": "2e8491bd-8fc2-4fc1-ac5e-8926360cc722"
    },
    {
        "author": "陈造",
        "paragraphs": [
            "胜日山堂共一樽，未妨窈窕对嶙峋。",
            "髻分翠影眉争绿，人与南山各可人。"
        ],
        "title": "到房交代招饮四首  其三",
        "id": "aedf2a0c-cb66-4190-9e6b-8d597882ff7c"
    },
    {
        "author": "陈造",
        "paragraphs": [
            "妓围簷额润空青，岫幌云关夜不扃。",
            "吏隠风流输我辈，可须逋客诧山灵。"
        ],
        "title": "到房交代招饮四首  其四",
        "id": "640d6533-0ca8-4098-a4cc-9db175783c3b"
    },
    {
        "author": "陈造",
        "paragraphs": [
            "山好能令肺病苏，诗来把玩更惊吁。",
            "蜀人例作残山看，端喜因诗免受诬。"
        ],
        "title": "再次韵四首  其一",
        "id": "43f842a3-8ee2-4e88-a4b3-83f8704a7d8d"
    },
    {
        "author": "陈造",
        "paragraphs": [
            "语不能工恨作堆，撚髭空对翠屏开。",
            "清吟頼有雕龙手，绣段联翩诏后来。"
        ],
        "title": "再次韵四首  其二",
        "id": "0a4629f0-70ed-4a8a-b083-310688357ac8"
    },
    {
        "author": "陈造",
        "paragraphs": [
            "荦确悍顽经数驿，醒然初挹碧嶙峋。",
            "眼明骤与真山晤，不比逃虚见似人。"
        ],
        "title": "再次韵四首  其三",
        "id": "b7ee717e-7d38-462d-9b02-ca79074f615a"
    },
    {
        "author": "陈造",
        "paragraphs": [
            "山色阴晴远更青，谁教睥睨枕巖扃。",
            "诗翁意欲移千步，安得朱符祝巨灵。"
        ],
        "title": "再次韵四首  其四",
        "id": "0135975e-60c9-4589-8d51-ec750ccc3d29"
    },
    {
        "author": "陈造",
        "paragraphs": [
            "笔力潜窥大小苏，诗传诸老定嚱吁。",
            "从今订价连城重，政使羣儿有善诬。"
        ],
        "title": "再次交代韵四首  其一",
        "id": "6a542f2d-6d6b-41e0-b99a-d9456c520edb"
    },
    {
        "author": "陈造",
        "paragraphs": [
            "昔夸石廪祝融堆，劣见人家画轴开。",
            "坐挹高寒吾愿足，此行似为此山来。"
        ],
        "title": "再次交代韵四首  其二",
        "id": "80da3dae-6617-47f4-8b6f-9d07e434acd8"
    },
    {
        "author": "陈造",
        "paragraphs": [
            "环秀亭中命渌樽，云烟明灭映嶙峋。",
            "佐州不喜分风月，喜与南山作主人。"
        ],
        "title": "再次交代韵四首  其三",
        "id": "cb0314e6-7fa6-4fa6-aeae-bdc25ab39fd9"
    },
    {
        "author": "陈造",
        "paragraphs": [
            "诗人妙思天同巧，鬼守玄关不及扃。",
            "闲挹山光诵奇语，断无尘滓溷襟灵。"
        ],
        "title": "再次交代韵四首  其四",
        "id": "0069dd20-19f5-4d05-98c8-1cdeccd1dbed"
    },
    {
        "author": "陈造",
        "paragraphs": [
            "嗣皇仁覆物昭苏，皋自陈谟鲧自吁。",
            "闻道诸公扶国论，须君左袒订邦诬。"
        ],
        "title": "再次交代韵四首  其一",
        "id": "6ccbf07a-6969-4f3a-8792-70946a1bc125"
    },
    {
        "author": "陈造",
        "paragraphs": [
            "今朝著我簿书堆，领客樽罍未办开。",
            "始信南山是知己，露奇呈秀斩关来。"
        ],
        "title": "再次交代韵四首  其二",
        "id": "434cfdb6-457d-4d4f-8a21-398fe60db0e4"
    },
    {
        "author": "陈造",
        "paragraphs": [
            "漫叟当年臼作樽，侑樽青嶂漫嶙峋。",
            "与君屡共山前醉，似觉清欢胜昔人。"
        ],
        "title": "再次交代韵四首  其三",
        "id": "1487cb93-fb84-47bc-a92f-4df0c3d7715e"
    },
    {
        "author": "陈造",
        "paragraphs": [
            "传闻洞府锁高青，探著诗成数启扃。",
            "相见羣仙书玉叶，更应交口叹精灵。"
        ],
        "title": "再次交代韵四首  其四",
        "id": "92089da1-9690-4501-884d-57e3bd6e22f7"
    },
    {
        "author": "陈造",
        "paragraphs": [
            "君家诗价自姑苏，系胄蝉联世唶吁。",
            "欲把阿元轻辈行，古今俗子喜相诬。"
        ],
        "title": "再次韵四首  其一",
        "id": "52828edd-eec9-4b08-83c3-014c1669db37"
    },
    {
        "author": "陈造",
        "paragraphs": [
            "眼底蔷薇玉雪堆，过从休待牡丹开。",
            "送春疎酒山应笑，底用奚囊日往来。"
        ],
        "title": "再次韵四首  其二",
        "id": "0d7133b5-7826-41a5-bbe8-d3ae2f4919c4"
    },
    {
        "author": "陈造",
        "paragraphs": [
            "视草行看赐上樽，浊醪付我酹嶙峋。",
            "扶携谁共山前醉，从此无君度外人。"
        ],
        "title": "再次韵四首  其三",
        "id": "b2b575c3-1e96-48d4-984a-26239e28f11c"
    },
    {
        "author": "陈造",
        "paragraphs": [
            "诗愁磨尽鬓边青，玄钥无施闭理扃。",
            "牛渚锦官祠庙古，瓣香傥格在天灵。"
        ],
        "title": "再次韵四首  其四",
        "id": "71c3dc13-4a7a-43da-9a4f-4490e32ba3df"
    },
    {
        "author": "陈造",
        "paragraphs": [
            "诸李辞章推李白，向来蜀道赋噫吁。",
            "房陵山险犹如许，石穴巴邛定不诬。"
        ],
        "title": "复次韵四首  其一",
        "id": "154bfd84-bc40-49a5-b003-679d952b8832"
    },
    {
        "author": "陈造",
        "paragraphs": [
            "昔上瞿塘灩预堆，盘涡如井放船开。",
            "山行欢喜今非错，备见梢濆撆漩来。"
        ],
        "title": "复次韵四首  其二",
        "id": "86d40674-d8fd-46f2-bec4-ba5f767de204"
    },
    {
        "author": "陈造",
        "paragraphs": [
            "十里髻鬟谁绾结，半天苍翠自嶙峋。",
            "教儿莫惮依山住，阔领裁衣尽土人。"
        ],
        "title": "复次韵四首  其三",
        "id": "8c928e0c-4d9f-4a35-8b56-d301b7ff9061"
    },
    {
        "author": "陈造",
        "paragraphs": [
            "病肺还孤竹叶青，小园春去尚深扃。",
            "春衫红药强相比，婢子可怜无性灵。"
        ],
        "title": "复次韵四首  其四",
        "id": "ca5b5138-8d44-4c23-9e6c-6f0bb7008e77"
    },
    {
        "author": "陈造",
        "paragraphs": [
            "自怜薄宦走红尘，相见山灵厌俗氛。",
            "咫尺岘山无计到，祇应飞雨是移文。"
        ],
        "title": "襄阳二首  其一",
        "id": "87315e92-5225-40fa-a8e2-e3b26ccbcb4f"
    },
    {
        "author": "陈造",
        "paragraphs": [
            "采药仙人去不还，鹿门山翠鬰孱颜。",
            "霜髯尚困卑官缚，自问胡颜上此山。"
        ],
        "title": "襄阳二首  其二",
        "id": "7dcafb83-d384-47a5-9226-d652c3e3ff01"
    },
    {
        "author": "陈造",
        "paragraphs": [
            "连连麦浪摇空阔，挺挺松幢舞暝寒。",
            "眼底春工余几在，更堪风雨苦摧残。"
        ],
        "title": "春阴二首  其一",
        "id": "3fced5ca-0170-4d3a-a520-63d2fc97182e"
    },
    {
        "author": "陈造",
        "paragraphs": [
            "园林桃杏已无余，雨挟春寒擅晓晡。",
            "芍药红悭犹料理，海棠娇甚可枝梧。"
        ],
        "title": "春阴二首  其二",
        "id": "d7678014-1bc2-4853-9fff-2627dfdcbf4d"
    },
    {
        "author": "陈造",
        "paragraphs": [
            "苍黄日日冒黄尘，敢意诚通主雨神。",
            "晓起遽听沾足报，天心政尔念疲民。"
        ],
        "title": "祈雨而应范簿有诗次韵四首  其一",
        "id": "f6f68083-74a9-4b6a-b0bb-085658fda6e4"
    },
    {
        "author": "陈造",
        "paragraphs": [
            "瓣香亲谒睡巖龙，高卧逶迤岂自公。",
            "巖下望龙须一怒，向来作止系凶丰。"
        ],
        "title": "祈雨而应范簿有诗次韵四首  其二",
        "id": "5c537ac2-6ba7-467f-b545-4e2b47d68255"
    },
    {
        "author": "陈造",
        "paragraphs": [
            "久无音信日边来，忧国谁怜怆老怀。",
            "想见天颜欢喜甚，鸳鸿入贺满尧街。"
        ],
        "title": "祈雨而应范簿有诗次韵四首  其三",
        "id": "2a3c14c0-3732-4b83-bc9d-772f21941af5"
    },
    {
        "author": "陈造",
        "paragraphs": [
            "山城粗满望霓心，老去私忧念自深。",
            "更祝今宵继畴昔，并烦鲁史纪为霖。"
        ],
        "title": "祈雨而应范簿有诗次韵四首  其四",
        "id": "c365bec3-f474-45a0-a597-9ffbaddfd72c"
    },
    {
        "author": "陈造",
        "paragraphs": [
            "一自阳侯战雨师，枣畦桑陇但空陂。",
            "此君屹立如尊勇，依旧青青似昔时。"
        ],
        "title": "汉江岸二首  其一",
        "id": "a5889098-3a60-4617-a7ea-b12460078a11"
    },
    {
        "author": "陈造",
        "paragraphs": [
            "沙随秋涨漫川原，沙外人家尽毁垣。",
            "寄语饥羸莫深恨，西人无数饱鱼鼋。"
        ],
        "title": "汉江岸二首  其二",
        "id": "893b4f44-b765-4d6c-bd1d-5ebcb1b48e51"
    },
    {
        "author": "陈造",
        "paragraphs": [
            "客到淮乡话楚乡，长将天末指襄阳。",
            "如今漂泊君休问，又过襄阳十舍彊。"
        ],
        "title": "题驿舍二首  其一",
        "id": "b69319cf-d158-4b63-811f-7d364ca8e520"
    },
    {
        "author": "陈造",
        "paragraphs": [
            "官曹有底著迂疎，祇合江湖老钓徒。",
            "萍梗可能忘在莒，莼鲈祇有梦归吴。"
        ],
        "title": "题驿舍二首  其二",
        "id": "acc38edc-a3f0-4d70-a3d6-687c6d044ae9"
    },
    {
        "author": "陈造",
        "paragraphs": [
            "平𣂏陆海吸潘江，羽扇雍容筑受降。",
            "许蔡衡湘全楚地，了知邾郐不在邦。"
        ],
        "title": "呈程帅五首  其一",
        "id": "d848aa3f-7cab-44f9-a2fb-5a27b448821c"
    },
    {
        "author": "陈造",
        "paragraphs": [
            "景物横前祇费才，何妨折简唤邹枚。",
            "连朝积雨前宵雪，总为催诗陆续来。"
        ],
        "title": "呈程帅五首  其二",
        "id": "353bdf11-1a6a-4fab-88fd-6270984ea4df"
    },
    {
        "author": "陈造",
        "paragraphs": [
            "不将杯酒破衰颜，轹月凌风取鬓班。",
            "隽永要同无味味，雕搜聊乐不闲闲。"
        ],
        "title": "呈程帅五首  其三",
        "id": "34f33a40-4f22-407e-998c-4a1492053a05"
    },
    {
        "author": "陈造",
        "paragraphs": [
            "客间久欲赋归欤，归去何人为起予。",
            "平日呕心空子墨，羨公落笔便黄初。"
        ],
        "title": "呈程帅五首  其四",
        "id": "e87599ac-f460-4830-b0c2-833310ddb631"
    },
    {
        "author": "陈造",
        "paragraphs": [
            "一樽规度雪寒朝，小辍鸣弓抗射雕。",
            "未用军书送巾帼，故人祭灶有佳招。"
        ],
        "title": "呈程帅五首  其五",
        "id": "79a082db-964f-4d61-b2cf-48469344fd14"
    },
    {
        "author": "陈造",
        "paragraphs": [
            "扰扰飞潜易陆沉，化工刺手斩然新。",
            "饮光一笑知谁继，试把玄机举似人。"
        ],
        "title": "程帅寄诗见忆次韵四首  其一",
        "id": "2af611db-6040-4e9e-9802-a1c617285ab6"
    },
    {
        "author": "陈造",
        "paragraphs": [
            "清篇属我慰平沉，密密玄关领会新。",
            "从此倚门麾捕影，更将形似许诗人。"
        ],
        "title": "程帅寄诗见忆次韵四首  其二",
        "id": "5fcde5be-1435-4556-a1e5-fbeaae62083a"
    },
    {
        "author": "陈造",
        "paragraphs": [
            "车笠何人记旧盟，惟公不作白头新。",
            "渠侬欲识九华伯，可但诗坛第一人。"
        ],
        "title": "程帅寄诗见忆次韵四首  其三",
        "id": "b25c228c-a229-47bb-873a-38ac57a98fb8"
    },
    {
        "author": "陈造",
        "paragraphs": [
            "子云属思旧深沉，脱手清诗语意新。",
            "天上黄陈应首肯，授公此柄淑诸人。"
        ],
        "title": "程帅寄诗见忆次韵四首  其四",
        "id": "9492afe5-7144-4e4c-98c5-52c5998c5b64"
    },
    {
        "author": "陈造",
        "paragraphs": [
            "南徐把酒送行行，话我漂零倍怆情。",
            "屈指六年才一梦，更消几梦了浮生。"
        ],
        "title": "六绝句呈赵帅兼简郑机宜  其一",
        "id": "31bd59c9-820c-4372-a850-c127f8e9fd7f"
    },
    {
        "author": "陈造",
        "paragraphs": [
            "玉笋班中第一流，冰花影里釂琼舟。",
            "来迟输与花前客，袖手看公笔不休。"
        ],
        "title": "六绝句呈赵帅兼简郑机宜  其二",
        "id": "6b6c8dd2-98af-471e-8801-2ce3025313af"
    },
    {
        "author": "陈造",
        "paragraphs": [
            "鴈塔题名尽俊贤，即今十八卧重泉。",
            "合离荣瘁何须较，强健相过是半仙。"
        ],
        "title": "六绝句呈赵帅兼简郑机宜  其三",
        "id": "ac90ad15-b655-4c8f-a911-ce313d7d6e2c"
    },
    {
        "author": "陈造",
        "paragraphs": [
            "宦路平时欲陆沉，先生诲语每南金。",
            "长庚配月空回首，古井无波已此心。"
        ],
        "title": "六绝句呈赵帅兼简郑机宜  其四",
        "id": "755b1beb-9960-4015-b661-3b13ddec0109"
    },
    {
        "author": "陈造",
        "paragraphs": [
            "蒲鞭合束久停檛，暮府人闲早放衙。",
            "频唤羊何把诗笔，即看姚魏用年华。"
        ],
        "title": "六绝句呈赵帅兼简郑机宜  其五",
        "id": "267321ae-5e32-4c5b-b3e2-67f39aba66b9"
    },
    {
        "author": "陈造",
        "paragraphs": [
            "长日登临忆侍郎，芳时谭笑客凝香。",
            "须公多办琼花露，容我时开古锦囊。"
        ],
        "title": "六绝句呈赵帅兼简郑机宜  其六",
        "id": "e94fe085-0453-4645-87e6-a1505d0ad0f4"
    },
    {
        "author": "陈造",
        "paragraphs": [
            "似闻僊伯厌乘龙，常混红尘市井中。",
            "觌面未须趄避我，褰衣无计{⻊叉}寻公。"
        ],
        "title": "房陵十首  其一",
        "id": "65a3462a-2b15-4389-ab9f-7f52a26251bd"
    },
    {
        "author": "陈造",
        "paragraphs": [
            "阴晴未敢卷帘看，苦雾濛濛鼻为酸。",
            "政使病余刚制酒，一杯要敌涝朝寒。"
        ],
        "title": "房陵十首  其二",
        "id": "648b847a-eda4-4a08-b943-6f5127847639"
    },
    {
        "author": "陈造",
        "paragraphs": [
            "雩坛歌舞杂嗟吁，下酉犹濡上酉枯。",
            "谁谓朝来一拆雨，欢声已觉沸通衢。"
        ],
        "title": "房陵十首  其三",
        "id": "b72cbd2f-6b1f-498b-a2d3-2de25e125072"
    },
    {
        "author": "陈造",
        "paragraphs": [
            "竹屋高低正复斜，蔚蓝影里著人家。",
            "底消山峡三分瘴，争课卢仝七椀茶。"
        ],
        "title": "房陵十首  其四",
        "id": "36e5d251-440d-4d03-9fb8-1ff81632f317"
    },
    {
        "author": "陈造",
        "paragraphs": [
            "夏田少雨富来年，多雨何妨穑事秋。",
            "已戒日供皮子面，更教晚稻饱霜收。"
        ],
        "title": "房陵十首  其五",
        "id": "ca97ea59-e692-4ed5-b2d0-f2969b24ce4f"
    },
    {
        "author": "陈造",
        "paragraphs": [
            "跨牛待得夕阳回，在处诸嫲笑口开。",
            "已借蜡钱输麦税，免教缉捕闯门来。"
        ],
        "title": "房陵十首  其六",
        "id": "f1df9c07-f33c-48c0-a86d-1f6e19e0d6cc"
    },
    {
        "author": "陈造",
        "paragraphs": [
            "杯酒清浓肉更肥，咸言趁社极欢嬉。",
            "丁宁向去坐年日，要似如今敛脯时。"
        ],
        "title": "房陵十首  其七",
        "id": "ada2b4f0-eb18-4b89-965b-6e97edd0a258"
    },
    {
        "author": "陈造",
        "paragraphs": [
            "农闲闾里有逢迎，白饮傍边骨在羹。",
            "老稚不妨顽过日，边头难得是升平。"
        ],
        "title": "房陵十首  其八",
        "id": "a561af5e-53f4-4641-9c44-e6143f1840f3"
    },
    {
        "author": "陈造",
        "paragraphs": [
            "刈罢秋禾未敢慵，更须趁逐过残冬。",
            "城中竹筊今年贵，盐茗新来免阙供。"
        ],
        "title": "房陵十首  其九",
        "id": "84ea3f58-c930-472e-a20d-5d73a6fef3f2"
    },
    {
        "author": "陈造",
        "paragraphs": [
            "翁媪同围老瓦盆，倒篘新酒杂清浑。",
            "枧南枧北皆春社，且放乌犍卧晏温。"
        ],
        "title": "房陵十首  其一○",
        "id": "415b9192-c4a7-48b4-8eba-57f9c0386516"
    },
    {
        "author": "陈造",
        "paragraphs": [
            "扫雪阶头晓未干，东风作恶鼻仍酸。",
            "西园点检江梅后，祇有樱桃不避寒。"
        ],
        "title": "春寒六首  其一",
        "id": "41c7d4f8-90b3-475b-a00e-4ca466747313"
    },
    {
        "author": "陈造",
        "paragraphs": [
            "稍稍春光到眼中，冲寒试与小搘笻。",
            "杏花已尾樱桃拆，正要深红间淡红。"
        ],
        "title": "春寒六首  其二",
        "id": "d9510e32-5dca-4087-8622-3a5aff0f7cfc"
    },
    {
        "author": "陈造",
        "paragraphs": [
            "衰年心绪自低摧，可是青春昧一来。",
            "几日不教书作祟，为留病眼向花擡。"
        ],
        "title": "春寒六首  其三",
        "id": "0f1b9eb8-83c4-418a-a420-cde9033af78c"
    },
    {
        "author": "陈造",
        "paragraphs": [
            "去年秫地伤秋潦，春酒浇醨不可亲。",
            "红树梢头山鸟语，祇应笑我独醒人。"
        ],
        "title": "春寒六首  其四",
        "id": "9f2942d8-7b06-47b2-8909-dbd024d5e6d3"
    },
    {
        "author": "陈造",
        "paragraphs": [
            "清明寒食经旬是，笑问风寒更几余。",
            "小杏惜香春恰恰，新杨弄影午疎疎。"
        ],
        "title": "春寒六首  其五",
        "id": "3c45c8e3-0749-48b7-a81e-ed0add3e5439"
    },
    {
        "author": "陈造",
        "paragraphs": [
            "平明欲敛云复厚，薄晚未休风更颠。",
            "老怯春寒不宜出，下帷添火拥书眠。"
        ],
        "title": "春寒六首  其六",
        "id": "77defeda-c483-4e26-b127-fb437946b8e4"
    },
    {
        "author": "陈造",
        "paragraphs": [
            "谁似青君用岁华，遍分春色到幽遐。",
            "房陵远近山千叠，到处东风到处花。"
        ],
        "title": "同沈守劝农十首  其一",
        "id": "9918f37a-37f8-4d19-b3b2-8d59d5da40ae"
    },
    {
        "author": "陈造",
        "paragraphs": [
            "门横石濑漱潺湲，两两人家柳映门。",
            "花影灩红山影碧，客行疑到武陵原。"
        ],
        "title": "同沈守劝农十首  其二",
        "id": "0aece6b6-afcd-484f-b7dd-84805b0e6d9f"
    },
    {
        "author": "陈造",
        "paragraphs": [
            "行遍西阡更北村，檀栾处处绿梢云。",
            "官身未敢山间宿，可得排门谒此君。"
        ],
        "title": "同沈守劝农十首  其三",
        "id": "7fb0f81b-13cc-4643-9dab-3baa58f0c7bf"
    },
    {
        "author": "陈造",
        "paragraphs": [
            "共扶翁媪看行轩，亦有娉婷立道边。",
            "侵鬓黛眉唇浅注，铅珰匀莹茜裙鲜。"
        ],
        "title": "同沈守劝农十首  其四",
        "id": "4dc4d354-01cc-471c-b313-6bc164833403"
    },
    {
        "author": "陈造",
        "paragraphs": [
            "沉炷茶铛且翠微，归轩何惜小逶迤。",
            "晴天璧月今宵好，待得金波泛夜时。"
        ],
        "title": "同沈守劝农十首  其五",
        "id": "6e2a9d86-b041-45cc-9e69-3fe75c0f2009"
    },
    {
        "author": "陈造",
        "paragraphs": [
            "红旆朱轓得暂陪，端知非为踏春来。",
            "即今归马班如意，定被山花野鸟猜。"
        ],
        "title": "同沈守劝农十首  其六",
        "id": "10b6a870-b713-4f10-bf95-f1ebaf576f33"
    },
    {
        "author": "陈造",
        "paragraphs": [
            "林花断续碧溪长，好在冰奁照靓粧。",
            "泛腻流膏知远近，未妨粉水更添香。"
        ],
        "title": "同沈守劝农十首  其七",
        "id": "a90f8ca0-bea7-42c1-9182-9224482f4171"
    },
    {
        "author": "陈造",
        "paragraphs": [
            "病来止酒似渊明，潘岳归田赋已成。",
            "布谷催耕如见谂，提壶劝醉更多情。"
        ],
        "title": "同沈守劝农十首  其八",
        "id": "0f26f990-e1d1-4849-8463-4f10f00a93e3"
    },
    {
        "author": "陈造",
        "paragraphs": [
            "抖擞平时簿领尘，偷闲来作看花人。",
            "从今日作花间去，已费今年一半春。"
        ],
        "title": "同沈守劝农十首  其九",
        "id": "a006b8d4-fbb0-404b-af9f-57cdcf3da7fc"
    },
    {
        "author": "陈造",
        "paragraphs": [
            "露粉烟香细孰何，荆扉竹径喜经过。",
            "阳和若作留连计，谁遣飞红扫更多。"
        ],
        "title": "同沈守劝农十首  其一○",
        "id": "27e407a2-463e-46a2-87bc-c0a638bb4458"
    },
    {
        "author": "陈造",
        "paragraphs": [
            "改遍年来所著书，依然幽梦隔华胥。",
            "寒更何与衰翁事，数到琤摐杀点余。"
        ],
        "title": "不寐二首  其一",
        "id": "2583f84d-66aa-4637-b309-2760c229cce5"
    },
    {
        "author": "陈造",
        "paragraphs": [
            "追思可乐是丁年，日力孳孳有食眠。",
            "头触屏风祇灯后，慈亲笑劝掩陈编。"
        ],
        "title": "不寐二首  其二",
        "id": "aa18e143-4664-422d-b83e-604f4f2399f1"
    },
    {
        "author": "陈造",
        "paragraphs": [
            "晴春载酒小徘徊，倏作冲泥冒雨回。",
            "毕竟山灵嫌俗驾，即今还殷阿香雷。"
        ],
        "title": "观山四首  其一",
        "id": "51076b47-d476-409b-af57-cd29149f5cb2"
    },
    {
        "author": "陈造",
        "paragraphs": [
            "每从迫隘面孱颜，劣比缘墙见髻鬟。",
            "好在此亭同把酒，与君全体看南山。"
        ],
        "title": "观山四首  其二",
        "id": "4c331bb6-d0a4-4649-8814-f93ae3dac410"
    },
    {
        "author": "陈造",
        "paragraphs": [
            "山如豪俊畧方隅，傲睨骄蹇未受拘。",
            "为著孤亭凌缥渺，至今端委正衙趋。"
        ],
        "title": "观山四首  其三",
        "id": "fc2abb50-84b0-45b0-b319-42fa7fcbcb7c"
    },
    {
        "author": "陈造",
        "paragraphs": [
            "道人动作千年调，京兆才余五日留。",
            "此去浮图桑下意，得无追忆费冥搜。"
        ],
        "title": "观山四首  其四",
        "id": "48c25fc6-68ac-4b38-bafa-f6fbd13916e1"
    },
    {
        "author": "陈造",
        "paragraphs": [
            "惊风清旦卷黄沙，薄暮蜚云尚砲车。",
            "今夜石城楼上角，不妨重听小梅花。"
        ],
        "title": "郢州守风二首  其一",
        "id": "7f9da8ad-ec3c-41d0-897b-b68ddc4f23e1"
    },
    {
        "author": "陈造",
        "paragraphs": [
            "瓮盎轰豗恣击撞，珮环时亦奏铿锵。",
            "风涛欲静犹须怒，一付天吴自抑扬。"
        ],
        "title": "郢州守风二首  其二",
        "id": "85987e2f-132e-4f56-b910-f1757b266bea"
    },
    {
        "author": "陈造",
        "paragraphs": [
            "神游八极此焉归，紫府天宽石作扉。",
            "倦客重来炷沉燎，转头六十七年非。"
        ],
        "title": "过吕仙洞四首  其一",
        "id": "98c84aee-01d2-46bb-9d70-8e488bcf3ab5"
    },
    {
        "author": "陈造",
        "paragraphs": [
            "天人蜕迹便天飞，混迹尘凡世得知。",
            "岁历七朝踰六百，朝朝冷眼阅行尸。"
        ],
        "title": "过吕仙洞四首  其二",
        "id": "d67c67e3-1ad8-4c97-b6ea-d64de839814e"
    },
    {
        "author": "陈造",
        "paragraphs": [
            "嵌巖中有玉为壶，不作嵇生守煅炉。",
            "玩世肯尝东老酒，翻身时过洞庭湖。"
        ],
        "tags": [
            "洞庭湖"
        ],
        "title": "过吕仙洞四首  其三",
        "id": "0acb9637-5611-4576-becc-a922a6e4ee8e"
    },
    {
        "author": "陈造",
        "paragraphs": [
            "尘踪了鸟病催残，梦谒真人九转丹。",
            "已熟浮生枯骨观，更悲凡质遇天难。"
        ],
        "title": "过吕仙洞四首  其四",
        "id": "b3d4c0dd-5365-4fc1-b889-4df25b503740"
    },
    {
        "author": "陈造",
        "paragraphs": [
            "壮年肤骨已清臞，老去支离转不如。",
            "二十七年扶病过，半缘躭酒半躭书。"
        ],
        "title": "书事二首  其一",
        "id": "e07e053f-102b-4fb7-9559-481e67b583a1"
    },
    {
        "author": "陈造",
        "paragraphs": [
            "苦吟添满镜中丝，课效全输博塞嬉。",
            "改就新诗哦百过，浪言儿辈不须知。"
        ],
        "title": "书事二首  其二",
        "id": "19bb79f6-5164-41cf-9d85-f8560aa2873c"
    },
    {
        "author": "陈造",
        "paragraphs": [
            "老羨平生睡作魔，矧因多病覆金荷。",
            "起凭曲几频搔首，如此迢迢良夜何。"
        ],
        "title": "客枕不寐二首  其一",
        "id": "86c7f49c-a8eb-4347-90fe-4b477212b349"
    },
    {
        "author": "陈造",
        "paragraphs": [
            "嗢喔邻鸡几番鸣，琤撞江浪欲无声。",
            "拥衾宁复还家梦，望杀东窗未肯明。"
        ],
        "title": "客枕不寐二首  其二",
        "id": "5482f4a3-5c0a-4f19-a0e8-e63602aa88d4"
    },
    {
        "author": "陈造",
        "paragraphs": [
            "客子徒烦赋忆梅，怯寒未肯腊前开。",
            "定知酒处频回首，有待江南信使来。"
        ],
        "title": "次韵郭帅梅三首  其一",
        "id": "5ccbdf50-f868-4b16-be26-ac3c268d5f94"
    },
    {
        "author": "陈造",
        "paragraphs": [
            "薄游他日为寻梅，烂赏菁村十里开。",
            "冰影玲珑想仍旧，梦为庄蝶认香来。"
        ],
        "title": "次韵郭帅梅三首  其二",
        "id": "3151470a-8e46-49ed-9f17-c2c3ef3d73a7"
    },
    {
        "author": "陈造",
        "paragraphs": [
            "后乘从公访古梅，梢含笑脸未全开。",
            "不妨东合撩诗兴，未分愁听起夜来。"
        ],
        "title": "次韵郭帅梅三首  其三",
        "id": "6bb7a719-e718-449f-b54c-334b202ca16e"
    },
    {
        "author": "陈造",
        "paragraphs": [
            "一思交好一悲悽，楚峤吴山梦到迷。",
            "怕说万山天样远，房陵更在万山西。"
        ],
        "title": "寄张守仲思十首  其一",
        "id": "5d4f8ede-6977-478a-9c32-7887f85fef39"
    },
    {
        "author": "陈造",
        "paragraphs": [
            "诗成跬步遣长须，江隔邮筒已自疎。",
            "相望六年无一字，故人何计慰穷涂。"
        ],
        "title": "寄张守仲思十首  其二",
        "id": "66dbd70e-93b9-4002-8b29-d54ba382107e"
    },
    {
        "author": "陈造",
        "paragraphs": [
            "相从软语说睽离，起我清谭更好诗。",
            "别后忧虞今痛定，未须细诵悼亡辞。"
        ],
        "title": "寄张守仲思十首  其三",
        "id": "1d550aa6-26ed-45ae-90c9-d612518aa2c3"
    },
    {
        "author": "陈造",
        "paragraphs": [
            "知君喜客我携雏，径唤郎君到坐隅。",
            "二字通家仍莫逆，可怜相对各缞粗。"
        ],
        "title": "寄张守仲思十首  其四",
        "id": "083ac9f5-3a02-4e6f-87f3-ecb0a6dc4453"
    },
    {
        "author": "陈造",
        "paragraphs": [
            "衰年淡食当膏腴，不为闻韶味有余。",
            "定自迎门惊骨立，可须蓬语及河鱼。"
        ],
        "title": "寄张守仲思十首  其五",
        "id": "118789d5-da86-4b3a-9cba-bb76fd89aa53"
    },
    {
        "author": "陈造",
        "paragraphs": [
            "迂船径欲一相过，安德桥西之字河。",
            "未苦路长寒切骨，倚君一笑作春和。"
        ],
        "title": "寄张守仲思十首  其六",
        "id": "28b307b8-ca59-4b5e-b344-bfc3bccd18b9"
    },
    {
        "author": "陈造",
        "paragraphs": [
            "珍蔬解佐盘餐饱，妙剂真令病骨轻。",
            "钟乳茈姜皆楚产，荐芹聊致野人诚。"
        ],
        "title": "寄张守仲思十首  其七",
        "id": "8f42aadc-9860-4d28-ad42-26629dfd5541"
    },
    {
        "author": "陈造",
        "paragraphs": [
            "衰慵潦倒知无用，禄𨔤扁舟昧此来。",
            "满听胜谭心已足，浩然欲指弊庐回。"
        ],
        "title": "寄张守仲思十首  其八",
        "id": "d27045d4-c493-40af-b484-7b332cddfc34"
    },
    {
        "author": "陈造",
        "paragraphs": [
            "我方投老嗟多难，君亦频年悼百罹。",
            "乐事定知神所妬，把杯追话唱酬时。"
        ],
        "title": "寄张守仲思十首  其九",
        "id": "0e8bfbbb-f150-4e96-bf5e-184f04fc24aa"
    },
    {
        "author": "陈造",
        "paragraphs": [
            "诗社同盟欲二年，吮宫含羽饱周旋。",
            "仪真又属风骚将，定唤闲身续此絃。"
        ],
        "title": "寄张守仲思十首  其一○",
        "id": "c780da1c-0ae3-4ef6-ae29-dc3ab9e3b4a8"
    },
    {
        "author": "陈造",
        "paragraphs": [
            "回车半日赞公房，香积酥陀不一尝。",
            "可但山行休脚力，免教饥火燎枯肠。"
        ],
        "title": "寄广教主僧二首  其一",
        "id": "7949f444-436c-42cf-b364-efa362c587b1"
    },
    {
        "author": "陈造",
        "paragraphs": [
            "麦绾银丝稻荐珠，春窗曾是饭伊蒲。",
            "明朝再蜡登山屐，更肯开单共饱无。"
        ],
        "title": "寄广教主僧二首  其二",
        "id": "1ef00ce0-6dd1-49a7-8d84-91d00bc9f757"
    },
    {
        "author": "陈造",
        "paragraphs": [
            "绝岛平冈卷欲空，两崖相对屹穹崇。",
            "即今画手兼诗笔，更与江山角长雄。"
        ],
        "title": "题潮出海门图二首  其一",
        "id": "a162def9-f2da-41cd-83cf-7cc1e1eb579d"
    },
    {
        "author": "陈造",
        "paragraphs": [
            "卷里涛波快一披，苍山踊起雪山驰。",
            "浮天沃日无穷意，到我春窗病酒时。"
        ],
        "title": "题潮出海门图二首  其二",
        "id": "28006ea3-5901-470d-b7b6-8264347dcc02"
    },
    {
        "author": "陈造",
        "paragraphs": [
            "天吴凭怒鼓涛澜，不作闲居卷轴看。",
            "夜半负山谁料得，重来坐失两高寒。"
        ],
        "title": "再题二首  其一",
        "id": "8196e63f-16ae-48bb-acaa-63988fa5df95"
    },
    {
        "author": "陈造",
        "paragraphs": [
            "涛头蜚过不斯须，祇合朝昏展此图。",
            "缅想海门才末势，终然畎浍视江湖。"
        ],
        "title": "再题二首  其二",
        "id": "519ce91c-9550-4d19-9fb0-72e302c55dec"
    },
    {
        "author": "陈造",
        "paragraphs": [
            "平时野饭与巖栖，忽向皇都作住持。",
            "见说禅和蜂蚁聚，心闲祇似瑞巖时。"
        ],
        "title": "赠浄慈主人五首  其一",
        "id": "b3a51e23-3bdd-43e7-a5eb-2acc2ceefd13"
    },
    {
        "author": "陈造",
        "paragraphs": [
            "炊珠爨桂走门徒，须信高人道不孤。",
            "政使过门尽侯主，也须拳棒做工夫。"
        ],
        "title": "赠浄慈主人五首  其二",
        "id": "068af189-3f24-4dc5-8eaa-82e76283efc1"
    },
    {
        "author": "陈造",
        "paragraphs": [
            "识君方吏虎存边，已叹疲羸雪满颠。",
            "别后漂零怯人问，穷山往返费三年。"
        ],
        "title": "赠浄慈主人五首  其三",
        "id": "bb9e4fa1-1c75-4d0e-888a-4edfc98ffb59"
    },
    {
        "author": "陈造",
        "paragraphs": [
            "寺前寺后花如锦，相见游人拨不开。",
            "好把春光供一笑，从渠尘袜涴苍苔。"
        ],
        "title": "赠浄慈主人五首  其四",
        "id": "fdc8b7b8-1b4c-4157-a8ec-1cf1080cecf8"
    },
    {
        "author": "陈造",
        "paragraphs": [
            "师似蜚云未定居，我方薄宦走江湖。",
            "鼎山他日过从约，借问今犹记得无。"
        ],
        "title": "赠浄慈主人五首  其五",
        "id": "2e7e5680-77e7-4c7a-9a23-95330f1a4a5d"
    },
    {
        "author": "陈造",
        "paragraphs": [
            "荷叶浦边支港多，凶人出没土人窝。",
            "故人饭我非留滞，月黑天阴免夜过。"
        ],
        "title": "昼过荷叶浦二首  其一",
        "id": "75778d3a-f887-4a36-a2e2-0a419ccce856"
    },
    {
        "author": "陈造",
        "paragraphs": [
            "一舟失得关生死，中夜何人肆夺攘。",
            "外此湖江多乐土，忆常通夕听渔榔。"
        ],
        "title": "昼过荷叶浦二首  其二",
        "id": "6004de14-b2d7-4496-ae69-73e07fa67dc9"
    },
    {
        "author": "陈造",
        "paragraphs": [
            "魏紫千葩压曲栏，问君何似檐头看。",
            "城西更有芳菲地，旧约重寻莫作难。"
        ],
        "title": "约徐吕二友访净慈老二首  其一",
        "id": "460db6b8-526f-4c14-82ef-9cc479d5a1ce"
    },
    {
        "author": "陈造",
        "paragraphs": [
            "人间机巧厌相亲，南道吾今有主人。",
            "谁与清游联此辔，吕兄孺子最真醇。"
        ],
        "title": "约徐吕二友访净慈老二首  其二",
        "id": "7a7b97da-2606-4481-9fd4-261ffeefc30d"
    },
    {
        "author": "陈造",
        "paragraphs": [
            "住山今日得宗师，妙与缁徒示总持。",
            "衣钵更缘延客尽，衲衣包却郑当时。"
        ],
        "title": "再次寄肯堂韵五首  其一",
        "id": "e5e1d89c-a9ae-45b8-a3db-f9814e7e848b"
    },
    {
        "author": "陈造",
        "paragraphs": [
            "丈室云趋彼岂徒，拳拳此意忍容孤。",
            "即今又举二三语，说似当年邑大夫。"
        ],
        "title": "再次寄肯堂韵五首  其二",
        "id": "d9df857c-444d-45c0-83bf-d21eb6b3d78a"
    },
    {
        "author": "陈造",
        "paragraphs": [
            "共谭诗律更谭禅，人指昌黎接大颠。",
            "屏叠葛藤烧笔砚，息阴休影了残年。"
        ],
        "title": "再次寄肯堂韵五首  其三",
        "id": "4d42a8f0-c534-4c56-be4d-ec0b48c1a951"
    },
    {
        "author": "陈造",
        "paragraphs": [
            "眼向朱门每嬾擡，今朝笑口为君开。",
            "别来却喜人争席，浪遣长须扫径苔。"
        ],
        "title": "再次寄肯堂韵五首  其四",
        "id": "edbb23f2-9114-44e9-bf0c-04dbb4366138"
    },
    {
        "author": "陈造",
        "paragraphs": [
            "好在新居胜旧居，右连灵隠面西湖。",
            "东南胜境谁同领，我亦闲官一事无。"
        ],
        "tags": [
            "西湖"
        ],
        "title": "再次寄肯堂韵五首  其五",
        "id": "48f29f69-0062-4906-b268-43cfedada1ad"
    },
    {
        "author": "陈造",
        "paragraphs": [
            "袜尘去眼恨成堆，赋客当年浪费才。",
            "何似天风吹雾鬓，乘鸾新自月边回。"
        ],
        "title": "题潘德久侍儿扇",
        "id": "8bf61969-8d03-4dfa-be82-3e79c1a6c3c7"
    },
    {
        "author": "陈造",
        "paragraphs": [
            "前溪天阔渌泱泱，溪上诗翁引兴长。",
            "安得南风吹小艇，吟看千盖拥红粧。"
        ],
        "title": "题张省干扇",
        "id": "414fe169-fcdc-4a32-9fc2-7ad47c969c71"
    },
    {
        "author": "陈造",
        "paragraphs": [
            "买邻千万许儿赊，老子诗成頼指瑕。",
            "门枕醴泉交让木，行人不问识君家。"
        ],
        "title": "题臧子仪扇",
        "id": "83f42940-31c4-4949-98e2-0e25a1702c33"
    },
    {
        "author": "陈造",
        "paragraphs": [
            "宝扇重寻明月影，月边仍有女乘鸾。",
            "主家阴洞细烟雾，姑射仙姿不畏寒。"
        ],
        "title": "题扇集句五首  其一",
        "id": "76728dbf-c6aa-4b10-9456-6f851c26aa9c"
    },
    {
        "author": "陈造",
        "paragraphs": [
            "庭院深深深几许，美人緜渺在云堂。",
            "落花游丝白日静，锦荐金炉梦正长。"
        ],
        "title": "题扇集句五首  其二",
        "id": "c4b545dd-cd38-49f7-ad82-d5b963f3c8cc"
    },
    {
        "author": "陈造",
        "paragraphs": [
            "竹里高亭灯烛光，月移花影上西厢。",
            "蔗浆金椀冰盘冻，始信人间五月凉。"
        ],
        "title": "题扇集句五首  其三",
        "id": "18addefb-5a5e-49c4-83ce-d12cb672651b"
    },
    {
        "author": "陈造",
        "paragraphs": [
            "自恨寻春去较迟，古来四事巧相违。",
            "如今说著成离恨，曾为梅花醉不归。"
        ],
        "title": "题扇集句五首  其四",
        "id": "1226d82c-dcf8-456b-a311-d2cc07bdb68b"
    },
    {
        "author": "陈造",
        "paragraphs": [
            "绿槐高柳咽新蝉，绫扇唤风阊阖天。",
            "见欲扫床悬麈尾，簟纹如水帐如烟。"
        ],
        "title": "题扇集句五首  其五",
        "id": "c8c7521a-7d4f-461e-a16e-607ca1035423"
    },
    {
        "author": "陈造",
        "paragraphs": [
            "桃叶渡头鱼噞春，莫愁堂上燕依人。",
            "玉觞欲举心先醉，痛忆当时迹未尘。"
        ],
        "title": "题扇七首  其一",
        "id": "5372dc3a-54e0-4071-a3af-6e1b606ca7e4"
    },
    {
        "author": "陈造",
        "paragraphs": [
            "吴霜有信镜先知，楚雨无踪梦自迷。",
            "风榻烧香作僧过，罗襟得句为谁题。"
        ],
        "title": "题扇七首  其二",
        "id": "fffe929b-47e7-43a1-a606-f6018b7cccc5"
    },
    {
        "author": "陈造",
        "paragraphs": [
            "闻道广寒修月手，静看如鉴忽如眉。",
            "即今扇里乘鸾女，解笑嫦娥不自持。"
        ],
        "title": "题扇七首  其三",
        "id": "f4af8557-3a35-4256-9133-8047bb2d6699"
    },
    {
        "author": "陈造",
        "paragraphs": [
            "东绢须题黄绢辞，老来斲句不能奇。",
            "定知烁石流金日，记我持觞赏雪时。"
        ],
        "title": "题扇七首  其四",
        "id": "550f0857-04b1-4680-8e1b-47b33996f93a"
    },
    {
        "author": "陈造",
        "paragraphs": [
            "裁就霜纨未副挥，濡毫欲下更迟迟。",
            "昔游尚记芜湖夜，把酒中秋见月时。"
        ],
        "title": "题扇七首  其五",
        "id": "773ae04d-a100-4452-8eb0-8b1b95c2f0e6"
    },
    {
        "author": "陈造",
        "paragraphs": [
            "峨眉山北雪极目，方丈海中冰作壶。",
            "我自飚轮随所往，怜渠局息寄洪炉。"
        ],
        "title": "题扇七首  其六",
        "id": "d622204f-848a-4058-b62b-a2d187067cb4"
    },
    {
        "author": "陈造",
        "paragraphs": [
            "广寒二十五万户，跪奉素娥听指呼。",
            "落屑欲堆悬圃满，人间但爱玉轮孤。"
        ],
        "title": "题扇七首  其七",
        "id": "81820a4d-7b1a-4521-ab6f-65cf98650ebe"
    },
    {
        "author": "陈造",
        "paragraphs": [
            "梦思游览慰衰迟，起耐阴寒不自持。",
            "捉笔把杯吾技痒，可堪袖手过花时。"
        ],
        "title": "再次寄肯堂韵五首  其一",
        "id": "af3ac9f2-e8e7-4a86-9fb8-bc85ff46bb68"
    },
    {
        "author": "陈造",
        "paragraphs": [
            "道人心地古为徒，野鹤昂藏白月孤。",
            "我亦生来世缘薄，回思昏宦叹非夫。"
        ],
        "title": "再次寄肯堂韵五首  其二",
        "id": "0464e4a9-f34e-4695-895e-6705b3c75b09"
    },
    {
        "author": "陈造",
        "paragraphs": [
            "枝筇过我海云边，空谷人声喜欲颠。",
            "更喜重逢各强健，未须悽惋话彫年。"
        ],
        "title": "再次寄肯堂韵五首  其三",
        "id": "35cfbee3-785d-4788-9a3f-5bfc7d60ee22"
    },
    {
        "author": "陈造",
        "paragraphs": [
            "倦游祇有囊诗锦，试为高人一笑开。",
            "当日留题海山寺，旋闻石刻暗莓苔。"
        ],
        "title": "再次寄肯堂韵五首  其四",
        "id": "d2b283f9-3cdb-4741-a825-1aba93c01f13"
    },
    {
        "author": "陈造",
        "paragraphs": [
            "精蓝端未下云居，况复僧中有后湖。",
            "理障禅那俱坐断，颇尝游戏到诗无。"
        ],
        "title": "再次寄肯堂韵五首  其五",
        "id": "ed59f3e7-8b44-4a55-84fc-fe9ffb518a71"
    },
    {
        "author": "陈造",
        "paragraphs": [
            "老去胡宜誓酒巵，兴来破戒为君持。",
            "自今排日花间醉，报答春光已后时。"
        ],
        "tags": [
            "西湖"
        ],
        "title": "同徐吕二子游西湖复次前韵五首  其一",
        "id": "8d09b5e9-b653-4ea9-90dd-9d8826cff6f1"
    },
    {
        "author": "陈造",
        "paragraphs": [
            "林僊金骨閟丘墟，松自萧森鹤自孤。",
            "灵魄在天联傅说，遗书落世仰潜夫。"
        ],
        "tags": [
            "西湖"
        ],
        "title": "同徐吕二子游西湖复次前韵五首  其二",
        "id": "d7029b37-e6a0-4e15-89d4-4684e8b089ae"
    },
    {
        "author": "陈造",
        "paragraphs": [
            "僊祠佛舍碧山边，扶路逢人有醉颠。",
            "火急向渠分此乐，徐郎多病我衰年。"
        ],
        "tags": [
            "西湖"
        ],
        "title": "同徐吕二子游西湖复次前韵五首  其三",
        "id": "057f2479-3dbd-4883-90c5-cbc6b995746d"
    },
    {
        "author": "陈造",
        "paragraphs": [
            "酴醾芍药借春回，似解商量陆续开。",
            "安得玄霜著花骨，不教容易染苍苔。"
        ],
        "tags": [
            "西湖"
        ],
        "title": "同徐吕二子游西湖复次前韵五首  其四",
        "id": "7a5fc244-9933-43d5-a494-2060ef1c1e2c"
    },
    {
        "author": "陈造",
        "paragraphs": [
            "天分天上灵河水，围作钱塘千顷湖。",
            "未有风亭花月观，已夸胜境世间无。"
        ],
        "tags": [
            "西湖"
        ],
        "title": "同徐吕二子游西湖复次前韵五首  其五",
        "id": "8a84c3aa-8c92-4683-ab88-791c9eae1c68"
    },
    {
        "author": "陈造",
        "paragraphs": [
            "佛屋连延跨翠微，看云手版向曾持。",
            "重游不是寻春去，冷眼漂花卷絮时。"
        ],
        "title": "次韵答璧侍者五首  其一",
        "id": "dd9ad5e5-d383-4073-b2a4-c52fdd86641a"
    },
    {
        "author": "陈造",
        "paragraphs": [
            "狮子窟中狮子子，孤羣慑怯更清孤。",
            "当场不作春雷吼，底用吟诗压老夫。"
        ],
        "title": "次韵答璧侍者五首  其二",
        "id": "4758045c-4c8b-4b27-9906-46793c2f9622"
    },
    {
        "author": "陈造",
        "paragraphs": [
            "他日山行不唤船，浪花如雪北风颠。",
            "而今已苦山行热，却办鸱夷饷长年。"
        ],
        "title": "次韵答璧侍者五首  其三",
        "id": "d3a90d4e-954a-4d4c-a7dc-5c08d4b4835c"
    },
    {
        "author": "陈造",
        "paragraphs": [
            "为向诗翁致命回，定应禅老笑颜开。",
            "盘餐要是随宜饱，畧具油葱市海苔。"
        ],
        "title": "次韵答璧侍者五首  其四",
        "id": "9ef84517-cff6-41ab-8988-03db34df3e84"
    },
    {
        "author": "陈造",
        "paragraphs": [
            "欲买青山贷寓居，时临绝顶瞰平湖。",
            "已容下榻烦重问，肯念吾贫折券无。"
        ],
        "title": "次韵答璧侍者五首  其五",
        "id": "c895e692-b4d6-47c4-b15d-b9e826313eee"
    },
    {
        "author": "陈造",
        "paragraphs": [
            "山亭缥缈五云连，瑞霭灵河最近天。",
            "当念江湖吏尘客，举头见日独悽然。"
        ],
        "title": "题赵景安二亭 尺五二首 其一",
        "id": "bb8a567e-29d7-4460-bc21-fb1865585216"
    },
    {
        "author": "陈造",
        "paragraphs": [
            "僊乐惯常醒醉梦，市香不断袭衣裾。",
            "何须更羨城南杜，丹地黄扉即诏除。"
        ],
        "title": "题赵景安二亭 尺五二首 其二",
        "id": "b2e3ca67-0c8d-4bba-b377-21d6337057da"
    },
    {
        "author": "陈造",
        "paragraphs": [
            "坐看银山卷坏云，涛头蜚过不逡巡。",
            "世间壮观何人领，付与亭中笔有神。"
        ],
        "title": "题赵景安二亭 云涛二首 其一",
        "id": "72fafcca-b4e4-4136-8a62-fc3c80aecec2"
    },
    {
        "author": "陈造",
        "paragraphs": [
            "闛沓每疑坤轴动，撞唐更恐日车翻。",
            "凭栏待得波声寂，擘絮依然挂海门。"
        ],
        "title": "题赵景安二亭 云涛二首 其二",
        "id": "016bb56e-6dc7-40ad-af59-dfe698de12a7"
    },
    {
        "author": "陈造",
        "paragraphs": [
            "朅来取友得三贤，安石仁风乐广天。",
            "七字不应呈此拙，诗肠老去已枵然。"
        ],
        "title": "景安和章来再次韵谢设醴四首  其一",
        "id": "ca02b208-7cfe-4332-b11c-f77cc4562581"
    },
    {
        "author": "陈造",
        "paragraphs": [
            "道装人映醉中姝，十二分行俨翠裾。",
            "遥想翻阶丽清禁，似今羣艳簉庭除。"
        ],
        "title": "景安和章来再次韵谢设醴四首  其二",
        "id": "96899394-552a-4ce8-a8b2-a484f78d117a"
    },
    {
        "author": "陈造",
        "paragraphs": [
            "玉盘盂侧玉为人，插羽瑶觞不计巡。",
            "想送客归回醉盼，司花来梦鬭精神。"
        ],
        "title": "景安和章来再次韵谢设醴四首  其三",
        "id": "061716d7-87e3-417e-9a3c-0684ba0c3c82"
    },
    {
        "author": "陈造",
        "paragraphs": [
            "拜赐清诗醒醉昏，恍如帝所听新翻。",
            "君才炙輠无穷尽，未敢先关月下门。"
        ],
        "title": "景安和章来再次韵谢设醴四首  其四",
        "id": "dc6eb7e4-938e-47e0-b43f-62bce39eb27f"
    },
    {
        "author": "陈造",
        "paragraphs": [
            "皱縠香罗裹瓠壶，此君高韵岂其徒。",
            "萧然相对心莫逆，敢谓徐郎山泽臞。"
        ],
        "title": "徐南卿友竹轩二首  其一",
        "id": "06b33635-ddb5-4bf7-bddc-217c017de841"
    },
    {
        "author": "陈造",
        "paragraphs": [
            "啸风含月近窗扉，金锁珑璁凤尾齐。",
            "况复頼君相引重，一时同作辟尘犀。"
        ],
        "title": "徐南卿友竹轩二首  其二",
        "id": "d2052418-c0c3-41b8-9226-d4f0bd4a4e32"
    },
    {
        "author": "陈造",
        "paragraphs": [
            "隥围山拥碧崚嶒，二载房陵冷似冰。",
            "今日皇皇空载质，令人翻忆在房陵。"
        ],
        "title": "即事二首  其一",
        "id": "f65b4e1a-5414-4072-ba05-7ff7b445609d"
    },
    {
        "author": "陈造",
        "paragraphs": [
            "形容肮脏水云宜，心意阑残欲语谁。",
            "不作贵人炎冷面，北山逋客最相知。"
        ],
        "title": "即事二首  其二",
        "id": "d08b336b-c314-40f9-82bc-b1e1576ed637"
    },
    {
        "author": "陈造",
        "paragraphs": [
            "迂儒法士就鸡连，犹复拘拘诧瓮天。",
            "度外有人能好客，一樽容我赋超然。"
        ],
        "title": "再次韵赵景安四首  其一",
        "id": "01691a81-9424-428f-89db-594596579841"
    },
    {
        "author": "陈造",
        "paragraphs": [
            "艳粉奇葩照座隅，更阑醉墨点襟裾。",
            "诗成平处犹元白，无限羁愁頼破除。"
        ],
        "title": "再次韵赵景安四首  其二",
        "id": "6cd96ffd-c35f-40f7-929c-0672e4f2b4a8"
    },
    {
        "author": "陈造",
        "paragraphs": [
            "平时一饱每从人，自庇官曹等徼巡。",
            "且可放狂中酒圣，冷看得意诧钱神。"
        ],
        "title": "再次韵赵景安四首  其三",
        "id": "88715cf6-56b1-4693-ace3-0728495828ab"
    },
    {
        "author": "陈造",
        "paragraphs": [
            "酒浓胜得晚天寒，云气侵帷水墨翻。",
            "兰蕙香前还判醉，不须投辖锁重门。"
        ],
        "title": "再次韵赵景安四首  其四",
        "id": "9820f9e8-036f-45a4-b6e9-ee3effe5bd12"
    },
    {
        "author": "陈造",
        "paragraphs": [
            "公朝已后茹茅连，幕府偷闲亦所天。",
            "宠辱肯为差别观，道人随寓祇怡然。"
        ],
        "title": "再次韵四首  其一",
        "id": "9a23776f-1f5a-4b87-85c8-ff82538e2b4b"
    },
    {
        "author": "陈造",
        "paragraphs": [
            "作吏丁年熟李书，调官晚境曳邹裾。",
            "平时外慕生灾怪，嘉遁爻中有祓除。"
        ],
        "title": "再次韵四首  其二",
        "id": "b19e4594-4bfb-4fe5-91ec-9d336f8508d7"
    },
    {
        "author": "陈造",
        "paragraphs": [
            "到眼浪岐官冷热，遇人传得酒逡巡。",
            "曼容东老俱通梦，不劝趋荣劝养神。"
        ],
        "title": "再次韵四首  其三",
        "id": "893367fa-a839-4439-9511-f30b6dc22eff"
    },
    {
        "author": "陈造",
        "paragraphs": [
            "颇有传诗问子山，或将赞易誉虞翻。",
            "先生不乏醺酣笑，问字能无款席门。"
        ],
        "title": "再次韵四首  其四",
        "id": "32e5ed0f-e4e9-4584-b47b-b8af1e323b03"
    },
    {
        "author": "陈造",
        "paragraphs": [
            "雨脚波头远接连，衣寒础润犯梅天。",
            "谁怜旅食缁尘客，日问珠炊与桂然。"
        ],
        "title": "苦雨次前韵四首  其一",
        "id": "facdecc5-7fad-45a7-a99d-42bfbb7f371d"
    },
    {
        "author": "陈造",
        "paragraphs": [
            "墨云筛雨密还疎，欲出涂泥恐溅裾。",
            "恶况横陈费料理，枯棋浊酒有驱除。"
        ],
        "title": "苦雨次前韵四首  其二",
        "id": "53c5d27e-b561-4929-bac5-d2898ca54f4b"
    },
    {
        "author": "陈造",
        "paragraphs": [
            "安排看驾趁游人，禁籞犹迟汉帝巡。",
            "留取晚香天一笑，倩谁寄语主林神。"
        ],
        "title": "苦雨次前韵四首  其三",
        "id": "a8260381-b90f-493e-8e79-dae319ca688d"
    },
    {
        "author": "陈造",
        "paragraphs": [
            "骚窣松筠听夜喧，淙潺盆盎骇朝翻。",
            "衰翁危坐追交态，旧雨轩车尚到门。"
        ],
        "title": "苦雨次前韵四首  其四",
        "id": "3f874c57-7654-4372-8123-4749b46a1f16"
    },
    {
        "author": "陈造",
        "paragraphs": [
            "前时小舫冒氛昏，重到轻桡破曲尘。",
            "湖面风烟饱姿态，一番到眼一番新。"
        ],
        "tags": [
            "西湖"
        ],
        "title": "四月望再游西湖十首  其一",
        "id": "0a169e0a-f0c3-49b2-b3b2-ff923428b7e5"
    },
    {
        "author": "陈造",
        "paragraphs": [
            "杰屋修垣著画图，连连胜士逸人居。",
            "乘闲我亦无羁束，竹杖芒鞋信所如。"
        ],
        "tags": [
            "西湖"
        ],
        "title": "四月望再游西湖十首  其二",
        "id": "5373afc9-4248-44c5-b916-e1b1aa80242f"
    },
    {
        "author": "陈造",
        "paragraphs": [
            "畴昔相期幞被来，饭余归意类挤排。",
            "苹风萝月孤清夜，仅见山间结夏斋。"
        ],
        "tags": [
            "西湖"
        ],
        "title": "四月望再游西湖十首  其三",
        "id": "2d701d6b-8d6b-41cc-a76e-e9edc5ccdcbb"
    },
    {
        "author": "陈造",
        "paragraphs": [
            "杖挑初日闯云关，忽报充师早下山。",
            "煮茗谭诗有贤子，免教题凤怅空还。"
        ],
        "tags": [
            "西湖"
        ],
        "title": "四月望再游西湖十首  其四",
        "id": "33d03d64-fb1e-45c2-8e61-5c4dcb32451d"
    },
    {
        "author": "陈造",
        "paragraphs": [
            "十字街头托钵盂，鴈鹅食口待朝脯。",
            "我来欲序睽违意，要问扬州米价无。"
        ],
        "tags": [
            "西湖"
        ],
        "title": "四月望再游西湖十首  其五",
        "id": "570f8ebd-d929-42f5-935a-e082ce1cf855"
    },
    {
        "author": "陈造",
        "paragraphs": [
            "定结诸山粥饭缘，每归留得杖头钱。",
            "穿云更欲携君去，布水多烦为我先。"
        ],
        "tags": [
            "西湖"
        ],
        "title": "四月望再游西湖十首  其六",
        "id": "69254cf7-d842-4540-99c7-856a027fcab1"
    },
    {
        "author": "陈造",
        "paragraphs": [
            "堆青泛碧放船篷，万里风前鹤发翁。",
            "绝境满前官不禁，此身未省叹涂穷。"
        ],
        "tags": [
            "西湖"
        ],
        "title": "四月望再游西湖十首  其七",
        "id": "d0ae780b-6fe1-492b-859b-3013180f1b5e"
    },
    {
        "author": "陈造",
        "paragraphs": [
            "春光陆续委东流，看到湖边安石榴。",
            "更与苏堤鸥鹭约，办舟来赏牡丹秋。"
        ],
        "tags": [
            "西湖"
        ],
        "title": "四月望再游西湖十首  其八",
        "id": "519fe0cb-7a42-470c-b93b-ff5ffdf45c8f"
    },
    {
        "author": "陈造",
        "paragraphs": [
            "歌呼浩渺翠霏间，祇苦诗才老坐悭。",
            "安得观音母陁手，为人千纸写湖山。"
        ],
        "tags": [
            "西湖"
        ],
        "title": "四月望再游西湖十首  其九",
        "id": "1b4d7a3c-baf7-4e50-83f7-b5c1fdc6ecc0"
    },
    {
        "author": "陈造",
        "paragraphs": [
            "横逵纵径平如水，无复冲泥防险人。",
            "傥使人心尽包叟，世间何向不通津。"
        ],
        "tags": [
            "西湖"
        ],
        "title": "四月望再游西湖十首  其一○",
        "id": "d83b002d-26ca-4cf5-ae09-679540878603"
    },
    {
        "author": "陈造",
        "paragraphs": [
            "小尝绀菂掉吟头，甓社湖阴风露秋。",
            "仙实休夸华峰顶，吮霜咽蜜亦其流。"
        ],
        "title": "次韵杨宰食野莲",
        "id": "75c79f12-df62-45fa-abce-ade3a7233399"
    },
    {
        "author": "陈造",
        "paragraphs": [
            "归来闻道颇休闲，蝗事今随暑气残。",
            "我欲一樽供软脚，还能冲雨过苏端。"
        ],
        "title": "次韵杨宰捕蝗宿兑巖四首  其一",
        "id": "1b7c24c0-d6e1-49dd-9806-f9282606d999"
    },
    {
        "author": "陈造",
        "paragraphs": [
            "旱蝗蔽土翳云空，遥想驱驰逐转蓬。",
            "端坐頼君酬一饱，老颜可讳发慙红。"
        ],
        "title": "次韵杨宰捕蝗宿兑巖四首  其二",
        "id": "ae2b2da1-ef99-479c-ac34-c8b4d9943e30"
    },
    {
        "author": "陈造",
        "paragraphs": [
            "去为民劳走险艰，停骖几问具茨山。",
            "祇今欲致贤劳谢，诗债徒能准数还。"
        ],
        "title": "次韵杨宰捕蝗宿兑巖四首  其三",
        "id": "78818156-d0b7-408a-9ca6-a4d8090316c1"
    },
    {
        "author": "陈造",
        "paragraphs": [
            "龙公私我雨霶浪，酿酒须防有乞浆。",
            "慙愧四邻千万室，畧无笑语及时晹。"
        ],
        "title": "次韵杨宰捕蝗宿兑巖四首  其四",
        "id": "4fede250-7672-4d8f-9c13-5c03323d23af"
    },
    {
        "author": "陈造",
        "paragraphs": [
            "高花笑属赋花人，花自鲜明笔有神。",
            "可惜人间两清绝，不教媚妩对闲身。"
        ],
        "title": "次韵杨宰凌霄花",
        "id": "4f0641b3-ee56-489c-816f-b114c4e91218"
    },
    {
        "author": "陈造",
        "paragraphs": [
            "雪英闲澹炯双明，水斛泓渟碧一罂。",
            "小憩山村无与语，熏炉茶鼎鬭僧清。"
        ],
        "title": "再次韵杨宰七首  其一",
        "id": "23f9b876-7c30-43c4-b238-dfffca4167d0"
    },
    {
        "author": "陈造",
        "paragraphs": [
            "颇思菱角问鸡头，且放莲房擅早秋。",
            "蠲渴涤烦须底物，未应接绠汲溪流。"
        ],
        "title": "再次韵杨宰七首  其二",
        "id": "1e9d6fa3-9a5c-4117-8ccd-7c337db68630"
    },
    {
        "author": "陈造",
        "paragraphs": [
            "能书徒自想高闲，煨芋何从得嬾残。",
            "萧寺随缘茶餠供，胜谭谁为解忧端。"
        ],
        "title": "再次韵杨宰七首  其三",
        "id": "cc61d84d-bbd5-4027-9573-55d8b90136d8"
    },
    {
        "author": "陈造",
        "paragraphs": [
            "枣饤菘葅不阙供，露莲何啻剥千蓬。",
            "迎秋更有苍虬卵，邀勒斜阳未肯红。"
        ],
        "title": "再次韵杨宰七首  其四",
        "id": "a45758f8-fe9e-4b0c-b7ab-0171139b0cb7"
    },
    {
        "author": "陈造",
        "paragraphs": [
            "微吟长啸强跻攀，愁斛多于庾子山。",
            "我亦丰凶关梦寐，秋成消息待君还。"
        ],
        "title": "再次韵杨宰七首  其五",
        "id": "111b4ccc-a753-4c59-9ceb-19f0de69b614"
    },
    {
        "author": "陈造",
        "paragraphs": [
            "骤闻行旅叹赍粮，无复居人肯馈浆。",
            "十袭君诗要娱老，却愁痛定说常旸。"
        ],
        "title": "再次韵杨宰七首  其六",
        "id": "52307d7c-1f42-47d7-bd84-67c3d50e4ecc"
    },
    {
        "author": "陈造",
        "paragraphs": [
            "附丽高阴暑里春，衰荣不预主林神。",
            "胡床想踞僧垣夜，却爱香随露滴身。"
        ],
        "title": "再次韵杨宰七首  其七",
        "id": "6bb27810-6ea4-4423-be66-339e451f69fa"
    },
    {
        "author": "陈造",
        "paragraphs": [
            "表表两卿吾莫逆，青刍白饭玉为醅。",
            "因循桑下成三宿，解后花时更一来。"
        ],
        "title": "题傅商卿家壁二首  其一",
        "id": "87d367a8-6f05-4c68-81d6-9c28c5e9a040"
    },
    {
        "author": "陈造",
        "paragraphs": [
            "酒处清谭烛下棋，归期初未厌迟迟。",
            "若为径作翩然去，明日阴晴可得知。"
        ],
        "title": "题傅商卿家壁二首  其二",
        "id": "89944a62-dfbe-4f18-83eb-bcf288575992"
    },
    {
        "author": "陈造",
        "paragraphs": [
            "小轩肯许置琴书，客邸僧垣总不如。",
            "岂但郎君可棋酒，旧便江水煮江鱼。"
        ],
        "title": "题彭尉轩壁三首  其一",
        "id": "a60ad844-dde5-497e-8a26-5f2af2d24f52"
    },
    {
        "author": "陈造",
        "paragraphs": [
            "甓社家居水四环，房陵官舍祇重山。",
            "客中一旦兼双美，山影江光衽席间。"
        ],
        "title": "题彭尉轩壁三首  其二",
        "id": "efcab7ca-cd3c-4c3c-9c53-6cc3e2fd99fb"
    },
    {
        "author": "陈造",
        "paragraphs": [
            "轩成首作梅仙客，再到园池更可观。",
            "日有脊令栖小树，时看㶉鶒下前滩。"
        ],
        "title": "题彭尉轩壁三首  其三",
        "id": "7d70cad4-a90b-4bee-b699-24a4d0bfe266"
    },
    {
        "author": "陈造",
        "paragraphs": [
            "盛吉低眉亦问囚，不疑断狱但春秋。",
            "定知小试皮鞭罢，却唤樵青荐茗瓯。"
        ],
        "title": "题吴子隆兼隠二首  其一",
        "id": "f492f5c1-6c6d-44d3-a45d-356e1003cb39"
    },
    {
        "author": "陈造",
        "paragraphs": [
            "元亮官居亦松菊，次山生事有笭箵。",
            "酒如欵乃声中醉，目向平反笑处长。"
        ],
        "title": "题吴子隆兼隠二首  其二",
        "id": "4c00dd42-27b0-4610-a22d-ff929d351b10"
    },
    {
        "author": "陈造",
        "paragraphs": [
            "斤除介甲更加鞭，隽永丰腴旧所便。",
            "蛏弟蛤兄从倚市，车公酒处信光前。"
        ],
        "title": "次韵张守仲思食车螯",
        "id": "656a7aea-62af-4a4d-9176-8ce2c4496fd7"
    },
    {
        "author": "陈造",
        "paragraphs": [
            "頫江山水簷楹外，壮观风烟画轴中。",
            "诗客去留俱不恶，缓摇吟辔倚天风。"
        ],
        "title": "寄赵宰三首  其一",
        "id": "c5c69303-43e1-4e24-b25f-bceb769c56bb"
    },
    {
        "author": "陈造",
        "paragraphs": [
            "猛士语难熊虎样，画楼山立水云间。",
            "雄豪等作诗家助，酒处吟牋莫放闲。"
        ],
        "title": "寄赵宰三首  其二",
        "id": "efa63cf2-3514-4f5f-8271-3f7bcb882ce9"
    },
    {
        "author": "陈造",
        "paragraphs": [
            "北山何意阻清游，似为江山挽得留。",
            "客未言归君好事，此盟端肯再寻不。"
        ],
        "title": "寄赵宰三首  其三",
        "id": "b630c193-5fe1-445d-bb99-da3126b94e64"
    },
    {
        "author": "陈造",
        "paragraphs": [
            "同簉儒宫把一觞，鹿鸣伐木奏深堂。",
            "要防技痒论文地，莫忆前宵放酒狂。"
        ],
        "title": "学宫诸生饮邀予与子野同之三首  其一",
        "id": "cecac8f3-f7f2-4888-9048-c44b64b192c4"
    },
    {
        "author": "陈造",
        "paragraphs": [
            "少日峨冠英俊场，课余觞咏共徜徉。",
            "孰知薄宦江湖去，频梦炉亭餠饦香。"
        ],
        "title": "学宫诸生饮邀予与子野同之三首  其二",
        "id": "895c8df9-5c5f-415e-81f7-042a5b63d622"
    },
    {
        "author": "陈造",
        "paragraphs": [
            "忍饥不嗅嗟来食，强项从教俗子嗔。",
            "乘闲甘作不速客，好事无非我辈人。"
        ],
        "title": "学宫诸生饮邀予与子野同之三首  其三",
        "id": "947ff66f-7719-4ad4-821d-b510580c308c"
    },
    {
        "author": "陈造",
        "paragraphs": [
            "泛香樽俎飞云上，著色江山泚笔前。",
            "干鹊鸣鸠共晴昼，长红短绿各华年。"
        ],
        "title": "登頫江三绝赵宰增为四复次韵答之 追和 其一",
        "id": "932d9b3e-e874-49bf-a27f-7dc7c77654e5"
    },
    {
        "author": "陈造",
        "paragraphs": [
            "流光何忍太匆匆，一段清欢欻梦中。",
            "頼是缄藏玉雪句，老人他日苦头风。"
        ],
        "title": "登頫江三绝赵宰增为四复次韵答之 追和 其二",
        "id": "dc8b9a67-737a-4fbe-96a9-2c965580082e"
    },
    {
        "author": "陈造",
        "paragraphs": [
            "两豪挥笔对江山，怪底风蜚齿颊间。",
            "雕虎未驯金索紧，长鲸已鲙钓竿闲。"
        ],
        "title": "登頫江三绝赵宰增为四复次韵答之 追和 其三",
        "id": "16a96287-1469-4e67-96a1-48cb535322e7"
    },
    {
        "author": "陈造",
        "paragraphs": [
            "两夜北风吹石裂，雪神骄蹇更淹留。",
            "羁人坐叹肌生粟，媚白妖红耐此不。"
        ],
        "title": "登頫江三绝赵宰增为四复次韵答之 追和 其四",
        "id": "2b3fefcb-93e8-4bf0-b3e2-2a7e09c4a568"
    },
    {
        "author": "陈造",
        "paragraphs": [
            "东园北寺非无约，瘦骨禁寒未敢前。",
            "寄语惊风并急雪，多情多感况中年。"
        ],
        "title": "登頫江三绝赵宰增为四复次韵答之 追和 其五",
        "id": "7bcd49b4-ef30-4230-b760-a5c10ecb0fd1"
    },
    {
        "author": "陈造",
        "paragraphs": [
            "平时镜里笑头颅，道我为官已近谀。",
            "但遣余年犹甲子，不妨绛老尚泥涂。"
        ],
        "title": "赠相士潘翁二首  其一",
        "id": "16dcd50e-089d-46a6-9a3d-9ad90b53afcd"
    },
    {
        "author": "陈造",
        "paragraphs": [
            "凉凉寂寂不关天，自诡诗穷五十年。",
            "君比老夫痴又甚，更教斲句当行缠。"
        ],
        "title": "赠相士潘翁二首  其二",
        "id": "b29f5fa6-8c27-4ab3-8e6f-16f5bacf7ec8"
    },
    {
        "author": "陈造",
        "paragraphs": [
            "不待车轮四角生，欲行还驻为交情。",
            "又成一笑渌樽晚，诗卷竹风相与清。"
        ],
        "title": "题干明寺壁",
        "id": "030e74dd-5e84-4429-9e9e-12ecf2e10785"
    },
    {
        "author": "陈造",
        "paragraphs": [
            "客里春光似许忙，还家余几酒边狂。",
            "酴醾芍药芳期在，不问芜菁满意黄。"
        ],
        "title": "题柏氏壁二首  其一",
        "id": "443eccf8-c613-46e7-a7be-2002d20cf907"
    },
    {
        "author": "陈造",
        "paragraphs": [
            "梦觉号呼攧鹞风，忽惊肤粟似深冬。",
            "凄凉敛白收红后，頼有春醪琥珀浓。"
        ],
        "title": "题柏氏壁二首  其二",
        "id": "5948658a-588d-450c-9d86-8be8e9109de3"
    },
    {
        "author": "陈造",
        "paragraphs": [
            "红尘半世仅绯衫，白首官曹两换衔。",
            "羞见淮乡隠君子，紫芝黄独老嵌巖。"
        ],
        "title": "次梁教授见贻韵五首  其一",
        "id": "1628f499-84a9-437c-9e52-9fbe0aa97892"
    },
    {
        "author": "陈造",
        "paragraphs": [
            "沐猴岂合缠章服，野马如今脱辔衔。",
            "屈指悔来坡下路，瘦筇随客上巉巖。"
        ],
        "title": "次梁教授见贻韵五首  其二",
        "id": "196c575d-7408-491f-a1d4-0c51c270db6e"
    },
    {
        "author": "陈造",
        "paragraphs": [
            "谁向仙曹接胜谭，金泥天篆署冰衔。",
            "如闻不惜蜚霞佩，乞与耕莘与筑巖。"
        ],
        "title": "次梁教授见贻韵五首  其三",
        "id": "6472799b-4a6b-4a50-95d7-d9497b081357"
    },
    {
        "author": "陈造",
        "paragraphs": [
            "藏室仙经玉作函，一编当复翠鸾衔。",
            "即今尚喜观书眼，月射清池电耀巖。"
        ],
        "title": "次梁教授见贻韵五首  其四",
        "id": "01cb4477-c1fc-48d3-aa87-25140589820d"
    },
    {
        "author": "陈造",
        "paragraphs": [
            "敝帚千篇漫手缄，分无三字入官衔。",
            "消磨不尽干云气，时作长虹贯夜巖。"
        ],
        "title": "次梁教授见贻韵五首  其五",
        "id": "69f1a556-3076-49b9-b1ed-09cad7f7ed8a"
    },
    {
        "author": "陈造",
        "paragraphs": [
            "旱风虫孽久挻灾，好雨如今陆续来。",
            "谁道天人不相与，青章解挽帝心回。"
        ],
        "title": "喜雨口号呈陈守伯固十二首  其一",
        "id": "e82ee36b-da7a-44da-9e0b-e1ae974ac1c7"
    },
    {
        "author": "陈造",
        "paragraphs": [
            "共说邦君祷雨时，衋如疾痛切肤肌。",
            "公心一片秋空月，可但圆通大士知。"
        ],
        "title": "喜雨口号呈陈守伯固十二首  其二",
        "id": "ad9922e9-f28e-4d3c-ae88-d334ab94566c"
    },
    {
        "author": "陈造",
        "paragraphs": [
            "未明出作夜深归，敢怨今年雨后时。",
            "岂独旱杷全好在，晚秧不死尚堪移。"
        ],
        "title": "喜雨口号呈陈守伯固十二首  其三",
        "id": "f5469520-cc25-4649-9db8-4b56ef060e2a"
    },
    {
        "author": "陈造",
        "paragraphs": [
            "醮坛初上水沉烟，甓社龙公敢晏眠。",
            "为建清泠三万斛，坐令翠密舞中田。"
        ],
        "title": "喜雨口号呈陈守伯固十二首  其四",
        "id": "13be9850-edea-4a6e-a9a1-4d1c7fded243"
    },
    {
        "author": "陈造",
        "paragraphs": [
            "货绝交通腹殷雷，人家一雨便春台。",
            "即看商贩接踵集，已有米船衔尾来。"
        ],
        "title": "喜雨口号呈陈守伯固十二首  其五",
        "id": "ed4aa5dd-2fff-459f-b4b7-84647304bd16"
    },
    {
        "author": "陈造",
        "paragraphs": [
            "钱轻币重病吾农，未有奇方起困穷。",
            "粗遣年丰官籴粟，少令钱币各通融。"
        ],
        "title": "喜雨口号呈陈守伯固十二首  其六",
        "id": "b9b65c67-e542-4d9a-9181-d9cae9184cfc"
    },
    {
        "author": "陈造",
        "paragraphs": [
            "使君手有垂云帚，虐魃妖螟扫不余。",
            "十顷飞蝗戴蛆死，已濡银笔为君书。"
        ],
        "title": "喜雨口号呈陈守伯固十二首  其七",
        "id": "8a7b6db9-d3c8-46b8-b3f7-aecdec98008b"
    },
    {
        "author": "陈造",
        "paragraphs": [
            "疠疾流时囊探丸，羸癃十九得安全。",
            "再烦起死回生手，挽作山城大有年。"
        ],
        "title": "喜雨口号呈陈守伯固十二首  其八",
        "id": "46c580ed-0d31-4a58-aac5-7037e9237d96"
    },
    {
        "author": "陈造",
        "paragraphs": [
            "邦人苦旱日呻呼，公比邦人更瘠臞。",
            "贺雨归来人竞问，邦君今日解颜无。"
        ],
        "title": "喜雨口号呈陈守伯固十二首  其九",
        "id": "4cec376b-8b95-4a7f-aa7c-3b331ffb7094"
    },
    {
        "author": "陈造",
        "paragraphs": [
            "得句聊将颂作霖，开樽亦复陋孤斟。",
            "南亭旧约何时践，志喜从公更一吟。"
        ],
        "title": "喜雨口号呈陈守伯固十二首  其一○",
        "id": "dde8d0dc-8b01-483a-a711-ae6ee2a63c7d"
    },
    {
        "author": "陈造",
        "paragraphs": [
            "岁收粗足蛰饥雷，不頼门生送酒杯。",
            "坐遣将军扪腹笑，端知此惠有从来。"
        ],
        "title": "喜雨口号呈陈守伯固十二首  其一一",
        "id": "7aa97a34-63ee-4ce4-a27b-fae31765e9cb"
    },
    {
        "author": "陈造",
        "paragraphs": [
            "雨后郊原小杖藜，行人相语各伸眉。",
            "即今极目如云稼，曾是蝗虫盖地皮。"
        ],
        "title": "喜雨口号呈陈守伯固十二首  其一二",
        "id": "bd9225d1-577a-4916-b5e1-486d0adfa070"
    },
    {
        "author": "陈造",
        "paragraphs": [
            "与世端如上濑船，还家稍办买山钱。",
            "松风吹断蓬瀛梦，诗酒淋漓送暮年。"
        ],
        "title": "漫与",
        "id": "892d4479-f326-4f2a-bdc6-686aec5a8dff"
    },
    {
        "author": "陈造",
        "paragraphs": [
            "夜光一百八十七，有底六丁忘下收。",
            "密勿端知紫皇侧，镇欀犹计子孙谋。"
        ],
        "title": "跋简斋二帖",
        "id": "9056329d-24bb-434d-b091-3e11e6ae2ed8"
    },
    {
        "author": "陈造",
        "paragraphs": [
            "多誉庸非蠲忿草，一谦良是辟兵符。",
            "先生謦欬忘鸡口，俗子过逢动虎须。"
        ],
        "title": "无题",
        "id": "7661803e-633a-4d6a-9b66-188597ae9fd6"
    },
    {
        "author": "陈造",
        "paragraphs": [
            "修程快著祖生鞭，胜日同乘李郭船。",
            "自愧不能扶病去，郭南亭上看登仙。"
        ],
        "title": "陈君美许仲和赴省病不能出饯以二绝句  其一",
        "id": "304ffe79-f99a-4b6d-bc87-7a30611c1993"
    },
    {
        "author": "陈造",
        "paragraphs": [
            "何人把酒送扬舲，定复从容柳下亭。",
            "共说归时柳阴合，与君衫色鬭青青。"
        ],
        "title": "陈君美许仲和赴省病不能出饯以二绝句  其二",
        "id": "899dec29-e92e-4e6e-a8aa-fb7c6da3296e"
    },
    {
        "author": "陈造",
        "paragraphs": [
            "晴日烘开栗玉葩，嬾随霰雪送年华。",
            "淮乡地冷开虽晚，竟是人间第一花。"
        ],
        "title": "春暖赠梅喜作二首  其一",
        "id": "ef9bbb6a-d00c-46a1-bbad-79004d43d41d"
    },
    {
        "author": "陈造",
        "paragraphs": [
            "手撚芳枝酹渌樽，东君乃有发生恩。",
            "即今省暖铜瓶水，罗幙围香共晏温。"
        ],
        "title": "春暖赠梅喜作二首  其二",
        "id": "aa7c6d56-0519-46f6-9bc7-693be5586f92"
    },
    {
        "author": "陈造",
        "paragraphs": [
            "山阳城外舣舟初，先问黄公旧酒垆。",
            "空有向来觞咏意，岁华不贷白髭须。"
        ],
        "title": "游山阳十首  其一",
        "id": "63df463b-0683-43af-bbf7-8d4872b68134"
    },
    {
        "author": "陈造",
        "paragraphs": [
            "邗沟帆席即长淮，鬓未霜时惯往回。",
            "绛县老人今若此，此生更复几番来。"
        ],
        "title": "游山阳十首  其二",
        "id": "e793d878-1cf6-404e-95b7-c7f5cfa4e094"
    },
    {
        "author": "陈造",
        "paragraphs": [
            "官池二十四鸳鸯，锦彩争鲜伴醉狂。",
            "翡翠有儿知更好，几时飞到酒樽傍。"
        ],
        "title": "游山阳十首  其三",
        "id": "5d7c5505-dadf-451a-ac0b-a19155f2909d"
    },
    {
        "author": "陈造",
        "paragraphs": [
            "玳筵当日小红裳，珠压双丫十岁强。",
            "回首方知但青子，胡琴声里怨茶商。"
        ],
        "title": "游山阳十首  其四",
        "id": "913fc47d-a823-4666-a0f5-14af49ae4411"
    },
    {
        "author": "陈造",
        "paragraphs": [
            "故人不复倒奚囊，但有荒阡荫白杨。",
            "魂定可招吾得已，试吟楚些命巫阳。"
        ],
        "title": "游山阳十首  其五",
        "id": "350bace0-57e0-436f-8e3b-2bc7b3a6e7ee"
    },
    {
        "author": "陈造",
        "paragraphs": [
            "高郎胸次著潇湘，亭枕城闉野趣长。",
            "我欲亭西分一曲，白鸥波外自鸣榔。"
        ],
        "title": "游山阳十首  其六",
        "id": "d8bee08f-2468-463c-97cf-658e362856a3"
    },
    {
        "author": "陈造",
        "paragraphs": [
            "会看亭下水涵空，菡萏香中理钓筒。",
            "北道主人吾有托，不应独飨北窗风。"
        ],
        "title": "游山阳十首  其七",
        "id": "becd6592-69a0-46c7-91bc-2d0961d4575e"
    },
    {
        "author": "陈造",
        "paragraphs": [
            "多许金钗换好辞，长巾短帊缕金泥。",
            "老来诗力知何似，细访香罗验旧题。"
        ],
        "title": "游山阳十首  其八",
        "id": "d2c4b579-fda9-4a4f-b805-5c16d09ae083"
    },
    {
        "author": "陈造",
        "paragraphs": [
            "刘伶台畔酹金巵，寂寂荒丘带晚晖。",
            "今日先生不能饮，妇言屏弃未为非。"
        ],
        "title": "游山阳十首  其九",
        "id": "fad9ffc0-e711-480e-b0d8-e308706c96d6"
    },
    {
        "author": "陈造",
        "paragraphs": [
            "熙台楚观小开樽，老去登临易断魂。",
            "蹀血龙荒平昔志，即今搔首望中原。"
        ],
        "title": "游山阳十首  其一○",
        "id": "709c142a-15c6-4d82-8565-87a39d55e121"
    },
    {
        "author": "陈造",
        "paragraphs": [
            "梅花时节屡开樽，欲赠梅花欠可人。",
            "令日有人梅样好，迟君同赏雪中春。"
        ],
        "title": "招山阳高徐二生饮二首  其一",
        "id": "0c2d35fe-b497-472c-bece-fdff43cf3021"
    },
    {
        "author": "陈造",
        "paragraphs": [
            "欲作山阴兴尽回，良思与子共衔杯。",
            "要须人境俱清绝，好抱瑶琴踏雪来。"
        ],
        "title": "招山阳高徐二生饮二首  其二",
        "id": "677b2be9-cec0-4490-84dc-a7d5a040af3f"
    },
    {
        "author": "陈造",
        "paragraphs": [
            "远峰近薄鉴中浮，每泊行舟十日留。",
            "雨望晴临俱不恶，最怜烟霭暝高秋。"
        ],
        "title": "题因老松江烟雨图二首  其一",
        "id": "dbf53103-6d85-4da2-b5bd-b970348fe97d"
    },
    {
        "author": "陈造",
        "paragraphs": [
            "千里湖山宿雾昏，倚栏一笔解平吞。",
            "渔郎好在收纶罢，想踞笭箵共一樽。"
        ],
        "title": "题因老松江烟雨图二首  其二",
        "id": "7967b6d9-1b96-4179-ac26-264d0e5ae44a"
    },
    {
        "author": "陈造",
        "paragraphs": [
            "蓼滩芦渚好徜徉，肯便云天去作行。",
            "未用选奴防夜燎，不妨结伴傲晨霜。"
        ],
        "title": "题因师百鴈图二首  其一",
        "id": "0fd88bb8-8f53-4027-9019-64f52d17bb95"
    },
    {
        "author": "陈造",
        "paragraphs": [
            "闻道崔公作芦鴈，端如庄叟玩鯈鱼。",
            "鶱翔唼啑妙百态，君看老因般礴余。"
        ],
        "title": "题因师百鴈图二首  其二",
        "id": "6192a171-8ecf-4e47-95fb-227671529817"
    },
    {
        "author": "陈造",
        "paragraphs": [
            "因师写物三昧手，公取天机付笔端。",
            "坐想瑛盘分磊磈，忆尝贝齿冰甘寒。"
        ],
        "title": "题因师蒲桃图二首  其一",
        "id": "edc56f1e-cd01-4e62-a129-65a14632798e"
    },
    {
        "author": "陈造",
        "paragraphs": [
            "晶荧压架绀珠圆，苒蒻萦风露叶鲜。",
            "病酒人方渴羌似，为师开卷忍馋涎。"
        ],
        "title": "题因师蒲桃图二首  其二",
        "id": "eec2297f-b247-4f39-b93b-bfb0709b0697"
    },
    {
        "author": "陈造",
        "paragraphs": [
            "冰蟾蜚下一天霜，领畧巖花旖旎香。",
            "我亦小园清绝处，与君同命醉为乡。"
        ],
        "title": "八月十二日夜偕客赏木犀八首  其一",
        "id": "b47d7047-b713-47a8-8ede-642adb379804"
    },
    {
        "author": "陈造",
        "paragraphs": [
            "谢兰潘璧少年场，玉麈金罍度夜央。",
            "老子遽能忘此兴，且容投杖唤胡床。"
        ],
        "title": "八月十二日夜偕客赏木犀八首  其二",
        "id": "79da7ebd-0f20-45c9-8d4a-a70f4bbae632"
    },
    {
        "author": "陈造",
        "paragraphs": [
            "朋来济济尽嘉宾，饮兴翩翩笑语真。",
            "绝胜谪仙邀月醉，当时和影祇三人。"
        ],
        "title": "八月十二日夜偕客赏木犀八首  其三",
        "id": "2755ec90-7196-4223-b881-097b9bc47d32"
    },
    {
        "author": "陈造",
        "paragraphs": [
            "露颗零空沍欲冰，风姨收尽晚林声。",
            "金波冷浸山河影，直为高阳酒伴明。"
        ],
        "title": "八月十二日夜偕客赏木犀八首  其四",
        "id": "03e002a8-2046-4914-bc47-c1951dfc35fe"
    },
    {
        "author": "陈造",
        "paragraphs": [
            "衰怀对客便超然，病骨枝梧胜去年。",
            "未作槌腰摩腹想，尚堪渌蚁翠蛾前。"
        ],
        "title": "八月十二日夜偕客赏木犀八首  其五",
        "id": "66bff35c-3cbf-43da-8bad-fe4fac52859a"
    },
    {
        "author": "陈造",
        "paragraphs": [
            "客间那不笑翁痴，酒处犹须古锦为。",
            "不道诗成还玉雪，聊凭一解桂娥颐。"
        ],
        "title": "八月十二日夜偕客赏木犀八首  其六",
        "id": "acdea321-e80a-4d15-acaa-96588fd20153"
    },
    {
        "author": "陈造",
        "paragraphs": [
            "人间雨恨更云愁，月殿僊娥替汝羞。",
            "诗酹此觞坚后约，与人晴霁作中秋。"
        ],
        "title": "八月十二日夜偕客赏木犀八首  其七",
        "id": "3a679c09-ab84-4ad3-97bb-80cc65a457b6"
    },
    {
        "author": "陈造",
        "paragraphs": [
            "酒边先起未须扶，犹听槌床击唾壶。",
            "风月撩人成不寝，隔墙却拟应歌呼。"
        ],
        "title": "八月十二日夜偕客赏木犀八首  其八",
        "id": "0886e628-1668-47e7-9c09-c21fe528877b"
    },
    {
        "author": "陈造",
        "paragraphs": [
            "两鸭惊鸣转五更，幽人宿酒未全醒。",
            "小轩祇似孤舟上，忆得霜湖带梦听。"
        ],
        "title": "晓枕二首  其一",
        "id": "b6bfae6c-55d9-4f2a-938b-9abf6b1cd923"
    },
    {
        "author": "陈造",
        "paragraphs": [
            "铜丸惊破将军梦，银箭催登朝士车。",
            "老朽布衾酣晓暖，晨乌夜鹤莫愁予。"
        ],
        "title": "晓枕二首  其二",
        "id": "f89ebcca-c77e-4c5f-9792-d3021124e2af"
    },
    {
        "author": "陈造",
        "paragraphs": [
            "小摇蛇影鸟惊堕，已落背毛牛自如。",
            "瞢欲分朋慙老病，与渠甘作典筹舒。"
        ],
        "title": "书城北尼庵二首  其一",
        "id": "403f0d92-3ba0-46dc-b4ca-a6d5e98a8d1d"
    },
    {
        "author": "陈造",
        "paragraphs": [
            "诸郎弓力胜黄间，中戟穿杨气貌闲。",
            "乐府新传杀胡谶，看君飞矢下阴山。"
        ],
        "title": "书城北尼庵二首  其二",
        "id": "01179c9d-e2b8-47f8-9a7b-6b6271431085"
    },
    {
        "author": "陈造",
        "paragraphs": [
            "雪翎如扇十钧弓，霹雳声前玉斚空。",
            "人似堵墙争指似，少年场里著衰翁。"
        ],
        "title": "漏泽院四绝句  其一",
        "id": "54e48520-09c7-475a-996d-fe1106eac256"
    },
    {
        "author": "陈造",
        "paragraphs": [
            "隽游分破北窗眠，笑撚吟髭看控弦。",
            "久袖飞驰银管手，为渠涂改角弓篇。"
        ],
        "title": "漏泽院四绝句  其二",
        "id": "f7231eba-18bb-4c92-9975-62b2d2a6b435"
    },
    {
        "author": "陈造",
        "paragraphs": [
            "将军弓力今羊侃，病渴归来似长卿。",
            "抹羽尚堪支十槊，忆看衔尾饿鸱鸣。"
        ],
        "title": "漏泽院四绝句  其三",
        "id": "160a2289-662f-4ed4-b3e3-44c19d5cb5f1"
    },
    {
        "author": "陈造",
        "paragraphs": [
            "粹公颇似庐山远，美酒还因我辈沽。",
            "想得静看豪饮罢，一灯弥勒伴跏趺。"
        ],
        "tags": [
            "庐山"
        ],
        "title": "漏泽院四绝句  其四",
        "id": "a9283219-2180-4c85-9468-21c339edcb9c"
    },
    {
        "author": "陈造",
        "paragraphs": [
            "餬口卑官似不逢，解将觞咏当千钟。",
            "劣优何似隆中叟，投老归来作卧龙。"
        ],
        "title": "题坟庵壁四首  其一",
        "id": "2f0cf4ee-af54-4683-9d9e-e026ac65e88c"
    },
    {
        "author": "陈造",
        "paragraphs": [
            "损益才通理洞明，不应知死异知生。",
            "惜无人把宣尼语，说似当年尚子平。"
        ],
        "title": "题坟庵壁四首  其二",
        "id": "102201e6-24ae-4e9a-a45f-3350110e627f"
    },
    {
        "author": "陈造",
        "paragraphs": [
            "钟鸣已饭尚来游，竹好排门不待求。",
            "争席馈浆吾不计，此身沧海信虚舟。"
        ],
        "title": "题坟庵壁四首  其三",
        "id": "a981eb3b-dbee-41fa-9a80-571ce99c064d"
    },
    {
        "author": "陈造",
        "paragraphs": [
            "寂寞江湖吏隠翁，平生纯默养胸中。",
            "即今技痒余诗癖，时眩晴霄作彩虹。"
        ],
        "title": "题坟庵壁四首  其四",
        "id": "09a756d5-2587-4f4f-a452-ea6a095c9948"
    },
    {
        "author": "陈造",
        "paragraphs": [
            "南陂荒茀已成围，北墅田租颇应期。",
            "两地径规般薄地，小为庵屋大为池。"
        ],
        "title": "东庄小留四首  其一",
        "id": "79e292e2-62ea-4c7d-84b4-8e83273bda89"
    },
    {
        "author": "陈造",
        "paragraphs": [
            "夹沟欲插柳千株，遶舍先营五亩蔬。",
            "供爨御冬须次第，西归新得务农书。"
        ],
        "title": "东庄小留四首  其二",
        "id": "182542eb-3336-41e6-8a8c-340c03ecc081"
    },
    {
        "author": "陈造",
        "paragraphs": [
            "亲朋樽俎日周旋，无限欢情到酒边。",
            "底许挤排作尊客，祇令抚己叹衰年。"
        ],
        "title": "东庄小留四首  其三",
        "id": "c45f2f23-33e0-4166-b3a8-7d1dc6c6a731"
    },
    {
        "author": "陈造",
        "paragraphs": [
            "接屋连墙翠密中，炊香羹玉饱过从。",
            "人将逋客为同社，地与斜川作附庸。"
        ],
        "title": "东庄小留四首  其四",
        "id": "8c9f1d3a-319a-415c-8e0b-c130a145fa26"
    },
    {
        "author": "陈造",
        "paragraphs": [
            "行寻诘屈蹑崎岖，已谢邻翁果下驹。",
            "北走松楸无数里，杖藜筋力尚枝梧。"
        ],
        "title": "雨中题柏氏壁二首  其一",
        "id": "5c8ee69a-9384-4d19-a101-8dc1378c6fd3"
    },
    {
        "author": "陈造",
        "paragraphs": [
            "苏端颇惯招新客，御叔何烦讶圣人。",
            "未用平章旧新雨，一樽聊喜对情亲。"
        ],
        "title": "雨中题柏氏壁二首  其二",
        "id": "33f55345-d6b7-4fd4-a383-9962faacf871"
    },
    {
        "author": "陈造",
        "paragraphs": [
            "看竹排门爱靓深，青青不受雪霜侵。",
            "谁知倦客幽寻去，老越风波亦此心。"
        ],
        "title": "次韵杨宰爱竹",
        "id": "f0a0334d-2b86-47d4-b7c8-16f9313c1768"
    },
    {
        "author": "陈造",
        "paragraphs": [
            "数寻脆碧袅轻阴，岁不知寒暑不侵。",
            "属厌吟风仍啸雨，尽收县解入琴心。"
        ],
        "title": "次韵杨宰思庭竹",
        "id": "a3101bf4-3bee-475f-b844-bb900463f8a0"
    },
    {
        "author": "陈造",
        "paragraphs": [
            "阳关声断酒杯残，昨梦回思变暑寒。",
            "七见蟾蜍作圆缺，四冯鳞羽问平安。"
        ],
        "title": "寄郢州崔守八首  其一",
        "id": "e789d417-4784-4064-acb0-e59df7d0ee04"
    },
    {
        "author": "陈造",
        "paragraphs": [
            "尝记停骖古郢州，待晴曾是贾胡留。",
            "锦囊亦有阳春句，不得亲题白雪楼。"
        ],
        "title": "寄郢州崔守八首  其二",
        "id": "d72057f8-f42a-4379-b7b1-074065d634e8"
    },
    {
        "author": "陈造",
        "paragraphs": [
            "楚郢繁雄亚上都，莫愁风韵未应殊。",
            "小园依旧深红色，曾辱遨头载酒无。"
        ],
        "title": "寄郢州崔守八首  其三",
        "id": "9c3cb154-6bf1-4991-ab75-285f282ad8b3"
    },
    {
        "author": "陈造",
        "paragraphs": [
            "碧香当日荐金船，桑落宜城不直钱。",
            "一自黄堂沉醉后，至今追忆尚流涎。"
        ],
        "title": "寄郢州崔守八首  其四",
        "id": "eb09c28e-295a-46bc-a602-21b0e84fc4ad"
    },
    {
        "author": "陈造",
        "paragraphs": [
            "别乘修程骥騄驰，书来犹肯记衰迟。",
            "每思胶漆班荆地，敢忘风波在莒时。"
        ],
        "title": "寄郢州崔守八首  其五",
        "id": "a3866822-8393-428a-8bde-024fe7356f2f"
    },
    {
        "author": "陈造",
        "paragraphs": [
            "雍郎高韵似文同，水墨仍参二米风。",
            "解搴山川归短幅，可能陆续寄来鸿。"
        ],
        "title": "寄郢州崔守八首  其六",
        "id": "a5cb4a0a-8ce0-4353-be2d-29a3a1878e90"
    },
    {
        "author": "陈造",
        "paragraphs": [
            "将军竞病旧能诗，黄绢于今玩色丝。",
            "何日酒兵鏖笔阵，未应羽檄谂交绥。"
        ],
        "title": "寄郢州崔守八首  其七",
        "id": "a8cb6dae-f9ac-46a6-b061-f8eceb5019de"
    },
    {
        "author": "陈造",
        "paragraphs": [
            "牙板声中敛翠眉，时应歌我遣怀词。",
            "岂知薄宦飘零去，无复风情似旧时。"
        ],
        "title": "寄郢州崔守八首  其八",
        "id": "be031ba7-d0e6-4877-a9de-199aa5ebdfd4"
    },
    {
        "author": "陈造",
        "paragraphs": [
            "人生穷达后愚贤，宦路何妨小著鞭。",
            "三釜吾今嗟弗洎，奉亲东下羨登仙。"
        ],
        "title": "送吴子隆节推之官信州五首  其一",
        "id": "4e1b9b42-c032-4bd3-86e2-f8288435aaa2"
    },
    {
        "author": "陈造",
        "paragraphs": [
            "行行幕府泛莲初，井井官曹游刃余。",
            "当路急贤饥渴似，不须衔袖子公书。"
        ],
        "title": "送吴子隆节推之官信州五首  其二",
        "id": "8d0341e7-efef-4cb7-b49e-bea444c55f91"
    },
    {
        "author": "陈造",
        "paragraphs": [
            "共把离杯柳影边，柳枝如线拂归船。",
            "枝枝似恨人轻别，颦不成眠更可怜。"
        ],
        "title": "送吴子隆节推之官信州五首  其三",
        "id": "65860205-30b7-4b4c-b52e-1862726664bc"
    },
    {
        "author": "陈造",
        "paragraphs": [
            "幕中婉画得斯人，郡政应从到日新。",
            "银錵金苗休刺口，祇将耕稼富州民。"
        ],
        "title": "送吴子隆节推之官信州五首  其四",
        "id": "55416bb7-1381-4710-aa0d-c60251975fb8"
    },
    {
        "author": "陈造",
        "paragraphs": [
            "连城照乘动分珍，他日词坛著散人。",
            "诗笔有神官有暇，楚鳞燕翼要频频。"
        ],
        "title": "送吴子隆节推之官信州五首  其五",
        "id": "acf45486-5e09-4d39-99d5-884ca44b506a"
    },
    {
        "author": "陈造",
        "paragraphs": [
            "故人常叹别时长，一笑眉开色便黄。",
            "领畧西园好风景，凭君更唤郭汾阳。"
        ],
        "title": "次程平叔韵二首  其一",
        "id": "f31af09b-1eb3-4c6b-a555-e6430d15ac2b"
    },
    {
        "author": "陈造",
        "paragraphs": [
            "诗情对景可胜长，酒与鹅儿鬭嫩黄。",
            "忠贯主人真好事，肯来訾省沈东阳。"
        ],
        "title": "次程平叔韵二首  其二",
        "id": "645934c9-fb0a-4e23-aa55-3b5bb84dcd12"
    },
    {
        "author": "陈造",
        "paragraphs": [
            "戈船干柂截江长，杀气氛昏日气黄。",
            "江畔诗翁泚椽笔，射蛟无复羨枞阳。"
        ],
        "title": "阅水教次前韵",
        "id": "3196cc90-bca9-477b-bb34-afd95fb8800c"
    },
    {
        "author": "陈造",
        "paragraphs": [
            "不须劝醉翠眉长，莫问何时腰下黄。",
            "賸喜相逢各强健，免教闻笛赋山阳。"
        ],
        "title": "程言聚散有感次前韵  其一",
        "id": "849de906-2780-40a7-a858-9435bd5cfe82"
    },
    {
        "author": "陈造",
        "paragraphs": [
            "羣芳围坐引杯长，满目深红间浅黄。",
            "寄语东君好怜客，水西花外慢颓阳。"
        ],
        "title": "程言聚散有感次前韵  其二",
        "id": "f7599d6d-4bd0-4976-896a-65064823f5a8"
    },
    {
        "author": "陈造",
        "paragraphs": [
            "垂柳摇丝千尺长，柳阴深处转鹂黄。",
            "把杯借听歌声醉，绝胜酸寒尉溧阳。"
        ],
        "title": "程言聚散有感次前韵  其三",
        "id": "8a36b280-46e7-4af2-800b-9722f5dead44"
    },
    {
        "author": "陈造",
        "paragraphs": [
            "步趁游人欢意长，谁交鶑燕强雌黄。",
            "凭栏凝伫多佳丽，底羨簪花醉洛阳。"
        ],
        "title": "程言聚散有感次前韵  其四",
        "id": "6181a782-724a-42d4-98ae-b4804c00a31e"
    },
    {
        "author": "陈造",
        "paragraphs": [
            "掉鞅词场缺寸长，端如策蹇趁蜚黄。",
            "弥明小贷凌侯喜，太白犹堪客紫阳。"
        ],
        "title": "再次韵  其一",
        "id": "4a2a8911-0687-4996-8bb8-2ee4e2b25044"
    },
    {
        "author": "陈造",
        "paragraphs": [
            "微风不放浪纹长，噞暖跳鱼三尺黄。",
            "祇欠高荷护千袜，醉粧浓艳媚斜阳。"
        ],
        "title": "再次韵  其二",
        "id": "fe646f05-8ea4-42b7-9b40-cc7e70f9d293"
    },
    {
        "author": "陈造",
        "paragraphs": [
            "二子峨冠共我长，即看紫绶映银黄。",
            "不须握手论家谱，更举宣尼与伯阳。"
        ],
        "title": "再次韵",
        "id": "27eb574f-c9b4-4709-b516-f6206e671ae1"
    },
    {
        "author": "陈造",
        "paragraphs": [
            "郭侯智勇两俱长，驿骑何时诏检黄。",
            "胡运于今已灰囗，看君万旅出渔阳。"
        ],
        "title": "次韵赠郭侯",
        "id": "cbbd7d60-24f3-48f3-9e07-070bac140daf"
    },
    {
        "author": "陈造",
        "paragraphs": [
            "将军恩意为谁长，酒未阑残日脚黄。",
            "傥有春风四絃手，真成留客醉浔阳。"
        ],
        "title": "侯拉客归置饮再次韵",
        "id": "7336a292-055f-49ac-aa32-120435cfea52"
    },
    {
        "author": "陈造",
        "paragraphs": [
            "霍王无短似无长，惊见新诗写硬黄。",
            "鱼在九渊终玉食，世间濡足羨浮阳。"
        ],
        "title": "赵通判有诗次韵二首  其一",
        "id": "d93df257-26d5-40a6-bd3c-3613fd425d4f"
    },
    {
        "author": "陈造",
        "paragraphs": [
            "短歌对酒不能长，犹胜车尘扑面黄。",
            "我自关门宝崇鼎，从渠睎价尚咸阳。"
        ],
        "title": "赵通判有诗次韵二首  其二",
        "id": "e1510cb8-5151-4594-9831-273fab5b4a98"
    },
    {
        "author": "陈造",
        "paragraphs": [
            "文字光腾万丈长，锦官老杜豫章黄。",
            "投荒忍死经人鲊，讨饭充肠上岳阳。"
        ],
        "title": "吟诗自笑用前韵  其一",
        "id": "9f771925-869d-49e8-8970-9727a7c3e63d"
    },
    {
        "author": "陈造",
        "paragraphs": [
            "退归我欲学真长，君定才名江夏黄。",
            "考父旧尝睎吉甫，陵阳端的嗣黔阳。"
        ],
        "title": "吟诗自笑用前韵  其二",
        "id": "732df4ff-caae-4dbe-b6d1-259f81019b3b"
    },
    {
        "author": "陈造",
        "paragraphs": [
            "老去难堪痼疾缠，支离甘受众人怜。",
            "出门定被将迎困，紧闭风窗听雨眠。"
        ],
        "title": "病起二首  其一",
        "id": "d44977b0-461b-4888-a534-94a29466eba2"
    },
    {
        "author": "陈造",
        "paragraphs": [
            "舞席歌筵自阔疎，曲生久送绝交书。",
            "平生嗜好消磨尽，留得枯棋了索居。"
        ],
        "title": "病起二首  其二",
        "id": "45b13e10-0cf4-4639-b720-7eeb1520781a"
    },
    {
        "author": "陈造",
        "paragraphs": [
            "白璧明玑每堕前，续貂辄复耸双肩。",
            "一从归作漳滨卧，不寄诗筒恰五年。"
        ],
        "title": "口号十首呈程殿撰  其一",
        "id": "82676784-1098-4cb8-abfc-75f08dbfc5f9"
    },
    {
        "author": "陈造",
        "paragraphs": [
            "欢意长随夜漏长，隆宽尽贷酒边狂。",
            "东归祇有南窗梦，夜夜掀髯锦瑟傍。"
        ],
        "title": "口号十首呈程殿撰  其二",
        "id": "a92d34d7-cfae-48a1-8def-e7e807664028"
    },
    {
        "author": "陈造",
        "paragraphs": [
            "八月襄城暑始回，水仙争趁玉梅开。",
            "当时二物知天意，共报公家福鼎来。"
        ],
        "title": "口号十首呈程殿撰  其三",
        "id": "99d0b8f5-9e20-4239-814c-5b6306505c1b"
    },
    {
        "author": "陈造",
        "paragraphs": [
            "芳信飞来自月宫，月中桂茂劣能容。",
            "素娥封殖非无意，准拟公家不尽供。"
        ],
        "title": "口号十首呈程殿撰  其四",
        "id": "d85383e7-cedd-4913-b591-83804f95e4c8"
    },
    {
        "author": "陈造",
        "paragraphs": [
            "福地常披十幅图，仙翁隠处玉为壶。",
            "九华山侧双峰下，还许侬分半席无。"
        ],
        "tags": [
            "九华山"
        ],
        "title": "口号十首呈程殿撰  其五",
        "id": "6d3b3761-9c1c-4161-b32f-981ac98aa5ff"
    },
    {
        "author": "陈造",
        "paragraphs": [
            "郎君衮绣照鸳行，诗老时须住帝乡。",
            "即见翘材辟新馆，预应绿野敞深堂。"
        ],
        "title": "口号十首呈程殿撰  其六",
        "id": "c8927a2b-5156-4088-ae5f-28e8a45c3336"
    },
    {
        "author": "陈造",
        "paragraphs": [
            "公家昆季尽时贤，叔也骅骝拟度前。",
            "书谂亲庭先静退，至今文采照林泉。"
        ],
        "title": "口号十首呈程殿撰  其七",
        "id": "923cecfe-4e61-4490-822f-13ff4a0273d9"
    },
    {
        "author": "陈造",
        "paragraphs": [
            "童颜缓缓阅庄灵，鬓影青青表帝庭。",
            "后四六年同此夜，台星光映老人星。"
        ],
        "title": "口号十首呈程殿撰  其八",
        "id": "2bfd2b23-f8e8-482f-8fe2-c8987c0893d3"
    },
    {
        "author": "陈造",
        "paragraphs": [
            "故人折柳送东辕，不羨当年李郭船。",
            "囊锦鸱夷有供给，自疑身是御风仙。"
        ],
        "title": "口号十首呈程殿撰  其九",
        "id": "b89d1240-7adc-47d4-901d-1edcaad97226"
    },
    {
        "author": "陈造",
        "paragraphs": [
            "帝所乡关等是家，奚囊纳纳尽天葩。",
            "西湖久待公题品，莫遣波神妬九华。"
        ],
        "tags": [
            "西湖"
        ],
        "title": "口号十首呈程殿撰  其一○",
        "id": "4bcf5206-81e4-4eb6-a5ea-a35c70a3e6f5"
    },
    {
        "author": "陈造",
        "paragraphs": [
            "方朔岁星仍客星，窃桃他日太狂生。",
            "几时又泛灵槎去，平掇天孙翠织成。"
        ],
        "title": "题史髯词卷二首  其一",
        "id": "f7822952-d317-430a-9610-94eda88feab3"
    },
    {
        "author": "陈造",
        "paragraphs": [
            "南风未蛰浙江波，倦客闲愁似许多。",
            "安得双鬟如阿素，红檀声里釂金荷。"
        ],
        "title": "题史髯词卷二首  其二",
        "id": "a591ff63-16c4-4240-9b89-795abf9639e5"
    },
    {
        "author": "陈造",
        "paragraphs": [
            "吟风啸月是真常，何处无何更有乡。",
            "我与吕仙俱不死，静看乌兔幻炎凉。"
        ],
        "title": "赠包道二首  其一",
        "id": "5fc8040d-02a1-40d8-97a0-2b378af7f218"
    },
    {
        "author": "陈造",
        "paragraphs": [
            "何妨尘外却尘中，风舞寒漪月印空。",
            "洗钵与渠同一饱，未忧交臂失回公。"
        ],
        "title": "赠包道二首  其二",
        "id": "8483d262-008e-4b86-b06a-2e06346efd38"
    },
    {
        "author": "陈造",
        "paragraphs": [
            "客舟日日野芳前，鶗鴂鸣时始息肩。",
            "无絮可漂花可藉，良辰乐事属明年。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其一",
        "id": "53e515b3-653a-4059-8bb4-ae2798dc3fc9"
    },
    {
        "author": "陈造",
        "paragraphs": [
            "湖山引兴尚能长，小贷诗愁放酒狂。",
            "蝴蝶应怜落春后，无聊时近绿樽傍。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其二",
        "id": "bea5b563-b227-4955-a27c-0b5f3399c799"
    },
    {
        "author": "陈造",
        "paragraphs": [
            "重到西湖可便回，前年待得水芝开。",
            "凭君问取闲鸥鹭，亲见跳珠溅客来。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其三",
        "id": "45e036f4-465d-4e60-9052-50c83c6cf353"
    },
    {
        "author": "陈造",
        "paragraphs": [
            "几饭南山佛老宫，诗昌谭胜每舂容。",
            "不妨重就山间宿，蔬笋香茶未阙供。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其四",
        "id": "c9b513d8-a92f-4961-9d98-6d1e44c40d25"
    },
    {
        "author": "陈造",
        "paragraphs": [
            "何须履道写新图，不用悲歌缺唾壶。",
            "巖壑清奇皆我有，利名缰锁向来无。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其五",
        "id": "757449c6-7cc2-49df-8da5-8ff8216e8f81"
    },
    {
        "author": "陈造",
        "paragraphs": [
            "老来已谢著书忙，但向清游访睡乡。",
            "寄语深师与包叟，可无客枕假云堂。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其六",
        "id": "9c53d56c-8e8b-4ced-bc13-2c674df1af89"
    },
    {
        "author": "陈造",
        "paragraphs": [
            "行行抚事念前贤，修竹祠西碧嶂前。",
            "不复船归下双鹤，空缘酒渴酌寒泉。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其七",
        "id": "1e5fa8ec-d844-47f5-b5b2-7f11eb7b8a63"
    },
    {
        "author": "陈造",
        "paragraphs": [
            "已规觞咏了余龄，径自无何到大庭。",
            "左界何人与调护，酒星移近少微星。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其八",
        "id": "920070b0-0179-4359-9873-f39304c5213c"
    },
    {
        "author": "陈造",
        "paragraphs": [
            "矲矮栏干锦绣筵，栏边仍泊女郎船。",
            "凭栏笑指玄真子，不是诗仙是酒仙。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其九",
        "id": "3732ba39-7ef9-41ef-a77e-0920c0a04bcd"
    },
    {
        "author": "陈造",
        "paragraphs": [
            "诗到双峰自一家，纷纶仙卉杂天葩。",
            "几时共载西湖去，千纸看公写物华。"
        ],
        "tags": [
            "西湖"
        ],
        "title": "暮春泛西湖次口号韵呈程待制十首  其一○",
        "id": "92c9357e-affc-4b18-ad6b-5b132c903d41"
    },
    {
        "author": "陈造",
        "paragraphs": [
            "惊蛇却犬破莓苔，筇竹随公几往回。",
            "龙化葛陂应未忍，为扶衰病作陈雷。"
        ],
        "title": "题济胜七物 一拄杖",
        "id": "3f09b84f-641b-461e-945d-3b917d351cd5"
    },
    {
        "author": "陈造",
        "paragraphs": [
            "何人月样剪霜绨，改就新诗却自题。",
            "为惜持杯折花手，免教遮日步苏堤。"
        ],
        "title": "题济胜七物 二扇",
        "id": "995ef786-6342-4a42-89f3-8f2045769cff"
    },
    {
        "author": "陈造",
        "paragraphs": [
            "与人替得杖头闲，日日莲塘柳岸边。",
            "烂醉质衣吾不问，归时犹有买舟钱。"
        ],
        "title": "题济胜七物 三钱箧",
        "id": "248026ac-fae4-4502-bc73-6f1f3297b34c"
    },
    {
        "author": "陈造",
        "paragraphs": [
            "毛锥老去未轻投，革带罗囊特命收。",
            "准拟西胡持酒处，偕翁濡首破诗愁。"
        ],
        "title": "题济胜七物 四笔囊",
        "id": "f25669f1-99b4-4c79-ba12-838c0b32e3cc"
    },
    {
        "author": "陈造",
        "paragraphs": [
            "相从有命每倾舒，不寄辕端即坐隅。",
            "肯落苏家悭妇手，深藏云待不时须。"
        ],
        "title": "题济胜七物 五酒榼",
        "id": "a5a44429-655e-48ed-a967-202199404c38"
    },
    {
        "author": "陈造",
        "paragraphs": [
            "几步山间属雨余，徐行犹可当安舆。",
            "计功高出芒鞋上，傍险冲泥得屡书。"
        ],
        "title": "题济胜七物 六钉鞋",
        "id": "d6c02dfc-16b5-4586-ab58-5f741118df15"
    },
    {
        "author": "陈造",
        "paragraphs": [
            "貌野言伧却近真，客前疎畧不能嗔。",
            "折花替我簪纱帽，看竹须渠问主人。"
        ],
        "title": "题济胜七物 七村童",
        "id": "05001288-64b0-4abe-b0fb-a867cace6f8c"
    },
    {
        "author": "陈造",
        "paragraphs": [
            "平生一士万金多，更恨诗人饿涧薖。",
            "羁旅忽成开笑口，软红尘底得阴何。"
        ],
        "title": "题史髯诗卷后二首  其一",
        "id": "fc86f2e9-946a-4d7d-b9b2-395e624c6bbf"
    },
    {
        "author": "陈造",
        "paragraphs": [
            "脑脂侵眼耐昏眵，诗卷犹便小字题。",
            "浪信奇方须损读，即今刮膜胜金篦。"
        ],
        "title": "题史髯诗卷后二首  其二",
        "id": "d0809f88-a0ad-466f-8b6c-bd1677c5a78b"
    },
    {
        "author": "陈造",
        "paragraphs": [
            "韶頀充庭簉汉官，铺纾宏伟叹才难。",
            "高郎袖有如椽笔，却伴秋虫吊夜寒。"
        ],
        "title": "寄题高宾王诗后卷",
        "id": "5826d2b0-a088-4bc9-ab2f-5ee7e5ca0ce1"
    },
    {
        "author": "陈造",
        "paragraphs": [
            "荷面跳珠小溅衣，酒边团扇已停挥。",
            "湿云收尽人间暑，却度西山载雨归。"
        ],
        "title": "泛湖十绝句  其一",
        "id": "8bef92a3-a55e-4d39-a8ed-91442ff894f6"
    },
    {
        "author": "陈造",
        "paragraphs": [
            "浦溆楼台远近殊，樽罍随处小踟蹰。",
            "高郎颇胜高常侍，解把西湖敌孟诸。"
        ],
        "tags": [
            "西湖"
        ],
        "title": "泛湖十绝句  其二",
        "id": "b5f1bcb1-57b1-4bc8-9e92-512ed0fb8c09"
    },
    {
        "author": "陈造",
        "paragraphs": [
            "银笔曾烦赞此君，即今墨色俨如新。",
            "因君细数登龙日，十九年前入幕宾。"
        ],
        "title": "泛湖十绝句  其三",
        "id": "3198601f-0366-43fe-97f2-9a7bd1e2281b"
    },
    {
        "author": "陈造",
        "paragraphs": [
            "嫩绿摇漪红藕香，雨膏烟腻午供凉。",
            "西湖到眼真西子，莫信温柔别有乡。"
        ],
        "tags": [
            "西湖"
        ],
        "title": "泛湖十绝句  其四",
        "id": "dfdb6126-42c6-4877-9994-8ec5c7aa4685"
    },
    {
        "author": "陈造",
        "paragraphs": [
            "桃叶相逢但交臂，李鬟何许费凝眸。",
            "尔曹岂解文字饮，应道吾侪输此筹。"
        ],
        "title": "泛湖十绝句  其五",
        "id": "295b3562-c7cc-4fad-b187-160a50b2d9b1"
    },
    {
        "author": "陈造",
        "paragraphs": [
            "酒边凉意雨余生，望夜重期看月明。",
            "安得水仙会事发，巧随人意作阴晴。"
        ],
        "title": "泛湖十绝句  其六",
        "id": "b2431404-3cda-4deb-88f0-e17aa16da127"
    },
    {
        "author": "陈造",
        "paragraphs": [
            "底许行庖旋不空，小舟如织浪花中。",
            "盘珍俎实随供给，亦有红衣载短蓬。"
        ],
        "title": "泛湖十绝句  其七",
        "id": "0788fe98-4d3a-4c44-903c-4c4d8d2c6245"
    },
    {
        "author": "陈造",
        "paragraphs": [
            "寻得诗人到醉乡，银壶玉麈倍增光。",
            "小囊赋就鸳鸯锦，一路荷花别漾香。"
        ],
        "title": "泛湖十绝句  其八",
        "id": "3f7ab9e7-53d5-4f4c-86d3-61d9115ca499"
    },
    {
        "author": "陈造",
        "paragraphs": [
            "玉人罢浴试梅粧，诗客挥毫落夜光。",
            "因病覆觞今破戒，为渠豪饮为君狂。"
        ],
        "title": "泛湖十绝句  其九",
        "id": "b560e369-39b5-4c62-920a-a20773bbaae5"
    },
    {
        "author": "陈造",
        "paragraphs": [
            "楼前行客竞昂头，楼上齐声唱石州。",
            "衮遍实催犹未彻，暑风晴月各新秋。"
        ],
        "title": "泛湖十绝句  其一○",
        "id": "49490f55-7ed2-410a-bde0-f433cb2822e4"
    },
    {
        "author": "陈造",
        "paragraphs": [
            "天公一笑晚云残，戏与璇穹贴白团。",
            "试问天风摇翠袖，玉肌何似玉笙寒。"
        ],
        "title": "次韵赵帅二首  其一",
        "id": "2129fbb5-ac73-4a3c-b5ee-86c491a3ab01"
    },
    {
        "author": "陈造",
        "paragraphs": [
            "妓台香里漏声残，金步摇歌閙作团。",
            "羯鼓更催银字管，等闲惊破一天寒。"
        ],
        "title": "次韵赵帅二首  其二",
        "id": "61ecda4a-7606-491c-a1c5-4310c53d5a49"
    },
    {
        "author": "陈造",
        "paragraphs": [
            "谁扶璧月上天端，雪魄扬辉桂影寒。",
            "照见羣仙拥仙伯，嫦娥定复转头看。"
        ],
        "title": "又次看字韵二首  其一",
        "id": "c781b3b1-dc05-425f-9ee9-24ea126ae322"
    },
    {
        "author": "陈造",
        "paragraphs": [
            "明年屈指春来早，定是元宵不苦寒。",
            "十里珠帘火城夜，客来应许醉中看。"
        ],
        "title": "又次看字韵二首  其二",
        "id": "45fdf601-8555-4a39-806e-b315e154bafe"
    },
    {
        "author": "陈造",
        "paragraphs": [
            "劲节苍梢笔底寒，一天风雪与坚顽。",
            "回思拥扇宾筵见，却为娇娆一破颜。"
        ],
        "title": "陈总管坐上赠写竹妓二首  其一",
        "id": "e8cde4b9-2528-45da-99b5-0f310bb08ec7"
    },
    {
        "author": "陈造",
        "paragraphs": [
            "此君写影道机熟，犹记涪翁诧子舟。",
            "谁信红衣万钧笔，拟分此派嗣湖州。"
        ],
        "title": "陈总管坐上赠写竹妓二首  其二",
        "id": "33c7cd64-49a0-487c-9a8a-27b65e5c3f95"
    },
    {
        "author": "陈造",
        "paragraphs": [
            "嘉宾饮兴未阑残，却倩纤纤奉雪团。",
            "一笑举杯邀月姊，为渠聊贷广寒寒。"
        ],
        "title": "十五夜再次赵帅韵",
        "id": "97e4b9fe-62ce-4657-94be-69d9de143e91"
    },
    {
        "author": "陈造",
        "paragraphs": [
            "梦中曾揖蔡文姬，焦尾亲传半夜衣。",
            "莫向诗人弹别鹄，免烦衰泪对君挥。"
        ],
        "title": "赠琴妓二首  其一",
        "id": "66804ca7-5142-48f3-9a67-b0888c5fa4a9"
    },
    {
        "author": "陈造",
        "paragraphs": [
            "千纸争传戛玉词，一庭浑卧借书瓻。",
            "从今有问新知识，径说江城女项斯。"
        ],
        "title": "赠琴妓二首  其二",
        "id": "6ad99f8c-820b-4c0e-a3b0-73a7121dd32c"
    },
    {
        "author": "陈造",
        "paragraphs": [
            "府公忧国雪神知，三白呈祥不待祈。",
            "旧岁新年多乐事，一时分付笔如飞。"
        ],
        "title": "次赵帅喜雪韵",
        "id": "a4375835-d4f2-449c-a77e-96c5aecf9907"
    },
    {
        "author": "陈造",
        "paragraphs": [
            "客中把酒挹江山，更藉诗人为解颜。",
            "自是交游十年旧，向来相得立谭间。"
        ],
        "title": "次魏知元韵三首  其一",
        "id": "3b604569-f6d0-4c29-bd57-3ac78d60a2e1"
    },
    {
        "author": "陈造",
        "paragraphs": [
            "魏郎日共无喧酒，旧学新诗得细论。",
            "可见高情重离别，又同一舸宿烟村。"
        ],
        "title": "次魏知元韵三首  其二",
        "id": "fa1efbe6-e924-4a43-a29a-c9f2081fb9bb"
    },
    {
        "author": "陈造",
        "paragraphs": [
            "江城半月从游乐，别去知君剩有诗。",
            "相望置邮三舍便，幸能时寄慰相思。"
        ],
        "title": "次魏知元韵三首  其三",
        "id": "7a02b6bb-5a9b-4bda-bb0c-780dea3e482d"
    },
    {
        "author": "陈造",
        "paragraphs": [
            "姜郎未仕不求田，倚頼生涯九万牋。",
            "稛载珠玑肯分我，北关当有合肥船。"
        ],
        "title": "次姜尧章饯徐南卿韵二首  其一",
        "id": "379cdd78-0d97-4492-a204-20da3b87480c"
    },
    {
        "author": "陈造",
        "paragraphs": [
            "风调心期契钥同，谁教社燕辟秋鸿。",
            "莫年孤陋仍漂泊，可得斯人慰眼中。"
        ],
        "title": "次姜尧章饯徐南卿韵二首  其二",
        "id": "b455617f-fc1e-41a4-b843-dde4a2ea4d1a"
    },
    {
        "author": "陈造",
        "paragraphs": [
            "僧床正听晓楼钟，客棹方占上水风。",
            "喧静未须岐出处，与渠心事各冥鸿。"
        ],
        "title": "又次铦朴翁韵四首  其一",
        "id": "d924f755-b88c-4b3d-af32-6ed96c955abb"
    },
    {
        "author": "陈造",
        "paragraphs": [
            "闻为诗魔掩贝多，辞源衮衮倒洪河。",
            "遥知传诵日千纸，淇上高唐无善歌。"
        ],
        "title": "又次铦朴翁韵四首  其二",
        "id": "6aa26841-1fb7-44a5-ad3d-1b43c81b33e5"
    },
    {
        "author": "陈造",
        "paragraphs": [
            "婪酣贵宦鲛绡帐，赑屭功名泊浪沙。",
            "谁似朴翁随分过，曹溪水煮赵州茶。"
        ],
        "title": "又次铦朴翁韵四首  其三",
        "id": "742b458c-638a-4f10-aa1c-fb96d46de7a1"
    },
    {
        "author": "陈造",
        "paragraphs": [
            "几向西湖舣画桡，冰奁俨受众峰朝。",
            "即今去鴈将清梦，飞下长桥更短桥。"
        ],
        "tags": [
            "西湖"
        ],
        "title": "又次铦朴翁韵四首  其四",
        "id": "d610c48f-9f74-47a8-9058-df0f80656caa"
    },
    {
        "author": "陈造",
        "paragraphs": [
            "痛忆分题把酒时，暑寒谁遣隙驹驰。",
            "芙蓉风露梅花月，又费骚人几首诗。"
        ],
        "title": "次史髯韵二首  其一",
        "id": "3ca71581-ae2d-4f32-a51f-2fe88897fb6f"
    },
    {
        "author": "陈造",
        "paragraphs": [
            "已误西湖鸥鹭约，客舟西上更徘徊。",
            "故人益叹天涯远，怀抱何从得好开。"
        ],
        "tags": [
            "西湖"
        ],
        "title": "次史髯韵二首  其二",
        "id": "baedba29-15e8-41f5-8320-ffe74b9c8b80"
    },
    {
        "author": "陈造",
        "paragraphs": [
            "愁为离群老不禁，诗来深得故人心。",
            "自摩病眼添沈炷，满纸晶荧翫碎金。"
        ],
        "title": "又次韵二首  其一",
        "id": "4bfc08b4-086a-43bd-8672-2818e2e5569e"
    },
    {
        "author": "陈造",
        "paragraphs": [
            "向来湖上扶携醉，醉里清吟杂雨声。",
            "此去淮西望京国，诗边酒处若为情。"
        ],
        "title": "又次韵二首  其二",
        "id": "e2c7e37e-5c8c-4ca0-ab48-c2a589188567"
    },
    {
        "author": "陈造",
        "paragraphs": [
            "窗底闲寻断续香，贴金谁此憩风裳。",
            "汉姬嬾赴昭阳燕，宫额涂成却覆觞。"
        ],
        "title": "次韵赵帅蜡梅",
        "id": "e3cbdb41-e8bf-4911-b401-f94c4500c1eb"
    },
    {
        "author": "陈造",
        "paragraphs": [
            "扬州灯火万家春，谁著诗翁寂寞滨。",
            "旧腊新年无好况，何须更问紫姑神。"
        ],
        "title": "寄赵帅三首  其一",
        "id": "d3751d1a-5751-40ad-b1f2-616270d70c5c"
    },
    {
        "author": "陈造",
        "paragraphs": [
            "银钩满纸堕荆扉，乐事如今与愿违。",
            "抚己可怜多病过，忆公深愧食言肥。"
        ],
        "title": "寄赵帅三首  其二",
        "id": "0cd3f42f-c33d-4d7a-af39-5bf6c7865ebb"
    },
    {
        "author": "陈造",
        "paragraphs": [
            "先生列馆似翘材，惯见琼筵为客开。",
            "夜夜元宵日寒食，一春尽可厕邹枚。"
        ],
        "title": "寄赵帅三首  其三",
        "id": "3df3094a-d385-489f-9dc6-1254b7e3caea"
    },
    {
        "author": "陈造",
        "paragraphs": [
            "枝撑强趁火城春，踪迹犹烦问水滨。",
            "更醉南州好红紫，凝香诗伯是花神。"
        ],
        "title": "再次韵赵帅见寄三首  其一",
        "id": "a2b643d6-dd8f-4d63-b4c9-845e6b72b343"
    },
    {
        "author": "陈造",
        "paragraphs": [
            "前欢已悔东隅失，后约如前敢再违。",
            "连夜扬州昔年梦，小梅清瘦杏花肥。"
        ],
        "title": "再次韵赵帅见寄三首  其二",
        "id": "2603021b-c74c-47c9-b195-420bb3f6d193"
    },
    {
        "author": "陈造",
        "paragraphs": [
            "倏晴骤雨寒犹在，约勒羣芳未尽开。",
            "销得燕堂千杖鼓，旋看锦缬裹条枚。"
        ],
        "title": "再次韵赵帅见寄三首  其三",
        "id": "30e2ad7c-d2bf-4a9d-8a2a-14ac48314621"
    },
    {
        "author": "陈造",
        "paragraphs": [
            "丹艳浓粧媚晏温，谁招妃子醉时魂。",
            "此花信出此君下，那有诗人来叩门。"
        ],
        "title": "题杜彦敷山茶",
        "id": "92d2f975-9b8a-47c7-833c-cecf0d94c4fc"
    },
    {
        "author": "陈造",
        "paragraphs": [
            "眼眩如看九色霞，女肤侧理字栖鸦。",
            "挽回春事凭诗力，留住风林欲褪花。"
        ],
        "title": "次赵帅韵三首  其一",
        "id": "1d3c8266-5a94-4ee4-abb7-dbe76e698e11"
    },
    {
        "author": "陈造",
        "paragraphs": [
            "游人笑语问朝霞，处处相随攫肉鸦。",
            "上冢归来更乘兴，醉依柳影藉梨花。"
        ],
        "title": "次赵帅韵三首  其二",
        "id": "9d719dee-85fe-4b7c-96c1-d4aa3adfa80c"
    },
    {
        "author": "陈造",
        "paragraphs": [
            "诗仙催客共流霞，不待高城噪晚鸦。",
            "好竞春光醉良夜，即今庭院已飞花。"
        ],
        "title": "次赵帅韵三首  其三",
        "id": "84769e8c-8682-46ca-a354-f843d99bcc3c"
    },
    {
        "author": "陈造",
        "paragraphs": [
            "瘦岛寒郊祇外臣，先生俊逸更清新。",
            "劝耕小出仍寒食，賸办新诗报答春。"
        ],
        "title": "次韵赵帅寒食四首  其一",
        "id": "f16ebc3a-3d61-45c8-ba64-15481c71d043"
    },
    {
        "author": "陈造",
        "paragraphs": [
            "日佩诗囊侍贵臣，向人肯作白头新。",
            "自今歌酒追随去，犹有风烟一半春。"
        ],
        "title": "次韵赵帅寒食四首  其二",
        "id": "99f146a6-9e88-4ffc-8901-ffd3a8c4a87c"
    },
    {
        "author": "陈造",
        "paragraphs": [
            "散吏容陪汉鼎臣，隆隆恩意为谁新。",
            "重来画戟凝香地，烂醉琼枝璧月春。"
        ],
        "title": "次韵赵帅寒食四首  其三",
        "id": "d2d2a613-fa9f-4744-81dc-f194f2ee0a4d"
    },
    {
        "author": "陈造",
        "paragraphs": [
            "夜雨勾芒正主臣，晴云暖霭晓来新。",
            "小軿径趁遨头去，共醉郊园烂熳春。"
        ],
        "title": "次韵赵帅寒食四首  其四",
        "id": "c864273c-d0cd-4934-ae78-618b624310c1"
    },
    {
        "author": "陈造",
        "paragraphs": [
            "平山已自胜超然，况复鶑花二月天。",
            "管领鶑花属仙伯，不应草草赋归田。"
        ],
        "title": "次韵赵帅",
        "id": "ac184b42-ecdf-48be-9430-5b054d9885ec"
    },
    {
        "author": "陈造",
        "paragraphs": [
            "柳堤阴里放船开，识面人家首屡回。",
            "莫讶春阳浮大宅，新陪诗伯唱酬来。"
        ],
        "title": "十绝句寄赵帅  其一",
        "id": "34dd4db8-ee6e-417a-9176-c12e1530f17a"
    },
    {
        "author": "陈造",
        "paragraphs": [
            "一片飞花到客襟，当时便有惜春心。",
            "即今归路慵擡眼，红影彫疎绿影深。"
        ],
        "title": "十绝句寄赵帅  其二",
        "id": "7011098b-ebe8-490c-bbd7-fcd98f308cec"
    },
    {
        "author": "陈造",
        "paragraphs": [
            "款陪仙伯燕池亭，不但新诗老眼明。",
            "鼓吹激天飞鸟堕，旌幢点水睡龙惊。"
        ],
        "title": "十绝句寄赵帅  其三",
        "id": "c4d2d49e-515b-431c-9200-708e54a2b307"
    },
    {
        "author": "陈造",
        "paragraphs": [
            "金田碧野把杯前，飞骑鸣弰簉玳筵。",
            "五百年来逢此乐，府公今续谪仙絃。"
        ],
        "title": "十绝句寄赵帅  其四",
        "id": "08bdd081-1f99-4744-b6fe-e913af9fe389"
    },
    {
        "author": "陈造",
        "paragraphs": [
            "豪竹哀丝荐玉觞，羽衣仙袂俨分行。",
            "酡颜一为东君笑，媚白妖红不敢芳。"
        ],
        "title": "十绝句寄赵帅  其五",
        "id": "c643327b-1a35-4de3-8450-90208df3882b"
    },
    {
        "author": "陈造",
        "paragraphs": [
            "醉中记得新翻谱，土苴梁州笑石州。",
            "火急归来传好事，为渠一洗世间愁。"
        ],
        "title": "十绝句寄赵帅  其六",
        "id": "ba653848-9426-4b36-bd4b-1a75cae41826"
    },
    {
        "author": "陈造",
        "paragraphs": [
            "从公日日醉中归，插鬓长分最好枝。",
            "旧约何如趁新约，浪言灯夕胜花时。"
        ],
        "title": "十绝句寄赵帅  其七",
        "id": "7b4e7cac-4c00-4b51-966b-3f41846189ba"
    },
    {
        "author": "陈造",
        "paragraphs": [
            "子骏福星方久照，渔阳竹马省相迎。",
            "他时薤水休重问，市虎晨羊各用情。"
        ],
        "title": "十绝句寄赵帅  其八",
        "id": "4a70a013-378e-4f1a-b0db-c99e123d6cdc"
    },
    {
        "author": "陈造",
        "paragraphs": [
            "讼户无声日燕闲，驱驰风月笑谭间。",
            "自今玉海添新集，与继当年大小山。"
        ],
        "title": "十绝句寄赵帅  其九",
        "id": "cfb05d43-eda4-4bb6-8747-ab61b31fbd9c"
    },
    {
        "author": "陈造",
        "paragraphs": [
            "每上平山把酒巵，海鸿泉骥满乌丝。",
            "风流人物诗书帅，万字千钟更属谁。"
        ],
        "title": "十绝句寄赵帅  其一○",
        "id": "49b095c0-817b-409e-8f75-c8a10460d2ff"
    },
    {
        "author": "陈造",
        "paragraphs": [
            "平时花酒费诗催，块坐愁城谁为开。",
            "六辈妖姬十从事，先生亲遣斩关来。"
        ],
        "title": "次韵赵帅五首  其一",
        "id": "1943d2a6-882c-4cdb-8f3b-412f8a98bf34"
    },
    {
        "author": "陈造",
        "paragraphs": [
            "前知红药翻阶处，别许金腰一朵开。",
            "名在金瓯花会得，即看飞诏下天来。"
        ],
        "title": "次韵赵帅五首  其二",
        "id": "f5df11a3-c9f4-433c-922c-3ff7b562f138"
    },
    {
        "author": "陈造",
        "paragraphs": [
            "一昨波光修禊事，宾奁俯枕玉奁开。",
            "重游鸥鹭应偷眼，定记曾陪杖屦来。"
        ],
        "title": "次韵赵帅五首  其三",
        "id": "30a88be6-9e36-4138-b15d-6f65afa1e08b"
    },
    {
        "author": "陈造",
        "paragraphs": [
            "红药主人修月手，渌樽许为故人开。",
            "肯教客子如王式，一听骊驹却悔来。"
        ],
        "title": "次韵赵帅五首  其四",
        "id": "abf9a157-8511-49dd-a3e9-cdc88e1a2d28"
    },
    {
        "author": "陈造",
        "paragraphs": [
            "南游可待再书催，芍药酴醾陆续开。",
            "看自花开到花落，红蕖时候却归来。"
        ],
        "title": "次韵赵帅五首  其五",
        "id": "7cccba10-90a9-46d0-b05a-55dad656d6dc"
    },
    {
        "author": "陈造",
        "paragraphs": [
            "沈燎兮桂醑，笳箫鸣鸣兮逢逢其鼓。",
            "缓吴歈兮跄越舞，送龙兮归处。",
            "龙之归兮悦娭，翻倒霄霏兮胶轕雾雨。",
            "历馆娃兮不留，过胥口兮小顾。",
            "水天模糊兮迷仰俯，仙真迎兮排空。",
            "蛟鼍骈罗兮而在下，祥飚肃兮绿舆。",
            "非烟羃兮紫府，翘侬望兮何所。",
            "目屯云兮南骛，心靡迤兮延伫。"
        ],
        "title": "送龙辞三章  其一",
        "id": "7be09b0d-ecb2-4bb5-bb30-d460f2fb40b6"
    },
    {
        "author": "陈造",
        "paragraphs": [
            "旱氛兮炎浮，地毛焦兮金石为流，龙不来兮殷忧。",
            "心憛悇兮孰谋，戴侬目兮傒龙之游。",
            "龙翩然兮副求，呵蛰雷兮鞭潜虬。",
            "忽墨云之崩腾坌瀵兮，黮黯瞢夫昏昼。",
            "摐甲马之喧空兮，砉飞练之淙溜。",
            "夫岂不能嘘肤寸弥六幕兮，胡啬其施于此州眷吾侬。",
            "龙所私兮匪新而旧，安栖饱茹兮龙之佑。",
            "愿龙兮千万寿，暨我子孙兮烝尝春秋。"
        ],
        "title": "送龙辞三章  其二",
        "id": "3f3ba545-3a6b-4312-9a7e-44548fbe5d57"
    },
    {
        "author": "陈造",
        "paragraphs": [
            "雷车轞兮电焱熹，孽氛静兮旱魃摧，龙之来兮慰我思。",
            "翠其幢兮羽旗，乘焕㸌兮纷躨跜。",
            "龙之去兮盍徐之，蜚雨兮一且再。",
            "室予居兮谷予饥，眷他州之枵橎兮，匪龙其吾曷依。",
            "东阡北陌兮讴而嬉，右湖左海兮夜不扉，林屋之洞兮蟠翠微。",
            "琼餐兮贝宫，云璈兮玉妃。",
            "奠龙居兮无愧，功成兮龙则归，送龙兮陈辞。",
            "溪藻芡兮山有蕨薇，饯吾归兮几时。"
        ],
        "title": "送龙辞三章  其三",
        "id": "86ec29e3-161b-464b-a4d3-b50c1107a9dc"
    },
    {
        "author": "陈造",
        "paragraphs": [
            "白沙兮青莎，徐予车兮坡陀。",
            "黮屯云兮阁雨，沸后海兮起波。",
            "纷稚绿与小红，媚丰润兮靓嘉。",
            "声禽鸟之啾唶，偕人语兮相和。",
            "惊鸡蜚而跳犊兮，俨倦憩之人家。",
            "玩岁华之俛仰兮，复躞蹑而此过。",
            "彼何人兮骈首，争指似兮笑譁。",
            "铿有声兮长谣，疑其赓蒍于之歌。"
        ],
        "title": "行春辞三首  其一",
        "id": "ebcc48d4-77fc-45a4-a6e3-35cf02b1cfde"
    },
    {
        "author": "陈造",
        "paragraphs": [
            "讼牒兮纠纷，榜檛兮未全闲。",
            "色不形兮意孚，每厚颜于曩贤。",
            "揖父兄兮使前，尚笑语之怡然。",
            "道菽粟兮卒岁，审里闾之相安。",
            "食三鬴兮袴襦，悼单枵于昔年。",
            "我酒旨而肴可茹兮，属餍兮共此柈觞。",
            "一行而三谢兮，起且坐而諠繁。",
            "归目送而扶路兮，予亦倦踞而假僧毡。"
        ],
        "title": "行春辞三首  其二",
        "id": "125d3c93-1341-4e50-8a61-d04b3d36a51e"
    },
    {
        "author": "陈造",
        "paragraphs": [
            "懑官曹兮缚虎，拥簿领以昏愦。",
            "窃逍遥于数刻，傥淟汩于终岁。",
            "倚僧垣睨鸿影兮，涤胸尘而一快。",
            "饭云子而泛乳兮，引吟兴之未沬。",
            "吾西道之主人兮，有老禅之晤对。",
            "愈双矑之月浄兮，馆授予而已再。",
            "顽予姿之麏鹿兮，合巖栖而钓濑。",
            "怳泉石之入眼兮，浩归怀之自倍。",
            "计三径之可具兮，顾二顷之犹在。",
            "明年其饯西归兮，将家渔舟老牛背也。"
        ],
        "title": "行春辞三首  其三",
        "id": "929a98c5-5bb5-4d2d-9141-32012f430cf9"
    },
    {
        "author": "陈造",
        "paragraphs": [
            "昔尚父之之国，尝寝甘而见讥。",
            "怀与安其费日，亦馆人之或知。",
            "岂以抱当世之志，而常后可为之时耶。",
            "有美一人兮居今而与古谋，气飘萧兮好脩。",
            "邑中之晳兮独能闯阃宎于轲邱，扈芷蘅兮荃其佩。",
            "椟骊珠兮匣干将而未试，虽未试吾何慊兮，顾簪裳犹可隠蜗庐。",
            "般礴兮天地俨其盖轸，一世系望兮如苍生何。",
            "君何心兮山之阿，𣂏甓社兮羞藻芹，无为此焉婆娑。"
        ],
        "title": "楚辞三章送郭教授趋朝  其一",
        "id": "0c684feb-4868-4a0d-9445-556943cf4f2c"
    },
    {
        "author": "陈造",
        "paragraphs": [
            "儒之宫兮千柱眈如，峨冠绮袂兮羣而趋。",
            "食焉稻鱼兮隶焉诗书，我侈其成兮绎其初。",
            "诲掖之孔敏兮筑兴之不徐，偾于昔焕于今兮繄百年其有待。",
            "企三贤而相攸兮遗躅未沬，匪若人之良茂兮吾将奚頼。",
            "芹波摇日兮槐阴转午，一尘不栖兮重廊邃宇。",
            "执经前兮仪仪而訏訏，君颜舒舒兮而究而语。",
            "有粹其文兮有觌其古，风舞雩兮步趋绳矩。",
            "鄙人留眼兮夫也接前人之武，人今翩鸿兮与南翔。",
            "云气蓬瀛兮观虚皇，膏馥霑被兮淮之乡，君之惠兮乡之人不可忘。"
        ],
        "title": "楚辞三章送郭教授趋朝  其二",
        "id": "3021e8b9-cdc7-48ac-bb4d-3d486a9354f3"
    },
    {
        "author": "陈造",
        "paragraphs": [
            "爰有人兮媻珊偪侧，耕耘寒暑兮图史儒墨。",
            "吟抱膝兮山南水北，佩明月兮冠切云。",
            "曳芙蓉兮敷芬，冰其茹兮蕙其薰。",
            "之于世曾莫谅兮，蹇吾犹淮之濆块。",
            "予揆夫初度兮，磷竞彊而为懦。",
            "发之新兮志偕而堕，非金玉之人兮孰振吾过。",
            "有牵其复兮有倡其和，完予独而息黥兮睍新功以自课，一息怳三秋兮胡为去我而他之。",
            "些君行兮指日边，章陈兮君席为前。",
            "揖风袂之翩翻，寿君兮绿樽。",
            "贝宫靓深兮碧落宽，陵天风兮整羽翰。",
            "君无谓予兮考槃，有尘冠兮待弹。"
        ],
        "title": "楚辞三章送郭教授趋朝  其三",
        "id": "06c5e237-38f7-4365-873f-2db8220ba69a"
    },
    {
        "author": "陈造",
        "paragraphs": [
            "瞿昙住西域，说法度羣生。",
            "羣生所依怙，目以不动尊。",
            "惟其不动故，羣动皆摄受。",
            "是时波旬种，百千万眷属。",
            "排拫摧毁辱，蜂发雨矢集。",
            "瞿昙如须弥，蜉蠓如予何。",
            "亦如太虚空，云翳自变灭。",
            "砥柱中惊波，古今无少损。",
            "不动而坐胜，妙力固如是。",
            "子道已末法，衲子沈世纷。",
            "竞为住院计，匪利即趋名。",
            "就常不待招，逐有栈豆恋。",
            "实师住神居，四众所归向。",
            "云何得归向，以师清修故。",
            "虽为众归向，不作患失想。",
            "翩然挈瓶锡，去若释峤云。",
            "亦如箭辞弦，势若不可挽。",
            "自师扫积弊，羣魔尚遗种。",
            "瞿昙昔去世，政以波旬故。",
            "师行不回首，彼魔所愿欲。",
            "虽无末法病，或昧不动意。",
            "请答四众心，请为神居地。",
            "柅车折蜚锡，山立镇故栖。",
            "须弥自无恙，太虚自空旷。",
            "冲波沄沄去，砥柱屹不知。",
            "羣魔今末势，残雪行见晛。",
            "我心寂不动，是瞿昙智力，是子大法权。",
            "我不为子道，子道可槩举。",
            "庸酌四众心，为子说此偈。",
            "瞿昙设住世，与子同首肯。"
        ],
        "title": "神居实师退院作偈留之",
        "id": "cf409c4d-07c2-42a4-b3f4-0f1992ff8e9c"
    },
    {
        "author": "陈造",
        "paragraphs": [
            "遐想云璈奏未央，璇舆金箓庆生商。",
            "九光霞里停仙仗，万岁声中奉帝觞。",
            "天上擗麟供乐事，人间舞凤侈恩光。",
            "小臣愿效华封祝，试颂灵椿寿圣皇。"
        ],
        "title": "天申节致语",
        "id": "81ccaf3c-d226-4e5c-8115-deb39aa8f9cc"
    },
    {
        "author": "陈造",
        "paragraphs": [
            "黄堂绿影转槐龙，锦绣围中度好风。",
            "珠履相辉人峙玉，金罍更劝酒如空。",
            "逢辰正自千龄会，胜日何妨一醉同。",
            "来岁从公话今日，钧天应簉未央宫。"
        ],
        "title": "又对厅",
        "id": "6ed5c1e5-d9d3-430a-a62e-66ab1f9835f8"
    },
    {
        "author": "陈造",
        "paragraphs": [
            "曾燕瑶池到世间，祝尧今复驭青鸾。",
            "众真已送骈蕃瑞，万国同瞻咫尺颜。",
            "圣统有传尊北极，帝龄无尽等南山。",
            "儿家几许蟠桃熟，准拟年年荐露盘。"
        ],
        "title": "王母致语口号",
        "id": "6ed0f451-8fde-40d1-88fc-0c343c716f14"
    },
    {
        "author": "陈造",
        "paragraphs": [
            "绿舆初下玉龟山，小驻黄堂相府莲。",
            "上客居多天下士，主人况自地行仙。",
            "九光霞里闻谭笑，三素云中度管絃。",
            "来岁日边桃荐碧，帝觞应共醉钧天。"
        ],
        "title": "又对厅",
        "id": "a35710a2-6ad8-4e93-a0e9-39b961a5845b"
    },
    {
        "author": "陈造",
        "paragraphs": [
            "擗麟侑酒紫皇家，降乙开祥宝祚赊。",
            "又见仙真奉瑶检，从教日月数金沙。",
            "星明丙极方呈瑞，燕敞需云共拜嘉。",
            "睿算的知天与久，大椿何必问南华。"
        ],
        "title": "平江府天申节致语口号",
        "id": "bf786223-7c57-41ff-a5e1-531097b7f6ae"
    },
    {
        "author": "陈造",
        "paragraphs": [
            "天仗凌晨拱未央，君王亲奉紫霞觞。",
            "社鸣当纪干坤辟，䇲授端知日月长。",
            "为祝尧龄辞翠水，闲留羲驭顿扶桑。",
            "儿家不上千秋鉴，自摘蟠桃寿圣皇。"
        ],
        "title": "王母致语口号",
        "id": "3d99de6e-4041-4526-8af2-67d3e877f4a2"
    },
    {
        "author": "陈造",
        "paragraphs": [
            "清微风动万年枝，瑞纪流虹诞圣时。",
            "天上玉巵山比寿，侯邦锦席酒如池。",
            "满城淑气生英簜，夹道欢声度彩旗。",
            "来岁望公天仗侧，尚应回首记吴儿。"
        ],
        "title": "又通衢",
        "id": "404d1cc7-a500-4c10-baa1-2444b0a3932d"
    },
    {
        "author": "陈造",
        "paragraphs": [
            "二天依德幸吾州，四牡徐驱得小留。",
            "胜日非烟浮绮席，异时盛事继文游。",
            "春还蓓蕾生谭笑，香泛叵罗賸献酬。",
            "来岁凤池双立玉，应从丹地话秦邮。"
        ],
        "title": "赵守燕王漕致语口号",
        "id": "f35cc81d-c56a-4eca-ab2e-080fbda2c97c"
    },
    {
        "author": "陈造",
        "paragraphs": [
            "黄堂宾宴雾香浮，峙玉时髦得意秋。",
            "庄海长风吹怒翼，禹门惊浪化吞舟。",
            "黄生眉宇看辉映，渌涨瑶杯賸献酬。",
            "来岁归时君记取，恩袍成行拥龙头。"
        ],
        "title": "鹿鸣宴致语口号",
        "id": "17f4916b-e5c7-4e1e-a539-15a638f43deb"
    },
    {
        "author": "陈造",
        "paragraphs": [
            "寿筵高敞老仙家，帘影中间五色霞。",
            "碧酒旧须麟作脯，雕盘新荐枣如瓜。",
            "玉壶缥缈非尘世，金狄依稀记岁华。",
            "胜日年年欹醉帽，鬓香长点吉云花。"
        ],
        "title": "石湖生日致语口号",
        "id": "29e8f591-023b-4889-bc5f-15b3ef0c399f"
    },
    {
        "author": "陈造",
        "paragraphs": [
            "翬飞华屋酒如池，宾主风流况一时。",
            "千杖敲春琼斚滑，九霞摇晚舞衫僛。",
            "轻飔泛座漂香远，纤月窥人转影迟。",
            "牛女多情应羨客，瓜华适已罥珠丝。"
        ],
        "title": "定海县厅事落成致语口号",
        "id": "66ce332f-2559-4159-a198-460964ef60e5"
    },
    {
        "author": "陈造",
        "paragraphs": [
            "向晚帘栊上玉钩，县人应指小瀛洲。",
            "龙兰烟外调宫羽，罗绮香中拥献酬。",
            "百祀规模新壮观，一时文武极风流。",
            "月明鼓吹烦重赋，终恐清新媿少游。"
        ],
        "title": "厅事落成致语口号",
        "id": "8ce056cc-343e-45f9-85cb-6c1210550626"
    },
    {
        "author": "陈造",
        "paragraphs": [
            "平时风义等肩差，况此周旋别乘衙。",
            "湛渌徐倾卜夜酒，欹红同插殿春花。",
            "成规灿备堪从事，殊渥便蕃定拜嘉。",
            "烂醉长吟答佳致，不妨宾主各诗家。"
        ],
        "title": "房州到任交倅事筵致语口号",
        "id": "31b95be2-fef3-4c9f-9760-b36b9bc7410f"
    },
    {
        "author": "陈造",
        "paragraphs": [
            "假印侯封付继承，教条久已洽山城。",
            "政成何异征黄霸，日接宁惟拜水衡。",
            "春酒入杯红浪涨，晚花荐座靓粧明。",
            "良辰便合同沉醉，且置阳关叠后声。"
        ],
        "title": "到任交权州事筵致语口号",
        "id": "d65ab9ae-fbc1-4f63-8aab-5cf322e593a6"
    },
    {
        "author": "陈造",
        "paragraphs": [
            "公堂锦绣映簪绅，不著人间一点尘。",
            "地窄尚堪红袖举，情孚那复白头新。",
            "蔗浆玉醴壶天晚，翠盖红巾暑月春。",
            "况是山城无一事，醉乡宾主属吾人。"
        ],
        "title": "待众官致语口号  其一",
        "id": "783e5588-7fe9-41e8-b6ee-3990a4c0e940"
    },
    {
        "author": "陈造",
        "paragraphs": [
            "炉熏抽蕙褭高寒，列宿低光近醮坛。",
            "夜屋忽惊簷溜响，晓畦旋放桔槔闲。",
            "政须酬酢乘多暇，况间忧虞取一欢。",
            "投辖孟公留客意，应伴月路醉扶还。"
        ],
        "title": "待众官致语口号  其二",
        "id": "5498d6c6-b8c1-48b0-b5a2-a74eba54eff7"
    },
    {
        "author": "陈造",
        "paragraphs": [
            "华筵楚楚为谁开，和气融融逐雨回。",
            "饮处偕酬未央乐，旱余新纪不为灾。",
            "诗成肯放庭阴转，舞困何妨羯鼓催。",
            "听取邦人歌笑地，山城几处不春台。"
        ],
        "title": "喜雨燕致语口号",
        "id": "79cdeda5-7234-4a8b-8bb3-cebb4676f3f0"
    },
    {
        "author": "陈造",
        "paragraphs": [
            "一时律吕韵金丝，用播中和乐职诗。",
            "所喜玳筵重启日，还当璧月再圆时。",
            "伊凉聒夜铿千杖，兰蕙回春艳十眉。",
            "明日酒醒还得句，东游夸与大堤儿。"
        ],
        "title": "交割州事致语口号",
        "id": "26362b8d-8d62-4301-9d39-f36f73ac20e9"
    },
    {
        "author": "陈造",
        "paragraphs": [
            "相门贤裔圣门儒，锦席葩罗庆合符。",
            "天歛沉阴输瑞霭，月衔清影照冰壶。",
            "鸾胶密应锵金奏，麟脯何妨荐玉腴。",
            "闻道山城观盛事，一时歌舞溢通衢。"
        ],
        "title": "宴新守致语口号",
        "id": "adba4941-2b8f-41db-b348-ec6db2bf4393"
    },
    {
        "author": "陈造",
        "paragraphs": [
            "黄堂冰峙两飞仙，不遣纤尘到绣筵。",
            "龙麝香中挥玉麈，蕙兰丛里釂金舡。",
            "即今别乘符初合，伫看丹墀璧再联。",
            "来岁凉飔生殿阁，帝觞同捧听钧天。"
        ],
        "title": "任满交割倅事致语口号",
        "id": "8fbc175f-c610-415e-809c-4545abaf043e"
    },
    {
        "author": "陈造",
        "paragraphs": [
            "星屏已喜一樽俱，嗣启芳筵合郡符。",
            "袅袅细香生玉醴，飔飔凉吹度冰壶。",
            "锦纹眩旋明回雪，云影依微觅贯珠。",
            "乘醉言分当卜夜，火城璧月共通衢。"
        ],
        "title": "任满交割郡事致语口号",
        "id": "646a493c-155b-421c-a807-a073141cf4fb"
    },
    {
        "author": "陈造",
        "paragraphs": [
            "胡床玉麈锦囊诗，宾主风流此一时。",
            "玳席邀欢酬令节，羽觞湛碧转微漪。",
            "绮罗围外香风远，絃管声中漏刻迟。",
            "莫道兰亭已陈迹，胜游端复嗣芳规。"
        ],
        "title": "燕乡守致语口号",
        "id": "e5fff6b7-0df3-44a2-9d3b-919f4e041733"
    },
    {
        "author": "释可封",
        "paragraphs": [
            "扫地泼水相公来，最好三门八字开。",
            "祇恐玉堂便归去，未容莲社久追陪。"
        ],
        "title": "颂古",
        "id": "59f1663d-4573-41c4-8a2d-b4888de63fcf"
    },
    {
        "author": "释可封",
        "paragraphs": [
            "天左旋，地右转，过眼光阴人不荐。",
            "春已过，夏初临，尘劫来事在而今。",
            "今日事，来日事，历劫明明即这是。",
            "是则是，非又非，莫将鹤唳作鶑啼。"
        ],
        "title": "偈二首  其一",
        "id": "2f1183e6-88e8-424f-8315-236db83f7217"
    },
    {
        "author": "释可封",
        "paragraphs": [
            "衲僧家，端的别，脊梁铸就浑刚铁。",
            "有饭逢饥即便餐，有话逢人即便说。",
            "阿呵呵，如何说，今朝又是新阳节。"
        ],
        "title": "偈二首  其二",
        "id": "ecd14654-a9cb-4e74-acaa-76778ece0327"
    },
    {
        "author": "释可封",
        "paragraphs": [
            "阿魏无真，水银无假。",
            "老倒南泉，可知礼也。"
        ],
        "title": "颂古三首  其一",
        "id": "1b0962f6-3a7b-4630-9b9a-1fb904a26e67"
    },
    {
        "author": "释可封",
        "paragraphs": [
            "拈得须弥第一槌，铜头铁额岂容伊。",
            "盐梅舟楫并霖雨，不是斯人更是谁。"
        ],
        "title": "颂古三首  其二",
        "id": "673d0d1b-7640-4c49-817c-218db847082d"
    },
    {
        "author": "释可封",
        "paragraphs": [
            "三军不动旗闪烁，龙蛇阵上看谋略。",
            "令人长忆李将军，万里晴空飞一鹗。"
        ],
        "title": "颂古三首  其三",
        "id": "716afc52-b8ac-4e2b-adf5-3cfa469e22d5"
    },
    {
        "author": "任诏",
        "paragraphs": [
            "驱车出东门，弭节访冰井。",
            "寺古栋宇倾，碑折苔藓屏。",
            "源泉池中生，莹净可鉴影。",
            "命僧旋汲之，入口胜霜冷。",
            "试烹白云茶，碗面雪花映。",
            "清冷涤烦襟，润泽劳缾绠。",
            "可以濯我缨，悠然脱尘境。"
        ],
        "title": "冰井",
        "id": "4d29d2b0-5132-4098-aa4a-d0964251b8c1"
    },
    {
        "author": "王正功",
        "paragraphs": [
            "百嶂千峰古桂州，乡来人物固难俦。",
            "峩冠共应贤能诏，策足谁非道艺流。",
            "经济才猷期远器，纵横礼乐对前旒。",
            "三君八俊俱乡秀，稳步天津最上头。"
        ],
        "title": "嘉泰改元桂林大比与计偕者十有一人九月十六日用故事行宴享之礼作是诗劝为之驾  其一",
        "id": "6da69660-609d-4cec-aedf-22832edcb78b"
    },
    {
        "author": "王正功",
        "paragraphs": [
            "桂林山水甲天下，玉碧罗青意可参。",
            "士气未饶军气振，文场端似战场酣。",
            "九关虎豹看劲敌，万里鹍鹏竚剧谈。",
            "老眼摩挲顿增爽，诸君端是斗之南。"
        ],
        "title": "嘉泰改元桂林大比与计偕者十有一人九月十六日用故事行宴享之礼作是诗劝为之驾  其二",
        "id": "c3fe4e48-9993-4bbf-9a4b-5632e67aadd5"
    },
    {
        "author": "王正功",
        "paragraphs": [
            "乳穴佳名久欣慕，兹游直与心期副。",
            "今朝萧散七枝筇，衰迟未觉跻攀苦。",
            "湘南悬想碧云横，桂岭遥瞻烟霭暮。",
            "招提钟磬出幽深，村疃牛羊自来去。",
            "忽闻流水响潺潺，渐覩巖扃隔烟雾。",
            "山蹊蹑履乱崎嵚，翠壁题名杂新故。",
            "乍暌朱墨略官箴，稍觉追随剧幽趣。",
            "绝知官里少夷途，始信闲中无窘步。",
            "人生如此信可乐，谁向康庄塞归路。",
            "共醉生前有限杯，浇我胸中今与古。",
            "早知富贵如浮云，三叹归田不能赋。"
        ],
        "title": "嘉泰二年岁在壬戌正月八日携家还里幕中诸友远来饯别同游乳洞遂为终日之款因成古风一章",
        "id": "cf86f679-d802-4051-a294-e844f4ff91b6"
    },
    {
        "author": "娄机",
        "paragraphs": [
            "高轩多暇日，宴寝独怡神。",
            "风俗谁今古，云山自主宾。",
            "滩平分燕尾，松老半龙鳞。",
            "徙倚清阴下，吟怀愧昔人。"
        ],
        "title": "题日哦轩",
        "id": "503d06f1-406e-4772-bc9e-8dbd7b76056c"
    },
    {
        "author": "宋恭甫",
        "paragraphs": [
            "漪漪细浪生蒲叶，剪剪轻风破柳芽。",
            "不饮恐孤今日社，强随儿女插桃花。"
        ],
        "title": "社日不饮",
        "id": "997bc337-f729-404e-89df-03da10aa07b0"
    },
    {
        "author": "陶去泰",
        "paragraphs": [
            "富川置治湖山中，胜气环聚称清雄。"
        ],
        "title": "句  其一",
        "id": "d408a530-76bc-4e02-82f9-af76fd5938ce"
    },
    {
        "author": "陶去泰",
        "paragraphs": [
            "富川郡治居高闲，万顷平湖几案间。"
        ],
        "title": "句  其二",
        "id": "5144d644-99ab-45fd-a128-925c3df444b5"
    },
    {
        "author": "王晓",
        "paragraphs": [
            "握兰肯受二毛侵，高节须知映古今。",
            "烟阁云台辞帝阙，风裘雪帽返家林。",
            "殿庭不待新鸣玉，里舍聊挥旧赐金。",
            "猿鹤不须惊与怨，道人轩冕本无心。"
        ],
        "title": "送鹿伯可致仕归天台兼简致政龙学给事吴明可丈",
        "id": "c2567c08-03e7-41c1-a5b7-33a27b27e6f2"
    },
    {
        "author": "赵不敌",
        "paragraphs": [
            "春山是处箨龙新，不似清凉绿笋珍。"
        ],
        "title": "句",
        "id": "6aff67a5-cf9d-40e6-bca7-0a9f2fff7e7e"
    },
    {
        "author": "刘大辩",
        "paragraphs": [
            "古人学道怕求深，善学长于浅处寻。",
            "日用至粗存至赜，须知瓦砾是黄金。"
        ],
        "title": "资深堂",
        "id": "4913e2d3-d075-49a5-a0d2-64bd17fb8e28"
    },
    {
        "author": "周承勋",
        "paragraphs": [
            "谁家解祟吐千瓶，丹墨交辉走百灵。",
            "尽使蛙蛇归药笼，又缠萧艾作人形。",
            "安得彩丝十万丈，东南西北系飘零。"
        ],
        "title": "端午",
        "id": "f84dd9c2-4741-4ba9-9420-5d09f00ef0bb"
    },
    {
        "author": "周承勋",
        "paragraphs": [
            "才入度门寺，先观觉范诗。",
            "昔人吟不尽，今日到方知。",
            "地僻寒来早，高山月上迟。",
            "池边老修竹，曾映董生帏。"
        ],
        "title": "题度门院",
        "id": "b243f57b-b00a-4d3c-b9fa-3a0ae74ce70b"
    },
    {
        "author": "周承勋",
        "paragraphs": [
            "夜爇松脂火，朝焚柏子香。",
            "举家来万寿，佳节遇重阳。",
            "雨止云穿日，风高天欲霜。",
            "吾庐篱下菊，应怪未还乡。"
        ],
        "title": "宿玉龙宫",
        "id": "bc7351ed-21fe-4310-b527-803b38a8c534"
    },
    {
        "author": "周承勋",
        "paragraphs": [
            "君不见楚王渡江萍如日，剖而食之甜似蜜。",
            "河鲀本自食杨花，花结浮萍萍结实。",
            "又不见越王食鲙遗其余，中流化作王余鱼。",
            "河鲀本是当年物，尚带西子胸前酥。",
            "春江摇摇波面暖，蒌蒿蒙茸芦笋短。",
            "嫩肥初破鼈裙重，腻白细挑羊脑满。",
            "嗟予二年留江城，嗜此不去迟吾行。",
            "鲈鲜便觉官可弃，雁美却得人呼卿。",
            "邻翁劝我知机早，有毒伤人如鸩鸟。",
            "世闲万事是机穽，此外伤人亦非少。",
            "我生有命悬乎天，饱死终胜饥垂涎。",
            "君看子美牛炙死，若死严武尤可怜。"
        ],
        "title": "食河豚",
        "id": "dbe8a613-5d95-469f-9e77-dd34111baabe"
    },
    {
        "author": "周承勋",
        "paragraphs": [
            "四海常为客，三春却倦游。",
            "能飞归不得，虽去有何求。",
            "故国千年恨，行人万里愁。",
            "年来风过耳，无泪与君流。"
        ],
        "title": "杜宇",
        "id": "3d240eca-2584-4b75-8516-e0dcbac32c8e"
    },
    {
        "author": "周承勋",
        "paragraphs": [
            "竹皮狗尾粗斓斑，神虎门前兴已阑。",
            "每恨误身诚可溺，殆将苴履不须弹。",
            "数茎渐觉胜簪怯，一免当知复冠难。",
            "柱后惠文非所志，宁从子夏学酸寒。"
        ],
        "title": "系冠船篷自戏",
        "id": "1170df30-fa67-49f3-a660-c4892fd86b18"
    },
    {
        "author": "周承勋",
        "paragraphs": [
            "瓦砾频年积，鉏耰十辈功。",
            "旋移低地碧，颇杂亚枝红。",
            "对酒逢寒食，凭栏接暖风。",
            "墙悭天自阔，堪送北飞鸿。"
        ],
        "title": "题县圃蕴辉亭",
        "id": "ab676490-86dd-4094-a2f5-0a5cdbdd5c95"
    },
    {
        "author": "周承勋",
        "paragraphs": [
            "青云紫陌不相违，四海如公省见稀。",
            "身在外台严刺举，诗来属邑慰瞻依。",
            "珠园授笔驱春雨，泽国扬帆送夕晖。",
            "留落而今待公道，敢言一斥羨群飞。"
        ],
        "title": "吴下同年会诗",
        "id": "98e0f5d7-99dd-47b4-87c9-819de5cece59"
    },
    {
        "author": "唐子寿",
        "paragraphs": [
            "人生会少足睽违，尊酒相从又复稀。",
            "我叹散材谁见数，公持华节幸相依。",
            "题名鴈塔思当日，曳屣龙门借夕晖。",
            "会见十行来日下，禁涂高处看横飞。"
        ],
        "title": "吴下同年会诗",
        "id": "4c2c4f9c-56f4-4927-8544-42ab7490220a"
    },
    {
        "author": "章澥",
        "paragraphs": [
            "咫尺天颜祇暂违，两台联桂世诚稀。",
            "共观鹏运垂云举，还幸鱼寒密藻依。",
            "赋政将明仲山甫，登楼吟咏谢玄晖。",
            "要津自足升英俊，六鹢毋令恨退飞。"
        ],
        "title": "吴下同年会诗",
        "id": "f61b68af-83b1-4b46-812c-6f314801fd52"
    },
    {
        "author": "章澥",
        "paragraphs": [
            "度险聊凭九节杖，凌虚来谒三花巖。"
        ],
        "title": "句",
        "id": "bdcc0de5-bbbe-4f47-996e-ceaef7db5f27"
    },
    {
        "author": "王艺",
        "paragraphs": [
            "琼林春暖记分违，叙好如公在昔稀。",
            "鱼腹一书劳远寄，鹊枝三匝幸相依。",
            "初筵虽负兵厨约，余爱终分赵日晖。",
            "从此吴门书盛事，即看丹诏凤衔飞。"
        ],
        "title": "吴下同年会诗",
        "id": "6bdbb47d-904b-4501-9e78-4784dbe25174"
    },
    {
        "author": "胡元功",
        "paragraphs": [
            "佳辰胜集不相违，慨念同年会遇稀。",
            "独有二天均覆廕，归来三径幸栖依。",
            "诗篇酒醆论时事，山色湖光映夕晖。",
            "自愧衰迟与荣观，拟将委翅附高飞。"
        ],
        "title": "吴下同年会诗",
        "id": "3d38c8f0-8ada-4415-af33-c0651981ca88"
    },
    {
        "author": "赵彦卫",
        "paragraphs": [
            "生涯寄箪瓢，嗜古成传癖。",
            "胸蟠万卷书，禊帖究所出。",
            "三百七十五，异论溢编帙。",
            "更相自戈矛，又类相形色。",
            "我昔识诸老，高论聆侍侧。",
            "玉笔贵藏锋，真赝拼金锡。",
            "精神苟不具，徒尔致研席。",
            "搜访诸贤语，编类置丈室。",
            "使我心豁然，登山如得屐。",
            "妄意于斯文，庶可益涓滴。",
            "作诗谢来贶，持寄俟他日。"
        ],
        "title": "题兰亭帖",
        "id": "74148f99-42f6-4240-aafb-ad07347f84f7"
    },
    {
        "author": "赵彦卫",
        "paragraphs": [
            "鴈塔寻盟信不违，二星联璧世间稀。",
            "高情念旧何其厚，□客亲仁得所依。",
            "节操刚方范孟博，□□酝藉谢玄晖。",
            "沙堤已筑催归骑，怪底朝来喜鹊飞。"
        ],
        "title": "吴下同年会诗",
        "id": "a7f2b91f-14e0-46c4-9ece-b5a27f0992a2"
    },
    {
        "author": "赵彦瑷",
        "paragraphs": [
            "引睇龙门念久违，自题雁塔会何稀。",
            "奔驰莲幕祇甘分，只尺星台喜有依。",
            "拱侍尊罍陪盛事，仰瞻刑政焕清晖。",
            "我公自有回天力，入佐明君看一飞。"
        ],
        "title": "吴下同年会诗",
        "id": "5fb4db78-7942-424e-bcd5-c9192765c46b"
    },
    {
        "author": "成钦亮",
        "paragraphs": [
            "雁塔从游叹久违，盍簪话旧一何稀。",
            "鹏程暂驻皇华重，鱼队欣逢渌水依。",
            "诗倡珠玑跳月峡，酒行杯斚湿春晖。",
            "吴门盛事彰施了，两两台星挟诏飞。"
        ],
        "title": "吴下同年会诗",
        "id": "9f42b88d-ac38-4f55-8d89-4de12f159a8b"
    },
    {
        "author": "陈德明",
        "paragraphs": [
            "旧交牢落寸心违，门掩苍苔省见稀。",
            "幸遇星郎分刺举，忝联桂籍得归依。",
            "公方阔步鸣先路，我独冥行怨落晖。",
            "遥想登台高会处，应怜乌鹊正南飞。"
        ],
        "title": "吴下同年会诗",
        "id": "593c44ee-a561-4f0b-a507-9ccc076ff4f2"
    },
    {
        "author": "郭明复",
        "paragraphs": [
            "香山居士头欲白，秋风吹作湓城客。",
            "眼看世事等虚空，云梦胸中无一物。",
            "举觞独醉天为家，诗成万象遭梳爬。",
            "不管时人皆欲杀，夜深江上听琵琶。",
            "贾胡老妇儿女语，泪溼青衫如著雨。",
            "此公岂作少狂梦，与世浮沈聊尔汝。",
            "我来后公三百年，浔阳至今无管弦。",
            "长安不见遗音寂，依旧康庐翠扫天。"
        ],
        "title": "题琵琶亭",
        "id": "07f93a10-8b11-4bcb-8a43-de97ac7c9f93"
    },
    {
        "author": "郭明复",
        "paragraphs": [
            "道人昔日来开山，山鬼悔泣门不关。",
            "一时梵宇借巖麓，千载绝景归人间。",
            "松萝鬰勃树旌纛，水泉丁东鸣佩环。",
            "两苏寂寞涪翁死，杖屦谁与同跻攀。"
        ],
        "title": "大人按部过云安下巖留小诗命同赋",
        "id": "07f5452e-d1a3-4fde-863b-af7973a095e1"
    },
    {
        "author": "郭明复",
        "paragraphs": [
            "三峡堂前五月风，吴樯蜀柁古来通。",
            "山如肺附重相掩，水似环连去不穷。",
            "跃马孤城怜倔强，卧龙八阵想英雄。",
            "凭阑千载兴亡事，何异邯郸一枕中。"
        ],
        "title": "题三峡堂",
        "id": "94baadec-b9d3-4e2f-b602-048363fa80ef"
    },
    {
        "author": "刘知仁",
        "paragraphs": [
            "所忧目力尽，未问两足酸。",
            "云峯三十六，一一皆可观。"
        ],
        "title": "储福宫",
        "id": "3b7c4ef3-98ba-4f0d-946b-18575f43a9dd"
    },
    {
        "author": "许及之",
        "paragraphs": [
            "连旬困梅霖，接夏潦乘溽。",
            "泄云涣新霁，游兴难管束。",
            "出关便航湖，停篙葑蒲绿。",
            "渔歌入浦溆，沙禽乱惊浴。",
            "昏霏送霞落，依稀辨林谷。",
            "初更电辉摇，轻雷忽相续。",
            "蛙声杂猛雨，波翻碎鸣玉。",
            "何能足清睡，快举巵酒沃。",
            "明朝看晨光，未必非所欲。"
        ],
        "title": "新晴",
        "id": "2a501f9c-527e-48e6-8a67-aee2ea3cb498"
    },
    {
        "author": "许及之",
        "paragraphs": [
            "避暑本无法，有法心可移。",
            "达尊迫人事，盛服严天威。",
            "六月厉戈甲，百炼亲鑪锤。",
            "前驱上峻坂，后鞭禁长吁。",
            "正午万灶增，尅晷千夫炊。",
            "辕门待排结，军令无徐舒。",
            "陆浑救急燎，栾巴稽噀霏。",
            "期以片时灭，不许一草萎。",
            "醲赏激勇往，毕力争忘疲。",
            "不计挥汗雨，宁思濯风漪。",
            "当其用力所，岂复知热时。",
            "万事心地存，百夫火宅驰。",
            "四时更代谢，二至争愆逾。",
            "积阴理必复，大夏阳常居。",
            "及此当歊赩，岂得怀鬰纡。",
            "杜愿踏层冰，几欲投清池。",
            "韩思坐深甑，为说亦岂疎。",
            "极知隶元气，孰与逃象滋。",
            "聊用供嘲咏，且以相戏娱。",
            "吾侪幸安适，家食饕委蛇。",
            "念彼方热耘，焉能思逃虚。",
            "静胜昔人心，屡空斯晏如。",
            "况予负深谴，省咎阖重扉。",
            "友朋相急难，往复通有无。",
            "每怀子叶子，久与期襟期。",
            "有此苦热吟，句韵两崛奇。"
        ],
        "title": "次韵叶德友苦热吟",
        "id": "71474166-33ac-45bd-a663-2a2f17f784e3"
    },
    {
        "author": "许及之",
        "paragraphs": [
            "羲和不弭驭，炎帝方秉机。",
            "孰不爱赵衰，谁肯触武威。",
            "岂知铄金石，乃得齐璿玑。",
            "鹿角甫云解，葵箑无停挥。",
            "万宝成南讹，一枕安北扉。",
            "殿合施余薰，茅茨溥增辉。",
            "鼎鼎百年内，咄咄七十稀。",
            "临流抒我怀，新浴振我衣。",
            "雷雨急生凉，天恩觉沦肌。",
            "诗来取静胜，句到不吾欺。",
            "盛服思客位，重铠念边陲。",
            "当暑如怀秋，秋至勿兴悲。"
        ],
        "title": "喜雨次韵翁常之苦热吟",
        "id": "504fd9e8-6ebe-4797-ab4a-b0f907e1cb33"
    },
    {
        "author": "许及之",
        "paragraphs": [
            "理极终必复，孰逃造化机。",
            "司夏流中气，执衡振严威。",
            "有怀渴云霓，不愿雨珠玑。",
            "油然起崚嶒，闪若惊霍挥。",
            "嘉泽彻中霄，凉飚入重扉。",
            "良苗固怀新，冶叶亦生辉。",
            "从欲天匪私，屡丰古实稀。",
            "垂老藉香火，凌晨肃裳衣。",
            "百拜屈我躬，万感铭我肌。",
            "兹生每有逢，末路敢为欺。",
            "正尔饱丘壑，及此轸疆陲。",
            "念终抱媿耻，已矣徒伤悲。"
        ],
        "title": "再酬常之",
        "id": "6739050f-bfbc-42b6-9f76-a51866cdb18f"
    },
    {
        "author": "许及之",
        "paragraphs": [
            "明月出海底，先照彤庭墀。",
            "正以合德故，争效朝宗驰。",
            "须臾散精彩，普率扬明辉。",
            "常时或显晦，所历随茫弥。",
            "及兹秋中气，燎然光满规。",
            "岂但碧汉澄，无复宿雾披。",
            "如坐水晶宫，更泛碧琉璃。",
            "凛凛栗肤发，炯炯析毫厘。",
            "竟欲乘浮槎，试与穷垠涯。",
            "或拟斫却桂，或云生桂枝。",
            "蟾宫到者折，不生岂不稀。",
            "玉斧修何事，倒即无倒期。",
            "沉吟自绝倒，痛饮忘倾欹。",
            "兹辰病因仍，良行觉支离。",
            "始行浮云多，犹欲一口吹。",
            "东牀念斋夕，妙语寄相思。",
            "词到律自协，意古趣更奇。",
            "今虽减冰轮，犹照蘸甲巵。",
            "寄声衖南翁，斯辰可无诗。",
            "我欲资隽永，庶以得自颐。"
        ],
        "title": "中秋见怀",
        "id": "a42c68e8-6b65-49ee-a1ae-19cc476c1f8a"
    },
    {
        "author": "许及之",
        "paragraphs": [
            "新元既涉九，腊尾春未初。",
            "司寒励余职，飞雪来庭除。",
            "因风稀复密，潜阴惨还舒。",
            "瑞色入陇麦，祥膏润园蔬。",
            "未足映书读，已宽带经鉏。",
            "和气融比屋，所积惟林庐。",
            "怅焉起遐观，未知问所如。",
            "南轩笑领客，操已敢作疎。",
            "岂无门下生，不肯升篮舆。",
            "冲泥按徐辔，秀句生蹇馿。",
            "卷云毕清集，湖山眇开予。",
            "蜿蜒翠麓中，万瓦参琼琚。",
            "急扫供茗事，隔江竟烦渠。",
            "终日乐未央，不为食有鱼。",
            "十韵分九人，其一固闰余。",
            "并以属汰砾，敢下冯妇车。",
            "屯云方杂沓，二白难踌躇。",
            "须公专吟笔，载赓仍屡书。"
        ],
        "title": "侍南轩先生卷云亭望岳麓积雪分韵得初作二字",
        "id": "d73f182f-77a9-4e17-ad90-7eddcbc5a37d"
    },
    {
        "author": "许及之",
        "paragraphs": [
            "寒威逼重帏，皓彩堕庭戺。",
            "不谓晦日愁，乃有丰年喜。",
            "更长要深杯，客缓愧停己。",
            "后来固自佳，不至犹可纪。",
            "传香共分题，索笑惊落纸。",
            "摩挲玉梅缾，冻合西湖水。"
        ],
        "tags": [
            "西湖"
        ],
        "title": "张时可席上喜雪分韵得水字时予后至周希稷期而不集",
        "id": "b65575dc-f9a1-44fb-991f-235638f1f079"
    },
    {
        "author": "许及之",
        "paragraphs": [
            "春雪如过客，所止留莫住。",
            "但见空中驰，机心逐鸥鹭。",
            "度腊凛余寒，同云忽朝聚。",
            "乍看鲛泣珠，渐觉柳飘絮。",
            "少焉有矜色，琼枝鬭玉树。",
            "登临须胜流，著我觉形污。",
            "北山鲜明姿，爱客急修具。",
            "坐间两荆州，翛然隠风度。",
            "更著老弥明，清谈屋瓴注。",
            "客醉主亦欢，主醉客即去。",
            "剥啄凤沼来，忽得石鼎句。",
            "便可当画图，却将醒眼觑。"
        ],
        "title": "次韵黎师侯登王叔武文昌阁看雪",
        "id": "8da9efa4-8e48-46e6-90f6-efb4e2f45f49"
    },
    {
        "author": "许及之",
        "paragraphs": [
            "居闲数相过，每语夜参半。",
            "稍作一日踈，已起三秋叹。",
            "老去惜光阴，欢来犹把玩。",
            "去年掺袂别，转首抟沙散。",
            "恍思麇鹿侣，岂是鸳鹭伴。",
            "拂龟信逢辰，听鸡虞失旦。",
            "冉冉金阶趋，穆穆玉皇案。",
            "端笏俨一夔，曳履仪十乱。",
            "咸德足享天，旅荐洁初盥。",
            "疲驽亦自鞭，百驾祇恐缓。",
            "以兹故山梦，累累若珠贯。",
            "佳句自山来，居然起衰愞。",
            "平生锦绣肠，不复置冰炭。",
            "室迩犹远思，迢迢况闽馆。",
            "加意松柏姿，聊逐桑榆暖。",
            "归投玉女壶，天当一笑粲。"
        ],
        "title": "次韵转庵用山谷半字韵见寄",
        "id": "401c00b2-5bed-41b8-b8a2-c55f2c651bb6"
    },
    {
        "author": "许及之",
        "paragraphs": [
            "世味真嚼蜡，闲趣觉隽永。",
            "闭门读旧书，拓牖豁微冏。",
            "闚道忘一斑，反身得三省。",
            "佳人不可招，妙处谁与领。",
            "未刖聊晨门，已献那泣郢。",
            "向来真左计，只合事幽屏。",
            "感君汪洋陂，洗我荣辱境。",
            "逢原得新功，余润及古井。",
            "笔端有辘轳，句法见驰骋。",
            "梅花动乡思，霜风吹鬓影。",
            "言归日在念，未策心已警。",
            "咫尺看白云，祇隔冯公岭。"
        ],
        "title": "次韵书怀",
        "id": "6270caec-422a-4ce3-a013-2d635a92f27b"
    },
    {
        "author": "许及之",
        "paragraphs": [
            "度江见三白，飞雪为谁妍。",
            "因山行毕役，忧国且愿年。",
            "眷言灵驾发，绵延属车骈。",
            "阳侯既効职，滕六敢自贤。",
            "阁阴不忍下，竣事即堕前。",
            "山林亦缟衣，挥洒纷素筵。",
            "似与孤臣泪，同作珠贝编。",
            "岂无访戴舟，拘文不容牵。",
            "感君相料理，语妙堪流涎。",
            "奈何补天手，袖此鉴湖堧。",
            "不受邻僧米，颜公合忧煎。",
            "挼挲映雪眼，纵臾吟诗肩。",
            "同时天下名，一日方九迁。",
            "君不策高足，余子烦后鞭。"
        ],
        "title": "次韵酬徐居厚寺簿",
        "id": "63613c0f-ad86-48c5-b8bc-504457da379a"
    },
    {
        "author": "许及之",
        "paragraphs": [
            "正士如正色，耻与俗竞妍。",
            "老成信迟钝，阿婆曾少年。",
            "斯人寄闲地，宇宙岂赘骈。",
            "向来驰天壤，谁者相愚贤。",
            "我欲从之游，每恨不得前。",
            "兹行本尸祝，代庖误当筵。",
            "高轩既枉过，妙语亦盈编。",
            "受施不知报，力疾可复牵。",
            "风雪久为虐，江湖长蛟涎。",
            "天岂困男儿，地阙东南堧。",
            "惟有皎洁姿，不受寒暑煎。",
            "勉子加餐饭，行行盍仔肩。",
            "时哉有通塞，道岂随变迁。",
            "愿将钓竿手，一为公执鞭。"
        ],
        "title": "再用韵",
        "id": "9bd5374a-31d7-48f1-b653-5c0d7ae0b54b"
    },
    {
        "author": "许及之",
        "paragraphs": [
            "王君圭璋姿，宜在条理科。",
            "妙语天发成，莹彻非砻磨。",
            "宗庙要琬琰，世岂无卞和。",
            "顾恐太分明，颇觉瓦砾多。"
        ],
        "title": "王弱翁同年以多病故人疏韵五诗为惠次韵奉酬  其一",
        "id": "10e59212-7790-4890-8175-f73ab200196a"
    },
    {
        "author": "许及之",
        "paragraphs": [
            "斯文万金药，不救俗儒病。",
            "卢生谁云邪，夫子未出正。",
            "羊肠驾觭轮，鲸澜溯孤榜。",
            "噫乎吾道难，自古鬭衰盛。"
        ],
        "title": "王弱翁同年以多病故人疏韵五诗为惠次韵奉酬  其二",
        "id": "92e7cf8f-bf10-497c-844a-b8e58681ae72"
    },
    {
        "author": "许及之",
        "paragraphs": [
            "江水日万折，衮衮望东注。",
            "饥鸢无停飞，不足了雏哺。",
            "君看青紫绶，但供折腰具。",
            "物理信如此，焉敢辞世故。"
        ],
        "title": "王弱翁同年以多病故人疏韵五诗为惠次韵奉酬  其三",
        "id": "0d58c5ac-e253-4bc0-89dd-d66abcbd2b77"
    },
    {
        "author": "许及之",
        "paragraphs": [
            "叶脱秋色静，水落洲渚陈。",
            "文昌易为月，翩翩欲相亲。",
            "蝉声老逾夏，乍听意觉新。",
            "此时酒一尊，不可无此人。"
        ],
        "title": "王弱翁同年以多病故人疏韵五诗为惠次韵奉酬  其四",
        "id": "0fd2ab40-f92f-4c51-9692-a0f538cc46e6"
    },
    {
        "author": "许及之",
        "paragraphs": [
            "心竞事未已，趣了计有余。",
            "彭泽八十日，便可膏吾车。",
            "趣时方枘拙，涉世孤舟虚。",
            "君无攻我短，政尔吾太疎。"
        ],
        "title": "王弱翁同年以多病故人疏韵五诗为惠次韵奉酬  其五",
        "id": "24602764-44af-4b1e-a4de-c566a5ab9199"
    },
    {
        "author": "许及之",
        "paragraphs": [
            "胸中无渭泾，笔下安诠科。",
            "糊名彊别白，朱丹困研磨。",
            "传诗得建安，妙画追永和。",
            "快读洗我怀，珠玑拾何多。"
        ],
        "title": "直舍考校次弱翁再用前韵  其一",
        "id": "f86bab78-9e74-4e4f-a892-ce36f7ffa7c6"
    },
    {
        "author": "许及之",
        "paragraphs": [
            "我句芜陋质，聊学捧心病。",
            "君诗婉娈容，毅然色更正。",
            "唱叹朱絃音，流喝清池榜。",
            "足亢江西宗，它年耳孙盛。"
        ],
        "title": "直舍考校次弱翁再用前韵  其二",
        "id": "13a4606a-c66d-4b66-be62-b9588d6be944"
    },
    {
        "author": "许及之",
        "paragraphs": [
            "官冷得酒钱，便欲糟牀注。",
            "不管门东儿，张颐须咽哺。",
            "堪笑布裙妇，遮藏备修具。",
            "君自不纡轸，何止倾盖故。"
        ],
        "title": "直舍考校次弱翁再用前韵  其三",
        "id": "c5ad5daa-5a92-461c-a52c-2e0586953bfc"
    },
    {
        "author": "许及之",
        "paragraphs": [
            "夜读举子语，戛戛务去陈。",
            "唤起场屋梦，倍觉灯火亲。",
            "科第计谓了，痴儿事方新。",
            "寄言山内友，勿念尘中人。"
        ],
        "title": "直舍考校次弱翁再用前韵  其四",
        "id": "bfb0b14d-c7bf-400a-a805-4bc2bd95f0bf"
    },
    {
        "author": "许及之",
        "paragraphs": [
            "堆案即姑置，栖息万籁余。",
            "阶除勃窣行，两脚当我车。",
            "径欲烦客卿，相从赋子虚。",
            "曲生不可招，坐令此计疎。"
        ],
        "title": "直舍考校次弱翁再用前韵  其五",
        "id": "fc4f8aba-f875-4d34-91f2-eec6aa07325b"
    },
    {
        "author": "许及之",
        "paragraphs": [
            "转庵诗老手，久不见近作。",
            "尚友喜文会，分韵得真乐。",
            "联翩来巨轴，淋漓想酬酌。",
            "异味非五鲭，良裘岂一貉。",
            "有如得良剂，居然起深瘼。",
            "虽微与兹集，所得良不薄。",
            "山王果为累，竹林诚可畧。",
            "何妨赘赓酬，聊复资戏谑。",
            "永言相忘友，久要欣有托。",
            "后当不如今，今可不悟昨。",
            "亦欲见真率，正须先宿诺。",
            "少待天气凉，伟观洒高阁。"
        ],
        "title": "转庵集客分韵得作字见示次韵奉酬",
        "id": "3267c51e-2f1e-472a-95da-6d3d9d6ccb00"
    },
    {
        "author": "许及之",
        "paragraphs": [
            "步蹇无良行，思苦乏新作。",
            "虫声徒自切，我病有何乐。",
            "言写纾短怀，深汲难远酌。",
            "敢嗟凤兮凤，正惭貉非貉。",
            "诗家有医王，同社求句瘼。",
            "固不相短长，祇恐自鄙薄。",
            "胡为作蚁梦，乃欲谈豹略。",
            "此意诚起懦，斯言几善谑。",
            "天幸吾已数，人生归有托。",
            "居然成老丑，何者裨画诺。",
            "知予与罪予，并束春秋阁。"
        ],
        "title": "转庵再用作字韵见酬有蓍蔡休咎之语复韵为答",
        "id": "c400f388-b43b-4813-8828-3727ee049daa"
    },
    {
        "author": "许及之",
        "paragraphs": [
            "松柏覆高冈，根株渗七泽。",
            "雪霜有古今，柯叶无改易。",
            "上干青云霄，下庇神龙宅。",
            "哕哕朝阳鸣，杳杳逢堵迹。",
            "五色绚文章，八音谐金石。",
            "羣飞竞婆娑，争附第充斥。",
            "匠石既罕遇，社栎顾何益。",
            "伶伦不雌雄，嶰竹杂蝼蝈。",
            "蓝田惊世瑞，造物等儿剧。",
            "昨曾闚斓斑，今犹眩朱碧。",
            "居然获径寸，几欲按三尺。",
            "久之置怀袖，尚尔赊踧踖。",
            "姑凭副墨子，往备庚桑役。"
        ],
        "title": "次韵滕丞以古风为贽",
        "id": "3b33aa09-dafb-4c13-976e-6b941beadcc6"
    },
    {
        "author": "许及之",
        "paragraphs": [
            "古井千尺深，而无一寸波。",
            "古桧荫其旁，愔愔长铜柯。",
            "明堂一柱难，如此梁栋何。",
            "匠石久袖手，高岑鬰峩峩。",
            "天风一披拂，剑佩相戛磨。",
            "不愿为阿房，千门贮秦娥。",
            "愿作寒士庇，渠渠共婆娑。",
            "吁嗟不相贷，飞轮迫羲和。",
            "谁欤荐轮囷，万牛未为多。"
        ],
        "title": "陈西老咏桧古风次韵",
        "id": "85d2412b-ad5b-4b86-9164-2c1f3b56d310"
    },
    {
        "author": "许及之",
        "paragraphs": [
            "离羣易兴怀，会面即忻对。",
            "兹岂非人情，况复是吾辈。",
            "稍稍不晤语，毣毣已心愦。",
            "世态炎复凉，画事素先缋。",
            "余子纷碔砆，良友抵珍琲。",
            "仲方真小难，煮糜是所爱。",
            "有作窥古淡，如女洗妆黛。",
            "亦尝和宫征，惜不听环佩。",
            "是举终当了，此事可使废。",
            "转庵传分韵，容成忆同载。",
            "肝胆徒轮囷，酬酢任瑕类。"
        ],
        "title": "次韵陈大用分韵得对字",
        "id": "6cb37f69-1ecc-4df5-a86f-db1439313b7f"
    },
    {
        "author": "许及之",
        "paragraphs": [
            "林峦迫摇落，卉木见槎梗。",
            "物当各归根，人盍思退省。",
            "我今幸投闲，日力竞俄顷。",
            "阖户思寡过，出户忘造请。",
            "第知龟藏六，大似蛙坎井。",
            "佳客车枉门，好语裘挈领。",
            "遽发酰鸡覆，如脱孤㹠穽。",
            "见道乏新硎，导窾昧微綮。",
            "元方擅能事，转庵互规警。",
            "倡酬传五字，翫味消百眚。",
            "盘餐共麤粝，轩窗临閴静。",
            "恨方厉霜风，惜不行蔗境。",
            "何当历崟岑，相与忘畛町。",
            "江山开伟观，华盖登绝顶。"
        ],
        "title": "次韵陈大用",
        "id": "21243c4f-ad8f-4762-9313-9facb5a6514e"
    },
    {
        "author": "许及之",
        "paragraphs": [
            "眷言太玉峯，本是仙佛宅。",
            "端视俨若屏，侧睨展如翼。",
            "洞府何渺茫，传闻见图画。",
            "疆理虽东瓯，题品经谢客。",
            "至今味篇咏，当时想游历。",
            "顾我本萍泛，买邻寓栖息。",
            "江山自呈露，卉木因种植。",
            "凿巖得泉香，拓户见山色。",
            "佳客入庭户，英气来几席。",
            "幽葩芬石根，好鸟絃坐侧。",
            "拄笏山之西，拏舟江以北。",
            "明月浮可捉，疎星挂堪摘。",
            "拂晨天宇浄，出海阳乌赤。",
            "脩岚烁紫翠，远目眩朱碧。",
            "崚嶒双塔影，突兀古殿脊。",
            "媚川溟渤宽，绝境天地窄。",
            "前贤未尝亡，胜趣何有极。",
            "兹时届清和，同社共推激。",
            "肯为终日留，喜免重城隔。",
            "长歌响林坰，妙语出金石。",
            "尔汝合忘形，拘挛非远识。",
            "莫嗔惊著汝，试问今何夕。",
            "曹刘墙可短，丘崖肩可拍。",
            "却笑山阴会，翻悲昔人迹。",
            "喻指孰非是，计马谁失得。",
            "明当新诗来，勿惮难韵迫。",
            "趣归不匆忙，余兴犹襞积。",
            "感君吐琼瑰，为我写胸臆。"
        ],
        "title": "与同社游山园次翁常之韵",
        "id": "ed7043f7-34af-452a-88b0-95cb1a0753a8"
    },
    {
        "author": "许及之",
        "paragraphs": [
            "西湖著明月，万象各偃伏。",
            "夙昔湖上游，赓酬动盈束。",
            "未有夜泛诗，此诺吾屡宿。",
            "剥啄闻招呼，纵臾戒行速。",
            "读君纸三过，洗我愁万斛。",
            "行行正作意，在在堪刮目。",
            "山光真起予，过雨俨新浴。",
            "精蓝憩深幽，疎篁庇脩绿。",
            "棋声节风瓯，参差自成曲。",
            "睡乍味觉甜，语软气能馥。",
            "老僧与客忘，谛䌷楞严轴。",
            "小立水花净，一堤良意足。",
            "方舟晓兴动，篙人听回复。",
            "薰风散金波，心境两愁独。",
            "是中有妙句，万古无管属。",
            "诗家高书记，前赵今鲍叔。",
            "归来要推敲，遣饷到林谷。",
            "陈榻初解悬，膺门契仍笃。",
            "不遗太学蕃，王杨共高躅。",
            "陆笑阿戎谈，足以侍几牍。",
            "支郎更可人，啖蔬如啖肉。",
            "而我厕髯张，形骸愧珠玉。",
            "敢逃清白眼，仅免朱丹毂。",
            "明朝软红中，清游梦应续。",
            "未叹终滞淹，湖山已收录。"
        ],
        "tags": [
            "西湖"
        ],
        "title": "六月十五日西湖夜泛高炳如集客赵临安蟠老致饷同游者陈可行杨少云李元德王顺伯何绍彭张宗尹杨氏子弟侍僧方与焉次炳如韵",
        "id": "4fedcaad-b56c-4055-b908-1a154adac8b5"
    },
    {
        "author": "许及之",
        "paragraphs": [
            "罗浮映挂彩，富览游兹亭。",
            "地非南海峤，山结北斗城。",
            "双鼇插奔澜，万峯若屯营。",
            "往复信潮汐，日夜归沧溟。",
            "沙涨陵谷移，水落洲渚横。",
            "谢客纾目力，郭公参地形。",
            "夫君有心哉，象纬罗中扃。"
        ],
        "title": "次韵薛子明由罗浮登富览",
        "id": "6ea15b32-8730-4cbe-ad59-6226c0833ecf"
    },
    {
        "author": "许及之",
        "paragraphs": [
            "南山阻且秀，三峯屹而挺。",
            "笙跨夜鹤声，松纳古潭影。",
            "珍潜滃无眹，樵涉深及胫。",
            "星娥閟灵踪，月卿探幽屏。",
            "同气想飞霞，相过谈倒景。",
            "傥遇莲叶舟，定自太华井。"
        ],
        "title": "次韵薛子明赋雪渊寒瀑",
        "id": "f04afc90-e66d-4da1-8fcc-7db233091e16"
    },
    {
        "author": "许及之",
        "paragraphs": [
            "天柱昔饱观，石梁今创见。",
            "愧此叉枒姿，空费轮囷荐。",
            "安得愚公移，往作灵光献。",
            "突兀千里间，普适寒士愿。"
        ],
        "title": "游石梁",
        "id": "6f24ef4d-1bdb-402b-b62c-dc813708ce2b"
    },
    {
        "author": "许及之",
        "paragraphs": [
            "短思如枯枿，不忘雨露滋。",
            "一朝得甘霔，牙蘗纷差差。",
            "向来圯上编，敢孤老人期。",
            "至今巾箧中，常觉律吕随。",
            "风骨自难蜕，寸心恐终违。",
            "苦语迫应酬，如醉多倾欹。",
            "拟求风斤斲，庶使胶柱移。",
            "遗以五色篇，服之欲生翬。",
            "东隅纵已失，南车足占迷。",
            "堂堂豸冠老，伟论堪扶危。",
            "不妨似妩媚，正尔烦逶迤。",
            "余事出长技，传玩争矜持。",
            "高吟有催和，好雨诚知时。",
            "疲驽惧难驾，渴骥思脱羁。",
            "行当遂远放，鴈伴聊同栖。"
        ],
        "title": "沈丈察院次游凤山韵见示再次韵奉酬",
        "id": "ec21ed6b-7ff4-4fdf-80f5-004ec3a6f3e4"
    },
    {
        "author": "许及之",
        "paragraphs": [
            "幕府日多暇，而无簿书劳。",
            "唤渡涉湘西，鼓枻歌离骚。",
            "今日湖南山，领览归我曹。",
            "颇觉叶舟稳，夷涂自风涛。"
        ],
        "title": "游道林岳麓寺  其一",
        "id": "17ce25cd-a1a0-4515-b2c3-0a37da4d6691"
    },
    {
        "author": "许及之",
        "paragraphs": [
            "道林访幽栖，羁怀惬所尚。",
            "岳麓振前策，盘纡得夷旷。",
            "向来北山移，无物辞嘲谤。",
            "见此意豁然，泉声助悲壮。"
        ],
        "title": "游道林岳麓寺  其二",
        "id": "b408660f-1622-4175-827e-e4b0e6005311"
    },
    {
        "author": "许及之",
        "paragraphs": [
            "从昔游山人，留题尽名字。",
            "壁昏暮鸦栖，石腻羣鸿戏。",
            "今人来更多，后观复长喟。",
            "吾侪幸闻健，拄笏致爽气。"
        ],
        "title": "游道林岳麓寺  其三",
        "id": "047d62c1-842a-4798-9d99-acbaa35a6cea"
    },
    {
        "author": "许及之",
        "paragraphs": [
            "名山喻名理，妙处须独到。",
            "提耳从百闻，岂尽历历告。",
            "兹游太清绝，足以偿宿好。",
            "相期岁寒姿，对此松柏操。"
        ],
        "title": "游道林岳麓寺  其四",
        "id": "8fd87331-94b9-407b-825f-70bbb5b4e02d"
    },
    {
        "author": "许及之",
        "paragraphs": [
            "日月被八极，覆盆自无明。",
            "阳春妪万物，孤翰有悲鸣。",
            "所以圣明治，要烛幽隠情。",
            "一旱出料外，谁与填饥坑。",
            "豪家亦何心，闭籴门忍横。",
            "指囷宽嗸嗸，凛若临大兵。",
            "雨余百忧洗，痛定犹忡怔。",
            "今代子曾子，赞画外台清。",
            "高轩昨过我，绝尘不容瞠。",
            "归途出城闉，岸许闻啼婴。",
            "下车非内交，一念千金轻。",
            "摩挲脱九死，感慨恩更生。",
            "抱持涉数舍，见我托此𡞦。",
            "再拜敢有渝，鞠养专厢荣。",
            "嗟予何为者，世故亦饱更。",
            "识君千万间，胸次久已成。",
            "所饥非一儿，公乎勉功名。"
        ],
        "title": "曾主管由宜春道中得遗弃小儿属予收养道间寄诗纪实次韵奉酬",
        "id": "2e47fe32-35d6-491d-b03b-0f30bd5bfc93"
    },
    {
        "author": "许及之",
        "paragraphs": [
            "自别心耿耿，奈此秋月明。",
            "晨兴洗我耳，鹊鹊枝间鸣。",
            "踵门得缄翰，中有恻怛情。",
            "眷彼水际儿，感公脱危坑。",
            "传之邑父老，相语涕泗横。",
            "郑重烦取将，摩挲付老兵。",
            "忌饱体未充，惯拊心无怔。",
            "应答已如响，炯炯双眸清。",
            "试问父母谁，惝恍目屡瞠。",
            "微公父母恩，何以活此婴。",
            "儿生未有知，阴报已不轻。",
            "公犹不自德，安得名许生。",
            "共惟仁圣朝，发政先鳏𡞦。",
            "吾侪值歉乏，讵敢孤官荣。",
            "二星妙宣指，悉数仆屡更。",
            "三接尚须臾，一路当生成。",
            "况乃幕中画，实负当世名。"
        ],
        "title": "曾主管专介取弃儿再次前韵",
        "id": "aafe6f87-2826-4b03-bea2-74d9c6718574"
    },
    {
        "author": "许及之",
        "paragraphs": [
            "赤骥见已罕，名驹更兼值。",
            "吾乡推贤侯，逢人话詹事。",
            "讼简古风还，心清民业遂。",
            "江山妙主盟，景物恢位置。",
            "如何柱石姿，尚以牧伯寄。",
            "北关别经年，南薰动离思。",
            "居然软红中，见此清白似。",
            "松筠俨长身，云霄舒直气。",
            "宠光竹使符，假借玉阶地。",
            "饷计曾入幕，军容有竑议。",
            "恭闻天语温，喜见家学粹。",
            "它时课最腾，看即玺书被。",
            "今晨欣寿节，轻阴递凉吹。",
            "三呼礼云毕，一笑天所施。",
            "榴花染白云，游鯈芘青芰。",
            "画舸得夷犹，名园随造次。",
            "怀绶却羨君，戏彩且归侍。",
            "不繇鴈荡山，即过石门寺。",
            "永嘉政久成，谢公迹重记。",
            "剩有名诗章，因来寄一二。"
        ],
        "title": "湖上饯沈兴国分韵得二字",
        "id": "3c30a447-c5e2-4c41-b86b-46cc03719879"
    },
    {
        "author": "许及之",
        "paragraphs": [
            "绝代有佳人，岑楼碧岧峣。",
            "即之起幽芬，可慕不可招。",
            "风雨二十年，寒荣耸高标。",
            "置之白玉堂，致主轩与尧。",
            "胡为枉幞被，江干驾轻轺。",
            "施物功方成，丹砂夜生苗。",
            "披腹吐琳琅，碧简趋丹霄。"
        ],
        "title": "送盖总领上计三首  其一",
        "id": "67dd34ef-7f40-4f04-8406-27d0e0f51a73"
    },
    {
        "author": "许及之",
        "paragraphs": [
            "昔者云夙驾，杨柳方依依。",
            "今其望来思，两见秋风吹。",
            "前乎已劳还，后此亦云归。",
            "丹笔映螭坳，祥风动紫微。",
            "岂不念归美，正尔畏简书。",
            "不见居官乐，惟忧士卒饥。",
            "昔人无遗孔，后来补深痍。",
            "炯炯心独苦，所贵知者希。"
        ],
        "title": "送盖总领上计三首  其二",
        "id": "01b8de08-b7e7-4ab8-ad83-adaf771d7d27"
    },
    {
        "author": "许及之",
        "paragraphs": [
            "熠熠飞者萤，变化自衰草。",
            "时至能晶荧，翕张合吾道。",
            "微光苦不息，岂足裨穹昊。",
            "迢迢风雨夕，耿耿祇自保。",
            "苟无车先生，分合委枯槁。",
            "干死诚未悔，药笼资探讨。"
        ],
        "title": "送盖总领上计三首  其三",
        "id": "b6b7d337-c858-4d4b-82b0-4cee6f769955"
    },
    {
        "author": "许及之",
        "paragraphs": [
            "人生贵相知，不在相逢早。",
            "庐陵说三孙，修名惬诸老。",
            "伯也吾同年，久别心杲杲。",
            "季也真可人，一见颜色好。",
            "金石出几杖，握手屡倾倒。",
            "屈魂虽尚醒，贾骨久云槁。",
            "微君写穷愁，何以慰怀抱。",
            "再见一尉更，取别何草草。",
            "回视徒四壁，蝉声缀吟藁。",
            "向来雕斲工，见辄迹如扫。",
            "汲深无新泉，送子惭涸潦。",
            "珍重皎洁姿，相期在斯道。"
        ],
        "title": "送孙会之县尉秩满归庐陵",
        "id": "96b23b9b-0152-40b3-85ca-815eb1e4d4e6"
    },
    {
        "author": "许及之",
        "paragraphs": [
            "官闲颇成赘，习懒积怀歉。",
            "古井无复波，寒灰岂能焰。",
            "苟且信自惭，奔竞亦良厌。",
            "学道无新功，但觉益友欠。",
            "夫君珪璋姿，表里绝瑕玷。",
            "瓦砾诚可羞，温润得渐染。",
            "向来三语称，吾里怀闚觇。",
            "名谈造根柢，高文在铅椠。",
            "转首十五年，天庭久宜掞。",
            "胡然慰穷愁，相逢古天堑。",
            "治中员外置，缩手靳鞲䪜。",
            "从容国医旁，出语即中砭。",
            "邂逅秩云满，萧条理琴剑。",
            "炯炯幽者兰，林深守孤艳。",
            "宁受萧艾欺，忍使薋菉僣。",
            "谁欤功名涂，由己拯昏垫。",
            "小草非远志，臭味真有忝。",
            "羞杀东方生，饥死更求赡。",
            "因君动行李，令我起归念。",
            "西山有石田，努力事耕敛。"
        ],
        "title": "送赵倅秩满东归分韵得念字",
        "id": "c576a390-73d3-4802-9822-4e025f4ca74b"
    },
    {
        "author": "许及之",
        "paragraphs": [
            "经年充拾遗，一字无所补。",
            "岂不怀故乡，念方事新主。",
            "一朝冒超迁，循墙不遑处。",
            "宁离人间世，亦恋行在所。",
            "有亲方頼禄，有子方应举。",
            "守道在守官，奈当事斯语。"
        ],
        "title": "乞补外出江皋待命泊伟观二首  其一",
        "id": "3dc6914a-ae9e-49f0-99ab-246713e195db"
    },
    {
        "author": "许及之",
        "paragraphs": [
            "欲去不得遂，正如太庙羊。",
            "登俎分所宜，得去喜可量。",
            "圣度真如天，不妨且翺翔。",
            "扶老复携幼，迁居大江傍。",
            "居然得伟观，怅焉渺遐荒。",
            "潮头来如山，亲乐想未央。"
        ],
        "title": "乞补外出江皋待命泊伟观二首  其二",
        "id": "7f787970-65b9-4931-b3a1-b31a69015bde"
    },
    {
        "author": "许及之",
        "paragraphs": [
            "明时有何遗，亦复许掇拾。",
            "大言得面陈，小言可封入。",
            "有时效疎愚，岂是当务急。",
            "每蒙天下施，听之恐不及。",
            "退思自生惭，黄卷常在执。",
            "旧田虽甚芜，新井尚可汲。",
            "勉哉竞斯辰，万一如有立。"
        ],
        "title": "题廨舍壁二首  其一",
        "id": "f0a5359f-47a1-4b48-bc19-cb11e85e17e1"
    },
    {
        "author": "许及之",
        "paragraphs": [
            "本不事矰弋，未免执矢疑。",
            "客来非不多，益友每远之。",
            "薰风时一顾，素抱谁与期。",
            "久要竹居叟，谈诗能解颐。",
            "两颊贮微笑，径造观我私。",
            "请解褦襶衣，相与举近诗。"
        ],
        "title": "题廨舍壁二首  其二",
        "id": "0959e226-bcd0-4487-a95b-3fbae4dda687"
    },
    {
        "author": "许及之",
        "paragraphs": [
            "纶以筠名斋，种筠当掩关。",
            "爱筠栽竹易，见竹知筠难。",
            "竹以筠为本，筠居竹之间。",
            "希筠岁寒操，追筠古风还。",
            "筠中听瑟瑟，筠外泻潺潺。",
            "人与筠俱胜，筠随境共闲。"
        ],
        "title": "纶子效靖节止酒体赋筠斋余亦和而勉之",
        "id": "8fa42835-021e-4a9a-8801-702559603020"
    },
    {
        "author": "许及之",
        "paragraphs": [
            "古人重安贫，未若贫而乐。",
            "岂不爱膏粱，顾乃嗜藜藿。",
            "我闻首阳饿，荣名千驷怍。",
            "况乃陋巷子，箪瓢殊不恶。",
            "刀头得几何，蜗角战方虐。",
            "以兹悟生理，贫中始澹泊。",
            "陈侯清时英，廊庙宜著脚。",
            "圭窦势岂容，贫斋意聊托。",
            "苍生方饥渴，未可云盘礴。",
            "且来禄万钟，脱粟躬自薄。"
        ],
        "title": "重题陈汉卿贫亦好斋",
        "id": "a915aa6c-9bbe-42bf-8f88-3b28554e764a"
    },
    {
        "author": "许及之",
        "paragraphs": [
            "年少爱节序，老大感岁时。",
            "亦知夜漏短，自喜昼景迟。",
            "怀人笏频拄，矫首帽屡欹。",
            "至情何惨怆，同气相因依。",
            "君家说大难，心胸缊多奇。",
            "永欢思伐木，长歌倚式微。",
            "眷言无鴈地，渴想前鸿俱。",
            "一别如昨日，二年忽今兹。",
            "数传龟组解，备著鲈风词。",
            "寒乡少瑞应，远览期长离。",
            "解缆辞江皋，反袂接水湄。",
            "无从犹出涕，有弟应垂洟。",
            "今见松庐作，可胜薤露悲。",
            "怜君抱苦节，爱兄见哀诗。",
            "无复逝水向，当有高山知。",
            "老惭无领解，久约同襟期。",
            "勉和吹箎章，聊慰深长思。"
        ],
        "title": "次韵常之松庐有感",
        "id": "623a4564-ff0b-4967-828e-2a9e45820df2"
    },
    {
        "author": "许及之",
        "paragraphs": [
            "扫松拜亲墓，攀柏念亲泣。",
            "柏露滴儿衣，儿泪和露湿。",
            "五鼎从可陈，三釜嗟何及。",
            "坟前白颈鸦，终日声楂楂。"
        ],
        "title": "周时仲提干求二亲墓亭扁答以攀柏因为著语",
        "id": "9654bf2b-699a-4e59-a0e4-5ecc28125f23"
    },
    {
        "author": "许及之",
        "paragraphs": [
            "吾乡说三宋，伯也抱奇伟。",
            "太学三十年，不作举子语。",
            "晚当拜特恩，青衫送还官。",
            "开口论世事，有舌不可扪。",
            "吾皇开寿域，汪濊泽万国。",
            "勉公俯而就，如女有正色。",
            "翻然感际会，千载今一时。",
            "谁欤俾宿留，再和归来辞。",
            "渊明归有田，公归徒四壁。",
            "姑奉祝融祠，胜煮南山石。",
            "公乎未得第，我辈惭登科。",
            "空飧了无补，奈此归来何。"
        ],
        "title": "跋宋朝老再和陶渊明归去来辞",
        "id": "8ce4fc5e-a1e8-4853-9bf8-d288efc8587b"
    },
    {
        "author": "许及之",
        "paragraphs": [
            "养亲感卧冰，慕亲悲履霜。",
            "眷兹母孙情，胚胎炳前光。",
            "先生一奖励，吴氏增激昂。",
            "至今诸孙行，如立严师傍。",
            "躬行斯入室，言辞特滥觞。",
            "当时五子名，佩服讵可忘。",
            "省也滋拳拳，何止升其堂。"
        ],
        "title": "次韵题吴无过所藏张无垢难老堂诗轴",
        "id": "a1e65843-f037-4f0d-aa37-c2965b77e11b"
    },
    {
        "author": "许及之",
        "paragraphs": [
            "忆昨同舍时，爱子志尚坚。",
            "研穷非口耳，点勘分乌焉。",
            "读声锵金石，笔思涌漪涟。",
            "合并几寒暑，分散如云烟。",
            "家虽才咫尺，见且无夤缘。",
            "甥馆闻徙居，我屋欣接椽。",
            "乃以随吏鞅，而叹抱遗编。",
            "嗟哉燕鸿隔，漫尔夔蚿怜。",
            "三年阅黄榜，万选遗青钱。",
            "祇擅文场声，不上吏部铨。",
            "儒冠未为误，洛诵方流传。",
            "夏果烦送似，唐律仍灿然。",
            "为墨贻古作，如珠出深渊。",
            "书生均老丑，嗜好相后先。",
            "亦有大禹圭，未许蒲氏贤。",
            "何惜遗久交，相得真忘年。",
            "久知铁为研，更以心自鞭。",
            "矧古传毛颖，端合遗陈玄。",
            "落笔看余万，斗酒须十千。",
            "虽无兰亭茧，愿助韦郎牋。",
            "古今一俛仰，人墨相磨研。",
            "有无要相通，唱和聊成篇。",
            "我今辟三径，门开西一偏。",
            "已过中秋月，皆为晚凉天。",
            "何妨对花下，取笑同樽前。",
            "第惭葵卫足，欲愈犹联拳。"
        ],
        "title": "次韵廖端叟求墨",
        "id": "483c51c7-9261-492d-b7d8-484862d35f46"
    },
    {
        "author": "许及之",
        "paragraphs": [
            "兴来把酒杯，径欲连台拗。",
            "聊用资吟哦，岂谓贪醉饱。",
            "晨起秋思清，茶罢诗肠搅。",
            "筠斋伫远思，诗筩驰速巧。",
            "饷我晚田雀，如鹰初脱爪。",
            "惠我长城句，如栋畧无桡。",
            "雀命虽甚微，饥驱亦良挠。",
            "何异不农耕，而乃窃禄稍。",
            "哦诗思陶谢，论交怀管鲍。",
            "只消寄诗篇，断不厌煎炒。"
        ],
        "title": "次韵德友惠黄雀",
        "id": "eada398c-0029-444f-92b2-3dc5e174ffd8"
    },
    {
        "author": "许及之",
        "paragraphs": [
            "暖律回枯荄，春阳发寒梗。",
            "梅根有特操，花事每先省。",
            "分苗本十洲，孕玉可千顷。",
            "松篁纳深交，桃李绝奇请。",
            "冬居姑射山，下荫太华井。",
            "幽栖有心赏，巡簷常笑领。",
            "相对各忘言，岂但无机穽。",
            "诗虽道未尊，技可造经綮。",
            "孤标固洗凡，累句自无警。",
            "转庵诗家医，妙剂即苏眚。",
            "元方诗家禅，默参惟打静。",
            "欲离香色想，恐堕人我境。",
            "昨夜来朔风，吹香过南町。",
            "小解作浅语，醍醐欣灌顶。"
        ],
        "title": "再次大用韵赋梅花",
        "id": "272d264d-b25b-41da-92bc-760918543937"
    },
    {
        "author": "许及之",
        "paragraphs": [
            "见梅思洛阳，何愁道路梗。",
            "见雪忆灞桥，便可心思省。",
            "仙家种玉成，造化炊粱顷。",
            "凛然孤高标，敢以尘溷请。",
            "将军有传令，遽成临渴井。",
            "王言惟作命，盍作和羹领。",
            "香色归本根，滋味岂机穽。",
            "自非泯全牛，安得试尝綮。",
            "转庵句中画，梅诗言外警。",
            "难韵有辘轳，妙语压菑眚。",
            "昨夜垂垂雨，一洗娟娟静。",
            "便觉容成圃，真是太玉境。",
            "朝来知见香，堕在区别町。",
            "不如两忘言，搔首孤山顶。"
        ],
        "title": "再次转庵用梗字韵赋梅",
        "id": "e867f83b-32a2-44cd-a3c5-20f2278a2fca"
    },
    {
        "author": "许及之",
        "paragraphs": [
            "眷彼东篱花，忽作西灵塔。",
            "又如船子泛，复似南屏阖。",
            "园翁起童心，须弥欣芥纳。",
            "分题要铿锵，饫秋振萧飒。",
            "我合浮屠尖，工须画溪罨。",
            "崚嶒玉崔嵬，团栾金匼匝。",
            "俨然香色俱，间彼青黄杂。",
            "天成具体相，人事因假合。",
            "愿修衣裓供，用作布地蹋。",
            "那将有漏身，久实无缝合。",
            "转庵曾著语，竹院尝挂搭。",
            "我有一句子，无问亦无答。"
        ],
        "title": "园丁以菊为屏为船转庵竹院谛赏不足分题得塔字",
        "id": "31ec35f2-2911-4945-906f-0ae78ae54e7a"
    },
    {
        "author": "许及之",
        "paragraphs": [
            "嗜酒爱风竹，种竹涓日醉。",
            "小园窘边幅，杂芳纷位置。",
            "此君何可无，野卉辟之易。",
            "亩许得滋旷，千个栽不翅。",
            "故人虽借居，爱竹有幽致。",
            "肯割钟山青，分植容成地。",
            "移来天亦喜，凉生雨兼值。",
            "既免躬抱瓮，何惜亲阅视。",
            "飒爽已可人，能同听秋思。"
        ],
        "title": "德友惠竹栽甚富而又得佳篇既种复喜雨次韵谢之",
        "id": "6428c985-8508-4786-bccf-9b417fe03fee"
    },
    {
        "author": "许及之",
        "paragraphs": [
            "有艺者赵生，杂出逞活法。",
            "飞走异族类，指教各驯狎。",
            "参戏竿欲摧，险弄首将压。",
            "当场等嬉笑，旁观举震霅。",
            "其间圣花术，殆是天下甲。",
            "出没鬼物惊，变幻风雨霎。",
            "觌面唤名葩，信手如素插。",
            "洞视空樊笼，赤立却巾帢。",
            "居然龆龀儿，恍出虎兕柙。",
            "脱索妇更神，倒锥目不眨。",
            "穿杨百步间，设的两口夹。",
            "一箭中关捩，四坐骇汗洽。",
            "或驰若转轮，或舞若挥箑。",
            "机缄孰主张，造化在嘘呷。",
            "技进无万殊，妙用才一掐。",
            "傥然自胡越，谁能会鄏郏。"
        ],
        "title": "转庵观赵十一圣花",
        "id": "0f2672c8-b37a-4c64-bb08-f8491375403c"
    },
    {
        "author": "许及之",
        "paragraphs": [
            "转庵诗三昧，仍嗜书八法。",
            "写出金弹句，可翫不可狎。",
            "近观圣花作，险若君独压。",
            "壮如钱塘潮，清若苕溪霅。",
            "僚丸同妙手，痀蜩真脱甲。",
            "庖刀方奏砉，郢风复运霎。",
            "文章特小技，圣处奚假插。",
            "得趣堪献佛，高吟岸乌帢。",
            "达者越拘挛，迷者泥检柙。",
            "岂知造化机，目击不容眨。",
            "衮衮万马奔，翼翼两攻夹。",
            "灵根有变通，时雨自浃洽。",
            "意轻秦赵璧，价重蒲葵箑。",
            "记舟何用痕，印钱偶因掐。",
            "于道得达尊，问鼎不问郏。"
        ],
        "title": "次转庵圣花韵",
        "id": "e37bc68a-4efc-45e8-b0f8-f12c0d7e59f4"
    },
    {
        "author": "许及之",
        "paragraphs": [
            "呜呼吾武子，天乎夺何速。",
            "潇洒锦绣肠，秀润琅玕腹。",
            "出口论世事，好语惊拙目。",
            "孝友式里闾，急难骇僮仆。",
            "曩于建业都，共庀主人属。",
            "但不同姓氏，何翅如手足。",
            "一日不晤对，尺简频往复。",
            "中夜怀清姿，有梦堕脩竹。",
            "时予悼伉俪，感尔念鳏独。",
            "别去几岁华，亦闻悲壶俶。",
            "同病心相怜，异县情愈笃。",
            "我欲托以妹，子不鄙其族。",
            "两穷忽相值，一家有余睦。",
            "去作建安县，振彼七闽俗。",
            "岂不化彊梗，元不用鞭扑。",
            "邑人歌载途，当路荐联牍。",
            "彼守何坚忍，于民能迫促。",
            "二年甘不考，百谪宁忍辱。",
            "子方困吏鞅，妹忽沦鬼录。",
            "入户悲方缠，出门湿如束。",
            "骏足不受羁，盐车宜折轴。",
            "讣来忽收书，痛甚不容读。",
            "未令吾母知，可闻尔母哭。",
            "人生会有终，汝死冤乎毒。",
            "吁嗟先大夫，艰难脱荒服。",
            "衣钵自桐乡，生涯去巴蜀。",
            "清德诚可种，石田不能粟。",
            "尔母今在堂，何以供水菽。",
            "尔弟独当户，何以资耕筑。",
            "三儿须教训，一女待鞠育。",
            "自愧贫多累，未能分薄禄。",
            "近拟乞州麾，因用致家塾。",
            "此愿未吾遂，有身莫渠赎。",
            "所居读书岩，旁依紫逻曲。",
            "忆昔曾同登，相期共结屋。",
            "今晨何为者，昨梦不可续。",
            "平生乐哉丘，终焉埋此玉。",
            "虽遣奠刍陈，不及墓草宿。",
            "呜呼吾武子，临风泪盈掬。"
        ],
        "title": "范武子挽词",
        "id": "56c7a94d-ec4d-4562-9dd6-f2cb56260122"
    },
    {
        "author": "许及之",
        "paragraphs": [
            "我诗何敢希杨公，况复进之陆放翁。",
            "烦君妙语相纵臾，控地岂得追培风。",
            "两翁齐名家异县，叹惜余年能几见。",
            "斯人不上甘泉班，我辈先之腼颜面。",
            "君到灵山亲得语，切莫提撕落言句。",
            "恨君相见一年迟，不同蓟北燕南路。"
        ],
        "title": "应致远以百韵古诗见示推许过当病中姑借放翁韵奉酬",
        "id": "de725dc3-28ab-40bd-88e5-9f05b7ffee39"
    },
    {
        "author": "许及之",
        "paragraphs": [
            "金风著幕惊新秋，银河摇落光飞浮。",
            "天籁既息虫声啾，书生白发不解愁。",
            "挑灯夜诵疾于流，人生在勤业箕裘。",
            "少不努力进厥修，老将噬脐孰怨尤。",
            "悠悠天壤卑微休，安得独叹命不犹。",
            "昔人忘食兼忘忧，何适非学息与游。",
            "道不敢径川不游，朝吟暮讽夜校讐。",
            "至理渐渍如膏油，好处心会非力求。",
            "不特祇为科第谋，正使积书如邺侯。",
            "手尚不触读岂周，张口云雾正自羞。",
            "学与不学人焉廋，汝曹曾念及此不。",
            "贤师学到无全牛，乃翁为汝相延留。",
            "一官为援乏蚍蝣，欲餬汝口违松楸。",
            "敢辞折腰向督邮，赋归无地堪耕收。",
            "勉旃汲古到索丘，困来时复揩双眸。"
        ],
        "title": "胡伯晖有诗训豚犬辈次韵以广其意",
        "id": "1d9868f6-c059-4303-a36c-7251b56f57c2"
    },
    {
        "author": "许及之",
        "paragraphs": [
            "忆昨得君和陶诗，牀头细读人谓痴。",
            "二南固自立墙面，十驾亦欲鞭驽疲。",
            "退惭作吏了无补，正使得句安能奇。",
            "有时拈笔弄纸墨，大似临敌收枪旗。",
            "投老且愿共诗社，鬭健聊欲为儿嬉。",
            "恨子寓舍苦迢递，有僧借屋无奔驰。",
            "乞米不须烦送似，无储自足常宴如。",
            "转庵与为方外旧，仆也何翅管中窥。",
            "岂有脩竹真可款，曷不宿雾及早披。",
            "来诗赓酬特未已，追逐登临随所之。"
        ],
        "title": "次德友韵",
        "id": "78c6b8bf-a357-46c6-b5c5-590791e4117d"
    },
    {
        "author": "许及之",
        "paragraphs": [
            "我馋嗜诗欣染指，但见其长有谁毁。",
            "早年游方识赵谢，如鲁逢掖宋章甫。",
            "谢诗澜翻豪且古，赵句清癯澹而苦。",
            "学力到后成一家，渠自不知为孰使。",
            "天各一方费渴思，想见冰增寒似水。",
            "居然老手斫方圆，出户中规还中矩。",
            "转庵活法已参遍，何止得心仍得髓。",
            "我如无宝穷波斯，望著是珍先自喜。",
            "忽得赵璧急呈似，示以谢草如寄取。",
            "自怜老去无长进，努力吟哦训儿子。"
        ],
        "title": "得赵昌甫诗集转呈转庵却以谢梦得诗见示有诗次韵",
        "id": "a28030fa-53ef-415f-9b81-0ebff1c80ff7"
    },
    {
        "author": "许及之",
        "paragraphs": [
            "能诗何殊臂使指，得句不愁人背毁。",
            "诗何缘瘦道自肥，谁嘲饭颗山前甫。",
            "誓不惊人死不休，言是良工心独苦。",
            "骊黄牝牡元不问，智诈勇贪俱可使。",
            "合时端如锥画沙，悟处快于瓴建水。",
            "赵诗平澹谢奇古，所以吾侪夸絜矩。",
            "转庵更是可怜人，诗眼既高窥字髓。",
            "我生何能补一字，君美非溢私两喜。",
            "更须传抄及同社，定不惊嗟斯是取。",
            "骚坛摩垒真几人，安能碌碌数余子。"
        ],
        "title": "再次转庵韵",
        "id": "5b31b801-6771-411b-af31-eec1c7268423"
    },
    {
        "author": "许及之",
        "paragraphs": [
            "竹院主人新筑室，涓吉上梁辰取乙。",
            "鸠工度材合忙冗，分韵题诗能暇逸。",
            "独怜久不到容成，片语全无课秋律。",
            "自伤病足转拘挛，不复抛砖为倡率。",
            "转庵忽传七字作，顿埽陈言洗凡质。",
            "剩喜金风入诗思，定挽银河洗吟笔。",
            "鼓宫宫动妙入神，上医医国愈吾疾。",
            "联翩急埽烦寄似，已负今年七月七。"
        ],
        "title": "次韵才叔分韵得七字",
        "id": "9f18859e-910f-4318-a8d8-1d61bba7f22a"
    },
    {
        "author": "许及之",
        "paragraphs": [
            "南浦家庖亦烟火，何事胸中太潇洒。",
            "少提笔力老更坚，不信昏金徒巧瓦。",
            "一官姑混录录中，三生岂是悠悠者。",
            "秋镫夜课阿戎读，高筑诗坛洁莲社。",
            "人传绣口仍锦心，我诧琼杯并玉斝。",
            "阿戎官学两俱长，金固在镕非跃冶。",
            "转庵忽传分韵作，咳唾珠玑来笔下。",
            "挽回巫峡使倒流，快注银河见高泻。",
            "敢陪驿骑策疲驽，绝喜风樯追阵马。",
            "爱诗未足老犹贪，染指更尝犹靳舍。",
            "祇惭狗尾聊续貂，安得曲终成奏雅。",
            "吟哦未了忽开予，拟约凭高共纾写。"
        ],
        "title": "次陈伯寿分韵得者字",
        "id": "3846d093-19d3-4d79-a943-bc60e0c82d36"
    },
    {
        "author": "许及之",
        "paragraphs": [
            "短日驱驰驹一罅，百刻六旬分卜夜。",
            "残年余力秉烛吟，所冀二中并四下。",
            "敢多奇疾希卢扁，祇是寒温随补泻。",
            "转庵著眼从昔高，伯仲古人相匹亚。",
            "细哦纤巧天许觑，硬语崚嶒神所借。",
            "窠臼已脱卑晋宋，真淳更拟出陶谢。",
            "近惊樗野轻千里，远自鄱阳踰百舍。",
            "举似诗家说中蜜，更引禅宗谈倒蔗。",
            "老父病后已云怯，余子听诗应转怕。",
            "那令勉继坡公韵，预恐难逃灌夫骂。"
        ],
        "title": "次转庵用坡公韵并简洪樗野",
        "id": "fef92336-cb22-4b3e-87f2-47bd336dfc32"
    },
    {
        "author": "许及之",
        "paragraphs": [
            "蔡郎百战吞贤关，彤庭射策谁其班。",
            "桂枝第一几得攀，一官去纠蜑与蛮。",
            "留台友第季孟间，吟诗远过陈后山。",
            "使觅仙山大药还，归来五色应斓斑。",
            "因声为语大匠般，君何不来予汗颜。"
        ],
        "title": "送蔡骏叟往金陵见留守李尚书",
        "id": "66bb4aae-6a3e-4582-b477-6ddcb530b1ae"
    },
    {
        "author": "许及之",
        "paragraphs": [
            "圣朝亦知贱士丑，尚许追随牛马走。",
            "圄空幸免殚拙心，材散那能呈好手。",
            "万里来归尘扑面，一梦惊回柳生肘。",
            "同僚末至得斯人，眼底轮囷曾有否。",
            "青云直上气如虹，要津立登槎犯斗。",
            "惠文安得事仁尧，吏酷自应嗤小苟。",
            "相从几何突未黔，掉头归去依巖薮。",
            "拄笏聊看罨画山，岸巾且饮淮南酒。",
            "夫君自是皎洁姿，不用沧浪濯缨垢。",
            "正恐功名自逼人，更向王畿重结绶。"
        ],
        "title": "邵廷评供职未阅月乞为淮南检法官以归赋长句见志次韵为饯",
        "id": "ac8160e9-fb52-49c5-8c91-233f2d05b258"
    },
    {
        "author": "许及之",
        "paragraphs": [
            "赵君派自天源来，细考衡茅无此才。",
            "文章决科特余事，幕府官业何壮哉。",
            "论事不愁开口屡，直道驰驱羞诡遇。",
            "尺伸如可寸枉施，宁脱青衫故园去。",
            "宗庙之宝森璵璠，诸公争欲出我门。",
            "极知胸中有定力，未肯叱驭随王尊。",
            "楚狂凉凉莫宜世，一笑相逢有初契。",
            "尊酒论文情益亲，但不同姓实兄弟。",
            "文昌堂前汝水东，万顷烟雨时濛濛。",
            "向来簇坐觅新句，多少行人图画中。",
            "君今胡为事行李，著身翻在图画里。",
            "捧檄王事不可迟，何况堂中老亲喜。",
            "喜君问道康庐旁，过家上冢还不妨。",
            "再拜松楸有心事，孟母卜邻今更良。",
            "了却痴儿纷案牍，回首庐山真面目。",
            "唤起三年梦中意，想见诗成清可掬。"
        ],
        "tags": [
            "庐山"
        ],
        "title": "送赵推官持檄之兴国",
        "id": "8a0f28ab-1559-4dc5-93c4-4f1392a3e4de"
    },
    {
        "author": "许及之",
        "paragraphs": [
            "银潢快泻天无声，秋光漾出圆蟾明。",
            "玉关晏眠柝不惊，筹帷坐见万里情。",
            "健儿饱食细柳营，猛将思奋抚剑鸣。",
            "摘试一二来帝京，表里百万皆精兵。",
            "此时崧岳风更清，寿酒消得如渑倾。",
            "天子神武恢八絃，一贤制难真长城。",
            "鸿钧对斡三阶平，珠连五纬荐玑衡。",
            "天开地辟霖雨成，中书之考远作程。",
            "回视万卷纷拏撑，一编自足垂勋名。",
            "书生脑脂瞇短檠，莫耶挂壁吼长鲸。",
            "相公办取崧高行，不惜携之上峥嵘。"
        ],
        "title": "崧高行上周密使寿",
        "id": "43e1dc6d-8da2-4e20-b956-044130e607cb"
    },
    {
        "author": "许及之",
        "paragraphs": [
            "灵山钟秀崧高齐，鹿苑名胜神所栖。",
            "水晶玉札银成泥，无论粉绿丹黄黳。",
            "文星相望直斗奎，出藩入从黄金闺。",
            "谁坐廊庙赓凫鹥，山经地志古有稽。",
            "我公间气今其繄，资兼文武双印提。",
            "十年太学甘朝虀，吐光万丈腾虹霓。",
            "鸡林传诵争航梯，至今威名讋羌氐。",
            "张旃朔庭抚遗黎，鼓舞雄豪泣旄齯。",
            "折冲樽俎眠鼓鼙，屯云万里行春犂。",
            "五风十雨无苦凄，此疆尔界谁町畦。",
            "不须京观封鲸鲵，混一少忍矜扶藜。",
            "从容论道开端倪，一语折衷温如绨。",
            "鉴裁不阅黄与骊，流品自成桃李蹊。",
            "琴音八极回薰兮，长庚夜明玉绳低。",
            "貂珰晓驰建章西，黄封九酝天处题。",
            "寿以一饮千玻瓈，公开寿域民同跻。",
            "龟文燕颔额插犀，中书之考米一稊。",
            "葛仙炼丹旧有溪，从公拟欲求刀圭。",
            "散作人间刮膜篦，尽洗凡骨开尘迷。"
        ],
        "title": "崧高齐上施参政寿",
        "id": "37c1f5b2-aea5-4198-a682-07d6af42da2a"
    },
    {
        "author": "许及之",
        "paragraphs": [
            "万化衮衮相乘除，循环甲子如数珠。",
            "甲子既周理当复，岂有润泽翻焦枯。",
            "丞相补天祗衮职，闵雨忧民见颜色。",
            "云龙契合此其时，能费天工几多力。",
            "明当月色圆如秋，书生徙倚生暮愁。",
            "欲攀斗柄酌河汉，一滴变化为万流。",
            "忆得去年曾拜月，此日团圆仍皎洁。",
            "极知有药自长生，更愿长圆浑不缺。",
            "今年拜月去年同，却欲屏翳驱云蒙。",
            "久占月角如张弓，两月少雨惟多风。",
            "昨夜占星忽离毕，定自滂沱翻手疾。",
            "今朝四郊已沾濡，丞相明朝是生日。",
            "书生喜极欲起舞，急买香茅葺庭宇。",
            "公不见崧岳降神生甫申，山川出云作时雨。"
        ],
        "title": "云龙歌上周丞相寿",
        "id": "34a07ba7-189b-44c8-be79-696f4d41aab2"
    },
    {
        "author": "许及之",
        "paragraphs": [
            "岷峨一线江滥觞，意行万里无留藏。",
            "五湖洞庭洑熊湘，衡岳岿然锁其旁。",
            "离堆砥柱屹相望，湍流横溃不得狂。",
            "挽回断港济绝航，一齐众楚势莫当。",
            "三芝五饵别有方，狂简痼疾滨膏肓。",
            "天遣奔波赴洄湟，回视坎井足跳梁。",
            "三浴薰之惊望洋，一语咽口成周章。",
            "昨夜太白垂光芒，皎然松柏凌雪霜。",
            "向来十袭一瓣香，再拜斯文寿无央。",
            "愿回帝力超羲皇，无怀大庭还我乡。"
        ],
        "tags": [
            "洞庭湖"
        ],
        "title": "上南轩先生寿",
        "id": "86204d2b-9d20-4d85-888b-c1a9c650ae0a"
    },
    {
        "author": "许及之",
        "paragraphs": [
            "龟坼高田畦渴雨，何取尸臣守兹土。",
            "抽毫擢发控深衷，羽衣拜章夜当午。",
            "天门岧峣洞九重，玉几哀矜迥三拊。",
            "守臣有罪固合诛，农夫在勤亦良苦。",
            "去年旱荒有积仓，今年饥歉将空庾。",
            "通宵洒润祇若丝，明发屯云俨安堵。",
            "初惊大点来莫当，俄即翻盆流孰御。",
            "旧雨相过忆去年，坐视排簷亦如许。",
            "我惭历历洗心源，君喜津津见眉宇。",
            "瑰章杰句助欢呼，石燕商羊俱鼓舞。",
            "急须似吸举深杯，莫负如渑写甘{浢寸}。"
        ],
        "title": "次韵何起巖喜雨",
        "id": "f7a79a93-2fc5-4c1c-86da-942be0e63c99"
    },
    {
        "author": "许及之",
        "paragraphs": [
            "雪霜之忍有至慈，一片到地五谷滋。",
            "所以腊中重三白，史讥失时书直辞。",
            "我公卧护北门北，百姓爱公如爱日。",
            "及冬祷雪乃爱民，若有鬼神宜率职。",
            "要晴要雨天必从，玉山何独閟烛龙。",
            "一夜风师擘冰絮，坐使东国成雪宫。",
            "晓起清愁无复有，如在春风饮醇酒。",
            "欲歌零雨劳公归，正尔补天须妙手。"
        ],
        "title": "次徐漕韵贺留守刘观文祷雪感应",
        "id": "4c9c1bb7-7ac3-4cc5-b114-95fc1971196a"
    },
    {
        "author": "许及之",
        "paragraphs": [
            "留台心与天等慈，违春觅雪回象滋。",
            "计台心与留台似，贺版趣遣琼瑰辞。",
            "白战场前受降北，笔补造化戈却日。",
            "郢中之曲信寡和，鼓宫宫动能者职。",
            "我欲十驾期相从，今见老子其犹龙。",
            "径须乞公玉蕊珮，去上绝顶瑶台宫。",
            "下视尘寰一何有，天地交光落吾酒。",
            "酌公云梦公莫辞，能费公吟几叉手。"
        ],
        "title": "再次韵呈徐漕",
        "id": "49bad938-18cb-4456-a0e1-81e532fa2b43"
    },
    {
        "author": "许及之",
        "paragraphs": [
            "帝心端与天心合，务本先农斥浮末。",
            "冬温祷雪响交孚，急霰先声如撒泼。",
            "献花女儿弄璿玑，剪裁楚水烦湘妃。",
            "东郭先生不敢出，南枝乌鹊空惊飞。",
            "高卧从教深没屋，此是天工真雨粟。",
            "但愿四海大有年，无田可耕宁己独。",
            "诗翁爱日亲年高，时时梦里见三刀。",
            "男儿盍洎千钟养，蹴踏起舞听鸡号。",
            "勋业欺人头易雪，化工于汝难私燮。",
            "满酌长歌白雪吟，下里阳春讵有别。"
        ],
        "title": "次韵程判院喜雪",
        "id": "8a564b4c-b39b-42ef-bb90-389390de2820"
    },
    {
        "author": "许及之",
        "paragraphs": [
            "骚屑寒威逼重幕，衲被蒙头慵蚤作。",
            "不知一夜雪花飞，但讶五更风力恶。",
            "摩挲病眼试凭陵，把翫清诗何洒落。",
            "好语自足驱疟疠，嘉祥况乃销离瘼。",
            "绝怜冰筯堕脩簷，拨触风琴响朱箔。",
            "一冬温煖忧麦蚕，万事乘除等凫鹤。",
            "为言三凤今河东，曾约连驺出南郭。",
            "山阴舟回虽兴尽，巫峡云归终幸薄。",
            "方疑再往成渺芒，已拉羣公溯寥邈。",
            "九万扶摇不可希，随分榆枋吾亦乐。"
        ],
        "title": "雪再作山甫约游雨花台不遂闻与诸公登凤凰台次韵送似",
        "id": "4405afa6-3edd-45d8-b7b3-96d8075210ab"
    },
    {
        "author": "许及之",
        "paragraphs": [
            "从事青州初入幕，子墨梁园新有作。",
            "春工试手欲成妍，滕六蜚英良不恶。",
            "初看到地润却无，旋喜积威干更落。",
            "铺簷羃砌遍匿瑕，压瘴埋蝗广求瘼。",
            "蓝田种玉夜生苗，吴娃擘茧朝盈箔。",
            "认巢无处疑昏鸦，敛翅有踪惊瘦鹤。",
            "一庭柳絮漾东风，千树梨花醉西郭。",
            "犯寒觅句觉诗清，贾勇行杯疑酒薄。",
            "颇烦造物相料理，顿使幽怀渺绵邈。",
            "回看稚子失啼饥，想见田家尔应乐。"
        ],
        "title": "次韵苏伯茂立春日雪",
        "id": "c834427e-4c74-4c54-98c9-9673f3d2f17e"
    },
    {
        "author": "许及之",
        "paragraphs": [
            "立秋三日天气殊，凉风渺渺舒鬰纡。",
            "少日第拄西山笏，暇时惟汎会昌湖。",
            "投老身登华盖顶，度堂面直莲峯鑪。",
            "长江回抱若裹玉，明月荡漾如怀珠。",
            "楠溪大源小源出，樟浦早潮晚潮俱。",
            "凌空笔架呈挂彩，出海金轮看浴乌。",
            "中川蚌胎非妩媚，港口螺浮疑虚无。",
            "何以得此江山伟，若有相者神明扶。",
            "了知无一可云补，其敢有二当何诛。",
            "故人相逢笑颠错，生涯不解先膏腴。",
            "且同野叟共尔汝，免以前衔相唤呼。",
            "看山未觉迷老眼，报国终媿全微躯。",
            "斫竹特为三益径，把钓倦作扁舟图。",
            "乃知绝境真妙绝，强名孤屿何尝孤。",
            "凭栏聊欲须款款，飞帆正尔来于于。",
            "明朝此兴定不浅，但恐劳苦肩舆夫。"
        ],
        "tags": [
            "长江"
        ],
        "title": "登伟观因诵老杜道林岳麓诗用其韵",
        "id": "b81c9864-3ba5-4b7c-ab18-db79cafe1a2b"
    },
    {
        "author": "许及之",
        "paragraphs": [
            "妙景非声亦非色，非色岂应容粉饰。",
            "东坡妙用徧虚空，大地山河等儿剧。",
            "简斋有句添蛇足，雨抹晴粧要娱客。",
            "黄妃塔边浄相寺，破屋荆榛十年事。",
            "雅师办得一片心，化出宝坊全体备。",
            "杰阁巍巍尊大士，我欲名之无尽意。",
            "更拈蛇足扁东偏，与师饷客为客地。",
            "东坡仙去可无诗，客来了此一段奇。",
            "未雨未晴烦举似，非鬼非仙竟是谁。"
        ],
        "title": "雅师求阁名既为作扁榜仍赋娱客杂句",
        "id": "74dd5544-814c-4bb7-8e4b-4489558f7ef3"
    },
    {
        "author": "许及之",
        "paragraphs": [
            "圣门教人亦多术，由也升堂未入室。",
            "颜虽在寝犹仰高，火就水流随燥湿。",
            "但见终日不违愚，岂知庶几介如石。",
            "陶溪昨以崇名斋，欲予隶古诗记实。",
            "今晨忽见转庵作，名与诗高同起日。",
            "崇斋少学用心苦，晚乃一扫科举习。",
            "霜降自然知水落，道损都忘为学益。",
            "一从崇卑悟师说，心已沈酣全体易。",
            "书扁外和转庵诗，不待形容有润色。",
            "忆昨尊公期类予，似我颛愚有何获。",
            "老惭才衰惟钝迟，感君肯赴同襟期。",
            "闭关却埽门植榆，不妨倡和来壎箎。"
        ],
        "title": "王宣甫求崇斋扁榜仍索诗转庵之作先成即次韵为寄",
        "id": "4dfb8348-50f4-41f2-b34a-a3afb8d70310"
    },
    {
        "author": "许及之",
        "paragraphs": [
            "千秋金镜唐元龟，苞桑镜见龟灼知。",
            "女主为祸已云惨，天宝之乱尤危疑。",
            "九龄早悟绸缪诗，其奈哥奴基棼丝。",
            "外人何得与家事，旋闻潜纳河洲雎。",
            "席夸禄儿李裴和，助桀为虐几乘危。",
            "趣之使乱果为谁，张巡庙哭祇涕垂。",
            "高将军固非远虑，掉头肯和金刀篪。",
            "四镇休罪高仙芝，张垍早措平章辞。",
            "望贤宫中例忍饥，金刀胡餠方效奇。",
            "事有至难已言之，贼心包藏久窃窥。",
            "春秋知我盍罪我，监国引嫌孰维持。",
            "颜笔劲节霜筠似，元文秋月华星如。"
        ],
        "title": "次韵转庵读中兴碑",
        "id": "72e82841-31d7-4c71-8d53-7335aa3482a4"
    },
    {
        "author": "许及之",
        "paragraphs": [
            "我本山泽之臞姿，出处相较黠与痴。",
            "生当浙东巖壑地，闲觉壶中光景迟。",
            "井蛙敢从海若语，鴈荡断谓天下奇。",
            "一从天柱想突兀，便觉屏嶂排参差。",
            "盍归乎来归未得，今吾非故吾何之。",
            "南官祝融常在望，北征太行长相随。",
            "几欲拓开令混一，虽媿力乏犹忘疲。",
            "故人将指镇巴蜀，大江扬舲张虹旗。",
            "经行先须实古锦，及境方要褰赤帷。",
            "阳侯似知公得句，吴榜自舞山折枝。",
            "有客忽传巫山高，长安不复纸价低。",
            "阳台从昔夸词赋，大夫无乃姑戏嬉。",
            "山川合因云雨祀，神明何得亵渎为。",
            "牵牛织女夸自古，小姑彭郎讹一时。",
            "三复新诗有如此，尽洗遗恨从今兹。",
            "蜀道虽云在天上，政誉巳逐诗声驰。",
            "世情向背南北阮，人物好丑东西施。",
            "愿君沧溟恢宇量，听彼缾罂居井湄。",
            "已为下户蠲逋赋，更要全蜀俱信眉。",
            "长安父老久延颈，关外饟餽宽张颐。",
            "寂寞恐有玄尚白，留落得无素染缁。",
            "规橅久矣欣济济，民俗定尔臻嘻嘻。",
            "公归得政公何疑，勿为风月镌峨嵋。",
            "归来要续峿溪颂，已赋中和宣布诗。"
        ],
        "title": "次韵袁尚书同年巫山之什",
        "id": "2e4c3a54-9949-4b2f-9118-3be7fbc11e07"
    },
    {
        "author": "许及之",
        "paragraphs": [
            "边头幕府文书省，功名之心灰似冷。",
            "老去英雄髀生肉，功名之心死未足。",
            "中原有土尚沦金，中原有民惟戴宋。",
            "天开地辟会有日，竹头木屑宁无用。",
            "男儿信命人见嗤，命轻于山重于丝。",
            "未肯身同草木腐，径欲名与天壤期。",
            "行藏我何有，交友勿复疑。",
            "躬行即吾道，归求有余师。",
            "和气冲融自斟酌，荣枯不逐花开落。",
            "物理天时信有终，云虽出岫终归壑。",
            "未须高卧百尺楼，未须紧束春秋阁。",
            "夫子适去还适来，无波古井生青苔。",
            "我独不归何为哉，渴心已觉飞黄埃。",
            "长鲸未骑且扪蝨，不妨随意芬浮杯。"
        ],
        "title": "听刘念九丈二姬歌所和醉时歌明日亦次韵送似时已三鼓",
        "id": "3cbe24a3-86ee-46c6-be86-7eef0ede8797"
    },
    {
        "author": "许及之",
        "paragraphs": [
            "晚禾未割云样黄，荞麦花开雪能白。",
            "田家秋日胜春时，原隰高低分景色。",
            "寒栗挂篱实累累，角田已收枯豆萁。",
            "芋魁切玉和作糜，香过邻墙滑流匙。",
            "牧童牧童罢吹笛，领牛山下急归吃。",
            "菜本未移麦未种，尔与耕牛闲未得。"
        ],
        "title": "田家秋日词",
        "id": "a8198207-8145-41a5-92e8-9cd36b8fb118"
    },
    {
        "author": "许及之",
        "paragraphs": [
            "黄雀不知来处所，或云海化或蛰土。",
            "秋至晚田拾禾黍，投身不知入罔罟。",
            "十中八九不计数，黄雀之死孰怜汝。",
            "汝不如搏谷并布谷，又不能快活催麦熟。",
            "农夫辛苦耕，无功食其禄。",
            "无功尚可那无厌，腹饱果然犹不足。",
            "呜呼一年三百六十日，常时安在今时出。",
            "安得山间野谷生石田，与汝饱死终天年。",
            "黄色雀，还可怜。"
        ],
        "title": "晚田黄雀词",
        "id": "8f6dfa3b-27da-40ee-819a-2762aec06a1a"
    },
    {
        "author": "许及之",
        "paragraphs": [
            "嗟哉黄雀力命微，譬彼食言安能肥。",
            "乃欲身与天壤期，沕穆造化闚缄机。",
            "以时启蛰安居卑，蛰久启晚见者稀。",
            "不耕而食乘三时，晚禾欲熟堆农扉。",
            "就田恣啄充久饥，来时千百漫天飞。",
            "惟欲蔽翳朝阳晞，似雨霏微疑复非。",
            "此时得计压稻枝，腹饱果然不思归。",
            "岂知时与命相违。",
            "投身入网分所宜，鸡肋犹怯尊拳挥。",
            "汝辈么么将安之，螟螣害稼古实讥。",
            "嗟哉黄雀全无知，大似爝火凌朝晖。",
            "炙之醢之争称奇，谁念物命聊依依。",
            "黄雀何责复何悲，夷齐饿采西山薇。",
            "不尔吸风何活为，颜子箪食其庶几。",
            "祇令瓢饮将谁欺，霜露舒惨相恩威。",
            "螳蝉小大遂黠痴，人为物灵贤则希。",
            "比物丑类姑释疑，螽斯岂得比后妃。",
            "钧之三成君父师，法当授命宁避危。",
            "有益于国身何亏，我欲与雀排重围。"
        ],
        "title": "次韵陈伯寿食黄雀有感",
        "id": "dc59e370-58b9-4c0c-938c-98075f029b6a"
    },
    {
        "author": "许及之",
        "paragraphs": [
            "南浦太丘潜少微，非隠非吏嘉遁肥。",
            "转庵相与菊花期，黄雀乃得诗发机。",
            "诗则高矣物甚卑，物惟所遇知音稀。",
            "黄雀幸甚逢斯时，菊因东篱桃左扉。",
            "吟成虽佳不疗饥，黄雀头颅万里飞。",
            "两语如露蒙晨晞，后人往往悟昨非。",
            "转庵识破花拈枝，勘遍诸方漳南归。",
            "爱诗爱字沦肤肌，知我愈觉成相违。",
            "同病亦谓投闲宜，老婆心切一手挥。",
            "长篇险韵铸出之，涉斋自讼识评讥。",
            "不待见闻方觉知，覆盆一旦遭赫晖。",
            "平生此段诚大奇，愿言稽首长归依。",
            "为能忍辱偏慈悲，东山久别思蔷薇。",
            "生处放熟非过为，岂须圉圉才见几。",
            "宁受校人当面欺，诗坛受降曾怖威。",
            "牀头置易甘成痴，虽匪颜徒窃愿希。",
            "今见菊花更不疑，牵联黄雀为匹妃。",
            "南浦柏梁一字师，转庵拨动关捩危。",
            "琴鼓不鼓无成亏，前言戏解小郎围。"
        ],
        "title": "次韵酬转庵",
        "id": "ca9d524d-7ea6-4050-b7e2-a33e25bfe439"
    },
    {
        "author": "许及之",
        "paragraphs": [
            "海物惟错羣分命，并海馋涎为物病。",
            "采拾烹煮如撷蔬，岂念含灵钧物性。",
            "就中水母为最蠢，以虾作眼资汲引。",
            "虾入罔罟自不知，水母浮悠亦良窘。",
            "其间墨鱼工吐墨，以墨自蔽潮水黑。",
            "潮来舟人如拾块，贩者填街卖乌贼。",
            "沙噀噀沙巧藏身，伸缩自如故纳新。",
            "穴居浮沫儿童识，探取累累如有神。",
            "钧之并海无所闻，吾乡专美独擅羣。",
            "外脆中膏美无度，调之滑甘至芳辛。",
            "年来都下为鲜囿，独此相忘最云久。",
            "转庵何自得此奇，惠我百辈急呼酒。",
            "人生有欲被舌瞒，齿亦有好难具论。",
            "忻兹脆美一饷许，忏悔未已滋念根。",
            "拟问转庵所从得，访寻不惜百金直。",
            "岂非近悟圣化诗，望兹尤物令人识。",
            "绿衣在旁忽冁然，蝤蛑取笑却可怜。"
        ],
        "title": "德久送沙噀信笔为谢",
        "id": "59d93976-878e-4729-a92a-74621887ab71"
    },
    {
        "author": "许及之",
        "paragraphs": [
            "人为物灵钧受命，物本于人无诟病。",
            "圣远庖厨存此心，诗咏虫鱼明物性。",
            "沙噀入咏诚蠢蠢，因之演雅聊援引。",
            "此辈已分泥涂辱，吾侪忍加汤火窘。",
            "乌郎自乌墨鱼墨，如蝨处发不知黑。",
            "锁管寄车墨者流，书契岂皆能作贼。",
            "牡蛎分房巧芘身，雉蛤移种陈接新。",
            "𧎼君孕玉自撑拄，蠙氏采月为精神。",
            "西施有舌话前闻，老婆之牙岂同羣。",
            "螯属黄中膏具美，螺族青出味作辛。",
            "蚬蛏蚶蛤壳为囿，相濡以沫期耐久。",
            "自为锅釜使受烹，宁落提携死于酒。",
            "子产校人从肆瞒，流水长者功难论。",
            "寄声海上钓鼇客，鼇动恐伤大地根。",
            "满船月明何所得，意不在鱼钩自直。",
            "潮来忽见驾山来，个解吞舟人不识。",
            "有客闻之为骇然，人鱼更擅将谁怜。"
        ],
        "title": "再用韵谢德久见和",
        "id": "71b5078b-3ff0-43a0-8c63-c70c92577eff"
    },
    {
        "author": "许及之",
        "paragraphs": [
            "漆城容可为荫室，发白何由黑于漆。",
            "但闻拔白成斑句，安得反老还童术。",
            "嗟予同气仍同心，怜我年侵雪更侵。",
            "尔年少我尚余纪，我发纵秃当投簪。",
            "顶如赤壶已无二，君有良方诚已试。",
            "正使缁鬓犹能华，未免种须逢见戏。",
            "我发非病心合医，心白发白无已时。",
            "欲将心来烦汝黑，且图百问百不知。"
        ],
        "title": "次韵监簿弟惠乌髭药有诗",
        "id": "1fc11d34-dc91-4ca6-876d-9a621ee6182f"
    },
    {
        "author": "许及之",
        "paragraphs": [
            "弟官辟廱邻藏室，肤如凝脂眼如漆。",
            "人言自是仙中人，何乃反求还白术。",
            "少年苦学知苦心，心为发根宜早侵。",
            "黑间见白犹堪镊，白既还短难胜簪。",
            "我老闭门师不二，病足挛拳百药试。",
            "草玄尚白从客嘲，摅尾奋鳞任宾戏。",
            "我闻医国为上医，子方诚良盍济时。",
            "百二之名殽函固，谁与问津君当知。"
        ],
        "title": "再次韵酬答",
        "id": "9dab7d3b-dc6b-48f2-be34-407770ccc1ec"
    },
    {
        "author": "许及之",
        "paragraphs": [
            "双矑炯炯朱成碧，两鬓星星玄尚白。",
            "丹砂入地长黄芽，苍颜幻得婴儿色。",
            "了知色相无定形，造化于人亦儿剧。",
            "蓬莱三山何渺茫，内景黄庭犹准的。",
            "怀璧其罪彼何辜，资盗以粮渠自贼。",
            "西州九转得奇功，媿我闻名未曾识。",
            "小人有母垂八十，步履轻便自畴昔。",
            "今年一病起衰容，分明只得丹砂力。",
            "九顿首拜三叹息，什袭藏之愿无斁。",
            "日引月长余几何，神夺鬼偷疑暗掷。",
            "间者从公有天相，启閟抽关话奇特。",
            "便祈公赐公许之，归语老亲感填臆。",
            "膝行欲请还踧踖，盛事不应相趣迫。",
            "三沐三熏课长句，句岂能神公自德。"
        ],
        "title": "杨似勋许惠丹砂",
        "id": "b6d008e8-931e-4d4c-b4a2-64e643d334ac"
    },
    {
        "author": "许及之",
        "paragraphs": [
            "鹊鹊飞来动林碧，喜声楂楂鸦颈白。",
            "宗伯怜予反哺情，遣赠金丹光五色。",
            "先生上医已医国，敌国长城贤季剧。",
            "胸次经纶有准绳，壶中消息有端的。",
            "地行在在即神仙，世上营营自蟊贼。",
            "一编黄石岂容窥，九籥丹经应默识。",
            "未许骑鲸游汗漫，已约据龟论夙昔。",
            "嗟予闻道了无功，粗识事亲惟竭力。",
            "苦乏大药从人觅，数溷宁能无厌斁。",
            "先生乐施微少靳，变化丹砂犹米掷。",
            "得陇望蜀安敢料，和章更枉珪璋特。",
            "名臣奏议得精本，并与寒窗资省臆。",
            "有亲可娱书可读，归养可期非怵迫。",
            "媿无好语酬少分，昨夜春官长阴德。"
        ],
        "title": "杨丈既惠丹砂数种再用韵敬酬",
        "id": "40525248-7213-4f35-a109-5065ba556b4b"
    },
    {
        "author": "许及之",
        "paragraphs": [
            "贵公宝研如宝璧，书生摩墨但摩石。",
            "有文无研正不妨，有研无文亦堪惜。",
            "渐老祇愁才力尽，片歙拳端宁不靳。",
            "吾家面样什袭珍，色如马肝肤理润。",
            "昔言眼为石之病，此论不公吾有证。",
            "星辰在天珠在渊，此石睛光鸜鹆莹。",
            "文字之祥吾敢颛，郑侯一见心拳拳。",
            "百年石交吾与汝，更有甚者吾当捐。",
            "儿曹旁观俱唧唧，儿曹莫痴翁岂失。",
            "郑侯自有无价珍，持献于人吾惴栗。",
            "愿侯珍研如所有，少时光芒须逼斗。",
            "会看落笔中书堂，却试玉堂挥翰手。"
        ],
        "title": "以端研送郑景元同年",
        "id": "74682608-37b2-41b8-8b94-dbcd379c6fd6"
    },
    {
        "author": "许及之",
        "paragraphs": [
            "论研当考石精微，观人岂计体瘠肥。",
            "歙溪入浙无淹期，刷丝罗纹如出机。",
            "比并端坑终品卑，就中古端见尤稀。",
            "难得已叹承平时，长绳束腰下巖扉。",
            "宿粮腰畔不捄饥，凿深泉眼迸若飞。",
            "浸淫竟日无光晞，轻生重石不悟非。",
            "石工传业犹孙枝，我售古璞千金归。",
            "璞虽云石玉为肌，信手得墨无拒违。",
            "事忙行草取次宜，才衰笔老无发挥。",
            "顷见邓友辍赠之，质粹材美不可讥。",
            "契家有子吾所知，文章光焰期腾晖。",
            "不妨怪怪仍奇奇，酷似牢之惟舅依。",
            "嗟嗟尚怵霜露悲，循陔自苦躬采薇。",
            "读礼以外将胡为，力学报亲其殆几。",
            "学非有厌书非痴，有志于上皆可希。",
            "彤庭对策决大疑，制草说命周南妃。",
            "玉堂从容有余师，古来孽子操心危。",
            "勉旃无令一篑亏，万钉要看黄金围。"
        ],
        "title": "又次韵转庵用食黄雀韵赞叹邓长孺曩得予端研邓为转庵甥方在疚",
        "id": "e4cad280-d2d0-4045-b794-3f25e76cf3c6"
    },
    {
        "author": "许及之",
        "paragraphs": [
            "兽名曰熊本逸才，啬夫教之驯若孩。",
            "开槛当街作险戏，寻橦旋筵能千回。",
            "负戴蹲跠时䀡睒，忽然逸出渠亦敢。",
            "啬夫当之作人立，嗟尔勇气终坎?。",
            "问云初教本无法，祇是豚蹄趁饥乏。",
            "说似连营饱食人，努力边头厉戈甲。"
        ],
        "title": "驯熊叹",
        "id": "e2a1706c-84ae-4185-88fd-5a5cbf988919"
    },
    {
        "author": "许及之",
        "paragraphs": [
            "圣作桑弧男子志，矢人伤人岂吾事。",
            "五陵少年狭斜游，柘弹金丸矜垩鼻。",
            "一朝折节臂良弓，腰身不动马如风。",
            "背弯团月无留意，秃鸧老鹰应弦坠。",
            "书生忍饥犹努力，夜夜孤灯腕寒石。",
            "等闲拓手石五余，真是无心事书策。",
            "诗书岂不关时须，寄语悠悠年少儿。",
            "一鹰一兔寻常事，正要尺箠鞭羌夷。"
        ],
        "title": "射鹰行",
        "id": "b949aeca-3b56-4231-bfea-b7d0cfee7b20"
    },
    {
        "author": "许及之",
        "paragraphs": [
            "牢牛得肉那忍吃，匪论阳报谈阴德。",
            "忆牛初生成犊时，随母耕田眼先识。",
            "茧栗渐长初胜犁，脱轭项间染能赤。",
            "一行错误随后鞭，习得犁行如界直。",
            "耕来耕去禾稻成，得闲放食行田塍。",
            "稻秫掠嘴不敢食，自齧枯草甘如饧。",
            "马终蒙帷犬蒙盖，牛岂无功遭横害。"
        ],
        "title": "悯牛行",
        "id": "0003d7a5-efef-4a9d-9156-e2468ac0bd23"
    },
    {
        "author": "许及之",
        "paragraphs": [
            "沙河塘路飞晴泥，夹道睨立如凫鹥。",
            "千夫舁石自何所，相以柝节当鼓鼙。",
            "一夫流喝相和答，声与步应如采齐。",
            "观者跼蹐汗通下，彼独闲暇轻如携。",
            "此石非是装玉砌，此石非是筑金堤。",
            "不为文陛仪禁卫，定作润础承榱题。",
            "俨然一柱方峙立，何者偃植为拱枅。",
            "呜呼自昔良工心独苦，大材小用俱难取。"
        ],
        "title": "舁石行",
        "id": "f67a7f46-2351-40ed-aecb-fc00d5e33fd5"
    },
    {
        "author": "许及之",
        "paragraphs": [
            "冰盆缲丝千尺长，雪花玉色无晶光。",
            "机声札札逐羲御，百襄一一输文章。",
            "素姿已是随时贬，妖茜娇蓝还点染。",
            "东邻巧妇鬭痴妍，对刺文禽相掩冉。",
            "衣裳颠倒那得知，但见新行胜旧时。",
            "倡优却得被后饰，汉庭只集书囊帷。",
            "君不见古来志士多惨戚，古貌古心少颜色。"
        ],
        "title": "素丝行",
        "id": "af3e8ebb-ebc3-450a-9b14-33ce99f2cacd"
    },
    {
        "author": "许及之",
        "paragraphs": [
            "秉烛随者明，弈棋观者精。",
            "观者未必高于弈，只是不与黑白同死生。",
            "天上神仙何所争，亦复于此未忘情。",
            "樵夫柯烂忽猛省，却与棋仙作机警。",
            "千古未尽一局闲，巖草巖花自凄冷。",
            "呜呼圣主不弃刍荛言，弈棋复出亦必资傍观。"
        ],
        "title": "观弈篇",
        "id": "def976fb-73c0-4a90-961c-435d151334c7"
    },
    {
        "author": "许及之",
        "paragraphs": [
            "太华山头有古柏，宿柯成铜根化石。",
            "自从出地受雪霜，直到于今几千尺。",
            "向来移种向中州，挽之不动艰万牛。",
            "根连玄圃渗七泽，凤凰将雏鸣上头。",
            "春草寒花几衰歇，枯蔓朽株风屡拔。",
            "岿然此柏安如山，匝地清阴覆椒樾。",
            "不辞孤立成大厦，匠石踌蹰少须暇。"
        ],
        "tags": [
            "华山"
        ],
        "title": "古柏行",
        "id": "6f09763b-e4f7-4700-bf98-9cdf51b91d9d"
    },
    {
        "author": "许及之",
        "paragraphs": [
            "缃桃绯杏琴心叠，睡起海棠收醉颊。",
            "麝煤输彻锦薰笼，金脂染就来禽帖。",
            "姚家魏家苦留春，花信未先红一捻。",
            "卖花老翁正自痴，预喜荷钱出小池。",
            "却恨身非殷七七，一日之中成四时。",
            "不念书生抱孤节，昨夜东风长华发。"
        ],
        "title": "卖花行",
        "id": "d3b2141d-8f50-4ad8-9e9c-d34b40b5b963"
    },
    {
        "author": "许及之",
        "paragraphs": [
            "一夜酸风惊拉槁，雪压茅簷欹欲倒。",
            "孰知寒谷自能春，鬭坼琼枝故相恼。",
            "两年旧隠住容成，耐冷冲寒起常早。",
            "透窗疎影眠未佳，拥被孤吟诗易好。",
            "别来问讯迥相忘，养就苔文从不埽。",
            "诗人云远岁云暮，自插一枝怜鬓老。",
            "孤山在望不可到，惆怅余香委芳草。",
            "谁邀配食水仙人，长笛横吹倚苍昊。"
        ],
        "title": "次转庵寄用坡公赋梅韵",
        "id": "5690a151-c7b0-4a72-bb3e-16d5a3579c6e"
    },
    {
        "author": "许及之",
        "paragraphs": [
            "水南梅花光似雪，扑地香风喷鼻裂。",
            "诗人不来岁华晚，寂寞巖扃那忍折。",
            "一朝移向凌风前，雕栏碧甃生寒烟。",
            "聘以新诗寿芳酒，洗空遗恨春溅溅。",
            "住山多时识幽洁，行到台边忽凄咽。",
            "故园萼绿正相思，冷却东皋半犁铁。"
        ],
        "title": "次韵胡伯晖喜王簿移梅",
        "id": "9fc2bf5c-ce94-4bae-a3a4-edd15b88678f"
    },
    {
        "author": "许及之",
        "paragraphs": [
            "忆醉江南枝上雪，爱词人把罗巾裂。",
            "篇成皓齿发琼姿，酒尽貂裘堪当折。",
            "如今消得督邮前，期会纷来閙似烟。",
            "故人一枝久寂寞，新愁万斛谁洗溅。",
            "仇香有意移芳洁，索笑不来空哽咽。",
            "幸自花开君不归，一夜孤根冷如铁。"
        ],
        "title": "仇香种梅已开而出乡未归再次伯晖韵",
        "id": "2e804817-28af-4c62-8dd4-6f9fdf61c0f0"
    },
    {
        "author": "许及之",
        "paragraphs": [
            "朔风动地天欲雪，涧底孤松定皴裂。",
            "忆梅已觉肠九回，赋诗敢爱肱三折。",
            "帘疎香细度云前，想见娟娟媚晚烟。",
            "主人吟哦伴幽独，醉墨不惜花袍溅。",
            "人与寒枝共修洁，未遣调羹笛休咽。",
            "贩马江头得句回，踏破蟾光敲镫铁。"
        ],
        "title": "欲雪怀度云新种梅三次伯晖韵",
        "id": "81171c62-8cf4-4753-8804-61178c7c8f7d"
    },
    {
        "author": "许及之",
        "paragraphs": [
            "海棠宁莫种，种须千万株。",
            "濯锦江头锦漫谷，斧斤不赦如薪枯。",
            "乍逢樵人莫逢杨氏女，遗恨年年泣朝露。",
            "杨氏自媚昭阳宫，海棠自映扶桑树。",
            "山城幽独逢坡翁，一洗千载尘埃蒙。",
            "张园锦障人所惜，醉里看花尽英特。",
            "酒满衣襟花满裳，只许茶铛近笔牀。",
            "顾影鬅鬙醒还卧，乌巾正堪漉白堕。",
            "只恐明朝雨霏霏，花雨征帆各自飞。",
            "休论长篇与短韵，且与春风写音问。",
            "此人此句皆可图，底须紫凤并天吴。"
        ],
        "title": "次韵诚斋醉卧海棠图之什",
        "id": "b54809ee-ae6f-451f-bdd2-df74d0786fb8"
    },
    {
        "author": "许及之",
        "paragraphs": [
            "九霞觞翻湿云幄，羣仙㦸指嫌轻薄。",
            "海棠枝上管春晴，醉魂未醒来层城。",
            "风姨妬吹银烛灭，明月飞来更奇绝。",
            "急须巢饮添烛光，今日绮霞明日雪。",
            "濯锦江头识放翁，翁令对花羣玉丛。",
            "试浇以酒添花晕，是酒是花若试问。"
        ],
        "title": "次韵诚斋饮张园放翁酹酒海棠花下",
        "id": "f43c054f-16a6-4459-93f9-d468f0bdca2d"
    },
    {
        "author": "许及之",
        "paragraphs": [
            "良辰竞渡常伛指，爱花颂花奚谤毁。",
            "年年五月见红榴，重著赐衣怜杜甫。",
            "佳节有名名不去，阅甫逢辰何自苦。",
            "薄俗传讹成力竞，作戏轻生为酒使。",
            "惆怅刘郎击节词，招屈亭前但流水。",
            "明当炼镜非常规，我辈持觞宁越矩。",
            "只为榴花饮亦佳，况是转庵吟入髓。",
            "浮花浪蕊竟何为，秾艳芳心诚可喜。",
            "不应寂寞负澄鲜，同社联翩须记取。",
            "相期竟到无何乡，徙倚更约凭虚子。"
        ],
        "title": "次转庵榴花韵",
        "id": "fed0e51f-2dc9-463f-a0d1-c7f11eeb8ccb"
    },
    {
        "author": "许及之",
        "paragraphs": [
            "安石移根烦使指，花蹙红绡谁擘毁。",
            "封姨妬作阿醋呼，同调何殊申及甫。",
            "肯怜颠倒落绛英，祇觉韩公用心苦。",
            "流传午节遂成例，萱草戎葵并驱使。",
            "真能染却白云殷，灵囿鲜繁金谷水。",
            "诗人爱节因爱花，射团点缀追前矩。",
            "炎官炼丹成绛雪，獭胆分杯凝赤髓。",
            "谁言不似舞裙红，色相异观特私喜。",
            "点化精神欲然句，晋宋风流坡独取。",
            "鄙哉摘实儿女见，却要缾罂结多子。"
        ],
        "title": "再次转庵韵",
        "id": "fbf6585f-16fd-476d-887b-e13ceff4e678"
    },
    {
        "author": "许及之",
        "paragraphs": [
            "赋花必花指喻指，花若堪谀亦堪毁。",
            "转庵赋梅工赋影，祇竟吕刑元是甫。",
            "节逄五日赋榴花，拟别甘酸亦良苦。",
            "犹之论画先论形，形似丹青谁不使。",
            "岂知雪里有芭蕉，满壁沧溟本非水。",
            "方皋相马羣自空，梓匠挥斤风即矩。",
            "续絃何处觅鸾胶，起死底须求凤髓。",
            "榴花可翫不可食，昌歜无甜人自喜。",
            "肯将粉泪匹红巾，眼高一世坡仙取。",
            "花事方殷催结局，还许殿后吟些子。"
        ],
        "title": "再次转庵催结局韵",
        "id": "f68ae8f2-87f9-4de1-a22b-909b09caf931"
    },
    {
        "author": "许及之",
        "paragraphs": [
            "一笑筠斋同集客，眼看荷花笑中坼。",
            "未说赏花先赏叶，破晓清香晨竟夕。",
            "了知出水非雕饰，乍觉临流似涂泽。",
            "多情落日助酣红，争媚清漪动寒碧。",
            "其间得意谁最多，几个文禽不容只。",
            "锦鳞似梭跃流黄，雨盖如镕倾大白。",
            "同社持觞聊破戒，行令传花非俚画。",
            "昆明撑舟真锦渡，太华如船俨仙籍。",
            "明朝定尔传新篇，今日褎然有诗伯。",
            "诗来忽起西湖思，我辈已觉蓬莱隔。",
            "忆曾画船作夜游，亲听菱歌和露摘。",
            "南高北高祇在眼，长桥短桥频泛宅。",
            "挂冠神武吾盍归，奏篇未央君盍适。",
            "便应献策取貂蝉，焉用孤吟和蝼蝈。",
            "功成五湖有成例，全赐西湖底分擘。",
            "回视筠斋乃坳堂，岂须更许渔争席。",
            "红莲绿水姑相娱，明月夜光成浪获。",
            "当暑清风诵三过，真是双清泯心迹。"
        ],
        "tags": [
            "西湖"
        ],
        "title": "同转庵诸人筠斋赏荷花次转庵韵",
        "id": "8681c6dd-d9ea-4e84-be30-427d73f6cd9a"
    },
    {
        "author": "许及之",
        "paragraphs": [
            "急雨撒珠泣渊客，疾风卷荷波涛坼。",
            "须臾雨过即风休，但有水香浮月夕。",
            "水到飞霞几断港，安得红云藏薮泽。",
            "儿曹问津本何有，茭葑蒙茸填淤碧。",
            "划开天宇镜面平，荡漾渔舟自双只。",
            "老惭数溷烦击鲜，筠外栽莲供醉白。",
            "客来意坐夜沈沈，境以客重声籍籍。",
            "清缨浊足随去取，水宽地窄易区画。",
            "转庵夙昔董诗盟，同社歌呼剧欢伯。",
            "婆娑得句俄朗吟，欵乃答声非夐隔。",
            "乃知神语天亦相，仍使菱歌夜犹摘。",
            "著身胜处即冰壶，混俗静中无火宅。",
            "我虽爱吟无好句，其奈处闲聊自适。",
            "未能汗漫据龟蛤，何补官私响蛙蝈。",
            "天籁自鸣忽闻蝉，众作俱喑推巨擘。",
            "恍思南塘香百里，拟汎具区帆一席。",
            "更吟赏实起馋涎，细剥莲蓬珠贝获。",
            "不如藏六守筠斋，水落霜枯且投迹。"
        ],
        "title": "再次韵",
        "id": "5ed41a98-3eb5-4581-a06f-24ff49d8c65d"
    },
    {
        "author": "许及之",
        "paragraphs": [
            "宾主铛坐成三丁，以菊分题君得屏。",
            "两屏夹立君中坐，君其吉兆当屏星。",
            "化工开花等儿戏，园子结花象物形。",
            "宗英乘船正荡漾，而我对塔方岧亭。",
            "人幸似花同臭味，花亦与人共芳馨。",
            "菊潭之水明且清，楚畹之英驻而龄。",
            "细思杜老看谁健，争似刘伶终不醒。",
            "男儿闻健且饮酒，良辰莫作痴冻蝇。"
        ],
        "title": "次韵才叔赋菊屏",
        "id": "a0acabeb-ba51-4c4b-8d74-712b478cbff1"
    },
    {
        "author": "许及之",
        "paragraphs": [
            "元日好天气，侵晨供佛灯。",
            "生逢大庭氏，闲作小乘僧。",
            "报主须身健，勤家且夙兴。",
            "一贫容易饱，四海愿丰登。"
        ],
        "title": "绍熙改元早起",
        "id": "72bb5f89-d0f2-4148-9382-42e4a3f55eb4"
    },
    {
        "author": "许及之",
        "paragraphs": [
            "新受开禧岁，难逢庆会辰。",
            "感恩沦骨髓，无力报涓尘。",
            "抱瓮供春事，加餐作幸民。",
            "屠苏须满引，且愿病离身。"
        ],
        "title": "元日",
        "id": "c6e480ca-d2ae-4730-b197-ecbc13b9b22f"
    },
    {
        "author": "许及之",
        "paragraphs": [
            "遥想潘夫子，元正免立墀。",
            "已倾新岁酒，未和隔年诗。",
            "老色长欺鬓，春风不肯丝。",
            "人言金可作，宁惜草堂资。"
        ],
        "title": "元日简转庵",
        "id": "77440a2a-2237-436a-99f9-44f6396133db"
    },
    {
        "author": "许及之",
        "paragraphs": [
            "气合桑舆友，才推屈宋衙。",
            "留春无上策，作意惜残花。",
            "葭倚终惭玉，蓬生正倚麻。",
            "陶溪人远室，漳浦客思家。"
        ],
        "title": "次宣甫用转庵韵赋惜春怀转庵",
        "id": "8e12bb9d-3bbf-492d-8d62-588c22faec79"
    },
    {
        "author": "许及之",
        "paragraphs": [
            "应节何妨俗，伤春已是翁。",
            "百年谙社酒，万里忆郫筒。",
            "话旧肱堪折，追欢袖畧通。",
            "潘郎久不见，妙语想苹鸿。"
        ],
        "title": "次韵转庵书怀",
        "id": "5b7f7fbd-d05a-4ee4-837c-67dc989c178e"
    },
    {
        "author": "许及之",
        "paragraphs": [
            "秋色已彊半，秋光才较清。",
            "卷帘为月地，入户得潮声。",
            "萤度催儿课，蛩吟觉妇惊。",
            "起看河汉畔，星象湿晶莹。"
        ],
        "title": "秋思",
        "id": "f7bfddb4-6378-4815-8174-5e39897d6447"
    },
    {
        "author": "许及之",
        "paragraphs": [
            "秋日郊居好，风光属散人。",
            "雍容观物化，潇洒任天真。",
            "菊好芙投老，杨疎柳效颦。",
            "飞翻看两蝶，喜得自由身。"
        ],
        "title": "次韵常之秋日郊居十首  其一",
        "id": "b39254fe-f486-4400-8f6d-56c797610227"
    },
    {
        "author": "许及之",
        "paragraphs": [
            "田里逢年岁，江山浄物华。",
            "栖粮供野雀，输赋答官蛙。",
            "觳觫眠穰圃，龙钟卧酒家。",
            "不须听击壤，平世此何加。"
        ],
        "title": "次韵常之秋日郊居十首  其二",
        "id": "93e1e388-5673-4dc7-a1fa-6b5c9e23c7f6"
    },
    {
        "author": "许及之",
        "paragraphs": [
            "年光本尅期，秋闰似移时。",
            "断鴈余新绠，残蝉泥旧枝。",
            "黄华随露展，乌帽受风欹。",
            "预有登高兴，秋风入梦思。"
        ],
        "title": "次韵常之秋日郊居十首  其三",
        "id": "aa5b19db-1887-4c95-a85f-4058ba2d9a06"
    },
    {
        "author": "许及之",
        "paragraphs": [
            "穷巷家何隘，秋郊景自舒。",
            "草涂飞蚱蜢，蓼岸点舂锄。",
            "虾菜通潮信，鱼蒲傍海居。",
            "饭廉称柳市，别业计非疎。"
        ],
        "title": "次韵常之秋日郊居十首  其四",
        "id": "37b84e83-eea8-4b5d-8b04-83c96461c652"
    },
    {
        "author": "许及之",
        "paragraphs": [
            "寄种侪孙稻，株株欲竞齐。",
            "年丰催酿螘，夜半想闻鸡。",
            "野老同杯酌，忘形绝町畦。",
            "虽无花泛水，终恐世人迷。"
        ],
        "title": "次韵常之秋日郊居十首  其五",
        "id": "a09f2a2f-718d-4298-9328-9575d1da130a"
    },
    {
        "author": "许及之",
        "paragraphs": [
            "涉世味何疎，师心道与俱。",
            "古风诗入律，远景句成图。",
            "一语中标的，千篇徒嗫嚅。",
            "秋光照轩豁，我辈未囚拘。"
        ],
        "title": "次韵常之秋日郊居十首  其六",
        "id": "02e243ae-33aa-447f-908b-6c543799909d"
    },
    {
        "author": "许及之",
        "paragraphs": [
            "学阃难优入，诗堂仅许升。",
            "百年从皓首，一醆爱秋灯。",
            "次第挂冠老，晨昏有发僧。",
            "未能逃兀兀，祇欲任腾腾。"
        ],
        "title": "次韵常之秋日郊居十首  其七",
        "id": "98d80ec3-9021-405c-82fd-5e3deceaac0f"
    },
    {
        "author": "许及之",
        "paragraphs": [
            "龙翔江上水，万折只朝宗。",
            "依倚惟危槛，扶持有短笻。",
            "秋山成自献，落日为谁容。",
            "临眺余嘉菊，重阳酒自供。"
        ],
        "title": "次韵常之秋日郊居十首  其八",
        "id": "33684585-f8e4-4bec-8c1f-c9f495fe0e1d"
    },
    {
        "author": "许及之",
        "paragraphs": [
            "诗分缘稼穑，别墅故人多。",
            "又过中秋闰，无如明月何。",
            "违离增寂寞，衰病废吟哦。",
            "十首撩人甚，重翻古井波。"
        ],
        "title": "次韵常之秋日郊居十首  其九",
        "id": "99e39a13-150c-4520-bdc0-c6a234812086"
    },
    {
        "author": "许及之",
        "paragraphs": [
            "觅句无新语，怀人有故情。",
            "归音苏酒渴，诗法酿秋清。",
            "近种芙蓉发，低铺锦绣成。",
            "虽赊新瓮熟，腊酝待同倾。"
        ],
        "title": "次韵常之秋日郊居十首  其一○",
        "id": "3567a115-999e-4b4e-900d-0b5348c560f3"
    },
    {
        "author": "许及之",
        "paragraphs": [
            "弹冠惊野马，束带响吴钩。",
            "意远秋多思，诗清语过愁。",
            "君当仪省户，我合老林丘。",
            "何日苕溪上，相从不系舟。"
        ],
        "title": "次韵吴季行秋怀",
        "id": "c7f512ef-2050-4a83-bb37-6da656cb2b6a"
    },
    {
        "author": "许及之",
        "paragraphs": [
            "令温风有信，林静叶无譁。",
            "别种桃舒萼，先期梅著花。",
            "成蹊余屐齿，索笑见簷牙。",
            "未饮朝来酒，何妨饭后茶。"
        ],
        "title": "冬日邀友同赏",
        "id": "671ae37a-527d-41fc-9a58-853726684e02"
    },
    {
        "author": "许及之",
        "paragraphs": [
            "去岁一冬暖，开春逾月晴。",
            "伸眉来雨意，变色起雷声。",
            "摇动园林喜，欢呼鸟雀鸣。",
            "闲中多感激，诗句亦生成。"
        ],
        "title": "念九日早闻雪",
        "id": "68d05f13-2140-4cfa-b6bf-87f4b15f8fa0"
    },
    {
        "author": "许及之",
        "paragraphs": [
            "四十明朝是，俄惊白发新。",
            "旧诗曾探借，今语遂为真。",
            "不恨身将老，惟怜学转贫。",
            "婆娑花县底，谁复念安仁。"
        ],
        "title": "岁除日见白发",
        "id": "f36dadb8-bfcb-49c0-b7a0-601be63392fc"
    },
    {
        "author": "许及之",
        "paragraphs": [
            "老境惭年长，斋居惜岁徂。",
            "难分阿戎炬，只拥玉川炉。",
            "夜雨知时落，朝阳谪见无。",
            "君王素修德，安意饮屠苏。"
        ],
        "title": "除夜斋宿",
        "id": "f6b610dd-2776-459f-91c7-4aca906dbf32"
    },
    {
        "author": "许及之",
        "paragraphs": [
            "入院余旬浃，今朝始快晴。",
            "才闻乌鹊语，已有蜜蜂声。",
            "到眼花枝暖，粘须柳絮轻。",
            "重门无个事，诗意正关情。"
        ],
        "title": "新晴二首  其一",
        "id": "a3cde027-287c-4149-a814-cecdc3e2dfd7"
    },
    {
        "author": "许及之",
        "paragraphs": [
            "宿雨居然阁，顽云扫似开。",
            "岚光湖上出，霁色柳边来。",
            "铃鸽抟风转，筝鸢掣线回。",
            "脩廊闲勃窣，花影上苍苔。"
        ],
        "title": "新晴二首  其二",
        "id": "305d0bca-4574-4475-b684-1588a24b1618"
    },
    {
        "author": "许及之",
        "paragraphs": [
            "已用计然策，犹烦傅说霖。",
            "绵延三日往，慰藉九重深。",
            "柱础收余润，摩围散薄阴。",
            "何庸尸祝力，圣主自诚心。"
        ],
        "title": "祷雨有喜",
        "id": "a2bdf8af-cfc8-4e0a-baaa-820a8baf1e89"
    },
    {
        "author": "许及之",
        "paragraphs": [
            "通夕闻鸣霤，凌晨起炷熏。",
            "映山高见雨，隔坞远留云。",
            "卢橘明金弹，安榴染绛裙。",
            "楼居堪护足，终羨蝶飞纷。"
        ],
        "title": "次韵转庵喜雨二首  其一",
        "id": "932c5b16-1415-4395-b4cf-aa28f822c4d9"
    },
    {
        "author": "许及之",
        "paragraphs": [
            "榴绽千重束，葵开一丈红。",
            "为怜花寂寞，却念雨溟濛。",
            "此去须时若，相将喜屡丰。",
            "闲中有忙事，祇得挠邻翁。"
        ],
        "title": "次韵转庵喜雨二首  其二",
        "id": "ec1d6e5b-2203-4657-ab0b-8292c210ded5"
    },
    {
        "author": "许及之",
        "paragraphs": [
            "经梅多过溽，转蕙拟吹薰。",
            "山脚昏酣日，簷牙晓堕云。",
            "病忺添御裌，笔懒习书裙。",
            "那得惊人句，聊将绝世纷。"
        ],
        "title": "再次韵酬转庵  其一",
        "id": "c6a3f12d-0119-46cc-9e3b-d63a955b69b2"
    },
    {
        "author": "许及之",
        "paragraphs": [
            "万木稠新绿，孤花委晚红。",
            "山容随隠见，云影度空濛。",
            "农老无嫌问，人言不害丰。",
            "破愁还作喜，结句答邻翁。"
        ],
        "title": "再次韵酬转庵  其二",
        "id": "822477c2-93c4-4076-8c29-346e57a7a8c3"
    },
    {
        "author": "许及之",
        "paragraphs": [
            "漫雪蜗争席，翻泥蚓近床。",
            "不堪听鹳垤，应喜得鱼庄。",
            "带雨移行李，携孥问野航。",
            "西湖第一义，佳句已难忘。"
        ],
        "tags": [
            "西湖"
        ],
        "title": "德久雨迁鱼庄赋诗纵臾",
        "id": "4006d2ac-3f41-4a3e-bdde-1e03d729eeb0"
    },
    {
        "author": "许及之",
        "paragraphs": [
            "岚光趋泽笏，波影漾湖床。",
            "借竹欣移宅，看花拟宴庄。",
            "钟声来佛屋，镜面济慈航。",
            "莫便疎城市，诗盟未可忘。"
        ],
        "title": "再用韵答转庵",
        "id": "e54a9e4c-d9fc-4283-b6a2-b64565005d9e"
    },
    {
        "author": "许及之",
        "paragraphs": [
            "晴日烘船屋，薰风傍笔床。",
            "未穿三益径，已想百花庄。",
            "野火明僧寺，樵歌度客航。",
            "山头明月上，酒兴故难忘。"
        ],
        "title": "再和二首  其一",
        "id": "d463802e-0b99-437c-bef4-522cab26d3b8"
    },
    {
        "author": "许及之",
        "paragraphs": [
            "城市从疎出，何人独拜床。",
            "不辞乘下泽，久已厌康庄。",
            "借屋欣凭阁，临湖似檥航。",
            "风波无用避，端与世相忘。"
        ],
        "title": "再和二首  其二",
        "id": "c5c6339e-b52a-49b8-a447-98f4f5c72ea3"
    },
    {
        "author": "许及之",
        "paragraphs": [
            "名园乡党敬，莫可致南床。",
            "盛事联千佛，诸公竞一庄。",
            "建侯期朔漠，驻跸尚余杭。",
            "报国平生志，他年幸勿忘。"
        ],
        "title": "乡会游湖怀南床复次韵",
        "id": "b7bf3354-dc84-49af-b8d1-65729c6b975c"
    },
    {
        "author": "许及之",
        "paragraphs": [
            "孰裹经旬饭，谁同夜雨床。",
            "何妨散花女，聊伴食鱼庄。",
            "拟唤桃根渡，还思范蠡航。",
            "江湖真落手，身世可兼忘。"
        ],
        "title": "再戏和转庵",
        "id": "0f0407b9-22aa-4b76-a913-dada2a498949"
    },
    {
        "author": "许及之",
        "paragraphs": [
            "野水生洲面，闲云傍屋颠。",
            "钟鸣人已定，月满句初圆。",
            "花径经过少，苔文长养便。",
            "行藏随处是，安用买山钱。"
        ],
        "title": "寓居",
        "id": "80e1f79b-651e-4cff-929e-2b0ca382c193"
    },
    {
        "author": "许及之",
        "paragraphs": [
            "借得渔乡住，分明似水仙。",
            "好山排座右，明月到尊前。",
            "挂彩迎朝日，飞霞带晚烟。",
            "往来真自在，易觅钓渔船。"
        ],
        "title": "得东山居主人恋家不出因借戴希周渔乡居赋杂兴六首  其一",
        "id": "e3dc07bb-70b2-49f9-9960-724692c30b49"
    },
    {
        "author": "许及之",
        "paragraphs": [
            "借得渔乡住，蟾光忽满轮。",
            "金波随短棹，银汉有通津。",
            "几度中秋月，今宵自在身。",
            "一尊消得醉，眼底欠诗人。"
        ],
        "title": "得东山居主人恋家不出因借戴希周渔乡居赋杂兴六首  其二",
        "id": "0ac6f47e-fd28-4684-b7a1-c899b4eb7742"
    },
    {
        "author": "许及之",
        "paragraphs": [
            "借得渔乡住，心安即是家。",
            "客来时举酒，饭后定分茶。",
            "野老从争席，山童解献花。",
            "扁舟随意坐，不羨斗边槎。"
        ],
        "title": "得东山居主人恋家不出因借戴希周渔乡居赋杂兴六首  其三",
        "id": "207b9fde-42a6-4076-8665-f91bff8abb13"
    },
    {
        "author": "许及之",
        "paragraphs": [
            "借得渔乡住，闲居气味长。",
            "新霜浓淡白，早橘浅深黄。",
            "勋业锦囊句，光阴宝篆香。",
            "故人如访问，宛在水中央。"
        ],
        "title": "得东山居主人恋家不出因借戴希周渔乡居赋杂兴六首  其四",
        "id": "dcb3776c-ee69-487c-97f8-2c1203809c8a"
    },
    {
        "author": "许及之",
        "paragraphs": [
            "借得渔乡住，诗家物色宜。",
            "苇声鱼拨剌，竹影月参差。",
            "风铎时成曲，山童解答诗。",
            "闲居多乐事，惟有此心知。"
        ],
        "title": "得东山居主人恋家不出因借戴希周渔乡居赋杂兴六首  其五",
        "id": "370d0dd1-09e7-422c-8f50-146171eb07a6"
    },
    {
        "author": "许及之",
        "paragraphs": [
            "借得渔乡住，清霜已著秋。",
            "丹枫如锦障，黄菊似钱流。",
            "物理观诸妄，吾生等一沤。",
            "得闲闻健好，随寓且夷犹。"
        ],
        "title": "得东山居主人恋家不出因借戴希周渔乡居赋杂兴六首  其六",
        "id": "81bd1d1a-20f0-4a2f-93c5-a10635ebe4ec"
    },
    {
        "author": "许及之",
        "paragraphs": [
            "地僻人为胜，居闲乐自知。",
            "书声山响亮，琴韵水逶迟。",
            "为药藤修架，因花槿结篱。",
            "蓝田冷松竹，那得久怡怡。"
        ],
        "title": "次韵石谦伯山居",
        "id": "a040619a-a5e0-493f-86d8-f7273b1b26fb"
    },
    {
        "author": "许及之",
        "paragraphs": [
            "竹居元为竹，闻借箒湖阴。",
            "齐物千言就，巢枝一径深。",
            "岚光开句眼，虚籁试禅心。",
            "赓得西湖咏，何须更姓林。"
        ],
        "tags": [
            "西湖"
        ],
        "title": "次韵潘德久借居西湖张氏园诗",
        "id": "330ac5dc-b186-4be0-a6ed-dd3fcf478298"
    },
    {
        "author": "许及之",
        "paragraphs": [
            "近郭梅根古，临流野兴长。",
            "结亭从寄乐，隔坞得浮香。",
            "度锦趋莲渚，吹云映柳庄。",
            "棠阴无可纪，题作小河阳。"
        ],
        "title": "木瓜园",
        "id": "4a092e68-489c-463b-b5cb-8576b8fe93b5"
    },
    {
        "author": "许及之",
        "paragraphs": [
            "岁月多歧路，生涯几短亭。",
            "归来故人眼，相对旧时青。",
            "诗带烟霞寄，园知杖屦经。",
            "预愁逃社去，湖外渺沧溟。"
        ],
        "title": "次韵木缊之题挹爽书院",
        "id": "6921d432-a595-45bc-8877-bb37f4c7e034"
    },
    {
        "author": "许及之",
        "paragraphs": [
            "屹立中川屿，江行结斗城。",
            "千滩界巖下，两塔涌波擎。",
            "布地有沙涨，中天惟月明。",
            "清宵挠禅定，端是棹歌声。"
        ],
        "title": "题江心寺",
        "id": "55d0d0a9-1870-4b0b-83e0-c5272566a490"
    },
    {
        "author": "许及之",
        "paragraphs": [
            "人日晴还暖，游丝舞复翻。",
            "湖平开镜面，岸静见芦根。",
            "舟昔几番过，地今何处村。",
            "沛城多美酒，弭櫂一开樽。"
        ],
        "title": "舟行过沛城",
        "id": "6a7d7d2e-ae68-4133-b51c-dca6b6219766"
    },
    {
        "author": "许及之",
        "paragraphs": [
            "官薄谋先拙，才疎食更浮。",
            "抱关从委吏，贷粟向河侯。",
            "遏籴还逾境，迎风更溯流。",
            "百年俱逆旅，处顺一虚舟。"
        ],
        "title": "籴舟泊高沙为境内所逐却泊天长",
        "id": "7967053e-cf8d-4152-97a8-0f38e81e19de"
    },
    {
        "author": "许及之",
        "paragraphs": [
            "艣滑谁催汝，山迎似唤吾。",
            "意行从改岸，瞑坐得还珠。",
            "黄卷真如嬭，骚经未可奴。",
            "霏微隔江雨，昨夜湿菰蒲。"
        ],
        "title": "江行次外舅吾字韵",
        "id": "39a87574-97be-481a-b078-3e516f4fa3d9"
    },
    {
        "author": "许及之",
        "paragraphs": [
            "行藏端在我，富贵本非吾。",
            "不是迷邦宝，休云被褐珠。",
            "官方邻厮役，贤有隠佣奴。",
            "所至何妨乐，车轮未朽蒲。"
        ],
        "title": "阻风泊塘阴寨登四望山用前韵",
        "id": "6d19f131-8400-415b-9660-1224e8d0c884"
    },
    {
        "author": "许及之",
        "paragraphs": [
            "抱关真漫仕，所好合从吾。",
            "易乞高霞珮，难投明月珠。",
            "飘蓬谙岁月，泛宅挈僮奴。",
            "万事乘流耳，殷勤十幅蒲。"
        ],
        "title": "舟行得顺风再次韵",
        "id": "061aac55-4af6-4198-ba13-bb7f6927ec4d"
    },
    {
        "author": "许及之",
        "paragraphs": [
            "淮水限南北，舟行洛水滨。",
            "底须分尔界，何处不吾民。",
            "好在关河旧，期来日月新。",
            "片云无可翳，岂待净妖尘。"
        ],
        "title": "入淮",
        "id": "e7f8a30a-72bc-4221-a0c1-060b34642493"
    },
    {
        "author": "许及之",
        "paragraphs": [
            "未识康庐面，惟闻左蠡名。",
            "一朝窥壮观，五节记经行。",
            "细把离骚读，时将浊酒倾。",
            "波涛元不恶，风力更生成。"
        ],
        "title": "端午日过左蠡",
        "id": "852bd02f-f1ac-401a-9c41-de1d82479f3c"
    },
    {
        "author": "许及之",
        "paragraphs": [
            "飞雪夜无声，窗虚倍得明。",
            "司晨鸡有误，破梦蝶先惊。",
            "何处吹烟湿，谁行马迹轻。",
            "篮舆吾未稳，愧尔仆夫征。"
        ],
        "title": "诸暨道中早行",
        "id": "5ff16999-7c03-4760-9b1e-2f90df3c0dae"
    },
    {
        "author": "许及之",
        "paragraphs": [
            "蓐食挑镫晕，篮舆破晓氛。",
            "雪开千嶂日，冰合一溪云。",
            "久客年华度，求官道力分。",
            "还乡定春及，物意觉欣欣。"
        ],
        "title": "雪霁早行",
        "id": "4d5d772e-533e-4549-be5d-db2ffad2a52e"
    },
    {
        "author": "许及之",
        "paragraphs": [
            "山色随诗瘦，波光际野空。",
            "行装秋思里，情话雨声中。",
            "无补身如赘，多愁鬓似蓬。",
            "惟余沧海兴，酒后忆郫筒。"
        ],
        "title": "括苍道中次陈颐刚韵",
        "id": "71be49f6-c25a-4c84-9cee-47318ec22715"
    },
    {
        "author": "许及之",
        "paragraphs": [
            "人老东山隠，春归北斗城。",
            "精庐青嶂合，华盖碧云擎。",
            "落日不愁晚，半蟾方接明。",
            "端能数过访，无惜夜车声。"
        ],
        "title": "酬居甫登后山",
        "id": "73a91a3e-659a-41de-a43f-f6d45cc229a9"
    },
    {
        "author": "许及之",
        "paragraphs": [
            "妙算无遗策，私忧有剧谈。",
            "丰功期漠北，小试见湖南。",
            "煖席君何暇，妨贤我甚惭。",
            "诏将须尺一，象可应魁三。"
        ],
        "title": "送钱大受帅广东  其一",
        "id": "53c51f27-0f47-4a84-aa87-3d80e5636e98"
    },
    {
        "author": "许及之",
        "paragraphs": [
            "淮甸为寮日，私钱奉令时。",
            "同拼愞弱罢，争忍碎烦为。",
            "报国存忠赤，逢人惜鬓丝。",
            "相从又相别，勋业迫男儿。"
        ],
        "title": "送钱大受帅广东  其二",
        "id": "910245d7-34b0-4cf4-a6bc-c72520ffb963"
    },
    {
        "author": "许及之",
        "paragraphs": [
            "铛坐萤窗夜，肩随鹗荐年。",
            "科名虽独后，官业更无前。",
            "剧县三千水，修门尺五天。",
            "秋风满孤屿，难驻处州船。"
        ],
        "title": "送才叔宰乌程",
        "id": "63ed7249-76c9-461b-b73c-a9d474184050"
    },
    {
        "author": "许及之",
        "paragraphs": [
            "三山七闽右，千竹二松间。",
            "官地今为乐，官名丞更闲。",
            "离支明夏谷，格磔响秋山。",
            "收拾吟哦课，湘中寄一斑。"
        ],
        "title": "送刘茂实赴连江丞二首  其一",
        "id": "2fb354ef-9e21-4d58-b9bd-a459218e7835"
    },
    {
        "author": "许及之",
        "paragraphs": [
            "弈以旁观审，书难掣肘绳。",
            "一同兼利害，贰邑易声称。",
            "但使知贤令，端为不负丞。",
            "兹行子余事，著语我何能。"
        ],
        "title": "送刘茂实赴连江丞二首  其二",
        "id": "925e774f-73d3-41d3-9293-445b4fafc08b"
    },
    {
        "author": "许及之",
        "paragraphs": [
            "镫火寒窗夜，声名弱冠年。",
            "掇科君恨晚，用世我奚先。",
            "饷道曾争辟，公车合荐贤。",
            "圜扉聊鞠草，幕府且依莲。"
        ],
        "title": "送潘才叔赴合肥录事二首  其一",
        "id": "78433d9a-c388-46b1-840b-87dbd4c60c97"
    },
    {
        "author": "许及之",
        "paragraphs": [
            "官业盘根见，生涯破甑轻。",
            "才堪当一面，句可敌长城。",
            "亲待平反笑，时须慷慨清。",
            "十连筹正远，三语意犹倾。"
        ],
        "title": "送潘才叔赴合肥录事二首  其二",
        "id": "ee8c0c73-cc01-484f-a755-26de83767327"
    },
    {
        "author": "许及之",
        "paragraphs": [
            "一尉襄阳去，三年别旧游。",
            "烦君登岘首，拭泪望神州。",
            "勋业男儿事，依违我辈羞。",
            "为言贤府帅，问讯橘乡侯。"
        ],
        "title": "送张说道县尉之官襄阳",
        "id": "bbab4553-011d-423f-a56c-ac42381fcdca"
    },
    {
        "author": "许及之",
        "paragraphs": [
            "家世联三凤，才名擅一夔。",
            "诗章谢池草，经术董生帷。",
            "雁塔题名近，龙门点额迟。",
            "一官聊一尉，民事是良医。"
        ],
        "title": "送薛子明赴歙县尉二首  其一",
        "id": "bd24cca7-faf0-40e5-a462-efb66619c1cb"
    },
    {
        "author": "许及之",
        "paragraphs": [
            "新安今太守，癸未昔同年。",
            "老手亲师范，良规得吏筌。",
            "径须如渭尉，切勿效梅仙。",
            "闲暇何妨学，科名是世传。"
        ],
        "title": "送薛子明赴歙县尉二首  其二",
        "id": "4cb216cf-6b87-41a1-9a30-b1254d72862c"
    },
    {
        "author": "许及之",
        "paragraphs": [
            "欈李官为李，春风饯此行。",
            "义方非禄养，祖武是家声。",
            "画诺须三语，哀矜在一成。",
            "黄堂应坐啸，执别寸心倾。"
        ],
        "title": "送陈伯寿之子仲至迎侍赴嘉兴秋官",
        "id": "46b84079-66b2-43f9-b89d-2064d85a26f5"
    },
    {
        "author": "许及之",
        "paragraphs": [
            "连璧远相访，断金情有加。",
            "不因鱼抚铗，自是客思家。",
            "好雨知人意，深杯艳烛花。",
            "今宵真语别，孤屿在天涯。"
        ],
        "title": "潘茂和才叔远访雨后饯别  其一",
        "id": "d4553e31-4c35-4ae6-b091-946faa1cc0f3"
    },
    {
        "author": "许及之",
        "paragraphs": [
            "许种飞霞竹，仍求瓯浦梅。",
            "思乡常梦寐，报国乏涓埃。",
            "玉叶裁云脍，榴花染雪醅。",
            "朝三吾已定，谪百便来归。"
        ],
        "title": "潘茂和才叔远访雨后饯别  其二",
        "id": "fcfca7ad-1e9c-425f-93bb-fdd83b711b75"
    },
    {
        "author": "许及之",
        "paragraphs": [
            "自昔名家子，于今卖卜翁。",
            "亲逢黄石老，曾验黑头公。",
            "无术自医命，有奇祇堕空。",
            "吹嘘吾岂敢，怜子又西东。"
        ],
        "title": "送术士吴国材诗",
        "id": "b9240b31-a4ee-418b-af24-a1ca20ff917c"
    },
    {
        "author": "许及之",
        "paragraphs": [
            "畴昔三洪并，声名四海知。",
            "灵光一老在，鸑鷟九成仪。",
            "近有同朝喜，今无远室思。",
            "双瞻最良誉，合瑞圣明时。"
        ],
        "title": "次韵洪萃之太社真率之集三首  其一",
        "id": "42532e54-d61a-4469-a9bf-c7e242de8f3a"
    },
    {
        "author": "许及之",
        "paragraphs": [
            "鼎来那有说，铛坐太无譁。",
            "击缶聊三奏，吹壎信一家。",
            "劝时几礼醵，真率胜笾加。",
            "老愧诗无律，新篇极叹嗟。"
        ],
        "title": "次韵洪萃之太社真率之集三首  其二",
        "id": "df5004c2-a053-4853-ac6e-d6c714f9cad7"
    },
    {
        "author": "许及之",
        "paragraphs": [
            "诗翁甘独殿，我辈岂其班。",
            "爝火自不息，斤风祇似闲。",
            "秋容蟾桂里，归梦雁芙间。",
            "物理因诗悟，新来豹一斑。"
        ],
        "title": "次韵洪萃之太社真率之集三首  其三",
        "id": "0e406c43-8689-4508-a683-7dbcca107728"
    },
    {
        "author": "许及之",
        "paragraphs": [
            "一别三年久，无书堪往还。",
            "自怜供吏役，长羨似僧闲。",
            "契阔诗情在，提撕鬓影斑。",
            "敲门湖上寺，居士已开山。"
        ],
        "title": "和人见寄",
        "id": "f3b12222-cedf-4e42-9ec9-eae8affa3815"
    },
    {
        "author": "许及之",
        "paragraphs": [
            "闲中宜可乐，病外复何愁。",
            "块坐疑三刖，朋来散百忧。",
            "琴弹欣改调，缾罄喜归谋。",
            "岂复行藏计，终朝只倚楼。"
        ],
        "title": "和才叔次韵  其一",
        "id": "b2f29b0e-ede8-4b6f-803a-67472a29a0d1"
    },
    {
        "author": "许及之",
        "paragraphs": [
            "诗社久疎索，吟牋殊涩悭。",
            "遥怜疑落落，近喜复斑斑。",
            "柳密鶑酬答，花深蝶往还。",
            "春光顿如许，人事苦相关。"
        ],
        "title": "和才叔次韵  其二",
        "id": "5018fe76-8552-4cd4-ae73-058030a5b939"
    },
    {
        "author": "许及之",
        "paragraphs": [
            "忆昔忘年旧，惟公不我遗。",
            "分携频问讯，握手屡哦诗。",
            "尘世千年梦，仙家一局棋。",
            "得闲闻健好，振古只如兹。"
        ],
        "title": "次韵甄念八丈监簿诗",
        "id": "34ce3474-8c4f-45fc-b4c6-a3cadc5ea353"
    },
    {
        "author": "许及之",
        "paragraphs": [
            "校文花事过，无句到苍苔。",
            "芍药翻新砌，酴醾浸古罍。",
            "竹枝歌唤起，春草梦惊回。",
            "亦许山中老，相容和朅来。"
        ],
        "title": "次韵广文锁试出院寄似",
        "id": "7dbaff48-41f9-494c-b676-326236d85595"
    },
    {
        "author": "许及之",
        "paragraphs": [
            "地秘三茅胜，班高玉笋明。",
            "昔年同日喜，共拜一阳生。",
            "造化何劳补，弥文意自成。",
            "梅花开句眼，争得不关情。"
        ],
        "title": "同年会拜三茅不及与呈袁侍郎同年",
        "id": "7f921d7d-2f59-4d6c-a16a-d69274dd0646"
    },
    {
        "author": "许及之",
        "paragraphs": [
            "新雨不可待，故人犹作疎。",
            "有方能煮字，无策与脂车。",
            "洒地亲霜簟，敲冰想玉壶。",
            "端能乘月过，重赋碧芙蕖。"
        ],
        "title": "寄潘德久",
        "id": "d5d590b3-c4e7-45f4-acea-bb4697ebe592"
    },
    {
        "author": "许及之",
        "paragraphs": [
            "近有河鱼疾，曾烦旧雨来。",
            "又成三日别，未觉百怀开。",
            "气合嗟同病，情亲忆把杯。",
            "西湖荷盖底，谁遣画船回。"
        ],
        "tags": [
            "西湖"
        ],
        "title": "怀郑仁叔  其一",
        "id": "0cf62851-824f-4b84-ac7f-26e4284e63b1"
    },
    {
        "author": "许及之",
        "paragraphs": [
            "斗大楼居窄，林深客思长。",
            "雨凉欣破甑，风急凛垂堂。",
            "倚禄生涯拙，忧时鬓发苍。",
            "向来遮日手，祇合钓沧浪。"
        ],
        "title": "怀郑仁叔  其二",
        "id": "2355c671-f37c-4b68-8f8d-41672ec81ac6"
    },
    {
        "author": "许及之",
        "paragraphs": [
            "挛拳尊足苦，伸缩楚囚声。",
            "药甲新条在，医科旧贯盈。",
            "百年双脚健，万事一沤轻。",
            "独恨忘形友，终然少合并。"
        ],
        "title": "病足少苏次常之韵三首  其一",
        "id": "bd8268dc-6f37-4d65-ba76-4748f4570c8b"
    },
    {
        "author": "许及之",
        "paragraphs": [
            "休从詹尹卜，数亦不难通。",
            "寄禄逾三品，论才祇下中。",
            "器欹终必覆，药裹漫成丛。",
            "痼疾元来有，惟知酒有功。"
        ],
        "title": "病足少苏次常之韵三首  其二",
        "id": "c66265de-0ddb-4ecf-8a98-2bbb0f86f8ce"
    },
    {
        "author": "许及之",
        "paragraphs": [
            "蓝田纡古句，令我好怀开。",
            "未敢为琼报，何从引玉来。",
            "蒲萄江涨醁，桑落瓮留醅。",
            "柳市人归未，随潮蚤晚催。"
        ],
        "title": "病足少苏次常之韵三首  其三",
        "id": "1ff0f9e2-b6cb-4d76-98af-0e514eaa184d"
    },
    {
        "author": "许及之",
        "paragraphs": [
            "昨夜灯花喜，今朝吉语新。",
            "犁庭真破竹，入境若无人。",
            "何力裨洪造，擎拳爇宝薰。",
            "从今愿诸将，献捷日频频。"
        ],
        "title": "三次澄鳞韵喜闻捷音",
        "id": "de8b2c5d-e755-47b8-8873-c95ba0077348"
    },
    {
        "author": "许及之",
        "paragraphs": [
            "身闲偏蚤起，边报逐朝新。",
            "诸将休轻敌，中原尚有人。",
            "定须申挞伐，安得杂莸薰。",
            "祇愧浑无补，空歌捷咏频。"
        ],
        "title": "四次闻捷韵",
        "id": "1180fe0e-5009-4c23-8bf3-a88c476f0012"
    },
    {
        "author": "许及之",
        "paragraphs": [
            "周历绵绵远，汤盘日日新。",
            "恭闻哀痛诏，愤激老癃人。",
            "报答带仍砺，英雄沐更薰。",
            "衰年扶杖听，折屐敢辞频。"
        ],
        "title": "闻捷五次转庵韵",
        "id": "d0ec1973-5b78-43bc-8b43-ffb37b6adbf8"
    },
    {
        "author": "许及之",
        "paragraphs": [
            "汉仪重睹旧，秦暴尽更新。",
            "应是天亡敌，从知国有人。",
            "干坤大开辟，华夏一陶薰。",
            "收到昆仑北，诗应快李频。"
        ],
        "title": "转庵催结局六次韵",
        "id": "ab631e0a-5a8f-41d8-9c6d-e172cbf94549"
    },
    {
        "author": "许及之",
        "paragraphs": [
            "铛坐听清话，鼎来宜笑譁。",
            "诗谈五字律，禅说一枝花。",
            "未肯传衣钵，先须借齿牙。",
            "老婆心更切，黄檗正栽茶。"
        ],
        "title": "和转庵与洪共之说诗谈禅之什",
        "id": "0da1edf5-d619-46e9-ba91-9c58a35d9154"
    },
    {
        "author": "许及之",
        "paragraphs": [
            "见性元非说，传心岂得譁。",
            "三更亲受法，五叶自开花。",
            "虽遇夺衣岭，终摇度艣牙。",
            "要知观自在，不异鸠盘茶。"
        ],
        "title": "又再和转庵且置诗话聊答说禅之什",
        "id": "a266ef9c-36ed-479d-8c5f-9ceb635b046b"
    },
    {
        "author": "许及之",
        "paragraphs": [
            "密传当正受，谛听勿高譁。",
            "要结菩提果，须开顿悟花。",
            "祖师禅上阵，大将拥高牙。",
            "赴了斋时饭，大家同吃茶。"
        ],
        "title": "又复次韵为酬答说禅偈言",
        "id": "57d27b71-d77d-4bb0-a5b5-d9fd738dccd6"
    },
    {
        "author": "许及之",
        "paragraphs": [
            "关中萧相国，江左管夷吾。",
            "人仰高山石，心宜赤水珠。",
            "登临捐妓女，书札付官奴。",
            "妙得安心法，绳床底用蒲。"
        ],
        "title": "次外舅遣侍人韵",
        "id": "3a9cc5c2-4f63-4113-806b-ff6244d59db8"
    },
    {
        "author": "许及之",
        "paragraphs": [
            "接栋兄过弟，忘怀汝与吾。",
            "缠头新办锦，买笑近量珠。",
            "怒释泥中婢，欢全膝下奴。",
            "使无驱豆法，亦合赌樗蒱。"
        ],
        "title": "再次外舅韵戏呈舍人叔丈",
        "id": "93cc73fd-8fe0-44d5-818c-2da531d2a922"
    },
    {
        "author": "许及之",
        "paragraphs": [
            "蘧瑗行年化，宣尼耳顺闻。",
            "声名昭白日，富贵薄浮云。",
            "天子方尝胆，中原未静氛。",
            "加餐为时起，礼乐不徒云。"
        ],
        "title": "次外舅闻字即事韵",
        "id": "8a348668-1a36-4427-bdd3-599a0b973b34"
    },
    {
        "author": "许及之",
        "paragraphs": [
            "过访邻墙近，歌呼隔屋闻。",
            "江收梅熟雨，川映蕊红云。",
            "把烛杯仍艳，交谈篆接氛。",
            "盘洲余醉墨，吾亦欲云云。"
        ],
        "title": "再次韵并呈舍人叔丈",
        "id": "541160a7-fc88-4e26-98c1-d654cb96e2a6"
    },
    {
        "author": "许及之",
        "paragraphs": [
            "船屋香留润，衣篝冷却闻。",
            "晚山新见月，别浦宿藏云。",
            "岁月催人老，江湖净世氛。",
            "望中愁不极，收拾费诗云。"
        ],
        "title": "再次闻字韵",
        "id": "e9bd590b-aee3-475f-b213-9bbac9dadf7b"
    },
    {
        "author": "许及之",
        "paragraphs": [
            "熟闚齐物论，懒赋畔牢愁。",
            "浮世梦槐国，虚名种橘侯。",
            "有身俱有患，无累即无求。",
            "不啻如今足，何如取次休。"
        ],
        "title": "次韵德久",
        "id": "b5d2c7a7-c606-4ba6-a152-5db4fce63587"
    },
    {
        "author": "许及之",
        "paragraphs": [
            "节中期乐事，座上欠嘉宾。",
            "雨帽何妨湿，云山自带颦。",
            "午晴开喜色，归月入怀新。",
            "有菊皆重九，无须更卜辰。"
        ],
        "title": "次转庵韵  其一",
        "id": "82f96974-f2c6-46b5-917e-f0451c5e84ae"
    },
    {
        "author": "许及之",
        "paragraphs": [
            "有约惟真率，相忘任主宾。",
            "拒霜方送喜，疎柳不争颦。",
            "近复关原旧，频看邸报新。",
            "吾侪何幸甚，投老得逢辰。"
        ],
        "title": "次转庵韵  其二",
        "id": "fbc087c3-1977-4377-a8ea-39d0cc044a95"
    },
    {
        "author": "许及之",
        "paragraphs": [
            "有径望三益，杜门无杂宾。",
            "只逢开口笑，绝胜捧心颦。",
            "一色黄华在，双投白酝新。",
            "速宜相尔汝，元不阔参辰。"
        ],
        "title": "三次转庵韵仍招小饮",
        "id": "b944c0e5-5bc4-4bd5-9778-f2b93a4b4afe"
    },
    {
        "author": "许及之",
        "paragraphs": [
            "买得黄金鲫，投将白玉池。",
            "久晴虞涸辙，转壑漾深陂。",
            "每施龟鱼食，偏怀网罟疑。",
            "今晨水澄澈，梭影泛琉璃。"
        ],
        "title": "金鱼久不浮游喜而有作",
        "id": "cea572d6-fcd4-417c-8530-fdda4a4ff2dc"
    },
    {
        "author": "许及之",
        "paragraphs": [
            "小园饶胜事，僮仆竞讙譁。",
            "梅绽凌寒树，枝繁照水花。",
            "病身俄勿药，诗思顿萌芽。",
            "急报南邻友，新篘可当茶。"
        ],
        "title": "有喜真爱亭梅花开走笔呈转庵",
        "id": "a77cd010-4af8-45a7-a51e-144e933ca7bd"
    },
    {
        "author": "许及之",
        "paragraphs": [
            "白茶诚异品，天赋玉玲珑。",
            "不作烧灯焰，深明韫椟功。",
            "易容非世力，幻质本春工。",
            "皓皓知难污，尘飞漫自红。"
        ],
        "title": "白山茶",
        "id": "1900ff27-0c72-40c0-9dbf-673e5d9ca9ed"
    },
    {
        "author": "许及之",
        "paragraphs": [
            "虚籁一声蝉，通宵月正悬。",
            "亭亭承露掌，历历涉波仙。",
            "夜色起香雾，晓光收玉烟。",
            "层冰不可致，清赋忆前年。"
        ],
        "title": "和转庵白莲",
        "id": "545c6435-a85a-465e-a9a4-2292e6bc1362"
    },
    {
        "author": "许及之",
        "paragraphs": [
            "我爱濂溪说，君能喜种莲。",
            "一经初建塾，双实遽呈川。",
            "和气壎箎应，荣名棣萼联。",
            "勉旃成宅相，学也是家传。"
        ],
        "title": "诸葛忠叟初逢家垫池中产双莲求予扁榜并作五言勉诸甥",
        "id": "1028f415-3542-4d80-b19a-5670dda782e0"
    },
    {
        "author": "许及之",
        "paragraphs": [
            "南薰吹麝馥，背树染鹅黄。",
            "里许香为德，中央色自庄。",
            "洛津行夕佩，仙掌洗晨粧。",
            "真为忘忧赏，看云恋故乡。"
        ],
        "title": "麝香萱",
        "id": "e483a2dd-039b-4c78-8fc1-697cc1623ba1"
    },
    {
        "author": "许及之",
        "paragraphs": [
            "止酒身多病，添书日正长。",
            "睡魔推不去，茗碗熟难忘。",
            "鹊过飞樵堕，蜂喧落粉香。",
            "静中观物理，此乐未渠央。"
        ],
        "title": "煮茗  其一",
        "id": "4393843a-c3c0-49a7-bc3e-1bb22067ffd9"
    },
    {
        "author": "许及之",
        "paragraphs": [
            "煮茗鸦闚井，哦诗蝶过垣。",
            "笋高垂箨瘦，梅落坠枝繁。",
            "白昼重闱静，新晴远市喧。",
            "境缘看渐熟，吾亦欲忘言。"
        ],
        "title": "煮茗  其二",
        "id": "d8cf0a9e-398c-479c-87ed-98a6d2bf2899"
    },
    {
        "author": "许及之",
        "paragraphs": [
            "却埽销长夏，来薰傍曲肱。",
            "辘轳金井水，沆瀣玉壶冰。",
            "避暑元无法，安心却粗能。",
            "破除香积饭，供给在家僧。"
        ],
        "title": "显庵饷伊蒲索著语代简",
        "id": "292ea5db-9f3d-4d45-8d02-84539d190f11"
    },
    {
        "author": "许及之",
        "paragraphs": [
            "北使复南迁，尚书大节全。",
            "长公身致相，冢妇世称贤。",
            "象服宜偕老，鱼轩遽溘先。",
            "哀伤动行路，谢傅况中年。"
        ],
        "title": "挽故丈母莱国夫人沈氏三首  其一",
        "id": "789bf1d1-e4db-466e-ba21-608ad9d8aa2a"
    },
    {
        "author": "许及之",
        "paragraphs": [
            "林泉当丝竹，丞相巧安贫。",
            "珍重承夫意，清修报主身。",
            "指千随嗜好，体一写姻亲。",
            "更有衔恩者，妻孥寄食频。"
        ],
        "title": "挽故丈母莱国夫人沈氏三首  其二",
        "id": "256db983-2aa3-4f3b-b0f8-c27f3fab34ed"
    },
    {
        "author": "许及之",
        "paragraphs": [
            "爱女终身托，婴儿半路遗。",
            "讣音非不达，忧思恐难支。",
            "已及黄泉见，应怜白首期。",
            "爱恩均罔极，泪尽挽歌词。"
        ],
        "title": "挽故丈母莱国夫人沈氏三首  其三",
        "id": "984394a4-b11a-4af7-99e0-ecd6ce68774b"
    },
    {
        "author": "许及之",
        "paragraphs": [
            "元日登临一腐儒，感今怀昔愧微躯。",
            "此城曾是千秋县，有水呼为万岁湖。",
            "南渡向来纡翠驾，北征何日会京都。",
            "祖功宗德无边际，可恨长淮限一隅。"
        ],
        "title": "元日登天长县城",
        "id": "1979aa6b-1c14-4386-bdab-be3a2b9719e6"
    },
    {
        "author": "许及之",
        "paragraphs": [
            "椒花祝处羽觞飞，第一春光勿愿违。",
            "已是浃旬弹指过，可堪维暮转头非。",
            "诗签络绎须盈袖，酒醆淋漓听满衣。",
            "老去寸阴尤爱惜，久拼带减沈郎围。"
        ],
        "title": "次常之元日复用韵",
        "id": "0b805b0c-2d6f-4d12-9206-339209e0e3c2"
    },
    {
        "author": "许及之",
        "paragraphs": [
            "断肠梅作雪纷飞，似与金花巧胜违。",
            "此日共怜人日是，今春谁道我春非。",
            "闲中风月为莲社，醉里鶑花即锦衣。",
            "题寄草堂须记取，莫孤绿绕惜红围。"
        ],
        "title": "人日用常之韵寄才叔居甫",
        "id": "79f8c332-a732-4b7d-b955-94c5cbbc6f39"
    },
    {
        "author": "许及之",
        "paragraphs": [
            "明当春日今人日，身到故乡胜异乡。",
            "巧胜耐寒元故事，青丝传菜旧风光。",
            "只将柏叶聊随酒，莫为梅花苦断肠。",
            "南北两园多种接，闲居从此有闲忙。"
        ],
        "title": "人日",
        "id": "b978e475-98ef-4d03-9acd-f04738a34ab6"
    },
    {
        "author": "许及之",
        "paragraphs": [
            "春已兼旬未脱绵，积阴顿扫柳条烟。",
            "儿童戏放抟风鸽，老子惟看跕水鸢。",
            "剪彩试灯新乐事，逢场作戏旧丰年。",
            "诗翁不离陶溪隠，可是公房恋屋仙。"
        ],
        "title": "次韵宣甫约元宵入城不至",
        "id": "25ca136f-2544-433d-bca1-28fad6d776cd"
    },
    {
        "author": "许及之",
        "paragraphs": [
            "落梅声里惜余芳，孤负灯光与月光。",
            "偶以催租败佳思，阻随执事佐颜行。",
            "春风已入青丝鞚，好句终归古锦囊。",
            "能践清明重约否，须知岁月去堂堂。"
        ],
        "title": "王宣甫以灯夕入城而予偶无佳思阻同游有诗为寒食之约次韵奉酬",
        "id": "34c23fe4-e321-410e-99ba-217ab1d857e8"
    },
    {
        "author": "许及之",
        "paragraphs": [
            "连阴乍霁自新元，细雨梅花自可怜。",
            "天意肯教人怅望，灯宵终放月团圆。",
            "儿童鼓舞几通夕，我辈欢呼竟不眠。",
            "老少相悬均此乐，去秋无此大丰年。"
        ],
        "title": "元夕之明日久阴乍晴月色皎然",
        "id": "36e415fe-9141-4e55-b6b1-43ff2e79213f"
    },
    {
        "author": "许及之",
        "paragraphs": [
            "催得冬残是野梅，依然春傍柳边回。",
            "不知鬓影星星去，只道年光恰恰来。",
            "喜为农占秋有廪，懒于僧问劫经灰。",
            "历头且复从今数，笑口都能几度开。"
        ],
        "title": "次韵程判院春日",
        "id": "69def2b5-3991-4696-8774-ef328db0398d"
    },
    {
        "author": "许及之",
        "paragraphs": [
            "亭成寄乐小裴回，野水粼粼傍酒杯。",
            "未有政声追召杜，敢将诗律继欧梅。",
            "春风已办催花絮，夜雨惟怜老菜台。",
            "百二十春今恰半，不须扁榜记曾来。"
        ],
        "title": "二月晦日游木瓜园",
        "id": "dfef36a0-e98c-40c8-b090-de663188c995"
    },
    {
        "author": "许及之",
        "paragraphs": [
            "鹊喜声频去复回，亭成报我趣衔杯。",
            "春风得意矜新柳，野水留春恋落梅。",
            "何处笙歌催院落，一时车马走舆台。",
            "搀先但得邦人乐，待约鶑花殿后来。"
        ],
        "title": "次韵谢余伯益节推",
        "id": "88555c3c-0019-49e4-80f5-fdd48b29f6aa"
    },
    {
        "author": "许及之",
        "paragraphs": [
            "世事羊肠有几回，功名随意芥为杯。",
            "放教春色归繁杏，禁得东风是落梅。",
            "天上有人调玉烛，边头何地筑金台。",
            "朝廷仄席思耆旧，诏逐阳和蚤晚来。"
        ],
        "title": "次韵谢刘太丞",
        "id": "c4c6312e-583f-4f8a-86a9-5e4dcad4ebf1"
    },
    {
        "author": "许及之",
        "paragraphs": [
            "今年歧路足生涯，寒食芜湖感物华。",
            "少为颜公成且住，绝怜杜老叹无家。",
            "光风不禁吹香草，薄雾无端羃晚华。",
            "已是惜春那惜别，无多酌我怕周遮。"
        ],
        "title": "寒食日宿芜湖县廨",
        "id": "dc3491e3-fcc3-44dc-b70b-f61e385345f8"
    },
    {
        "author": "许及之",
        "paragraphs": [
            "静处聊将物理推，鸟啼花发苦因谁。",
            "留连春事惟红药，管当行人是子规。",
            "莫道柳绵无住相，也为萍絮媚清漪。",
            "如何饱食闲终日，不课离骚不赋诗。"
        ],
        "title": "感春呈同社",
        "id": "5a0c7068-407b-4b52-8721-e0a831eb0b15"
    },
    {
        "author": "许及之",
        "paragraphs": [
            "湖上名园属内家，湖边有客误乘槎。",
            "风餐历历秦宫树，雨立亭亭汉节花。",
            "乐事坐来添晷刻，题名帖后带烟霞。",
            "春衫溼却它年话，合有新诗记物华。"
        ],
        "title": "四月晦日袁起巖同年雨中集聚景园",
        "id": "686ea8e2-5c7a-496f-bcc7-ef5e312bf25b"
    },
    {
        "author": "许及之",
        "paragraphs": [
            "仍年此足为吾病，举世谁人似我闲。",
            "思远楼前重禁渡，容成洞里独看山。",
            "交游雨绝梅还溽，赓倡星分稿自删。",
            "頼有松庐相慰藉，新篇时复到榆关。"
        ],
        "title": "次韵常之五日禁竞渡",
        "id": "78636fbb-4c7b-4998-8a10-56939fca116e"
    },
    {
        "author": "许及之",
        "paragraphs": [
            "说著退居心已惬，湖山何况傍绳牀。",
            "虽无瑟瑟松杉韵，自觉愔愔枕簟凉。",
            "茗碗亲来诗有思，藕花多处语犹香。",
            "一旬一日恩休沐，今日恩随日更长。"
        ],
        "title": "闰上澣同德久子侄辈避暑退居即事",
        "id": "98660698-fbd4-4af0-a8e1-b40378bdb06c"
    },
    {
        "author": "许及之",
        "paragraphs": [
            "官身不办游山具，只有茶铛与笔牀。",
            "旋买鲈鱼供箸美，却携玉友待樽凉。",
            "同来稚子听情话，更有幽僧炷妙香。",
            "遥望画船云锦外，好风吹到笛声长。"
        ],
        "title": "再赋纪实",
        "id": "428c96f1-560b-484b-b527-666a731b9045"
    },
    {
        "author": "许及之",
        "paragraphs": [
            "星文人事古难磨，女织男耕力最多。",
            "河鼓有神司带犊，天孙垂象验飞梭。",
            "因依鸿烈成桥语，泛滥长生旧殿歌。",
            "伉俪流传钧是亵，玉川无頼太风波。"
        ],
        "title": "次韵酬张巖卿七夕",
        "id": "c436520c-384b-4a58-853e-275a81ba9007"
    },
    {
        "author": "许及之",
        "paragraphs": [
            "静听高梧落甃声，遥闻丛雀转秋更。",
            "星随斗极看时改，露湿天河彻底清。",
            "老去心情惟药裹，病苏灯火惬书檠。",
            "故人忽起关河思，触拨深愁怒瘿生。"
        ],
        "title": "次韵王宣甫秋夜书怀",
        "id": "f6c33817-8fe3-49ee-898d-c7365a6a7418"
    },
    {
        "author": "许及之",
        "paragraphs": [
            "一夜炎歊破甑空，萧然秋思雨声中。",
            "江湖两鬓惊飞叶，岁月一身俱转蓬。",
            "我自由来为性癖，子今无乃坐诗穷。",
            "男儿穷达终相似，却是难教凿枘同。"
        ],
        "title": "次韵陈仲全秋怀",
        "id": "b8ce392b-b4f9-4a07-be1f-f757be4aa192"
    },
    {
        "author": "许及之",
        "paragraphs": [
            "柳市留连爱别坰，归来诗与字俱清。",
            "闲居揫敛全生理，老境行藏见物情。",
            "恨把菊花随雨过，醉敲瓦缶作雷鸣。",
            "千年张翰风流句，却是生前不愿名。"
        ],
        "title": "九日次常之柳市秋怀韵",
        "id": "2f39f860-06dd-474e-a99c-1c401f088785"
    },
    {
        "author": "许及之",
        "paragraphs": [
            "一秋天气属吟家，九日风光爱物华。",
            "对妇举杯胜俗客，逢辰得酒值黄花。",
            "大难富有成糜季，小异谁知落帽嘉。",
            "独坐媚川空怅望，半蟾分挂夕阳斜。"
        ],
        "title": "次韵才叔九日家宴阻访媚川",
        "id": "9f770529-96ce-43bf-9b54-c4caf833a516"
    },
    {
        "author": "许及之",
        "paragraphs": [
            "满院西风把菊天，官身闲暇亦悠然。",
            "恍思杜老浮舟日，绝胜彭城戏马年。",
            "岂待白衣开笑口，不妨乌帽庇华颠。",
            "却愁明发还多事，诗在龙山落照边。"
        ],
        "title": "次才叔和龚司令九日韵",
        "id": "c4586085-5e3c-4704-9221-ccfe42281a7f"
    },
    {
        "author": "许及之",
        "paragraphs": [
            "登高每恨尊无酒，近节今欣菊绕篱。",
            "风日正佳关气数，心情不分减年时。",
            "爱将雪鬓欹纱帽，惬把霜螯对酒巵。",
            "意到潘郎宁易败，催租端自不妨诗。"
        ],
        "title": "九日简德久",
        "id": "1481682c-5d8e-47ea-8743-0968ecf0a4e2"
    },
    {
        "author": "许及之",
        "paragraphs": [
            "窗前白白黄黄菊，门外疎疎短短篱。",
            "择胜任从追赏日，有年即是太平时。",
            "呼鹰戏马人千古，缀席浮舟酒一巵。",
            "五百年间张翰句，风流犹待谪仙诗。"
        ],
        "title": "次转庵九日韵",
        "id": "c94e04f9-388d-4c8c-812a-305c0e6af2c6"
    },
    {
        "author": "许及之",
        "paragraphs": [
            "连日欣晴卜暮霞，晨曦闪闪舞羣鸦。",
            "时丰都市人多醉，节近重阳菊有花。",
            "万事悠然山正好，三杯可以我何加。",
            "自怜犹有童心在，爱把茱萸系绛纱。"
        ],
        "title": "九日小饮用后山居士韵简转庵",
        "id": "d724350b-6b68-491c-8e46-f5e752e7ea83"
    },
    {
        "author": "许及之",
        "paragraphs": [
            "懒惰无心赋落霞，醉余吟笔大如鸦。",
            "但欣有酒酬佳节，犹胜无钱对菊花。",
            "小异孟嘉今老去，知非蘧瑗叹年加。",
            "登临无奈秋光好，归傍窗前月印纱。"
        ],
        "title": "再用后山韵",
        "id": "d8e2c731-beee-49b6-a076-5208507ce664"
    },
    {
        "author": "许及之",
        "paragraphs": [
            "柳下芙蓉锦作裳，画船波底见秋光。",
            "登高自昔须吾辈，戏马从人上宝坊。",
            "白发未嫌纱帽黑，紫萸偏称菊花黄。",
            "常年风日无如此，争不从容入醉乡。"
        ],
        "title": "九日同从班诸公自南山过苏堤登宝叔塔",
        "id": "63f04bd2-7552-4935-a69d-b13dfbbd21ab"
    },
    {
        "author": "许及之",
        "paragraphs": [
            "诗翁九日独登楼，怅望当年浅碧洲。",
            "菊径全稀虚过节，橘乡无术敢当侯。",
            "汉庭非晚咨良策，边算于今待远筹。",
            "曾得合肥家信否，未应胡越可同舟。"
        ],
        "title": "次韵解颐叟九日登楼唐律二首  其一",
        "id": "449545fd-f200-42c6-a4fe-6d9e51088b49"
    },
    {
        "author": "许及之",
        "paragraphs": [
            "规橅器业足资身，合是兰宫第一人。",
            "风月难兄居半刺，文章经国肯全贫。",
            "身丁近免家家喜，首述长谣句句新。",
            "预卜他时康济事，定应不负白纶巾。"
        ],
        "title": "次韵解颐叟九日登楼唐律二首  其二",
        "id": "b3615257-dd11-4bf0-99b5-5a3971163876"
    },
    {
        "author": "许及之",
        "paragraphs": [
            "以玉为堂未是夸，金林禽谢有金沙。",
            "稍传禁漏提初点，旋听周庐递晚衙。",
            "春尽犹寒欺梦草，晴多未雨渴簷花。",
            "自怜虽是文章力，肯把凡驽污白麻。"
        ],
        "title": "三月二十七日玉堂夜宿",
        "id": "a3bb147e-6384-4594-b492-25b5f9ea0799"
    },
    {
        "author": "许及之",
        "paragraphs": [
            "岁稔时和庶事康，未央称寿捧瑶觞。",
            "宣将銮殿金为炬，草就麻词玉作堂。",
            "自是关雎思淑女，不同飞燕在昭阳。",
            "儒臣信得文章力，捧赐看花一样黄。"
        ],
        "title": "玉堂宿直次高内翰九日前一日草妃子麻毕题案上韵",
        "id": "1bb2bd0f-bbce-4c1a-b8c3-7d3c59c7d18c"
    },
    {
        "author": "许及之",
        "paragraphs": [
            "经时不见小于湖，已觉心源少辘轳。",
            "漫道斋宫邻廨宇，何殊弱水隔蓬壶。",
            "清谈每想追前辈，快覩何从换故吾。",
            "大阮端忧更堪忆，平安曾得近书无。"
        ],
        "title": "宿社祭斋宫与张野夫廨舍为邻信笔代简",
        "id": "cc6c45a0-7153-4e80-a77c-92be8d6fa684"
    },
    {
        "author": "许及之",
        "paragraphs": [
            "鴈塔同登惊岁月，龙华共事陟崔嵬。",
            "诗从瑞锦窠中出，人是黄花节后来。",
            "顾我何堪毗右府，如公端合上东台。",
            "清时胜日才兼美，平步功名不用催。"
        ],
        "title": "九月十一日龙华寺斋宿礼部陈同年见余嵬字韵诗宠和惠示复用韵奉酬",
        "id": "b2eed533-436f-4c16-8cda-42c78e862de5"
    },
    {
        "author": "许及之",
        "paragraphs": [
            "铛坐斋宫喜敬陪，高轩二妙屹崔嵬。",
            "旧诗古庙香炉去，新句风樯阵马来。",
            "但有黄花堪落帽，不应白发怕登台。",
            "留连月色须明发，未受秋更密点催。"
        ],
        "title": "陈同年再次韵为谢而王才叔判院和篇继至复用韵并谢",
        "id": "5bffeb64-ce7a-428d-89d4-b5fb99ea3fee"
    },
    {
        "author": "许及之",
        "paragraphs": [
            "三日斋余过九日，今朝方得上崔嵬。",
            "日随鸿影翩翩去，句逐湖声衮衮来。",
            "肯为龙华留胜蹟，何须戏马羨高台。",
            "黄花未必相欺得，正要诗翁著句催。"
        ],
        "title": "酬才叔再用韵",
        "id": "f68ffad5-a0d1-49a8-a93c-f7eddf40d736"
    },
    {
        "author": "许及之",
        "paragraphs": [
            "夏中春闰合炎蒸，何事凉风日夜清。",
            "大旱望霓如许切，密云不雨太无情。",
            "何妨闭阁斋三日，有愧闻蝉第一声。",
            "遥想转庵同此际，苦辞犹作渴蛙鸣。"
        ],
        "title": "致斋祷雨次转庵韵",
        "id": "8e1c1d48-3145-4dbd-9815-0e7a997ec115"
    },
    {
        "author": "许及之",
        "paragraphs": [
            "斋宿临场早有期，邑官齐出去陪祠。",
            "祇应日脚埋云处，便是山头戴帽时。",
            "此雨近来都未有，丰年向去更无疑。",
            "请公买取千钟酒，从此琴堂日展眉。"
        ],
        "title": "祭龙前一日致斋雨大作邑人以为数年未之有也作此呈养正明府",
        "id": "87e7aee0-6f9d-4dbc-9e92-22e4b7ca4dc7"
    },
    {
        "author": "许及之",
        "paragraphs": [
            "天上为霖正玉衡，农家占雨验书檠。",
            "黄堂恳恻烦精祷，绿野欢呼得遍耕。",
            "束晳未游犹要雨，苏端好过莫教晴。",
            "广文饭足浑闲事，吉语时闻更动情。"
        ],
        "title": "次韵广文贺太守祈雨感应",
        "id": "0ab5ad78-3e07-465d-b783-6917873243a8"
    },
    {
        "author": "许及之",
        "paragraphs": [
            "未茨山宇趣储材，屐齿怜穿称意苔。",
            "础石润时云气动，茶烟凝处雨声来。",
            "蚕家次第三眠柳，江国凄凉五月梅。",
            "电脚未收雷殷殷，老农争不笑颜开。"
        ],
        "title": "骤雨忽至",
        "id": "af105abf-211a-4291-8f49-41c667154ba5"
    },
    {
        "author": "许及之",
        "paragraphs": [
            "骤雨飚风趁急雷，画船系缆小裴回。",
            "隔帘大点欺窗纸，入户微筛供酒杯。",
            "一夏屡忧无计奈，半秋频喜傍怀来。",
            "世间好事无全美，濡首牵夫可念哉。"
        ],
        "title": "舟中喜雨",
        "id": "8884f246-5579-40f8-9550-9780978b3bc9"
    },
    {
        "author": "许及之",
        "paragraphs": [
            "乡里从游不乏贤，薛侯令我自拳拳。",
            "笔端有力能扛鼎，饮量无涯可吸川。",
            "宁屈乘轺纡郡绂，岂容谢事引官年。",
            "皇天有眼难从欲，暂许祠庭作散仙。"
        ],
        "title": "积雨简百七丈郎中二首  其一",
        "id": "7d3ed904-be11-4878-a17d-863b901669e3"
    },
    {
        "author": "许及之",
        "paragraphs": [
            "社中真率数追陪，合有闲缘带得来。",
            "十日顿疎新旧雨，百年犹负浅深杯。",
            "护持卢橘黄金实，准拟榴花绛雪醅。",
            "但有菖蒲皆是节，不须端午始欢咍。"
        ],
        "title": "积雨简百七丈郎中二首  其二",
        "id": "2b129549-987f-4fee-a176-4a8d8ef9524a"
    },
    {
        "author": "许及之",
        "paragraphs": [
            "两旬衰病与阴霖，徒有幽园日涉心。",
            "晓色半窗惊睡起，鸟声丛树索诗寻。",
            "熙怡意象池亭满，履历工夫杖屦深。",
            "掉脱乌巾向人说，市朝不乐似山林。"
        ],
        "title": "新晴",
        "id": "28f9e76d-f79c-4bbf-8d36-b792e1ea3e9e"
    },
    {
        "author": "许及之",
        "paragraphs": [
            "勒回羲驭感苍苍，酝酿风威铄夜缸。",
            "才喜筛寒初集霰，已怜洒急正闻窗。",
            "忘年有约将寻戴，好语先施合拜庞。",
            "不惜登临矜共赏，万妃正舞玉幡幢。"
        ],
        "title": "次韵刘参议喜得雪",
        "id": "b959846d-7ff7-425e-bba6-3fdd47f0e44a"
    },
    {
        "author": "许及之",
        "paragraphs": [
            "寒入冰丝响玉琴，燎炉宿火费添薰。",
            "梦惊窗眼疑留月，起看簷牙有堕云。",
            "三白预知开岁稔，一杯聊敢破朝醺。",
            "踵门佳士欣相顾，袖出名章过所闻。"
        ],
        "title": "次韵谢傅公谋贺雪",
        "id": "04b437a6-5fb9-44b4-9a07-457edf0731d2"
    },
    {
        "author": "许及之",
        "paragraphs": [
            "静听微雨落干声，晓见平簷粉似匀。",
            "去岁鸳鸯何苦热，今朝鸥鹭太无尘。",
            "眼空色界聊矜富，酒极诗豪自觉神。",
            "踏碎琼瑶无过棹，虚教新酿熟经旬。"
        ],
        "title": "喜雪  其一",
        "id": "de256084-0ebb-440f-b5cd-aa4b62661c2e"
    },
    {
        "author": "许及之",
        "paragraphs": [
            "拥火观书砚不冰，梅将雪访有交情。",
            "一寒依倚回春谷，三白牵连不夜城。",
            "玉烛试于调鼎见，金穰安待剪幡迎。",
            "代耕无补妨贤甚，归去容成小筑成。"
        ],
        "title": "喜雪  其二",
        "id": "e7379134-1b1d-4dfe-b652-0bae9e190488"
    },
    {
        "author": "许及之",
        "paragraphs": [
            "司寒颛帝职云虔，肯许勾神挠雪权。",
            "双胜迎春犹卜夜，六花殿腊已书年。",
            "太阳更不亏元日，圣德由来格上天。",
            "惭愧小臣无补报，巴歌敢共郢争妍。"
        ],
        "title": "立春前一日喜雪",
        "id": "04834979-8e5a-4c79-9a88-b2172532799a"
    },
    {
        "author": "许及之",
        "paragraphs": [
            "鬼神为德著冥冥，不在牲牷只在诚。",
            "护客往来今九度，感神昭假等三成。",
            "长安妥帖平于席，画舫夷犹稳作程。",
            "应鉴微衷有孤愤，中原却隔泗州城。"
        ],
        "title": "和袁同年接伴谒洪泽镇龙祠韵",
        "id": "a82ba889-b100-4af4-a16c-3d658e605cb2"
    },
    {
        "author": "许及之",
        "paragraphs": [
            "换得玻瓈千顷湖，醉翁遗胜在江都。",
            "登临山色依然在，拂略秋容澹欲无。",
            "新堡似云屯戍久，旧臣何日策勋殊。",
            "王人按垒非寻胜，归报前游有远图。"
        ],
        "title": "观新堡寨因登平山堂次接伴袁同年韵",
        "id": "0682e5da-98b4-45dd-9791-553a96094362"
    },
    {
        "author": "许及之",
        "paragraphs": [
            "自知樗栎任天材，闲爱浮萍静爱苔。",
            "归有幽栖邻佛住，时因佳客下山来。",
            "青云乳酒聊倾尾，白雪形盐旋摘梅。",
            "有月有琴君勿去，百年怀抱待君开。"
        ],
        "title": "访旧隠",
        "id": "24bcb682-b3c6-41e8-940e-be4694ecfc41"
    },
    {
        "author": "许及之",
        "paragraphs": [
            "它山移却伴疎篁，磊砢坚于百炼刚。",
            "㔉地尚余苍藓篆，傍栏偏映紫荷囊。",
            "湿云矫矫飞还凝，煇凤亭亭舞复翔。",
            "竹弟石兄应共语，故园那得负风光。"
        ],
        "title": "买山石航海有怀故园",
        "id": "4e110562-e1dd-470c-84dc-338bf9c566b4"
    },
    {
        "author": "许及之",
        "paragraphs": [
            "孤云一片自由身，古刹随缘有夙因。",
            "小隠未容蚕作茧，灵巖要看海扬尘。",
            "筑塘衣钵时时唱，信笔诗篇句句新。",
            "昼绣不须归相里，闻师自是鴈山人。"
        ],
        "title": "益老过灵巖看筑塘因慰藉小隠索诗",
        "id": "4f2108d4-f691-477c-9b67-a021c61cabbb"
    },
    {
        "author": "许及之",
        "paragraphs": [
            "以涉名斋敢自遑，朅来何事得安航。",
            "极知平地风波少，得似闲居气味长。",
            "旋了儿痴便退食，聊为僧坐静焚香。",
            "君恩未报空华发，孤屿扁舟忆故乡。"
        ],
        "title": "题州宅安航",
        "id": "76b18c58-cd98-468b-b3c6-fb2bef918ce3"
    },
    {
        "author": "许及之",
        "paragraphs": [
            "久住京华似故乡，迁居又复一番忙。",
            "此非子坐争悬榻，何以家为便出疆。",
            "屋下已听湖水过，楼头不奈柳梢黄。",
            "今朝元巳佳天气，试拨忙来共一觞。"
        ],
        "title": "潘德久将出疆之前三日移居作诗奉邀",
        "id": "b728a0f6-8acc-4df8-9545-16a433402cfe"
    },
    {
        "author": "许及之",
        "paragraphs": [
            "老来百事一无能，寒燠随宜护寝兴。",
            "小院回廊慵勃窣，围炉暖阁便瞢腾。",
            "向阳挟策明开牖，隠几听歌厚覆凭。",
            "闻道转庵新结束，宛同臭味我良朋。"
        ],
        "title": "喜闻转庵新结暖阁因赋",
        "id": "94ad54da-107a-47e5-98ef-aee025b573de"
    },
    {
        "author": "许及之",
        "paragraphs": [
            "出郊缓步当乘流，依壑幽寻少饯秋。",
            "水过斗门知浦口，庵当巽地见峯头。",
            "赏心便拟为邻卜，志喜姑先著句留。",
            "祇恐据鞍方矍铄，未容此处就菟裘。"
        ],
        "title": "次韵转庵步城南有卜居依壑意乃古巽吉庵之旁",
        "id": "51f39c50-b7f6-46bc-b629-849e681f2422"
    },
    {
        "author": "许及之",
        "paragraphs": [
            "庵居奚以适为名，痒处能爬是适情。",
            "社后有谁留去燕，春来何处不迁鶑。",
            "物情雅与闲相会，酒兴酣时句自成。",
            "要识适庵同一切，客来不用举深觥。"
        ],
        "title": "适庵",
        "id": "af81fd8a-4280-4e3a-9135-ef9190134ca8"
    },
    {
        "author": "许及之",
        "paragraphs": [
            "车马憧憧走皂台，面皮三寸积黄埃。",
            "禅房永日窗开阖，天际孤帆潮往回。",
            "二月风光供远眺，十年羁旅惬重来。",
            "现前一宿圆成案，懒向胡僧问劫灰。"
        ],
        "title": "浄光丈室开小窗颇得江山之胜次璧老壁间韵",
        "id": "6e319dcc-f8eb-44c9-8130-7d3a1d799f18"
    },
    {
        "author": "许及之",
        "paragraphs": [
            "师住灵巖饱看山，结茅犹欲老山间。",
            "悬知客路红尘软，输与禅房白日闲。",
            "蔬笋忘来诗格瘦，枫梧落后鬓丝斑。",
            "烦师护取龙湫水，待觅涓涓洗我顽。"
        ],
        "title": "益老于雁山筑庵名曰来风小隠来求诗且约相见  其一",
        "id": "16d74a0c-8a72-4e2c-9bbf-3827144b24ea"
    },
    {
        "author": "许及之",
        "paragraphs": [
            "未终棋局烂腰柯，系日长绳竟若何。",
            "报国有心祇皎洁，效忠无力恐蹉跎。",
            "秋怀拟向樽前遣，归梦偏于马上多。",
            "八月钱塘江上景，可能作意莫相过。"
        ],
        "tags": [
            "钱塘江"
        ],
        "title": "益老于雁山筑庵名曰来风小隠来求诗且约相见  其二",
        "id": "76ca8cd2-12a6-4f2c-9f9f-a887c9e7d046"
    },
    {
        "author": "许及之",
        "paragraphs": [
            "白云峯下白云堂，堂上高人一办香。",
            "绕殿持经山四合，缭墙行道木千章。",
            "众生未免婴时苦，大士宁能与世忘。",
            "祈雨祈晴来复去，此身却似白云忙。"
        ],
        "title": "被旨祈祷数至天竺珪僧录求白云堂诗为赋唐律一首",
        "id": "0dd483b2-5267-4150-8a48-711ff5c69646"
    },
    {
        "author": "许及之",
        "paragraphs": [
            "曾许西湖三百首，官身其奈苦相妨。",
            "追陪岁月多遗策，零落风烟有断章。",
            "人道拾遗无好句，天教老监学清狂。",
            "且邀海内忘形友，领揽招提半日凉。"
        ],
        "tags": [
            "西湖"
        ],
        "title": "邀德久兄灵芝纳凉",
        "id": "81eaee81-3f7c-4883-9a2a-7bcdcc905383"
    },
    {
        "author": "许及之",
        "paragraphs": [
            "四面峯峦玉斲成，团栾真是梵王城。",
            "名山胜绝兹为冠，墨客冥搜远作程。",
            "清酌献茶修薄供，摄心归敬誓余生。",
            "全家饱煖君恩重，佛日光中祝圣明。"
        ],
        "title": "高峰寺",
        "id": "206f7bb9-a748-4098-b52c-1792c0da97be"
    },
    {
        "author": "许及之",
        "paragraphs": [
            "湖山本为吾侪设，家世今为隠者居。",
            "岁稔石田犹可饱，诗成霜叶正堪书。",
            "因观后进鏖勍敌，肯访闲人款敝庐。",
            "醉觅扁颜吾敢靳，和篇曾枉百砗磲。"
        ],
        "title": "袁性之自号为湖山遗老曩和予北征绝句因与其族人赴举复见访坐间求书湖山隠居扁榜因为著语",
        "id": "85a8c0f8-8248-4883-bbe3-29ec2db3af62"
    },
    {
        "author": "许及之",
        "paragraphs": [
            "屋后如屏拥碧岑，爱山叠石尚同心。",
            "肩舆不解劳人力，振策惟便助足音。",
            "未掷裹巾行晓色，不眠乘月坐秋阴。",
            "幽忧莫道都无景，十月移春要满林。"
        ],
        "title": "隠居即事有怀潮州三首  其一",
        "id": "38011451-340e-4682-bda0-54aa29029e8e"
    },
    {
        "author": "许及之",
        "paragraphs": [
            "载花航石自都城，惭愧波神每不惊。",
            "官职有何消得处，园池亦只信缘成。",
            "赏心择胜难扁榜，信口哦诗莫主名。",
            "无奈新开城上路，江山如画总相迎。"
        ],
        "title": "隠居即事有怀潮州三首  其二",
        "id": "7f922a84-a948-4663-af0d-7a73d924574e"
    },
    {
        "author": "许及之",
        "paragraphs": [
            "忘形海内鲍潮州，迟次天教得共游。",
            "行李未还长问讯，扶藜才过许赓酬。",
            "湖光催我频携酒，花影何时傍结楼。",
            "昨夜满庭秋月色，一年无此亦知不。"
        ],
        "title": "隠居即事有怀潮州三首  其三",
        "id": "af15714e-916a-4b84-bfc0-4932e99f7fb6"
    },
    {
        "author": "许及之",
        "paragraphs": [
            "鸰原分派住松山，溪绕山围屋数间。",
            "今少蓬成今宅相，旧将军写旧堂颜。",
            "移来城市真堪贵，才混嚣尘便等闲。",
            "教子教孙风月夜，琴书声里水潺潺。"
        ],
        "title": "为季和弟作溪堂扁榜赋唐律一首纪实",
        "id": "463c1024-5861-42e9-9305-d56ff964e4fc"
    },
    {
        "author": "许及之",
        "paragraphs": [
            "三十声名晚合酬，前衔久自是潮州。",
            "尚须汉吏二千石，聊卧元龙百尺楼。",
            "混碧缪书波画去，醉红忆为海棠留。",
            "从今只愿抟扶上，还许澄鲜守舍不。"
        ],
        "title": "清卿求作混碧楼额因赋唐律  其一",
        "id": "23a5d1b2-3387-4c73-b916-dfcc77366e2d"
    },
    {
        "author": "许及之",
        "paragraphs": [
            "欵乃声中自答酬，湖山迥阔冠吾州。",
            "际天野色青环坐，照水岚光翠拥楼。",
            "莲浦渺弥无路到，松亭依约有船留。",
            "澄鲜近市翻堪恨，混碧能容数过不。"
        ],
        "title": "清卿求作混碧楼额因赋唐律  其二",
        "id": "6a5edf2f-37c6-47d5-8dff-fd27a09dd9da"
    },
    {
        "author": "许及之",
        "paragraphs": [
            "一段奇中无尽意，西湖风月契三生。",
            "只今扁榜成佳话，它日寻诗有旧盟。",
            "得失鸡虫何日了，去来凫鴈逐时更。",
            "痴儿尚欠梅花句，已拟长歌出塞行。"
        ],
        "tags": [
            "西湖"
        ],
        "title": "袁起巖侍郎采予无尽意诗语以一段奇为净相别室扁榜有诗次韵",
        "id": "57b81220-3a59-49a0-9e01-b37557bd7f63"
    },
    {
        "author": "许及之",
        "paragraphs": [
            "沙河灯火闇残更，客舍犹闻讽诵声。",
            "科举累人须要了，词章似子岂无成。",
            "勋名合是男儿事，通塞能忘造化情。",
            "莫向斗牛占气采，夜深只愿少微明。"
        ],
        "title": "高秀才绅十年前有同邸之旧以剑名堂求诗",
        "id": "ccfca2fe-9b0c-403e-9919-da13feb36169"
    },
    {
        "author": "许及之",
        "paragraphs": [
            "杜若青青湘水深，长官为政见瑶琴。",
            "飞花几度春来去，行客自如人古今。",
            "天池百年供旅寓，江山一色费登临。",
            "楚峯驿伴湘中馆，更有高楼待赏心。"
        ],
        "title": "范湘潭岸花楼",
        "id": "e04df418-4b85-4f08-b062-73652c597df7"
    },
    {
        "author": "许及之",
        "paragraphs": [
            "世态浮云转首非，孰于静处见天机。",
            "爱憎随俗乌能好，爵禄无心牛自肥。",
            "此乐尚忧儿辈觉，斯人休祝我公归。",
            "公如畧起功名念，鸥鸟惊人已浪飞。"
        ],
        "title": "侣鸥亭",
        "id": "ed315a83-e8bb-4036-adfa-a4cf0f91efcf"
    },
    {
        "author": "许及之",
        "paragraphs": [
            "万峯如鹜万波同，擘浪双鼇跃势雄。",
            "山过江来垂斗柄，水朝宗去涣文风。",
            "家家洙泗絃歌里，处处蓬瀛图画中。",
            "莫笑先生徒壁立，一番登览兴无穷。"
        ],
        "title": "题富览亭",
        "id": "8b48aed1-6a48-467a-b050-b7af098dd064"
    },
    {
        "author": "许及之",
        "paragraphs": [
            "争不游山忆谢公，亭成孤屿恰当中。",
            "山低山仰今朝异，潮落潮生自古同。",
            "几欲弄舟移白日，何当把钓待秋风。",
            "惠连幸自还乡里，独恨池塘句不工。"
        ],
        "title": "登忆谢亭并呈质弟",
        "id": "fe931741-cae2-4ad0-86f2-357646e034b6"
    },
    {
        "author": "许及之",
        "paragraphs": [
            "亭成秋日榜春风，岁稔时和荷化工。",
            "佳事感伤多白发，壮怀突兀祇孤忠。",
            "汉兴即有中天运，吏惰元无辟地功。",
            "只把春风宣圣化，物华都在发生中。"
        ],
        "title": "题春风亭",
        "id": "0f2ece2b-2525-450e-8379-4c7f1f83ce99"
    },
    {
        "author": "许及之",
        "paragraphs": [
            "陟屺哀哀八十亲，渭阳念母我伤情。",
            "等为孝子终身慕，最惨婴儿半路声。",
            "已把山光占塾教，底须宅相写亭名。",
            "登亭更望芙蓉顶，吹棘风前泪并倾。"
        ],
        "title": "题外祖母夫人李氏墓陟屺亭",
        "id": "ccfb7004-5cd6-48f9-8173-17c335d51cd3"
    },
    {
        "author": "许及之",
        "paragraphs": [
            "簿书抛罢一登临，恰有黄鹂送好音。",
            "溪涨未消知雨近，林疎顿密见春深。",
            "诗源久废如枯井，宦况多磨似炼金。",
            "手种故围三四竹，新梢拂拂想成阴。"
        ],
        "title": "春晚登钤冈",
        "id": "328bc775-25ff-487b-9954-d0fb68dd227d"
    },
    {
        "author": "许及之",
        "paragraphs": [
            "何年浮玉奠中川，潮去潮来故屹然。",
            "世事只随波上过，佛身元向定中圆。",
            "妙高得月天无际，雄跨看云雨带烟。",
            "孤屿扁舟无活计，又拏杨子渡头船。"
        ],
        "title": "游金山寺",
        "id": "23c2641e-364c-45b7-9373-b319f58dc544"
    },
    {
        "author": "许及之",
        "paragraphs": [
            "江山如抱画难加，伟观标名似太夸。",
            "千古云烟无尽藏，百年登览足生涯。",
            "诗情与客来天际，潮汛邀人上斗槎。",
            "自是皇恩聊许借，儿童莫便认吾家。"
        ],
        "title": "登江山伟观",
        "id": "244eef64-180c-4fb3-9f35-48d16e7776ab"
    },
    {
        "author": "许及之",
        "paragraphs": [
            "山前老石碧巑岏，山后萦纡洞府宽。",
            "妙处通行随步武，到头平坦上团栾。",
            "宝钟池秘金为奏，甘井天成玉作栏。",
            "古怪洪阳清石乳，平章留与后人看。"
        ],
        "title": "题石乳洞",
        "id": "b72ccd5f-cf07-4a49-a43e-64acdd6ca908"
    },
    {
        "author": "许及之",
        "paragraphs": [
            "我来古括经行熟，欲到仙都有底难。",
            "漫道蓬莱环弱水，始知方丈近三韩。",
            "千山开阖神仙迥，一柱岧峣宇宙寒。",
            "信有真人足官府，不妨容我暂鞭鸾。"
        ],
        "title": "游仙都",
        "id": "c4c8a775-1fb6-4e4c-83f9-69370cccf59c"
    },
    {
        "author": "许及之",
        "paragraphs": [
            "钟鼎山林昔罕兼，久污清贯大伤廉。",
            "移文谢客颜情厚，弹劾归耕喜属餍。",
            "才下盘山为邑里，已排胜境入诗签。",
            "年来百虑消磨尽，只有双峰不退尖。"
        ],
        "title": "初入雁山见双峰",
        "id": "3f9a80bd-488e-4e7b-a5be-87ab2c37f87c"
    },
    {
        "author": "许及之",
        "paragraphs": [
            "不到双峰一纪年，梦随清磬上高圆。",
            "重来惯识羊肠路，兀坐慵谈兔角禅。",
            "欲刬旧题无好语，羞将华发照清泉。",
            "男儿问学全无用，愧尔耕夫垦石田。"
        ],
        "title": "再游雁荡观双峰",
        "id": "e3652129-b053-4482-b809-b45bb3f3254f"
    },
    {
        "author": "许及之",
        "paragraphs": [
            "路上崔嵬断复连，危亭却立虎溪边。",
            "石梁架厂疑无地，巖窦梯云欲近天。",
            "客子诗情专物色，老僧禅悦解行缠。",
            "亦知太与尘凡隔，时遣钟声落市廛。"
        ],
        "title": "游南明山",
        "id": "6b0d131f-1c77-48fc-9e40-d9835c753f3c"
    },
    {
        "author": "许及之",
        "paragraphs": [
            "了知四十九年非，七七盘中共一机。",
            "世路险夷行处是，身名荣耀眼前稀。",
            "此生待足何时足，平日思归今得归。",
            "厚禄故人如问讯，为言留得故山薇。"
        ],
        "title": "下四十九盘",
        "id": "a80227bd-2a72-41ee-b3b5-b099b6757ee7"
    },
    {
        "author": "许及之",
        "paragraphs": [
            "用世无功孰取材，诛茅作计剔荒苔。",
            "花随浅绿流春去，山拥新青入坐来。",
            "宽辟轩窗便过夏，高藏书画待经梅。",
            "菊苗先晚丁宁种，更要秋光次第开。"
        ],
        "title": "春园",
        "id": "e26897cd-08a8-4cb1-858c-e2585359f7a1"
    },
    {
        "author": "许及之",
        "paragraphs": [
            "拟访南山自北山，长隄信马只如闲。",
            "画船瞥见矜红粉，紫燕惊飞透白鹇。",
            "三过名园成选胜，再临高阁似知还。",
            "兹游不负花时节，寡和阳春更许攀。"
        ],
        "title": "喜子仪侍郎同游",
        "id": "b437a134-776c-42d3-9db4-0dfe5f309eb0"
    },
    {
        "author": "许及之",
        "paragraphs": [
            "划开灵怪几千年，传与洪阳二老仙。",
            "石室尽头真境秘，天窗明处葆光圆。",
            "乳泉煖滴烧丹井，芝径畦分种玉田。",
            "不是到来须束火，故应名胜限嚣廛。"
        ],
        "title": "题洪阳洞",
        "id": "060e049d-1276-4142-981e-df3a12482f78"
    },
    {
        "author": "许及之",
        "paragraphs": [
            "马上春光过若驰，不须纪历校花时。",
            "青于前日长街柳，白似去年双鬓丝。",
            "强学后生须藉酒，苦邀同社索题诗。",
            "朝回要便西湖去，输与安仁尚黑髭。"
        ],
        "tags": [
            "西湖"
        ],
        "title": "闻转庵游西湖奉寄",
        "id": "969e3c3a-817d-47fe-b2b7-8d4b07ddb5bc"
    },
    {
        "author": "许及之",
        "paragraphs": [
            "千峯屏绕浪环铺，莫把金焦作对呼。",
            "绝境谁闚全体现，小亭人号媚川图。",
            "市声非远尘难到，塔影虽双屿只孤。",
            "大似橘洲浮不去，岳根元插赤沙湖。"
        ],
        "title": "酬常之换韵和江心寺诗",
        "id": "5a384031-7264-44f6-93be-ef76d146cb20"
    },
    {
        "author": "许及之",
        "paragraphs": [
            "山川如画镇长铺，每坐危亭谓笑呼。",
            "大艑扬帆飞畧彴，巨鼇出水载浮图。",
            "锦袍仙想前峣古，饭颗神游绝境孤。",
            "不是谢公亲历览，相忘祇竟渺江湖。"
        ],
        "title": "再次常之换韵题江心寺诗",
        "id": "2d9eb73f-f594-4dbb-99d3-2764474820d7"
    },
    {
        "author": "许及之",
        "paragraphs": [
            "三山海上失双峯，插作中川镇水龙。",
            "高出赭垣尊御寝，长拖粉庑过僧筇。",
            "夜敲图绕千灯磬，晓击声闻两岸钟。",
            "莫恨无缘随展钵，时来亭上足从容。"
        ],
        "title": "媚川图亭上观江心寺",
        "id": "6e9032ff-daab-4be1-b1fc-a2a24314866a"
    },
    {
        "author": "许及之",
        "paragraphs": [
            "孤亭面直海坛峯，真覩龙翔瑞应龙。",
            "长羨僧行图上境，不劳杯渡水边筇。",
            "推移日月东西塔，透彻天渊昏晓钟。",
            "妙处难将声相见，吟摹终恐费形容。"
        ],
        "title": "某谬题媚川图江心寺晚荷仲归兄依韵宠和至再愈工勉酬厚意终惭辞费",
        "id": "e27f7bbd-5a34-4c83-8f85-8bb646e65224"
    },
    {
        "author": "许及之",
        "paragraphs": [
            "江北屯云翳列峯，江心灵雨走神龙。",
            "已拼阮子一生屐，更倚仙人九节筇。",
            "晻霭孤帆昏野渡，霏微两塔湿疎钟。",
            "何须小米模糊笔，潘令新诗足写容。"
        ],
        "title": "酬翁常之和媚川图上观江心寺诗",
        "id": "d03e35c5-8d8e-4739-9d93-3482b09851c9"
    },
    {
        "author": "许及之",
        "paragraphs": [
            "天借琳琅镇上流，西风作意送行舟。",
            "去看岘首何因感，遥见长安却是愁。",
            "平昔勋名期带砺，向来谈笑饱貔貅。",
            "轻裘少展筹边畧，归问君王觅酂侯。"
        ],
        "title": "送吴待制安抚襄阳  其一",
        "id": "31b1d375-aead-455b-b0d4-dff71e8059e9"
    },
    {
        "author": "许及之",
        "paragraphs": [
            "如君自是急难材，牛斗光芒未烛台。",
            "何以家为人咄咄，维其时矣诏来来。",
            "临湖尽去封侯橘，度地先栽调鼎梅。",
            "恶语流传真引玉，满怀明月向人开。"
        ],
        "title": "送吴待制安抚襄阳  其二",
        "id": "0a453980-925c-4ff4-b228-f137cddb2ae9"
    },
    {
        "author": "许及之",
        "paragraphs": [
            "山庄寂寞信惊猿，鹓鹭行疎亦断魂。",
            "持节过家天借便，引嫌得请帝疏恩。",
            "湘云开处峰峰好，谏纸藏来字字温。",
            "只恐夜深思贾傅，长沙宁久驻轺轩。"
        ],
        "title": "送何正言持节湖南",
        "id": "cf3f4190-92c9-42a1-80f7-f098e08f5c97"
    },
    {
        "author": "许及之",
        "paragraphs": [
            "谋深无位可酬功，端殿几廷礼数同。",
            "尽以四川归节制，重乘九折见精忠。",
            "平生清白天垂相，简在登庸帝降衷。",
            "万里桥头莫言远，恩波只在大江通。"
        ],
        "title": "送赵端明帅蜀",
        "id": "68f57209-8433-4451-9e10-93d866146de6"
    },
    {
        "author": "许及之",
        "paragraphs": [
            "长髯如㦸气如虹，只欠吾曹抹额红。",
            "右序谈兵瓴建水，上前论事殿生风。",
            "恳辞射策登宾阁，乞许分符立战功。",
            "他日濠梁真得意，要看鱼水得君同。"
        ],
        "title": "送邹国遂武博知濠州二首  其一",
        "id": "1351946a-9029-48b0-9884-1cf5415c1444"
    },
    {
        "author": "许及之",
        "paragraphs": [
            "孤屿秋风忆钓蓑，因君理櫂起劳歌。",
            "分留乡思从兹始，报答君恩奈若何。",
            "陶令篱傍犹有菊，伯龄石上苦无禾。",
            "问言何补青蒲事，为道新来白发多。"
        ],
        "title": "送邹国遂武博知濠州二首  其二",
        "id": "7dd34b7e-6815-42a5-a87a-3088ca738dce"
    },
    {
        "author": "许及之",
        "paragraphs": [
            "参裨不解力吹嘘，掺别何劳叹索居。",
            "子去定为慈父母，邦人应得乐田庐。",
            "临漳从此无苛吏，严濑曾闻治猾胥。",
            "暇日若亲横槊赋，为言珍重百砗磲。"
        ],
        "title": "送毛监丞知漳州",
        "id": "d9ef8920-871e-4a81-9b49-513b66e4a4c7"
    },
    {
        "author": "许及之",
        "paragraphs": [
            "洞庭青草碧相连，使节经行别有天。",
            "又辍谏官湖外去，要苏民力未央前。",
            "一枝腊雪边江驿，百丈春潮上水船。",
            "小驻轺轩私雨露，司存及早侍甘泉。"
        ],
        "tags": [
            "洞庭湖"
        ],
        "title": "送胡司谏同年赴湖北漕",
        "id": "ac7e3e2d-3785-4224-a26e-96188e94018a"
    },
    {
        "author": "许及之",
        "paragraphs": [
            "廼翁旧取燕山第，子恰从人去使燕。",
            "孽子孤臣应有泪，祖功宗德本无边。",
            "离离故国摇鞭影，耿耿新诗贮腹便。",
            "父老相逢勤劳苦，为言咫尺中兴年。"
        ],
        "title": "送潘德久都干为贺生辰使属",
        "id": "7eb72063-07a5-4808-bdb8-a5281a6c14d3"
    },
    {
        "author": "许及之",
        "paragraphs": [
            "暂违天陛星辰履，便上春风李郭船。",
            "两地逼人真勇退，三山去路俨登仙。",
            "循环花甲趋庭日，遗笏棠阴在镇年。",
            "盛事相望已无匹，宝奎新赐更光前。"
        ],
        "title": "送张子仪尚书镇福州",
        "id": "616bdd68-8574-4f6a-8d4d-4ac809ce8753"
    },
    {
        "author": "许及之",
        "paragraphs": [
            "受敌词章八面全，庆元书诏四方传。",
            "星辰听履聊纡步，笔墨论功即化权。",
            "将母愿为符竹计，投诚径缴冕旒前。",
            "暂烦明月双溪照，两两台星尺五天。"
        ],
        "title": "送直院楼尚书同年以阁学知婺州二首  其一",
        "id": "acf9e258-d57f-449f-9603-625488708d0c"
    },
    {
        "author": "许及之",
        "paragraphs": [
            "隆兴最盛初元榜，当日曾推第一人。",
            "出世经纶知几佛，看君意度不无神。",
            "居然勇退非惊俗，行矣追随亦为亲。",
            "只恐苦无明月句，经行难作隠侯宾。"
        ],
        "title": "送直院楼尚书同年以阁学知婺州二首  其二",
        "id": "794530af-3788-4675-89e0-8a6934a0fd3d"
    },
    {
        "author": "许及之",
        "paragraphs": [
            "我是次公门下客，登龙因许与乘龙。",
            "只今击柝从关吏，渐可扶犁作老农。",
            "莫报黄垆埋白玉，满看清庙列金钟。",
            "二难自是从来誉，勉事功名定亢宗。"
        ],
        "title": "送禹之皋之舅赴调二首  其一",
        "id": "4be05375-f0c6-48b8-83fc-b0998840ceb6"
    },
    {
        "author": "许及之",
        "paragraphs": [
            "九年清梦落鸣珂，尊酒相逢奈乐何。",
            "但恨醉人成谬误，莫嗔惊汝感摩挲。",
            "行装忽指吴门道，别意今随楚水波。",
            "若访水僊逢处士，为言新句苦无多。"
        ],
        "title": "送禹之皋之舅赴调二首  其二",
        "id": "d4adc753-4a8a-4f28-bf3b-fa4a5487a6bc"
    },
    {
        "author": "许及之",
        "paragraphs": [
            "三十三年同日喜，忆曾书札问淮堧。",
            "造朝合究三千牍，出守聊违尺五天。",
            "官舍君应思系马，家山我亦念斜川。",
            "政成的有天官列，不拟攀辕拟执鞭。"
        ],
        "title": "用楼尚书韵饯同年曾寺丞守温州",
        "id": "a0dccf8b-f5f6-4e98-8cc2-c1994208a723"
    },
    {
        "author": "许及之",
        "paragraphs": [
            "共论隶古弄文漪，酌别宁忘载酒巵。",
            "去去台中摅婉画，行行箧里富新诗。",
            "向来阀阅多丹禁，岂有人门后白眉。",
            "九万扶摇从此始，他年书劄问茅茨。"
        ],
        "title": "送刘东玉提干之官茂苑",
        "id": "f43a77b7-ada4-4bc8-ae10-06640461fef6"
    },
    {
        "author": "许及之",
        "paragraphs": [
            "襄阳耆旧流风在，幕府文书并省余。",
            "勿以脩涂愁泛宅，不妨胜处憩安舆。",
            "碑存岘首堪怀古，诗忆槎头匪为鱼。",
            "万里功名从此始，勉旃声价百砗磲。"
        ],
        "title": "送石谦伯就许襄阳辟",
        "id": "9f9fe83d-45f5-41eb-8cf3-c670bbf2a84c"
    },
    {
        "author": "许及之",
        "paragraphs": [
            "清于道骨澹于僧，海内忘形得此朋。",
            "作县只如诗思苦，能官已被荐书腾。",
            "下车搏虎真堪笑，入境无蝗定有称。",
            "我亦孤愚谙此味，愿言加饭履春冰。"
        ],
        "title": "送郑仁叔宰长溪",
        "id": "1c6a9f6f-ec44-4966-909f-4a35f21bb4d9"
    },
    {
        "author": "许及之",
        "paragraphs": [
            "堂堂张也竟难为，一唯工夫鲁得之。",
            "得兔故应忘百虑，亡羊正尔失多歧。",
            "千林摇落青还在，孤月当空影自随。",
            "昔日校官今作县，鲁斋行处即吾师。"
        ],
        "title": "黄叔万知县以鲁名斋求诗将赴公安并以为饯",
        "id": "fdf4b002-ff65-4cf9-bad2-0f8ac494d83c"
    },
    {
        "author": "许及之",
        "paragraphs": [
            "金闺通籍绾铜章，荔子黄时恰到乡。",
            "僧夏相期尘外住，官朞将趣橐中装。",
            "倾心栖棘仇香地，侧耳鸣絃单父堂。",
            "说著江西如故里，南城春色胜河阳。"
        ],
        "title": "送王子大知县",
        "id": "07b77009-420a-4d2c-a91c-b521c359505a"
    },
    {
        "author": "许及之",
        "paragraphs": [
            "建章万户及千门，博物如君自不羣。",
            "入幕向来争论荐，鸣琴此去定知闻。",
            "官惟作县堪行志，闽独于盐害未分。",
            "剖竹乘轺同臭味，愿求长策献吾君。"
        ],
        "title": "送余伯益知县",
        "id": "9822f115-fdba-4bf3-ab79-76588b7d0dd7"
    },
    {
        "author": "许及之",
        "paragraphs": [
            "南漳抚字溢三年，当路文章喜荐贤。",
            "鹤发有亲须禄养，鹗书无地足常员。",
            "为丞盍过滕王阁，诣府欣依刺史天。",
            "谏议恩深曾一顾，烦君为我道拳拳。"
        ],
        "tags": [
            "滕王阁"
        ],
        "title": "送郑节卿赴新喻丞并呈李谏议",
        "id": "86344686-efbc-4a77-ac2c-ec311c199826"
    },
    {
        "author": "许及之",
        "paragraphs": [
            "太学声名十五年，鸡林副墨竞流传。",
            "诸生定满升堂履，独冷何愁坐客毡。",
            "预恐上方催给劄，便应西笑去朝天。",
            "君王若问安边策，上药良医有十全。"
        ],
        "title": "送郑廷玉教授之官邵武",
        "id": "84343259-78c0-4e92-b78e-735ca9f64843"
    },
    {
        "author": "许及之",
        "paragraphs": [
            "祝融七十二峯尊，诸老相望古道存。",
            "二邵人才元有种，三湘风物向曾论。",
            "先生此去行师说，弟子从今记善言。",
            "为访衡山戴监岳，可能畧不傍华轩。"
        ],
        "tags": [
            "衡山"
        ],
        "title": "沈架阁席上送沈教授之官邵阳二首  其一",
        "id": "67357c20-f62a-446a-80bd-427d5a14c268"
    },
    {
        "author": "许及之",
        "paragraphs": [
            "郡侯名字祖鞭先，郡倅风流世有传。",
            "更著广文铛脚坐，亦怜委吏鼎科年。",
            "江山莫道非吾土，官舍曾无有此贤。",
            "自是蓬莱山上客，枉教予作送行篇。"
        ],
        "title": "沈架阁席上送沈教授之官邵阳二首  其二",
        "id": "abbf8038-def5-4f5f-ac7e-10c3f8dcd7d7"
    },
    {
        "author": "许及之",
        "paragraphs": [
            "住久江西近物情，闻名虽旧盖初倾。",
            "未听健论折髯喜，况有新诗出袖清。",
            "为簿免从高士例，饮泉要改昔人名。",
            "为言牧伯乘骢旧，愧尔传家折槛声。"
        ],
        "title": "送简寿王主簿之官番禺",
        "id": "f033cbe0-f692-4b83-b2c6-e8527c7378f9"
    },
    {
        "author": "许及之",
        "paragraphs": [
            "倾盖临川卜再逢，岁华飘忽老秋风。",
            "汗颜何补千人聚，过眼还惊万马空。",
            "今子所淹栖棘地，曩余曾掌采芹宫。",
            "种松已长烦公问，梁栋如今中未中。"
        ],
        "title": "次韵临川傅簿经过道旧之什",
        "id": "c93e87a4-6e71-452f-880f-f31d63d60418"
    },
    {
        "author": "许及之",
        "paragraphs": [
            "笔端有印印金泥，榜榜名高米样齐。",
            "两郡漫游官似水，七阶懒觅荐为梯。",
            "登瀛已近帆惊转，入幕虽卑首愿低。",
            "举士引嫌堪自愧，眼看湖海放凫鹥。"
        ],
        "title": "送鲍清卿运干调官还里二首  其一",
        "id": "ca4a74e5-5a3d-47ef-8e98-62a60e7a3991"
    },
    {
        "author": "许及之",
        "paragraphs": [
            "家住城南水竹村，羨君月榭与风轩。",
            "头颅已料书生骨，言语难酬明主恩。",
            "何日致还归里社，也教依样买山村。",
            "弹边求炙君怜我，许种名葩寄后园。"
        ],
        "title": "送鲍清卿运干调官还里二首  其二",
        "id": "9e16240a-7c94-4dad-895c-f3fb64e870fc"
    },
    {
        "author": "许及之",
        "paragraphs": [
            "起草南宫著作庭，历阶亦合侍承明。",
            "乞身只拟分符去，持节何妨衣锦行。",
            "道在不孤知己旧，才难偏怆语离情。",
            "极知便下思贤诏，其奈巴江白发生。"
        ],
        "title": "送范南宫守彭归蜀",
        "id": "6984b0f2-8bd4-47e5-a7c2-ff60d00b5b9b"
    },
    {
        "author": "许及之",
        "paragraphs": [
            "蓬莱云色正飞浮，猛乞分符向玉州。",
            "抵鹊信嫌三献辱，如虹肯要万金酬。",
            "勋名不朽山为砺，轩冕随缘芥作舟。",
            "却憾渥漥求汗血，不如天厩出骅骝。"
        ],
        "title": "送黄元章秘书还余杭待次荆门",
        "id": "31c4efc5-d72d-46cb-b551-7fe5b53ac8f4"
    },
    {
        "author": "许及之",
        "paragraphs": [
            "慷慨中原泣夜阑，一门忠孝只南冠。",
            "来归九死赊犹易，就养一官轻底难。",
            "幕府礼罗留莫住，清时长铗惜休弹。",
            "男儿富贵寻常事，要取功名与世看。"
        ],
        "title": "送郑节推胜弃职归省",
        "id": "b767dee3-d971-4b5f-aa7e-e9ce9c66c599"
    },
    {
        "author": "许及之",
        "paragraphs": [
            "小麦茸茸短覆泥，如何熟得济民饥。",
            "青黄未接我狼顾，黑白既分君解龟。",
            "已拜一言真苦口，极知三折是良医。",
            "从今洗眼看华要，书札无忘慰梦思。"
        ],
        "title": "送郑南秀解秩东归",
        "id": "3251d9c6-2bbf-4dc8-87f1-88fb28296772"
    },
    {
        "author": "许及之",
        "paragraphs": [
            "一乐长存抵万金，百年谁肯放愁侵。",
            "饭蔬饮水真吾事，怀宝迷邦岂本心。",
            "桑户琴歌奚此极，孔门絃诵有遗音。",
            "新诗当暑时时至，每读清风自满襟。"
        ],
        "title": "送谷仲归谦谢以诗次韵奉酬",
        "id": "5d7243bd-fe0a-4001-bc8f-9aa0c20a69f1"
    },
    {
        "author": "许及之",
        "paragraphs": [
            "过庭有子即同登，学圃承家岂足称。",
            "刻画无盐容更丑，宠光蕙草句全胜。",
            "名场自此一投足，宦路不须三折肱。",
            "累月笞儿吾岂敢，短檠犹可课秋灯。"
        ],
        "title": "送解省元赴南宫",
        "id": "38b6fe9d-2cf7-486b-a2a4-de788a9868df"
    },
    {
        "author": "许及之",
        "paragraphs": [
            "读却床头满架书，时文元不费工夫。",
            "向来点额关奇数，今日焚舟合壮图。",
            "去去秋风趋北阙，行行春色满西湖。",
            "痴儿未了书生事，珍重青衫报国躯。"
        ],
        "tags": [
            "西湖"
        ],
        "title": "送林定国赴秋试",
        "id": "3259e63f-5d03-4697-a7a4-73407ef082fd"
    },
    {
        "author": "许及之",
        "paragraphs": [
            "廼翁壮誉动贤关，晚把州麾苦要闲。",
            "细字尚陪灯火课，淡书端要姓名攀。",
            "扶摇稳泛鱼三级，文采曾闚豹一斑。",
            "舍弟若为同日喜，两家亲老想开颜。"
        ],
        "title": "送刘守之上舍赴试",
        "id": "aa4576e2-e12a-4a93-9d2a-4221b2c71088"
    },
    {
        "author": "许及之",
        "paragraphs": [
            "半生经吏竞分阴，奏牍三千几汗青。",
            "技到屠龙从俗笑，志存流水有人听。",
            "故园勋业千株橘，世路生涯一草亭。",
            "却笑刘商长得醉，为无管属爱浮萍。"
        ],
        "title": "次韵饯振之之行",
        "id": "b472bda4-74c4-4a2b-8f45-188e8bd131ca"
    },
    {
        "author": "许及之",
        "paragraphs": [
            "昨夜西风入楚扉，登临游子倦将归。",
            "璧廱未顿新书笥，锦里还寻旧钓矶。",
            "平世勋名赊马革，男儿贫贱且牛衣。",
            "傅巖词客如相问，说是今非昨更非。"
        ],
        "title": "送安福刘秀才谋卿仍简分宜傅公谋",
        "id": "abb390a3-450d-4a4f-b272-e72adf7e9e70"
    },
    {
        "author": "许及之",
        "paragraphs": [
            "篇章足可慕渊明，其奈田无二顷耕。",
            "甥馆久居谁厌汝，客涂远问我怜生。",
            "湘山物色留新句，使节绨袍有故情。",
            "并语鬰孤东道主，春风吹梦到容成。"
        ],
        "title": "送德友之长沙章贡并怀薛叶二兄",
        "id": "bda1d179-8881-40b5-bd1b-a32f6a2b0e76"
    },
    {
        "author": "许及之",
        "paragraphs": [
            "二月春光韵管絃，琴书独上馆头船。",
            "箧中未有西湖句，阙下曾传乐府篇。",
            "名胜难逢分手易，游从虽晚服膺先。",
            "有如尚待金门诏，须访南湖桂隠僊。"
        ],
        "tags": [
            "西湖"
        ],
        "title": "送陈西老西上并简张功甫",
        "id": "654ba3f6-36e2-4025-afce-839473b2b52a"
    },
    {
        "author": "许及之",
        "paragraphs": [
            "眼底男儿隘六区，似君豪气有谁如。",
            "中原赤子头今白，天下苍生力未纾。",
            "北阙有书流涕上，西山无地带经锄。",
            "共谈世事何时了，劝子加餐返故庐。"
        ],
        "title": "中川席上送陈同甫",
        "id": "e3444135-864a-4bd2-92de-fa8445da3083"
    },
    {
        "author": "许及之",
        "paragraphs": [
            "天台自是金仙窟，而况师曾住惠因。",
            "祖令全提余作畧，旧营重按想精神。",
            "绝怜老宿参辰象，何限名蓝甲乙人。",
            "若遇毒龙师摄取，经行杯渡熟知津。"
        ],
        "title": "送俊老再住惠因",
        "id": "7fd7d148-fdc0-46fe-9620-66f661d54e50"
    },
    {
        "author": "许及之",
        "paragraphs": [
            "詹事家中灵照女，圆月会下祖师禅。",
            "一条见地如丝直，百架脩廊尚结缘。",
            "飞锡先从坳里去，掷杯聊当渡头船。",
            "更于何处求真佛，说似檀那领现前。"
        ],
        "title": "送清监寺往平阳化缘清乃王詹事女",
        "id": "cd622ffc-072f-4833-a743-8b7ed75147a3"
    },
    {
        "author": "许及之",
        "paragraphs": [
            "诗翁万里恰归来，涤面那无一点埃。",
            "生马谙骑便武事，故京熟览动诗才。",
            "别来我已成炊梦，此去君应悟劫灰。",
            "见说北庭犹假息，可无尊酒沃崔嵬。"
        ],
        "title": "喜德久从人使北来归",
        "id": "7f92fe7e-cd08-46c3-a6cd-fc2e618aaf7f"
    },
    {
        "author": "许及之",
        "paragraphs": [
            "鴈塔题名不记年，相从淮海喜跫然。",
            "了知鹏鷃悬微分，祇觉夔蚿有故怜。",
            "共泛仙舟凌浩渺，赓吟醉墨堕芳鲜。",
            "少游陈迹无寻处，小五湖中水拍天。"
        ],
        "title": "和袁同年接伴赓从客陆成文韵",
        "id": "701c96f5-1257-4a81-985a-714b90056a00"
    },
    {
        "author": "许及之",
        "paragraphs": [
            "一水分流西复东，画船随水去匆匆。",
            "晚风鼓角增悲壮，高垒营屯足长雄。",
            "粮道已无清口应，舟师会把朔庭空。",
            "眼中方畧全图在，未肯轻将属画工。"
        ],
        "title": "和袁同年接伴赓从客霍希文过楚州韵",
        "id": "494dcdd0-765e-4b70-abd4-95fad626b174"
    },
    {
        "author": "许及之",
        "paragraphs": [
            "秋风日日动诗情，人与诗篇一样清。",
            "归去星辰添秀润，经行草木倍精明。",
            "河山未阂功名志，岁月徒催鬓发生。",
            "送客微言何足录，便将佳句榻前呈。"
        ],
        "title": "次韵袁同年回程见示",
        "id": "21969970-593a-4dce-bc52-4e822346b8da"
    },
    {
        "author": "许及之",
        "paragraphs": [
            "功名破甑等虚空，身世随缘邴曼容。",
            "行色过于秋澹薄，离情恰似酒醇浓。",
            "想君时看水西景，顾我方听夜半钟。",
            "莫计升沉须强饭，男儿爱惜鬓星松。"
        ],
        "title": "吴门次韵颐刚严陵留别过新安",
        "id": "f3737cbf-35fe-4f47-a674-800105a02000"
    },
    {
        "author": "许及之",
        "paragraphs": [
            "新昌令尹鲍参军，中的声名孰似君。",
            "未免徒劳纡墨绶，不教平步上青云。",
            "句如冰柱当庚伏，心似秋空纳世氛。",
            "岂为求齐工鼓瑟，知音合遣九霄闻。"
        ],
        "title": "因振之之行过新昌怀鲍清卿",
        "id": "4dfc7a9d-0674-459d-81ed-c194e69eda9f"
    },
    {
        "author": "许及之",
        "paragraphs": [
            "一水经行昔饱谙，故乡真似是淮南。",
            "杏花巖畔春携酒，杨柳堂前夜驻骖。",
            "邻境不停科甲马，吾民常喜足田蚕。",
            "风谣物色堪诗句，饯客归时问转庵。"
        ],
        "title": "怀转庵饯客",
        "id": "70235cd5-24ae-40d6-8923-69f6fed1b433"
    },
    {
        "author": "许及之",
        "paragraphs": [
            "句读江西独亢宗，笔裨造化蚤论功。",
            "相逢客已传河尹，未见天教忆戴公。",
            "欻讶鞭鸾仙尚散，犹怜小草味能同。",
            "明朝遣客方公事，醉墨何妨落暮鸿。"
        ],
        "title": "南省帘外唱和五首  其一",
        "id": "043d1b17-d40f-4adc-946d-c4d8ccc21230"
    },
    {
        "author": "许及之",
        "paragraphs": [
            "寒似西来不立宗，酒兵屡敌故难功。",
            "诗成染笔能忙事，勘罢糊名也自公。",
            "细雨烧灯惊节过，清尊华发与君同。",
            "故园花讯新来少，欲问平安无过鸿。"
        ],
        "title": "南省帘外唱和五首  其二",
        "id": "18bd4916-c3ef-4d75-9a44-b1b13df967d0"
    },
    {
        "author": "许及之",
        "paragraphs": [
            "画史何人更姓吴，梁园重与续成图。",
            "晴泥正好一犁雨，归思还先六幅蒲。",
            "院锁余寒春力峭，书残午后客情孤。",
            "新诗剩喜相料理，已觉胸中隘五湖。"
        ],
        "title": "南省帘外唱和五首  其三",
        "id": "7f88aa80-8bc5-4e63-b735-3e9daa63f1d6"
    },
    {
        "author": "许及之",
        "paragraphs": [
            "桃李枝头锁沍寒，天工一笑发嫣然。",
            "唤回雪苑阳春脚，幻出琼壶小有天。",
            "欻看南图羊角上，恍思西抹阿婆年。",
            "政须点勘频呵护，准拟开函近御筵。"
        ],
        "title": "南省帘外唱和五首  其四",
        "id": "061f0e87-ccaa-48cb-8d1d-ca5038f31ddb"
    },
    {
        "author": "许及之",
        "paragraphs": [
            "不因呵手轴书帘，颛帝司寒盍解严。",
            "已放官梅撩杜老，更堪园柳忆陶潜。",
            "定无裁鉴追王谢，敢别妍媸摈嫫盐。",
            "尔许空餐已知愧，底须自喜作沾沾。"
        ],
        "title": "南省帘外唱和五首  其五",
        "id": "44eefd5f-27a3-4fa3-bf9a-8432bd997a2a"
    },
    {
        "author": "许及之",
        "paragraphs": [
            "一时天府姓名登，三载文翁礼俗型。",
            "已著衮衣亲劝驾，更施燕席共谈经。",
            "杏园路逐三春暖，星汉槎通八月灵。",
            "圣策若询黄发老，为言轻重系朝廷。"
        ],
        "title": "次韵留守刘观文鹿鸣之什",
        "id": "df56fac9-b4a7-4e56-a9e8-c199ae905c27"
    },
    {
        "author": "许及之",
        "paragraphs": [
            "措世规模岂小康，八荒寿域万年觞。",
            "谏行膏泽苕溪水，讲劝渊源养浩堂。",
            "遇合共欣鱼纵壑，阔希真见凤朝阳。",
            "簷花细雨金銮直，预卜为霖喜色黄。"
        ],
        "title": "刘正言讲筵视职初直玉堂见案上所和高紫微阳字诗宠和二章见示因用韵答以一首深愧短拙",
        "id": "aab8f65d-f69a-43be-916f-314ae6f8266e"
    },
    {
        "author": "许及之",
        "paragraphs": [
            "流年舍我疾于飞，受岁于予孰敢违。",
            "有愧渊明新觉是，自怜伯玉旧知非。",
            "盍簪烈炬昏骑马，博簺相欢夜倒衣。",
            "岂复少年豪气事，诗坛聊为解坚围。"
        ],
        "title": "次韵常之岁晚督才叔诗课",
        "id": "109ddb6f-b735-494a-b9fb-5cf92d798221"
    },
    {
        "author": "许及之",
        "paragraphs": [
            "大难过访忆曾酬，谒入徒慙刺字留。",
            "惠我新诗堪照夜，喜君逸气正横秋。",
            "时哉好去陈三策，老者那能画一筹。",
            "暇日太丘如共款，忘炊肯更作糜不。"
        ],
        "title": "次韵卢次夔直学投赠二首卢之父有师法方训长孙铸而次夔近绎子屈致教参孙发蒙  其一",
        "id": "a45aacf9-2a04-48d5-8a06-a47cd0dd36d1"
    },
    {
        "author": "许及之",
        "paragraphs": [
            "老眼青灯字字愁，犹能宅胜复栖幽。",
            "要追野叟田夫辈，愿作渔乡橘里侯。",
            "蚤取科名辞举业，来陪散吏入诗流。",
            "小孙勤苦童蒙训，未解知名杜若洲。"
        ],
        "title": "次韵卢次夔直学投赠二首卢之父有师法方训长孙铸而次夔近绎子屈致教参孙发蒙  其二",
        "id": "173f8924-6e40-4308-b1c6-4730cff5905a"
    },
    {
        "author": "许及之",
        "paragraphs": [
            "半夜月明晨起风，不眠附火鬓搔蓬。",
            "窗虚洒急疑霰集，合暖香微知菊丛。",
            "便拟南枝开摘索，只愁卯酒醉冬烘。",
            "行吟真爱亭前路，梅蕊已如椒子红。"
        ],
        "title": "约转庵",
        "id": "63e6db74-6063-4f69-8204-e3910860f3c8"
    },
    {
        "author": "许及之",
        "paragraphs": [
            "仙凡从昔各为乡，弱水蓬莱隔混茫。",
            "不见麻姑呈狡狯，空教贺老号清狂。",
            "两奁心事无人共，万点花飞有底忙。",
            "说与东风须作主，莫教痴白妬娇黄。"
        ],
        "title": "百七丈和篇有尽道温柔别有乡谁知绛阙水茫茫之句意有属也再用韵奉酬  其一",
        "id": "c8dc1113-7f83-4479-8b5f-f7d10b69965e"
    },
    {
        "author": "许及之",
        "paragraphs": [
            "休厌黄鹂百啭声，诗翁亦是不平鸣。",
            "中年怀抱愁离别，暇日亲朋好会并。",
            "踏损落红无锦袜，吟成白雪有朱英。",
            "栏杆徙倚空三叹，雨后斜阳写不成。"
        ],
        "title": "百七丈和篇有尽道温柔别有乡谁知绛阙水茫茫之句意有属也再用韵奉酬  其二",
        "id": "b76e5029-230a-41c3-9572-22b4aba1885e"
    },
    {
        "author": "许及之",
        "paragraphs": [
            "闲中直指醉为乡，寒食扁舟竟渺茫。",
            "可惜海棠随雨过，犹怜粉蝶伴醒狂。",
            "游人静后西山好，春事深来老圃忙。",
            "未必烦公频折简，花时还是负姚黄。"
        ],
        "title": "百七丈寒食扁舟之盟遽寒姚黄恐成轻负辄赋二篇复以酴醾为约  其一",
        "id": "8375ffc7-76bc-4b8a-8c0c-8da7f8a2891f"
    },
    {
        "author": "许及之",
        "paragraphs": [
            "连夕惊雷非恶声，池塘合合几蛙鸣。",
            "春程尚有三之一，乐事那能四者并。",
            "养得苔钱都满砌，足为花地藉残英。",
            "闻闲不惜冲泥过，架上酴醾玉已成。"
        ],
        "title": "百七丈寒食扁舟之盟遽寒姚黄恐成轻负辄赋二篇复以酴醾为约  其二",
        "id": "a1932a2b-e71e-4a1e-a3de-d05c39b2b961"
    },
    {
        "author": "许及之",
        "paragraphs": [
            "真是儒仙薮泽姿，长髯合住谢家池。",
            "香炉峯下看云坐，碧玉壶中倒景窥。",
            "妙旨五千归日用，纂言十万见宗师。",
            "故交幡起逃儒恨，不值青藜夜访时。"
        ],
        "title": "谢观复长髯垂膝俨然山泽之癯弃去儒业从皇甫道士于庐阜余见之三茅以所编老君实录见赠赋此奉酬",
        "id": "8f397e50-46ea-490d-804a-d45e16da1190"
    },
    {
        "author": "许及之",
        "paragraphs": [
            "春去堂堂已浃旬，幽花耿耿尚能春。",
            "细思造物尤恩我，晚著家山剩庇身。",
            "客至情亲惟话旧，诗成意足不求新。",
            "长年道路多疎隔，如子相过正要频。"
        ],
        "title": "酬刘孝若二首  其一",
        "id": "b44594b1-964b-4f0c-9bd8-c75f239488df"
    },
    {
        "author": "许及之",
        "paragraphs": [
            "回首城南同舍时，参辰相望更为谁。",
            "杜门正愧衰兼懒，枉句多慙颂不规。",
            "新竹筛金鸣粉箨，初荷擎盖弄纹漪。",
            "小园景物堪供给，剥啄何时共说诗。"
        ],
        "title": "酬刘孝若二首  其二",
        "id": "76e97a50-fddd-4040-a497-ecbbff5963dd"
    },
    {
        "author": "许及之",
        "paragraphs": [
            "老去才衰非曩时，如今何处有新诗。",
            "陶溪已过黄初作，漳浦曾同郑老期。",
            "近喜高轩能肯顾，翻催归棹起相思。",
            "杖藜固有慇懃约，逸驾愁难十驾随。"
        ],
        "title": "次韵酬王宣甫",
        "id": "495efe9c-51e9-41ab-97a6-784b4079b49f"
    },
    {
        "author": "许及之",
        "paragraphs": [
            "刘墙屈垒敌金汤，今继薰风写拒阳。",
            "久住扬州诗富艳，暂归孤屿句清凉。",
            "簷声叠喜随花落，野色方期共竹光。",
            "偶苦河鱼今少愈，不应樽酒负鹅黄。"
        ],
        "title": "奉酬沈仲归",
        "id": "597475b9-5788-43d6-9315-307a5a6db7ac"
    },
    {
        "author": "许及之",
        "paragraphs": [
            "逸驾翩翩莫可攀，飞腾岂久住乡间。",
            "秋风便起东西玉，郢雪姑吟大小山。",
            "仅喜借居邻竹院，能无持酒到松关。",
            "楼成约共鱼轩过，急遗双壶且破颜。"
        ],
        "title": "次韵酬才叔仍送酒",
        "id": "f76b0cd2-713e-412b-9987-6c8428901d4a"
    }
]
]