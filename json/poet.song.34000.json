[
    {
        "author": "强至",
        "paragraphs": [
            "呼儿来秉烛，点检鬓边丝。",
            "志在惊时晚，年加愿晓迟。",
            "京华犹旅食，世态益吾悲。",
            "四十明朝是，愁吟杜子诗。"
        ],
        "title": "庚子岁除辇下作",
        "id": "ac955e8d-0491-4071-b0fb-b6412d367d43"
    },
    {
        "author": "强至",
        "paragraphs": [
            "千门却灯烛，久雨爱冰轮。",
            "愁眼开今夕，清光对故人。",
            "更长频侧帽，望极反霑巾。",
            "几为浮云掩，行藏类此身。"
        ],
        "title": "久雨见月",
        "id": "ed2df538-2be0-49c4-aedf-bfb3f1201d9c"
    },
    {
        "author": "强至",
        "paragraphs": [
            "宿冻归何处，池塘涨暖波。",
            "日盘花面永，风入鸟声和。",
            "俎菜堆生叶，闺裳剪薄罗。",
            "独怜诗酒兴，早较昨宵多。"
        ],
        "title": "立春",
        "id": "ed851f35-504f-4d19-a66e-6a6e0b0006e2"
    },
    {
        "author": "强至",
        "paragraphs": [
            "寒威犹压晓，淑气已回春。",
            "不道朱颜旧，刚怜华岁新。",
            "震雷将出地，蛰户莫存身。",
            "渐报鶑花信，眉头日渐伸。"
        ],
        "title": "依韵和粹中早春",
        "id": "24dc5ee7-d7a0-4db4-bd1b-a3c7716dd04c"
    },
    {
        "author": "强至",
        "paragraphs": [
            "北陆寒威尽，东郊昼景添。",
            "风和引禽哢，水暖出鱼潜。",
            "草木回生意，干坤待泽渐。",
            "宁知巖谷下，经岁叹才淹。"
        ],
        "title": "早春寄择之",
        "id": "3d14b167-809b-4527-bcfc-910a6136d03a"
    },
    {
        "author": "强至",
        "paragraphs": [
            "长日牵人事，新年散马蹄。",
            "和风吹冻柳，残雪点春泥。",
            "意惬境自胜，兴来杯屡携。",
            "徘徊羨飞鸟，晓逐野云低。"
        ],
        "title": "正月三日郊外马上作",
        "id": "c22fcde2-c09b-4080-8d91-547466d91891"
    },
    {
        "author": "强至",
        "paragraphs": [
            "系马道边树，杖藜坡外冈。",
            "风来花自笑，露过草犹香。",
            "乐事论三月，吟怀骛八荒。",
            "时平那有感，双泪肯浪浪。"
        ],
        "title": "禁烟节同子玉徐先生野步",
        "id": "aa9e8743-1909-4293-a093-b7d55a041adf"
    },
    {
        "author": "强至",
        "paragraphs": [
            "浅深花面染，来去柳边浮。",
            "雨气那能洗，年光亦共流。",
            "浓浓交野绿，拂拂上朱楼。",
            "转恐纷华眼，萧条不爱秋。"
        ],
        "title": "春色",
        "id": "6d544172-d023-40b2-b44a-ffbe08999d99"
    },
    {
        "author": "强至",
        "paragraphs": [
            "购石黄金费，开轩翠玉丛。",
            "端居怜象魏，远意自衡嵩。",
            "花弄疏帘日，禽呼静榻风。",
            "移山宁有术，未易笑愚公。"
        ],
        "title": "题刘有方御药翠巖亭",
        "id": "2524b3f2-fbb7-459b-b4f4-aad8419869bf"
    },
    {
        "author": "强至",
        "paragraphs": [
            "白日无停运，青云要早图。",
            "寓居邻上士，述作笑潜夫。",
            "案冗书签满，窗明树影孤。",
            "徘徊拂尘壁，一半旧题无。"
        ],
        "title": "升之元真观读书",
        "id": "089389e6-e538-462a-92b1-4d3732211047"
    },
    {
        "author": "强至",
        "paragraphs": [
            "迎妇金貂宅，之官铜雀台。",
            "俱新是婚宦，有素独怜才。",
            "簿领时能拨，图书日可开。",
            "无劳叹州县，自足脱尘埃。"
        ],
        "title": "送李厚秘校赴相州户曹",
        "id": "ccdebfa1-a69c-40e8-9626-55e411ff6f5e"
    },
    {
        "author": "强至",
        "paragraphs": [
            "彭泽终朝饮，杯干入醉乡。",
            "眩头遗野帻，坦腹委藜床。",
            "吏部瓮边卧，山公马上狂。",
            "何如此安稳，寝兴为吾长。"
        ],
        "title": "醉卧",
        "id": "e8320b0b-bc38-4e07-bf33-887ce9b2fc55"
    },
    {
        "author": "强至",
        "paragraphs": [
            "制就七絃器，斲残千古桐。",
            "正声希世出，群耳此时聋。",
            "徽暗列星隠，意存流水空。",
            "凭君莫轻抚，留取和薰风。"
        ],
        "title": "和叔以琴诗见贻因成一篇奉答",
        "id": "1fa386e6-d6ce-4b20-bbb6-ec42da67debf"
    },
    {
        "author": "强至",
        "paragraphs": [
            "只因耕战地，得此古龙泉。",
            "磨拭自今日，埋藏曾几年。",
            "无将试蛟窟，宜待静狼烟。",
            "寄语奸邪辈，当锋莫向前。"
        ],
        "title": "古剑",
        "id": "84e323ca-dfbe-413b-bb18-cb74058e71f7"
    },
    {
        "author": "强至",
        "paragraphs": [
            "白玉双蹲兔，工深刻楮劳。",
            "长疑奔月窟，浑欲动霜毛。",
            "似喜书成穴，犹惊笔有毫。",
            "案间谁汝待，自觉守株高。"
        ],
        "title": "压书玉兔",
        "id": "96b44d4e-0c98-4476-bcb4-1e2af50a3b7e"
    },
    {
        "author": "强至",
        "paragraphs": [
            "冻柳轻能舞，枯河暖亦流。",
            "东风应自好，远客独含愁。",
            "揽镜伤吟鬓，无钱买钓舟。",
            "谁能终日兴，大半在沧洲。"
        ],
        "title": "睢阳春日偶书二首  其一",
        "id": "d0a2c423-daa9-4628-9332-eab773bfb136"
    },
    {
        "author": "强至",
        "paragraphs": [
            "杨柳亡隋岸，风尘旧宋州。",
            "寄家盈百指，忆弟湿双眸。",
            "旅宦那能定，人生本自浮。",
            "旋酤街北酒，准拟送春愁。"
        ],
        "title": "睢阳春日偶书二首  其二",
        "id": "33c270c2-78ba-4b31-86d2-359530c92193"
    },
    {
        "author": "强至",
        "paragraphs": [
            "饮遍长安酒，春风送马蹄。",
            "异乡怜会合，明日复东西。",
            "行兴看君速，归期恨我稽。",
            "门前客星濑，到日濯尘泥。"
        ],
        "title": "睢阳别包进甫",
        "id": "26101833-1ee7-46e5-99cd-77fc820be509"
    },
    {
        "author": "强至",
        "paragraphs": [
            "兄佐诸侯幕，愚居孝子庐。",
            "奔驰他自得，情味独相于。",
            "先送秋帆动，还嗟友席虚。",
            "平生感知泪，今日为涟如。"
        ],
        "title": "别希鲁回马上口占",
        "id": "442cad5e-e664-46c8-8a93-56da922eeedf"
    },
    {
        "author": "强至",
        "paragraphs": [
            "正月明朝尽，东风半夜狂。",
            "干坤摇盖轴，草树拔毫芒。",
            "乱瓦飘无数，寒沙走更忙。",
            "圣时谗口绝，天令莫乖常。"
        ],
        "title": "大风",
        "id": "6b104368-e3a0-43fb-8778-0c58126da029"
    },
    {
        "author": "强至",
        "paragraphs": [
            "彼美吴州杰，相从萧寺居。",
            "聊穷三尺律，肯恃五车书。",
            "前有殊尤等，行当选擢初。",
            "秋风吹客袂，乡思复何如。"
        ],
        "title": "寄盛子美俞元功二先辈",
        "id": "83def6a6-cad8-4ff3-ac79-d2e24cd6188f"
    },
    {
        "author": "强至",
        "paragraphs": [
            "一朝挥别袂，九日在征岐。",
            "识我相思意，如君独坐时。",
            "榴花须满盏，菊蕊况盈枝。",
            "目下重阳泪，宜看杜牧诗。"
        ],
        "title": "寄公立",
        "id": "55e55e0d-4147-400f-9b42-1ae49b75f929"
    },
    {
        "author": "强至",
        "paragraphs": [
            "夫子惫已甚，平生心向存。",
            "黄金空旧产，白首寄他门。",
            "独酌醉应浅，愁吟声更吞。",
            "飘零那复久，知己有平原。"
        ],
        "title": "寄俞君度",
        "id": "3549a4ba-6f13-4e53-9bb0-1ed0b4288875"
    },
    {
        "author": "强至",
        "paragraphs": [
            "朔野风烟古，临洺气象存。",
            "魏风沿土性，漳水抱城根。",
            "故垒盘荒草，残碑落近村。",
            "太平民产富，桑柘半郊原。"
        ],
        "title": "过洺州",
        "id": "71bc1d13-9293-4e17-a8f9-2149bb7a248c"
    },
    {
        "author": "强至",
        "paragraphs": [
            "日出车马道，风来城市尘。",
            "关河应自昔，花草不知春。",
            "云静鸟翻翼，冰消鱼动鳞。",
            "太平无一事，把酒劝耕民。"
        ],
        "title": "北都春日",
        "id": "6407d28d-07af-46ea-8ddf-09b08aed92f5"
    },
    {
        "author": "强至",
        "paragraphs": [
            "驱车出近郭，野色感年华。",
            "河静水犹冻，地寒林未花。",
            "细风吹断柳，残雪隠虚沙。",
            "乡思东南阔，归飞羨暮鸦。"
        ],
        "title": "出大名府北郭",
        "id": "9b062268-5499-41d1-960e-94dc2ffdb699"
    },
    {
        "author": "强至",
        "paragraphs": [
            "出郭尘埃少，驱车节物便。",
            "归心忘泽国，病眼豁霜天。",
            "鸟雀飞荒圃，牛羊卧晚田。",
            "吟边摇落意，疏木起孤烟。"
        ],
        "title": "马上口占",
        "id": "ae534e07-e89c-4fe7-87cf-6e7c4e87f316"
    },
    {
        "author": "强至",
        "paragraphs": [
            "不觉春过半，开花始见桃。",
            "年光双鸟翼，世事一鸿毛。",
            "有兴抚清景，将愁付浊醪。",
            "家林应烂漫，南望首空搔。"
        ],
        "title": "二月过半犹未见花昨日逢之珍云已有小桃因成短句",
        "id": "90f2b44d-6cbb-4efa-8625-08d32841852d"
    },
    {
        "author": "强至",
        "paragraphs": [
            "朔吹朝还暮，繁云凝复开。",
            "不能成雪意，只解作寒媒。",
            "薄宦家千里，长吟酒一杯。",
            "西邻郑夫子，乘兴几时来。"
        ],
        "title": "偶书呈公胜",
        "id": "8c915558-8e91-4704-a100-4094d1170a1e"
    },
    {
        "author": "强至",
        "paragraphs": [
            "客衣沾魏土，归马望吴云。",
            "一纪困游宦，异乡愁送君。",
            "骅骝行得路，鸿雁去成群。",
            "何日江天酒，重论别后文。"
        ],
        "title": "走笔送杨正臣先辈还吴",
        "id": "ffdb8c0a-0d39-4884-b4fe-ef3cdda9e103"
    },
    {
        "author": "强至",
        "paragraphs": [
            "经年大河北，终日故乡心。",
            "入耳欣吴语，开怀慰越吟。",
            "天寒裘领薄，日暮酒杯深。",
            "早晚论边策，长缨试请擒。"
        ],
        "title": "居魏岁余未尝见江乡故人今无悔如雄过此相见甚喜席间率成短篇呈之",
        "id": "a8c308dc-1764-4543-b512-4daf794e6c63"
    },
    {
        "author": "强至",
        "paragraphs": [
            "客心宜静夜，月色澹新秋。",
            "影落三湘水，诗传八咏楼。",
            "何穷对酒望，几处卷帘愁。",
            "若问相思意，随君万里游。"
        ],
        "title": "新秋夜月寄故人",
        "id": "8be7baac-192c-4b0f-ac19-e9bc07ef0163"
    },
    {
        "author": "强至",
        "paragraphs": [
            "儒林文雅作，萧散欲挥金。",
            "老去安时态，秋来慰夙心。",
            "谁陪黄菊酒，自喜白头吟。",
            "宾客霜台少，诗成每独斟。"
        ],
        "title": "依韵和留台崔库部局中自遣",
        "id": "0f7c2026-0175-425a-89f2-b50c4794a552"
    },
    {
        "author": "强至",
        "paragraphs": [
            "月黑征途暗，羸驹傍险行。",
            "村遥微认火，县近忽闻更。",
            "落寞殊乡意，喧啾小市声。",
            "故园流水在，想像见冰清。"
        ],
        "title": "自零口夜至渭南县作",
        "id": "1309307c-7a51-4fc3-8bde-7a3d36a659ed"
    },
    {
        "author": "强至",
        "paragraphs": [
            "相望蜀父老，应嫌驷马迟。",
            "三冬辞幕府，千里走京师。",
            "富贵那能滞，文章自有知。",
            "关山含雪意，别酒对秦姬。"
        ],
        "title": "送长安佥判鲜于子骏还阙",
        "id": "68b6b886-91a3-473e-a48b-5b73e70d5798"
    },
    {
        "author": "强至",
        "paragraphs": [
            "白入双吟鬓，衰侵一病身。",
            "年光不贷老，春色似欺人。",
            "鸟破日边雾，花飘风外尘。",
            "还将感时泪，对酒洒咸秦。"
        ],
        "title": "长安春日",
        "id": "55360a43-a19d-4953-9c89-67b1912eb653"
    },
    {
        "author": "强至",
        "paragraphs": [
            "瘦硬光和字，崔巍太华碑。",
            "镌模森骨立，点画宛鳞差。",
            "内有通神笔，前无绝妙辞。",
            "茅斋千载后，玩古独心知。"
        ],
        "tags": [
            "华山"
        ],
        "title": "题光和年西岳碑",
        "id": "3dff3b22-9f29-42b9-98cb-63ab0132a238"
    },
    {
        "author": "强至",
        "paragraphs": [
            "华岳金天庙，唐贤石阙题。",
            "姓名留篆刻，冠剑落耕犁。",
            "字体诸家杂，函封数驿赍。",
            "几行犹壮观，丞相讨淮西。"
        ],
        "tags": [
            "华山"
        ],
        "title": "唐贤岳庙题名",
        "id": "3a96df24-208a-4e81-87eb-4cb2d845b940"
    },
    {
        "author": "强至",
        "paragraphs": [
            "何代经兵火，终年委雪霜。",
            "文章谁黑白，首尾自参商。",
            "琬琰那沦翠，尘沙渐变黄。",
            "人生异坚石，抚汝重苍茫。"
        ],
        "title": "断碑",
        "id": "4d808c25-985e-431d-990c-5024a0c39ef7"
    },
    {
        "author": "强至",
        "paragraphs": [
            "千载兰亭后，风流宛目前。",
            "竹昏烟冉冉，花泣露涟涟。",
            "笔落诗推将，杯行酒有仙。",
            "水边佳丽少，春草谩芊绵。"
        ],
        "title": "依韵奉和经略司徒侍中上巳会兴庆池",
        "id": "b7d06edf-638b-4079-a820-6952caf36816"
    },
    {
        "author": "强至",
        "paragraphs": [
            "天地垂垂暮，残阳似有情。",
            "未催全岭暗，犹放半山明。",
            "远树微茫见，孤烟惨澹生。",
            "流年从此老，对酒急须倾。"
        ],
        "title": "小阁西山落日",
        "id": "6e28dd30-c0b3-47e0-aacf-cd7c78d57d63"
    },
    {
        "author": "强至",
        "paragraphs": [
            "失道从僧指，穷高听鸟呼。",
            "千山四回抱，一径百盘纡。",
            "人事空今昔，台基傥有无。",
            "吟边岚气夕，落日伴猿狐。"
        ],
        "title": "翻经台",
        "id": "c197a683-9216-49cd-a400-931c8fbfedb5"
    },
    {
        "author": "强至",
        "paragraphs": [
            "精蓝已尘外，飞阁更云端。",
            "只见苍山合，宁知紫宙宽。",
            "客游追汗漫，诗思等巑岏。",
            "大士安禅后，何人此倚栏。"
        ],
        "title": "题华藏环峰阁",
        "id": "b4e41857-44e5-4ac3-b02d-1b0a3a68f679"
    },
    {
        "author": "强至",
        "paragraphs": [
            "累石作危峰，轩然曲沼中。",
            "山形在眉睫，人意自衡嵩。",
            "影骇鱼虾避，路疑猨鸟通。",
            "宦途尤巧险，匠手莫言工。"
        ],
        "title": "羽师院假山",
        "id": "65153314-46de-4431-91f1-ca34990a0b6b"
    },
    {
        "author": "强至",
        "paragraphs": [
            "四月薰风转，三天瑞景舒。",
            "歌从归启后，寿起祝尧初。",
            "诗喜南山对，身甘北阙疏。",
            "九韶音未作，朝野自欢如。"
        ],
        "title": "京兆府初赴同天节宴诗二首  其一",
        "id": "d4b0ede9-b633-42bf-8f9c-22604292a20a"
    },
    {
        "author": "强至",
        "paragraphs": [
            "五帝今云六，君王合万年。",
            "日长迟漏水，风细驻炉烟。",
            "想像联朝珮，欢呼捧御筵。",
            "喜深恩更远，不竭似秦川。"
        ],
        "title": "京兆府初赴同天节宴诗二首  其二",
        "id": "b82657d4-b689-4dc4-89be-b487e35064ed"
    },
    {
        "author": "强至",
        "paragraphs": [
            "相逢初北阙，并试复南宫。",
            "失意春风里，谋归汴水东。",
            "行藏他日异，笑语此生空。",
            "不挂青云籍，声名野史中。"
        ],
        "title": "哭王仲密四首  其一",
        "id": "f4f1d457-de16-4396-8996-8684018c018d"
    },
    {
        "author": "强至",
        "paragraphs": [
            "群居三益友，再拜十年兄。",
            "一别长南北，相逢遂死生。",
            "泪流添渭水，心折注江城。",
            "闻讣悲尤剧，书成仆未行。"
        ],
        "title": "哭王仲密四首  其二",
        "id": "eb3a6e46-9eb6-43cf-b285-d0b53845c64f"
    },
    {
        "author": "强至",
        "paragraphs": [
            "场屋行迟暮，田庐卧寂寥。",
            "壮图藏翰墨，高行落渔樵。",
            "会哭诸朋盛，衔哀一奠遥。",
            "系舟江岸绝，愁望定山潮。"
        ],
        "title": "哭王仲密四首  其三",
        "id": "00040831-0708-4676-af95-f43838048b3a"
    },
    {
        "author": "强至",
        "paragraphs": [
            "多金空旧产，短褐尽平生。",
            "蒿里閟春色，桐江流哭声。",
            "人怜天不与，妇少子犹婴。",
            "如有山涛在，应忘顾后情。"
        ],
        "title": "哭王仲密四首  其四",
        "id": "b91bd0ac-ff38-47d7-b8c8-3da186847bf8"
    },
    {
        "author": "强至",
        "paragraphs": [
            "昨在王公幕，同时辄仰攀。",
            "论情昆弟等，知己友朋间。",
            "渭北孤交臂，淮阳慰客颜。",
            "长卿看驷马，父老望西还。"
        ],
        "title": "依韵和酬鲜于子骏郎中见寄",
        "id": "9bb3db35-705a-48b8-a859-44de98997681"
    },
    {
        "author": "强至",
        "paragraphs": [
            "软毛金缕暗，细点雪花匀。",
            "林下远思母，阶前愁傍人。",
            "涧声微可听，野性渐能驯。",
            "公惠成愚好，他年伴幅巾。"
        ],
        "title": "赵龙图自西川携鹿儿至秦相惠",
        "id": "c7ab4683-c97d-46e3-b518-aea9acb3ad8f"
    },
    {
        "author": "强至",
        "paragraphs": [
            "大士安禅外，孤亭旷望中。",
            "物无形可遁，心与境俱通。",
            "日月光应倍，江山气更雄。",
            "宁须面壁坐，到此即观空。"
        ],
        "title": "长老凤师新作四照亭以其环顾洞彻无纤翳碍目故名云从予乞诗因即其说以寄题",
        "id": "9e4aa291-4e8b-4667-ba6b-5b90a28c8ccb"
    },
    {
        "author": "强至",
        "paragraphs": [
            "乡落少人烟，精庐独岿然。",
            "香花真佛界，栋宇始唐年。",
            "鸟啄斋余食，僧参夜半禅。",
            "清凉数亩地，已是隔尘缘。"
        ],
        "title": "留题太平寺",
        "id": "1d09d297-b599-488f-9084-9d40bc5bb2cd"
    },
    {
        "author": "强至",
        "paragraphs": [
            "仁祠倚巖腹，无处入嚣氛。",
            "古像栖深殿，高僧傲白云。",
            "山花暖自发，溪溜远犹闻。",
            "我正为名缚，翻羞猿鸟群。"
        ],
        "title": "留题东巖院",
        "id": "a2af8ad4-6032-42b7-950b-3197ff15b3b7"
    },
    {
        "author": "强至",
        "paragraphs": [
            "昔荷齿牙论，今犹骨髓沦。",
            "报知亏国士，高第滥门人。",
            "墙仞欣重到，眉头为一伸。",
            "却嗟夫子疾，是日卧漳滨。"
        ],
        "title": "数日前伏蒙吴先生留饮旋辱尊什喜某之来谨依严韵奉献",
        "id": "b86a04cb-1295-45ef-85ac-b588bfd7dadb"
    },
    {
        "author": "强至",
        "paragraphs": [
            "先圣祠逾重，尊儒世适丁。",
            "上公仪最熟，太学祭频经。",
            "晓月衣冠净，春风俎豆馨。",
            "魏人休请颂，在泮已言形。"
        ],
        "title": "依韵奉和司徒侍中仲春释奠",
        "id": "99ccd745-dfb7-497c-accc-5419be8d6fd9"
    },
    {
        "author": "强至",
        "paragraphs": [
            "旧爱乐天句，今逢带雨春。",
            "花中都让洁，月下倍生神。",
            "翫好张瑶席，攀仍赠玉人。",
            "莫开红紫眼，此外尽非真。"
        ],
        "title": "梨花",
        "id": "2eede8bf-2367-4448-b83f-4b593d49507c"
    },
    {
        "author": "强至",
        "paragraphs": [
            "岸鸣连夜雨，舟系数家村。",
            "防盗频敲柝，愁吟早闭门。",
            "呼儿陈小酌，忆弟动归魂。",
            "安得晴风起，吹开波浪浑。"
        ],
        "title": "雨夜舟中",
        "id": "1940fc5c-a65c-4ade-ba28-bf67e0461e82"
    },
    {
        "author": "强至",
        "paragraphs": [
            "浮舟不用力，一水静于山。",
            "沙鸟晴相唤，河云晚更闲。",
            "微吟穷有象，清思入无间。",
            "河策谁云补，从公漫往还。"
        ],
        "title": "御河舟中",
        "id": "544bfb41-f107-48e6-84e8-ef38758f83e3"
    },
    {
        "author": "强至",
        "paragraphs": [
            "好在登高屐，东西类此身。",
            "游频齿几折，用久蜡还新。",
            "晚步怜今日，幽寻忆古人。",
            "莫随珠履客，且伴白纶巾。"
        ],
        "title": "屐",
        "id": "c9de9ef9-797c-4773-8fdf-a836a39dbdfd"
    },
    {
        "author": "强至",
        "paragraphs": [
            "城里更筹急，窗边竹影微。",
            "掩书双泪迸，抚事寸心违。",
            "岁月辜华绂，风霜感彩衣。",
            "陶潜空自赋，何处有田归。"
        ],
        "title": "夜坐",
        "id": "c4b2d935-82a4-484c-b13f-f64704d4475f"
    },
    {
        "author": "强至",
        "paragraphs": [
            "三秋开爽气，七月降元精。",
            "致主钧枢遍，尊贤衮钺轻。",
            "显庸归社稷，阴相在神明。",
            "漳水流无竭，年年伴寿觥。"
        ],
        "title": "韩魏公生日",
        "id": "1cc77986-929e-436a-900b-5ee9362a9d34"
    },
    {
        "author": "强至",
        "paragraphs": [
            "霜净干坤阔，登高极古台。",
            "秋声枫几落，客眼菊三开。",
            "短发频看帽，寒吟间引杯。",
            "篱边空意绪，难得白衣来。"
        ],
        "title": "九日",
        "id": "ab775702-1e9f-4977-8da8-eb6f66d5a283"
    },
    {
        "author": "强至",
        "paragraphs": [
            "薄宦三冬暮，殊方一纪余。",
            "笑歌筋力倦，勋业鬓毛疏。",
            "道路纷乘传，轩墀遝曳裾。",
            "无庸看半百，搔首岁云除。"
        ],
        "title": "庚戌岁除",
        "id": "6de25b53-964a-45a8-9a54-16c005deeb95"
    },
    {
        "author": "强至",
        "paragraphs": [
            "从容须陛对，萧洒待家居。",
            "近阁从戎笔，闲裁寄旧书。",
            "青衫逾一纪，黄卷尚三余。",
            "闻说山斋好，何时遂曳裾。"
        ],
        "title": "依韵和张文通中舍寄韩师元判官",
        "id": "8b81ec88-c1e1-4fb4-a4ce-2083cfbda856"
    },
    {
        "author": "强至",
        "paragraphs": [
            "丹山灵凤质，偶别帝梧飞。",
            "忽忆华林好，还收倦翼归。",
            "绿深宫树合，红薄苑花稀。",
            "重到回翔地，卑栖叹昨非。"
        ],
        "title": "送谭供奉",
        "id": "0ad770bb-4b17-48b9-aef5-5a7b0e0fc7b3"
    },
    {
        "author": "强至",
        "paragraphs": [
            "禁庐休夜直，瑞霭向朝敷。",
            "华阙辨云气，紫宸低斗枢。",
            "帝梧鸣彩凤，宫漏息铜乌。",
            "日出将临扆，天光冒海隅。"
        ],
        "title": "次韵仁叟禁中清晓",
        "id": "a9f824b2-1324-4b57-a180-6bfdc05a347a"
    },
    {
        "author": "强至",
        "paragraphs": [
            "朝饮送春酒，暮吟伤别诗。",
            "予愁鶑语乱，君兴马蹄迟。",
            "五府何时辟，三铨会早辞。",
            "回鞭晋阳道，不负细侯知。"
        ],
        "title": "送陆覃校书赴选西上",
        "id": "5ee7c4e0-fab8-4f35-be97-6ff6fa897e07"
    },
    {
        "author": "强至",
        "paragraphs": [
            "城市苦歊暑，寻凉到水穷。",
            "环林得高荫，解带取微风。",
            "渴肺举杯缓，汗肤兼酒红。",
            "当年河朔会，旧事岂全空。"
        ],
        "title": "次韵卢六员外避暑",
        "id": "53ec547e-66b0-42af-a086-48ea8005e089"
    },
    {
        "author": "强至",
        "paragraphs": [
            "今夜皇州月，秋光共几分。",
            "未全成皓魄，犹胜隔浮云。",
            "白发愁偏照，清樽喜独醺。",
            "遥怜江国弟，北望首殷勤。"
        ],
        "title": "中秋京师对月",
        "id": "f41b66f0-5dd2-416b-9f0b-24008d01d337"
    },
    {
        "author": "强至",
        "paragraphs": [
            "祖意生来达，诗心老去专。",
            "传灯与谁子，绝笔在何篇。",
            "朝客散谈席，野禽窥法筵。",
            "唯应轩北石，秋后自依然。"
        ],
        "title": "悼承天月禅老",
        "id": "6f0c1371-9298-41bf-afb2-35f6f58ea076"
    },
    {
        "author": "强至",
        "paragraphs": [
            "共昔登龙客，仍今同舍郎。",
            "后先趋帅府，南北重离觞。",
            "塞角催秋月，边烽落晓霜。",
            "军城看趣召，能久頼王祥。"
        ],
        "title": "送蹇磻翁都官赴倅梁门",
        "id": "d882aaa6-dfd6-4866-9f5e-201d7fda8442"
    },
    {
        "author": "强至",
        "paragraphs": [
            "弥月穷山雨，昏昏气蔽天。",
            "南荣初见日，万瓦已生烟。",
            "节物惊残腊，欢期减去年。",
            "愁来搔短发，对酒且陶然。"
        ],
        "title": "久雨初霁对酒偶作",
        "id": "79925e72-6f1a-4788-aa6d-af7de067ec74"
    },
    {
        "author": "强至",
        "paragraphs": [
            "提辔傍险径，喜随双炬红。",
            "薄云笼淡月，苦雾卷严风。",
            "马害谁云屏，神休觊所蒙。",
            "晨门未开钥，残梦续斋宫。"
        ],
        "title": "仲冬十六日祭马步",
        "id": "7e43addb-62be-4d2b-a24f-d9565b48107b"
    },
    {
        "author": "强至",
        "paragraphs": [
            "青灯频照面，黄卷懒低头。",
            "危坐自醒醉，孤斟谁献酬。",
            "檐前落星宿，城里息更筹。",
            "上马即尘事，欲归欣少留。"
        ],
        "title": "斋宫独酌待晓入城",
        "id": "cb0782af-4584-4ca1-bcb9-0e59d8c4a893"
    },
    {
        "author": "强至",
        "paragraphs": [
            "唐代诗人杰，家居世杜陵。",
            "祖风今不坠，君学善相承。",
            "气直横秋鹗，文雄绝汉鹏。",
            "风骚如命将，坛复让谁登。"
        ],
        "title": "赠杜咨秘校",
        "id": "abf91c1c-81fb-44cb-b602-980f5fed09a4"
    },
    {
        "author": "强至",
        "paragraphs": [
            "子美没已久，正风几替陵。",
            "上天忧道丧，远裔以诗承。",
            "驽足辄追骏，鷃心聊慕鹏。",
            "微之重堂奥，努力愿同登。"
        ],
        "title": "杜以诗和答依元韵赠之",
        "id": "4937e1d7-8050-43e6-b792-78f8f422face"
    },
    {
        "author": "强至",
        "paragraphs": [
            "陕人西望眼，唯认马蹄东。",
            "柳县追陶令，棠郊谒召公。",
            "问农游手劝，听讼下情通。",
            "千载莱芜后，传家有素风。"
        ],
        "title": "送范令巽之赴陕县",
        "id": "abc062c7-98a4-4b53-bb84-6edafb5592d6"
    },
    {
        "author": "强至",
        "paragraphs": [
            "早年登甲选，从事又东藩。",
            "地与淮流绝，城连海气昏。",
            "好山供健笔，暇日乐清樽。",
            "多著太平策，归来奏帝阍。"
        ],
        "title": "送同年张正臣赴海陵幕",
        "id": "c7b4e236-5dc1-45dd-af1f-a35edb47f66f"
    },
    {
        "author": "强至",
        "paragraphs": [
            "人事车轮转，年光木叶摧。",
            "交情论晚岁，生意共寒灰。",
            "未足胜宽褐，那能暖冻杯。",
            "知君寻气类，不为附炎来。"
        ],
        "title": "寒炉偶坐戏呈任道",
        "id": "f6f66774-f86f-46fd-b9e5-d9211370f2bd"
    },
    {
        "author": "强至",
        "paragraphs": [
            "浩荡藤州老，雄文鼓大编。",
            "声名元自重，述作许谁传。",
            "成诵惭空久，相逢偶未缘。",
            "承明内外相，交口誉师贤。"
        ],
        "title": "依韵和仲灵禅师喜贾丞相赵翰林见称辅教编之什",
        "id": "b87e91bb-84f9-419d-9af1-f4127edad730"
    },
    {
        "author": "强至",
        "paragraphs": [
            "卞山风月古，秀发在诗人。",
            "之子含清骨，禅师托后身。",
            "千篇取箧藁，一梦绕乡苹。",
            "知己大丞相，无劳揖缙绅。"
        ],
        "title": "送觉上人还霅",
        "id": "36515308-84e7-44ea-8205-76fe49f24af5"
    },
    {
        "author": "强至",
        "paragraphs": [
            "江南春自好，蜀客亦思归。",
            "泪与花俱落，心随燕共飞。",
            "露章还子舍，孝理副宸闱。",
            "禁署风流后，谋渔未有矶。"
        ],
        "title": "依韵和彭九及之归养之什",
        "id": "96e40538-1c69-4cf9-ad49-ba6fd72aa441"
    },
    {
        "author": "强至",
        "paragraphs": [
            "宣城从古胜，谢守擅风流。",
            "夫子名当世，君王付此州。",
            "讼铃闲郡阁，吟笔动江楼。",
            "莫忆窗中句，能诗今隠侯。"
        ],
        "title": "送宣州太守沈司封",
        "id": "11de1e9f-dd4b-4130-b111-9e1483cb864d"
    },
    {
        "author": "强至",
        "paragraphs": [
            "雨洗春枝冷，鶑愁晚更啼。",
            "感时双泪落，送客片帆西。",
            "淮隰逢鸰羽，京尘纵马蹄。",
            "有才无殿课，安稳步通闺。"
        ],
        "title": "送王天常太祝诗",
        "id": "81f6f3c0-1dc5-45d1-b050-d14837cad302"
    },
    {
        "author": "强至",
        "paragraphs": [
            "先生名不死，三百几年间。",
            "白首吟唐世，清风起越山。",
            "遗编流自久，异代许谁删。",
            "远裔传能事，斯文气欲还。"
        ],
        "title": "方殿省示惠远祖先生诗集",
        "id": "8c62ca17-efaa-47bf-be7f-4f58a5ca05be"
    },
    {
        "author": "强至",
        "paragraphs": [
            "壮怀衰独早，乐事病全稀。",
            "静听闻花落，欹眠见燕归。",
            "冠裳成外累，尘土汩真机。",
            "强起亲曹事，遥惭旧隠扉。"
        ],
        "title": "属疾",
        "id": "8947c37a-1f96-439f-bc5c-27e6054b888f"
    },
    {
        "author": "强至",
        "paragraphs": [
            "功名心寸折，岁月鬓双蓬。",
            "病畏酒杯绿，愁怜花蕊红。",
            "杖藜成暇日，行乐步春风。",
            "唯有张公子，翛然此意同。"
        ],
        "title": "予累日卧病适张文通惠教亦云服药漫成小诗呈之",
        "id": "09902149-615a-42a4-ad82-2fc1403f1610"
    },
    {
        "author": "强至",
        "paragraphs": [
            "孤直难知己，才华反误身。",
            "流年销壮节，多病对残春。",
            "酒到心如达，花空眼亦贫。",
            "贤愚通塞理，谁与问洪钧。"
        ],
        "title": "暮春被病感书",
        "id": "34108cda-a098-4536-8650-ac0b207f82f4"
    },
    {
        "author": "强至",
        "paragraphs": [
            "巨鳞非尺泽，多目漫污池。",
            "网漏从今日，筌忘复几时。",
            "饔人颜惨淡，渔子兴参差。",
            "岂似任公捷，群鳌一钓丝。"
        ],
        "title": "闻升甫南池观鱼所获无几戏成小诗奉呈",
        "id": "f0bbc99c-dac6-431c-959d-ed9cc14ea600"
    },
    {
        "author": "强至",
        "paragraphs": [
            "戢戢骈头戏，悠悠掉尾行。",
            "莫言盆盎窄，犹胜网罗横。",
            "竞触浮萍乱，时吹细浪生。",
            "嗟予遭病缚，羨汝遂微情。"
        ],
        "title": "病起观盆鱼",
        "id": "1d2498cf-ff90-4d0b-8117-75f90b2d595c"
    },
    {
        "author": "强至",
        "paragraphs": [
            "去去持丹笔，当官议是非。",
            "壮心低仕路，恋涕湿亲衣。",
            "汲浪樯乌急，吴霜稻蟹肥。",
            "论文杯酒后，从此故人稀。"
        ],
        "title": "送王明叟起秀州法掾",
        "id": "90168306-88a5-444b-9aa5-4e2178c74c36"
    },
    {
        "author": "强至",
        "paragraphs": [
            "郡狱乏掾属，君才盛府依。",
            "犴牢烦暂掌，鸾枳复卑飞。",
            "尽室轻装去，新吟满箧归。",
            "风流伤别处，粉泪洒红衣。"
        ],
        "title": "行叟权秋掾比回正老以诗寄之因次韵奉和",
        "id": "3cfd1f3b-6945-4d2d-9b7b-5c446ac79efc"
    },
    {
        "author": "强至",
        "paragraphs": [
            "执政昔曾祖，滞才今令孙。",
            "三迁才大幕，万石已高门。",
            "阮瑀妙草檄，毛公深雅言。",
            "相从宾主乐，淮月共清樽。"
        ],
        "title": "送石亢之节推赴庐州幕府",
        "id": "00067062-df3a-4e78-a40a-b59e36fe2e9a"
    },
    {
        "author": "强至",
        "paragraphs": [
            "有客就征骖，风前别酒酣。",
            "慈颜依膝下，归意满江南。",
            "去路草初歇，到家梅正含。",
            "短书无惜寄，别后抵清谈。"
        ],
        "title": "送子立荣侍南归",
        "id": "69cf5521-9987-47df-b74f-b1b02eb261ec"
    },
    {
        "author": "强至",
        "paragraphs": [
            "斗杓西揭柄，南吕已飞灰。",
            "芝室占熊梦，蓬山挺梓材。",
            "世欣金鷟见，人庆玉麟来。",
            "天意非难料，行看位上台。"
        ],
        "title": "上何太宰生日二首  其一",
        "id": "d79e8ba5-1c34-4f6b-a8c1-14000577f177"
    },
    {
        "author": "强至",
        "paragraphs": [
            "皇穹符宝运，嵩狱降真贤。",
            "明月中秋后，黄花九月前。",
            "潭潭新紫府，叠叠旧青毡。",
            "遐想灵椿庆，春秋合几年。"
        ],
        "title": "上何太宰生日二首  其二",
        "id": "c1dd6e6a-69a2-4ead-acbe-4e0501ae155e"
    },
    {
        "author": "强至",
        "paragraphs": [
            "身世扁舟里，飘飖可奈何。",
            "万生劳白日，一笑属沧波。",
            "阔网施能几，闲机用未多。",
            "余颜自憔悴，莫作楚臣歌。"
        ],
        "title": "渔者",
        "id": "675dd6b2-1a32-43e1-a2e2-2a663f557836"
    },
    {
        "author": "强至",
        "paragraphs": [
            "几尺江东雪，同时户北风。",
            "全家愁坐外，寄命苦吟中。",
            "已分书帷冷，偏憎酒盏空。",
            "漫将丰岁兆，去问白头翁。"
        ],
        "title": "对雪六首  其一",
        "id": "c57a9b94-627f-416b-a940-a165cdaeb959"
    },
    {
        "author": "强至",
        "paragraphs": [
            "草树惊全失，山河望转非。",
            "片时藏地险，底处极天围。",
            "楼半轻相逐，檐前急自飞。",
            "乘风还有意，故去点人衣。"
        ],
        "title": "对雪六首  其二",
        "id": "d49f764b-ddf9-47cd-a96c-cba16535deb3"
    },
    {
        "author": "强至",
        "paragraphs": [
            "飘洒三冬暮，苍茫一气凝。",
            "寒威斗自壮，空色晓逾澄。",
            "狂走寻冈兔，饥呼失树鹰。",
            "年来交态浅，有兴即谁乘。"
        ],
        "title": "对雪六首  其三",
        "id": "5d2bd67c-6a22-4142-aab2-d92d929404e0"
    },
    {
        "author": "强至",
        "paragraphs": [
            "影乱侵书幌，花轻辍酒杯。",
            "襟怀同落寞，气象亦崔嵬。",
            "屡折参云竹，偏凌照水梅。",
            "红炉方尔附，未可论寒灰。"
        ],
        "title": "对雪六首  其四",
        "id": "f91ada81-5377-4cea-b150-7d3a710a2e8b"
    },
    {
        "author": "强至",
        "paragraphs": [
            "色浮千里白，气逼万家寒。",
            "独鸟饥犹啄，痴儿喜自团。",
            "向风初舞急，入夜转声干。",
            "此味同谁冷，吟窗映素冠。"
        ],
        "title": "对雪六首  其五",
        "id": "602c1f9a-2f93-41f4-8c3b-d621b50bc841"
    },
    {
        "author": "强至",
        "paragraphs": [
            "朔风吹不尽，颢气入无间。",
            "市井人喧息，江湖鸟翼顽。",
            "酒边惊晚岁，吟外失群山。",
            "温室便高卧，明朝任塞关。"
        ],
        "title": "对雪六首  其六",
        "id": "b1d3e87d-5304-45e7-818d-f898fe381c91"
    },
    {
        "author": "强至",
        "paragraphs": [
            "方外得师晚，相逢出古心。",
            "交成真合水，意在始知琴。",
            "宦路尘泥久，禅扃岁月深。",
            "清风贻绝唱，一诵快烦襟。"
        ],
        "title": "次韵答承天月长老",
        "id": "90414460-a0bf-48b5-9d0d-bb43c0b74972"
    },
    {
        "author": "强至",
        "paragraphs": [
            "师有知人术，一言珍万金。",
            "圣门防取貌，吾道素论心。",
            "越树秋声起，武陵归思深。",
            "桃源千载事，此说更难寻。"
        ],
        "title": "涂中书四十言奉寄武陵则师",
        "id": "5abe9863-3f37-4c08-a908-6be5f8ddf9fa"
    },
    {
        "author": "强至",
        "paragraphs": [
            "庄严模浄域，金碧照晴霓。",
            "土木有时竭，楼台无日低。",
            "林泉藏好处，巾屦得安栖。",
            "我愧陶彭泽，烦师数过溪。"
        ],
        "title": "书香严屋壁呈寺主隆师",
        "id": "73f66ce6-de09-426f-b3c0-280de2c118cf"
    },
    {
        "author": "强至",
        "paragraphs": [
            "昔以医名著，今兹祖意传。",
            "众生如不病，大士自安禅。",
            "貌等涧松古，性同山月圆。",
            "应防猿鸟忆，却指旧林泉。"
        ],
        "title": "诗送长老芝公归灵洞",
        "id": "6e78ad31-0e0b-4ad4-afb3-5bbedda56bcc"
    },
    {
        "author": "强至",
        "paragraphs": [
            "林泉久安住，心境两无尘。",
            "禅外牵余想，诗中老此身。",
            "虚怀延海众，雄辩服谈宾。",
            "伟特如师少，相逢悟宿因。"
        ],
        "title": "赠净土嵩长老",
        "id": "b40a486b-c3c9-4a6f-b631-e618f95dd7dc"
    },
    {
        "author": "强至",
        "paragraphs": [
            "大士本宿植，妙年离世纷。",
            "定心驯海鸟，诗语淡秋云。",
            "与物曾无著，收声恐有闻。",
            "唯将诸祖意，晚岁导迷群。"
        ],
        "title": "赠霞长老",
        "id": "2d0f4934-ce88-45c8-bb5f-2eea31521746"
    },
    {
        "author": "强至",
        "paragraphs": [
            "不见汤师久，病眠时序深。",
            "忽惊朱夏过，真负碧云吟。",
            "他日虎溪约，同时凤阙心。",
            "未论应去住，杖屦且相寻。"
        ],
        "title": "酬齐上人",
        "id": "e2a79143-fb99-4a97-a70c-ae6f9c985a72"
    },
    {
        "author": "强至",
        "paragraphs": [
            "西北尘游倦，东南野兴深。",
            "帐空惭鹤怨，山暝忆猨吟。",
            "大士真交臂，连篇契夙心。",
            "会须携蜡屐，云峤陟千寻。"
        ],
        "title": "景山无思二大师垂和鄙诗复依前韵奉答",
        "id": "0ba68c4c-4399-4863-88d8-fc758d51b19f"
    },
    {
        "author": "强至",
        "paragraphs": [
            "半岁风埃地，终朝云水情。",
            "身兼飞锡健，眼向故山明。",
            "不改禅衣色，从来野橐轻。",
            "烦师伴猨鸟，两耳厌车声。"
        ],
        "title": "送臻上人还云山",
        "id": "dfede204-2ac7-4912-96c1-17ba98938c7b"
    },
    {
        "author": "强至",
        "paragraphs": [
            "恐是逃名客，因为出世流。",
            "人间云不定，心外佛何求。",
            "醉喜形骸放，诗嫌偶对囚。",
            "我应遭窃笑，声利乃身仇。"
        ],
        "title": "诗赠圆公大士",
        "id": "f4abf663-a666-4aff-abb7-a950f33d274b"
    },
    {
        "author": "强至",
        "paragraphs": [
            "世好元难合，便甘或弃辛。",
            "喜师同肺腑，偶尔异衣巾。",
            "文约牵常俗，诗情远过人。",
            "相邀松下别，山意入秋新。"
        ],
        "title": "仲灵禅师以诗见邀辄走笔依韵附还使奉和",
        "id": "20f7fa1d-d3a3-4349-a86b-ecb355d17b7b"
    },
    {
        "author": "强至",
        "paragraphs": [
            "定忆婆娑树，双垂满地阴。",
            "春风吹社燕，归意逐淮禽。",
            "帆落横江尽，门开小院深。",
            "先挝大法鼓，续震海潮音。"
        ],
        "title": "送李讲主还维扬",
        "id": "a9ba6457-f66e-4ca3-9c61-cfe3bb05ad10"
    },
    {
        "author": "强至",
        "paragraphs": [
            "未干宫砚墨，犹暖御炉烟。",
            "鸡唱空催晓，龙飞忽上天。",
            "攀髯三月暮，洒泪五云边。",
            "盛德无容报，尘埃万寿篇。",
            "飞帚飘宸翰，赓歌纵睿才。",
            "歌欢三合燕，声转两宫哀。",
            "人世金縢祕，天门玉锁开。",
            "年年初夏月，寂寞寿山杯。"
        ],
        "title": "仁宗皇帝挽歌辞四首  其一",
        "id": "228a0557-bb39-4520-94fa-cf31946ba3a1"
    },
    {
        "author": "强至",
        "paragraphs": [
            "轻徭宽日力，横费惜秋毫。",
            "临谏天容睟，尊贤圣体劳。",
            "干坤收化育，弓剑入悲号。",
            "十月西陵仗，愁云隔赭袍。"
        ],
        "title": "仁宗皇帝挽歌辞四首  其二",
        "id": "750c4dda-dce2-4784-9216-34f6022c7a97"
    },
    {
        "author": "强至",
        "paragraphs": [
            "圣运一千载，君临四十春。",
            "宝图先与子，妙断独如神。",
            "瑞表虚南极，哀声动北辰。",
            "天钟尧舜性，庙号讫称仁。"
        ],
        "title": "仁宗皇帝挽歌辞四首  其三",
        "id": "5d82dc63-6517-4df1-a1d3-27e2e5cffc39"
    },
    {
        "author": "强至",
        "paragraphs": [
            "许国三朝老，传家万石君。",
            "乞骸章未报，没齿讣先闻。",
            "挽铎摇秋露，铭旌卷暮云。",
            "龙冈逢吉壤，马鬣寄高坟。"
        ],
        "title": "石太保挽词",
        "id": "6f32f20b-f5df-47a5-abd9-05092cd28002"
    },
    {
        "author": "强至",
        "paragraphs": [
            "一门新茹痛，八座近云亡。",
            "祸故近贤者，风流失望郎。",
            "葬帷笼淡月，挽铎诉清霜。",
            "祖烈系谁绍，三槐老北堂。"
        ],
        "title": "王广渊郎中挽词",
        "id": "b8156c9e-4af0-478a-b7e0-9798a4c640fc"
    },
    {
        "author": "强至",
        "paragraphs": [
            "流水身飘忽，青云意阔疏。",
            "儒林看作传，使者合求书。",
            "野月随丹旐，山烟湿素车。",
            "寝门今日泪，一洒为无余。"
        ],
        "title": "王子直挽词二首  其一",
        "id": "c4a0b881-3ba0-41a3-b705-4f82526538c9"
    },
    {
        "author": "强至",
        "paragraphs": [
            "王氏仍淮水，贤人减颍川。",
            "风流今尽矣，天理旧茫然。",
            "亲涕霑封箧，交情动绝絃。",
            "公卿谁不到，偏夭贾生年。"
        ],
        "title": "王子直挽词二首  其二",
        "id": "f257ba31-beaa-44e3-b72b-a94c80a2e353"
    },
    {
        "author": "强至",
        "paragraphs": [
            "法度居无失，图书动有稽。",
            "不偕君子老，空美大夫妻。",
            "淡月临新兆，清风在旧闺。",
            "哭声摧陇水，山鸟学人啼。"
        ],
        "title": "晋阳郡君挽词  其一",
        "id": "6237a4ef-2055-47b7-b41c-4272354ae9fd"
    },
    {
        "author": "强至",
        "paragraphs": [
            "夫贤微子后，身贵毕公孙。",
            "独弃斑衣养，空余象服尊。",
            "悲风缠挽铎，苦雾湿铭旛。",
            "谁谓灵香验，何曾见反魂。"
        ],
        "title": "晋阳郡君挽词  其二",
        "id": "0d88a302-7ce2-402a-ac10-e28a24401efe"
    },
    {
        "author": "强至",
        "paragraphs": [
            "北风已作东风客，昨日何如今日暄。",
            "造化有期寻万木，阳和无迹走千门。",
            "土牛陌上摧花杖，玉燕钗头坠彩旛。",
            "独我题诗添意绪，又看残腊委冰痕。"
        ],
        "title": "立春",
        "id": "f675f272-760d-4db8-823b-46879f14b7a7"
    },
    {
        "author": "强至",
        "paragraphs": [
            "春中酣酣破宿霾，春心衮衮泻长淮。",
            "无情草树相看久，得意亲朋一笑乖。",
            "世俗冰霜谁暖眼，古人金石已枯骸。",
            "愁来独对青山坐，唯有东风入旧怀。"
        ],
        "title": "春日山中感怀",
        "id": "31e87dfd-cc7f-4c26-84ae-f6912a72ff85"
    },
    {
        "author": "强至",
        "paragraphs": [
            "君家茂族出关西，壮气长干万丈霓。",
            "斥鷃羨鹏舒海翼，驽骀观骥骋霜蹄。",
            "诗才多慕谪仙逸，宦绪犹嫌梅福低。",
            "千里霄程方策足，莫云今日是卑栖。"
        ],
        "title": "赠杨尉纯甫",
        "id": "fd88e433-0f52-41e6-9293-6a6cd8d1d840"
    },
    {
        "author": "强至",
        "paragraphs": [
            "戢戢新芽迸旧林，才生有节便虚心。",
            "已邻佛界黄金地，更学仙家碧玉簪。",
            "失灌要须防倦仆，偷餐切莫听饥禽。",
            "凭师养取成修竹，截管终令作凤吟。"
        ],
        "title": "若师院咏笋",
        "id": "0e64076a-63c6-462e-92cd-36898225cd29"
    },
    {
        "author": "强至",
        "paragraphs": [
            "绝艳浓香一倍繁，青春归去已珊珊。",
            "障风护恐檀心损，和雨攀应玉手寒。",
            "今日我来频举爵，明年谁共凭栏干。",
            "盛传京雒多名品，未得寻芳洗眼看。"
        ],
        "title": "席上次韵纯甫牡丹",
        "id": "33924375-1a31-4dc9-af86-b22f4742db67"
    },
    {
        "author": "强至",
        "paragraphs": [
            "新持手版苕溪掾，应恨浮名别故乡。",
            "泽国几瞻飞雁序，春风自入坠鳣堂。",
            "坐曹未改平生好，开卷能如往日忙。",
            "龙首主人监郡乐，定蒙宾礼考文章。"
        ],
        "title": "寄湖掾杨浩然",
        "id": "5fb088e3-c80e-4a4a-9cb0-3e723ccf1634"
    },
    {
        "author": "强至",
        "paragraphs": [
            "年年不会春来处，疑自深红嫩白间。",
            "今日却从何处去，明年依旧待君还。",
            "不堪眼见鶑花老，安得心同木石顽。",
            "身外韶华犹可再，其如绿鬓与朱颜。"
        ],
        "title": "送春",
        "id": "7d25f4e2-0170-491e-b2b1-9d7fa315bcd8"
    },
    {
        "author": "强至",
        "paragraphs": [
            "独行先生旧隠荒，大名宁受一棺藏。",
            "能诗秀骨应无朽，近冢闲花亦自香。",
            "卷轴门人收箧笥，岁时族子奉烝尝。",
            "逸民未许先贤传，犹说梁鸿有孟光。"
        ],
        "title": "经和靖林先生旧隠",
        "id": "93fe3454-767f-4196-a3c2-6e6d5ae70383"
    },
    {
        "author": "强至",
        "paragraphs": [
            "汉世最优文学掾，因君官称复荣今。",
            "青春事业收名路，白首光华照士林。",
            "风月每邀花底醉，干坤共老水边吟。",
            "安车正好追先烈，子舍唯增二百金。"
        ],
        "title": "赠陆元象文学",
        "id": "f0297495-fbc1-4d3d-89de-5bad99dbf74d"
    },
    {
        "author": "强至",
        "paragraphs": [
            "花下诗翁已富情，爱花相咏句还成。",
            "才开秀格能殊众，到老清香不负名。",
            "世上流芳归几处，江南传价入中京。",
            "干坤定是怜馨德，那许风前趁落英。"
        ],
        "title": "依韵和陆丈瑞香花",
        "id": "620e908d-137d-4516-b11d-e0eef1622e71"
    },
    {
        "author": "强至",
        "paragraphs": [
            "画鹢追风千楫动，锦标翻日万人呼。",
            "骄龙战水争先后，采蜃横川半有无。",
            "波底鱼虾愁破窟，岸傍车马看盈涂。",
            "竞心犹出功名下，吟倚扁舟为一呼。"
        ],
        "title": "竞渡",
        "id": "001bb021-c0b9-4c5f-8981-d3b2f16f24cc"
    },
    {
        "author": "强至",
        "paragraphs": [
            "管劲毫尖匠制宜，故人珍赠我何为。",
            "分殊定远初投日，得似文通旧梦时。",
            "大手愧无才翰用，正心惟见友朋规。",
            "纷纷纸尾方劳署，辜负词林视草词。"
        ],
        "title": "谢纯甫惠笔",
        "id": "e488faa6-3b84-4202-bb1b-09bf68cff5ce"
    },
    {
        "author": "强至",
        "paragraphs": [
            "干坤泱漭作秋容，节物情怀两莫穷。",
            "山雨欲来阴竟日，溪云不断气浮空。",
            "頼存樽酒时倾绿，更有歌裙可醉红。",
            "偶尔登临愈兴感，朱颜容易变衰翁。"
        ],
        "title": "次韵和纯甫秋阴闷书",
        "id": "ae524bcf-f964-4d1c-8c25-27eab8adb859"
    },
    {
        "author": "强至",
        "paragraphs": [
            "晻暧秋旻气象浓，对时览物两无穷。",
            "才开又合烟光重，欲落还收雨意空。",
            "直恐客头先老白，却思日脚带斜红。",
            "天真不扰无余感，谁似前溪下钓翁。"
        ],
        "title": "再次前韵",
        "id": "2def5f01-3e3e-4eda-ac3e-7ce174a47a8f"
    },
    {
        "author": "强至",
        "paragraphs": [
            "朔吹鸣时万叶黄，独留琼蕊擅幽芳。",
            "水边野外开虽晚，腊后春前赏未忙。",
            "素艳若敷应雪妬，嫩心犹閟已风香。",
            "此花更是梅仙咏，消得花间饮百觞。"
        ],
        "title": "纯甫出近郊以梅花未开成篇见贻因次元韵奉酬",
        "id": "ebb3feee-8db2-48c9-ad4f-d55c057f6713"
    },
    {
        "author": "强至",
        "paragraphs": [
            "湖畔难寻使者麾，湖光犹照旅人衣。",
            "气蒸泽国能无润，堤贮云天别有围。",
            "杨柳经霜相对老，凫鹥饱食自由飞。",
            "系舟索纸题诗句，更把闲愁付落晖。"
        ],
        "title": "过练湖",
        "id": "90ebf5c4-5eb9-4b7a-8433-7210555c4545"
    },
    {
        "author": "强至",
        "paragraphs": [
            "江上胥山古木阴，祠堂气象亦萧森。",
            "江云不散忧君色，山月犹明死国心。",
            "迁史简编今断缺，吴人牲酒日肥深。",
            "鄙怀异代悲忠烈，一拜威灵泪满襟。"
        ],
        "title": "题吴山伍子胥祠",
        "id": "e0de4a71-62c2-4fda-82af-30c164588bfb"
    },
    {
        "author": "强至",
        "paragraphs": [
            "前日枯槎接断溪，今朝白石跨完堤。",
            "牧儿静立牛磨角，诗客闲惊马驻蹄。",
            "涧雨涨来流浅濑，山风扫过断纤泥。",
            "十家岂乏相如辈，当有人从柱上题。"
        ],
        "title": "资国山口石桥",
        "id": "58f2c7d3-8fca-48ea-85fa-044d0f8a1387"
    },
    {
        "author": "强至",
        "paragraphs": [
            "鱼寻细脉上轻澌，鸟趁微和哢好枝。",
            "多病强倾春日酒，苦吟还接暮冬诗。",
            "江南信息梅应蕊，京国风流柳未丝。",
            "最有佳人随节序，钗头彩胜竞垂垂。"
        ],
        "title": "立春",
        "id": "04a907e4-9266-4021-9449-2dd63e56d732"
    },
    {
        "author": "强至",
        "paragraphs": [
            "一束衣冠四十春，公今收得自由身。",
            "朱颜出仕看同辈，白发归荣有几人。",
            "何处觅金分素里，只闻行路羨清尘。",
            "扁舟急解随河缆，犹恐京埃污葛巾。"
        ],
        "title": "送朱郎中得谢归淮南二首  其一",
        "id": "9de334b0-e533-4008-807c-62341c2aeeb0"
    },
    {
        "author": "强至",
        "paragraphs": [
            "天香犹在入朝衣，早见都门解绶归。",
            "晚岁高风增慷慨，今宵列宿动光辉。",
            "谁供白酒开谈笑，自向沧洲洗是非。",
            "从此淮禽相看喜，沙边不复背公飞。"
        ],
        "title": "送朱郎中得谢归淮南二首  其二",
        "id": "fac1cbd8-e050-4f69-8028-125130c7258a"
    },
    {
        "author": "强至",
        "paragraphs": [
            "六科顿网索豪雄，巖穴贤群为一空。",
            "夫子独沈穷巷底，故人多列要涂中。",
            "志行应在功名早，欲大难为富贵充。",
            "年未平津学晁董，伫观画并耀江东。"
        ],
        "title": "次韵酬答胡一之",
        "id": "e6d93dc0-fd3c-457d-be58-e83652e21d06"
    },
    {
        "author": "强至",
        "paragraphs": [
            "雪意徘徊收腊尾，风光迤逦上花梢。",
            "强倾浮蚁尝春酌，终似南禽忆旧巢。",
            "愁里年华侵短发，吟边生意满东郊。",
            "玉盘丝菜无消息，索寞空斋畏客嘲。"
        ],
        "title": "立春辇下作",
        "id": "fc188e9c-c86a-4e57-96e0-3584ac810c10"
    },
    {
        "author": "强至",
        "paragraphs": [
            "何门织妇为春魔，几听啼鶑暗辍梭。",
            "美酿入唇宜莫算，芳期屈指已无多。",
            "迎风柳絮飘都尽，著雨花枝落半过。",
            "正好狂歌对余景，休因节物叹蹉跎。"
        ],
        "title": "依韵和择之惜春",
        "id": "913bbea4-c8b0-4647-9154-124588b42f3c"
    },
    {
        "author": "强至",
        "paragraphs": [
            "圣门颜子最称贫，犹有箪瓢奉一身。",
            "罕似饥肠游太学，独将生意托洪钧。",
            "常时闵笑遭流俗，今日依归得主人。",
            "早夜从容咨道谊，切防事业去青春。"
        ],
        "title": "寄陈介进士",
        "id": "36dab8db-f62d-4e67-b6e3-7ad4862c1479"
    },
    {
        "author": "强至",
        "paragraphs": [
            "形如圆月色欺霜，曾许佳人掩面藏。",
            "袁守扬风方慰惬，班姬中道忽悲凉。",
            "自知掌握初经用，岂顾尘埃此暂伤。",
            "只恐来年清暑殿，别将纨素上君堂。"
        ],
        "title": "次韵和秋扇",
        "id": "49c9f581-b826-4d8c-918a-d0bab794d9a0"
    },
    {
        "author": "强至",
        "paragraphs": [
            "京洛多年作意游，撇然归思满林丘。",
            "尘衣才洗吴中水，吟锡还寻海畔州。",
            "独夜挥弦泣山鬼，几旬谈妙动藩侯。",
            "孤云高迹真无定，又理轻装买客舟。"
        ],
        "title": "月卿大师以书抵予言到自永嘉今将还杭因索诗送行聊书短章塞来请之勤",
        "id": "9cf02a09-7dbe-4b66-8b3c-1798838b18c8"
    },
    {
        "author": "强至",
        "paragraphs": [
            "花浓新出黄金矿，枝软轻垂绿玉条。",
            "正色逢人何太晚，清香到酒亦终朝。",
            "篱边此意同萧瑟，霜后无言对寂寥。",
            "凡卉不为孤艳地，渊明真赏欲争邀。"
        ],
        "title": "菊",
        "id": "7b692399-c9b2-416b-bb51-645d9b24f693"
    },
    {
        "author": "强至",
        "paragraphs": [
            "残腊新春判此朝，斗寒犹未动寅杓。",
            "白催晓色融冰片，绿转风光入柳条。",
            "丝菜落盘随玉手，镂花垂胜压金翘。",
            "六年不见江梅影，长觉归心似旆摇。"
        ],
        "title": "立春",
        "id": "d75c28e8-8633-4fc0-a7ac-68477fd1eb65"
    },
    {
        "author": "强至",
        "paragraphs": [
            "溪楼燕子懒飞飞，一鼓轻雷渐作威。",
            "细濯林花红抹浅，低濛岸柳翠光微。",
            "偶穿纵步寻山屐，且解销忧贳酒衣。",
            "华表有人还未得，更堪取次送春归。"
        ],
        "title": "次韵丁评事春雨",
        "id": "285715b5-1738-4462-89cf-aa0bfbd2caa5"
    },
    {
        "author": "强至",
        "paragraphs": [
            "插旗打鼓放船头，二纪蓬莱一梦游。",
            "回首谁能顾庭鹭，收心自可近江鸥。",
            "盘堆玉缕鲈初脍，盏溢金波酒旋篘。",
            "摩诘定怀廊庙弟，新诗未免到皇州。"
        ],
        "title": "送王文玉归浙",
        "id": "8c58faeb-cbe3-49c9-b93f-cbe1cafb279a"
    },
    {
        "author": "强至",
        "paragraphs": [
            "雨气随云却上天，山头已扫欲晴烟。",
            "柳条不尽空围岸，荷叶犹新未碍船。",
            "时序百年催乐事，干坤一笑入诗篇。",
            "主人著姓平原后，莫惜金樽醉绮筵。"
        ],
        "title": "依韵和达夫泛湖之作",
        "id": "b081f364-fcd3-4cb9-9781-e822979e94f5"
    },
    {
        "author": "强至",
        "paragraphs": [
            "春风那解系狂游，朝醉桐江暮柳洲。",
            "大手千篇随电扫，孤踪四海学云浮。",
            "荣名不落闲宵梦，退筑聊为晚岁谋。",
            "老橘残鲈犹有兴，片心还起洞庭舟。"
        ],
        "tags": [
            "洞庭湖"
        ],
        "title": "贾麟自睦来杭复将如苏戏赠短句",
        "id": "79f781ca-d95b-46d3-b110-b9ba6cb5044b"
    },
    {
        "author": "强至",
        "paragraphs": [
            "高洒潜川爱拙翁，堂闲雅与拙情同。",
            "宦涂耻用机心达，圣世宁为直道穷。",
            "千载奸纤羞白骨，一时夷坦擅清风。",
            "邑人三岁观贤化，巧诋销萌讼缿空。"
        ],
        "title": "题于潜张明甫爱拙堂",
        "id": "f2e38458-79e5-4281-9242-ceda9f1ea521"
    },
    {
        "author": "强至",
        "paragraphs": [
            "月色无云喜共看，葛衣藜杖到君边。",
            "宦游易作浮云散，人事难同好月圆。",
            "菊露凄清吟可老，竹风幽洒坐疑仙。",
            "明年席上天南北，合破高斋此夜眠。"
        ],
        "title": "月夜与陈行父杨公济吴常甫出诣蔡子难",
        "id": "a5eba80c-cdb5-4bfe-92d6-591d47d8890c"
    },
    {
        "author": "强至",
        "paragraphs": [
            "才过中元九日期，人间最重早秋时。",
            "当年间杰凝天粹，此际生贤作吏师。",
            "候属金行资义节，气钟庚宿究兵奇。",
            "愿公大用龄盈百，岁岁长吟祝寿诗。"
        ],
        "title": "丈人生辰",
        "id": "5840540e-d22e-4fe9-ab1f-3921908dd886"
    },
    {
        "author": "强至",
        "paragraphs": [
            "把诏心先剑外飞，一身与国系安危。",
            "玉关落日辞金印，锦水春风转绣旗。",
            "历见本朝归秉轴，多由全蜀出分麾。",
            "少陵漫为知音喜，行到花溪已恐迟。"
        ],
        "title": "依韵和杨公济喜嘉定帅王待制移成都",
        "id": "d7c0fd92-1483-4c0a-a560-60530b7cfcd3"
    },
    {
        "author": "强至",
        "paragraphs": [
            "冻云朝湿万峰寒，凿齿辛勤访道安。",
            "世外更无吴水石，林中还有晋衣冠。",
            "襟期飘洒随烟霭，诗句纵横出肺肝。",
            "见说松门长不锁，夜凉犹过别山看。"
        ],
        "title": "闻杨公济冒寒访契嵩上人",
        "id": "4babc955-26fb-409c-a331-2635c7db5d0f"
    },
    {
        "author": "强至",
        "paragraphs": [
            "绀瓶白酒下吟堂，洗盏倾甆肯漫尝。",
            "寒屋自融春日面，煖杯能转少年肠。",
            "山妻相对惊愁破，稚子无端笑饮狂。",
            "百岁光阴空自远，醉时苦短醒时长。"
        ],
        "title": "杨公济岁暮惠酒",
        "id": "b02ba5e7-1d4b-439d-812d-7175a54fcca3"
    },
    {
        "author": "强至",
        "paragraphs": [
            "春风不散三冬雪，暖日犹明五月霞。",
            "病眼漫开常见雨，客颜新破始逢花。",
            "故园何在情还剧，旧驿空存使转赊。",
            "白白朱朱今颇验，退之诗句亦天葩。"
        ],
        "title": "经春久雨未尝寻芳舟次黎驿始见桃李红白成阵爱而有题",
        "id": "cdc2be98-beda-4921-bd9e-4717a187fdd8"
    },
    {
        "author": "强至",
        "paragraphs": [
            "一声残角绕千门，霜气涵空乱宿氛。",
            "车马往来无僻地，星河收去有闲云。",
            "余生惨淡身宜佚，人事崎岖足反勤。",
            "渐喜太阳浮海面，群鸦鸣噪尚纷纷。"
        ],
        "title": "晓出",
        "id": "5a68a238-9aab-41da-9d4f-c56769c400b1"
    },
    {
        "author": "强至",
        "paragraphs": [
            "子美幕中赡暇日，喜传幽事到京华。",
            "地偏浙水开孤垒，风散江云覆万家。",
            "日出鱼虾来早市，潮空凫雁落晴沙。",
            "羨君吏隠能终岁，却恨吾游未有涯。"
        ],
        "title": "依韵和酬杨公济澄江见寄长句",
        "id": "55f37f64-32c7-44a5-9e7e-ce8506dc1799"
    },
    {
        "author": "强至",
        "paragraphs": [
            "登高时节异乡中，回首家山隔乱峰。",
            "白酒莫辞今日醉，黄花不似故园逢。",
            "苦嗟节物经秋老，赢得情怀为别浓。",
            "却爱紫微诗意好，笑歌开口强为容。"
        ],
        "title": "九日至嘉禾",
        "id": "3a0184c1-cba8-4c66-8641-c4721ac16d5b"
    },
    {
        "author": "强至",
        "paragraphs": [
            "临淮郡事素称繁，太守才明此典藩。",
            "每岁欲甄群吏状，是人思出大贤门。",
            "孤生自恨方趋走，末迹无缘被荐论。",
            "异日愿公持大柄，毕身犹足望洪恩。"
        ],
        "title": "知郡都官示答盱眙周令诗有感而作",
        "id": "0c97b877-1c15-4176-9af7-68e8a60adf25"
    },
    {
        "author": "强至",
        "paragraphs": [
            "素节清明照水台，夷涂行骋忽徘徊。",
            "惊人险句何妨露，向阙丹心未可灰。",
            "马勒春风朝弁集，鸡呼晓日禁门开。",
            "从来早赐清闲对，不信君王肯弃才。"
        ],
        "title": "送前水监王仲贤郎中赴阙",
        "id": "cf8b6278-f7a2-400e-be33-c35e924ee1c3"
    },
    {
        "author": "强至",
        "paragraphs": [
            "病眠官舍趣方高，强起区区视冗曹。",
            "当世纤机漫蜗角，除身万事尽鸿毛。",
            "田园归去古称达，轩冕傥来人自劳。",
            "汩没青衫逾壮岁，穷通一任大钧陶。"
        ],
        "title": "病起偶书",
        "id": "9bffe512-eec9-469d-b548-8749f3e212b2"
    },
    {
        "author": "强至",
        "paragraphs": [
            "身世飘飖水上萍，时情暗淡草边萤。",
            "百年日月空忧喜，一笑干坤任醉醒。",
            "此外浮沈俱委命，相逢汝我即忘形。",
            "寻山各有襄阳马，莫遣题诗笔暂停。"
        ],
        "title": "感怀寄杨公济",
        "id": "ef60b275-2089-4305-b447-f02e71b8e3d4"
    },
    {
        "author": "强至",
        "paragraphs": [
            "天边愁绪细如毛，眼底诗情付浊醪。",
            "张许忠魂空日月，邹枚乐事委蓬蒿。",
            "积成乡思心频折，送尽年华首重搔。",
            "杜子南宾犹此日，主人恩意觉徒劳。"
        ],
        "title": "冬尽日睢阳感事",
        "id": "03bed7b0-b7a9-4205-8aff-4af1ba615acb"
    },
    {
        "author": "强至",
        "paragraphs": [
            "野色宽围四缭墙，一穿林径百忧忘。",
            "浓花细草青春半，语燕游蜂白日长。",
            "寄兴不知诗笔倦，惜时犹喜酒杯香。",
            "席间数点残英坠，万片随风此滥觞。"
        ],
        "title": "依韵和尹嗣复仲春会食船场",
        "id": "c9887036-dd79-4b27-9cd6-d862962f1cfa"
    },
    {
        "author": "强至",
        "paragraphs": [
            "庆历天王设网罗，君时遗俊我登科。",
            "当时未识名犹熟，此日相逢分固多。",
            "摩戛青云知志在，惊嗟素业怵时过。",
            "朱颜皓齿偷欢处，暂置功名任酒酡。"
        ],
        "title": "次韵酬礼之见贻",
        "id": "dba55178-7cf7-4fd2-b883-8aa87c0ec1ef"
    },
    {
        "author": "强至",
        "paragraphs": [
            "传家素业志雄轲，乌足区区羨决科。",
            "以道自尊今古少，不才而第苇麻多。",
            "圣门奥阃期君至，宾馆清谈许我过。",
            "文酒有时留剧饮，长教阿买到醺酡。"
        ],
        "title": "再次韵礼之见贻之什",
        "id": "61cf9572-81ff-4242-8f27-c0700772266f"
    },
    {
        "author": "强至",
        "paragraphs": [
            "泗上风宜旧罕传，邦人谁说贡鳞鲜。",
            "隔淮小市若古画，接楚远山疑宿烟。",
            "民舍卑漥多困水，农畴硗瘠少逢年。",
            "顾予居里号繁胜，举目只为乡思牵。"
        ],
        "title": "次韵礼之淮上吟",
        "id": "01510c5b-ef1b-4648-924f-30af66e1a638"
    },
    {
        "author": "强至",
        "paragraphs": [
            "春迟地冷日萧骚，野旷林疏风怒号。",
            "畚锸一声趋蚁垤，旗幡四面落鸿毛。",
            "黄埃成穗坐还积，绿鬓欲丝歌漫劳。",
            "暂闭柴荆如避寇，江湖归思入渔舠。"
        ],
        "title": "董役河上风霾继日",
        "id": "0fbd4edd-c9cb-471b-b1c9-2ba8a5153dae"
    },
    {
        "author": "强至",
        "paragraphs": [
            "江国芙蕖夏最繁，临堤每见尚盘桓。",
            "清淮况是稀疏有，江萼争教取次看。",
            "晓艳不随生意绝，孤根宁减旧时安。",
            "主人知我江乡客，弗忍池边独自观。"
        ],
        "title": "排岸判官以荷花为贶书五十六字以谢",
        "id": "91fa4270-5ef2-4c18-982f-f568b01c6d6d"
    },
    {
        "author": "强至",
        "paragraphs": [
            "重阳无酒上高台，冷对西风笑几回。",
            "虽信佳辰从古重，不知今日为谁来。",
            "忽闻天外清歌发，云是淮边曲宴开。",
            "自叹弗如篱下菊，此时翻得伴吟杯。"
        ],
        "title": "九日上兵部",
        "id": "4cbc5909-0505-48d4-8591-30c2ce13498b"
    },
    {
        "author": "强至",
        "paragraphs": [
            "儒肠多病怯肥羶，海产从来独所便。",
            "淮甸风宜乖素嗜，江乡水品忆经年。",
            "分甘已佩公情重，加饭宁须俗祷虔。",
            "食箸不停资大嚼，免教馋吻镇流涎。"
        ],
        "title": "谢徐屯田惠海味",
        "id": "4d2f4943-fea4-40fc-9d0b-3752480d61eb"
    },
    {
        "author": "强至",
        "paragraphs": [
            "酒蚁清香绿盏飞，河鲂雪缕玉盘肥。",
            "三春花草殊南北，一笑干坤外是非。",
            "膏血生民劳版筑，筋骸薄宦走都畿。",
            "陶潜此日方萧瑟，那啻篱边遇白衣。"
        ],
        "title": "常尉携酒馔就部役所见劳",
        "id": "9be417a0-8059-4d2e-9719-8708c26f20bc"
    },
    {
        "author": "强至",
        "paragraphs": [
            "干坤摇落满风霜，候雁来时道路长。",
            "玉塞哀音惊远戍，沧洲寒影伴残阳。",
            "灯前客鬓愁双白，天外乡书断一行。",
            "莫倚善飞江汉阔，暗中矰缴绝须防。"
        ],
        "title": "咏雁",
        "id": "5167cd22-f822-4617-a61b-e156a2375119"
    },
    {
        "author": "强至",
        "paragraphs": [
            "东风自动故园枝，未见终期不雨时。",
            "遮莫年光浮水嫩，定应春色上花迟。",
            "山川惨淡随人意，车马艰难误客期。",
            "万瓦烟青犹足慰，始知井屋有晨炊。"
        ],
        "title": "立春后连雨",
        "id": "e247b231-a5f1-40e9-9257-e75ade2d5ce0"
    },
    {
        "author": "强至",
        "paragraphs": [
            "壮年不觉登三纪，正月如今过一旬。",
            "人寿短长难定准，春期九十更逡巡。",
            "纵当簿领无余暇，自合眉头且强伸。",
            "况值山城公事简，不谋笑饮是痴人。"
        ],
        "title": "春日感怀",
        "id": "6c9b729b-0fb4-4612-b529-c8fa2de7432d"
    },
    {
        "author": "强至",
        "paragraphs": [
            "当年直气吐虹霓，因使平津位晚跻。",
            "大笔驱驰争化匠，纤机摆落得天倪。",
            "名随婺女双溪远，诗压休文八咏低。",
            "官是诸卿郡山水，志完宁独在公圭。"
        ],
        "title": "献知府张少卿",
        "id": "7adac11f-d28c-4711-a225-531cd7c1490f"
    },
    {
        "author": "强至",
        "paragraphs": [
            "作邑穷山奈拙何，簿书期会损天和。",
            "却缘众醉独醒甚，翻觉同舟敌国多。",
            "岂顾有人张巧舌，第忧无术拯颓波。",
            "偏亲垂老妻孥少，独愧渊明归去歌。"
        ],
        "title": "邑斋偶书",
        "id": "9ff5a94b-e958-4127-bd68-aae357315cc0"
    },
    {
        "author": "强至",
        "paragraphs": [
            "铁瓮城边古道场，近来人说赞公房。",
            "江盘北固山形转，云抱南朝树色苍。",
            "世外青鸳谁结构，坐间紫鸽自回翔。",
            "十年滞客空吟想，未识诸天在上方。"
        ],
        "title": "寄题甘露寺文岳上人环翠阁",
        "id": "abb0ea9d-720d-49d8-87b1-4a7e93fa7403"
    },
    {
        "author": "强至",
        "paragraphs": [
            "陋邑相逢乐且敖，一枰才了又丹醪。",
            "酒因校户知君大，棋为论饶觉我高。",
            "忽对溪山挥别袂，却忧棋酒寡同袍。",
            "勉哉各努当年力，无使功名见二毛。"
        ],
        "title": "送吕贯中",
        "id": "0a42501c-4dcb-48d2-b8ee-78f018882a2b"
    },
    {
        "author": "强至",
        "paragraphs": [
            "山城寒食已冷落，更值暴雨过园林。",
            "余花似对晚春泣，好鸟时傍残枝吟。",
            "况逢节物宜笑饮，莫待老大惜光阴。",
            "明朝虽晴未可出，溪水溢路浮泥深。"
        ],
        "title": "寒食值雨",
        "id": "bf4fdc76-ef10-414f-b524-923f984ed72f"
    },
    {
        "author": "强至",
        "paragraphs": [
            "心驰关右气轩轩，笑著征袍谢别樽。",
            "面对延和知远器，力城东洛是名门。",
            "边需前去劳多算，疆事归来听一言。",
            "洮陇居人瞻汉使，此行知不为河源。"
        ],
        "title": "送郡判郑世表库部奉使陕西",
        "id": "cf69dbee-4f23-4629-93a0-480f9aa06cb3"
    },
    {
        "author": "强至",
        "paragraphs": [
            "年来穷山少见日，十日阴雨一日晴。",
            "春色于人既无分，酒徒与我宜违盟。",
            "林花及时亦自蕊，山鸟应节犹知鸣。",
            "况复吾生异花鸟，何为对景如忘情。"
        ],
        "title": "久雨不果行乐偶书短篇自戏",
        "id": "8edc8dc7-14bd-4816-b69a-92e2b6480f57"
    },
    {
        "author": "强至",
        "paragraphs": [
            "字人亡状序宜愆，何意天心独不然。",
            "甘澍未尝差十日，丰储应使足三年。",
            "井庐但觉涂歌溢，水旱宁忧牒讼煎。",
            "自是化工苏百谷，误褒多谢邑中贤。"
        ],
        "title": "粹中先辈以甘雨时降兆为丰岁过形雅什猥推凉德辄次元韵以答来贶",
        "id": "6a09697c-e7f4-43cf-881a-16b3af421176"
    },
    {
        "author": "强至",
        "paragraphs": [
            "归舟南过练塘时，重阅前年送别诗。",
            "人世阖棺方始定，客程流梗固难期。",
            "君还里闬寻三雅，我尚山城守一枝。",
            "涵碧春来应倍好，何缘吟对举清巵。"
        ],
        "title": "元卿舟次丹阳读予与诸君前年送别联句因作以道南还愆期之意远垂寄示辄依元韵和答",
        "id": "681ae7e1-f6d8-4c90-8ef6-c37f7b6a15c0"
    },
    {
        "author": "强至",
        "paragraphs": [
            "贪讽高吟日几回，辞珍转觉意逾瑰。",
            "子云天禄惭余地，工部花溪揜旧才。",
            "渴肺喜因秋水疗，病眸惊对夜光开。",
            "今朝那独夸荣贶，更贮私囊耀后来。"
        ],
        "title": "以诗还府推杨学士无为编辱佳篇见答谨次元韵和酬",
        "id": "86c5932f-cbf8-4439-b97a-5e9f499b1289"
    },
    {
        "author": "强至",
        "paragraphs": [
            "公逾四十气方强，未怕秋风作鬓霜。",
            "人物此时仍富乐，襟怀无事可悲凉。",
            "严涂行取青毡物，末路宁同白首郎。",
            "满目溪山宜旷望，醉提北斗挹霞浆。"
        ],
        "title": "秋日咏楼感怀二首  其一",
        "id": "b4869091-67d5-4862-99d1-436566f2acc3"
    },
    {
        "author": "强至",
        "paragraphs": [
            "摇落秋旻一望长，浮空颢气白如霜。",
            "楼头待月郡城晚，水底有天江国凉。",
            "却恨人生如寄客，未容年少即衰郎。",
            "除非烂醉酬清景，莫惜千金换斗浆。"
        ],
        "title": "秋日咏楼感怀二首  其二",
        "id": "4aa38095-fcbd-4470-9d20-60f035e7eb03"
    },
    {
        "author": "强至",
        "paragraphs": [
            "洞庭一夜落清霜，枝上新苞叶底黄。",
            "摘去金沙抟作颗，剖来玉露结成囊。",
            "岭头梅小酸无味，渭北梨粗冷欠香。",
            "合荐甘馨调鼎实，未宜登俎奉君尝。"
        ],
        "tags": [
            "洞庭湖"
        ],
        "title": "和人食橘",
        "id": "cbd59562-d69f-49bc-981d-90baa47fcab0"
    },
    {
        "author": "强至",
        "paragraphs": [
            "是非不到酒樽边，樗散谁呼小谪仙。",
            "天上浮查空有路，人间种秫独无田。",
            "花明绿野吟毫秃，月近青楼饮帽偏。",
            "姓字未劳金简记，圣经方倚大儒传。"
        ],
        "title": "戏赠孙师尹",
        "id": "7c639323-7246-4020-b1ee-98ff55f5a2e2"
    },
    {
        "author": "强至",
        "paragraphs": [
            "风雨衡门此夜开，羊昙喜报谢安来。",
            "病眸强对题诗烛，感泪频添话旧杯。",
            "江上索居空岁月，渭阳故事未尘埃。",
            "不眠且听寒更坐，日夕相过复几回。"
        ],
        "title": "程舅夜见过",
        "id": "497a9fbc-d7f7-402d-855f-58d9deeeb2eb"
    },
    {
        "author": "强至",
        "paragraphs": [
            "南雪今年几尺高，林飞圹走亦嗷嗷。",
            "闾阎易冷无烟火，巢穴虽空有羽毛。",
            "对客懒能倾冻酒，令人自愧著温袍。",
            "何当万丈缝狐貉，宽作良裘覆汝曹。"
        ],
        "title": "苦寒",
        "id": "1cb46cb7-33c7-432b-85fd-14d06db4defd"
    },
    {
        "author": "强至",
        "paragraphs": [
            "禄钟不满俸钱悭，伏腊才周聚族艰。",
            "仅足晨羞供色养，未能日饮乐慈颜。",
            "醇醲获奉偏亲寿，珍重缘从太守颁。",
            "诗雅百壶夸宠赠，岂如公惠敌丘山。"
        ],
        "title": "谢知郡郎中惠酒",
        "id": "18b11e27-371f-464e-8aa6-efa6b26b2983"
    },
    {
        "author": "强至",
        "paragraphs": [
            "墙边几树玉参差，照眼幽花冷自宜。",
            "香阵晚交风破蕊，粉花朝湿雪融枝。",
            "故人消息从谁寄，造物生成似我迟。",
            "且慰蹉跎尽诗兴，江楼闲笛不须吹。"
        ],
        "title": "梅",
        "id": "835394b1-0f3f-49b2-b154-b0b2a123ca86"
    },
    {
        "author": "强至",
        "paragraphs": [
            "夫子文章老更工，六经俱达一身穷。",
            "为逃州县时情薄，不问田园岁计空。",
            "别酒正思倾夜雪，书邮忽喜寄春风。",
            "遥知父子传家乐，却笑当年论异同。"
        ],
        "title": "寄刘道秘书",
        "id": "b49ea300-9a8b-4476-a010-322a01fee366"
    },
    {
        "author": "强至",
        "paragraphs": [
            "江花飘去不留春，海燕飞来独语人。",
            "局促年光花过眼，飘飖生理燕谋身。",
            "壮怀已入双蓬鬓，乐事还成一窖尘。",
            "唯有浊醪存妙趣，不容忧喜扰吾真。"
        ],
        "title": "春尽",
        "id": "728330b1-1615-423c-aaf7-1cbbd563c19f"
    },
    {
        "author": "强至",
        "paragraphs": [
            "山水相和碧色鲜，中间飞阁插云端。",
            "水声喷薄如孤泻，山势巉巖复对盘。",
            "吟恐昔人精魄笑，到疑盛夏骨毛寒。",
            "流觞已往双鱼在，怀古探奇两事干。"
        ],
        "title": "涵碧阁东阳山水佳处予闻且久独未能往近得进士与邑官唱和诗读之景物依然如暂经目因次元韵附诸篇之末云",
        "id": "d77a74cf-cf68-490d-9fb6-a696ae9ee2b2"
    },
    {
        "author": "强至",
        "paragraphs": [
            "手把君诗愧暗投，为论昔会觉难酬。",
            "巨杯既醉行无算，大句相鏖敌固求。",
            "别后溪山应故态，近来寤寐忆前游。",
            "致身不早真吾耻，犹喜清欢尚黑头。"
        ],
        "title": "依韵答元卿",
        "id": "c1580a39-3268-4eeb-a783-9fdf8e5d06e7"
    },
    {
        "author": "强至",
        "paragraphs": [
            "予怀天地惠何悭，頼有仁侯念拙艰。",
            "尘土未尝轻俗状，风霜多为霁严颜。",
            "兵厨美酿才嘉贶，子舍清吟继宠颁。",
            "诗酒而今谐素嗜，更兼春雪满群山。"
        ],
        "title": "某蒙太守卢公惠酒因作诗以谢公子仇香遽赐光和复次韵叙事酬答",
        "id": "46dbe76c-b819-49dc-a971-3d4bf13283a2"
    },
    {
        "author": "强至",
        "paragraphs": [
            "煌煌肉食有高冠，附者如驰顺坂丸。",
            "吾子与时诚异向，穷山为我肯相看。",
            "更烦溢幅投玑琲，自愧无门借羽翰。",
            "努力穷年求禄仕，而今行路倍云难。"
        ],
        "title": "张君枉道顾予因书短篇以答来贶",
        "id": "c78ba476-ea56-45fc-802f-3eed8624df25"
    },
    {
        "author": "强至",
        "paragraphs": [
            "夫子文章却异端，横流遏尽见平湍。",
            "间于风雅能臻极，粹甚圭璋不假刊。",
            "累句辄尝论盛美，赐篇还与作荣观。",
            "起予自愧无商学，何敢言诗向杏坛。"
        ],
        "title": "某前日以鄙诗叙谢通判国博特垂宠和谨复依韵上答",
        "id": "75245f23-ff35-4752-af63-f3a52f9a33da"
    },
    {
        "author": "强至",
        "paragraphs": [
            "庐陵风物素称繁，幕府雄夸列郡间。",
            "从事有才诗笔健，平时无警檄书闲。",
            "清吟良足偿风月，曲宴应频醉髻鬟。",
            "行矣功名及年少，未宜留意属江山。"
        ],
        "title": "送同年周涛赴吉幕",
        "id": "1cc02f61-4f53-4564-8e7b-9e076c483981"
    },
    {
        "author": "强至",
        "paragraphs": [
            "盛府年来讼缿空，等闲深入乱云中。",
            "惊禽引避前驱旆，宝刹幽寻数亩宫。",
            "飞盖塞涂溪影杂，行歌聒地谷声通。",
            "东阳屈指风流尹，前有休文后有公。"
        ],
        "title": "和通判国博和金华著作陪知府少卿游北山韵",
        "id": "e3e24e20-f7c2-4bfd-af85-6e6e2ee78e23"
    },
    {
        "author": "强至",
        "paragraphs": [
            "风吹旱叶作秋声，凉气微从雨脚生。",
            "赤地黄埃归一洗，寸心远目觉双清。",
            "干坤应救街前暍，黎庶如逃釜内烹。",
            "我喜南窗无俗物，葛衣飘洒体还轻。"
        ],
        "title": "旱秋喜雨",
        "id": "8bf565a1-ae88-4943-b8b5-6672a9dc504e"
    },
    {
        "author": "强至",
        "paragraphs": [
            "重阳独步上层巖，目断吾疆尚载瞻。",
            "人世只能愁杜牧，菊花岂解忆陶潜。",
            "吟无旧友辞多感，饮为佳辰量倍添。",
            "旅宦七回逢此节，旋销壮岁似磨镰。"
        ],
        "title": "东阳九日寄浦江同寮",
        "id": "898c65b2-7f6b-43f2-b7ca-0e7865339748"
    },
    {
        "author": "强至",
        "paragraphs": [
            "秋光未老已风酸，还似春来料峭寒。",
            "酒盏莫辞今日醉，人心况是在时欢。",
            "佳辰从古逾金重，远岫登高见黛攒。",
            "且学牧之开口笑，休因菊蕊泪阑干。"
        ],
        "title": "次韵国博九日",
        "id": "f0dd39fe-674b-4e70-a0f8-726c8c3a663c"
    },
    {
        "author": "强至",
        "paragraphs": [
            "予昔尝推二子能，试篇每出辄嗟惊。",
            "文章即日开鹏运，兄弟同时醉鹿鸣。",
            "乐善自怜心不负，知人独喜眼偏明。",
            "来春早附登科录，甲乙应联旧姓名。"
        ],
        "title": "东阳吴氏昆仲并荐诣阙",
        "id": "d3300955-1260-45da-ac49-b964febe1a93"
    },
    {
        "author": "强至",
        "paragraphs": [
            "莫向醉乡寻畔域，古今容尽太平人。",
            "沈酣天地来同处，脱略衣冠去卜邻。",
            "一境断无车下土，四时惟有瓮头春。",
            "虚亭未敢从君饮，犹欠陶公漉酒巾。"
        ],
        "title": "题公节醉乡亭",
        "id": "7d4e007e-e059-452f-a828-b83bff7b11b5"
    },
    {
        "author": "强至",
        "paragraphs": [
            "我向荣涂倒足行，折腰尚可代深耕。",
            "嗟君二纪差高第，犹尔三冬伴后生。",
            "壮志几多成坠鹄，明年四十趁啼鶑。",
            "金章衮衮从韦布，穷达何时不递更。"
        ],
        "title": "冬末郡学感怀和韵",
        "id": "ef45b4cb-bd5e-46cd-9047-f05e41393df5"
    },
    {
        "author": "强至",
        "paragraphs": [
            "春色才从野外知，柳阴花气暖霏霏。",
            "出林啼鸟逢人住，掠路游蜂傍马飞。",
            "薄宦尘埃空自哂，长吟风物阻相依。",
            "弟酬兄唱饶才思，珠玉同携满袖归。"
        ],
        "title": "依韵和令绰兄弟春日出郊",
        "id": "0af22cf5-10c0-4ec4-9134-c3c14368b2b7"
    },
    {
        "author": "强至",
        "paragraphs": [
            "先生萧瑟半涂休，一跌青云不再收。",
            "名压班行来众毁，笔镵造化起天仇。",
            "王韦党破谁为地，柳播风殊愿易州。",
            "庙食罗池今尚否，满编遗韵掩鸣球。"
        ],
        "title": "依韵和张叔毅读柳先生文",
        "id": "026f708c-e659-4a58-b270-3d5a16a14b67"
    },
    {
        "author": "强至",
        "paragraphs": [
            "鱼沫遇穷能一煦，鶑声得意亦相求。",
            "近来无复友朋义，独善颇为鱼鸟羞。",
            "今日指心论皎皎，明朝掉臂逐悠悠。",
            "世间唯我交夫子，忧喜同怀二十秋。"
        ],
        "title": "呈陆革进士",
        "id": "24fcb785-1010-475c-b6d1-23ffadee96ad"
    },
    {
        "author": "强至",
        "paragraphs": [
            "我今作邑水云乡，一到犹疑换俗肠。",
            "况在尘区正纷汩，乍来法界得清凉。",
            "松筠锁雾姿逾秀，楼阁摩霄势欲翔。",
            "更即高僧叩空理，功名富贵尽毫芒。"
        ],
        "title": "游华藏寺",
        "id": "835f35c5-dceb-4ce0-8578-991946da15c4"
    },
    {
        "author": "强至",
        "paragraphs": [
            "千尺危桥跨浪雄，压桥虚阁势凌空。",
            "直疑有路通银汉，又讶横天卧玉虹。",
            "尽挹江山归醉目，独开怀抱向清风。",
            "却嗟景出天随后，不得当年一咏工。"
        ],
        "title": "书吴江垂虹亭诗",
        "id": "80848b35-6074-4d10-a3ee-d96a6e3a5b0a"
    },
    {
        "author": "强至",
        "paragraphs": [
            "尘土长愁举眼低，转身今喜近晴霓。",
            "天边牛斗开吴墅，鸟外山川走越溪。",
            "拟解醉冠从此宿，恨无健笔为君题。",
            "牙签绕架藏书满，知与青云别作梯。"
        ],
        "title": "登陆氏书楼",
        "id": "bfe4e919-2e56-46e6-9882-255a40637e01"
    },
    {
        "author": "强至",
        "paragraphs": [
            "主人爱客扫林亭，天影波光相与明。",
            "蝶傍池边飞舞惯，鸟从花上往来轻。",
            "沧浪傲世不复羨，鶗鴂妒春惟欲鸣。",
            "能趁繁枝开熟酿，先拼黄帽为君倾。"
        ],
        "title": "依韵和答陆革进士招饮池上诗",
        "id": "cf38a7b7-d3aa-4f7a-9800-db9fbbe39740"
    },
    {
        "author": "强至",
        "paragraphs": [
            "公子姓张天上有，少年如谊雒阳无。",
            "满编秀气同归楚，后夜文星不照吴。",
            "云密蛟龙闲未试，霜寒鸿雁急相呼。",
            "知君懒爱平湖绿，白日声名会早图。"
        ],
        "title": "送张叔毅北归",
        "id": "8ad86ce6-0e33-40a1-bfe2-764147aac13a"
    },
    {
        "author": "强至",
        "paragraphs": [
            "谪仙放荡来江东，醉吟三见江花红。",
            "吴儿聚观玉勒骏，越女一笑金钱空。",
            "笔端灵文落彩凤，席上古气舒长虹。",
            "飘然又趁白云北，别语有尽情无穷。"
        ],
        "title": "送范君武",
        "id": "fea7cf74-7cc9-41be-81df-90666d907d69"
    },
    {
        "author": "强至",
        "paragraphs": [
            "宰邑优游不足为，传家事业复能持。",
            "政兼子产那专惠，学近康成最爱诗。",
            "百里耕桑增日课，三年闾井见风移。",
            "襟怀洒落恬荣进，清节从来畏众知。"
        ],
        "title": "依韵和郑中立秘丞将替写怀",
        "id": "960e1e0f-9941-4bca-bd34-4d9341e6bbd0"
    },
    {
        "author": "强至",
        "paragraphs": [
            "子猷雅爱此君深，清白传家直至今。",
            "有似致身怜劲节，更应待物并虚心。",
            "闲来点笔书新粉，醉后移床傍细阴。",
            "分到渭川青玉种，严公宅里许同吟。"
        ],
        "title": "和知府王给事官舍北轩新竹",
        "id": "e073acbf-72ff-4956-ba64-da6c64edc243"
    },
    {
        "author": "强至",
        "paragraphs": [
            "故人消息苦难真，终日吴天望楚云。",
            "黄鹄不知何处举，新鶑应似此中闻。",
            "旧来饮量还能几，别后诗才转不群。",
            "忽遣长髯驰短札，数行千里赠殷勤。"
        ],
        "title": "得叔毅书",
        "id": "c61a6c40-7f1e-48ff-978d-24addbdc619f"
    },
    {
        "author": "强至",
        "paragraphs": [
            "论交乡里各儿童，三纪相看两鬓蓬。",
            "孤宦无资元附骥，故人得意近乘骢。",
            "秦仪面激殊今日，管鲍心知有古风。",
            "归兴严程何太急，片时车马复西东。"
        ],
        "title": "别林仁祖御史",
        "id": "4f1dd289-f2bd-4795-94a8-337bd2dbd06e"
    },
    {
        "author": "强至",
        "paragraphs": [
            "自恨飞迁出谷迟，东君不是故相遗。",
            "园林纵许容羁迹，蜂蝶还应笑后时。",
            "休恃绵蛮能巧啭，还须冷落守空枝。",
            "春风著力年年在，未必羽翰今便衰。"
        ],
        "title": "晚鶑献都官",
        "id": "62c22bae-b201-4069-bc95-ad0af409bbd5"
    },
    {
        "author": "强至",
        "paragraphs": [
            "离幽便欲趁芳时，越分非能守一枝。",
            "多语羞随禽反舌，逢辰强学凤来仪。",
            "故林有约依前去，落絮无踪逐处随。",
            "若得东风聊借力，免教燕燕竞差池。"
        ],
        "title": "再和都官见答",
        "id": "5a98ea3d-bdd4-4fd3-997c-e90cc27d4cd0"
    },
    {
        "author": "强至",
        "paragraphs": [
            "清吭临风啭较迟，春光相背去如遗。",
            "名园已失堪栖处，幽谷何如未出时。",
            "早恨狂风偷好景，更和微雨宿残枝。",
            "斋庭健翼飞虽晚，一举青云笑我衰。"
        ],
        "title": "汤七秀才见和再和",
        "id": "363219c5-0589-4154-8198-dc183ea1ebfa"
    },
    {
        "author": "强至",
        "paragraphs": [
            "胸中六籍收高谊，手抚辞章应礼闱。",
            "不饮故人相别酒，恐沾寿母自缝衣。",
            "吴河击棹开深冻，汴日迎鞭弄短晖。",
            "四十明年方得仕，平生未与古人违。"
        ],
        "title": "送施野夫赴举",
        "id": "ab14befb-458e-427c-b3f3-e1158e297862"
    },
    {
        "author": "强至",
        "paragraphs": [
            "妙誉相高耸一乡，士林注目看轩翔。",
            "玉蹄骏欲腾先路，金距雄思擅旧场。",
            "只待秋闱排甲乙，稳携晓砚写文章。",
            "如今老将虽无勇，忆拔蟊弧尚激昂。"
        ],
        "title": "秋试甫期辄成短篇呈马公节裴进士光世",
        "id": "d9f41e10-9c87-43b8-bb3b-04f3b0027c1d"
    },
    {
        "author": "强至",
        "paragraphs": [
            "谪仙醉跨玉鲸鳞，夷甫名谈喜更闻。",
            "照眼暖光开野日，入怀晴气散江云。",
            "尘埃洗去人家好，空阔飞来鸟翼勤。",
            "莫望帝乡频感慨，世间随处有珍群。"
        ],
        "title": "依韵和李持正晚晴出谒王子高马上口占之作",
        "id": "d1ca9792-3d05-4398-aade-0b35ccae956c"
    },
    {
        "author": "强至",
        "paragraphs": [
            "向晓寒威觉倍浓，雪霙纷糅冷兼风。",
            "乱装琼树千林密，疑泻银河一夜空。",
            "鸥鹭失群吟景内，干坤同色醉眸中。",
            "青衫瘦马凌朝出，翻羨袁安得卧穷。"
        ],
        "title": "次韵公胜晓起对雪",
        "id": "c1d56fdc-54fc-4b0f-a60c-52d774ea97f6"
    },
    {
        "author": "强至",
        "paragraphs": [
            "昨夜寒梅忽一枝，早如常岁合开时。",
            "欲冬天地恩先及，未雪园林色易知。",
            "世眼已教容易赏，晓风何用再三吹。",
            "若论霜菊无多晚，只此春葩苦较迟。"
        ],
        "title": "次韵公胜早梅",
        "id": "2c0958c4-88de-46a6-b292-79e210472ffb"
    },
    {
        "author": "强至",
        "paragraphs": [
            "孤根初掘出巖隈，赤脚殷勤手自栽。",
            "翠叶未成官秩满，清阴别待主人来。",
            "阶墀好养今朝操，梁栋须归异日材。",
            "犹胜夭桃情意薄，刘郎去后始花开。"
        ],
        "title": "予官将满婢子始植小柏于堂下因感而书",
        "id": "0a213193-9a52-4595-9214-cffde6f71435"
    },
    {
        "author": "强至",
        "paragraphs": [
            "解去铜章尚月余，一春文酒会全疏。",
            "无机自好亲鸥鸟，虽弱仍甘下鳄鱼。",
            "乐事易空如委蜕，流年难挽甚奔车。",
            "酒徒文友心期在，任有臧仓毁子舆。"
        ],
        "title": "暮春偶书呈才甫慎微",
        "id": "c2cc2653-da85-4f57-aee7-eae52010fb10"
    },
    {
        "author": "强至",
        "paragraphs": [
            "同时两郡冠乡书，屈指俄经一纪余。",
            "顾我冗涂移蹇足，羨君荣路驾奔车。",
            "方从解绂辞巖邑，已见飞章厌石渠。",
            "自古盖棺人事定，未应今日较龙猪。"
        ],
        "title": "予解邑过杭遇介之学士谒告南归",
        "id": "8fcbc421-cbcf-4b1d-9a37-a8663e965690"
    },
    {
        "author": "强至",
        "paragraphs": [
            "策马长郊羨子真，独赢风物与诗论。",
            "惊飞雁鹜投前涧，归去牛羊识旧村。",
            "暴涨溪声闻远近，久阴山气乱朝昏。",
            "异乡我亦嗟游宦，莫说啼鹃有怨魂。"
        ],
        "title": "依韵和杨尉郊外怀乡",
        "id": "2b85d25d-fd0a-4e70-9127-9e29536fde9b"
    },
    {
        "author": "强至",
        "paragraphs": [
            "屡衄名场岁已高，此行谁赠一绨袍。",
            "久从客路嗟重趼，独对秋风感二毛。",
            "游倦几漫许都刺，愤深将广楚人骚。",
            "而今荐口难开吻，第爱穷途节可褒。"
        ],
        "title": "郑君天常有诗贻杨尉因次韵以赠",
        "id": "7d7dcc0b-e847-4758-8910-f903fcb9c3e4"
    },
    {
        "author": "强至",
        "paragraphs": [
            "月底云楼一水湄，天光湖色两琉璃。",
            "樽前更坐清风客，笔下争翻白雪词。",
            "物外骨毛应自爽，世间笑语不容追。",
            "千年庾亮胡床后，此兴今人亦未衰。"
        ],
        "title": "彭及之邀吴仲源杨公济与某夜会望湖楼独某后期为关所隔偶成四篇以呈诸君  其一",
        "id": "ec392d8d-c967-4c31-862b-ab0fbdc042d5"
    },
    {
        "author": "强至",
        "paragraphs": [
            "诸公爱月欲狂颠，脚踏花栏手襞笺。",
            "那作常时挥彩笔，直须飞句上青天。",
            "岂无剧笑惊山叟，应有妍词调水仙。",
            "独我清宵尘滓甚，乱蚊声里汗肤眠。"
        ],
        "title": "彭及之邀吴仲源杨公济与某夜会望湖楼独某后期为关所隔偶成四篇以呈诸君  其二",
        "id": "f7a387f0-ec1f-4e6f-906f-86906719296f"
    },
    {
        "author": "强至",
        "paragraphs": [
            "波射飞楼缥缈间，云梯岂合在尘寰。",
            "金樽倒尽星垂地，玉滴书干月过山。",
            "槛底吴僧空仰望，座中蜀客頼西还。",
            "我遭鱼钥无情甚，只许吟魂夜度关。"
        ],
        "title": "彭及之邀吴仲源杨公济与某夜会望湖楼独某后期为关所隔偶成四篇以呈诸君  其三",
        "id": "0f4330fc-756a-4924-a8f4-6f3563e1ede7"
    },
    {
        "author": "强至",
        "paragraphs": [
            "故国英雄已寂寥，飞楼气象自飘飖。",
            "天边鸟翼愁檐额，雨后虹光转槛腰。",
            "直恐笑歌惊白日，却怜身世近青霄。",
            "云梯纵险容人上，始信明河亦有桥。"
        ],
        "title": "彭及之邀吴仲源杨公济与某夜会望湖楼独某后期为关所隔偶成四篇以呈诸君  其四",
        "id": "0a91951a-e0ca-44fe-b018-d9fa59f3e146"
    },
    {
        "author": "强至",
        "paragraphs": [
            "读书曾寄此轩头，官路归来十二秋。",
            "文酒故人无一在，蓬蒿荒径有余愁。",
            "差池岁月辜金印，憔悴干坤复布裘。",
            "却扫尘埃张旧榻，云中鸡犬笑淹留。"
        ],
        "title": "再寄元真宫读书",
        "id": "ba9823d1-cabc-4fee-9fe8-2c5540f8119f"
    },
    {
        "author": "强至",
        "paragraphs": [
            "江上初逢社燕归，青春二月色犹微。",
            "茸茸屐底草烟合，冉冉樽边花雾飞。",
            "蹭蹬容图双鬓改，苍茫乐事寸心违。",
            "紫丝结鞚谁家子，马跃东风试薄衣。"
        ],
        "title": "二月二日作",
        "id": "8f865e02-cc67-4079-81e6-73166b4c4b24"
    },
    {
        "author": "强至",
        "paragraphs": [
            "南徐景物古愁人，薄宦扁舟更水滨。",
            "不识浊醪倾北固，独随寒雨出西津。",
            "连天风浪声兼厉，当路鼋鼍气亦振。",
            "吾道屈伸非一日，世情未要责江神。"
        ],
        "title": "将渡扬子风雨忽作",
        "id": "6cbb9a78-6c9f-4a45-bc02-84ec7fbc84d1"
    },
    {
        "author": "强至",
        "paragraphs": [
            "廊腰偃月势环遭，秋宇澄明照一毫。",
            "楼槛转身侵白日，海山随眼没惊涛。",
            "泉枯碧甃鳗形遁，屋跨苍崖鸟翼劳。",
            "屈指旧游今二纪，新愁烂熳入风骚。"
        ],
        "title": "登梵天上方",
        "id": "ede60b62-e902-4c35-b2cc-2d66f0a1f4ea"
    },
    {
        "author": "强至",
        "paragraphs": [
            "冥冥细雨湿高秋，花底歌前也合愁。",
            "烟树几株疏雨岸，风帆一梦过三州。",
            "生涯未解谋根固，官路那能免叶浮。",
            "却羨邻船樽有酒，不妨弟劝与兄酬。"
        ],
        "title": "舟过三郡率值风雨呈同行沈氏昆仲",
        "id": "cc07c288-0b17-4f66-8ff1-bbb5076ee2c4"
    },
    {
        "author": "强至",
        "paragraphs": [
            "藤州大士两眉厖，万卷丛身寄一窗。",
            "诗力健能支倒岳，词源涌可截奔江。",
            "高名耸动朝中士，旧隠荒芜岭外邦。",
            "想像孤风犹未见，何时能使片心降。"
        ],
        "title": "依韵和公济寄仲灵禅老",
        "id": "7becf659-4b92-422e-b13c-c441c4994a53"
    },
    {
        "author": "强至",
        "paragraphs": [
            "几年巾屦四方游，倦足还逢胜地留。",
            "电迅禅机超达磨，云闲诗意等汤休。",
            "绝尘貌与烟霞古，叠石心存岱华秋。",
            "今我取师观所向，岂嫌儒墨不同流。"
        ],
        "title": "赠承天月长老",
        "id": "c4c109a6-6ad2-4158-bc9f-af1acce79fe0"
    },
    {
        "author": "强至",
        "paragraphs": [
            "城里丛林一唾捐，收身微笑寄湖边。",
            "此生直欲看山老，不住真为出世贤。",
            "野屐懒穿双露脚，云裘嫌重右披肩。",
            "人间万事都无著，独与风骚有爱缘。"
        ],
        "title": "承天元长老弃本寺寄浄慈以诗戏之",
        "id": "740e0ad6-a339-402b-b44c-972c713a05da"
    },
    {
        "author": "强至",
        "paragraphs": [
            "或来丈室问师禅，师解临机示意筌。",
            "云在虚空宁有碍，月当阴晦亦长圆。",
            "更无余事牵尘想，犹有能医结世缘。",
            "瓶锡憧憧参祖学，几人垂老得林泉。"
        ],
        "title": "诗赠宝应禅老溢公",
        "id": "eec3b71c-0f5f-4e9c-ac61-275fb1ac3224"
    },
    {
        "author": "强至",
        "paragraphs": [
            "千年支许事如新，欲作前游漫历旬。",
            "雨带黑云障俗客，猨呼飞鸟伴幽人。",
            "从容剧论知何日，感激佳篇慰此辰。",
            "四海声光非凿齿，道安名重若为亲。"
        ],
        "title": "前日奉和仲灵禅老春雨诗复辱见答走笔依元韵酬之",
        "id": "51e82534-61c7-4b43-a354-c41315288cbd"
    },
    {
        "author": "强至",
        "paragraphs": [
            "主司拨马选龙媒，二百珍群奏籍开。",
            "皎皎公衡垂日月，仪仪士类望风雷。",
            "诚知至鉴无遗照，那免良工有滞材。",
            "乡国几人同应诏，只将春色与关裴。"
        ],
        "title": "观嘉祐南宫奏名",
        "id": "1d1877d7-7a94-458f-bc93-a6dbb2751362"
    },
    {
        "author": "强至",
        "paragraphs": [
            "大士当年密行成，山居黄色有云生。",
            "黄云已共斯人去，飞阁犹为此地名。",
            "欲到尘埃先摆落，纵观气象亦峥嵘。",
            "谁云瑞应难追复，禅老而今祖意明。"
        ],
        "title": "寄题殊公禅老黄云阁二首  其一",
        "id": "0fcb61f1-d1dd-4cfd-aebd-9b36a593620a"
    },
    {
        "author": "强至",
        "paragraphs": [
            "人悦禅翁巧结庐，更营飞阁取幽虚。",
            "溪山雨后翠欲活，棂槛风来清有余。",
            "龙象几年成佛界，猨猱深夜杂僧居。",
            "还如梦得闻涵碧，谁写丹青复寄予。"
        ],
        "title": "寄题殊公禅老黄云阁二首  其二",
        "id": "dd9f1a35-e751-423e-9910-5d23d1aa3f9b"
    },
    {
        "author": "强至",
        "paragraphs": [
            "支公昔讲支离学，堂上无容坐客毡。",
            "往日衣冠今尚否，经春几席自萧然。",
            "谈间精义门人记，身后清风嗣子传。",
            "一纪宦游寻旧社，空将感涕洒尘编。"
        ],
        "title": "经故明静师支离堂",
        "id": "c9b2799d-6890-4a0c-8e0d-6d83cab9c20c"
    },
    {
        "author": "强至",
        "paragraphs": [
            "腊去垂垂冻欲消，春光未动思先饶。",
            "最宜才客临歌席，更看佳人转舞腰。",
            "一笑劳生应有定，三冬薄宦独无聊。",
            "兰台侍从风流裔，合为行云赋此朝。"
        ],
        "title": "戏呈宋周士",
        "id": "8ac8f758-e808-43d6-926c-2d277b33c297"
    },
    {
        "author": "强至",
        "paragraphs": [
            "知君元日趁鹓行，双观云边耸百常。",
            "拜表归来乘逸兴，跨鞍相就搅吟肠。",
            "还同皇甫寻僧孺，却笑山公顾葛强。",
            "我亦及门空刺字，不容高论听琅琅。"
        ],
        "title": "洪君然太博以元日刺字交驰卒不一见作诗相遗依韵和答",
        "id": "ffc218bf-ba89-4d42-9a60-25a571015619"
    },
    {
        "author": "强至",
        "paragraphs": [
            "雨声日夜催春老，不顾愁人鬓欲华。",
            "堂上自来相熟燕，树间犹有未飞花。",
            "诗篇闲里曾无数，酒盏生前亦有涯。",
            "传语东风且从款，苍颜更畏数年加。"
        ],
        "title": "暮春感怀",
        "id": "ea0879f7-f9cd-49d1-b92d-8056bb7bc556"
    },
    {
        "author": "强至",
        "paragraphs": [
            "到老能逢几度春，直须饮量强增分。",
            "吟情无际共芳草，游思难收如乱云。",
            "还见春风与桃笑，却教人意叹芝焚。",
            "妖红烂白方争赏，疏竹休夸号此君。"
        ],
        "title": "赏春",
        "id": "2d845759-04c4-4276-b89b-36ca15c0267f"
    },
    {
        "author": "强至",
        "paragraphs": [
            "未有功名与世传，且驱怀抱向诗篇。",
            "昔曾篆刻工童伎，今敢风骚领将权。",
            "愧匪穷经臻圣处，妄推闻道在君先。",
            "还知苦意微吟否，不已犹云博奕贤。"
        ],
        "title": "昨日以鄙诗示王君遽辱赠篇过有推饰辄依元韵奉答",
        "id": "48963519-085b-4a3e-8911-7907549fdf3f"
    },
    {
        "author": "强至",
        "paragraphs": [
            "旋刻辞章就礼闱，禁园花在遂空归。",
            "客愁春雪杯间释，诗句青云纸上飞。",
            "从祖近持丞相印，旧交半著侍臣衣。",
            "扬雄未老犹堪荐，忍听沧洲买钓矶。"
        ],
        "title": "答章传道二首  其一",
        "id": "ac106e1f-f5c5-48ac-b8eb-b498ae23c292"
    },
    {
        "author": "强至",
        "paragraphs": [
            "夫子词源涌大江，相逢早觉片心降。",
            "日哦李白诗千首，夜获虞卿璧一双。",
            "屡发彩笺移曲几，不知红烛短幽窗。",
            "吟高莫信须穷滞，亦有从来拥节幢。"
        ],
        "title": "答章传道二首  其二",
        "id": "70573d96-e099-471a-8d52-a6a4598d6e4c"
    },
    {
        "author": "强至",
        "paragraphs": [
            "花边把酒趁晴晖，春去花空兴尽归。",
            "白发亲庭宽北望，青帘客舫喜南飞。",
            "京埃衮衮休回首，淮月娟娟好振衣。",
            "年少身名当自立，不须裘马事轻肥。"
        ],
        "title": "送吕监簿归淮南侍下",
        "id": "c99fff22-9af1-4ef1-897d-8368816d83c3"
    },
    {
        "author": "强至",
        "paragraphs": [
            "谪宦多因众口谗，犹君战衄困羁衔。",
            "鹰拏群雀翻遭网，舟驾长风忽断帆。",
            "曾拥貔貅交白刃，肯同儿女泣青衫。",
            "有才恐失朝廷意，不日房陵被诏函。"
        ],
        "title": "赠苏宣甫",
        "id": "d1ea11f5-88b8-474f-afe2-996209951d29"
    },
    {
        "author": "强至",
        "paragraphs": [
            "共君曾约访烟霞，欲趁芳时物物嘉。",
            "宿诺古人尝有诫，春游今我果成赊。",
            "眼看日下无穷事，肠断风前已落花。",
            "天气清明当趣驾，此诗先寄谪仙家。"
        ],
        "title": "某尝约才甫游双溪以连雨多事因循未果辱诗督行谨依韵和",
        "id": "2490a4a0-d156-44f4-8dd2-a912d8e53c2e"
    },
    {
        "author": "强至",
        "paragraphs": [
            "水光山翠一城浮，碧瓦朱甍万井稠。",
            "平日居人皆富庶，少年新掾更风流。",
            "传家妙术观尊府，决狱能声擅剧州。",
            "利刃有余清兴足，不应诗句废江楼。"
        ],
        "title": "送宋国叟赴吉州司理",
        "id": "3a878c4e-3b08-4a6d-b113-af4bd0521e79"
    },
    {
        "author": "强至",
        "paragraphs": [
            "妙年为学耻迂疏，直欲声光擅八区。",
            "已是宦情嗟澹泊，可堪世态较锱铢。",
            "不调台鼎行吾道，便翼天兵戮汝孥。",
            "出入功名当若此，自余琐细尽非夫。"
        ],
        "title": "依韵和正老自叹之什二首  其一",
        "id": "9b6e5fa0-3aa4-493d-96d8-3455338b7258"
    },
    {
        "author": "强至",
        "paragraphs": [
            "我无尺地可耕锄，君有高田占具区。",
            "若论生涯犹厚薄，独于宦意等分铢。",
            "壮年未建鸿毛利，寸禄聊甘稚齿孥。",
            "不学庸庸自持者，高冠空食上农夫。"
        ],
        "title": "依韵和正老自叹之什二首  其二",
        "id": "552b624d-e18e-4834-a69b-ab4a58ea0d91"
    },
    {
        "author": "强至",
        "paragraphs": [
            "人讥徐子迹飘零，我爱文章辅六经。",
            "大笔疑争造化力，幽吟难遁鬼神形。",
            "良金纵毁刚无耗，宝剑虽埋气自灵。",
            "进则皋夔退荀孟，莫容得丧扰中扃。"
        ],
        "title": "赠辟疆",
        "id": "48c773fd-44a6-4040-a6a7-7435773461f7"
    },
    {
        "author": "强至",
        "paragraphs": [
            "蓬莱仙阙地深沉，视草仇书此盍簪。",
            "禁漏传声来阁外，宫云曳影过廊阴。",
            "能诗摩诘淹儒馆，未相微之在翰林。",
            "马跃秋风出阊阖，片时相失遂成吟。"
        ],
        "title": "依韵奉和王平甫学士寄元内翰诗",
        "id": "0582a359-aa9f-407f-b997-0976931bd5cd"
    },
    {
        "author": "强至",
        "paragraphs": [
            "翁子怀章未足多，会稽归日已蹉跎。",
            "舍人绿发垂金印，院吏朱衫导玉珂。",
            "去国忠心倾斗极，过乡喜气压江波。",
            "君王许便双亲养，奈渴黄麻紫诰何。"
        ],
        "title": "送紫微沈舍人守越州",
        "id": "56292be0-1fc1-4045-b99c-b2c66f63d814"
    },
    {
        "author": "强至",
        "paragraphs": [
            "别来双鬓一衰翁，近喜刘郎信息通。",
            "剑气未闲频犯斗，赋声无用尚摩空。",
            "传闻蜀道逾天上，见说城南冠阆中。",
            "山水纵游那觉久，清霜两度变丹枫。"
        ],
        "title": "依韵和酬阆州刘侍禁季孙见寄",
        "id": "aebeae2a-d4f1-46f5-904b-2db6e4e476ed"
    },
    {
        "author": "强至",
        "paragraphs": [
            "楼上满倾人日酒，更逢春气到京华。",
            "盘擎白玉来生菜，胜插黄金出镂花。",
            "客兴纷纭那可数，年光流转亦无涯。",
            "天边梅柳应相笑，两度东风不在家。"
        ],
        "title": "人日立春辇下作",
        "id": "05cbd31a-c66b-4113-8d3a-a4d95078b4ef"
    },
    {
        "author": "强至",
        "paragraphs": [
            "一夜云衢火树空，照人唯有月华同。",
            "却思广陌追游处，都似南柯梦寐中。",
            "未分园林辜乐事，况栽桃杏有春工。",
            "可怜此景何时再，直待明年岁起东。"
        ],
        "title": "依韵和镇叔送元宵之什",
        "id": "f23cd091-92e4-4245-997c-8b043df2c0bc"
    },
    {
        "author": "强至",
        "paragraphs": [
            "去年赠别折寒梅，尽道行人不再来。",
            "今日樽前成邂逅，大家花下且徘徊。",
            "经春雨脚无时断，浮世眉头几度开。",
            "莫待明朝离阔后，空将余恨寄吟杯。"
        ],
        "title": "席上呈正老",
        "id": "d318707a-ddbf-4617-ae90-dc9b771710e1"
    },
    {
        "author": "强至",
        "paragraphs": [
            "三月将交雨细时，余花扑扑柳飞飞。",
            "已于树底闻鶑恨，更向花前送客归。",
            "暗绿几行迎去马，乱红无数落征衣。",
            "伤春惜别钟吾辈，此际宁容瘦骨肥。"
        ],
        "title": "送镇叔",
        "id": "21cf594f-2d5c-48d5-86e4-d277a8105c04"
    },
    {
        "author": "强至",
        "paragraphs": [
            "幽欢闲忆去年时，饮量人人灌漏巵。",
            "我更典衣邀浅饮，君犹刻烛赋新诗。",
            "由来世事都无定，再结朋游未可期。",
            "一纸清风惠佳句，慇懃胜寄陇头枝。"
        ],
        "title": "次韵答正老",
        "id": "39c1f24f-9b2d-44db-b5f3-27bd9646bff2"
    },
    {
        "author": "强至",
        "paragraphs": [
            "秋郊物物作秋容，目送横天一鹗雄。",
            "更远更疑山隔雾，或飘或聚叶随风。",
            "对时唯恐朱颜改，遣兴除非白酒充。",
            "感事子真成丽倡，恨无佳句敌才翁。"
        ],
        "title": "依韵和正老暮秋郊行感事",
        "id": "d1ddebe4-51af-4257-898f-9701508494d2"
    },
    {
        "author": "强至",
        "paragraphs": [
            "有客秋郊旷望中，更凭佳句发才雄。",
            "牛羊饱食眠平野，雕鹗乘时击迅风。",
            "倦目几随残照断，渴肠惟藉浊醪充。",
            "登临不用频兴感，忧喜能忘是塞翁。"
        ],
        "title": "再和  其一",
        "id": "5a4e5d23-5f30-4330-ac59-3f828af8dc6e"
    },
    {
        "author": "强至",
        "paragraphs": [
            "我行平野览秋空，物象吟怀觉两雄。",
            "远水有时明返照，疏林无限战西风。",
            "京坻相望农收足，庐井多欢岁计充。",
            "亦向此时追乐事，归来倒载效山翁。"
        ],
        "title": "再和  其二",
        "id": "636bd809-fdd2-427f-8d2f-155f15fd7155"
    },
    {
        "author": "强至",
        "paragraphs": [
            "漭漭黄埃接大河，驱车底处觅阳和。",
            "参差花信春将半，恼乱诗情日转多。",
            "乐事恍如初觉梦，年光撇若迅流波。",
            "马蹄莫放归时缓，知有佳人听玉珂。"
        ],
        "title": "依韵和答公谔郎中冠氏道中偶成",
        "id": "55949ec0-7266-4c89-86ff-cbf7f921a17a"
    },
    {
        "author": "强至",
        "paragraphs": [
            "忆初识面越庠时，余教尝蒙觉后知。",
            "早念儿童能刻赋，晚逢夫子许言诗。",
            "从容江介心方壮，蹭蹬京华鬓已衰。",
            "道旧不须亲握手，满篇往事略无违。"
        ],
        "title": "依韵走笔和答徐无畏见招",
        "id": "f9f20425-a151-4cb0-8356-10bb16dc5f4a"
    },
    {
        "author": "强至",
        "paragraphs": [
            "一时闻望绝朝裾，几岁文章动直庐。",
            "凤尾新批天子诏，螭头看载史臣书。",
            "故关即路严霜后，晓殿初班瑞雪初。",
            "蜀道归时须六印，不应驷马擅相如。"
        ],
        "title": "马上口占呈记注李才元学士",
        "id": "da444946-d6cd-480c-ae4e-65f4e9837577"
    },
    {
        "author": "强至",
        "paragraphs": [
            "汉江山色秀苍烟，山拥江光入马鞭。",
            "行思欲飘飞鸟外，别颜空惨落花前。",
            "勉旃关赋那终岁，好在家声幸壮年。",
            "鹦鹉故洲应寂寞，得无新句发晴川。"
        ],
        "title": "送曾元恕太祝赴汉阳监征",
        "id": "f3c77902-baab-4713-abd7-7decd44e86dd"
    },
    {
        "author": "强至",
        "paragraphs": [
            "一饮真须尽百杯，异乡怀抱酒边开。",
            "田园几日能归去，轩冕浮云亦傥来。",
            "交态与谁论淡水，宦情空自学寒灰。",
            "何如席上张公子，白雪辞兼郢客来。"
        ],
        "title": "次韵通判张静之郎中席上对客",
        "id": "2a36e0f6-1a8c-4f73-b951-6d327009112e"
    },
    {
        "author": "强至",
        "paragraphs": [
            "丈人宦意静如山，五十朱衣鬓未斑。",
            "富庶讴歌归别驾，太平谈笑服诸蛮。",
            "熊罴一兆高门后，鸿雁连飞绝塞间。",
            "莫学冯唐终蹭蹬，功名犹好出秦关。"
        ],
        "title": "寄秦倅吕四丈职方渊",
        "id": "c284d77a-beec-4bf9-bbb2-72ec0ef6986b"
    },
    {
        "author": "强至",
        "paragraphs": [
            "高吟绝塞十年前，醉笔才停万纸传。",
            "麟阁主人降健句，鸡林官长购精篇。",
            "旧游散落今谁在，新感纵横日自怜。",
            "肝胆不同躯干小，几时献画请开边。"
        ],
        "title": "寄保安军杨公济判官",
        "id": "70c2a617-faf0-49df-91b1-8df4547a3d84"
    },
    {
        "author": "强至",
        "paragraphs": [
            "重城雉堞粉相围，乱片情多故点衣。",
            "浩荡关河无表里，微茫草树有光辉。",
            "冷侵容鬓双蓬短，急伴年华一箭飞。",
            "却忆水曹诗句好，群鸦接翅傍昏归。"
        ],
        "title": "依韵和张君仪职方城上观雪",
        "id": "bbb4e679-5c71-42bf-8101-e39a45aeddb1"
    },
    {
        "author": "强至",
        "paragraphs": [
            "贰卿园沼压关西，上相篇章绝景宜。",
            "旧日宫墙流水过，至今苑地画图知。",
            "孤花春去犹临岸，野蔓晴来欲占篱。",
            "荀令凤凰池更好，不须游旆此迟迟。"
        ],
        "title": "会故人集崔侍郎园池",
        "id": "e30a2041-42f9-4033-9142-73b35f0ff73c"
    },
    {
        "author": "强至",
        "paragraphs": [
            "旅食一朝还一朝，紫宸前对转迢迢。",
            "青云事业应全误，绿发光阴已半销。",
            "始爱古人轻禄仕，拟将生理付渔樵。",
            "春风又入长安陌，依旧闲愁绊柳条。"
        ],
        "title": "待次陛对已再见春感怀成篇",
        "id": "ae78975e-7687-4aa9-808d-7e21adc77cae"
    },
    {
        "author": "强至",
        "paragraphs": [
            "长年京洛事尘埃，怀抱那能一日开。",
            "鱼鸟宿心聊此得，江湖清兴划然回。",
            "天园野色鳞鳞合，风猎林香滚滚来。",
            "渐有人喧迎马足，郊原佳处好徘徊。"
        ],
        "title": "和过尉氏林香陂韵",
        "id": "8f598de0-3946-46b3-9d64-6ecad7398c24"
    },
    {
        "author": "强至",
        "paragraphs": [
            "一客空归颜色低，众人气亦丧虹蜺。",
            "泪添酒盏霜天阔，目断帆樯海日西。",
            "交臂散零如木叶，别肠萦转似山蹊。",
            "遥知名在乡书者，雨洗秋街跃马蹄。"
        ],
        "title": "送马特失荐还苏回舟中作",
        "id": "32ab6161-0226-44d6-943c-711acc1286ed"
    },
    {
        "author": "强至",
        "paragraphs": [
            "蛟龙水浅一战失，鸿雁天寒相背飞。",
            "疏柳不堪霜后折，故人转觉酒边稀。",
            "朱颜有改宜看镜，黄卷无穷且杜扉。",
            "事业计从勤愤得，未妨邻里笑空归。"
        ],
        "title": "送俞元宰失荐东归",
        "id": "23e97a6d-43ab-47f9-8f77-53cd50f7e73d"
    },
    {
        "author": "强至",
        "paragraphs": [
            "去岁江头对此辰，花边弄笔咏青春。",
            "异乡愁绪还随客，今日风光不著人。",
            "蹭蹬宦名侵绿发，飘飖生理托洪钧。",
            "湖堤草软辜游屐，空踏平台陌上尘。"
        ],
        "title": "南都二月二日忆杭州去岁之游",
        "id": "f43b2bcf-377b-409f-b646-4a7fb74a3538"
    },
    {
        "author": "强至",
        "paragraphs": [
            "姚黄容易雒阳观，吾土姚花洗眼看。",
            "一抹胭脂匀作艳，千窠蜀锦合成团。",
            "春风应笑香心乱，晓日那伤片影单。",
            "好为太平图绝瑞，却愁难下彩毫端。"
        ],
        "title": "题姚氏三头牡丹",
        "id": "3fa2fadd-4782-4abc-b035-a85761762383"
    },
    {
        "author": "强至",
        "paragraphs": [
            "绕郭非无海上山，更收紫翠入禅关。",
            "竺峰飞过传闻后，蓬岛移来想像间。",
            "草树细含生意足，云烟轻带野情还。",
            "主人高卧嵩衡畔，应放幽寻杖履闲。"
        ],
        "title": "文懿大师院假山",
        "id": "510bd325-0400-489a-a039-d7da798cdccf"
    },
    {
        "author": "强至",
        "paragraphs": [
            "古屋前头几树梅，长年腊后已全开。",
            "自经远别凭谁寄，欲问清香无使来。",
            "空与吟怀惊岁月，愁将客眼对尘埃。",
            "枣林榆䇲粗疏甚，索寞山东把酒杯。"
        ],
        "title": "宋都忆梅",
        "id": "f0bd5390-c9c8-4adc-8036-b9875c8e46d8"
    },
    {
        "author": "强至",
        "paragraphs": [
            "夷门一别三年梦，雒宅相逢二纪心。",
            "人事渐随诗笔老，交情似共酒杯深。",
            "从今日望青云色，寄远时传白雪吟。",
            "不独此间堪下泪，秋风无处好开襟。"
        ],
        "title": "留别西京佥幕陈子雍著",
        "id": "e9b9c201-5647-4fce-b88c-b1fa4d82a206"
    },
    {
        "author": "强至",
        "paragraphs": [
            "司徒精爽俨如昨，旧史风流传至今。",
            "一雨能随贤宰意，千年不死爱民心。",
            "虫缘坏壁青苔合，鸟噪荒庭古树阴。",
            "桑雉逢人虽远避，近来僮竖杀机深。"
        ],
        "title": "题鲁司徒庙",
        "id": "e8e93cbd-4c62-4d78-9206-b40157d9c2ad"
    },
    {
        "author": "强至",
        "paragraphs": [
            "郡县齐瞻使者麾，马蹄行处是霜威。",
            "前驱宁免为负弩，高谢未能图拂衣。",
            "顾己自知吾道在，折腰甘被俗人讥。",
            "古来策足皆贫贱，伊起耕夫吕钓矶。"
        ],
        "title": "迓漕台感书",
        "id": "73cce59f-8388-413d-8e3f-58fe7e0d81b7"
    },
    {
        "author": "强至",
        "paragraphs": [
            "绿发传家五丹桂，青云错路两朱轓。",
            "凤批天语来严诏，马跃春风候禁门。",
            "造膝从容应有问，披心慷慨不无言。",
            "君王一见知堪用，未历财闱定改恩。"
        ],
        "title": "送窦彦法学士被诏赴阙",
        "id": "66b03d16-2f73-4609-ad8b-c33d27536ff5"
    },
    {
        "author": "强至",
        "paragraphs": [
            "每恨尘劳荒旧学，更惭篆刻得初名。",
            "圣贤阃奥期深入，风雅源流庶一清。",
            "短技示人方蓄缩，雄篇鏖我太峥嵘。",
            "君诗合作咸韶秘，何尔轻酬郑濮声。"
        ],
        "title": "刚叔以雅言题拙稿辄依韵和酬",
        "id": "b9324354-9909-4131-83bb-7311b608eedc"
    },
    {
        "author": "强至",
        "paragraphs": [
            "凫绎州山并画开，东方重镇仗卿才。",
            "过家喜气随行盖，入境欢讴接贺杯。",
            "玉甃试寻彭祖宅，金羁看戏项王台。",
            "都门送别无新句，尽属文通自赋来。"
        ],
        "title": "送江卿知徐州",
        "id": "c4775c58-64a4-403d-bc76-2e2e60da0cc6"
    },
    {
        "author": "强至",
        "paragraphs": [
            "滕阁栏高红䗖蝀，章江水阔碧琉璃。",
            "几年气象归谈笑，一道藩垣系指麾。",
            "那待韩公来属部，无劳王勃写雄辞。",
            "使君自有文章手，能与山川作好碑。"
        ],
        "title": "送程公辟郎中知洪州二首  其一",
        "id": "3074dc90-177a-47d6-bd21-db43ae6c388b"
    },
    {
        "author": "强至",
        "paragraphs": [
            "君王从此不南忧，善付名郎第一州。",
            "笳鼓出严千骑从，旌麾坐制九诸侯。",
            "城巅观阁屏间见，江底干坤镜里浮。",
            "门下贤豪常满榻，却应仲举减风流。"
        ],
        "title": "送程公辟郎中知洪州二首  其二",
        "id": "e84d8a72-9740-4fee-8dfd-dc6822393c3f"
    },
    {
        "author": "强至",
        "paragraphs": [
            "世俗谁夸昼锦归，乡人应笑旧儒衣。",
            "一言许与经词伯，三道声名出礼闱。",
            "好在青云须远步，莫愁黄鹄不高飞。",
            "还家便养轩腾志，当使闾阎见面稀。"
        ],
        "title": "送乔岑",
        "id": "991114ef-065f-4b7f-96b6-09bf3e1ee502"
    },
    {
        "author": "强至",
        "paragraphs": [
            "嶪巘虬檐插斗飞，干坤秀色四晖晖。",
            "晴江对酒平如掌，晚树开帘细作围。",
            "笑里城乌啼月过，吟边巢燕掠花归。",
            "主人风骨争森爽，无处容尘到客衣。"
        ],
        "title": "题钱安道节推环秀亭",
        "id": "ec092ad0-cff1-40f3-98c3-52828ca83a41"
    },
    {
        "author": "强至",
        "paragraphs": [
            "不候关征满岁归，邑人徒尔挽行衣。",
            "肯将泪对残花落，应自心先去鸟飞。",
            "官向长安多富贵，君当即日享轻肥。",
            "绿槐阴合天街后，恰缀宸班拱帝晖。"
        ],
        "title": "送公济还阙下",
        "id": "67fbcf44-0613-4094-aa14-4aaaae25dfc2"
    },
    {
        "author": "强至",
        "paragraphs": [
            "几年笑傲负缑云，一日重寻麋鹿群。",
            "归老慢贤疏太傅，不侯谁念李将军。",
            "霜天剑气闲中见，月岭笙声醉里闻。",
            "回首功名今似梦，逢人懒说守边勤。"
        ],
        "title": "送刘伯寿团练致政归洛阳旧隠",
        "id": "cb6a5a21-cb4a-4b39-bf8f-26222db04be4"
    },
    {
        "author": "强至",
        "paragraphs": [
            "共是江山弃水云，更同魏北走埃尘。",
            "官书断手何多日，乐事回头已一春。",
            "入夏解衣宜野逸，几时纵酒到天真。",
            "由来朋字难为正，莫漫刚颜忤世人。"
        ],
        "title": "和唐林夫正字韵",
        "id": "55bea1df-64de-449f-a372-5b5973b349f2"
    },
    {
        "author": "强至",
        "paragraphs": [
            "秋早津亭一笑歌，红粧晚景落清波。",
            "重来霜后攀疏柳，更向风前数败荷。",
            "物理盛时能有几，人生乐处亦无多。",
            "不知当日樽前曲，却傍谁边敛翠娥。"
        ],
        "title": "初秋与赵无愧小饮下关河亭季秋送客复至其间偶成短句",
        "id": "cc133f9a-ad16-4c9e-85f4-48489bb0693e"
    },
    {
        "author": "强至",
        "paragraphs": [
            "更长不见水精盘，搔首庭除夜向阑。",
            "一气人间清自转，孤光云外好谁看。",
            "关河夜色暗朔漠，楼阁吟魂飞广寒。",
            "幕府病眠憔悴客，独无乐事可相干。"
        ],
        "title": "依韵和王立之中秋阴云不见月",
        "id": "b330e4b7-6c32-4ede-b338-aee7b3021f92"
    },
    {
        "author": "强至",
        "paragraphs": [
            "别杯曾破菊花期，今夕相逢菊又衰。",
            "宦路经年能会合，人生何处免参差。",
            "渐惊老态侵常日，犹喜交情似旧时。",
            "一笑形骸俱自失，三更星斗席边移。"
        ],
        "title": "夜会洪方叔",
        "id": "7d32d54e-ba43-41ee-8f17-a4d97b723105"
    },
    {
        "author": "强至",
        "paragraphs": [
            "寺在疏林积霭间，举头无处不苍山。",
            "老松怪石莫知岁，幽鸟孤云相与闲。",
            "衮衮红尘嗟宦路，时时飞梦绕禅关。",
            "上方大士观空坐，应笑喧卑数往还。"
        ],
        "title": "再宿白巖院",
        "id": "996fdc43-7de8-488b-88c4-5689ea756e84"
    },
    {
        "author": "强至",
        "paragraphs": [
            "建溪夫子惠新诗，雅道深惭未得知。",
            "曲享鶢鶋真过矣，吟成款段复何之。",
            "日斜留煮山家茗，烟重愁燃客舍萁。",
            "我系一官君四海，可怜出处不同时。"
        ],
        "title": "立之临别连以佳篇见贶依韵和酬",
        "id": "241a60b6-b302-4db1-9f29-cc37304f189b"
    },
    {
        "author": "强至",
        "paragraphs": [
            "古今画手得名人，一物才工自出伦。",
            "字与丹青俱是绝，势关飞动不无神。",
            "浪传误笔成蝇点，那待青田写鹤真。",
            "候雁枯荷含远意，江湖归兴划然新。"
        ],
        "title": "依韵和居方观崔生画",
        "id": "d67ea3cf-fa81-4c65-a6c9-a7e83320a3e9"
    },
    {
        "author": "强至",
        "paragraphs": [
            "公将民欲达天心，瑞雪如期白昼阴。",
            "皓色恍疑霄宇接，浓寒都为岁华深。",
            "辞妍席右人雄赡，兴尽溪边客访寻。",
            "铃阁唱高宜和寡，不才刚缀郢中吟。"
        ],
        "title": "次韵知郡郎中应期喜雪",
        "id": "f3a3a59c-0a63-40ff-860b-71432dff17d4"
    },
    {
        "author": "强至",
        "paragraphs": [
            "别乘文章晚更奇，全家才业继前徽。",
            "闺中蔡琰诗无敌，膝下刘歆笔有讥。",
            "归意我惭彭泽柳，清肠君爱首阳薇。",
            "案头簿领真流俗，独喜吟怀与世违。"
        ],
        "title": "依韵和答晋倅洪君然都官三益见寄",
        "id": "e6e81923-d211-4779-bb01-7f888a142aa4"
    },
    {
        "author": "强至",
        "paragraphs": [
            "醉书曾记并游人，今日重游墨尚新。",
            "对酒年来惊白发，惜花时复数青春。",
            "四方散落几交臂，万事参差一病身。",
            "傍水园林自萧洒，不须出郭远风尘。"
        ],
        "title": "丙午岁与府中诸君重游张氏园慨然成诗",
        "id": "a2a7c257-6118-43cc-a8b9-f500d0e898fa"
    },
    {
        "author": "强至",
        "paragraphs": [
            "公自披榛上筑城，以公题榜壮图经。",
            "名佳应与溪山久，地胜浑疑草木灵。",
            "到喜琴樽能满意，退嫌圭组只劳形。",
            "异时邦俗思贤化，还似甘棠爱此亭。"
        ],
        "title": "题余公亭",
        "id": "dd907961-4451-4e7d-bef8-55dae18c4796"
    },
    {
        "author": "强至",
        "paragraphs": [
            "雷威无节雨霖频，倍喜晴阳照火旻。",
            "野外刍荛寻故道，田间箫鼓赛闲神。",
            "乱苗竖似痿人起，积霭披如旧屋新。",
            "更待高楼今夜月，一樽且乐有涯身。"
        ],
        "title": "喜晴",
        "id": "9de2d44f-84f9-43f4-92a1-e9091b9b9246"
    },
    {
        "author": "强至",
        "paragraphs": [
            "西风入夜扫微云，皓魄来无一点尘。",
            "楼阁通宵双玉户，水天随处两冰轮。",
            "光摇樽酒清宜客，影落关河思煞人。",
            "我向干坤违乐事，孤蟾照泪滴衣巾。"
        ],
        "title": "中秋对月有感",
        "id": "9243b4b4-26d8-4789-91d0-0dbf9fd4334e"
    },
    {
        "author": "强至",
        "paragraphs": [
            "安西幕府蔼声华，礼币迎门促去家。",
            "长日壮图看剑气，隔宵喜信报灯花。",
            "轻装度陇由来惯，逸辔追尘不待挝。",
            "宾主御戎俱有策，只陪谈笑却边沙。"
        ],
        "title": "送刘嗣复都官赴辟秦州幕府四首  其一",
        "id": "34ebdf6f-8a98-4c4e-8d55-86b57c46e3f9"
    },
    {
        "author": "强至",
        "paragraphs": [
            "十万强弓略未弯，妖氛渐灭贺兰山。",
            "元侯把诏开新府，上客随书出故关。",
            "诗酒不妨行乐外，功名只在立谈间。",
            "主人待勒燕然石，谁道能铭独姓班。"
        ],
        "title": "送刘嗣复都官赴辟秦州幕府四首  其二",
        "id": "c0321a15-d60d-4668-9871-7044f1f5a286"
    },
    {
        "author": "强至",
        "paragraphs": [
            "几载关西任醉醒，一朝意绪属青冥。",
            "舌端江海倾谈韵，掌内风云指阵形。",
            "乌府中丞知国器，鸿枢学士纳边庭。",
            "二公远近观成效，莫使旄头尚有星。"
        ],
        "title": "送刘嗣复都官赴辟秦州幕府四首  其三",
        "id": "7fefa71b-405b-44a9-8905-9d1c7fc6a27d"
    },
    {
        "author": "强至",
        "paragraphs": [
            "入秦乘夏颇相宜，笑拂征鞍尽别巵。",
            "鹦鹉陇西迎赋笔，芙蓉幕里近花期。",
            "祖琨清发能长啸，老杜冥搜有杂诗。",
            "君去定应兼二美，军书暇日戍楼时。"
        ],
        "title": "送刘嗣复都官赴辟秦州幕府四首  其四",
        "id": "fd550a38-0803-4dbb-99c6-5bdd52f5ba38"
    },
    {
        "author": "强至",
        "paragraphs": [
            "杨子门无载酒宾，菊开谁共醉天真。",
            "檐前寂寞逢吟客，霜后蹉跎伴主人。",
            "钿带缀花疑细翦，金钱绕屋岂全贫。",
            "东家早秀夸桃李，今日空枝不似春。"
        ],
        "title": "走笔和杨蟠从事庭菊",
        "id": "549ce3bd-08c4-4c79-b2dc-2a169ad6ac92"
    },
    {
        "author": "强至",
        "paragraphs": [
            "十年肝胆照交情，朔漠相逢意转倾。",
            "苍鬓飘飖予薄宦，青云蹭蹬子诸生。",
            "更同樽俎知何地，漫与诗篇送子行。",
            "南北倦游那得定，扁舟江外欲之荆。"
        ],
        "title": "河北送洪景之进士如荆南",
        "id": "bf7a4420-e7f1-4029-96c5-9175e0b0c3e6"
    },
    {
        "author": "强至",
        "paragraphs": [
            "幕府清郎安在哉，方冬行县冒尘埃。",
            "寂寥坐客思车乐，点检诗朋欠鼎来。",
            "按吏最谁官簿整，教民几处战旗开。",
            "未应输我论文饮，赢得新诗满箧回。"
        ],
        "title": "依韵和答陈公度五邑季点道中见寄之什",
        "id": "14a657e8-2520-4f3a-bc84-cfb30990add9"
    },
    {
        "author": "强至",
        "paragraphs": [
            "蓬鬓双侵京国尘，花枝五别故园春。",
            "晓鶑莫漫惊游宦，夜鹤多应怨主人。",
            "日月名迟愁揽镜，江湖兴在忆垂纶。",
            "天边涕泪怀吾弟，却恨衣冠系此身。"
        ],
        "title": "北都春日漫书",
        "id": "f20f8c0f-f406-494e-9548-fe07e2a7dcb1"
    },
    {
        "author": "强至",
        "paragraphs": [
            "群鸟无声抱翠条，干坤虽广绝微飙。",
            "鱼龙尚惧沧溟沸，草木甘从赤日焦。",
            "只与火云张气势，未容霖雨解炎歊。",
            "经时未雨犹闲事，莫放晴虹作旱妖。"
        ],
        "title": "苦热",
        "id": "3052d3d9-888a-40f5-876d-7e48500e4168"
    },
    {
        "author": "强至",
        "paragraphs": [
            "水仙也曝晚霞衣，万片鲜红照绿池。",
            "花近酒杯逾酷烈，盖随舞袖忽欹垂。",
            "且延胜赏观灵匹，好折清香赠侍姬。",
            "苦被浊泥埋没久，题诗今喜相公知。"
        ],
        "title": "观莲",
        "id": "6735c148-db36-4fce-95ac-8b73c9b276db"
    },
    {
        "author": "强至",
        "paragraphs": [
            "早陪枢筦晚持衡，曾与君王致太平。",
            "一代尽宗萧相画，四夷犹服晋公名。",
            "干坤爽气初秋动，社稷元勋翌日生。",
            "今岁故乡诸父老，寿樽应喜得亲倾。"
        ],
        "title": "韩魏公生日二首  其一",
        "id": "c187994f-8133-49df-a809-7056eefcfe1f"
    },
    {
        "author": "强至",
        "paragraphs": [
            "功名富贵旧元台，诞日新归故里来。",
            "绮席重张孙相阁，锦衣三照邺王台。",
            "相望全魏荣封国，不尽清漳伴寿杯。",
            "最是衔恩门下客，秀眉前祝落邹枚。"
        ],
        "title": "韩魏公生日二首  其二",
        "id": "323d3691-f7e3-43e8-8b4e-0f40a7440ab8"
    },
    {
        "author": "强至",
        "paragraphs": [
            "堂就新纡上相车，名尊为出紫泥书。",
            "清杯燕喜三春半，黄阁归来一纪余。",
            "香径生辉荣草木，画檐垂荫乐禽鱼。",
            "官轻可笑江东老，也漫怀章诧里闾。"
        ],
        "title": "荣归堂二首  其一",
        "id": "6ca55fbd-4ccb-47e5-95e7-1899e411c1bd"
    },
    {
        "author": "强至",
        "paragraphs": [
            "嫩柳浓花围旧圃，朱甍碧瓦照春池。",
            "黄金腰下还乡印，翠琰胸中报国诗。",
            "乘驷长卿羞志浅，怀章公子恨名迟。",
            "知公触事须尊主，揭榜新堂是训辞。"
        ],
        "title": "荣归堂二首  其二",
        "id": "6603c244-2764-40d3-aa7b-fe7d97ca2712"
    },
    {
        "author": "强至",
        "paragraphs": [
            "魏国山河气自雄，殊方客子一身穷。",
            "灵文独富肝脾内，秀句连成咳唾中。",
            "细数旧游如俯仰，俄惊新别又西东。",
            "郡侯早晚论高行，懒就秋闱望至公。"
        ],
        "title": "依韵和酬留别",
        "id": "e2f565ba-e0bd-4790-81cb-af6e88039e9f"
    },
    {
        "author": "强至",
        "paragraphs": [
            "去岁重阳踏路尘，异乡今日恨还新。",
            "如何佳节长为客，却恐黄花解笑人。",
            "强饮破愁为乐酒，自怜多病足情身。",
            "龙山旧事知难问，千载相期属此辰。"
        ],
        "title": "九日二首  其一",
        "id": "f081ea7b-db1d-49cf-bba4-7dbaca140241"
    },
    {
        "author": "强至",
        "paragraphs": [
            "渐老襟怀已足悲，登高节物可无诗。",
            "秋声飒爽侵蓬鬓，晚意萧条伴菊枝。",
            "故里江山寻好处，重阳樽酒负当时。",
            "天边鸿雁随南望，忆弟双眸泪欲垂。"
        ],
        "title": "九日二首  其二",
        "id": "2abdd0cd-7a08-4606-a2fe-89d4acd9542c"
    },
    {
        "author": "强至",
        "paragraphs": [
            "身寄秦川紫翠间，举头行坐对南山。",
            "忽来烟际逢仙掌，更觉天边慰客颜。",
            "霖雨不知何日作，片云犹向此时闲。",
            "三峰信美那能恋，自有家林未得还。"
        ],
        "title": "马上见华山",
        "id": "ec7c8963-1368-4228-844f-7824be4feeda"
    },
    {
        "author": "强至",
        "paragraphs": [
            "洋州太守驻双轮，佳句曾留渭水春。",
            "一纪却题关右节，二篇才出屋间尘。",
            "濡毫忽听山僧语，题柱须防县令嗔。",
            "只道衣冠专世态，炎凉也属不毛人。"
        ],
        "title": "西距渭南二十里有佛祠曰梁田其主僧守遂者引予登阁久之欲题名屋壁守遂遽阻曰有榜谕恐得罪于邑大夫愿勿题又阁有韩玉汝赴洋州日留题诗板而书字犹新询于守遂曰前日韩将漕本道亦邑宰令写之诗也因感世态而作",
        "id": "25e02abe-915f-40f1-990c-23c2befe64c2"
    },
    {
        "author": "强至",
        "paragraphs": [
            "一径高盘十里余，人心马足厌崎岖。",
            "只凭顽石专为险，不识青云自有衢。",
            "地气难通树多瘦，阳晖应近草先枯。",
            "我行方欲奋遐蹠，顾尔安能碍坦途。"
        ],
        "title": "五路岭",
        "id": "e9cf0cf2-1354-4730-9b82-83a46168f72f"
    },
    {
        "author": "强至",
        "paragraphs": [
            "翠华绛节去忘还，辇路宫墙坏旧山。",
            "青史空文兴废后，玉真余恨有无间。",
            "杖藜一笑缘危径，弄笔高吟望故关。",
            "足力怪君强健甚，惯行栈道不为艰。"
        ],
        "title": "和梁润之晚登并岭",
        "id": "bbaa7492-3f4d-4b15-b082-d042acb5fa48"
    },
    {
        "author": "强至",
        "paragraphs": [
            "触热初来太华西，恐烦后命促佳期。",
            "两人幕府叨同日，千载门阑值一时。",
            "储邸忽开趋诏召，宾筵空在失栖迟。",
            "念公诗句情无极，更听秦民话去思。"
        ],
        "title": "依韵酬献陈州王密学见寄二首  其一",
        "id": "9611f9f8-676d-45d0-a82a-f1633998680b"
    },
    {
        "author": "强至",
        "paragraphs": [
            "忆昨驱车始向西，樊川又见菊花期。",
            "滞留旧幕嗟今日，淡笑清樽记昔时。",
            "屡辟滥充宾客晚，厚恩惭报主人迟。",
            "淮南卧治那能久，天子怀贤入梦思。"
        ],
        "title": "依韵酬献陈州王密学见寄二首  其二",
        "id": "83fe31fe-9966-47e7-9aae-dfe7e5e31da7"
    },
    {
        "author": "强至",
        "paragraphs": [
            "仕涂众伪杂吾真，谁信千钧重一身。",
            "赫赫朱门公相远，寥寥黄卷圣贤亲。",
            "府居此日嗟孤宦，乡饮当年谬上宾。",
            "犹喜故人同旧幕，每容诗句续阳春。"
        ],
        "title": "和张文通书怀",
        "id": "f963e3aa-334f-4b34-b593-223ede0bdcac"
    },
    {
        "author": "强至",
        "paragraphs": [
            "西州夫子善谈天，语入精微服四筵。",
            "交分正论诗卷里，别愁忽到酒樽边。",
            "马冲雪片归梁苑，鶑唤年芳忆渭川。",
            "盛事青云看接迹，衣冠乡里旧多贤。"
        ],
        "title": "依韵和张文通寺丞寄鲜于子骏职方",
        "id": "39ae8ae9-27e5-4215-8dd2-30896cb01f7f"
    },
    {
        "author": "强至",
        "paragraphs": [
            "夹道浓香数里焚，随车和气一城薰。",
            "兵民如见古循吏，文武兼能今使君。",
            "冷射祠堂汧水月，晴飞郡阁陇山云。",
            "幕中知有才从事，樽俎清谈定喜闻。"
        ],
        "title": "送陇州使君刘仲仪左藏赴治",
        "id": "c2b67b42-978e-469d-bb9d-69e2c29edaf1"
    },
    {
        "author": "强至",
        "paragraphs": [
            "苍鬓萧疏并曲台，北门笑口屡同开。",
            "仲升投笔燕南去，王粲从军陕右来。",
            "月冷戍楼悲短笛，天寒戎幕頼深杯。",
            "更为后会知何地，终日思君首懒回。"
        ],
        "title": "依韵和酬顺安使君王大观见寄之什",
        "id": "ff7d6816-8660-4ff2-a105-11e46f9b78a2"
    },
    {
        "author": "强至",
        "paragraphs": [
            "谈笑三年陪主帅，文章二纪在公卿。",
            "莫辞别酒倾秦地，且听离歌唱渭城。",
            "鞍马入关侵腊尾，宫鶑到阙破春声。",
            "朝廷拔擢贤才急，合有当涂荐姓名。"
        ],
        "title": "送人还阙",
        "id": "b093b1f5-c9bb-42f2-af99-b46d8755521f"
    },
    {
        "author": "强至",
        "paragraphs": [
            "铙鼓鸣船送出都，中间不奉一行书。",
            "荷公恩礼无时薄，接物襟怀似旧虚。",
            "久别近参元帅幕，相逢屡枉使君车。",
            "诗筒自附西来驿，那要烟波双鲤鱼。"
        ],
        "title": "依韵和达守徐郎中见寄",
        "id": "c2153b82-b2ae-488e-aefb-fce24fe95979"
    },
    {
        "author": "强至",
        "paragraphs": [
            "放怀吟笑艳阳天，谁似征西相国贤。",
            "春酒丁宁终席满，风花点检几枝全。",
            "柳间鶑踏柔条软，池面鱼吹细浪圆。",
            "东阁恨参宾客晚，五湖那暇忆渔船。"
        ],
        "title": "依韵奉和经略司徒侍中寒食后池诗二首  其一",
        "id": "19a53cc6-d4b8-44cc-9add-1047884cee2f"
    },
    {
        "author": "强至",
        "paragraphs": [
            "置酒高吟禁火天，主人勋德重韦贤。",
            "庙朝论道看三入，樽俎谈兵已万全。",
            "晓竹洗烟丛玉瘦，春池溅雨乱珠圆。",
            "曲江壮观今芜没，不复红粧照客船。"
        ],
        "title": "依韵奉和经略司徒侍中寒食后池诗二首  其二",
        "id": "97661c92-a140-468e-85a2-7bb6bc182044"
    },
    {
        "author": "强至",
        "paragraphs": [
            "紫萼红英细细装，新枝短短旧枝长。",
            "未经晓日谁言艳，可藉春风自有香。",
            "却恐折残妨把酒，若为遮住莫临墙。",
            "关中气候由来晚，二月花开岂是忙。"
        ],
        "title": "南轩小桃盛开皆言群花未发而此独先之偶成短篇呈诸君",
        "id": "6f931a69-b94a-4c2d-81db-117175820b49"
    },
    {
        "author": "强至",
        "paragraphs": [
            "谁道关中节候迟，晴川二月并参差。",
            "有期去燕寻归栋，不改新花发旧枝。",
            "宦路飘飖无定所，客颜憔悴异当时。",
            "林花巢燕休相笑，揽照怀乡已自知。"
        ],
        "title": "长安春日感怀",
        "id": "f8f5d63e-6c80-4228-861e-2ce37388eed4"
    },
    {
        "author": "强至",
        "paragraphs": [
            "青云意绪渐悠然，白昼昏昏懒欲眠。",
            "诗搅肺肠来暇日，病驱腰脚入衰年。",
            "春来把酒犹能强，老去逢花祇漫怜。",
            "童稚情亲今好在，远烦问信到秦川。"
        ],
        "title": "保安杨公济书来问疾以诗答之",
        "id": "f33af179-a602-44f0-893f-5dd0958dfcb6"
    },
    {
        "author": "强至",
        "paragraphs": [
            "昔时英杰未伸时，胯下淮阴尚俛眉。",
            "之子古心能自信，众人谤口不须疑。",
            "讨论直取遗经本，芟剔宁容异说枝。",
            "圣世尊儒君富学，等闲危涕莫交洟。"
        ],
        "title": "次韵答方晦之",
        "id": "2165e58a-a93a-4b83-b849-0a37c705673a"
    },
    {
        "author": "强至",
        "paragraphs": [
            "后骑前驺拂晓晴，风光初转绣旗明。",
            "功名上相班春乐，谈笑西戎计日平。",
            "烟际飞禽屏上见，水边游妓鉴中行。",
            "劝公急趁花时醉，宰席犹虚主意倾。"
        ],
        "title": "依韵奉和经略司徒侍中清明兴庆池上之作",
        "id": "41107b18-3748-4eab-b5c2-54a8f77d538c"
    },
    {
        "author": "强至",
        "paragraphs": [
            "韦杜风光掠眼明，南山秀色入重城。",
            "林端衮衮晴烟起，冰底溅溅乱水鸣。",
            "载酒小舟聊晚泊，隔花幽鸟忽春声。",
            "汉唐壮观今何在，惟有新蒲细草生。"
        ],
        "title": "春日兴庆池上作",
        "id": "e0d1528b-df11-4c95-b4f6-2b9bd4f6469c"
    },
    {
        "author": "强至",
        "paragraphs": [
            "洞里流泉过几家，洞门一醉兴何赊。",
            "桐飘欲下题诗叶，桃笑犹存误客花。",
            "清结晚阴堪宿鸟，绿牵春蔓拟藏蛇。",
            "相君宴喜缘宾乐，浐上谁人合姓车。"
        ],
        "title": "奉和经略司徒侍中垂萝洞之什",
        "id": "6a362a5b-f5a8-40bf-a88a-72c4de66d56b"
    },
    {
        "author": "强至",
        "paragraphs": [
            "荧煌台座隔魁三，喜对新诗见二南。",
            "好酒似听山鸟劝，落花真惜野蜂衔。",
            "天光不断连春水，月影初来破夕岚。",
            "红旆欲归珠履散，游人犹爱画船搀。"
        ],
        "title": "和司徒侍中上巳会兴庆池韵",
        "id": "56339939-975a-494a-9832-bc3ffaac66f4"
    },
    {
        "author": "强至",
        "paragraphs": [
            "地势盘纡巧凿开，当年匠意亦多才。",
            "池名不逐唐宫废，岸折犹如蜀阪来。",
            "水落有时逢旧石，草深无处觅遗台。",
            "行春丞相寻陈迹，往事空嗟浩劫灰。"
        ],
        "title": "依韵奉和判府经略司徒侍中上巳晚游九曲池诗",
        "id": "b47b4fdf-4e02-429d-a467-50437d262fd3"
    },
    {
        "author": "强至",
        "paragraphs": [
            "三月吾乡三日盛，一春盛事一时传。",
            "山花迎笑探芳骑，水鸟惊飞张乐船。",
            "今对清樽看细雨，更搔短发数流年。",
            "曲江芜没不堪觑，那复丽人来水边。"
        ],
        "title": "长安上巳日对雨忆杭州",
        "id": "0dc02d44-93ba-4378-b331-e095d3faf4c3"
    },
    {
        "author": "强至",
        "paragraphs": [
            "幕府文书日日同，愧无长策议平戎。",
            "但惊蓬鬓看双白，不觉花枝已半红。",
            "宦意蹉跎侵晚景，客愁散漫逐春风。",
            "古人枉说从军乐，兴在江湖短艇中。"
        ],
        "title": "经春长在幕府今日偶出见花",
        "id": "11c4a2bf-25bc-4933-8b99-806e1dd5d13f"
    },
    {
        "author": "强至",
        "paragraphs": [
            "当年秘宝已无形，独有层峰似旧青。",
            "不许俗人留辙迹，却应神物护巖扃。",
            "山腰猨啸孤烟暝，洞口龙归暴雨腥。",
            "今日一来探绝赏，始知全胜考图经。"
        ],
        "title": "游宝掌院",
        "id": "f0c8cc07-77d0-49bb-be59-daf139781cfd"
    },
    {
        "author": "强至",
        "paragraphs": [
            "身世如追汗漫游，丹梯一步拟三休。",
            "汉唐前后漫陈迹，城郭是非劳寸眸。",
            "寒日微明飞鸟背，孤烟渐起暮山头。",
            "姓名满壁今空在，登此几人忘百忧。"
        ],
        "title": "登塔",
        "id": "483a24ad-7e24-4d50-9890-81bf43c654aa"
    },
    {
        "author": "强至",
        "paragraphs": [
            "尹子辞才两崛奇，家声好继汉翁归。",
            "人间茂器无施设，天畔危栏独据依。",
            "诗兴远随孤鸟逝，客心闲傍片云飞。",
            "登临不比江南节，何事徘徊怨落晖。"
        ],
        "title": "依韵和尹嗣复秘校登回銮寺阁有感之什",
        "id": "659f0333-9a44-4e21-a782-516150a562fd"
    },
    {
        "author": "强至",
        "paragraphs": [
            "湿云落地未回天，坠絮将飞力尚绵。",
            "雾重自侵旗尾润，日高谁傍瓮头眠。",
            "行田岁望三登谷，按辔诗成万选钱。",
            "霖雨长应随出处，春来只见月光圆。"
        ],
        "title": "依韵奉和判府经略司徒侍中春阴马上之什",
        "id": "43824300-fbdf-44ff-b41b-a6f0d013421b"
    },
    {
        "author": "强至",
        "paragraphs": [
            "阻傍严公住浣花，喜从秦地见高牙。",
            "致君前去心逾赤，抚俗归来发未华。",
            "路出锦江乘夜月，骑停绣岭揖朝霞。",
            "自怜二纪游门下，今日聊能托后车。"
        ],
        "title": "送成都旧尹赵龙图至骊山作",
        "id": "eb322df5-58cd-4d20-a719-83761d3ad998"
    },
    {
        "author": "强至",
        "paragraphs": [
            "花蒙一顾重长安，从此时人洗眼看。",
            "留艳徘徊供燕席，飞香迤逦上貂冠。",
            "露苞含晓宜三嗅，风朵摇春似七盘。",
            "便好移归东阁种，免教来岁隔栏干。"
        ],
        "title": "依韵奉和判府司徒侍中赏西禅院牡丹之什",
        "id": "8c3ed884-04ff-4b18-a112-6fad6551c47d"
    },
    {
        "author": "强至",
        "paragraphs": [
            "紫诰泥封墨未干，暂班全陕诏条宽。",
            "旧来霖雨从神觅，好在晴山立马看。",
            "翠入重城朝自润，势吞平野夏犹寒。",
            "公师巖石同临镇，关右人心转觉安。"
        ],
        "title": "依韵奉和经略司徒侍中过湫马上始见终南",
        "id": "5f0b99e9-e66a-42c5-a301-412cfadcbd67"
    },
    {
        "author": "强至",
        "paragraphs": [
            "坏道颓墙绕旧山，空余绣岭鬰巑岏。",
            "庭柯引蔓长垂盖，林荚遗妖尚合欢。",
            "清渭不随人事改，温泉那解客心寒。",
            "唐宫芜没今何在，漫拂津阳石记看。"
        ],
        "title": "依韵奉和司徒侍中留题灵泉观",
        "id": "747c292a-54a9-4376-8ff0-be7d7f453789"
    },
    {
        "author": "强至",
        "paragraphs": [
            "山腰碧瓦鬰参差，势压开元观阁基。",
            "野气欲来云拂地，天光不动水平池。",
            "飞檐鸟道愁相逼，故国人烟入俯窥。",
            "便拟幽寻随杖屦，清秋幕府事文移。"
        ],
        "title": "题灵泉观阁",
        "id": "a2701573-6485-4cb9-9d17-5c5cbc106034"
    },
    {
        "author": "强至",
        "paragraphs": [
            "勋名一代俱称首，将相三朝愈饬躬。",
            "雅意自安台鼎外，群生长愿化钧中。",
            "破除白发留宾醉，收拾黄金济士穷。",
            "旧邺山川齐寿考，秀眉何独鲁龟蒙。"
        ],
        "title": "韩魏公生日  其一",
        "id": "c1005d50-1e92-4c3b-91d0-fe7d0844dc55"
    },
    {
        "author": "强至",
        "paragraphs": [
            "天地开秋气兆凉，当年大昴降星芒。",
            "溢城鼓吹迎恩赐，倾府衣冠望宠光。",
            "马出上闲牵骏足，衣颁内府叠浓香。",
            "令孙今日方传诏，更待曾云捧寿觞。"
        ],
        "title": "韩魏公生日  其二",
        "id": "1a7c632e-354f-4c99-958e-baddb10cac65"
    },
    {
        "author": "强至",
        "paragraphs": [
            "白玉盘从海面浮，闲云一点即时收。",
            "山川表里无遗照，天地寻常可是秋。",
            "清景似偏孙相阁，高情更属庾公楼。",
            "暂纾化笔归诗句，不泯长随洛水流。"
        ],
        "title": "依韵奉和司徒侍中戊申西洛中秋对月",
        "id": "46863a49-b28e-4096-96f8-f2d841145edf"
    },
    {
        "author": "强至",
        "paragraphs": [
            "古邑人烟陕雒间，马蹄车辙许谁闲。",
            "不堪晓雨妨行兴，犹喜秋风慰客颜。",
            "老去稍知筋力倦，年来祇益鬓毛斑。",
            "相如屈赵无遗迹，独有空名重泰山。"
        ],
        "tags": [
            "泰山"
        ],
        "title": "渑池",
        "id": "3ffc6f35-60f6-48a4-8c3b-58b8088775dc"
    },
    {
        "author": "强至",
        "paragraphs": [
            "雁落霜清对此辰，螘浮酒浊唤何人。",
            "二年不见江南弟，九日空怜渭北身。",
            "白发转多羞插帽，黄花漫好拟霑巾。",
            "功名又逐秋风晚，惟有登高诗句新。"
        ],
        "title": "长安九日",
        "id": "11f4984d-f58f-4e6e-bd25-dbb1a83ff480"
    },
    {
        "author": "强至",
        "paragraphs": [
            "两经辟命住秦关，府罢东随相国还。",
            "物态当时倾附后，人情今日有无间。",
            "青门雨送归行色，白酒风吹上别颜。",
            "相见去留终不改，祇应同里与南山。"
        ],
        "title": "离京兆日独里人叶舜举秘丞胡从道户曹远饯至长乐坂",
        "id": "b713e28a-3ea4-4dc8-b2a2-6cfb52e28502"
    },
    {
        "author": "强至",
        "paragraphs": [
            "乡人分散几流萍，长乐坡头已涕零。",
            "太华相逢聊永日，故交渐少似残星。",
            "别杯犹恨樽前缓，诗笔那容席上停。",
            "车马东西从此隔，明朝惟见乱山青。"
        ],
        "title": "岳庙斋宫与崔伯宪都官王正甫殿丞饮别二君各以诗送行席上作短篇奉答",
        "id": "b5da956f-62cf-4a74-94ae-60d38b9134f5"
    },
    {
        "author": "强至",
        "paragraphs": [
            "昨朝今日尽天风，九月长河雪片中。",
            "云外谁偷榆荚种，人间自满菊花丛。",
            "群阴已鼓先时勇，万井应愁卒岁穷。",
            "亦欲蹇馿乘逸兴，灞桥何处觅诗翁。"
        ],
        "title": "九月二十六日河上雪",
        "id": "8a87b652-ae48-405f-99c2-278ebbb9a74b"
    },
    {
        "author": "强至",
        "paragraphs": [
            "环台雪后从公登，四顾干坤表里明。",
            "粉水半消池日薄，玉枝相戛竹风清。",
            "园林洒落人间世，樽酒逍遥物外情。",
            "写景不须搜画笔，诗参化匠自天成。"
        ],
        "title": "依韵和判府司徒侍中雪霁登休逸台",
        "id": "26097431-f217-4cc6-88f6-d117188afe53"
    },
    {
        "author": "强至",
        "paragraphs": [
            "星榆落种还生地，营柳移根总傍壕。",
            "夸父林稠宜较盛，太师垣峻敢争高。",
            "岁科充蠹疲民产，城守胜提壮士旄。",
            "长与万家添外圉，邺人心结此思牢。"
        ],
        "title": "依韵奉和判府司徒侍中壕林",
        "id": "b8679124-9182-49ec-bbd1-7d4e7dae1af4"
    },
    {
        "author": "强至",
        "paragraphs": [
            "上巳曾陪宴后池，风光一匝又花时。",
            "当年簪履谁犹在，今日门墙独未离。",
            "步怯园林虽晚到，恩深草木已先知。",
            "都人不省忧民病，只讶行春绣旆迟。"
        ],
        "title": "留守司徒侍中宠示上巳属疾钧什谨依韵奉和",
        "id": "c550fdb4-30b3-49ed-9f37-d2a0e145b7a6"
    },
    {
        "author": "强至",
        "paragraphs": [
            "高门缔构自何年，朱栱金铺丽目前。",
            "楼上台光临暇日，座间凉气失炎天。",
            "草涵宿雨浓如染，林曝晴曦燥欲然。",
            "早晚定归黄合去，剩移夏榻就风眠。"
        ],
        "title": "和登金铜门",
        "id": "b5a85248-80a1-49cc-a74d-e075a021095e"
    },
    {
        "author": "强至",
        "paragraphs": [
            "相君东合冒寒开，朔雪贪随乐事来。",
            "腊信未通先漏泄，台光欲近却迟回。",
            "势轻漫拟凌歌袖，片小才能缀酒杯。",
            "寂寞相如孤客在，定应授简属邹枚。"
        ],
        "title": "某伏睹判府司徒侍中置酒宴客即时雪作谨成七言律诗一首上献",
        "id": "3acc6702-1006-4a53-a05b-4c178877855d"
    },
    {
        "author": "强至",
        "paragraphs": [
            "司马当年侍兔园，只摅秘思奉清樽。",
            "岂如下客吟飞雪，继屈三公赐雅言。",
            "句揣物形虽有迹，笔镵天巧独无痕。",
            "岂惟一府夸荣玩，犹得他时耀子孙。"
        ],
        "title": "某不度轻僭始以鄙句尘献判府安抚司徒侍中特屈威尊过赐宠和伏读荣荷谨成律诗一首代启上谢",
        "id": "773023ee-0534-4a7a-b3b7-4733d73aa5ba"
    },
    {
        "author": "强至",
        "paragraphs": [
            "雪中气象但漫漫，雪后干坤净好看。",
            "零落瑶林晴照里，参差银阙暮云端。",
            "疑开粉墨图新就，犹洒楼台笔未干。",
            "万井都人蒙煦育，恩深不觉夜来寒。"
        ],
        "title": "依韵奉和判府司徒侍中望宸合雪后",
        "id": "2658b5cd-5334-42be-80ac-ed197fb1df42"
    },
    {
        "author": "强至",
        "paragraphs": [
            "公到层轩雪已残，萧林素节晓相看。",
            "山融爱日酥千点，地接顽云缟万端。",
            "曾有金樽开兔苑，况无铁甲戍桑干。",
            "清风落纸成佳句，身世浑疑在广寒。"
        ],
        "title": "再和",
        "id": "a6a3b9a4-731f-44f1-84b0-60bce8396aa6"
    },
    {
        "author": "强至",
        "paragraphs": [
            "马蹄乘兴急离秦，轻雪初消塞外尘。",
            "谈笑暂来趋幕府，文章犹记从车茵。",
            "雍雍妙画平边徼，衮衮清言服座人。",
            "诗句不须论别意，临岐探破故都春。"
        ],
        "title": "春日送王明远",
        "id": "7ca0bc43-4755-496b-a9b0-4a8d189ba667"
    },
    {
        "author": "强至",
        "paragraphs": [
            "未消残雪在墙阴，昼景昏昏似日沈。",
            "土冻转愁花信远，天寒唯仗酒分深。",
            "笑谈四座相欢色，富贵三朝不动心。",
            "诗句一传人竞写，也应潜购到鸡林。"
        ],
        "title": "依韵奉和司徒侍中春阴席上",
        "id": "14af14f4-fd7a-468b-b81e-45353a4d3045"
    },
    {
        "author": "强至",
        "paragraphs": [
            "别襟曾判宋玉台，魏北相逢一笑开。",
            "帅府红莲曾入幕，公堂黄菊偶衔杯。",
            "未应许国全无策，祇恐趋时自有才。",
            "且置功名归度外，诗筒频附塞鸿来。"
        ],
        "title": "别王彦祖宫赞",
        "id": "ec09a2bb-be15-467c-aade-ca40a240d8b2"
    },
    {
        "author": "强至",
        "paragraphs": [
            "结彩仙山对浄坊，曳珠宾履捧台光。",
            "灯摇夜月天形动，歌聒春风物态狂。",
            "刻烛诗成传魏国，吐茵酒酽醉程乡。",
            "今年始彻清宵禁，倍觉都人乐意长。"
        ],
        "title": "奉和龙兴灯夕",
        "id": "ef1dd52b-7a7d-4547-8299-f1af4d783362"
    },
    {
        "author": "强至",
        "paragraphs": [
            "金络香軿匼匝来，门阑彻禁夜无猜。",
            "正怜舞曲随风转，骤觉灯花冒雨开。",
            "屏翳呼云何倏忽，嫦娥收月漫徘徊。",
            "相君未放春宵醉，倒尽宜城第几罍。"
        ],
        "title": "依韵奉和司徒侍中上元遇雨即席",
        "id": "65db5bda-ffca-4c6e-91b5-8003ac63d89d"
    },
    {
        "author": "强至",
        "paragraphs": [
            "草木空催造化忙，六花先出压群芳。",
            "酒寒玉斝消春味，烟湿金炉减昼香。",
            "地暖落斝堆旋失，风和乱片舞初长。",
            "相公更好调元去，已兆丰年在此乡。"
        ],
        "title": "依韵奉和司徒侍中春雪",
        "id": "61aa1722-6e49-4ae2-b76e-1c4654e341cd"
    },
    {
        "author": "强至",
        "paragraphs": [
            "亿万供须仰县官，大农选造遍朝端。",
            "外台心计推公最，中诏恩除副帝难。",
            "文石近班趋玉笋，紫丝新帕覆银鞍。",
            "行摅仁义裁经费，天下征繇不日宽。"
        ],
        "title": "送河北转运燕刑部被命充三司副使",
        "id": "d0ff8536-2fd8-4bf4-9ef7-3480a2ef9f36"
    },
    {
        "author": "强至",
        "paragraphs": [
            "酣酣枕上息吾形，日过南窗第几棂。",
            "所得高眠容幕府，为无深责系朝廷。",
            "苦遭浮蚁催来熟，忽被幽禽唤得醒。",
            "却整葛巾寻晚酌，竹间呼客尽吾瓶。"
        ],
        "title": "昼眠",
        "id": "19de49de-502e-4778-a61a-91fdd0a7d20d"
    },
    {
        "author": "强至",
        "paragraphs": [
            "七月穹旻大火流，元精信宿降伊周。",
            "公师一品仪型重，将相三朝德业优。",
            "桑梓乡邦兼镇抚，苴茅封国正居留。",
            "人间盛事仍难老，富贵功名未白头。"
        ],
        "title": "留守安抚司徒侍中生辰三首  其一",
        "id": "a6df5b12-ba4f-4495-8685-6a2a68ef76a2"
    },
    {
        "author": "强至",
        "paragraphs": [
            "宰衡倚頼更三圣，神器传归定两朝。",
            "几御铜符双在手，尊荣金印六垂腰。",
            "流民相率归仁政，疲俗新蒙罢横徭。",
            "寿考转随阴德远，开仓累万活黎苗。"
        ],
        "title": "留守安抚司徒侍中生辰三首  其二",
        "id": "c1c9575b-53c5-43b6-a5ba-8800d9a5a37c"
    },
    {
        "author": "强至",
        "paragraphs": [
            "凛凛威名远迩知，去年谈笑屈西陲。",
            "平时旌节临全魏，计日朝廷起一夔。",
            "狎赐彩衣今礼数，待还绣衮旧麻词。",
            "伫看来岁称公寿，荀令依前在凤池。"
        ],
        "title": "留守安抚司徒侍中生辰三首  其三",
        "id": "6e9193fe-d3e6-4d82-91f7-01698c499bd0"
    },
    {
        "author": "强至",
        "paragraphs": [
            "十年空忆满林香，今日堆盘得恣尝。",
            "摘处嫩苞金隠粟，剖来清液露盈囊。",
            "自堪珍玩夸群目，可惜余甘落俗肠。",
            "拜赐愈知公意重，不同设醴望元王。"
        ],
        "title": "走笔谢司徒侍中惠柑",
        "id": "1dd31200-c0d7-4c9d-98d9-bc622e4c6f9d"
    },
    {
        "author": "强至",
        "paragraphs": [
            "居守园林气象间，堂成壮观入跻攀。",
            "三朝力辅干坤倦，一国身偷岁月闲。",
            "倾座语惊邪说破，勒碑诗召正风还。",
            "险夷出处皆公迹，不动公心似泰山。"
        ],
        "tags": [
            "泰山"
        ],
        "title": "安正堂二首  其一",
        "id": "68a8428f-7e94-457a-93d0-9f81d420d72d"
    },
    {
        "author": "强至",
        "paragraphs": [
            "飞飞燕雀倦檐牙，绣栱云楣斗彩霞。",
            "樽俎燕闲归相合，鼎钟勋业在王家。",
            "直纹惜破墙阴竹，巧笑嫌开席外花。",
            "今日正风传魏国，平居诗思亦无邪。"
        ],
        "title": "安正堂二首  其二",
        "id": "9f2c4480-18c4-46a9-ab9f-e661311b6ba1"
    },
    {
        "author": "强至",
        "paragraphs": [
            "词场绿发竞才雄，幕府朱衫觉道穷。",
            "孤愤扫除诗句里，壮图流落酒杯中。",
            "宦游已倦年将暮，人事随生日又东。",
            "珠玉满篇劳宠赠，建溪风格袭文公。"
        ],
        "title": "酬杨立之进士见赠",
        "id": "99509684-c764-4537-8061-6bd58ea2ec38"
    },
    {
        "author": "强至",
        "paragraphs": [
            "一日论交坐席间，肯平壮气就衰颜。",
            "篇章漫欲窥沧海，道谊从来仰泰山。",
            "白日声名君籍籍，青云意绪我斑斑。",
            "元戎幕府那能久，太学诸生已望还。"
        ],
        "tags": [
            "泰山"
        ],
        "title": "依韵和酬王明远见寄",
        "id": "068f5c15-8b1b-43c1-9b93-357dd033cd3f"
    },
    {
        "author": "强至",
        "paragraphs": [
            "人物神州杂五方，平明京兆坐黄堂。",
            "民投牒讼千狙诈，吏抱文书百雁行。",
            "幕府要人关听断，朝廷自昔选才良。",
            "朔陲使者声名久，随诏南辕佐赵张。"
        ],
        "title": "送河北提刑王詹叔郎中被诏充开封府判官",
        "id": "8a0e03da-4216-42f5-bfbf-4f0d779716a7"
    },
    {
        "author": "强至",
        "paragraphs": [
            "龙沙千里绝纤埃，银色浑疑王母台。",
            "宴席此时惊酒薄，晓枝无处认梅开。",
            "骋辞梁苑客方至，乘兴越溪人自来。",
            "从古六花长一色，化工应不费培栽。"
        ],
        "title": "次韵通判都官和诸公雪中席上之作",
        "id": "bd66f204-35f6-4455-82b6-5022050ebc76"
    },
    {
        "author": "强至",
        "paragraphs": [
            "朔雪飞花趁岁阴，喜看不觉酒杯深。",
            "应时自合苍生望，泽物真同上相心。",
            "未怕春风融粉水，恍疑江国见梅林。",
            "西山一夜千层白，那复能留寸碧岑。"
        ],
        "title": "和判府司徒侍中喜雪",
        "id": "5173845c-4e27-4927-a153-2604916f302f"
    },
    {
        "author": "强至",
        "paragraphs": [
            "郄公门下识羲之，风骨无尘耸秀姿。",
            "壮气海鲲翻碧浪，逸才天马脱金羁。",
            "旋凭辞律趋明试，首听文衡中有司。",
            "太学旧游应刮目，青衫事业盛当时。"
        ],
        "title": "送王敏夫判官赴举京师",
        "id": "97d0cbab-cf83-4879-98c8-d42ab3ad819a"
    },
    {
        "author": "强至",
        "paragraphs": [
            "相衮前年抚雍民，下车飞雪满咸秦。",
            "风行魏国才三日，雨作商巖恰半春。",
            "忠节此生存社稷，诚心是处感天人。",
            "二方岂合偏蒙润，四海思归旧化钧。"
        ],
        "title": "伏睹留守安抚司徒侍中镇魏三日遂获甘雨吟成律诗一章上荐",
        "id": "9fa40a27-cbc3-4bc8-b059-5a693eb37eb4"
    },
    {
        "author": "强至",
        "paragraphs": [
            "禊事初脩乐未涯，晴阳浓淡薄云遮。",
            "风光转入庭前柳，春色随来席上花。",
            "千载风流追曲水，万人游豫揜长沙。",
            "相公今日携诸吏，那比山公醉习家。"
        ],
        "title": "即席依韵奉和司徒侍中上巳会许公亭二首  其一",
        "id": "c595ea31-2350-4fdf-a8a1-b975f29cccdf"
    },
    {
        "author": "强至",
        "paragraphs": [
            "三春乐事揖兰亭，驻旆名园敞绣扃。",
            "酒盏绿深须露白，花梢红少已多青。",
            "宾裾特盛人间会，公衮能忘物外形。",
            "化笔暂归诗句里，清风一诵醉还醒。"
        ],
        "title": "即席依韵奉和司徒侍中上巳会许公亭二首  其二",
        "id": "370ab294-a7d0-4350-b7ef-8d9221902e91"
    },
    {
        "author": "强至",
        "paragraphs": [
            "丞相开筵御水头，席间别乘擅诗流。",
            "特夸元巳从公饮，不比常年结客游。",
            "淡色云阴笼日薄，暖香花气傍人浮。",
            "篇章唱绝虽容和，酒盏恩深岂敢酬。"
        ],
        "title": "上巳饮许公亭通判钱郎中以诗献因依韵和呈",
        "id": "5d3af1f4-2c13-4b1a-b0ed-24ab956c1bc3"
    },
    {
        "author": "强至",
        "paragraphs": [
            "上相行春乐有余，绣旗朝共宿云舒。",
            "特教红袖停妍唱，为许朱衫托后车。",
            "肯说大烹专鼎食，旋容小摘荐园蔬。",
            "多才幕府论荣遇，诗句飘飘动客裾。"
        ],
        "title": "和推官压沙寺惠诗",
        "id": "f2d6ae49-c21c-4126-9242-b661dc6601d6"
    },
    {
        "author": "强至",
        "paragraphs": [
            "当年割据属英雄，楼观诚奢物产穷。",
            "藩镇一归平削后，关河尽入照临中。",
            "离宫此日号大壮，织杼无人歌小东。",
            "全魏万家今乐业，衮衣惟恐迓周公。"
        ],
        "title": "走笔依韵和杨进士倜登南楼之作",
        "id": "e4797036-e7da-4c77-a206-ba2cd419b281"
    },
    {
        "author": "强至",
        "paragraphs": [
            "城中尘土瞇人眼，堤上风烟醒客心。",
            "沙拥河声时断续，云含野色屡晴阴。",
            "平芜点白鹭双起，细柳弄青蝉一吟。",
            "魏北古来车马地，此亭偶尔得幽寻。"
        ],
        "title": "瓦亭偶书",
        "id": "241543e0-efd1-494f-ae83-7f89e29cce10"
    },
    {
        "author": "强至",
        "paragraphs": [
            "不同卖药入都市，又异执帚见相君。",
            "冠盖临门求上剂，公台解榻叩多闻。",
            "应思夜鹤侣蕙帐，却笑伯鸾家布裙。",
            "藜杖还寻紫霄顶，无心出处似山云。"
        ],
        "title": "送谢先生归紫霄峰",
        "id": "cf34a953-38f4-4a05-be07-f37c39c894e0"
    },
    {
        "author": "强至",
        "paragraphs": [
            "曾共征西幕府来，相逢今日魏王台。",
            "喜情重把论交袂，感泪频添话旧杯。",
            "此别情怀无限恶，他时谈笑尚容陪。",
            "马蹄归趁春风急，应有花先禁苑开。"
        ],
        "title": "送传宣李子范供奉归阙",
        "id": "6495b03b-0c45-4ae6-bc74-f30eec4e7976"
    },
    {
        "author": "强至",
        "paragraphs": [
            "夏木参云百尺长，昼阴笼日一轩凉。",
            "杂追楚榭迎风袂，冷笑淄川作雨滂。",
            "歌扇参差立燕赵，客裾容曳赴原尝。",
            "坐来诗句清人骨，胜抱冰壶饮玉浆。"
        ],
        "title": "依韵奉和司徒侍中西园初暑之什",
        "id": "87b887e6-2f11-4cc7-a355-7f2e1f5c22d0"
    },
    {
        "author": "强至",
        "paragraphs": [
            "宫壶移刻对延英，文帝从容问贾生。",
            "儒馆旋承恩诏入，士林尤说御批荣。",
            "丹山凤出宁无种，沧海鹏抟遂有程。",
            "渐待青毡归旧物，区区羲献漫家声。"
        ],
        "title": "闻参政王侍郎令子著作登第复除崇文校书",
        "id": "e73a4e6a-55ea-4bdd-9f8f-c2d68407be00"
    },
    {
        "author": "强至",
        "paragraphs": [
            "干坤五月气炎歊，丞相忧农心更焦。",
            "思脱尘埃遗暑湿，拟排寥廓御风飚。",
            "穴中战蚁空知验，云外晴虹尚肆祅。",
            "下土颙颙望霖雨，好回天意慰黎苗。"
        ],
        "title": "依韵奉和司徒侍中苦热未雨",
        "id": "935a3430-3307-4c1a-ab78-a4b14bf76732"
    },
    {
        "author": "强至",
        "paragraphs": [
            "上公拜表请休官，中使传宣未听闲。",
            "雍府遥兼新节镇，邺城重领旧山川。",
            "左弧共记生贤始，右席谁居献寿间。",
            "阴施在人天报远，蟠桃三熟鬓毛斑。"
        ],
        "title": "韩魏公生日",
        "id": "e82d1022-a157-419e-a582-2f3987945f37"
    },
    {
        "author": "强至",
        "paragraphs": [
            "芙蓉幕里住三年，鹦鹉才高动四筵。",
            "风月漫劳吟杜曲，文章自好纪燕然。",
            "朋簪会合愁分手，官簿纵横待息肩。",
            "直道先难终易偶，近闻知已荐书全。"
        ],
        "title": "依韵和赵晦夫书记将替写怀",
        "id": "18866031-061d-460b-b0ff-d76b7dd24d8a"
    },
    {
        "author": "强至",
        "paragraphs": [
            "瑞挺真儒翊圣时，沩山秀气育丰规。",
            "庆符昌运千龄会，前应中秋十日期。",
            "天上光连奎昴宿，人间身占凤凰池。",
            "枌榆暂领旬宣寄，荣诞衣冠祝寿眉。"
        ],
        "title": "代上余太宰生辰",
        "id": "ee56ee12-c64d-478d-a010-51c606ae40ea"
    },
    {
        "author": "强至",
        "paragraphs": [
            "两京三仕并交游，有道从来慕太丘。",
            "白日声名随诏召，青云家世踵飚流。",
            "数程去路朱蹄骏，一曲离筵翠黛愁。",
            "材力如君当拔擢，敢辞幕府独淹留。"
        ],
        "title": "送公度赴诏归阙",
        "id": "0d9fd4dd-64dd-4b9e-9c84-148f5dce2986"
    },
    {
        "author": "强至",
        "paragraphs": [
            "金气才分向此朝，天清林叶拟辞条。",
            "三秋半去吟蛩逼，百感中来酝蚁消。",
            "候早初逢旬甫浃，月圆前距望非遥。",
            "如今昼夜均长短，占录无劳史姓谯。"
        ],
        "title": "依韵奉和司徒侍中庚戌秋分",
        "id": "d3026975-fd55-4b35-bc85-a568ee0e7991"
    },
    {
        "author": "强至",
        "paragraphs": [
            "要尽宾欢醉绣筵，准凭良月作夤缘。",
            "孤光已蔽浮云外，众目犹倾小雨前。",
            "声入鬓毛同飒飒，润生林叶自娟娟。",
            "宴杯才撤寒蟾露，疏影参差魄正圆。"
        ],
        "title": "奉和司徒侍中中秋遇雨韵",
        "id": "a4651038-22ef-48b5-84eb-c04fe8b9b703"
    },
    {
        "author": "强至",
        "paragraphs": [
            "待月开筵细雨侵，月来宾去意空深。",
            "未容午夜瞻全璧，先隔微云漏碎金。",
            "万户渐宜归一望，重楼恨不起千寻。",
            "应须润泽周封内，始放清辉出暝阴。"
        ],
        "title": "依韵奉和司徒侍中中秋筵散雨余微见月色",
        "id": "097576f7-2525-47c5-b505-4a11e749e94f"
    },
    {
        "author": "强至",
        "paragraphs": [
            "茱萸缀席落新堂，丞相诗锋不可当。",
            "九日绣筵吟节物，十年黄合运阴阳。",
            "酒边和气忘公衮，风外清歌出女墙。",
            "宾去每来安正坐，泰然德宇发天光。"
        ],
        "title": "依韵奉和司徒侍中重九会安正堂二首  其一",
        "id": "9b33e26b-b77e-4dc1-8442-20a570330e37"
    },
    {
        "author": "强至",
        "paragraphs": [
            "萸杯引满宴公堂，病客偏容泛浅觞。",
            "为爱菊花惊晚节，不羞蓬鬓插秋香。",
            "众宾谈笑谁倾座，上相风骚独擅场。",
            "来岁凤池吟此日，夔龙高会耀辞铓。"
        ],
        "title": "依韵奉和司徒侍中重九会安正堂二首  其二",
        "id": "0ce7668d-b142-43a7-bf0f-a42744c516ae"
    },
    {
        "author": "强至",
        "paragraphs": [
            "登临楼观一重重，下客追随岂易逢。",
            "九日燕私同恺乐，三台礼数极优容。",
            "自酬佳节挥鸿笔，谁诧元勋载景钟。",
            "只恐斜阳催胜事，时时回首望西峰。"
        ],
        "title": "和重九晚登骑山楼",
        "id": "52961c81-ee57-4e05-b776-af398c74ea14"
    },
    {
        "author": "强至",
        "paragraphs": [
            "一丸道士曾投药，七碗先生亦爱茶。",
            "服久有时轻俗骨，味新应早摘灵芽。",
            "病躯自健遗藤杖，睡眼全醒耐烛花。",
            "可是兼饶诗力壮，芙蓉幕里句堪嘉。"
        ],
        "title": "依韵和崔伯宪谢王正甫遗三灵丸蜀茶",
        "id": "fbb0624d-de61-4afe-983d-87d67086c332"
    },
    {
        "author": "强至",
        "paragraphs": [
            "隔雾南山愁漠漠，破烟东日淡晖晖。",
            "风欺白发勤吹帽，酒妒黄花故点衣。",
            "九日泪兼疏叶落，几时身逐短蓬归。",
            "青云欲早秋先晚，更惜登高乐事违。"
        ],
        "title": "依韵和伯宪九日感怀",
        "id": "901e801c-13df-4fbd-b5ea-b4671bbfce6a"
    },
    {
        "author": "强至",
        "paragraphs": [
            "谁将冰蜜共囊封，结实祇园颗颗同。",
            "蔽芾舍傍思召伯，周流林下赋扬雄。",
            "花经春月千层白，颊傅秋霜一抹红。",
            "江橘空甘得奴号，果中清品合称公。"
        ],
        "title": "依韵奉和司徒侍中压沙寺梨",
        "id": "79081eb3-2169-4c90-b5ca-6e176d20154f"
    },
    {
        "author": "强至",
        "paragraphs": [
            "章句横行古道堙，先生笔力障颓津。",
            "高文简得春秋法，大体严如剑佩臣。",
            "冰铁刚颜低狱吏，云风壮略疏边人。",
            "谪官竟死空名在，一读遗编泪满巾。"
        ],
        "title": "读尹师鲁集",
        "id": "5849f9cd-9d20-434e-9fe4-d38b9b0b1557"
    },
    {
        "author": "强至",
        "paragraphs": [
            "去去春光鸟翼过，云阴风恶更相和。",
            "屡探花信犹全閟，拟借鶑声肯暂那。",
            "铃吏事来须缓报，相公宾退正闲哦。",
            "九旬已是中分了，诗酒尤宜并一科。"
        ],
        "title": "依韵奉和司徒侍中辛亥二月十五日",
        "id": "3a484772-fde5-4e6a-b5ba-f0c2b4492971"
    },
    {
        "author": "强至",
        "paragraphs": [
            "野寺寻芳二月残，弄晴幽鸟自关关。",
            "堤沙压雨迎金勒，旆绣翻风蔽玉颜。",
            "翠幄饮张花雪底，彩舟归漾水天间。",
            "五年贪恋行春乐，不觉移文笑北山。"
        ],
        "title": "和司徒侍中清明会压沙寺诗",
        "id": "5e5407a2-5441-47af-8d92-9095a00ca48b"
    },
    {
        "author": "强至",
        "paragraphs": [
            "千株缀雪绀园中，数顷花开几度逢。",
            "体莹直忧春欲妒，色孤犹喜月相容。",
            "香浮翠盖台光近，瓣落清樽饮兴浓。",
            "公恰徘徊吟妙句，不须忙打寺楼钟。"
        ],
        "title": "依韵奉和司徒侍中同赏梨花",
        "id": "3fedfcd3-dbd8-4b8a-9133-26dc22524eb4"
    },
    {
        "author": "强至",
        "paragraphs": [
            "相公樽俎纳豪英，使者封章荐姓名。",
            "落日送愁离幕府，翔云随眼入边城。",
            "万蹄宛马休南牧，一啸燕姬慰北征。",
            "敌颈愤来还请系，雒阳前后有书生。"
        ],
        "title": "送大名府签幕吴都官几复移倅安肃",
        "id": "8335d994-1c6a-4440-8afd-4e9633e37829"
    },
    {
        "author": "强至",
        "paragraphs": [
            "文章自老齿独壮，富贵偶迟名最先。",
            "冷落官曹按丹笔，风流幕府别红莲。",
            "高谈倾座迥无敌，清骨照人长欲仙。",
            "好在胸中书万卷，校仇四库续登贤。"
        ],
        "title": "送朱传道推官赴刑部详覆",
        "id": "3a909f61-5e04-4598-9502-d0ff1d2d1d7d"
    },
    {
        "author": "强至",
        "paragraphs": [
            "许开壮观旧平津，今日还延相阁宾。",
            "茅社一临封国地，花亭三见禊杯春。",
            "随车和气蒙鱼鸟，即席高吟动鬼神。",
            "西北连年参幕府，东风长忝从游人。"
        ],
        "title": "依韵奉和司徒侍中辛亥上巳会许公亭",
        "id": "40097799-7eb6-4c22-9b10-b3cd111d1ced"
    },
    {
        "author": "强至",
        "paragraphs": [
            "按谱新求洛下栽，朱栏围土事深培。",
            "半粧晓日争光照，一笑春风喜竞开。",
            "得地自依孙相合，飞香欲绕邺王台。",
            "绣帘对赏犹嫌远，翦上金盘近酒杯。"
        ],
        "title": "依韵奉和司徒侍中同赏牡丹",
        "id": "43a6a612-dd43-4252-b06d-be0169ac3196"
    },
    {
        "author": "强至",
        "paragraphs": [
            "鼎科第一策名人，金榜谁能蹑后尘。",
            "三纪鹏图犹绿发，累朝龙首最青春。",
            "同怀谈笑宜开口，间代文章各致身。",
            "醉倒不知歌舞罢，杏园旧态恰如新。"
        ],
        "title": "依韵奉和留守尚书会六同年感旧诗二首  其一",
        "id": "48d5ef3f-6c15-473b-9800-aff70e0fa88a"
    },
    {
        "author": "强至",
        "paragraphs": [
            "好传此会诧时人，歌揭青云动暗尘。",
            "霄汉得仙同白日，风骚寡如敌阳春。",
            "笑谈未减题名地，富贵相高报主身。",
            "谁向衣冠增盛事，龙头结客事尤新。"
        ],
        "title": "依韵奉和留守尚书会六同年感旧诗二首  其二",
        "id": "e8badd70-7aaf-4931-b662-d59f19735dff"
    },
    {
        "author": "强至",
        "paragraphs": [
            "玉勒牙旌驻水湄，万人齐看柁开时。",
            "此朝河伯想增气，去岁国公还赋诗。",
            "岸蝶偶然穿翠箔，沙禽曾不避红旗。",
            "旬余即报行春足，可厌归轩暮雨随。"
        ],
        "title": "依韵奉和司徒侍中辛亥三月十八日游御河二首  其一",
        "id": "d592ff5e-1a54-40b2-ae36-3606e31fb219"
    },
    {
        "author": "强至",
        "paragraphs": [
            "此日河生旧俗传，相公同众乐沙堧。",
            "迎舟戏羽来低岸，罥席游丝落半天。",
            "佳句独高珠履上，贵名都忘玉樽前。",
            "明年盛会知难再，行看还朝百辟先。"
        ],
        "title": "依韵奉和司徒侍中辛亥三月十八日游御河二首  其二",
        "id": "81b621f7-781f-4888-95db-b630412043db"
    },
    {
        "author": "强至",
        "paragraphs": [
            "翠幄初防日影侵，春云送雨信无心。",
            "莫愁客散妨车马，且喜农安得砭针。",
            "侍妓点衣重结束，游人霑盖尚追寻。",
            "临归未尽杯中兴，却放船头醉里吟。"
        ],
        "title": "游河遇雨",
        "id": "65e28b97-06f6-4393-9c07-c1606e2610fe"
    },
    {
        "author": "强至",
        "paragraphs": [
            "合书时雨奏银台，润泽从今遍九垓。",
            "应祷岂惟三日后，为霖曾是十年来。",
            "已逃虐魃知何地，自起乖龙不待雷。",
            "无数公堂森贺笏，尽同秋种荷陶坯。"
        ],
        "title": "依韵奉和司徒侍中喜雨应祷",
        "id": "a4c850dd-69c3-405f-9d4c-183ab8eea96c"
    },
    {
        "author": "强至",
        "paragraphs": [
            "七夕三庚共此辰，风迎西火转南薰。",
            "金盘瓜果随时俗，玉盏笙歌劝相君。",
            "月下巧心空自竞，天边私语复谁闻。",
            "早归肯效东方朔，待看星桥夜度云。"
        ],
        "title": "依韵奉和司徒侍中辛亥七夕末伏",
        "id": "87e8a30f-1a9c-4507-9d73-b8d65e16eaa4"
    },
    {
        "author": "强至",
        "paragraphs": [
            "一鼓千夫下揵声，缺堤漏穴几时平。",
            "盘涡倒吸湍流住，巨浸疑浮厚地行。",
            "举锸每年劳众力，治河无策贡愚诚。",
            "頼公自有安邦德，何处风波敢更生。"
        ],
        "title": "依韵奉和司徒侍中元城埽行河",
        "id": "652e0376-7801-4cf4-ad2b-9c36189f093b"
    },
    {
        "author": "强至",
        "paragraphs": [
            "风起秋河吹旆旌，林梢初日露微明。",
            "壤歌接野知尧力，水害横堤想禹平。",
            "无数焚香迎使节，不妨傍辔问农耕。",
            "江湖未敢生归兴，为恋车茵每侍行。"
        ],
        "title": "行河道中",
        "id": "136ac733-47c7-49cd-8da5-e7e5cba06876"
    },
    {
        "author": "强至",
        "paragraphs": [
            "乐事遥追戏马台，高吟节物纵天才。",
            "三朝致主诚心竭，九日携宾笑口开。",
            "白酒似随秋露滴，清歌疑唤晓云回。",
            "放怀不有公台贵，惯得萸枝首赐来。"
        ],
        "title": "即席再赋",
        "id": "83bd4220-fdf2-451a-80fa-85834a56b78f"
    },
    {
        "author": "强至",
        "paragraphs": [
            "楼倚秋风引兴长，龙山吹帽忆前良。",
            "帘虚霜气清逾逼，叶脱天形远更详。",
            "巧送四筵双舞袖，坐收万景一诗囊。",
            "登高且醉铜台酒，黄合多年望衮章。"
        ],
        "title": "辛亥九日晚登骑山楼",
        "id": "aa7a0523-8238-435c-92be-6c53f2b23830"
    },
    {
        "author": "强至",
        "paragraphs": [
            "闻昔兹山运土成，喜情比屋与连营。",
            "可怜事出三王后，不得亲逢伯禹名。",
            "邻国一朝罹暴水，相君先虑护严城。",
            "他时人说公来日，应记初更月旦评。"
        ],
        "title": "依韵奉和司徒侍中视河惬山",
        "id": "76164887-860b-4a0a-a822-88f193296c88"
    },
    {
        "author": "强至",
        "paragraphs": [
            "初长日景午阴前，瑞雪迎开上相筵。",
            "点缀酒杯飞细细，侵凌歌扇落绵绵。",
            "岁功豫作三登地，云气都成一色天。",
            "惊破醉魂诗句险，不容吏部瓮根眠。"
        ],
        "title": "依韵奉和司徒侍中冬节筵间喜雪",
        "id": "ace97259-0838-4459-8d2f-499b9dcea29d"
    },
    {
        "author": "强至",
        "paragraphs": [
            "熙宁玉烛最调和，瑞雪先时破札瘥。",
            "大纪有年仍岁后，尺盈平地此冬多。",
            "戏珪旋翦飘疏叶，祭璧初沈委大河。",
            "再燮阴阳人望久，一方顺气入涂歌。"
        ],
        "title": "和司徒侍中喜雪",
        "id": "97fc52ef-e4ce-44db-a381-0fab37e68ec5"
    },
    {
        "author": "强至",
        "paragraphs": [
            "席上香风转绮罗，北门东道汉萧何。",
            "灯摇万井年光嫩，月覆千闾夜色多。",
            "楼阁影重占物阜，管弦声洽验民和。",
            "相公不惜阳春曲，传与都人每岁歌。"
        ],
        "title": "依韵奉和司徒侍中元宵席上",
        "id": "7866d0c5-376f-4bf9-9ecb-1b8995e3a01d"
    },
    {
        "author": "强至",
        "paragraphs": [
            "历山名重舜耕余，太守文章世罕如。",
            "但见清风变齐鲁，未闻紫诏起严徐。",
            "最宜视草归时训，可惜挥毫落簿书。",
            "千骑行春且乘兴，里无胜母莫回车。"
        ],
        "title": "寄齐州曾子固学士",
        "id": "420b7df5-6daf-4dd2-b56d-dac9e1957023"
    },
    {
        "author": "强至",
        "paragraphs": [
            "赓吟令节最多年，禊饮春亭五侍筵。",
            "爱客公心宽似水，催人物态急如絃。",
            "园林烂熳惊三月，樽俎徘徊恋二天。",
            "迹近风花飘未定，且随珠履醉金船。"
        ],
        "title": "依韵奉和司徒侍中壬子上巳会许公亭",
        "id": "6ff2dc00-7315-4691-9343-1c1be4b8b5b9"
    },
    {
        "author": "强至",
        "paragraphs": [
            "四照梨花一色中，他时珍赏有雌雄。",
            "高牙就景开芳宴，皓齿停歌诵正风。",
            "乐极光阴穷日御，诗成造化夺春工。",
            "佳辰不禁祇园火，林杏兼然万点红。"
        ],
        "title": "和司徒侍中壬子寒食会压沙寺诗二首  其一",
        "id": "1e7d8e1d-8c3a-4455-b4bf-c9cae001648c"
    },
    {
        "author": "强至",
        "paragraphs": [
            "金星隠地烁游车，那用行堤更筑沙。",
            "官妓趁时簪玉蕊，艺工随分赐银花。",
            "每乘此节寻萧寺，全胜当年醉习家。",
            "归漾彩舟欢意在，还延宾从尽流霞。"
        ],
        "title": "和司徒侍中壬子寒食会压沙寺诗二首  其二",
        "id": "3d1266ea-7afd-4f98-b0d5-e68864b85ad6"
    },
    {
        "author": "强至",
        "paragraphs": [
            "小队逶迤驻宝坊，祇园花发认昆冈。",
            "日高恐释三春雪，风细犹传数里香。",
            "垢染了无依佛界，品流逾重被台光。",
            "更蒙佳句形珍赏，漫说寒梅竞效妆。"
        ],
        "title": "会压沙寺观梨花",
        "id": "0fd572d4-86f9-4118-8514-44cfdd18bf24"
    },
    {
        "author": "强至",
        "paragraphs": [
            "绀园几顷白云英，似觉漫天玉气腾。",
            "句引春风香阵阵，侵凌夜月粉层层。",
            "时间冷艳尤难识，世上妖葩各有朋。",
            "每岁旋来张翠帐，芳庭同赏忆吴僧。"
        ],
        "title": "和同赏梨花",
        "id": "c94686d7-3c56-49da-b48b-f23da2dee930"
    },
    {
        "author": "强至",
        "paragraphs": [
            "脱去尘官一屣轻，十年世网羨冥冥。",
            "幽花笑晚新诗就，好鸟啼春宿酒醒。",
            "辞客醉题红粉壁，相君高宴绿阴亭。",
            "邺人应怪三台畔，今夜光联处士星。"
        ],
        "title": "奉陪韩魏公燕王氏园亭席上赋诗留题二首  其一",
        "id": "8fc043cb-4f90-4f8a-bb6b-5d20eeaeaa11"
    },
    {
        "author": "强至",
        "paragraphs": [
            "滏阳宾客摆尘羁，一笑名园万事遗。",
            "细草幽花多自种，闲云静月最相宜。",
            "乡人乘暇就携酒，野客寻春来赋诗。",
            "白发朱衫犹幕府，南归已觉十年迟。"
        ],
        "title": "奉陪韩魏公燕王氏园亭席上赋诗留题二首  其二",
        "id": "340edc71-19cb-4600-8a55-ef64035eb436"
    },
    {
        "author": "强至",
        "paragraphs": [
            "当时御水始通津，遂作河生记此辰。",
            "载籍不闻传故老，盛游相继到今人。",
            "金貂为政居从俗，画鹢连年出慰民。",
            "锦绣匝堤箫鼓沸，风光流动一城春。"
        ],
        "title": "依韵奉和司徒侍中壬子三月十八日游御河二首  其一",
        "id": "3ead809e-cd8d-46ac-84e2-2f9d6decfea7"
    },
    {
        "author": "强至",
        "paragraphs": [
            "彩舟徐动信春风，丞相行春乐意融。",
            "花底马蹄追暮鸟，柳梢旗尾挂晴虹。",
            "驱驰造化三篇里，摆落尊荣一笑中。",
            "何况佳辰偏宴客，酒樽东阁不曾空。"
        ],
        "title": "依韵奉和司徒侍中壬子三月十八日游御河二首  其二",
        "id": "9424cdc3-86a6-4ed7-ba61-e0a83c023c37"
    },
    {
        "author": "强至",
        "paragraphs": [
            "近来好事数中郎，笑指秋山学楚狂。",
            "绝顶去天应咫尺，回头平楚祗毫芒。",
            "步侵猿鸟双藜杖，吟蓄云烟一锦囊。",
            "日并尘游疏逸驾，自怜丘壑意空长。"
        ],
        "title": "送王仲贤郎中游天平山",
        "id": "32c74046-7e50-4712-9095-bcebab0ebda0"
    },
    {
        "author": "强至",
        "paragraphs": [
            "独王花天晚自开，群芳臣妾漫争媒。",
            "金刀几度裁云叶，玉席多情向斗魁。",
            "檀口似迎迟日笑，香心肯逐疾风颓。",
            "相君造化春工手，写入新诗意更瑰。"
        ],
        "title": "依韵奉和司徒侍中安正堂观牡丹",
        "id": "916b6b24-8518-474b-b9d3-1216ed036c2b"
    },
    {
        "author": "强至",
        "paragraphs": [
            "上公小队俯郊关，读祝焚香拜夜坛。",
            "旱魃此时尤肆虐，应龙何处辄图安。",
            "呪辞如律喷孤剑，刲血须明验一盘。",
            "盛夏连年陪席位，自惭不是牧民官。"
        ],
        "title": "壬子六月庚申夜陪魏公诣龙坛",
        "id": "d6ede6d7-de65-4121-9313-4dbfbb3f5b5d"
    },
    {
        "author": "强至",
        "paragraphs": [
            "云暗青天一鼓雷，旱蝗那得辄为灾。",
            "易盈畎浍流先溢，不尽关河色渐开。",
            "丰兆已从膏泽见，喜情还逐夕阳来。",
            "平明官属趋丞相，乐合公堂送贺杯。"
        ],
        "title": "晚晴",
        "id": "db2d1369-ec9a-4097-bc79-065a901413ef"
    },
    {
        "author": "强至",
        "paragraphs": [
            "莫畏流光催白头，且欣圆魄半清秋。",
            "当时初作今宵会，每岁还同故事修。",
            "飞盖漫游亏燕喜，胡床独坐减风流。",
            "何如锦席笙歌拥，醉看银盘射玉楼。"
        ],
        "title": "依韵奉和司徒侍中壬子中秋对月",
        "id": "87ac20fb-8e86-4258-89c6-1e50683f3c59"
    },
    {
        "author": "强至",
        "paragraphs": [
            "初春抱病涉新秋，叩遍医门废历酬。",
            "小子幸灾因语怪，老夫委命独忘忧。",
            "情知仕路多猜险，頼有君家共戚休。",
            "药裹关心诗兴在，未应风月废吟搜。"
        ],
        "title": "病中漫呈师朴学士",
        "id": "ea946031-e13b-484d-b084-ea589af38678"
    },
    {
        "author": "强至",
        "paragraphs": [
            "秋风生意众怜迟，一旦先开岂足悲。",
            "无髻竞分浓蕊插，有襟聊对细香披。",
            "闰催虽隔重阳月，节去犹胜十日时。",
            "不比无名闲草木，早蒙造化祇堪嗤。"
        ],
        "title": "依韵奉和司徒侍中八月十九日赏菊",
        "id": "2430fc2d-d6a4-4a4b-8c46-af249e094221"
    },
    {
        "author": "强至",
        "paragraphs": [
            "虚堂飞阁席频移，肯对茱萸忆赐枝。",
            "诗集元精尤唱绝，歌翻新曲更相宜。",
            "登临晚日曾谁怨，醉倒秋风不自知。",
            "一种孤根输老菊，明年犹得傍东蓠。"
        ],
        "title": "依韵奉和司徒侍中壬子九日",
        "id": "b10b1559-3a5c-4af6-8ffb-27537ce65080"
    },
    {
        "author": "强至",
        "paragraphs": [
            "五年西北事军书，心共青云颇负初。",
            "老大滥随丞相后，岁寒未觉故人疏。",
            "论情诗句空稠叠，转眼花枝欲破除。",
            "相见不能同酒盏，春风添恨入离裾。"
        ],
        "title": "酬郑叔巖虞曹惠诗因以奉送",
        "id": "663fa9b7-1f01-4a01-b445-a1737de2c832"
    },
    {
        "author": "强至",
        "paragraphs": [
            "春色愁边已不浓，眼开天地久阴中。",
            "乱红杂下残花雨，暗绿兼飞弱柳风。",
            "生计荒芜有酒盏，交期零落减诗筒。",
            "多情惟有堂前燕，来往贫家与旧同。"
        ],
        "title": "仲春感怀",
        "id": "b21b0578-0bbf-40c8-b3ef-df96f7d73e19"
    },
    {
        "author": "强至",
        "paragraphs": [
            "客颜憔悴过三闾，犹喜良朋记拙疏。",
            "忽隔重江论旧契，更言终日困新书。",
            "宦情共减中年后，乐事难同二月初。",
            "好在江山一樽酒，他时怀抱为君舒。"
        ],
        "title": "上高明府孙世则寄书及诗依韵和酬",
        "id": "5fbbd120-7071-4ead-8d6b-c954667dd09e"
    },
    {
        "author": "强至",
        "paragraphs": [
            "淮边曾以此身归，每见尝宽使者威。",
            "一昨荐章蒙首上，十年坠翼恰重飞。",
            "功名未果时看剑，报效犹乖夜揽衣。",
            "聊向短笺论感慨，更烦尊教宠寒微。"
        ],
        "title": "某数年前蒙集仙盛公慰荐今方用是改官近以启事论谢伏辱长笺垂答因成短篇少抒感臆",
        "id": "2eed71de-d067-400b-bc27-f12a1383d8a0"
    },
    {
        "author": "强至",
        "paragraphs": [
            "登科君已十年余，斗粟犹肩县尹卑。",
            "闵己漫形韩子赋，添丁頼有玉川儿。",
            "海边毒瘴浓如雾，岭外征涂乱若丝。",
            "三岁归来无荐者，金门犹喜从臣知。"
        ],
        "title": "次韵阳朔邱尉述怀",
        "id": "4fe48682-e3e7-4e04-a8c4-8d6f868e98b9"
    },
    {
        "author": "强至",
        "paragraphs": [
            "羲和驱日昼如燔，万里焦原草木干。",
            "旱雨骤晴还作热，炎风寡势岂成寒。",
            "渴思沆瀣朝餐美，坐想凌兢迹到难。",
            "汗浃肌肤空秉箑，浪将霜雪拟轻纨。"
        ],
        "title": "次韵邱秘校程苦热",
        "id": "a8708af3-8db4-4a5a-be7c-7374e779df68"
    },
    {
        "author": "强至",
        "paragraphs": [
            "都场百戏已先呈，舞字逡巡列太平。",
            "酒缓天颜应有喜，乐高禁漏不闻声。",
            "晴晖忽傍金茎动，协气偏从玉座横。",
            "何事君臣皆共乐，银台连日奏秋成。"
        ],
        "title": "依韵和道济秘丞集英殿秋宴作",
        "id": "fd67b5c5-0606-4095-a4a0-75f673a3a6c6"
    },
    {
        "author": "强至",
        "paragraphs": [
            "却数中秋已过旬，老君亲送玉麒麟。",
            "力侔二气文词重，迥继诸公德业醇。",
            "论道他年要黄发，看公当世斡洪钧。",
            "泰山如砺河如带，到此犹为剑履臣。"
        ],
        "tags": [
            "泰山"
        ],
        "title": "何太宰生日二首  其一",
        "id": "31cd046d-2c57-42fd-9664-df79a708339f"
    },
    {
        "author": "强至",
        "paragraphs": [
            "河岳灵神拥瑞来，剑川一夜起云雷。",
            "祥风破腊吹灰琯，和气先春报砌槐。",
            "龙邸久膺心膂托，金瓯终为姓名开。",
            "年年已与梅花约，长借清香入寿杯。"
        ],
        "title": "何太宰生日二首  其二",
        "id": "618f65f7-f60c-4b3e-bc40-38452e4d1712"
    },
    {
        "author": "强至",
        "paragraphs": [
            "平生独慕霍嫖姚，弱冠功名喜自邀。",
            "报国剑铓沉气象，绝人弓艺委风飚。",
            "总戎江海空流转，分阃关河竟寂寥。",
            "几百熊罴怀旧爱，哭声应过甬东桥。"
        ],
        "title": "哭曾四丈供备",
        "id": "e3c6be32-7fbe-4830-9e80-c4562960e24d"
    },
    {
        "author": "强至",
        "paragraphs": [
            "辞源浩荡输沧海，笔势飘飖薄紫霞。",
            "公府荐才犹未试，士林沦滞不须嗟。",
            "相逢转更开怀抱，一跌何尝挂齿牙。",
            "文帝欲兴三代治，可容贾谊在长沙。"
        ],
        "title": "赠黄任道",
        "id": "6b468079-7409-4569-ad73-f31e92f157fd"
    },
    {
        "author": "强至",
        "paragraphs": [
            "北望宫墙树万年，九霄云退湛秋泉。",
            "坐间星斗悬吟次，梦里江湖在目前。",
            "月缓粉闱添皓色，更长红烛灭青烟。",
            "中郎心计元无敌，更向风骚擅将权。"
        ],
        "title": "依韵奉和省判程郎中省宿",
        "id": "0cbdf6e7-fb03-420a-a491-e0c6d0735eaa"
    },
    {
        "author": "强至",
        "paragraphs": [
            "京尘滚滚日瞇眼，心豁郊原初雪晴。",
            "幽禽忽傍粉树语，瘦马时踏琼田行。",
            "高吟浩荡真吾事，薄宦飘飖愧此生。",
            "却羨老农相顾喜，土膏乘润说春耕。"
        ],
        "title": "雪霁出郊",
        "id": "a677aca9-c914-4c1f-87ec-b0274f93364e"
    },
    {
        "author": "强至",
        "paragraphs": [
            "仙韶楼底弄春和，帘额随风卷绣波。",
            "午夜九霄开宝扇，一声万寿彻明河。",
            "灯缠月影祥光动，酒入天颜喜气多。",
            "侍从有班无籍去，花边空听太平歌。"
        ],
        "title": "元夕观驾御端门诗",
        "id": "970cb69c-ef83-4512-b0d1-65a51538aace"
    },
    {
        "author": "强至",
        "paragraphs": [
            "夜色澄明宇宙宽，新正才半觉春悭。",
            "行歌溯月疑尘外，醉眼随车忆梦间。",
            "烛影更和人散乱，漏声不放马舒闲。",
            "啼鸟看报严城晓，满引金船倒玉山。"
        ],
        "title": "次韵都曹灯夕之作",
        "id": "b822db3d-c917-4e8f-bbcf-6025585d8bd9"
    },
    {
        "author": "强至",
        "paragraphs": [
            "一年四出国门西，今喜春郊散马蹄。",
            "晴日自随河面动，宿云仍傍柳梢低。",
            "斋宫得句还挥笔，乡国寻芳忆杖藜。",
            "承祀九卿犹假摄，不应巧宦至通闺。"
        ],
        "title": "仲春摄太仆卿祭马祖宿斋城外作",
        "id": "5488c1bb-87a8-4e50-97ca-d90373e3347c"
    },
    {
        "author": "强至",
        "paragraphs": [
            "笑语无踪莫更寻，每怀平昔恨犹深。",
            "况看满幅相思字，曾诉幽闺独自心。",
            "因想音容如在目，不知涕泪已盈襟。",
            "恨销除是彩笺灭，弗比遗香苦易沉。"
        ],
        "title": "箧中得调官时杨氏所寄书慨然追感",
        "id": "7e665926-a6d3-4043-bed7-d9e7b955d133"
    },
    {
        "author": "强至",
        "paragraphs": [
            "梨白桃红才可嘉，风前乱雪趁残霞。",
            "提壶有口只唤酒，鸣鴂何心专妒花。",
            "九陌乐游非往昔，五陵豪气漫尘沙。",
            "清樽倒尽却兴感，席上余春天畔家。"
        ],
        "title": "庭前梨桃二花方盛为暴风所吹感事成篇",
        "id": "73bb4127-72f3-43ea-a705-684584d4c995"
    },
    {
        "author": "强至",
        "paragraphs": [
            "只知倦马趁风沙，不觉啼鶑破物华。",
            "始拟尊前谋小酌，早堪枝上数残花。",
            "壮图惨淡流年驶，乐事参差暮景斜。",
            "薄醉浩歌搔短发，江湖归兴满天涯。"
        ],
        "title": "一春未尝行乐而群花今已离披感而成篇",
        "id": "f64e94e3-e754-4f20-a98a-38ce0d83d0e3"
    },
    {
        "author": "强至",
        "paragraphs": [
            "再提试笔入南宫，落纸文章近更工。",
            "一第声名光昼日，十年意绪散春风。",
            "眼惊梁苑花枝静，心豁秦川酒盏空。",
            "材大莫嫌关赋冗，青云知己有诸公。"
        ],
        "title": "送史正孚",
        "id": "5b51de31-fadc-48ad-ba21-cea8479f9f63"
    },
    {
        "author": "强至",
        "paragraphs": [
            "薰风微转殿南棱，玉色天颜粹自凝。",
            "数马从容陪昼接，飞龙迤逦备时乘。",
            "久图骏足求初得，一顾奇毛价遂增。",
            "窃笑漫逾梅福愿，半生玉陛辄三登。"
        ],
        "title": "陪群牧使进呈拣中御马",
        "id": "dbe9cd61-cb49-404a-9d9f-b21fd95cecfa"
    },
    {
        "author": "强至",
        "paragraphs": [
            "信马春风踏软沙，晴郊芳意接京华。",
            "绿垂波面官桥柳，红出墙头御苑花。",
            "莫问年光侵老境，且拼日醉送生涯。",
            "归鞭犹恐严城隔，那得行人不念家。"
        ],
        "title": "二月十二日城西送韩玉汝龙图马上作",
        "id": "b1217031-9302-4324-98ec-117969df402b"
    },
    {
        "author": "强至",
        "paragraphs": [
            "给园胜地隠金沙，随意开筵饯使华。",
            "社日兼宜数杯酒，春风未动一枝花。",
            "垂垂禁鼓喧城里，一一归鞍傍水涯。",
            "鱼目间投引骊颔，夜光双吐照贫家。"
        ],
        "title": "后二日赵无愧杜君章垂和前篇复用元韵自和呈二君",
        "id": "3af7f43f-6ef6-4c31-8b4c-5001317d4c81"
    },
    {
        "author": "强至",
        "paragraphs": [
            "何术可留枝上锦，谁人能换鬓边丝。",
            "不堪有限余春日，更值无聊足病时。",
            "久判浮名唯念酒，肯因闲事辄忘诗。",
            "雨频未拂金明柳，空听蓬莱唱旧辞。"
        ],
        "title": "三月五日病中对雨作",
        "id": "a89172f2-dcb2-46d8-901c-5e71810d9b41"
    },
    {
        "author": "强至",
        "paragraphs": [
            "甲第衡门忆并开，笑谈无日不追陪。",
            "绕栏共觅花时句，隔壁尝呼雪夜杯。",
            "一别青云俱蹭蹬，相逢白首重徘徊。",
            "炎天卧病还同巷，早晚欣闻步屧来。"
        ],
        "title": "漫呈盛任道监薄",
        "id": "c0365a00-2c7f-4b40-9318-1c87044286c4"
    },
    {
        "author": "强至",
        "paragraphs": [
            "天上扶桑树合枯，火云四起抱阳乌。",
            "谁能赤脚渡银汉，直欲跳身藏玉壶。",
            "河朔饮杯空酩酊，临淄汗雨自沾濡。",
            "井深水远渴心剧，百丈无绳转辘轳。"
        ],
        "title": "苦热",
        "id": "d4dc4f51-75b2-4ca2-943c-ff1eba4509ac"
    },
    {
        "author": "强至",
        "paragraphs": [
            "野姿瘦骨逼吾真，处士毫端合有神。",
            "正色未尝移势位，苦吟自觉远风尘。",
            "渐惊老态侵双鬓，犹逐时名系一身。",
            "可是封侯须燕颔，恨无勋业上麒麟。"
        ],
        "title": "客有貌吾陋容者以诗谢之",
        "id": "dde4e707-8eec-4beb-8fe0-ab9546e17c55"
    },
    {
        "author": "强至",
        "paragraphs": [
            "别筵那得易为情，别酒连连祇自倾。",
            "车马纵游怜客兴，江湖幽适负吾生。",
            "盘中异味归南食，箧里新诗记北行。",
            "文史藏身荣路在，未应高迹混柴荆。"
        ],
        "title": "用洪景之韵送郭子山",
        "id": "bf06ecd5-579d-4860-a013-119384636908"
    },
    {
        "author": "强至",
        "paragraphs": [
            "治声一月满长安，直上星枢耸具观。",
            "空策危言惊主易，能施行事似公难。",
            "诏辞浩荡留邦国，庙略纵横出肺肝。",
            "拜庆亲闱双白首，更传盛事入衣冠。"
        ],
        "title": "贺吴枢府诗",
        "id": "54660194-d78e-4f0f-a22f-98b55e333382"
    },
    {
        "author": "强至",
        "paragraphs": [
            "九日登临双阙边，三秋感慨一尊前。",
            "黄花若解怜多病，白发应嗟老去年。",
            "忆昨忽叨门下召，此辰方醉侍中筵。",
            "追欢筋力于今异，赢得新愁入短篇。"
        ],
        "title": "九日作",
        "id": "e51f5f94-501b-4af9-8beb-f19dc375e6c7"
    },
    {
        "author": "强至",
        "paragraphs": [
            "洗马池边喜气俱，二公同日上云衢。",
            "北门学士参台鼎，内阁才臣贰斗枢。",
            "晓殿春风迎拜舞，晚街霁日照传呼。",
            "回头应笑蹉跎客，养拙长甘伴圉夫。"
        ],
        "title": "腊月二十三日群牧使元内翰曾龙图同日拜枢参之命是日立春",
        "id": "d719d39b-3c99-4bf4-9f4c-330e64101e63"
    },
    {
        "author": "强至",
        "paragraphs": [
            "昔年庭木雪僵条，今此风和柳自摇。",
            "人事转如风不定，年光暗与雪俱消。",
            "城中佳气生宫阙，尘外清居隔市朝。",
            "顾我何能知马政，江村祗合老渔樵。"
        ],
        "title": "甲寅仲冬祠马步宿斋宫乙卯仲春十七日复因马祭到此漫成短篇",
        "id": "bb31c4e5-85e3-4992-a480-bccd43335253"
    },
    {
        "author": "强至",
        "paragraphs": [
            "谁容豺虎漏谗人，又遣花封退食贫。",
            "渐老可无诗过日，连年唯有闷偿春。",
            "奔波尘土非吾事，流浪江湖合此身。",
            "且信浊醪存妙理，一杯万虑付洪钧。"
        ],
        "title": "甲寅二月罢户部勾院移群牧判官待次数月乙卯春复自请罢群牧",
        "id": "502344e5-65a9-4a38-a53d-a4c9ab5f5309"
    },
    {
        "author": "强至",
        "paragraphs": [
            "醉魄吟魂李谪仙，风流未绝验家传。",
            "词源直欲倾三峡，饮量真疑漏百川。",
            "几寸烛花催饯席，数程柳絮扑归鞭。",
            "别愁衮衮无由说，吏部先寻瓮底眠。"
        ],
        "title": "席上走笔赠别李子先",
        "id": "d5faeb60-eac3-44fe-817e-79d74b09fcd8"
    },
    {
        "author": "强至",
        "paragraphs": [
            "上年慈母怀乡泪，愁杀啼鹃耳畔飞。",
            "归计任荒扬子宅，喜情自入老莱衣。",
            "秣陵五马开樽待，荆渚双鱼荐馔肥。",
            "能为圣朝全孝理，贤声行色两光辉。"
        ],
        "title": "送彭景行寺丞侍养得请归荆南别业",
        "id": "b2d3e184-0425-40d7-aa5b-c8d8cb9e3202"
    },
    {
        "author": "强至",
        "paragraphs": [
            "紫宸班退听宣麻，镇邺司徒换将牙。",
            "到日玳筵公定喜，当年珠履客尤嘉。",
            "赋惊合座争观祢，乐重当时合姓车。",
            "入夏后园闻更好，绕池十丈看荷花。"
        ],
        "title": "孙公素中允将往相台谒韩魏公贻诗为别因以酬送",
        "id": "2eae2187-f563-4bf6-8dbe-27d186826375"
    },
    {
        "author": "强至",
        "paragraphs": [
            "车马门前住罕逢，春坊内允独相从。",
            "领垂素发惊潘岳，器负青云爱仲容。",
            "身世百年今有愧，功名万事近尤慵。",
            "不缘婚嫁须微禄，已拂红尘就赤松。"
        ],
        "title": "依韵和酬孙公素中允写怀见贻",
        "id": "ccf7dc9a-bf33-494e-bcb5-ce37c31d201c"
    },
    {
        "author": "强至",
        "paragraphs": [
            "筋力追欢胜去年，不应吹帽愧华颠。",
            "壮心未折秋风里，笑口频开晚照边。",
            "学士带欺黄菊烂，侍臣绶夺紫萸鲜。",
            "自怜蹭蹬诸公后，一醉犹能赋此筵。"
        ],
        "title": "九日陪两制诸公燕赵氏园亭",
        "id": "53e568a0-f15a-4fc3-b7ab-347cab501577"
    },
    {
        "author": "强至",
        "paragraphs": [
            "懒忆盱江钓绿波，春风跃马望洮河。",
            "平生富贵来虽缓，一日功名得便多。",
            "城上陇云飘汉角，楼头关月惨羌歌。",
            "剩裨儒帅开边策，大有燕然石可磨。"
        ],
        "title": "送李山甫赴熙州",
        "id": "76e759e2-8a9b-4374-b5dd-d6f50888ccc0"
    },
    {
        "author": "强至",
        "paragraphs": [
            "官居冷落人稀到，病枕欹移日几回。",
            "薄宦淹留无处说，平生怀抱为君开。",
            "盘中饤饾延粗饭，瓮面澄凝泛好醅。",
            "更有无穷欲言事，可能重跨蹇馿来。"
        ],
        "title": "予在病告君玉见过翌日成短篇奉招",
        "id": "b9e4af09-6fb6-4d01-bcf8-e5ce98bc7a52"
    },
    {
        "author": "强至",
        "paragraphs": [
            "山月溪云思有余，岭猿沙鸟静相于。",
            "闲中物象都收敛，别后诗才愈发舒。",
            "拟就邻翁沽竹叶，直邀野令走篮舆。",
            "提壶漫叫无凭准，一醉春风莫误予。"
        ],
        "title": "顺师归湖寺后以诗见招因戏答之",
        "id": "d972c1f6-959d-4fe5-9c60-23acbcd560fb"
    },
    {
        "author": "强至",
        "paragraphs": [
            "君王亲策集英年，始信常山子姪贤。",
            "白昼相将金榜上，紫微三谢玉阶前。",
            "衣冠近事尤为盛，阀阅清芬愈可传。",
            "马跃春风归里巷，芦花争看一行鞭。"
        ],
        "title": "紫微舍人宋公爱子姪三人同日得第作诗以纪盛美二首  其一",
        "id": "bf0d7eaa-1ccc-4536-a40f-09d3c28e2910"
    },
    {
        "author": "强至",
        "paragraphs": [
            "君王赐第御灵和，兄弟同时捷隽科。",
            "名占风雷三级遍，恩霑雨露一门多。",
            "衣冠盛事喧金榜，里巷荣归缀玉珂。",
            "他日凤池须接翼，侍中阴德有余波。"
        ],
        "title": "紫微舍人宋公爱子姪三人同日得第作诗以纪盛美二首  其二",
        "id": "b18520d3-9571-4d94-83a3-c75b39248941"
    },
    {
        "author": "强至",
        "paragraphs": [
            "雨足前村云未回，逡巡屏面数峰开。",
            "相呼野鸟逢人住，自戏山蜂趁马来。",
            "野色通明林叶净，溪声奔迸岸沙颓。",
            "田翁见我应偷笑，底事行吟废酒杯。"
        ],
        "title": "山中雨后",
        "id": "561f4d2d-4067-445b-90a2-fe475a41a9a6"
    },
    {
        "author": "强至",
        "paragraphs": [
            "古寺南偏两翠微，锦溪碣石岂全非。",
            "云烟来去长相接，猨鸟东西各有归。",
            "泉溜夜淙寒入座，岚光朝滴润生衣。",
            "而今野旷无人筑，唯见林僧对掩扉。"
        ],
        "title": "寄题双巖寺",
        "id": "3f5476ac-cd8c-44cb-8b20-d3bab33afa82"
    },
    {
        "author": "强至",
        "paragraphs": [
            "军垒初分太守麾，马头南去有光辉。",
            "吏人郊外迎飞盖，父老溪边指绣衣。",
            "到日岭梅含细蕊，昔时乡树长新围。",
            "世间得意多遗旧，谁肯柴荆数款扉。"
        ],
        "title": "莆阳徐太守数赐临顾",
        "id": "0c5a29b1-b10a-4df4-bbea-2bcc214d8051"
    },
    {
        "author": "强至",
        "paragraphs": [
            "仕到监州兴渐多，人生四十未蹉跎。",
            "自嫌朱绂生门调，直要青云取世科。",
            "新喜雁名传日下，暂题试笔寄巖阿。",
            "山翁只作书生看，不识前呼导玉珂。"
        ],
        "title": "林大年殿直金轮院读书有寄",
        "id": "480a2814-ef23-4f10-a897-7be3e10a9ee6"
    },
    {
        "author": "强至",
        "paragraphs": [
            "平明无数六花飘，气象崔嵬变一朝。",
            "落势孤城围不尽，寒威穷巷著偏饶。",
            "临衣未拂还成舞，近烛才看早觉消。",
            "散称少陵吟白发，更逢太白跨鲸腰。"
        ],
        "title": "依韵和吴七丈咏雪二首  其一",
        "id": "f0801a30-878f-458e-b46e-7f8526e90a6f"
    },
    {
        "author": "强至",
        "paragraphs": [
            "江边玉树浑无地，世上银河自有桥。",
            "宿冻即交山口路，冷波应减海门潮。",
            "当年右席辞空在，今日扁舟兴转遥。",
            "宽褐红炉温坐外，人间万事任寥寥。"
        ],
        "title": "依韵和吴七丈咏雪二首  其二",
        "id": "6bb2b764-c06e-4238-be30-5fa265ae0109"
    },
    {
        "author": "强至",
        "paragraphs": [
            "露叶烟稍拂草亭，雪中颠倒翠虬形。",
            "且留完处裁吹律，莫听傍人议杀青。",
            "却恐看来愁野客，若为扶起属园丁。",
            "寂寥数亩清风地，宿酒从今不易醒。"
        ],
        "title": "园竹为大雪所折",
        "id": "32bfb0d1-bf53-497a-b8f0-72fb44200076"
    },
    {
        "author": "强至",
        "paragraphs": [
            "建储嘉祐发先机，盖世功名古亦稀。",
            "一冠鸳行丹地立，两扶龙德九天飞。",
            "偃藩汲黯时云卧，去国周公遂不归。",
            "星坼中台薨讣入，君王泪湿辍朝衣。"
        ],
        "title": "挽故司徒侍中赠尚书令韩魏公三首  其一",
        "id": "abd1b25d-35b2-450a-9845-c1d3e65823f5"
    },
    {
        "author": "强至",
        "paragraphs": [
            "平生忠节见临危，四纪三朝报主知。",
            "伊尹告归曾未果，子房强卧竟难支。",
            "朝廷首配严亲飨，卤簿新排送葬仪。",
            "泽在生民功社稷，尧文更揭墓前碑。"
        ],
        "title": "挽故司徒侍中赠尚书令韩魏公三首  其二",
        "id": "157220e4-ce2c-4a4e-9cf8-c3d536c6edef"
    },
    {
        "author": "强至",
        "paragraphs": [
            "西北油幢叠总戎，六年幕府从裴公。",
            "谈兵玉帐知何在，宴客金钱定已空。",
            "麟阁英姿随爽气，凤池陈迹想清风。",
            "白头无路酬恩地，一寄哀情薤挽中。"
        ],
        "title": "挽故司徒侍中赠尚书令韩魏公三首  其三",
        "id": "d8f7baec-40d5-435a-bf9d-6ef00a431db1"
    },
    {
        "author": "强至",
        "paragraphs": [
            "惨淡南宫铩羽翰，空归座席甫能安。",
            "魂收长夜棺寻闭，泪洒残春袖未干。",
            "老母始甘无禄釜，世人今转薄儒冠。",
            "土中犹动难平恨，月照孤魂桂影丹。"
        ],
        "title": "马公节挽辞",
        "id": "367b8fcc-06ec-4836-84db-92052a330ebe"
    },
    {
        "author": "强至",
        "paragraphs": [
            "暮归紫陌尚鸣珂，夜哭逡巡接浩歌。",
            "渐老为郎逾蕴藉，平生从仕亦蹉跎。",
            "笙沉缑岭空乘鹤，书绝山阴欲换鹅。",
            "日落九原车马散，悲风更向白杨多。"
        ],
        "title": "王广渊郎中挽诗",
        "id": "a2c3739e-2ae6-41c3-a686-143fd4700b9b"
    },
    {
        "author": "强至",
        "paragraphs": [
            "瑶林纷有蕊，玉海浩无津。",
            "盖地都藏险，漫天不露垠。",
            "片轻消凿落，光冷夺纯钧。",
            "贺笏庭前客，欢杯陇上民。",
            "清辉交夜月，妙曲次阳春。",
            "兔苑谁传简，蚕崖自比银。",
            "香沈宵爇麝，烟湿昼炊薪。",
            "履没平三径，窗明断一尘。",
            "乘时飞更急，带晚赏逾珍。",
            "酒合斟琼液，巾宜顶白纶。",
            "分形虽各值，洒润要皆均。",
            "渗野今丰魏，飘筵昔瑞秦。",
            "禽疑越贡雉，兽讶晋祥麟。",
            "巧到枯株木，偏宜劲节筠。",
            "寒林图似展，粉笔埽初匀。",
            "尝爱漆园吏，寓言姑射神。",
            "如公诗具美，揣物意尤亲。",
            "久作依刘客，难追访戴人。",
            "幕中赓绝唱，席右愧嘉宾。",
            "不独调元手，风骚敌孟醇。"
        ],
        "title": "依韵奉和司徒侍中雪二十韵",
        "id": "8afca869-65dd-4d0f-9b02-791b2a223c1a"
    },
    {
        "author": "强至",
        "paragraphs": [
            "飘洒初惊晓，霏微或舞檐。",
            "势应缘雨作，威未抵霜严。",
            "水面琼销液，山头玉露尖。",
            "偏能仁富室，只解虐穷阎。",
            "樵冻肩增竖，鱼寒手懒箝。",
            "助清归赋笔，送冷入歌帘。",
            "退缩悲毚兔，埋藏愤老蟾。",
            "旋醒疑酒薄，密拥喜炉添。",
            "尚愧侔连璐，才宜比散盐。",
            "飞轻忧絮妒，落早欠梅兼。",
            "真宰恩先漏，丰年兆逆占。",
            "绫加侍臣被，彤下使君幨。",
            "预促群萌达，前惊百疠潜。",
            "尤甚穷腊降，多后世情嫌。"
        ],
        "title": "诘朝雨寒密雪杂下辄成一篇呈诸匠者幸赐光和",
        "id": "20bf5a09-c609-495e-9176-152bfb2abf6c"
    },
    {
        "author": "强至",
        "paragraphs": [
            "才落先明牖，无多未压檐。",
            "得时虽较浅，著物始知严。",
            "报岁三登速，裁花六出尖。",
            "贺祥开万物，却疠喜千阎。",
            "腹馁禽刚喙，螯僵蟹怕箝。",
            "地成银色界，门尽水晶帘。",
            "燕席凝杯蚁，书帏冰砚蟾。",
            "天形四垂接，曙色十分添。",
            "海讶龙飞沫，盘疑虎刻盐。",
            "阴阳惊腊早，气象假风兼。",
            "嚼爽肠忘渴，吟寒口懒占。",
            "学轻频舞袖，御冷盛张幨。",
            "谢媛资佳咏，袁生苦密潜。",
            "自缘人意别，一爱一憎嫌。"
        ],
        "title": "某近辱诸公光和前篇鄙思未已复自次元韵奉呈",
        "id": "1bc5fd81-2690-4d28-99b5-756c9fca117c"
    },
    {
        "author": "强至",
        "paragraphs": [
            "晓白干坤静，寒消气候侵。",
            "麦滋堆垅疾，花没聚枝深。",
            "浩荡中春尾，昭苏庶汇清。",
            "函关双粉蝶，绣岭一瑶林。",
            "鹤冷惊幽梦，鶑愁閟好音。",
            "拂衣轻点缀，落酒旋浮沉。",
            "门拥藏高卧，窗明照独吟。",
            "飘时穿箔罅，积处值楼阴。",
            "南客增萧索，东风助浸淫。",
            "年来交态浅，乘兴欲谁寻。"
        ],
        "title": "长安二月二十二日雪十韵",
        "id": "8dc72593-2caa-4eeb-8782-4d042235ff4c"
    },
    {
        "author": "强至",
        "paragraphs": [
            "簿领非吾事，儒林物议间。",
            "谈经泮宫水，校籍道家山。",
            "职业才相称，尘劳岂素娴。",
            "官期慵屈指，亲侧且承颜。",
            "楚岸维齐舫，扬州入故关。",
            "时人荣昼锦，洗眼看南还。"
        ],
        "title": "送朱元弼主簿登第后还乡",
        "id": "835fd0c4-09a4-487d-9079-8756c388f663"
    },
    {
        "author": "强至",
        "paragraphs": [
            "赴辟函关道，来时犯雪泥。",
            "今乘匹马过，早见晚鶑啼。",
            "峣阙兼程到，丹墀数日跻。",
            "一言知国器，三接是云梯。",
            "小丑翻然顺，灵珠自此稽。",
            "和戎须上策，议要合征西。"
        ],
        "title": "送度支刘郎中被旨赴阙",
        "id": "5494fde3-b383-4019-995d-7014cca9f50a"
    },
    {
        "author": "强至",
        "paragraphs": [
            "人说樱桃美，谁知味特殊。",
            "颗匀圆更好，色丽赏还须。",
            "树树红攒夏，年年价满都。",
            "畏风应早摘，宜日称晨敷。",
            "血滴春鹃泪，胎含火齐珠。",
            "透肌胜琥珀，爽口剧醍醐。",
            "怒目睛全赤，粧唇点误粗。",
            "爱擎宜翠笼，登进合银盂。",
            "秀实期先荐，流鶑莫漫图。",
            "园林千百品，甘处后尘无。"
        ],
        "title": "次韵郡僚樱桃之什",
        "id": "162c0910-c93c-4b46-a096-0f7fd8085086"
    },
    {
        "author": "强至",
        "paragraphs": [
            "三年廷尉评，别事忽除丞。",
            "步武通规近，生涯薄俸增。",
            "翰林终必复，雅道已难能。",
            "不预闻新命，那期念旧朋。",
            "马鞍烦远御，爵刺改前称。",
            "礼旷徒惭汗，情高倍服膺。",
            "弹冠开慰喜，耸袂羨轩腾。",
            "驰贺冰泥滑，宾阶愧后登。"
        ],
        "title": "彭九廷评改丞卫首垂临访未遂驰贺辄成鄙句少伸愧谢",
        "id": "665b4675-bd11-48a8-8aaf-bb6a6814cc99"
    },
    {
        "author": "强至",
        "paragraphs": [
            "白露沾兰草，王孙转忆归。",
            "蔡州新战罢，郢路去人稀。",
            "谒帝不辞远，怀亲空有违。",
            "孤舟看落叶，平楚逐斜晖。",
            "北阙见端冕，南台当绣衣。",
            "惟余播迁客，只伴鹧鸪飞。"
        ],
        "title": "送评事十九叔入秦",
        "id": "9806d1fc-0d20-4a18-80d1-70fe7fbd6143"
    },
    {
        "author": "强至",
        "paragraphs": [
            "长髯踏昏鼓，诗卷置予怀。",
            "屡读销兰炬，幽眠废竹斋。",
            "雷陈叨契密，李杜愧名偕。",
            "明月惊双目，清风畅百骸。",
            "旧游今历纪，新句老逾佳。",
            "笔力支倾岳，词源泻倒淮。",
            "觅官犹博奕，贱赋甚优俳。",
            "夫子心虽壮，群儿口更排。",
            "谤讥从尔类，事业属吾侪。",
            "他日材须用，平时照莫埋。",
            "相期空有道，欲荐反无阶。",
            "足跌那伤骥，角争堪笑蜗。",
            "醉乡逃得丧，俗调外淫哇。",
            "纵酒时遗帻，逢人或懒鞋。",
            "闲乘太湖棹，静系洞庭涯。",
            "梅雨开新霁，江天敛宿霾。",
            "苦吟邀郢客，妙唱听吴娃。",
            "顾我千忧集，陪兄一笑乖。",
            "此行情分厚，枉道愿言谐。",
            "策马关城远，深愁日坠崖。"
        ],
        "tags": [
            "太湖",
            "洞庭湖"
        ],
        "title": "依韵答公节",
        "id": "0462329f-96b7-4353-ad50-5e849592b418"
    },
    {
        "author": "强至",
        "paragraphs": [
            "仁祖龙飞榜，宗工凤举春。",
            "争先欣得隽，直上欲惊人。",
            "终贾年方妙，轲雄学已醇。",
            "纡朱光半刺，垂白慰偏亲。",
            "器业期廊庙，声名压搢绅。",
            "试言俄有旨，落笔不无神。",
            "儒馆群邦彦，王畿位幕宾。",
            "谏垣寻振翼，法座屡撄鳞。",
            "雨露专图报，雷霆肯避嗔。",
            "上心畴侍从，大手属丝纶。",
            "使蜀星文动，回梁帝春新。",
            "黠羌初负汉，儒将续临秦。",
            "就统兴师律，能捐受命身。",
            "苦甘齐士卒，寤寐息风尘。",
            "未几登培幄，犹稽秉宰钧。",
            "旋更诸镇帅，连牧数州民。",
            "文武才俱屈，安荣策未伸。",
            "总戎离晋野，移疾守漳滨。",
            "符契真千载，谋谟复四邻。",
            "鸿枢才守运，英衮遂同寅。",
            "扶日升黄道，朝天冠紫宸。",
            "功高嫌赫赫，迹退喜恂恂。",
            "分陕劳姬旦，还乡滞买臣。",
            "良筹深制胜，苗格偶增旬。",
            "西顾忧全释，东归请继陈。",
            "俞音来答诏，喜气送回轮。",
            "故国分铜虎，离都改玉麟。",
            "谁知图任旧，祇见宠章频。",
            "茅社重留地，桑弧载诞辰。",
            "乔崧秋降甫，宝历岁名申。",
            "马锡天闲骏，衣班内帛珍。",
            "康强钟卫武，爵禄茂平津。",
            "长与三台应，兼之五福臻。",
            "神明知必相，寿合等灵椿。"
        ],
        "title": "北京判府司徒侍中生日三十四韵",
        "id": "244c03e7-2531-4982-9d46-472eb79b22ad"
    },
    {
        "author": "强至",
        "paragraphs": [
            "遥知相忆处，相忆对秋江。",
            "涉有波涛阔，飞无羽翼双。",
            "端居君故里，薄宦我他乡。",
            "交臂经时失，忧心曷日降。",
            "此稀人迹到，惟听足音跫。",
            "愿命朋游驾，来吟吏隠窗。",
            "倦谈须掷麈，剧饮定空缸。",
            "论契何如重，千钧不可扛。"
        ],
        "title": "晦之江楼小饮辱诗怀寄谨答来贶因以奉招",
        "id": "89fce546-9fd7-464c-9501-e411351cba7e"
    },
    {
        "author": "强至",
        "paragraphs": [
            "盈数号良月，应钟飞律灰。",
            "当年凝间气，此际毓元台。",
            "出契千龄运，居为百辟魁。",
            "智多全德水，位峻冠朝槐。",
            "经世雄门盛，熙邦钜业开。",
            "赉商名掩傅，平蔡略轻裴。",
            "肃物严秋去，充闾庆旦来。",
            "最谁兴善颂，蒙顾实微才。",
            "圭衮荣长享，松筠岁不摧。",
            "相阶常焕耀，巖石镇崔嵬。",
            "适限縻官句，无缘荐寿杯。",
            "应天五福外，更愿事康哉。"
        ],
        "title": "文相生辰祝寿",
        "id": "4430efb8-4184-4c4e-bf7f-e03759a51491"
    },
    {
        "author": "强至",
        "paragraphs": [
            "繁云凝不散，朔吹动无涯。",
            "林秃霜摧叶，河胶冻裂沙。",
            "饥禽啄石发，彊鼠堕檐牙。",
            "应有四方客，倍怀千里家。",
            "老松坚自若，病竹折相叉。",
            "喜拥重衾麝，愁闻绝塞笳。",
            "谋温藉狐腋，辟冷泥榴花。",
            "岂待穷冬雪，方为气象夸。"
        ],
        "title": "次韵元恕苦寒之什",
        "id": "e79d4518-6c8e-457a-b788-84854c29f4cb"
    },
    {
        "author": "强至",
        "paragraphs": [
            "郡境时虽泰，江乡腊已深。",
            "群情忧雪晚，精意喜天忱。",
            "夙驾才分祷，春空倏变阴。",
            "银成佛氏界，琼掩帝家林。",
            "始向风前舞，还逢水面沉。",
            "干坤方一色，埃滓莫相侵。",
            "薄畏晨光铄，清宜夜魄临。",
            "撒盐矜巧喻，授简喜知音。",
            "月窟埋仙兔，霜毛碎猎禽。",
            "验深儿植杖，听落女停针。",
            "扃户人安卧，乘舟客访寻。",
            "长铺吴地练，竞贡禹邦琳。",
            "润未沾农亩，威先到旅衾。",
            "马蹄行见迹，鹤发此羞簪。",
            "爱洁慵施帚，思烹预涤鬵。",
            "难收俱碎璧，漫想辟寒金。",
            "飞瀑倾台岭，惊涛过越浔。",
            "兆年能作瑞，泽物岂无心。",
            "气象符神设，阴阳顺斗斟。",
            "护梅偏拂拂，欺柳故森森。",
            "樵坞如迷失，渔蓑重不禁。",
            "积迟唯濬壑，白早是高岑。",
            "炉饮聊堪御，楼观恐不任。",
            "当今平坎亚，免使有崎嵚。",
            "第止尘心渴，谁开冻口吟。",
            "梅州才素逸，藻思众尝钦。",
            "高唱俄摅发，终篇绝丽淫。",
            "更兼和密霰，并好爽烦襟。",
            "属和仍鸿笔，珍藏胜楚琛。",
            "正声都欲写，抽曲入瑶琴。"
        ],
        "title": "次韵梅守著作喜守倅冬杪祈雪春初获应之什",
        "id": "6d9f8c32-10f5-4bef-a3c3-8130c4d6deb1"
    },
    {
        "author": "强至",
        "paragraphs": [
            "平生怀古哲，所趣背时人。",
            "饿死不巧宦，力行惟庇民。",
            "风波方满眼，霄汉欲谋身。",
            "山水得一县，松筠为四邻。",
            "分安篱鷃悦，机少海鸥驯。",
            "道义闻君久，襟怀类我淳。",
            "盍簪何太速，倾盖似非新。",
            "交向篇章定，情缘里闬亲。",
            "胸中都绝介，席上竞夸珍。",
            "他日摅长策，相携献紫宸。"
        ],
        "title": "某介直寡合为邑亡状而杜兄一见过爱作诗称许谨依来韵奉答",
        "id": "d1161f82-a0c2-45bf-9d18-4cc69cb89b7f"
    },
    {
        "author": "强至",
        "paragraphs": [
            "公持使台柄，行矣过乡关。",
            "自昔捐繻处，于今拥节还。",
            "素推仁义本，将底输赋闲。",
            "惠足跻民富，威先变吏顽。",
            "高谈能佐治，大笔出诛奸。",
            "所禀具纯德，未尝柔正颜。",
            "最为时论重，自结主知难。",
            "忠节久方见，诏音行复颁。",
            "匪朝登相阁，均福浸人寰。",
            "列郡方驰恋，征舻已莫攀。",
            "风霜十月始，铙鼓一川间。",
            "骤夺孤生庇，瞻言感涕潸。"
        ],
        "title": "送京西运使周度支",
        "id": "815b915d-6132-4480-93c4-bb3516f8f7f0"
    },
    {
        "author": "强至",
        "paragraphs": [
            "田原土尽辟，禾黍积如鳞。",
            "圣主弗横赋，农民犹苦贫。",
            "末游滋不业，素敝寝谁因。",
            "富室豪夺利，里胥蚕食人。",
            "为生常汲汲，乃粒罕陈陈。",
            "况在水旱地，更遭科歛频。",
            "其将委沟壑，何以给昏晨。",
            "去弊与务本，无非县令亲。"
        ],
        "title": "郊外感事",
        "id": "e65a389e-e038-4786-a843-a905b1c68f5b"
    },
    {
        "author": "强至",
        "paragraphs": [
            "邦君今刺史，光禄古名卿。",
            "况是三台后，仍兼二事荣。",
            "才猷希世出，议论一时倾。",
            "文燄长千丈，诗锋锐五兵。",
            "量形沧海狭，气与素秋横。",
            "官路紫朱竞，公心绂冕轻。",
            "金华推美郡，铜虎惬专城。",
            "半岁开尊府，休风变细甿。",
            "堂阴空昼讼，桑野劝春耕。",
            "每布诏条暇，间携宾从行。",
            "江山寻胜地，笳鼓拥游旌。",
            "好景樽前挹，新篇席次成。",
            "双溪兹壮观，八咏昔虚声。",
            "治状称尤异，宸衷眷直清。",
            "势应非久次，代岂俟终更。",
            "卓马朝将近，元龟德素明。",
            "丰功增阀阅，旧物取钧衡。",
            "属吏谁堪卹，孤踪此最平。",
            "下科逾十稔，薄况甚三生。",
            "尚壮羞干没，虽驽愿使令。",
            "斯辰如贲饰，吾道定蒙亨。",
            "辄取盐车吭，聊逢伯乐鸣。"
        ],
        "title": "上知府张少卿",
        "id": "bb9c749f-49e9-4e46-b596-66d834d7a24f"
    },
    {
        "author": "强至",
        "paragraphs": [
            "贱僚尸属邑，逾岁事雄藩。",
            "自视无尤异，何阶计荐论。",
            "公为千骑长，官复九卿尊。",
            "升绌悬诸手，荣枯系片言。",
            "俄收一介技，俾出大贤门。",
            "锐意推臣毂，剡章飞帝阍。",
            "先容抡散木，后泽浃孤根。",
            "立发韩灰燄，坐生邹谷暄。",
            "泥涂渐霄汉，瓦砾变璵璠。",
            "倍喜非初望，难酬是厚恩。",
            "敢忘知己赐，况有寸心存。",
            "称谢阶墀阻，形留意欲奔。"
        ],
        "title": "谢知府少卿",
        "id": "851d2293-f449-4872-8d5a-34bee99aff70"
    },
    {
        "author": "强至",
        "paragraphs": [
            "近代东南守，何人与古同。",
            "唯公临婺女，变俗似文翁。",
            "流化陶编户，延儒萃泮宫。",
            "栖粮农亩溢，鞠草讼囹空。",
            "风月歌诗健，江山气象雄。",
            "双溪今改观，八咏昔非工。",
            "文酒高欢外，园林胜赏中。",
            "妙年登白首，素节有清风。",
            "嘉会千龄合，皇天五福融。",
            "晚跻卿位棘，行觐帝宸枫。",
            "卓马趋严诏，元龟简上聪。",
            "谋猷一朝启，利泽万区通。",
            "诸邑谁无状，孤生性最蒙。",
            "简书循吏检，牒诉尽愚衷。",
            "锐意锄奸蠹，推心活困穷。",
            "不能防众口，止解洁微躬。",
            "方托云垂荫，俄观岁改筩。",
            "气寒期念黍，声在或知桐。",
            "昔值民留寇，始闻书荐雄。",
            "生成单贱迹，今日愿因公。"
        ],
        "title": "上知府少卿",
        "id": "76e74994-cdd3-45ea-a7bc-e78f80cad0df"
    },
    {
        "author": "强至",
        "paragraphs": [
            "天地悭英气，人皆所得偏。",
            "公乎何卓越，性乃独纯全。",
            "精学窥神奥，遗经讨圣渊。",
            "辞宗师者众，诗将敌无前。",
            "风雅一篇出，邦都万纸传。",
            "斯文知未坠，大笔救将颠。",
            "早听诸公论，仍推执事贤。",
            "松筠贞节劲，金石亮诚坚。",
            "向受严宸寄，尝持外计权。",
            "才良鱼遇水，奸墨雀逢鹯。",
            "黜陟司当尔，澄清古亦然。",
            "裁讥成贝锦，乱曲恶朱絃。",
            "未几恩函改，俄闻使旆迁。",
            "彭门劳镇抚，汉诏许周旋。",
            "铃阁昼开卷，熊轓春行田。",
            "坐棠稀讼牒，恭梓接乡廛。",
            "治状频称最，褒章讶未甄。",
            "淮州繁转给，漕柄议登延。",
            "旒扆知名旧，朝廷付命专。",
            "温书颁绿检，要职复青毡。",
            "岁赤膏腴地，河胶金谷船。",
            "尚繄心计敏，能免国需愆。",
            "既足中都食，兼充内帑钱。",
            "输将今底绩，留滞矧经年。",
            "不俟更书满，行聆迅召宣。",
            "帝猷归润色，天下伫陶埏。",
            "贱士何为者，孤踪最琐焉。",
            "技疏谋鼫鼠，声泯类寒蝉。",
            "七载沾微命，三霜备冗员。",
            "谨廉徒自信，朴讷复谁怜。",
            "材散良工弃，筋驽善御捐。",
            "泥涂宁避辱，沟壑尚忧填。",
            "援手惟公易，为容更孰先。",
            "愿由门下进，毕力效尘涓。"
        ],
        "title": "上运使工部",
        "id": "fea69be4-2374-49e5-b49d-5b9cc2cadcc8"
    },
    {
        "author": "强至",
        "paragraphs": [
            "纲纪提诸郡，朝廷重外台。",
            "举今持使柄，第一议公才。",
            "心计笼寰宇，时名薄斗魁。",
            "邦家经费足，山海利源开。",
            "待哺充兵口，图丰积帑财。",
            "酂侯惭首汉，唐室愧称裴。",
            "干济谋无敌，澄清志不回。",
            "谄言迎刃破，奸胆望风摧。",
            "美课连优异，繁司久剸裁。",
            "由来藏器业，所趣在公台。",
            "岂俟更书满，当闻迅诏催。",
            "帝前推惠泽，天下活枯荄。",
            "贱子今州县，孤踪始草莱。",
            "十年参绂冕，再命尚尘埃。",
            "驭吏犹防盗，怜民甚抚孩。",
            "官箴诚自勗，士毂复谁推。",
            "近幸穷山侧，亲瞻大旆来。",
            "霁威宽跼蹐，赐坐许徘徊。",
            "短效时令献，微躬或见哀。",
            "光华生裸壤，飞燄发寒灰。",
            "古亦伸知己，愚宁愧自媒。",
            "铸颜惟此尔，舍鲁更何哉。",
            "巨野容顽矿，良工取散材。",
            "愿由恩馆出，毕力策驽骀。"
        ],
        "title": "上运使工部",
        "id": "16659514-30f8-45cf-91df-cd0947e43cd0"
    },
    {
        "author": "强至",
        "paragraphs": [
            "忆昔初登第，公时再镇杭。",
            "诸生尽宾礼，贱子正亲丧。",
            "顾在齐衰下，难瞻棨戟傍。",
            "无依绕树鹊，欲进触藩羊。",
            "岂谓二千石，容趋数仞墙。",
            "襟怀一虚接，位貌两俱忘。",
            "复坐蒙严诲，穷居庇末光。",
            "寒踪深退省，感遇剧中藏。",
            "俄解武林印，复怀吴郡章。",
            "重经所憩杜，俯近必恭桑。",
            "政续前遗爱，州存旧大纲。",
            "风骚揖韦白，术业驾龚黄。",
            "众有台衡议，朝推治状良。",
            "栋材抡杞梓，庙器荐圭璋。",
            "车马还非远，冥鸿趋莫量。",
            "傥来轻弁冕，思去傲沧浪。",
            "俞诏优贤降，安车就第康。",
            "鸿枢辞密辅，碧落应文昌。",
            "世外风波息，斋中日月长。",
            "静怜诗酒地，回笑利名场。",
            "愚也生无似，公乎惠未偿。",
            "昨官从一掾，去德越三霜。",
            "逖听解华绂，末由称贺偿。",
            "旅巢今甚迩，恩馆密相望。",
            "倾仰心摇旆，兢惭背负芒。",
            "功成何以祝，五福具无疆。"
        ],
        "title": "上致政蒋侍郎二十六韵",
        "id": "d89dd7ac-a578-4c3d-8b95-1b8316347532"
    },
    {
        "author": "强至",
        "paragraphs": [
            "近侍才俱杰，明公望独尊。",
            "纪纲新献府，德业旧王门。",
            "礼乐陪朱邸，文章落紫垣。",
            "训辞含鼓动，气槩独飞骞。",
            "厌直词臣笔，坚求牧守藩。",
            "图书迁禁合，封部领家园。",
            "晓日旌旗叠，秋风鼓吹喧。",
            "万人瞻驷马，千骑簇双鞬。",
            "令肃关河静，仁深草木蕃。",
            "先皇俄侧席，百姓互攀援。",
            "到阙何心绪，遗弓已泪痕。",
            "东厢延进对，数刻慰烦冤。",
            "一昨逢仁庙，三朝见圣孙。",
            "风云归夙契，社稷入危言。",
            "罄竭丹诚露，从容玉色温。",
            "殿中繄执法，陛下肇披元。",
            "爰立宫寮近，由来国史存。",
            "台星看比比，淮水正源源。",
            "白简抨弹后，洪钧宰制繁。",
            "盛期开旦暮，伟烈照干坤。",
            "下客真疏鄙，参戎谬荐论。",
            "去年趋大幕，累月奉清樽。",
            "召旨催乘传，驽情剧恋轩。",
            "此生犹断梗，在处是孤根。",
            "岂自身难致，云谁手未援。",
            "空弹愁坐剑，感慕主人恩。"
        ],
        "title": "寄献王中丞",
        "id": "c194b003-1a83-41df-bcd8-0c6d3826c471"
    },
    {
        "author": "强至",
        "paragraphs": [
            "历选临淮守，多闻政术偏。",
            "若柔非似水，即是急如弦。",
            "下吏或弄法，属僚时窃权。",
            "邀权沸钟鼓，市誉饰庖笾。",
            "此弊岁月久，何人才业全。",
            "我公来作郡，众口悉称贤。",
            "宽猛履中道，勤劳经比年。",
            "宪章难尔枉，纲纪自吾专。",
            "间喜文字饮，懒开歌舞筵。",
            "迎宾常倒屣，酌水每留钱。",
            "无愧古循吏，岂同今备员。",
            "频升功状最，宜待宠章甄。",
            "上意深嘉乃，高怀遽撇然。",
            "琳宫愿监董，铃阁厌拘牵。",
            "帝惜惟良去，公逾所请坚。",
            "俄闻拜俞诏，得往阅陈编。",
            "未可谋真隠，行当被峻迁。",
            "散材蒙剪拂，殊遇绝夤缘。",
            "有立期他日，无望报二天。",
            "聊将感知泪，洒送北归船。"
        ],
        "title": "送陈郎中泗州得替",
        "id": "d9b22b91-aad5-4a79-93d6-99518869dc68"
    },
    {
        "author": "强至",
        "paragraphs": [
            "一月天书两紫泥，朝持使节暮征西。",
            "关中父老攀旗尾，阃外偏裨望马蹄。",
            "行色欲侵边雪散，威声先压塞云低。",
            "情勤佳客双延辟，令肃彊兵倍训齐。",
            "城堡此时归镇静，朝廷自昔重招携。",
            "坐收勋叶光彝鼎，入拜恩私宠介圭。",
            "文武兼才缘已试，父兄前烈不难跻。",
            "却惭主帅经三易，幕府徘徊守故栖。"
        ],
        "title": "送王夕拜移帅庆阳",
        "id": "ad52f5cb-de18-4e9f-a387-ae5e02736c7b"
    },
    {
        "author": "强至",
        "paragraphs": [
            "禁中延阁龙图贵，天下名藩益部雄。",
            "紫诏一开双渥泽，锦城重入五春风。",
            "吏民望拜行尘外，父老喧迎喜气中。",
            "犹指绣衣前蜀使，宛然绿发少文翁。",
            "独当明主新才选，应记先朝旧谏工。",
            "苏息两川遗惠在，抚柔千里宿心同。",
            "旌旗每顺游人出，樽俎宁容座客空。",
            "却恐江花寻未遍，已除刺史作三公。"
        ],
        "title": "送赵龙图赴成都",
        "id": "c8062345-9c39-47e5-9ece-18c1d785a6e9"
    },
    {
        "author": "强至",
        "paragraphs": [
            "天子首除全蜀尹，近班亲问治才长。",
            "辅臣皆曰明公可，出守当令远俗康。",
            "拥节两川曾不扰，剖符千里定为良。",
            "图书溢目延丹禁，印绶垂腰制一方。",
            "紫诰忽来双雨露，锦城重去五星霜。",
            "望尘骑走儿童竹，夹道壶倾父老浆。",
            "坐啸楼台万山碧，行春车马百花香。",
            "西南每往临藩屏，前后多归入庙堂。",
            "那比小侯论岁月，即陪元宰燮阴阳。",
            "无劳青史夸京兆，今代成都有赵张。"
        ],
        "title": "送张龙图赴益州",
        "id": "01b17099-93d2-45f3-b9d0-016b452c4a3f"
    },
    {
        "author": "强至",
        "paragraphs": [
            "波面参差万萼红，直忧绛蜡日边融。",
            "却应绝艳无仙骨，何事清香属钓童。",
            "绿芰间成新样锦，画船撑动乱霞丛。",
            "便能移植金堤畔，早恨曾淹浊水中。",
            "一等生成劳化匠，独教荣落对熏风。",
            "逢时得地俱难偶，古来贤才与尔同。"
        ],
        "title": "仙姑马上回见野塘荷花盛开感成短篇",
        "id": "527a871f-cec9-41a5-9033-093b86ca9678"
    },
    {
        "author": "强至",
        "paragraphs": [
            "夕楼清啸却妖氛，越石并州晋史云。",
            "威望裔孙行破敌，美名才子去从军。",
            "关榆碍马阴初合，塞草迎人绿自薰。",
            "幕下清吟消日月，樽前壮略起风云。",
            "寻常喜论兵民策，尺寸羞铭将吏勋。",
            "顷岁金门同献赋，平时玉帐暂论文。",
            "早传尺素频来魏，莫待飞鸿晚过汾。",
            "谁问何官一书记，十年阃制自当分。"
        ],
        "title": "送孙公素机宜书记赴太原刘龙图之辟",
        "id": "92ea1b81-1d9e-4841-b208-29e8c811a30a"
    },
    {
        "author": "强至",
        "paragraphs": [
            "朝野清风五十年，更留政绩与民传。",
            "全家只饮东阳水，自古无如太守贤。",
            "手把耕犁农业劝，足投庠校士风迁。",
            "弗容惠爱终三载，倍使罢穷恋二天。",
            "来暮井闾存昔讼，去思亭观有新篇。",
            "倾城幼艾方遮道，尽日旌麾不得前。",
            "尘土想趋层阙下，梦魂犹忆两溪边。",
            "吾君正欲登耆哲，未放收身到地仙。"
        ],
        "title": "送知府余少卿",
        "id": "6633fd06-7929-422a-90d6-5caacf701bf7"
    },
    {
        "author": "强至",
        "paragraphs": [
            "学士声先压并游，词源浩荡浸昆丘。",
            "九重紫殿三题就，万里青云数刻收。",
            "天子临轩名第二，春官奏卷等俱优。",
            "翰林试笔寻挥写，册府譌文倏校仇。",
            "京邑纷华非所好，乡邦偃宴得其求。",
            "始看别酒倾同舍，早听欢谣载两州。",
            "严诏飞来批凤尾，近班归去立螭头。",
            "一年父老漫留寇，四世公台将至彪。",
            "即日金銮开步武，往时驷马减风流。",
            "蹉跎旧掾瞻行色，渐老从军祗自羞。"
        ],
        "title": "送记注杨学士被诏赴阙",
        "id": "9e5cd82f-d6f8-417e-970e-031a453a8308"
    },
    {
        "author": "强至",
        "paragraphs": [
            "不同四客老商山，朝出东宫暮近班。",
            "鹏翼岂容时暂息，龙鳞祇自岁余攀。",
            "身犹侍从先康济，心与生灵共歉艰。",
            "郡国尚闻愆雨泽，朝廷西顾动天颜。",
            "凌虚禁阁违登降，触热轺车事往还。",
            "赤地相望千里外，清风一洒百尘间。",
            "谁知奉使今持节，比见从戎昨过关。",
            "漫学弹冠贡公喜，鬓毛萧飒欲投闲。"
        ],
        "title": "孙曼叔待制安抚至陕西先以诗寄",
        "id": "758b1f3d-f53f-4f80-a516-6b1dffc66e1f"
    },
    {
        "author": "强至",
        "paragraphs": [
            "柏城亲见五云飞，归奏严宸侍玉墀。",
            "重待三长专笔削，新迁八座总纲维。",
            "却缘关辅初通属，便向斋坛去把麾。",
            "暂使文星历东井，方资远略控西陲。",
            "乖崖今觉诙谐验，清献但容龟鹤随。",
            "巫峡风高送帆席，锦江春动照旌旗。",
            "临川略应添刀梦，宣室行闻盛德诗。",
            "看取锋车即西去，巖廊正欲聚皋夔。"
        ],
        "title": "送张如莹",
        "id": "609c320d-3570-433e-a773-b768da9786b2"
    },
    {
        "author": "强至",
        "paragraphs": [
            "平溪涨雨欲过人，后土浮泥苦寄身。",
            "但得薰风如舜世，未应大水似尧民。",
            "渊鱼弄沫知生乐，林鸟啼饥与死滨。",
            "急浪横流成浩荡，阴云狂态转纷纶。",
            "杯觞自好消长日，草树犹疑泣晚春。",
            "杖策北园寻傲吏，葛衣飘洒任吾真。"
        ],
        "title": "依韵和志国首夏霖雨之作",
        "id": "c483476e-ba2a-421f-b7f4-2cca52699e23"
    },
    {
        "author": "强至",
        "paragraphs": [
            "近取河湟议出师，公才正合济今时。",
            "朝廷好问平戎策，郡县无劳谕蜀辞。",
            "萧相餽饷堪仰给，马卿建节忽西之。",
            "未容岁课关中奏，即听风声剑外驰。",
            "垅雪欲飞行路片，江花应发到官枝。",
            "桑麻蔽野居民富，锦绣连甍雅俗熙。",
            "万井讴歌饶乐事，百城财赋省文移。",
            "就更使部虽云速，入用王朝固未迟。",
            "绿发贵名由众论，青云旧物是台司。",
            "东归马首须迎驾，为感新来国士知。"
        ],
        "title": "送运使李工部自陕西移益部十韵",
        "id": "b9a67164-6fb7-47a4-887a-a118878410ff"
    },
    {
        "author": "强至",
        "paragraphs": [
            "治身时位俱云得，同体君臣系所遭。",
            "仁庙自从延辅弼，圣孙相继委钧陶。",
            "早辞十载调元鼎，尚拥平年出帅旄。",
            "白首未尝安富贵，丹心愈更事勤劳。",
            "曾无半语矜功大，犹有流言忌德高。",
            "皎皎忠诚通日月，悠悠险计息波涛。",
            "由来正直阴须相，此去勋名势转牢。",
            "伊昔初秋降申甫，于今外牧滞萧曹。",
            "恩颁天厩双龙种，赐及家庭一凤毛。",
            "再拜捧觞何所祝，愿公三熟见蟠桃。"
        ],
        "title": "韩魏公生日三首  其一",
        "id": "63b96e63-a3a3-4b21-9b63-08bd90d65dbf"
    },
    {
        "author": "强至",
        "paragraphs": [
            "新秋再宿澂凉兆，间气生才历世稀。",
            "绿发文章惊紫殿，青云事业照黄扉。",
            "力陈社稷安危计，首斡干坤造化机。",
            "二相鸿图三圣倚，两扶龙德九天飞。",
            "勋名屈指中阶少，富贵抽身北道归。",
            "翁子乡邦才得请，邺王台观已增辉。",
            "拥旄欲去观民政，仗钺俄来统将威。",
            "信令指挥千帐帖，仁恩涵养百城肥。",
            "西方几月留旌节，南面终朝待衮衣。",
            "入幕最容孤迹早，捧觞尤抱寸心微。",
            "初逢诞日称公寿，长愿台星辅帝晖。",
            "考近汾阳功更似，德攀卫武道犹非。",
            "洪鑪物品常无滞，翘馆群英永有依。",
            "拜赐韦贤车服盛，元城传诏到庭闱。"
        ],
        "title": "韩魏公生日三首  其二",
        "id": "45708e41-0801-451b-b6c8-29150a533560"
    },
    {
        "author": "强至",
        "paragraphs": [
            "玉勒双牵名騕褭，锦章轻叠瑞麒麟。",
            "三朝丞相迎恩赐，万岁君王宠诞辰。",
            "将命彩衣宣汉礼，拜嘉香案望尧仁。",
            "太平致去今无迹，造化裨来昔有神。",
            "社稷一言尝定策，色辞九鼎但垂绅。",
            "干坤不负谋谟力，日月难磨富贵身。",
            "封国连纡六金印，乡邦阻驾两朱轮。",
            "行追前训还英衮，再领群生入大钧。",
            "聊借寿樽倾北海，久叨宾馆祝平津。",
            "却应从此天文里，遂指台星作老人。"
        ],
        "title": "韩魏公生日三首  其三",
        "id": "d16fe563-5865-41c1-8a56-e2c44d84d011"
    },
    {
        "author": "强至",
        "paragraphs": [
            "肃时天气凝良月，近晦星精降庆闾。",
            "弱冠文章惊殿幄，青春富贵绝朝裾。",
            "安危倚注心逾壮，中外翱翔发未疏。",
            "禁职荣兼三学士，选朝尊冠六尚书。",
            "别都宫阙留鱼钥，全魏关河入隼旟。",
            "辅相合逢先帝久，君王今用旧臣初。",
            "日边紫诏来朝暮，天下苍生待惨舒。",
            "身与太平功业老，康强卫武百年余。"
        ],
        "title": "王尚书生辰",
        "id": "555b2e5d-9cad-4eb5-8567-d1981864d222"
    },
    {
        "author": "强至",
        "paragraphs": [
            "蓬莱仙人才伟英，三世实以文章称。",
            "持杯玉虹汲涧壑，奋笔金虎虓丘陵。",
            "开怀未尝有表暴，出语矧复无骄矜。",
            "超然古人考是否，蔑尔时俗论爱憎。",
            "识君始者两俱少，独我今也百不能。",
            "半载沉疴类鹤瘦，终朝痴卧如冻蝇。",
            "医工诊臂即司命，药债搅心逾恶朋。",
            "烦君终日一问讯，使我多感常填膺。",
            "感而有赠不须怪，近来交态犹春冰。"
        ],
        "title": "谢陈伯成学士",
        "id": "cc856401-b3a6-4def-83ec-f0d4beaa685c"
    },
    {
        "author": "强至",
        "paragraphs": [
            "卿月无光没使星，属封涕泪逐霜零。",
            "敝裯旧服从身殓，素节清风到目瞑。",
            "澄汰浊流师孟博，诛求横赋罪延龄。",
            "尘埃尚父当年玉，寂寞韦贤奕世经。",
            "千里九秋伤旅榇，一门三相起家庭。",
            "谁提大笔书功行，为激贪夫作美铭。"
        ],
        "title": "两浙转运使吕少卿挽辞",
        "id": "91a336f2-913c-4c9a-94ce-6a55e9051423"
    },
    {
        "author": "强至",
        "paragraphs": [
            "春从花际来，却向天边去。",
            "鶑蝶空徘徊，寻春不知处。"
        ],
        "title": "暮春伯宪留饮席上走笔戏成二首  其一",
        "id": "328b4899-0010-4670-86e6-006da5dff952"
    },
    {
        "author": "强至",
        "paragraphs": [
            "春去无多日，勤来把酒巵。",
            "残花聊点缀，犹胜对空枝。"
        ],
        "title": "暮春伯宪留饮席上走笔戏成二首  其二",
        "id": "c8b4f524-90c5-457a-ad1e-7d66ec1256c8"
    },
    {
        "author": "强至",
        "paragraphs": [
            "游骑来逢雨，宁全是折磨。",
            "山神应洗路，恐惹俗尘多。"
        ],
        "title": "次韵和纯甫游宝掌遇雨",
        "id": "776f805b-df81-4553-beed-e5785cb69763"
    },
    {
        "author": "强至",
        "paragraphs": [
            "泠泠西穴间，终日滴甘乳。",
            "道傍渴者多，切莫饮豺虎。"
        ],
        "title": "穴泉",
        "id": "6f50667c-31fb-4b76-bef9-65f93102a27a"
    },
    {
        "author": "强至",
        "paragraphs": [
            "一峰如龟横，得自禅翁说。",
            "众山迤逦来，宛然此前列。"
        ],
        "title": "龟峰",
        "id": "bd8b1f44-f833-4520-adf2-1feae544a9d5"
    },
    {
        "author": "强至",
        "paragraphs": [
            "来时帘卷昼，坐久竹移阴。",
            "有待无消息，南窗睡兴深。"
        ],
        "title": "有待",
        "id": "ab93b8c0-e33d-45d4-8684-c9365aa42836"
    },
    {
        "author": "强至",
        "paragraphs": [
            "待得春来解病颜，东风犹细北风顽。",
            "未全青帝行新令，腊去元须浃日间。"
        ],
        "title": "立春二首  其一",
        "id": "24285644-9a54-4f50-9cf5-a158eecd44fb"
    },
    {
        "author": "强至",
        "paragraphs": [
            "菜丝生叶落雕盘，欲去春衣怯晓寒。",
            "惟有多情双彩燕，不须风暖舞钗端。"
        ],
        "title": "立春二首  其二",
        "id": "3ebe9d14-5279-44c8-9562-bf5ed4210475"
    },
    {
        "author": "强至",
        "paragraphs": [
            "春云落纸不归天，就把霜刀翦四边。",
            "欲送草堂还缩手，少陵惯见浣花笺。"
        ],
        "title": "杨公济以诗索粉纸依韵和答",
        "id": "8b4ce116-f703-4492-be6f-b29f44cf00ad"
    },
    {
        "author": "强至",
        "paragraphs": [
            "旧年把酒对花频，酒气花香日傍人。",
            "今岁酒疏花未见，惟将感泪湿青春。"
        ],
        "title": "二月二十六日偶书",
        "id": "dd51efef-07c8-462f-80dd-e6c3ccbc0db0"
    },
    {
        "author": "强至",
        "paragraphs": [
            "一病十日不出门，坐销芳意疏清樽。",
            "今朝骑马探花去，枝上十空无一存。"
        ],
        "title": "三月十日作",
        "id": "37f27183-593f-4582-9d11-1dcfbfa53ad4"
    },
    {
        "author": "强至",
        "paragraphs": [
            "绿阴轻处记春踪，芳草虽残饮兴浓。",
            "明日清和天更好，不须愁听晓楼钟。"
        ],
        "title": "暮春晦日",
        "id": "ef9c1524-2545-4271-9777-b8ef955600f3"
    },
    {
        "author": "强至",
        "paragraphs": [
            "唐子能诗世一家，不矜纤巧翦天葩。",
            "直闚六义追风雅，世上骚人谩苇麻。"
        ],
        "title": "睹林夫诗编信笔",
        "id": "031d0ab3-6988-4594-89cd-9eaa42a17f51"
    },
    {
        "author": "强至",
        "paragraphs": [
            "精蓝孤绝乱云间，云外疑无路可还。",
            "顾我尘喧非白傅，缘何今日到香山。"
        ],
        "title": "书香山寺壁",
        "id": "3a55ea13-8e4e-47ac-a566-42e6f17fa94b"
    },
    {
        "author": "强至",
        "paragraphs": [
            "粉箨迎霜嫩更匀，中厨未有许尝新。",
            "明朝便好供佳客，只恨杯羹欠紫莼。"
        ],
        "title": "张升甫惠新笋走笔代简谢之",
        "id": "4f6b042e-706f-4ba7-9ad0-e10a4c8b28f4"
    },
    {
        "author": "强至",
        "paragraphs": [
            "嫩箨斑斑玳点匀，圆肤细细玉条新。",
            "渭川美实容先食，却向秋风懒忆莼。"
        ],
        "title": "升甫旋和答复走笔酬之",
        "id": "280ccafb-297c-4901-a000-dafa334f8767"
    },
    {
        "author": "强至",
        "paragraphs": [
            "二月都城未见花，不知春色落谁家。",
            "满盘折惠情何重，略嗅生香思已嘉。"
        ],
        "title": "公度惠花走笔戏谢",
        "id": "2f1c3148-6ea0-4e1b-9dd0-43716d75a238"
    },
    {
        "author": "强至",
        "paragraphs": [
            "飞花几点送春余，执手春风意惨如。",
            "一见相欢露肝胆，莫因别后却情疏。"
        ],
        "title": "送王审言供奉",
        "id": "c84f3bc3-d70f-4079-b926-3cf92ec3c1d1"
    },
    {
        "author": "强至",
        "paragraphs": [
            "马蹄南出都门路，行客少年春色暮。",
            "花片空随别盏飞，柳条难系征鞍住。"
        ],
        "title": "送石师正",
        "id": "e495960d-181f-4cc0-9cff-e10e51a8e59e"
    },
    {
        "author": "强至",
        "paragraphs": [
            "击搏微禽拙自防，网罗须触是寻常。",
            "不知利嘴鹰扬处，却漫喧啾怨凤凰。"
        ],
        "title": "禽凤二绝  其一",
        "id": "5e6fdcfc-bc30-468f-b943-975e7815cece"
    },
    {
        "author": "强至",
        "paragraphs": [
            "凤凰只是瑞时鸣，邂逅千年或一声。",
            "不比喧啾争巧舌，微禽何苦蓄疑情。"
        ],
        "title": "禽凤二绝  其二",
        "id": "f10382e5-0a21-402a-ba73-144937847866"
    },
    {
        "author": "强至",
        "paragraphs": [
            "为吏淮壖岁欻周，不如当日傲公侯。",
            "君今亦欲折腰去，遇好云山且胜游。"
        ],
        "title": "次韵酬礼之见赠",
        "id": "dc69de1b-8a15-4e88-b591-73f68a87992a"
    },
    {
        "author": "强至",
        "paragraphs": [
            "飞飞烟雨恼春游，几许余花水上流。",
            "独有佳人折残艳，归来满插凤钗头。"
        ],
        "title": "次韵游山雨中",
        "id": "d45de7f8-f114-4d40-9ea2-161f224bf847"
    },
    {
        "author": "强至",
        "paragraphs": [
            "素志青云已贴然，风霜苦处涉层巅。",
            "不如未第方夫子，独抱遗经议圣贤。"
        ],
        "title": "寄县学方晦之",
        "id": "8bad6caa-1e5e-4dd9-894f-b24bf5b91581"
    },
    {
        "author": "强至",
        "paragraphs": [
            "僧言此寺从唐建，冠盖无人一到来。",
            "还似长官居僻邑，不逢使者枉行台。"
        ],
        "title": "戏书保安院壁",
        "id": "c5ed96da-ad5d-484c-bbe9-68b5f0a6cc7e"
    },
    {
        "author": "强至",
        "paragraphs": [
            "忆共佳人曝绣衣，余香如昨旧欢非。",
            "鹊桥虽别年年在，犹胜娇魂去不归。"
        ],
        "title": "辛卯七夕悼往",
        "id": "a6132446-9333-4791-87d3-3c2f3c416d97"
    },
    {
        "author": "强至",
        "paragraphs": [
            "忆昔丁年力战文，旁吞强敌若无人。",
            "乡书果在诸生上，二子今谁蹑后尘。"
        ],
        "title": "闻马公节裴光世别头入试偶成",
        "id": "d0020a09-93fb-401d-ab42-7daabf2da752"
    },
    {
        "author": "强至",
        "paragraphs": [
            "系舟曾访远公庐，游屐重来一纪余。",
            "惟有湖山如往日，懒将前事问禽鱼。"
        ],
        "title": "偶书净信院壁",
        "id": "f2670d6e-9d7e-4d27-9384-c194ca2860ba"
    },
    {
        "author": "强至",
        "paragraphs": [
            "底处与君长笑歌，夜舟醉漾松江波。",
            "君帆今夕不我住，其奈一江风月何。"
        ],
        "title": "松江别吴伯强",
        "id": "58fe4abd-9e4a-4770-b17f-bf015460e805"
    },
    {
        "author": "强至",
        "paragraphs": [
            "旧年拂石坐松阴，曾与周郎共访寻。",
            "沦落人间少知味，一逢瓶榼便伤心。"
        ],
        "title": "卢申之以惠山泉二斗为赠因忆南仲周友二首  其一",
        "id": "f2b21e7f-ab59-4f66-bd5d-a77541f74a52"
    },
    {
        "author": "强至",
        "paragraphs": [
            "文园病渴酒难浇，望见南泉意已消。",
            "买得茶来无铫煮，只将清泠送箪瓢。"
        ],
        "title": "卢申之以惠山泉二斗为赠因忆南仲周友二首  其二",
        "id": "a8d324f8-36c4-42ca-b494-3de9ef10e359"
    },
    {
        "author": "强至",
        "paragraphs": [
            "固穷终不悔沉沦，满腹深藏上古珍。",
            "手写新诗成几卷，亦教余事照千春。"
        ],
        "title": "奉和尧夫",
        "id": "8399160e-9a1b-44ef-a297-bbb5d121be96"
    },
    {
        "author": "强至",
        "paragraphs": [
            "庙下孤坟偿是非，坏檐仄柱若凭依。",
            "门前过马空骧首，那得当年一顾归。"
        ],
        "title": "过伯乐庙",
        "id": "35490ba9-19eb-4e9d-bcbb-4af821992fb1"
    },
    {
        "author": "强至",
        "paragraphs": [
            "一别琅玕数亩阴，七年飞梦绕家林。",
            "北僧好事犹能种，偶向尘埃洒寸心。"
        ],
        "title": "开元寺仁王院见丛竹偶书",
        "id": "767f95a3-1edf-46c8-81df-54bbd8642d22"
    },
    {
        "author": "强至",
        "paragraphs": [
            "高侵寥廓势盘纡，倦足登时每一吁。",
            "方寸人心犹有险，况教广地尽平涂。"
        ],
        "title": "太阳岭",
        "id": "45d0a465-3268-4a7f-a237-f9eddc34c294"
    },
    {
        "author": "强至",
        "paragraphs": [
            "垅上痿人卧槁苗，频年郡国诉诸朝。",
            "雨师不为苍生起，只纵晴虹作旱妖。"
        ],
        "title": "苦旱二首  其一",
        "id": "ff32babc-3b8a-49f1-bf0b-c41effd534df"
    },
    {
        "author": "强至",
        "paragraphs": [
            "赤地关中带几州，浊泾清渭总如沟。",
            "野农不省天时晚，犹祷闲神望有秋。"
        ],
        "title": "苦旱二首  其二",
        "id": "fd36ba49-7574-4e94-8281-f4ee0cc70028"
    },
    {
        "author": "强至",
        "paragraphs": [
            "五载青衫走两都，北门官绪更区区。",
            "马鞍出带残更梦，却是双飞邺县凫。"
        ],
        "title": "承乏幕府晨出马上戏书",
        "id": "c68b5b52-ed01-46d6-a115-04fcb4a21425"
    },
    {
        "author": "强至",
        "paragraphs": [
            "百和慇懃出省郎，清真似有雪中香。",
            "风流不在金炉煖，自转余薰到锦囊。"
        ],
        "title": "朱郎中以梅花衣香分惠诸君皆有诗谢依韵和之",
        "id": "7cfa5cac-7001-4987-a4cc-3bea8ae1caf1"
    },
    {
        "author": "强至",
        "paragraphs": [
            "一朝木偶发深宫，父子恩隳晻暧中。",
            "不见戾园埋恨处，至今草木有悲风。"
        ],
        "title": "望思台",
        "id": "bd9be656-91f1-407b-8645-eca97e5d4ea4"
    },
    {
        "author": "强至",
        "paragraphs": [
            "壮观悲凉旧迹存，莲花泉暖至今温。",
            "行人莫罪无情水，一笑华清是祸源。"
        ],
        "title": "温泉",
        "id": "1b101863-6779-410e-a825-299f0ddbc223"
    },
    {
        "author": "强至",
        "paragraphs": [
            "上公分陕半年余，驷马东还不待驱。",
            "肯独澡身汤室里，行推润泽浃民肤。"
        ],
        "title": "依韵和温泉",
        "id": "b93497d7-ab95-4b28-bdac-fd8707ef5813"
    },
    {
        "author": "强至",
        "paragraphs": [
            "久傍严公趋玉帐，近蒙贺监解金龟。",
            "一壶分助登高饮，客宦长安共此时。"
        ],
        "title": "寇参军九日惠诗以左冯翊赵监所遗玉液一壶并诗答之",
        "id": "bd0b160b-362c-412b-9378-a5d1032bc581"
    },
    {
        "author": "强至",
        "paragraphs": [
            "昨日曾来把酒巵，隔宵已过菊花期。",
            "回头一笑成陈迹，不独秋香有盛衰。"
        ],
        "title": "九月十日龙兴寺饮饯蹇磻翁赴梁门酒半题名南轩因偶书屋壁",
        "id": "ea59e3c1-33a0-42c3-b172-307cb614afd0"
    },
    {
        "author": "强至",
        "paragraphs": [
            "万事人间若漏巵，喜情常满固难期。",
            "却将昨日樽前菊，零落金钿己觉衰。"
        ],
        "title": "又自和二首  其一",
        "id": "34e1ba21-aa97-40b4-a306-da0b1a349bad"
    },
    {
        "author": "强至",
        "paragraphs": [
            "好把悲欢付一巵，明朝北客有行期。",
            "劝君莫听骊驹曲，只恐催人两鬓衰。"
        ],
        "title": "又自和二首  其二",
        "id": "b722d31d-2509-4028-982e-c0be13da1ec7"
    },
    {
        "author": "强至",
        "paragraphs": [
            "紫塞来时偶失群，追飞已隔万重云。",
            "人情所喜惟朋附，耳听孤鸣似不闻。"
        ],
        "title": "寇参军以孤雁一绝见贻因酬之",
        "id": "0b9a9ce3-298b-406c-a08a-80de9ed376b9"
    },
    {
        "author": "强至",
        "paragraphs": [
            "前后殷勤选众芳，名园移植总成行。",
            "要须花笑春风里，次第迎公入醉乡。"
        ],
        "title": "依韵和栽花二阕  其一",
        "id": "9b540d01-a9da-4a49-bade-116ad91c7fd1"
    },
    {
        "author": "强至",
        "paragraphs": [
            "移花新了诏书来，似负迎春著意栽。",
            "桃李我公天下满，不须偏待此中开。"
        ],
        "title": "依韵和栽花二阕  其二",
        "id": "1d2ff673-b63b-482c-aab5-eeeb953a3f0e"
    },
    {
        "author": "强至",
        "paragraphs": [
            "食蕈由来胜茹芝，十年此味望晴霓。",
            "雕盘细簇春云朵，惠我殷勤助杀鸡。"
        ],
        "title": "宋周士以新蕈为惠并示佳句依韵和答",
        "id": "0cefe485-d411-4ecd-86e0-ae03da77ddb3"
    },
    {
        "author": "强至",
        "paragraphs": [
            "忆弄吟毫倚翠阴，也应新笋更成林。",
            "感君潇洒赓诗句，不负凌虚一寸心。"
        ],
        "title": "醉中刘道叔尹嗣复李子先垂和予乙巳岁开元寺仁王院咏竹二十八字复依元韵走笔答之",
        "id": "99a13cf2-6718-4c01-b9fa-bf8b4dfd3c4b"
    },
    {
        "author": "强至",
        "paragraphs": [
            "霜后琼浆味转饶，关山封寄路迢迢。",
            "分甘珍重知君意，应为相如正病消。"
        ],
        "title": "韩及甫惠陕梨走笔书句谢之",
        "id": "d37271ca-f102-4e46-8e01-82a0e5f76d80"
    },
    {
        "author": "强至",
        "paragraphs": [
            "壶蜂蛱蝶日徘徊，只欠生香去复来。",
            "应是春风随玉指，剪刀行处一花开。"
        ],
        "title": "李景初许借翦彩花数轴一观累日不至戏成二绝督之  其一",
        "id": "f4adfba2-6c23-4ea2-bb95-f5acd89d68b4"
    },
    {
        "author": "强至",
        "paragraphs": [
            "剪彩茸茸细逼真，秋风堂上数枝春。",
            "为偷造化防天觉，却拟深藏不借人。"
        ],
        "title": "李景初许借翦彩花数轴一观累日不至戏成二绝督之  其二",
        "id": "99b2f042-7810-4d34-9878-48d0be6e1246"
    },
    {
        "author": "强至",
        "paragraphs": [
            "玉色干坤无一痕，暮寒惨惨入千门。",
            "自怜司马方消渴，不得摛词醉兔园。"
        ],
        "title": "病中雪夜闻韩六秘校会诸君二首  其一",
        "id": "2f38c82f-8b58-4e35-9042-4ea4cd3678af"
    },
    {
        "author": "强至",
        "paragraphs": [
            "别都观阁玉栏干，尤称褰帘把酒看。",
            "唯有三冬多病客，拥衾时听夜声干。"
        ],
        "title": "病中雪夜闻韩六秘校会诸君二首  其二",
        "id": "43b0dd65-312b-41fc-a191-fc42a5056227"
    },
    {
        "author": "强至",
        "paragraphs": [
            "忆听西窗一曲歌，金杯未尽转横波。",
            "酒徒依旧歌声断，今夜西窗奈我何。"
        ],
        "title": "庚戌仲春十二夜同无愧饮林夫西窗有感",
        "id": "e9d97a16-8300-4f47-9392-735cd08914af"
    },
    {
        "author": "强至",
        "paragraphs": [
            "几度春风信陆沉，曾题醉笔写花阴。",
            "诗情不复随风乱，今日花前对展禽。"
        ],
        "title": "走笔依韵和酬王彦霖四首  其一",
        "id": "1f1ffb91-a55f-4e04-89fe-76735fb7bd71"
    },
    {
        "author": "强至",
        "paragraphs": [
            "感旧情怀日日深，三春能几半晴阴。",
            "醉题难尽当时意，啼彻春风羨暮禽。"
        ],
        "title": "走笔依韵和酬王彦霖四首  其二",
        "id": "58caaaad-70b4-450a-acc2-114e09d73bd6"
    },
    {
        "author": "强至",
        "paragraphs": [
            "夫子人间第一流，清言暂隔已离愁。",
            "今朝偶负寻春约，诗思勾牵未肯休。"
        ],
        "title": "走笔依韵和酬王彦霖四首  其三",
        "id": "8f135584-af3f-4ef1-9cf2-776e5fbd4bb1"
    },
    {
        "author": "强至",
        "paragraphs": [
            "不住年光衮衮流，鶑花渐老使人愁。",
            "鶑犹可听花犹在，再卜他时一醉休。"
        ],
        "title": "走笔依韵和酬王彦霖四首  其四",
        "id": "11cd25eb-f8e3-437c-80a2-993fd5322f49"
    },
    {
        "author": "强至",
        "paragraphs": [
            "映花急把玉交杯，风扫残香已几堆。",
            "酷爱岂惟公假借，惯曾御苑见花来。"
        ],
        "title": "和司徒侍中同赏梨花",
        "id": "cc957a09-7d4a-4e01-a7c7-df4edc678956"
    },
    {
        "author": "强至",
        "paragraphs": [
            "烛边醉脸拟融酥，盏畔歌喉欲贯珠。",
            "应念东家多病叟，静披宽褐拥红炉。"
        ],
        "title": "闻无愧夜会二三君子戏呈二十八字",
        "id": "b04291a4-283a-4f8e-af07-a83ae4d45a1c"
    },
    {
        "author": "强至",
        "paragraphs": [
            "魏台营妓胜添酥，一笑堪酬百琲珠。",
            "只恐更深云雨散，明朝共是守寒炉。"
        ],
        "title": "坐客宋周士忽垂光和复用元韵答之三首  其一",
        "id": "289730ae-fa10-430c-b785-a698422bdf7e"
    },
    {
        "author": "强至",
        "paragraphs": [
            "风流双腕转凝酥，舞彻伊州汗有珠。",
            "探手始知帘外冷，照堂兽炭焰围炉。"
        ],
        "title": "坐客宋周士忽垂光和复用元韵答之三首  其二",
        "id": "9d1e4b60-b088-42a5-b32a-4da318e7597d"
    },
    {
        "author": "强至",
        "paragraphs": [
            "谁云燕赵敌琼酥，何似君家一绿珠。",
            "酒罢早归香阁睡，也应兰麝早添炉。"
        ],
        "title": "坐客宋周士忽垂光和复用元韵答之三首  其三",
        "id": "c60e6b35-f016-4572-bc72-931f362694cd"
    },
    {
        "author": "强至",
        "paragraphs": [
            "窗外家僮遽疾呼，开门满幅把明珠。",
            "惊回一觉无聊梦，犹有寒灯守药炉。"
        ],
        "title": "谢和诗",
        "id": "fc5a4397-c062-442a-93ba-16d2bbec777c"
    },
    {
        "author": "强至",
        "paragraphs": [
            "登高无具结欢悰，狂写愁吟叩主翁。",
            "遽荷兵厨均美酿，却将酩酊谢西风。"
        ],
        "title": "上诗惠酒有谢",
        "id": "420c1647-ca7b-4b25-8b47-0bb795d97630"
    },
    {
        "author": "强至",
        "paragraphs": [
            "画角愔愔清且哀，古今晓色此中催。",
            "可堪绝塞风霜苦，还傍将军玉帐来。"
        ],
        "title": "暮角",
        "id": "48b054c8-05cf-4db3-9006-af0248d655b6"
    },
    {
        "author": "强至",
        "paragraphs": [
            "燕子迎船贴岸飞，波光流色日晖晖。",
            "都人倍恋行春乐，只恐恩容昼锦归。"
        ],
        "title": "和司徒侍中舟中再赋一阕",
        "id": "2b46efa3-fa0f-45c5-a16f-9d2f4227a967"
    },
    {
        "author": "强至",
        "paragraphs": [
            "黄沙衮衮激洪流，白舫人群杂马牛。",
            "却忆春风湖上月，画船载酒鉴中游。"
        ],
        "title": "河亭戏题",
        "id": "c40dd5c4-7fd3-45bf-b735-0f4dcaa3be57"
    },
    {
        "author": "强至",
        "paragraphs": [
            "玉圆碧瘦与谁期，只待丹山彩凤饥。",
            "生傍短墙真失所，可怜直节众人窥。"
        ],
        "title": "马上见庭竹",
        "id": "6cfe76da-60c2-463f-8f74-45d6f722b7dc"
    },
    {
        "author": "强至",
        "paragraphs": [
            "玉溪一别十年余，北绾铜章西辟书。",
            "寄语湖山好相待，苍颜归日骇禽鱼。"
        ],
        "title": "席上戏成",
        "id": "073cfc8c-f96e-44a9-8676-b2bb0b5c64e6"
    },
    {
        "author": "强至",
        "paragraphs": [
            "一坐闲窗百虑清，门前宠利自营营。",
            "官书既少人喧息，唯有严风戛竹声。"
        ],
        "title": "勾院偶书",
        "id": "838c4985-658e-4568-bca5-1573dd11e9f5"
    },
    {
        "author": "强至",
        "paragraphs": [
            "长卿病肺渴欲死，宰予寝兴昼复浓。",
            "绿云杯面呷未尽，已觉清液生心胸。"
        ],
        "title": "谢元功惠茶",
        "id": "d27a1a77-1d06-4cb0-9a03-13dba5dcf2f3"
    },
    {
        "author": "强至",
        "paragraphs": [
            "绿云浮面味回长，每饮疑兼盛德香。",
            "不独蠲烦优下吏，更容归遗细君尝。"
        ],
        "title": "谨和答惠茶之什",
        "id": "e270c0ee-56d4-4bf8-b789-be60ba472607"
    },
    {
        "author": "强至",
        "paragraphs": [
            "每岁登高尽醉归，未曾轻负菊花期。",
            "今年枕上酬佳节，感泪双痕落似丝。"
        ],
        "title": "九日有感二首  其一",
        "id": "6e24ae81-c8cb-47f7-a3fe-4db234dd6856"
    },
    {
        "author": "强至",
        "paragraphs": [
            "忆昨方陪上相筵，召书忽到菊杯前。",
            "主人举酒勤令饮，一醉秋风恰二年。"
        ],
        "title": "九日有感二首  其二",
        "id": "2b873aef-2578-4d0d-b7b8-9fc04ff8a86b"
    },
    {
        "author": "强至",
        "paragraphs": [
            "迎得新年送腊回，一朝生意动寒荄。",
            "玉尘后夜笼金阙，元是春风带雪来。"
        ],
        "title": "甲寅立春夜雪",
        "id": "53d2a27b-736e-40ad-975a-e3c7a5025725"
    },
    {
        "author": "强至",
        "paragraphs": [
            "晓策羸骖趁谢恩，君王昨夜赐春旛。",
            "涂金翦彩虽云异，竞戴还同拜禁门。"
        ],
        "title": "谢春旛",
        "id": "66113e4a-a34d-42c4-869f-e2135513120b"
    },
    {
        "author": "强至",
        "paragraphs": [
            "名园闻说洛阳春，金谷前无石季伦。",
            "第一牡丹应惯见，怜君翻作觅花人。"
        ],
        "title": "张文通以诗觅小桃走笔依韵和答",
        "id": "f1479a35-bc1a-4a7f-9f2b-b1f6499ea6e8"
    },
    {
        "author": "强至",
        "paragraphs": [
            "花前直判醉酬春，饮量惭非刘伯伦。",
            "折去也应颜色在，不知谁是戴花人。"
        ],
        "title": "文通复用旧韵相示仍走笔和之",
        "id": "91ce7fa5-804d-415b-a1cc-d4d3bf0132a5"
    },
    {
        "author": "强至",
        "paragraphs": [
            "骨瘦谁知骥騄名，驽群平视圉夫轻。",
            "夷涂好在重骧首，喜见今年春草生。"
        ],
        "title": "牧养监阅马",
        "id": "137c015b-b970-4a1b-8991-265ef429eefe"
    },
    {
        "author": "强至",
        "paragraphs": [
            "时情逐势饵边鱼，贫病由来俗易疏。",
            "何事太丘直有道，炎天问病到贫居。"
        ],
        "title": "陈伯成学士垂访以病中新浴不克见走书二短篇谢之  其一",
        "id": "d076efe4-bc35-465b-82d9-04399320601e"
    },
    {
        "author": "强至",
        "paragraphs": [
            "病肤新浴觉神还，散发支颐一室间。",
            "岂敢不冠延重客，空将感抱寄惭颜。"
        ],
        "title": "陈伯成学士垂访以病中新浴不克见走书二短篇谢之  其二",
        "id": "60d09e3c-cfe0-4a6c-826b-3038604675bc"
    },
    {
        "author": "强至",
        "paragraphs": [
            "一来省户两春晖，今日飘然幞被归。",
            "直节贞心惟我爱，此君相别似依依。"
        ],
        "title": "别户部勾院竹",
        "id": "dbb34a36-9ffa-4115-a3ec-a504f73d255f"
    },
    {
        "author": "强至",
        "paragraphs": [
            "不比危湍急濑船，平湖慢桨恰相便。",
            "蓬飘萍泛真吾事，舞袖歌鬟付少年。"
        ],
        "title": "泛湖有作",
        "id": "8037a353-02b3-40ba-af77-5fcfeb497a64"
    },
    {
        "author": "强至",
        "paragraphs": [
            "我爱师开方便门，闻人有疾足先奔。",
            "何须端坐禅床上，始是如来不动尊。"
        ],
        "title": "赠芝公长老",
        "id": "482bf33e-9e63-4835-8380-56cc7b24c228"
    },
    {
        "author": "强至",
        "paragraphs": [
            "禅翁为我出巖扉，坐席才温便拂衣。",
            "又道孤云无定所，如何却傍旧山归。"
        ],
        "title": "闲卿遽然云别因书二十八言奉送",
        "id": "8a43f166-0f1a-444e-8359-f075d884f906"
    },
    {
        "author": "强至",
        "paragraphs": [
            "师怨白云相望久，撇然便欲揽征衣。",
            "其如飞雪能留客，不放禅翁及早归。"
        ],
        "title": "闲卿遽垂和答复依元韵戏之",
        "id": "edc7b174-da7f-4c38-a7ea-1152b89742a7"
    },
    {
        "author": "强至",
        "paragraphs": [
            "诗兴句牵日日新，年光初破雨弥旬。",
            "旧游已得新工部，佳句今逢休上人。",
            "云外驰心关水石，江边搔首望星辰。",
            "泥深未爱寻山屐，谁与西庵杖屦亲。"
        ],
        "title": "观仲灵久雨诗且道余与公济吟从之意辄次韵奉和二首  其一",
        "id": "0598c123-3465-4efd-840a-cc78d39a8f69"
    },
    {
        "author": "强至",
        "paragraphs": [
            "吟思那知岁月新，初鶑啼雨早经旬。",
            "娟娟野竹通寒水，洗洗江梅冷照人。",
            "鹫岭并游劳梦寐，虎溪一笑尚参辰。",
            "千金褒字形篇尾，迹未相同意已亲。"
        ],
        "title": "观仲灵久雨诗且道余与公济吟从之意辄次韵奉和二首  其二",
        "id": "ed2e9c3d-963d-4a21-81dd-37c4d77dd119"
    },
    {
        "author": "强至",
        "paragraphs": [
            "西蜀传芳日，东君著意时。",
            "鲜葩猩荐血，紫萼蜡融脂。",
            "绛阙疑流落，琼栏合护持。",
            "无诗任工部，今有省郎知。"
        ],
        "title": "海棠",
        "id": "49329ed9-0e9e-4c93-aa57-c5653460862a"
    },
    {
        "author": "强至",
        "paragraphs": [
            "一为南国别，久负故园期。",
            "细雨破花气，和风柔柳枝。",
            "竞舟红浪动，挑菜绿烟披。",
            "寂寞洪河北，桑麻空此时。"
        ],
        "title": "河北道中怀故乡",
        "id": "6d2fb2bb-ce3a-4d44-b535-ab086d02c771"
    },
    {
        "author": "强至",
        "paragraphs": [
            "溆浪樯乌急，吴霜稻蟹肥。"
        ],
        "title": "句  其一",
        "id": "51caf65f-6ffd-4b8e-9bd0-51acfd04b20e"
    },
    {
        "author": "强至",
        "paragraphs": [
            "木奴竞熟饶千树，稻蟹初肥嗜二螯。"
        ],
        "title": "句  其二",
        "id": "2e2e7a7d-8e76-4732-9fe3-66e308b31df1"
    },
    {
        "author": "卢某",
        "paragraphs": [
            "每到年年二月时，迁乔常向最高枝。",
            "春教绿绮调喉舌，天赐黄金作羽仪。",
            "无限园林皆占便，几多蜂蝶竞相随。",
            "除栖禁园宫花外，更得飞鸣近凤池。"
        ],
        "title": "和强参军晚鶑",
        "id": "df793322-9005-4f11-b754-0e9d0ecb8129"
    },
    {
        "author": "汤七",
        "paragraphs": [
            "占此青春未是迟，天工造化岂能遗。",
            "既教喉舌清能啭，何事飞翔始得时。",
            "庭槛暂须随乳燕，禁林终稳择高枝。",
            "回看尚未迁乔者，羽翮摧残更叹衰。"
        ],
        "title": "和强参军晚鶑",
        "id": "90976fed-ae1c-4b7c-bf01-38c903f66b1e"
    },
    {
        "author": "释顺师",
        "paragraphs": [
            "可能沽酒引柴桑。"
        ],
        "title": "句",
        "id": "8b90f534-a54a-4883-bc36-d52ceeffa07c"
    },
    {
        "author": "释闲卿",
        "paragraphs": [
            "白云教早归。"
        ],
        "title": "句",
        "id": "c39700ac-bf08-4af3-8c85-247f225776f0"
    },
    {
        "author": "陆珪",
        "paragraphs": [
            "昔年曾住海三山，日月宫中数往还。",
            "无事引他天女笑，谪来为吏向人间。"
        ],
        "title": "书壁",
        "id": "c3ea4c11-4db4-4b96-9451-f14008374ae9"
    },
    {
        "author": "王世宁",
        "paragraphs": [
            "翠羽旌幢仙子队，紫云楼阁玉皇家。",
            "人间风雨易分散，回首五陵空落花。"
        ],
        "title": "临终作",
        "id": "c04c59b3-647b-4ecb-8660-340d1bab0646"
    },
    {
        "author": "钱藻",
        "paragraphs": [
            "越水浸天云脚乱，越山洗露秋骨巉。",
            "山重水远地万顷，居者暇裕无毁谗。",
            "朝家左顾倚藩扞，提兵开府为立监。",
            "得吾耆老自青琐，命书临遣芝泥缄。",
            "公以文章政事豪，骥跃天衢𤜣羁衔。",
            "七闽南海劫大利，伟望压俗山之巖。",
            "欲公锦衣耀闾里，绶章灿烂拖虹縿。",
            "神武方兹五兵戢，高躔夜半隳祅搀。",
            "劭农决讼更何事，宁有纤蠹烦荑摲。",
            "黄堂歌酒醉宾从，独持大体钩最凡。",
            "姓名定入神仙籍，蓬莱上下鸾鹤骖。",
            "何当东去一解榻，归心千里追飞帆。"
        ],
        "title": "送程给事知越州",
        "id": "61ec6a01-ef06-447b-8faa-949018735eb1"
    },
    {
        "author": "钱藻",
        "paragraphs": [
            "白云巖静最深隈，泉溜泓溶石窦开。",
            "宿雾不生澄晓月，残风轻漾蛰寒雷。",
            "源从天汉星边落，流自鼇峰海上回。",
            "莫谓无心事奔注，曾随霖雨下山来。"
        ],
        "title": "天平山白云泉",
        "id": "0472bb6c-4e9f-4875-9520-2a2936bdf0f8"
    },
    {
        "author": "钱藻",
        "paragraphs": [
            "去年秀水拍桥深，闻说幽堂绿可临。",
            "自愧尘埃逢泽上，空思潇洒太湖阴。",
            "经台罢讲吹红烬，斋钵留生下翠禽。",
            "应是禅机终息处，不须此外觅双林。"
        ],
        "tags": [
            "太湖"
        ],
        "title": "静照堂",
        "id": "96c49e75-f8e2-4a0d-9a8f-3376c449366e"
    },
    {
        "author": "释法言",
        "paragraphs": [
            "林下闲看水牯牛。"
        ],
        "title": "句",
        "id": "5b8b902f-ef89-48d6-b3c8-c0d8108f9920"
    },
    {
        "author": "刘彝",
        "paragraphs": [
            "精识世稀及，直道古难有。",
            "哲人虽云亡，遗德不可朽。",
            "尝厌石渠游，是邦爰出守。",
            "浚河纳湖波，股泒活畎亩。",
            "学宫起城隅，涂人或薪槱。",
            "既富而教之，薄俗适忠厚。",
            "矧予平生时，昏弱頼磨揉。",
            "共探姬孔微，肯出皋稷后。",
            "醇源浩罔涯，实行靡容苟。",
            "逝甘老巖阿，寂寞待同叩。",
            "天乎夺大成，旅兹宜兴阜。",
            "我来薙荆榛，雨泪滴杯酒。",
            "恸哭起秋风，落叶纷林薮。",
            "永怀三益恩，语报乏琼玖。",
            "愿子生人间，世世为亲友。"
        ],
        "title": "夜宿善权寺追怀陈述古",
        "id": "0b802e26-a2d3-47c5-b542-26c7ab1aa98b"
    },
    {
        "author": "刘彝",
        "paragraphs": [
            "良畴十顷接晴烟，曾假过侯救旱年。",
            "俸麦一车开德济，流民千里荷生全。",
            "人嗟逝水今亡已，俗感遗风尚泣然。",
            "独对老僧谈旧事，斜阳春色漫盈川。"
        ],
        "title": "悼贤诗",
        "id": "763826bd-a29a-41d5-bb60-92bd59397370"
    },
    {
        "author": "刘彝",
        "paragraphs": [
            "万事本无心，宁容意虑侵。",
            "方池唯贮月，修竹不栖禽。",
            "地静饶真趣，风长展梵音。",
            "有人重税驾，经宿乐幽林。"
        ],
        "title": "涤虑轩",
        "id": "438b4913-beb5-4d2a-bcb2-45060f9e2d20"
    },
    {
        "author": "刘彝",
        "paragraphs": [
            "仙境自嫌尘俗见，故垂巖溜代珠帘。"
        ],
        "title": "句",
        "id": "fb840ea8-723d-4711-98fc-807b5ceca8d8"
    },
    {
        "author": "蒋祺",
        "paragraphs": [
            "县南山水秀且清，天地坯冶陶精英。",
            "有唐刺史昔行县，访寻洞穴为寒亭。",
            "屈指于今几百祀，磨崖字字何纵横。",
            "相随栈道倚空险，来者无不毛骨惊。",
            "我此三载迷簿领，有时一到□余情。",
            "娱宾烹茗遽回首，孰知亭侧藏岩扃。",
            "成纪同僚到官始，居然心匠多经营。",
            "乃知物理会有数，繄天通塞因人成。",
            "鸠工畚筑忽累日，旷然疏达开光明。",
            "初疑二帝凿混沌，虚空之□罗日星。",
            "又若巨灵擘华岳，溪谷之响轰雷霆。",
            "大岩既辟小岩出，壶中之景真其□。",
            "洞门春风刮人面，其中安若温如蒸。",
            "累垂石乳似刻削，周环峭壁无欹倾。",
            "旧梯既去小人险，新径之易君子平。",
            "临流又广□方丈，叠石缔宇为轩楹。",
            "于嗟土石□□□，无情一旦建时荣。",
            "方今出震□大器，鼎新基搆清寰瀛。",
            "我愿天下无冻馁，有如此穴安生灵。",
            "不烦吹律而后暖，千古宜以此为名。"
        ],
        "tags": [
            "华山"
        ],
        "title": "暖谷诗",
        "id": "f2ffe1f3-9d64-4402-85b3-154881669d7e"
    },
    {
        "author": "蒋祺",
        "paragraphs": [
            "陵谷有时变，兹岩不可湮。",
            "神仙三岛景，天地一炉春。",
            "鼓动龙蛇蛰，疏通草木新。",
            "寒亭几百载，今始得良邻。"
        ],
        "title": "又成五言律诗三首  其一",
        "id": "6ef5f890-e59a-4606-bbfc-c63ec49e8fd6"
    },
    {
        "author": "蒋祺",
        "paragraphs": [
            "地胜难湮没，规为假手通。",
            "凿开千古意，倾出一壶空。",
            "煦比鲛人室，寒消朔吹风。",
            "从今县图上，此景浩无穷。"
        ],
        "title": "又成五言律诗三首  其二",
        "id": "ab59d8ea-ebed-4c4a-a0ef-238976deb0b2"
    },
    {
        "author": "蒋祺",
        "paragraphs": [
            "客有林泉趣，寻幽翦薜萝。",
            "半山无石碍，此境得春多。",
            "隔岸桃花坞，临溪竹箭波。",
            "兹应是仙隠，鹤驭几时过。"
        ],
        "title": "又成五言律诗三首  其三",
        "id": "924cad56-6876-43ff-a2db-bd45a2ac8dfe"
    },
    {
        "author": "裴士杰",
        "paragraphs": [
            "山卧龙形阁枕山，檐楹高起太虚间。",
            "风来宛讶鸣箫瑟，客至宜闻振珮环。",
            "暂赏已能消浊虑，久居应不老朱颜。",
            "苍烟渌水无穷趣，绝胜尘纷走世寰。"
        ],
        "title": "和孔司封题蓬莱阁",
        "id": "15084490-b4e4-4698-8bb7-8db7c3fa5c8f"
    },
    {
        "author": "徐信",
        "paragraphs": [
            "平地风烟飞白鸟，半空云木卷苍藤。"
        ],
        "title": "句",
        "id": "1f8c1713-d709-4de7-b814-6d02c75b241a"
    },
    {
        "author": "许氏",
        "paragraphs": [
            "匣剑未磨晁错血，已闻刺客杀袁丝。",
            "到头昧却人心处，便是欺他天道时。",
            "痛矣一言偷害正，戮之万段始为宜。",
            "邓公坟墓知何处，空对斯文有泪垂。"
        ],
        "title": "读晁错传",
        "id": "cd648cae-c118-4665-b715-a3a3171f3b53"
    },
    {
        "author": "许氏",
        "paragraphs": [
            "明时乐事输诗酒，帝里风光剩占春。",
            "况是白衣重得侣，不堪青旆自招人。",
            "早知玉漏催三鼓，肯把金貂换百巡。",
            "大抵仁人怜气类，不教孤客作囚身。"
        ],
        "title": "上郑毅夫",
        "id": "28ddbf34-0afa-44e3-a086-dc30b4ff191a"
    },
    {
        "author": "李氏",
        "paragraphs": [
            "久历金门贵，未酬黄屋知。",
            "如闻天禄客，抱恨作铭时。"
        ],
        "title": "挽公择兄",
        "id": "29a2abfb-a63a-425a-afad-dce007b5b854"
    },
    {
        "author": "王回",
        "paragraphs": [
            "候潮门外浙江西，曾忆浮舟自此归。",
            "万古波涛今日是，一身踪迹昔人非。",
            "愁侵壮齿头先白，泪入秋风眼易眵。",
            "日暮彷徨不能去，连堤疏柳更依依。"
        ],
        "title": "浙江有感",
        "id": "97298fa1-1011-4247-a3fa-38ebc34b07fb"
    },
    {
        "author": "王回",
        "paragraphs": [
            "时时行地罗裙掩，双手更擎春潋滟。",
            "傍人都道不须辞，尽做十分能几点。",
            "春柔浅蘸蒲萄暖，和笑劝人教引满。",
            "洛尘忽浥不胜娇，刬蹈金莲行款款。"
        ],
        "title": "双凫",
        "id": "d39752e3-19f5-4574-8623-187b7443ac39"
    },
    {
        "author": "张公裕",
        "paragraphs": [
            "马谙旧路行来滑，琴遇知音尚不弹。"
        ],
        "title": "句",
        "id": "5bd41fe0-82ef-45eb-999e-80b0ee47cae5"
    },
    {
        "author": "刘攽",
        "paragraphs": [
            "南辕适郢都，日与冥山背。",
            "重生与徇名，夙昔不相待。",
            "藜羹采薇蕨，芰制兰为佩。",
            "游乐天地间，安知一身外。",
            "麒麟鬬大荒，日食星见沬。",
            "夷齐饿西山，咨嗟尔胡罪。"
        ],
        "title": "拟古六首  其一",
        "id": "1451e07a-d4bd-4b5d-a316-7f97f729d436"
    },
    {
        "author": "刘攽",
        "paragraphs": [
            "泽陂生芙蕖，映此蒲与荷。",
            "彼美不可逢，忧心涕滂沲。",
            "行乐在及时，株林起酣歌。",
            "欢宴未渠央，国门拥干戈。",
            "巫臣视不悟，室家婴祸罗。",
            "谋己既不忠，孰能为君多。"
        ],
        "title": "拟古六首  其二",
        "id": "4c5abb9f-0eb5-41d0-b7ba-31f8b3bd9406"
    },
    {
        "author": "刘攽",
        "paragraphs": [
            "赵王飞龙驾，翱翔羾天关。",
            "尘土暂反顾，金玉高如山。",
            "自喻固适志，超遥亡愧颜。",
            "安知马服子，军破不得还。",
            "前亡四十万，后复围邯郸。",
            "虚盈固天理，循环乃无端。",
            "觉寐已不殊，何况百岁间。",
            "嗟嗟道傍子，万金非所安。"
        ],
        "title": "拟古六首  其三",
        "id": "4ba5207c-6c59-403d-9bab-3e0bab59ad94"
    },
    {
        "author": "刘攽",
        "paragraphs": [
            "秦昭登西山，慕与火帝游。",
            "颓林刊乔木，诏世为博筹。",
            "富贵良未厌，夸谩岂知尤。",
            "投龟诟苍苍，楚灵轻九州。",
            "涂穷干溪旁，众散不可留。",
            "徘徊饿山泽，觉失涓人畴。",
            "新王固有命，玉衣被累囚。"
        ],
        "title": "拟古六首  其四",
        "id": "d93cf8c6-5054-4577-89a2-2fad0621aa53"
    },
    {
        "author": "刘攽",
        "paragraphs": [
            "嵯峨三神山，浩荡仙圣游。",
            "金台冠绝景，玉果垂千秋。",
            "龙伯日已侵，巨鼇幸无忧。",
            "波涛各一隅，但见云气浮。",
            "跂予望可及，隠约清浅流。",
            "大帆交问津，长风辄回舟。",
            "不怨道路邅，所悲到无由。",
            "世主自甘心，仙者非有求。"
        ],
        "title": "拟古六首  其五",
        "id": "c9368d49-4e98-4607-b33f-66b057cd034e"
    },
    {
        "author": "刘攽",
        "paragraphs": [
            "老莱隠穷楚，因与时世隔。",
            "暮归怪车辙，夜起避山泽。",
            "若人不可见，况肯低颜色。",
            "安知丛台下，一旦三千客。",
            "西边竟不还，嗟哉少良画。"
        ],
        "title": "拟古六首  其六",
        "id": "b683566d-ba57-41b5-928b-d7f82ae6ed98"
    },
    {
        "author": "刘攽",
        "paragraphs": [
            "寒日流短明，凉风起秋色。",
            "嗷嗷雁晨翔，悄悄蛩夜织。",
            "节物悲旅人，天地亦行客。",
            "心事已如翁，但知头未白。",
            "黄公青云气，畴昔振六翮。",
            "成纪独不侯，长沙尝远谪。",
            "卖瓜青门外，种豆南山侧。",
            "浩歌写穷愁，我预闻损益。",
            "外事来无涯，开口笑不得。",
            "惟当林下游，相存度阡陌。"
        ],
        "title": "读黄寺丞十月十三日寄原甫诗因同作",
        "id": "3cbbab23-aea4-4b88-8dae-6c2143333c1c"
    },
    {
        "author": "刘攽",
        "paragraphs": [
            "佳鱼乐潜深，智鸟不远飞。",
            "达人避形役，逝与风波辞。",
            "逍遥彭泽下，聊然三径资。"
        ],
        "title": "续董子温咏陶潜诗八首  其一",
        "id": "17ea8cdc-2ad8-4729-9640-9b70051d32cd"
    },
    {
        "author": "刘攽",
        "paragraphs": [
            "好酒岂吝情，读书不求解。",
            "天真任自我，淳白忘机械。",
            "鼎鼎世上名，百年竟何頼。"
        ],
        "title": "续董子温咏陶潜诗八首  其二",
        "id": "4e2ff0ed-241a-4abe-bddb-c3f4ca3c4f34"
    },
    {
        "author": "刘攽",
        "paragraphs": [
            "嘉树每交荫，时鸟初变声。",
            "欣然环堵居，自觉轩冕轻。",
            "予亦葛天民，千岁同此情。"
        ],
        "title": "续董子温咏陶潜诗八首  其三",
        "id": "e3384f54-6544-454f-8483-ac33fbd847df"
    },
    {
        "author": "刘攽",
        "paragraphs": [
            "马队待贤士，久知喧且卑。",
            "周生自晚悟，徂谢仍响随。",
            "岂若田亩间，尊酒时赋诗。"
        ],
        "title": "续董子温咏陶潜诗八首  其四",
        "id": "234101c2-c18d-4b9e-b6fc-0cf953bb0ba6"
    },
    {
        "author": "刘攽",
        "paragraphs": [
            "时命昔大谬，贤杰同隠沦。",
            "陶公晋卿族，晚节耻屈身。",
            "躬耕抱羸疾，嗟哉畎亩勤。"
        ],
        "title": "续董子温咏陶潜诗八首  其五",
        "id": "f7f79448-9b81-4030-8cca-133bef76a683"
    },
    {
        "author": "刘攽",
        "paragraphs": [
            "道术既分裂，人人得其偏。",
            "丹青照千载，始觉真检全。",
            "尔时扬仁风，到今犹栗然。"
        ],
        "title": "续董子温咏陶潜诗八首  其六",
        "id": "5e937049-b432-4d23-9d50-a568b4b8c0d7"
    },
    {
        "author": "刘攽",
        "paragraphs": [
            "贵生未必全，徇名良自贼。",
            "区中共兹患，形影相与惑。",
            "神释乃超然，道真于此得。"
        ],
        "title": "续董子温咏陶潜诗八首  其七",
        "id": "fc012990-66bf-4244-aa6c-6fdc5977e89f"
    },
    {
        "author": "刘攽",
        "paragraphs": [
            "篮舆适山野，葛巾傲宾客。",
            "既无轩冕拘，讵可形骸索。",
            "富贵能畏人，千秋但惭色。"
        ],
        "title": "续董子温咏陶潜诗八首  其八",
        "id": "baceda73-8bc9-4ff1-9658-b7c07e35da1a"
    },
    {
        "author": "刘攽",
        "paragraphs": [
            "时命有通塞，百龄皆谓然。",
            "流行自非我，底滞亦在天。",
            "人知信百龄，阴定不可迁。",
            "苟云有所系，朝旦犹亿年。",
            "天地无穷期，百龄未为绵。",
            "朝旦不可期，人事皆具前。",
            "所以贤达人，放心无所县。",
            "万涂以一究，会理宁复偏。",
            "六月淮水深，南风阻归船。",
            "客行厌滞淫，亲朋限长川。",
            "至言莫与闻，达理谁为诠。",
            "无以谢羁愁，聊作言命篇。"
        ],
        "title": "偶作",
        "id": "b87dc717-13f8-4be0-b20c-acddbd59fa21"
    },
    {
        "author": "刘攽",
        "paragraphs": [
            "不得起厌心，厌便住不得。",
            "不得作恋想，恋即去不适。",
            "厌生憎疾业，对面为怨贼。",
            "恋结贪著因，转脚落沈惑。",
            "上士体自然，知慧金刚力。",
            "中人勤埽除，补阙塞瑕隙。",
            "行莫到门返，饥莫看人食。",
            "欲验齐死生，且觑居官职。"
        ],
        "title": "效白公诗  其一",
        "id": "5a716d7c-19c1-41cf-af43-d4968ff5f196"
    },
    {
        "author": "刘攽",
        "paragraphs": [
            "默坐念逝者，身存至头白。",
            "起行观病者，身健有余力。",
            "出门视劳者，身闲免事役。",
            "入乡阅贫者，身足饱衣食。",
            "寓形天地间，幸已不失职。",
            "奈何不自休，汲汲复戚戚。",
            "大鹏弥九区，转动恐逼窄。",
            "鹪鹩巢一枝，随意翻羽翼。",
            "驰光无停留，驷马方过隙。",
            "君看北邙山，贵贱一真宅。"
        ],
        "title": "效白公诗  其二",
        "id": "77f5c2d1-98e3-4ca5-b202-99de6077c001"
    },
    {
        "author": "刘攽",
        "paragraphs": [
            "于人无旧新，相见常为欢。",
            "本不作崖岸，中亦非断刓。",
            "宾僚自了事，县邑无旷官。",
            "岂惟竞勉力，退亦绝闲言。",
            "观者以为稀，不自知其然。",
            "吾闻西方说，夙世常有缘。",
            "将此会中人，厚德无仇怨。",
            "文人讳异术，且以儒事论。",
            "孔圣不可及，孟氏固所尊。",
            "轲云创业易，成功则在天。",
            "乃知古今士，无有能与贤。",
            "达人同众人，不肯妄自专。"
        ],
        "title": "效韦苏州古调诗",
        "id": "19cbd55f-e8a2-48ff-bdbf-1514e1dcecc0"
    },
    {
        "author": "刘攽",
        "paragraphs": [
            "牛刀割雏鸡，未足为深耻。",
            "奈何狐父戈，资以斸牛矢。",
            "鲁人称家丘，会计当而已。",
            "郢匠不挥斤，其质久已死。"
        ],
        "title": "古意  其一",
        "id": "4033b15a-0ef2-4829-a4c3-dbd3ee539397"
    },
    {
        "author": "刘攽",
        "paragraphs": [
            "秉心若松柏，洁志如雪霜。",
            "松柏摧为薪，雪霜晞春阳。",
            "乃知丈夫勇，万物无以方。",
            "赐兮不受命，枨也安得刚。"
        ],
        "title": "古意  其二",
        "id": "72d3ef4e-d96b-4a95-b3af-36d27b3b59df"
    },
    {
        "author": "刘攽",
        "paragraphs": [
            "重生世所同，徇利良独愚。",
            "嗟彼纬萧子，安事千金珠。",
            "沈身九重渊，脱死骊龙胡。",
            "得失觉寐间，危哉悲矣夫。",
            "九方焉知祥，梱也终奚如。",
            "虽同国君仓，乃在渠公衢。",
            "馁也命使然，颜原亦多娱。"
        ],
        "title": "杂诗  其一",
        "id": "7fc44c08-cd10-4c55-a75b-f1ceb3e3b712"
    },
    {
        "author": "刘攽",
        "paragraphs": [
            "荆山有奇璞，贵乃和氏俦。",
            "连城讵云多，一视以为优。",
            "携挈向都市，光彩倾天球。",
            "虽无指瑕累，顾得千金售。",
            "惊诧遽自反，闭匿成千秋。",
            "岂忘待时意，欲往仍迟留。",
            "凡目陋至宝，后生异前修。",
            "苍蝇矧多变，珉石仍先收。",
            "万一人我欺，永为神物羞。"
        ],
        "title": "杂诗  其二",
        "id": "fb48fd41-1e94-405b-b99d-c98fd8253671"
    },
    {
        "author": "刘攽",
        "paragraphs": [
            "樊迟请学稼，尼父已深愠。",
            "安知连城守，榷酤殿最问。",
            "周公无彝酒，用是垂大训。",
            "愿得烹弘羊，耕织始安分。"
        ],
        "title": "杂诗  其三",
        "id": "f92c684f-05fd-4844-ba57-6fa3b1d03510"
    },
    {
        "author": "刘攽",
        "paragraphs": [
            "龙伯钓鼇时，连六方自快。",
            "事缘贪饵起，上帝独何罪。",
            "土疆日侵削，形躯仍眚杀。",
            "才余数十丈，尚足令人骇。",
            "寄言诤毕人，努力事机械。",
            "何当大荒野，与尔竞行迈。"
        ],
        "title": "杂诗  其四",
        "id": "573f3638-5891-4a92-b30c-b818014fd441"
    },
    {
        "author": "刘攽",
        "paragraphs": [
            "齐有梁丘据，晋有乐王鲋。",
            "据能爱晏婴，鲋欲残叔誉。",
            "二臣嬖两朝，事君为悦豫。",
            "景有尚贤志，据逆以为助。",
            "平失宥善心，鲋乃速其去。",
            "毋以据为贤，易地则同趣。",
            "丈夫处世间，必有遇不遇。",
            "岂无觉者乎，正色君亦悟。",
            "区区嬖幸徒，何忍就朋附。"
        ],
        "title": "杂诗  其五",
        "id": "7e82a7c1-c250-4840-9e25-bd520c4a3597"
    },
    {
        "author": "刘攽",
        "paragraphs": [
            "伯夷饿首阳，太公封营丘。",
            "同时海滨人，将老归西周。",
            "世故莽难量，后王异前修。",
            "徒让千乘邦，不如畜阴谋。",
            "良知命分然，何怨复何尤。",
            "尘埃采薇诗，益使夸者羞。",
            "自兹奸雄人，日日希公侯。"
        ],
        "title": "杂诗  其六",
        "id": "7c93bd03-eada-47dd-b13e-4c2f84cc96e2"
    },
    {
        "author": "刘攽",
        "paragraphs": [
            "虚舟适谁迕，飘瓦殊暂然。",
            "忮心自无怨，岂必绝世贤。",
            "握火欲提人，唾空不至天。",
            "一心抱区区，万事长可怜。"
        ],
        "title": "杂诗  其七",
        "id": "6828d04b-3c0c-4be9-8009-e78daa92abc8"
    },
    {
        "author": "刘攽",
        "paragraphs": [
            "佚女处瑶台，丰肌艳皎皎。",
            "端令鸩为媒，告我以不好。",
            "犹豫令人悲，自悔辩不早。",
            "如何问雄鸠，佻巧岂可道。"
        ],
        "title": "杂诗  其八",
        "id": "3e23c3ed-0b55-4a0d-a18c-0fd500a095de"
    },
    {
        "author": "刘攽",
        "paragraphs": [
            "野人构茅茨，栎柱樗作栋。",
            "不意豫章材，一时同见送。",
            "拓手百尺长，连轸万钧重。",
            "斤斧欲安施，弃置因无用。",
            "本是绝世姿，胡为与众共。"
        ],
        "title": "杂诗  其九",
        "id": "a6db9ba2-312c-4c0a-97de-33e0e44ac2e1"
    },
    {
        "author": "刘攽",
        "paragraphs": [
            "臧孙被恶名，鲁侯失其位。",
            "轩冕非不尊，家富马千驷。",
            "不用子家羁，而弃柳下惠。",
            "末仪谅何为，矧论仁与智。",
            "窃位良足羞，乃复为君谥。"
        ],
        "title": "杂诗  其一○",
        "id": "26a5455f-55de-4041-a695-84e71c42e6ba"
    },
    {
        "author": "刘攽",
        "paragraphs": [
            "阿嫫年八十，睢盱事粧饰。",
            "仍夸少年日，自谓美无敌。",
            "与子不同时，寥落复异域。",
            "人事虽万殊，近者犹可测。",
            "颓颜与白头，何日好颜色。"
        ],
        "title": "杂兴",
        "id": "ceec533e-0ee0-4245-ac6f-365f294d5bab"
    },
    {
        "author": "刘攽",
        "paragraphs": [
            "李某崆峒人，生长西北蕃。",
            "赤鬓如猬毛，仅能为汉言。",
            "筋力勇自负，马上带两鞬。",
            "作贼十数年，身有百刃痕。",
            "泳河不用舟，羊革随轻轩。",
            "危厄辄自脱，天幸尚得存。",
            "过壮忽自悔，翻然归汉恩。",
            "徙家汾水阳，百口蒙轻温。",
            "拜官随立功，俄列上合门。",
            "封侯未可量，专城谁复论。",
            "已见狄将军，堂堂枢府尊。",
            "由来功名际，雕鹗胜皇鹓。",
            "富贵百恶除，讵问钳黥髠。",
            "岂与诗书士，履绳不敢奔。",
            "终身蹈薄冰，众口犹喧喧。"
        ],
        "title": "读李某诗",
        "id": "0d8c617b-9832-497b-b0c1-29746d637037"
    },
    {
        "author": "刘攽",
        "paragraphs": [
            "沧波浩无涯，泱漭际朝日。",
            "安知鲛鱼渊，而有邑居室。",
            "便风送来颿，夙昔多人物。",
            "始信天地间，见闻岂云悉。",
            "惆怅蓬莱说，胡为浪自黜。",
            "夷倭与侏离，九译迷彷彿。",
            "书问顾已同，纸墨存落笔。",
            "俛仰六十年，举指不任屈。",
            "好事见君家，闻诗初未失。",
            "杜邺富小学，平通知祖述。",
            "鄙老独何能，执书几涕出。"
        ],
        "title": "王四十处见舅氏所录外祖与日本国僧诗并此僧诗书作五言",
        "id": "9a79e99d-c981-458c-b47a-ff737e02607e"
    },
    {
        "author": "刘攽",
        "paragraphs": [
            "旦出辄暮归，终年长役役。",
            "自顾若有营，谁言了无益。",
            "少小不如人，老大转衰僻。",
            "昏忘复相仍，十事不一忆。",
            "劳心非所长，但觉安坐食。",
            "使我忍愧羞，不如学劳力。",
            "劳力当自耕，自耕还自织。",
            "百亩为己忧，虽忧乃易释。"
        ],
        "title": "偶题",
        "id": "ee1ad8b4-fbd1-4c05-a927-a82e6b7f008a"
    },
    {
        "author": "刘攽",
        "paragraphs": [
            "愆阳历冬序，入春日光赤。",
            "原野为之焦，无复青青麦。",
            "明廷卹农功，诏旨怀愍恻。",
            "谁能共此忧，惟良二千石。",
            "祷祠遍羣望，百神潜率职。",
            "迅雷出深渊，密云会将夕。",
            "应龙不无神，女尠罪所极。",
            "滂沲浃宇宙，变化才瞬息。",
            "矧兹颢穹意，岂独垂沛泽。",
            "尝听君平言，以兹消薄蚀。",
            "周宣成阳事，往往在简籍。",
            "不闻二美具，介福逾万亿。",
            "三农耒耜出，自此丰黍稷。",
            "使君凭熊轩，劝耕驻阡陌。",
            "上客歌吉祥，清文缀环璧。",
            "我岂击壤翁，不能知帝力。",
            "斐然遂成章，聊用同悦怿。"
        ],
        "title": "喜雨和任判官奉呈太守",
        "id": "8c732553-7810-43fa-bba2-106478abfaf4"
    },
    {
        "author": "刘攽",
        "paragraphs": [
            "束发去乡里，白首还旧丘。",
            "曾无高盖车，顾为夸者羞。",
            "岁晏东皋田，躬耕方薄收。",
            "知君近有道，足以无外求。"
        ],
        "title": "赠周员外鼎",
        "id": "834d572a-95fc-4328-b5f1-c1b998ecb2a6"
    },
    {
        "author": "刘攽",
        "paragraphs": [
            "通物乐自任，济时常后安。",
            "戢翼思迅风，腾鳞慕惊澜。",
            "天书进廉良，大罟纲目宽。",
            "顷来中林士，继踵青云端。",
            "王侯经纬气，锦绣罗肺肝。",
            "念当五鼎食，肯甘一瓢箪。",
            "著书成揣摩，脱剑横镆干。",
            "孟明已焚舟，廉颇方据鞍。",
            "闭门谢尘轨，釜鱼朝未餐。",
            "竟完稽古力，已使同学叹。",
            "凤池响鸣珮，芸阁峨高冠。",
            "忘年义已深，踵门情更欢。",
            "纵谈剧流輠，处画逾转丸。",
            "广廷来风清，落日微雨残。",
            "凉泉为濯溉，佳树聊盘桓。",
            "长歌斓篇轴，大盟粲珠盘。",
            "宁为端木子，矜此道旁观。"
        ],
        "title": "次韵和王平甫赠张舍人",
        "id": "6c1c9c7f-adb1-4dc9-8838-58fe2ee85f2c"
    },
    {
        "author": "刘攽",
        "paragraphs": [
            "山上田万顷，江中水千里。",
            "东流自弥漫，旱苗日焦死。",
            "惜哉不能救，地势正如此。",
            "云雷未兴潜，蛟龙困泥滓。",
            "昭回虽在天，叹息真已矣。"
        ],
        "title": "闵雨",
        "id": "9bbe0cc6-eef9-4801-a4de-c9a8200c8c17"
    },
    {
        "author": "刘攽",
        "paragraphs": [
            "君子贵自然，不为时俗观。",
            "升车不广欬，即席不变颜。",
            "疾驱不駷辔，高张不急弹。",
            "尘埃视流俗，中立何可干。",
            "颜生处陋巷，求仁得所安。",
            "箪食一瓢饮，孔圣推其贤。"
        ],
        "title": "君子行",
        "id": "ad54afed-7330-493f-a1f8-dc106f5afe12"
    },
    {
        "author": "刘攽",
        "paragraphs": [
            "丹桂更束薪，白璧偿斗粟。",
            "况兹风雨朝，泥潦坏墙屋。",
            "败灶方生鱼，并日能薄粥。",
            "始知箪瓢人，陋巷本自足。",
            "宁见子桑诗，若歌复若哭。"
        ],
        "title": "雨中",
        "id": "df40448d-db43-4c38-bbe5-4890811865d0"
    },
    {
        "author": "刘攽",
        "paragraphs": [
            "汉家祈年宫，玉宇黄金阶。",
            "回廊起层城，高阁横苍崖。",
            "觚棱拂星斗，广除霁尘霾。",
            "清渠寒泉交，盛夏凉风湝。",
            "火云赤宇宙，道涂若燔柴。",
            "幸兹清凉游，复此朋友偕。",
            "前殿朝众灵，瑄玉兹禋柴。",
            "顾予尘土姿，进拜增栗斋。",
            "扫庭有余洁，酌水欣素怀。",
            "并坐俯坚珉，长吟翳高槐。",
            "丹青四壁画，权舆自轩娲。",
            "千年羽化人，志怪非齐谐。",
            "始知慕神仙，自顾轻形骸。",
            "圣贤几吹吷，寒暑一病痎。",
            "学道頼远复，养生知有涯。",
            "悟真觉理胜，适志忘事乖。",
            "伯阳推谷神，庄叟称安排。",
            "英风摩盖壤，遗躅欣吾侪。",
            "飞云肆冥鸿，拘井嗤沈蛙。",
            "虚心自兹得，归去颜色佳。"
        ],
        "title": "游景灵宫",
        "id": "2b88fea5-a734-458d-b543-179ab09c7e6a"
    },
    {
        "author": "刘攽",
        "paragraphs": [
            "昔在葛稚川，求为勾漏令。",
            "丹砂颇易得，罗浮聚仙圣。",
            "穷荒非人情，适己自无竞。",
            "千岁若须臾，斯人已辽敻。",
            "忽闻惠州守，修旧有佳政。",
            "涨泉作丰湖，百顷湛明镜。",
            "芰荷争秀发，鱼鸟恣潜泳。",
            "新畴日已多，耕者乐其盛。",
            "高斋面空阔，写影穷绿净。",
            "长啸来清风，炎蒸亦无病。",
            "勤忧本劭农，爽豁頼怡性。",
            "宁须学神仙，岂必谢朝请。",
            "明珠还合浦，夙昔人相庆。",
            "君有近郭田，足继甘棠咏。"
        ],
        "title": "惠州丰湖",
        "id": "a390ddc2-c045-4d8b-a4db-f65bfe28897d"
    },
    {
        "author": "刘攽",
        "paragraphs": [
            "南海浮柘山，尝试问水滨。",
            "桑海变未久，婉娈兹为神。",
            "昔闻仇池穴，上有牛女津。",
            "物理宁可穷，空惊舟檝人。"
        ],
        "title": "柘湖",
        "id": "7d254e4e-a582-464f-ae66-96fc489da585"
    },
    {
        "author": "刘攽",
        "paragraphs": [
            "青霭望不极，连峰如置关。",
            "不知清溪水，漾漾出其间。",
            "孟夏江水深，溪流正西还。",
            "崖根乱石多，散激声潺潺。",
            "杂树色相映，密竹不可删。",
            "造幽览众妙，抚事清心颜。",
            "洄洑自多鱼，网罟罗前湾。",
            "幽人闭上方，缭径才可攀。",
            "畴昔新安江，寤寐龙门山。",
            "目击暂有遇，绝胜犹班班。",
            "客程非趋时，淹泊宁所艰。",
            "少留尽余兴，更伴浮云闲。"
        ],
        "title": "东关山水",
        "id": "19a2271a-95d4-46da-afa9-19999d129814"
    },
    {
        "author": "刘攽",
        "paragraphs": [
            "长啸振林木，半空鸾鹤声。",
            "清风苹末来，孤月海上生。",
            "坐久物色改，如有神仙迎。"
        ],
        "title": "坐啸亭纳凉",
        "id": "c22ae492-6bbc-441e-bd97-f512a2b67903"
    },
    {
        "author": "刘攽",
        "paragraphs": [
            "束刍食骐骥，斗水活蛟龙。",
            "辕下虽可哀，泥蟠未必穷。",
            "解骥就衢路，借龙起雷风。",
            "寥寥四海广，去矣君安从。"
        ],
        "title": "束刍",
        "id": "e7bf2fb1-3b72-4dde-bf3c-146c58d9c63e"
    },
    {
        "author": "刘攽",
        "paragraphs": [
            "叔度万顷陂，清浊谁能料。",
            "割鸡用牛刀，吾亦寄一笑。",
            "示我林下诗，笔力勇奔峭。",
            "故知才者心，玩好必同调。",
            "岑岑青玉竿，千百壮非少。",
            "清风扫埃尘，日影金色照。",
            "环墀发寒泉，霜剑初脱鞘。",
            "枕流不枕石，俯仰穷听眺。",
            "上堂梵呗声，空寂总众妙。",
            "兹亦忘言徒，领理会其要。",
            "翔禽竟来集，狐猿远相啸。",
            "不作问鵩翁，刻意湘累吊。"
        ],
        "title": "题常宁黄令洒然堂",
        "id": "8427b362-b696-48d3-a48e-7944fd357a0e"
    },
    {
        "author": "刘攽",
        "paragraphs": [
            "十月西北风，肃肃天雨霜。",
            "节物感人多，客子心内伤。",
            "心伤鬒发变，引领望故乡。",
            "故乡多乔木，丘垄生白杨。",
            "柏叶自宜翠，草根今已黄。",
            "旦思归阳陂，暮忆栖后冈。",
            "况此佳辰朝，都邑事有常。",
            "平明重城开，车马如飞翔。",
            "贵贱同一丘，蒿艾连石羊。",
            "恸哭朔风悲，一豁沉痛肠。",
            "奈何守微禄，局促限一方。",
            "隳官固非孝，捧檄固已狂。",
            "黾俛聊自抑，涕流浩沾裳。"
        ],
        "title": "十月一日",
        "id": "b0afc25a-6a3b-4f47-9503-ddb495765b82"
    },
    {
        "author": "刘攽",
        "paragraphs": [
            "梁王游赏地，乔木空白云。",
            "无复歌吹响，况乃麋鹿羣。",
            "梵刹拟化出，山河如绮分。",
            "北望十二衢，佳气正絪緼。",
            "贤者而后乐，固如孟轲云。",
            "感此多远怀，因之濯尘纷。",
            "闻君已先我，携手皆能文。",
            "置酒临沧流，披窗溯南薰。",
            "由来登此台，寂寞谁独闻。",
            "慷慨作歌诗，怅然哀古人。",
            "千载岂不辽，忽如波沄沄。",
            "适意正在饮，无为惜酣醺。"
        ],
        "title": "吹台",
        "id": "9454e986-7270-46a5-8163-c4d9d7e742cc"
    },
    {
        "author": "刘攽",
        "paragraphs": [
            "白水帝旧里，大火天明堂。",
            "王都异丰镐，原庙崇高光。",
            "毕命继三后，商邑正四方。",
            "保厘自古贵，佥曰朝论昌。",
            "前旌鸟隼旟，左佩麒麟章。",
            "阨途乱铙吹，先路交壶浆。",
            "风物盛山东，令人忆游梁。",
            "缅然严邹徒，赋笔尝慨慷。",
            "废池扫清冷，旧苑开荒凉。",
            "终留相如坐，一伴凫雁翔。"
        ],
        "title": "送欧阳永叔留守南都",
        "id": "c981f544-fff9-4183-ac92-751d8abd77b0"
    },
    {
        "author": "刘攽",
        "paragraphs": [
            "炎光裂厚地，江汉如燖汤。",
            "闭户乐甘寝，婉娈在一床。",
            "问我何独尔，爱此编竹光。",
            "侧身照琬琰，热手循雪霜。",
            "有时万里梦，倏往浮湖湘。",
            "遂令傲轩冕，弥日慵下堂。",
            "昔闻负暄老，意欲夸天王。",
            "我亦悲世人，触热趋道傍。"
        ],
        "title": "竹床",
        "id": "e82068c9-e295-4a8b-ab8b-6755ff5176b7"
    },
    {
        "author": "刘攽",
        "paragraphs": [
            "习静觉自逸，养恬遂忘俭。",
            "始知一席安，不比千乘忝。",
            "微风触乔木，清气袭珍簟。",
            "心空物莫喧，神超梦无检。",
            "簟瓢敢望回，絃歌欣与点。",
            "彼哉晋楚富，吾道安用慊。"
        ],
        "title": "南窗诗  其一",
        "id": "f86d35a0-3118-4405-873c-16137583909a"
    },
    {
        "author": "刘攽",
        "paragraphs": [
            "抱书南窗下，日午天光亮。",
            "阴阴夏木长，翽翽巢禽鬯。",
            "因之省疏慢，亦喜就闲旷。",
            "散帙寄忘怀，曲肱从所尚。",
            "临文眩今古，抚事杂欢怅。",
            "劳形竟何为，有心得非妄。",
            "释卷忽自娱，收视已神放。",
            "远从华胥游，却立钧天上。",
            "万缘倏皆空，至乐了无状。",
            "悲哉俗学徒，头白迷归向。"
        ],
        "title": "南窗诗  其二",
        "id": "08b69b51-cb12-44f6-822c-93d4d1f94173"
    },
    {
        "author": "刘攽",
        "paragraphs": [
            "清溪浅褰裳，嘉树大盈抱。",
            "古寺向百年，地幽景冞好。",
            "连峰拱苍翠，秋雨洗穹昊。",
            "客至登高楼，西风动衰草。",
            "雄豪昔未遇，饭粥殆将老。",
            "岂知风云期，草昧及天造。",
            "杖箠城下邑，倾囷载金宝。",
            "良知积困约，固不慰枯槁。",
            "铭勋久犹存，余烈漫浩浩。",
            "空余祇树园，常此伊蒲祷。",
            "阶除稍芜没，梁栋乍倾倒。",
            "顾览为徘徊，物化那能道。"
        ],
        "title": "登慈佛寺",
        "id": "476f505a-c24c-4e43-bdd8-1f8e8e57e7d3"
    },
    {
        "author": "刘攽",
        "paragraphs": [
            "筑室非我乡，种树非我庐。",
            "未尝三年淹，劳力岂不虚。",
            "远嘉叔孙子，去故情若初。",
            "此意人不知，嗟哉贤大夫。"
        ],
        "title": "筑室种树",
        "id": "7cc330f4-f380-4305-8ab5-28810705077b"
    },
    {
        "author": "刘攽",
        "paragraphs": [
            "人言植物中，唯竹类有德。",
            "虚心道所存，外劲礼自饰。",
            "风霜不改阴，一何金玉色。",
            "丘泽无变根，还如古人直。",
            "繁花岂无实，所待鹓鸾食。",
            "卑枝亦可栖，不许鸱鸢息。",
            "为君裁管籥，于此谐金石。",
            "为君度短长，于此齐寻尺。",
            "济川倚巨檝，扶老杖轻策。",
            "大厦莞簟安，射侯弓矢力。",
            "乃知天材美，固待君子识。",
            "饱闻昆仑秀，盛说潇湘碧。",
            "岂曰生不迁，念当厚封植。",
            "惟君傲声利，心远地更僻。",
            "择交独此君，开径如三益。",
            "清风共忘言，明月为莫逆。",
            "还当扫尘榻，会待遗名客。"
        ],
        "title": "和王绚道赠高七植竹",
        "id": "302ca5f5-0c04-4e67-ba3a-61e383f878f6"
    },
    {
        "author": "刘攽",
        "paragraphs": [
            "日夕车马烦，路绝临清伊。",
            "云光与水色，极望相逶迤。",
            "饮马清泠泉，凉风吹人衣。",
            "白石可历数，游鱼仍俯窥。",
            "浅濑乍褰裳，榜舟亦迟迟。",
            "古木号乱蝉，白鸟时独飞。",
            "上方两高阁，向水双朱扉。",
            "迢迢际烟霞，安得青云梯。",
            "暝投中峰宿，四山凝夕霏。",
            "钟鸣众禽寂，孤灯明翠微。"
        ],
        "title": "涉伊水宿宝应寺",
        "id": "09a7faa9-1a27-4750-8429-cc27ab6a6e83"
    },
    {
        "author": "刘攽",
        "paragraphs": [
            "夷羿射赤日，霍然落天衢。",
            "独成万世名，皆曰摧九乌。",
            "逼仄慨时俗，臂射妨四禺。",
            "谁能鶵鷇间，计校死与枯。",
            "孰谓党频频，莫黑相为徒。",
            "何用知雌雄，攫肉争欢呼。",
            "控弦非百钧，投丸匪明珠。",
            "弃捐不俟时，讵比墉隼诛。",
            "矫翼似知机，回空如改图。",
            "但使庭户清，何必残尔躯。",
            "念无网罗祸，宁当怨除驱。",
            "吾庐正深沈，嘉木多桐梧。",
            "萋萋映朝阳，会待鸾鹓鶵。"
        ],
        "title": "弹乌",
        "id": "dfed1061-284b-453e-b325-7f5665fb0601"
    },
    {
        "author": "刘攽",
        "paragraphs": [
            "密雪晦空曲，天作白玉京。",
            "都城百万家，漠漠浮云生。",
            "束带听鸣鸡，谒帝开承明。",
            "脱身尘埃外，自觉肌骨轻。",
            "归从诸仙子，笑语来蓬瀛。",
            "仰望策府高，天禄鬰峥嵘。",
            "步登云蜺表，俯视朝日晴。",
            "寒门杳无涯，珠宫联五城。",
            "珍木比后凋，冥鸿亦同声。",
            "还因阊阖风，共此夷旷情。"
        ],
        "title": "雪中退朝与诸同舍登秘阁",
        "id": "e03ce577-4406-410a-ac5b-8b065b3af121"
    },
    {
        "author": "刘攽",
        "paragraphs": [
            "平湖侵危台，天水相竞入。",
            "萦回古屿间，空阔众境集。",
            "大邦屏东南，开府记百十。",
            "胜游虽日来，面势忍遗葺。",
            "能声绍岂弟，敏政常暇给。",
            "喜闻栋梁新，甫见规模立。",
            "横空眩藻丽，构迥愁嶪岌。",
            "居然心意会，似匪人谋及。",
            "草树亦增华，神明非旧习。",
            "青凝夕霏翠，冷激回风湿。",
            "去鸟指暝飞，潜鳞视幽蛰。",
            "达生贵夷旷，外物辞妄执。",
            "皋壤正欣然，苍波仍可挹。",
            "虽云吏隠最，世复登贤急。",
            "徒使棠树诗，千秋意相袭。"
        ],
        "title": "清涟阁",
        "id": "99059559-26e5-4cef-8281-b9e9986a6bef"
    },
    {
        "author": "刘攽",
        "paragraphs": [
            "高松含悲风，绿竹带凝雪。",
            "碧落翻怒涛，深崖堕寒月。",
            "萧条非人境，合沓隠城阙。",
            "爽气露草木，精神立毛发。",
            "初无隠居迹，似为吾人发。",
            "世事谁得捐，相从理营窟。"
        ],
        "title": "岁寒谷  其一",
        "id": "ccf9e1d6-0332-439b-9011-b3a604067c3a"
    },
    {
        "author": "刘攽",
        "paragraphs": [
            "长松过千尺，好余万丈材。",
            "上有积雪翻，下有清风来。",
            "四时景常好，六月冻不开。",
            "何事吹燕律，独令阳气回。"
        ],
        "title": "岁寒谷  其二",
        "id": "377b9e05-9c12-44e4-a946-7c5116b19459"
    },
    {
        "author": "刘攽",
        "paragraphs": [
            "晨霜耸乔木，初日明广庭。",
            "俯巢鸟鹊驯，步径莓苔青。",
            "即心百虑扰，造境众独醒。",
            "安禅到无闷，看画匝已经。",
            "梵音腾潮波，幡影垂流星。",
            "天花雨贝叶，帝乐飘鸣铃。",
            "胜缘此邂逅，法界俱清泠。",
            "世喧暂回首，但觉尘冥冥。"
        ],
        "title": "过开元寺",
        "id": "efbf17d7-c244-428d-9b7d-fa2a824a7a66"
    },
    {
        "author": "刘攽",
        "paragraphs": [
            "山城带嵩高，常候嵩高云。",
            "云兴似焚柴，雨注如翻盆。",
            "田莱数百里，下泽犹平原。",
            "虽有耕凿勤，不如霡霂恩。",
            "哀此民生微，所頼刍狗仁。",
            "乃知丘陵外，独有五岳尊。",
            "今春苦淫霖，宿麦才廑存。",
            "过夏乃不雨，穷秋气如燔。",
            "象龙杳无艺，巫鼓空屡奔。",
            "豆苗落为萁，藜莠乘冬温。",
            "黔首困粒食，或有茹草根。",
            "卖牛供租赋，不忍闻此言。",
            "此事亦神羞，谁能叫其阍。",
            "登高望连峰，正见朝烟昏。"
        ],
        "title": "久旱",
        "id": "b6975acb-8907-456e-ba98-b3c69c4f02cf"
    },
    {
        "author": "刘攽",
        "paragraphs": [
            "梁山屏西南，汉水相萦带。",
            "古惟千骑居，今亦一都会。",
            "守邦多伟人，按节森大旆。",
            "治声我家贫，能事斯亭最。",
            "苍峰上盘云，清川近泻濑。",
            "隅分地俱胜，鼎搆势争大。",
            "扶危新栋梁，增旧加粉绘。",
            "功成人不劳，事得文无害。",
            "长涂拥行辀，高宴罗羽盖。",
            "开筵揽锦绣，劝客喧竽籁。",
            "陪游惭望回，请赋嗟自郐。",
            "安得凌风翰，径厉褒斜外。"
        ],
        "title": "寄题汉中三亭",
        "id": "81ff1165-2d02-4ca5-990d-1b7c253e42b2"
    },
    {
        "author": "刘攽",
        "paragraphs": [
            "世自不乏我，我亦安慕时。",
            "形骸与轩冕，冉冉相背驰。",
            "守约道可学，战胜心自知。",
            "虽无一朝乐，亦免终身悲。"
        ],
        "title": "养生",
        "id": "23a2a116-37ea-442c-8d83-373af5e3a538"
    },
    {
        "author": "刘攽",
        "paragraphs": [
            "兹山本无玉，而有昆丘名。",
            "若人东南秀，遂驰终古声。",
            "蓝田亦若初，荆山高不倾。",
            "嗟嗟九原骨，千年不重生。"
        ],
        "title": "昆山",
        "id": "975ca665-d9b2-4142-820f-ea0d17abbaeb"
    },
    {
        "author": "刘攽",
        "paragraphs": [
            "献岁发春阳，青炜焕城邑。",
            "羣公三朝暇，冠盖如云集。",
            "主人高阳老，馔客素丰给。",
            "开门陈壶觞，从使来者入。",
            "春盘具柔蔬，香稻进玉粒。",
            "高谈剧倾波，纵饮甚啜汁。",
            "战棋效军实，度曲俪风什。",
            "欢穷罍不空，顾惜驰景急。",
            "东风卷初雨，泱漭天地湿。",
            "震雷动龙蛇，稍复离幽蛰。",
            "而我独何为，无闻既三十。",
            "人生行乐尔，身外非所及。"
        ],
        "title": "正月四日燕饮江氏",
        "id": "ae1dfdde-8dd7-42f8-b79d-7c7e96fb8fd3"
    },
    {
        "author": "刘攽",
        "paragraphs": [
            "长生不我欺，幼学每自坚。",
            "沐浴蕙兰芳，呼吸朝霞鲜。",
            "冠带谒紫皇，左右宾列仙。",
            "临官太清上，拜赐玉案前。",
            "帝王固陈迹，圣智不足甄。",
            "衰容了成稚，白发倏更玄。",
            "病笑留侯晚，妙许成子贤。",
            "死者不复作，尘埃殊可怜。",
            "墓隧侵人居，海水为桑田。",
            "绝迹自此远，飘飖周九天。",
            "胎化两珍禽，羽翼为我先。",
            "养志幸有成，眷言惭自然。"
        ],
        "title": "五行王相诗",
        "id": "b5c0c1fb-8493-4f8b-a345-bc5e1cfbddaf"
    },
    {
        "author": "刘攽",
        "paragraphs": [
            "舟行过林樾，密树相排挤。",
            "仰视青冥天，飞鸟犹不移。",
            "临流方浩叹，照水分鬓眉。",
            "三十有二毛，中肠默兴悲。"
        ],
        "title": "自蔡河至陈州",
        "id": "7b6900f8-3df6-4b70-967a-f6baabc251b8"
    },
    {
        "author": "刘攽",
        "paragraphs": [
            "除日令休吏，官曹停簿按。",
            "深居念驰光，忽忽自兴叹。",
            "七十称寿翁，我今已过半。",
            "时命岂不知，胡为此羁宦。",
            "况兹山野性，放荡破崖岸。",
            "应接人事间，何时无谤讪。",
            "屡诵小雅章，惧为朋友怨。",
            "忽传故人书，远道情不问。",
            "上言久别离，下有加餐饭。",
            "赠我新诗谣，金碧光凌乱。",
            "鹓鸾不铩翮，龙虎谢鞿绊。",
            "乃知鞲上鹰，不及蒿下鷃。",
            "往事那复追，来今犹可谏。",
            "终当颍水滨，躬耕为尔伴。"
        ],
        "title": "除日得王深甫书因寄",
        "id": "9f6f5237-efc5-481b-8e5b-070ddedc44ac"
    },
    {
        "author": "刘攽",
        "paragraphs": [
            "家居非不欢，禄仕亦岂急。",
            "愧身无所劳，而兹养生给。",
            "方刚幸未艾，黾勉冀有立。",
            "谫智无远图，挈瓶庶云及。",
            "圣教非一方，吾愚宁妄执。",
            "所惭鹪蝘微，不过枝与粒。",
            "悠悠我之思，去去异乡邑。",
            "大江浩东流，客悲莽交集。",
            "登船眺洲渚，暝色际日入。",
            "鬒变谁昔然，怅焉寄兹什。"
        ],
        "title": "之官庐州初至仪真寄原甫",
        "id": "00a107df-4497-4aaa-9439-98a15df72a81"
    },
    {
        "author": "刘攽",
        "paragraphs": [
            "四十身无闻，忝官省中郎。",
            "未尝学治民，缪假铜墨章。",
            "置我所读书，低心课农桑。",
            "况此戎马间，属国皆军羌。",
            "陇山一何高，缇羣正相望。",
            "聚粮三月过，始厌西路长。",
            "故人矜我劳，置酒客满堂。",
            "固知后会艰，慨慷俱毕觞。",
            "天弧射狼星，旄头烂垂光。",
            "分我一汉节，系取穹庐王。"
        ],
        "title": "将之官清水李廷老来会探韵得光字",
        "id": "431d5e0f-3767-48fb-9a85-44708245ac19"
    },
    {
        "author": "刘攽",
        "paragraphs": [
            "江南多芙蓉，水绿看最好。",
            "轻舟浮江来，白露秋意早。",
            "露白秋已晞，游子行未归。",
            "采香欲谁赠，但见群鸥飞。",
            "鸥飞不避人，思我平生亲。",
            "当亲而返疏，怅望空水滨。"
        ],
        "title": "江南曲",
        "id": "46ef552d-62a0-4171-baa5-1a450d660a7d"
    },
    {
        "author": "刘攽",
        "paragraphs": [
            "江南多名山，少有琅琊比。",
            "琅琊盛泉石，晚得幽谷美。",
            "将非造物者，留以待君子。",
            "乃知智且仁，必好山与水。",
            "公有高世材，此山共森峙。",
            "公有济物心，此泉共清泚。",
            "泉始居地中，隠塞未如此。",
            "今为万丈流，近自一勺始。",
            "东浮沧溟广，下益松桧喜。",
            "奈何公之惠，及更局千里。",
            "安得从公居，曲肱偃吾几。",
            "安得从公游，枕石洗吾耳。",
            "是非付天壤，尘事如脱屣。",
            "当为谷中叟，肯为轩冕起。"
        ],
        "title": "题欧阳永叔新凿幽谷泉",
        "id": "6fed929d-75da-41c4-af26-e91a39e1099d"
    },
    {
        "author": "刘攽",
        "paragraphs": [
            "君居众人里，有如珠玉然。",
            "世疑假浑沌，我识真神仙。",
            "独抱潇洒意，不为势利牵。",
            "少留衡门下，谈笑忘吾年。"
        ],
        "title": "张六至",
        "id": "63e95560-5469-47f8-95a4-824d8b59e912"
    },
    {
        "author": "刘攽",
        "paragraphs": [
            "看花前日雨，吹叶昨来风。",
            "羁旅淹留际，年光瞬息中。",
            "今朝雪消后，重见树梢红。"
        ],
        "title": "题园树",
        "id": "9a4c7c27-4563-441d-afb8-cff0f6088047"
    },
    {
        "author": "刘攽",
        "paragraphs": [
            "秋雁去极浦，寒星落远山。",
            "太虚混茫外，羣动有无间。",
            "中夜数声橹，孤舟何处还。"
        ],
        "title": "先泊龟山夜闻后来者",
        "id": "815b5f8c-683e-4453-8839-f025778a0343"
    },
    {
        "author": "刘攽",
        "paragraphs": [
            "龙虎不受羁，鸾凤不啄泥。",
            "仙人云涛观，俗子闾巷迷。",
            "念昔喜读书，五车号轻赍。",
            "东瞻识津涯，西顾分町畦。",
            "博物辨鼮鼠，诵赋嗤雌蜺。",
            "轩冕不克求，舌在徒问妻。",
            "世事莫相告，慕虚但攀稽。",
            "頼有逍遥篇，尔来颇思齐。",
            "道真本微眇，至言乃筌蹄。",
            "壹气中夜存，大方刓角圭。",
            "勉从赤松子，定有青云梯。",
            "非若朝市门，强力相排挤。",
            "晚友王子乔，如得照水犀。",
            "因之喻苏耽，衰暮毋噬脐。",
            "缅思灊天柱，云白风凄凄。",
            "筑居留四邻，与子参杖藜。"
        ],
        "title": "次韵和苏子瞻赠王仲素寺丞",
        "id": "dc65e19e-83e3-4b48-bffc-758e584cd4c7"
    },
    {
        "author": "刘攽",
        "paragraphs": [
            "访旧起废境，赏心如此回。",
            "平川似曲沼，崇冈象层台。",
            "前驺经林薮，飞盖凌崔嵬。",
            "漏迟日向永，景照春已来。",
            "即事有余胜，怀古常兴哀。",
            "寥落江都宫，壮丽安在哉。",
            "方昔盛欢娱，宁知名已颓。",
            "一咏宜春赋，怅然为停杯。"
        ],
        "title": "次韵和原甫登禅智寺上方院二首  其一",
        "id": "96ef0722-5f85-4ac2-88b9-465025d356b9"
    },
    {
        "author": "刘攽",
        "paragraphs": [
            "夫子信与点，赐也敢望回。",
            "遥知成春服，复此登春台。",
            "一水近清浅，众峰远崔嵬。",
            "林端白云暝，竹下清风来。",
            "谷深鶑徐啭，川迥雁仍哀。",
            "宾至赋乐胥，觞行咏康哉。",
            "词锋与醉墨，余响若底颓。",
            "何以喻珍奇，繁露将玉杯。"
        ],
        "title": "次韵和原甫登禅智寺上方院二首  其二",
        "id": "aa41d1ee-7de4-4bab-b1ea-634d9b57da14"
    },
    {
        "author": "刘攽",
        "paragraphs": [
            "春风数尽九，节物都非旧。",
            "幕府省文书，阶除减奔走。",
            "慵怜啼鸟唤，老藉高花诱。",
            "前林通杖屦，小榭勤箕帚。",
            "喜逢张公子，七十健少有。",
            "解吟长韵诗，不避盈樽酒。",
            "囷仓年谷实，邻里均石斗。",
            "樊圃畦陇成，余力到花柳。",
            "长为子孙主，击壤欢百口。"
        ],
        "title": "次韵和张屯田新年六十九",
        "id": "7b6efd1e-7613-4034-9e9f-f89a9064a7a5"
    },
    {
        "author": "刘攽",
        "paragraphs": [
            "宦情本羁旅，节物犹戏弄。",
            "欻见林下风，初开水滨冻。",
            "登高举遗俗，剪彩随众用。",
            "暄和畅四体，杖履率羣从。",
            "觞酒从我来，林塘复君共。",
            "捷奕判死生，劲弓严纵送。",
            "新荑缀高柳，潜颖发枯葑。",
            "天空雁相喜，泉洁鱼始纵。",
            "驰光若漫漫，来事常偬偬。",
            "君看飞云阴，既去不可重。"
        ],
        "title": "人日同弟姪会贾夷叔游射东园和仲冯以退之弄字韵次用",
        "id": "f32a10e2-2dfb-4d50-a1b8-069d2b92944a"
    },
    {
        "author": "刘攽",
        "paragraphs": [
            "春泥稍已熟，鹳鸣天气新。",
            "野竹自有径，空林不值人。",
            "悔将车马来，鸥鸟未可亲。"
        ],
        "title": "从刘园至澄心寺",
        "id": "a7ff042e-37cc-4c98-b2a8-ad3de8390f85"
    },
    {
        "author": "刘攽",
        "paragraphs": [
            "毛生重九鼎，剧孟雄敌国。",
            "布衣未易轻，壮士多感激。",
            "遍读近古书，仰求当时人。",
            "胶絃非工声，直钓良苦辛。",
            "举世无与游，行且三十春。",
            "岂乏富贵士，相视犹埃尘。",
            "屈指东诸侯，侧闻廷中臣。",
            "霜毛九皋鹤，绝足大野麟。",
            "往者移太常，正气横苍旻。",
            "连翩少垂翼，浩荡俄纵鳞。",
            "天衢自兹亨，要路实有津。",
            "谏疏必焚草，王言粲如纶。",
            "云霄入顾眄，方牧宁逡巡。",
            "岂惟国忧贤，固是材致身。",
            "南金一销铄，荆玉成缁磷。",
            "少留股肱郡，不废廊庙珍。",
            "道悠任逾重，文雄声益振。",
            "指掌五代论，藻鉴盈门宾。",
            "信陵虚左乘，程子倾盖亲。",
            "意气已然诺，许与忘旧新。",
            "孤剑虽蒯缑，丈夫不羞贫。",
            "愿言敝緼袍，试托狐貉邻。",
            "往无鲍叔知，那识夷吾仁。",
            "毋令箕山客，洗耳兹水濒。"
        ],
        "title": "献欧阳永叔",
        "id": "e7bcb6c6-370b-4885-b1f6-35ffc8c7436d"
    },
    {
        "author": "刘攽",
        "paragraphs": [
            "霜风吹帘栊，天高明星晞。",
            "邻鸡三号呼，林乌皆惊飞。",
            "严城开重门，危冠驰轻肥。",
            "疏慵徒安眠，隆冬方无依。"
        ],
        "title": "初冬晨起作四声诗 平声",
        "id": "493800b5-0a72-4981-a773-812ba4b826cb"
    },
    {
        "author": "刘攽",
        "paragraphs": [
            "营居依蓬茅，在我颇显敞。",
            "阳晖余朝温，野景有远想。",
            "年华无淹停，俛首已古往。",
            "全生谁为贤，偃仰与鞅掌。"
        ],
        "title": "初冬晨起作四声诗 上声",
        "id": "e912f5a1-8612-4e0b-898b-acff19a4e572"
    },
    {
        "author": "刘攽",
        "paragraphs": [
            "山林何时归，陋巷似好遯。",
            "通衢皆高轩，竟岁谢讯问。",
            "行歌聊逍遥，衣敝信命分。",
            "殊胜蒙尘埃，势利强自困。"
        ],
        "title": "初冬晨起作四声诗 去声",
        "id": "34aff6af-d799-46d5-b46b-81efc292894f"
    },
    {
        "author": "刘攽",
        "paragraphs": [
            "开门谁频来，设榻得逸客。",
            "明窗容棋枰，日昃熟藿食。",
            "丛兰香襟裙，雪色覆辙迹。",
            "忘形非无缘，拙直独莫逆。"
        ],
        "title": "初冬晨起作四声诗 入声",
        "id": "2d8c0635-32c6-4c34-aaa3-afd1fb0291fd"
    },
    {
        "author": "刘攽",
        "paragraphs": [
            "风波不可测，夷险系所遇。",
            "泊舟淮南岸，始知散千虑。",
            "高秋气萧爽，日夕稍寒雾。",
            "漠漠烟水深，翩翩飞白鹭。",
            "值景信所贪，有怀劳反顾。",
            "何时见归艎，啸吟成一助。"
        ],
        "title": "舟次淮阴寄张郎",
        "id": "c837fa7a-bc93-4a0d-8ff1-9d586fa0157e"
    },
    {
        "author": "刘攽",
        "paragraphs": [
            "光彩曜白日，笑语凌高风。",
            "冥漠分永诀，梦想如暂同。",
            "当寐讵知觉，视色旋成空。",
            "达性悔不早，百忧坐相攻。"
        ],
        "title": "记梦",
        "id": "09da087a-ddc2-448c-930f-94ca3d40c5dd"
    },
    {
        "author": "刘攽",
        "paragraphs": [
            "昔游梁宋都，偶与夫子并。",
            "尔来各分飞，岂独岁月永。",
            "往事若有亡，魂交幸俄顷。",
            "如从杏山宴，坐弄南湖景。",
            "置酒肠已开，论诗心为领。",
            "君言此会难，惊悟卧南郢。",
            "人生日月内，觉寐谁能省。",
            "适心故为欢，好梦亦所幸。",
            "自吾客遐方，尘事久幽屏。",
            "乃知逃空虚，终日思咳謦。"
        ],
        "title": "梦杨十七",
        "id": "9729c6ac-b89f-4df4-b4b3-111d55069516"
    },
    {
        "author": "刘攽",
        "paragraphs": [
            "新年五十九，处事觉陈旧。",
            "敲石火难停，下坡日如走。",
            "诗书本拙画，孔老徒善诱。",
            "谁为万乘器，谬享千金帚。",
            "尔来专城居，迟暮亦何有。",
            "此邦白发人，夫子称祭酒。",
            "贫居玩一瓢，健饮轻五斗。",
            "愧君十年长，顾已甚蒲柳。",
            "方将外形骸，余事勿挂口。"
        ],
        "title": "张君以六十九作诗自道其康宁余时年五十九感而自咏",
        "id": "3974c0d1-3b60-4f17-965a-2cdf626a72d3"
    },
    {
        "author": "刘攽",
        "paragraphs": [
            "尧风远以深，千载殊未央。",
            "寥寥蟋蟀诗，在晋谓之唐。",
            "今君试宰邑，正复汾一方。",
            "民社非不荣，腰有铜墨章。",
            "安得六七十，而非诸侯邦。",
            "翳翳桑麻区，鸡犬音相望。",
            "因俗固易治，学古子所长。",
            "勿嗤俭以勤，葛屦从履霜。",
            "期年会有成，坐见鸣凤翔。",
            "吾知尹翁归，治迹由平阳。",
            "远道怅分手，游子怀故乡。",
            "离羣以索居，愧惭参与商。"
        ],
        "title": "送汾西高长官",
        "id": "730382dc-d9ad-4a88-a19b-338344d2d4df"
    },
    {
        "author": "刘攽",
        "paragraphs": [
            "送君固陵游，勿忆炎汉初。",
            "天地不中裂，雄杰争锱铢。",
            "追兵下阳夏，百万风雨俱。",
            "鸿沟不可恃，平分知厚诬。",
            "叱咤梁齐君，王业成斯须。",
            "斗智不若谖，小信良区区。",
            "尔来数千岁，英气存信书。",
            "山川未改旧，壁垒皆丘墟。",
            "寄心阮嗣宗，抚掌当踟蹰。"
        ],
        "title": "送陈同年游固陵",
        "id": "6006082d-2fbd-42b2-8745-a41f696e0903"
    },
    {
        "author": "刘攽",
        "paragraphs": [
            "浑黄下湍流，地势东南泻。",
            "潜石激阴怒，烈风镇相假。",
            "客行何艰哉，极力无可者。",
            "永路未遽央，扁舟安得舍。",
            "端思九衢尘，快意坚车马。"
        ],
        "title": "汴上二首  其一",
        "id": "7ff88eb8-55e9-4f24-8e1a-f797db9fef4e"
    },
    {
        "author": "刘攽",
        "paragraphs": [
            "客从江湖来，风水畏难测。",
            "行行汳渠上，牵挽意不适。",
            "惊湍卷前湾，怒浪潜乱石。",
            "至柔动必刚，况使相推激。",
            "随波叹异心，枉道复退尺。",
            "顾思挂高帆，勇往逾箭射。",
            "行险何足忧，万事亦天力。"
        ],
        "title": "汴上二首  其二",
        "id": "26aa4b64-6b50-4a66-bead-9e373241ca8e"
    },
    {
        "author": "刘攽",
        "paragraphs": [
            "初行江南道，山水皆可爱。",
            "忽见九华峰，瑰奇又堪怪。",
            "去之百余里，青翠若无类。",
            "羣山特微茫，屹起视其背。",
            "初疑楚人剑，真能倚天外。",
            "快意入浮云，耻令白日晦。",
            "又如羣游龙，垂胡饮江濑。",
            "俯仰令人惊，顷刻千万态。",
            "未知灊与霍，何能配嵩岱。",
            "得无失其真，吾为古人悔。",
            "山中多良田，泉源得灌溉。",
            "颇思藏其间，将家事耕耒。",
            "尘氛未决往，暂若观画绘。",
            "日暮飞鸟还，临风久儓儗。"
        ],
        "tags": [
            "九华山"
        ],
        "title": "望九华山",
        "id": "bc2c31fb-9d63-4a13-8b2d-174d9ce1a60b"
    },
    {
        "author": "刘攽",
        "paragraphs": [
            "川原自不改，春事已畴昔。",
            "众芳生晚绿，远树森重碧。",
            "流鶑歇复歌，乳燕飞暂息。",
            "对酒独慷慨，惜无同心客。"
        ],
        "title": "晚春登楼",
        "id": "33d17911-1429-490c-9f61-979c43492229"
    },
    {
        "author": "刘攽",
        "paragraphs": [
            "君为田鸨吟，哀彼田鸨艰。",
            "无舌以自鸣，衔恨安所宣。",
            "我征古人诗，得之唐国篇。",
            "苞栩何足哀，悲在不得言。",
            "君看鶗鴂鸣，众芳为不蕃。",
            "黔雷讵有知，奋此亦已偏。",
            "万生讵可穷，孰能厌多闻。",
            "颇识鸟兽名，从子求诸田。"
        ],
        "title": "和谢师厚鸨诗",
        "id": "c7d8db57-3d15-42cb-b5b9-9c2638f3ac2f"
    },
    {
        "author": "刘攽",
        "paragraphs": [
            "溪梅已烂漫，溪水方绿浄。",
            "惜春聊插花，愧花还照影。",
            "淹留待烹茶，初觉昼日永。"
        ],
        "title": "邾园水阁煎茶",
        "id": "5b06f8ce-198f-4407-905e-420e7d6d9e3f"
    },
    {
        "author": "刘攽",
        "paragraphs": [
            "阴崖不见日，侧径劣容步。",
            "鬼神宅冢奥，与物随绘塑。",
            "惟惜饮马初，想见投鞍处。",
            "木落山势高，潮平洲渚露。"
        ],
        "title": "登瓜步魏武庙",
        "id": "d6313c56-e6e1-4ec2-bd1d-9917c7302777"
    },
    {
        "author": "刘攽",
        "paragraphs": [
            "六王昔崩荡，秦帝按剑兴。",
            "虎争四十年，方隅为之平。",
            "豪气竟未已，用民如不胜。",
            "因河既为池，起洮复坚城。",
            "嘉哉诸老翁，携手西山行。",
            "避世往不返，逍遥尘外情。",
            "明星备洒扫，巨灵为友朋。",
            "饥食玉井莲，手携三秀英。",
            "世事一朝变，龙蛇复纵横。",
            "石火咸阳焚，蚁聚成皋争。",
            "致身青云外，顾视不为惊。",
            "万期乃须臾，安知谷为陵。",
            "尔来见图画，真气犹冥冥。",
            "世人但蓬蒿，安知鸿鹄征。",
            "桃源迷去路，蓬莱浪知名。",
            "异时三峰游，会当慰平生。"
        ],
        "title": "华山隠者图",
        "id": "90afa323-8dd0-4d2f-a94a-044dc33bf089"
    },
    {
        "author": "刘攽",
        "paragraphs": [
            "原尝四公子，养徒各三千。",
            "金玉弃如沙，快意当目前。",
            "好士要尽心，安知悉英贤。",
            "虽非霸王资，豪气故翩翩。",
            "生为战国雄，死亦名千年。",
            "晋重未反国，曹郑方接连。",
            "靳惜粪土间，不能捐一钱。",
            "宗社几不食，恶名高属天。",
            "山枢刺昭公，死矣悲宛然。",
            "如何万乘邦，徒为人所怜。"
        ],
        "title": "咏史  其一",
        "id": "2bd97c74-6f82-46c8-816e-bbbab8fcf0f3"
    },
    {
        "author": "刘攽",
        "paragraphs": [
            "秦兵谋大梁，决河灌夷门。",
            "百万皆为鱼，闾里无一存。",
            "不用无忌谋，人人皆有言。",
            "天方纵秦毒，荡涤干与坤。",
            "虽得阿衡佐，谁能救崩奔。",
            "政先趣嬴祸，指鹿遂亡秦。",
            "翟义为汉谋，摄省因即真。",
            "为忠岂不难，杀身亦已仁。",
            "天道良悠悠，成败难重陈。",
            "不见商山翁，采芝乐全真。",
            "羽翼安储皇，天子不得臣。"
        ],
        "title": "咏史  其二",
        "id": "0ef8df55-eee3-4d38-a7f9-435a8fff37b2"
    },
    {
        "author": "刘攽",
        "paragraphs": [
            "落日隠城头，深林已微暝。",
            "相携步明月，诘曲穿缭径。",
            "稍稍归鸟栖，四风乱钟磬。"
        ],
        "title": "晚归望月",
        "id": "c8965ae5-b7eb-4146-a759-2d597f759174"
    },
    {
        "author": "刘攽",
        "paragraphs": [
            "宿云晦城阙，晓雨生微凉。",
            "绿缛草木润，清虚尘土香。",
            "宇宙暂扫除，胸襟豁轩昂。",
            "忽如沉疴去，飘若凌风翔。",
            "适物能须几，执热每相望。",
            "永愧江上翁，终岁浮沧浪。"
        ],
        "title": "六月七日大热及晓微雨",
        "id": "14a5c60d-cf6b-49b8-83ab-599231fb8510"
    },
    {
        "author": "刘攽",
        "paragraphs": [
            "高楼亦炎蒸，况乃楼之下。",
            "念彼生民微，累累尽蜗舍。",
            "上天无清风，何以逃永夏。",
            "顾余更緼蠖，眇然用悲咤。",
            "火流暑当反，日暝天欲夜。",
            "我躬且自阅，于此犹闲暇。"
        ],
        "title": "苦热登楼",
        "id": "95b1c54c-c574-4664-bc68-53bbff414036"
    },
    {
        "author": "刘攽",
        "paragraphs": [
            "蒸暑淹南国，季秋如长夏。",
            "炎凉乱平分，天地错常化。",
            "短日回朱光，六龙顿其驾。",
            "暵似山泽焚，惮我如不暇。",
            "反思岁聿暮，却顾旦辄夜。",
            "宁忍窥昆虫，干时事矜诧。"
        ],
        "title": "秋热",
        "id": "1a18ed15-086b-4805-a589-952c4225a162"
    },
    {
        "author": "刘攽",
        "paragraphs": [
            "静夜收众响，南轩卧虚寂。",
            "繁星粲文具，初月悬星璧。",
            "流萤急自照，露华重已滴。",
            "鬼神颇虚无，触事生惨戚。",
            "儿童戏相惊，庭有玄冠客。",
            "夜久待不来，微风动松柏。"
        ],
        "title": "夏夜月中",
        "id": "cca81017-ab5e-4887-a9fd-8d09f2a150a1"
    },
    {
        "author": "刘攽",
        "paragraphs": [
            "生长自吴会，北游逾十期。",
            "来还遂衰老，衰老何用知。",
            "六月江湖间，烦炎若蒸炊。",
            "畴昔不惮暑，今者殊畏之。",
            "纤絺置如仇，羽扇常自随。",
            "对案不得餐，脍炙成蒺藜。",
            "忆我童稚岁，烈日犹奔驰。",
            "斗草出百品，承蜩睨乔枝。",
            "磵颜不待濯，流汗始为嬉。",
            "自怜筋力便，岂谓天序移。",
            "往闻终南间，盛夏含冰澌。",
            "将家就高寒，长与卑湿辞。"
        ],
        "title": "苦热",
        "id": "41461007-38f7-4a67-8e8b-62dcec4edc98"
    },
    {
        "author": "刘攽",
        "paragraphs": [
            "坚冰念阳和，广莫思柔风。",
            "天事有驯致，星火俄复中。",
            "飞乌炎千里，羲叔顿六龙。",
            "焚林堕翱翔，沸鼎愁噞喁。",
            "路傍在家田，伛偻头白翁。",
            "恶木不得息，百亩为己功。",
            "如何富贵人，方借明光宫。"
        ],
        "title": "酷热",
        "id": "524e0ca0-0ac8-49cb-9e73-f514e0ae92ae"
    },
    {
        "author": "刘攽",
        "paragraphs": [
            "百里异风土，我行岂蛮越。",
            "中星正常象，未与京洛别。",
            "肃霜乃温风，授衣甫絺葛。",
            "林蜩沸如羹，芳草香未歇。",
            "天令不可推，有时倒生杀。",
            "九土皆若然，蒸灼何由豁。",
            "忆昔过秦陇，连山看秋雪。",
            "阴风鸿雁号，积冻松桧折。",
            "驱车渡河洛，反顾尚明灭。",
            "大笑咫尺途，居然异寒热。"
        ],
        "title": "秋热",
        "id": "89dcc4dd-4baf-4a10-bb58-126ee88e0a2f"
    },
    {
        "author": "刘攽",
        "paragraphs": [
            "月从海底出，素景天外来。",
            "解道千里共，斯人安在哉。",
            "洞庭木叶脱，未央帘幕开。",
            "颢气彻霄汉，炯炯不受埃。",
            "羣居笑李白，独与影裴回。",
            "愿言常相亲，无使手停杯。"
        ],
        "tags": [
            "洞庭湖"
        ],
        "title": "次韵以道月中作",
        "id": "208bc291-6848-4e0c-b110-231ad4540a39"
    },
    {
        "author": "刘攽",
        "paragraphs": [
            "同云晦天地，浩然自生明。",
            "萧条乔木风，断续过雁声。",
            "袁公卧深巷，意得神亦清。",
            "岂知长沙客，漂泊万里行。",
            "饿隠贱禄仕，乃见终古情。"
        ],
        "title": "和孙少述雪",
        "id": "41e57722-8dfd-4968-ba67-f2a7cbc6eac0"
    },
    {
        "author": "刘攽",
        "paragraphs": [
            "田园不遇岁，羁旅常苦心。",
            "问君长沙客，几年东武吟。",
            "白发映青春，天涯一相寻。",
            "伤弓双折羽，迟暮多哀音。",
            "平原客如市，珠履玳瑁簪。",
            "担簦义何勇，归袖赢黄金。",
            "世事不足道，丈夫多陆沈。",
            "何以慰别离，春酒方献斟。"
        ],
        "title": "别黄子温",
        "id": "cb701e00-62b8-49e2-a1a4-6fa06aabb438"
    },
    {
        "author": "刘攽",
        "paragraphs": [
            "四海不易遇，各自东西人。",
            "那知汝颍间，三岁为比邻。",
            "爱君故清真，有以敦薄鄙。",
            "亦作酒客难，调笑鸱夷子。",
            "一旬辄携手，曷日不寄声。",
            "相期此胸中，无若平生情。",
            "士贫非农商，敢惮抱关役。",
            "经术又不如，空愧上书客。",
            "飞鸿羁旅怀，流水离别心。",
            "长因东南风，一冀子徽音。"
        ],
        "title": "别王深甫",
        "id": "5ad26058-17db-46e0-8332-05887ac3e38b"
    },
    {
        "author": "刘攽",
        "paragraphs": [
            "都城每过从，车马动逾众。",
            "分飞无此欢，会合杳如梦。",
            "薄霜作微寒，浅水未成冻。",
            "秋花正烂斑，幽鸟杂清哢。",
            "此邦人事稠，南北屡迎送。",
            "以兹信宿间，得与数君共。",
            "遂将结吾庐，念有用余俸。",
            "稍营负郭田，毕力输赋贡。",
            "百龄欲过半，来日颇自纵。",
            "冀君数相存，诗酒尚足用。"
        ],
        "title": "与孙巨源苏子瞻刘莘老广陵相遇苏请赋诗为别各用其字为韵每篇十韵  其一",
        "id": "4e73a3c0-34ed-4374-9541-a041ed788ead"
    },
    {
        "author": "刘攽",
        "paragraphs": [
            "本为东方生，避世不避喧。",
            "仍慕管夷吾，畏事复畏言。",
            "外物不可期，高风难重论。",
            "我辞金马门，君来西掖垣。",
            "淮濒一相见，握手双泪痕。",
            "矜我鬓雪多，岁月何崩奔。",
            "默然念既往，所遇皆笼樊。",
            "恨不值羽人，拂衣入桃源。",
            "腰间银青绶，车上朱两轓。",
            "专城自不恶，相思徒种萱。"
        ],
        "title": "与孙巨源苏子瞻刘莘老广陵相遇苏请赋诗为别各用其字为韵每篇十韵  其二",
        "id": "28fe7180-46b2-42b3-96d0-09fc65f0a72b"
    },
    {
        "author": "刘攽",
        "paragraphs": [
            "因言浙江潮，忆上吴山尖。",
            "八月天地空，千里澄圆蟾。",
            "海水为羣飞，迅雷发幽潜。",
            "壮士怀惴栗，怯夫窃窥瞻。",
            "春风潮水平，青玉开镜奁。",
            "轻舟载花女，翠发腰纤纤。",
            "胜事冠东南，君行独能兼。",
            "吾以狂自名，将老无所嫌。",
            "会当从君游，不计岁月淹。",
            "鲙鱼必令鲜，酿酒勿使甜。"
        ],
        "title": "与孙巨源苏子瞻刘莘老广陵相遇苏请赋诗为别各用其字为韵每篇十韵  其三",
        "id": "6e14fb8a-ed48-4156-ab29-b871fb3476e0"
    },
    {
        "author": "刘攽",
        "paragraphs": [
            "嗷嗷南飞鸿，羽翼何莘莘。",
            "哀鸣衡山阳，落影湘水滨。",
            "岁晏道路长，雪霜多苦辛。",
            "岂无稻粱谋，毕弋如鱼鳞。",
            "此雁欲谁比，正若羁旅人。",
            "古来瘴疠地，常有忠直臣。",
            "扁舟慎自将，勿重蛟鼍嗔。",
            "鵩鸟恶似鸮，端能伺承尘。",
            "东风发众芳，宿莽熙阳春。",
            "雁归君未归，怅望汀洲苹。"
        ],
        "tags": [
            "衡山"
        ],
        "title": "与孙巨源苏子瞻刘莘老广陵相遇苏请赋诗为别各用其字为韵每篇十韵  其四",
        "id": "bcd74819-cb58-4bcc-aac5-947fc45ceccc"
    },
    {
        "author": "刘攽",
        "paragraphs": [
            "季孙事颛臾，祸起萧墙内。",
            "秦皇筑长城，灭国乃胡亥。",
            "蒙公不正谏，地脉岂其罪。",
            "战国尚权谋，阿谀彼何怪。",
            "亲为圣人徒，鄙陋曾莫解。",
            "龟玉毁椟中，危颠竟谁頼。",
            "鸣鼓讵可攻，菹醢死无悔。"
        ],
        "title": "季孙肥",
        "id": "18e19adf-3ff8-4ca9-9093-8a62e030c747"
    },
    {
        "author": "刘攽",
        "paragraphs": [
            "雪后原野空，风高弓矢劲。",
            "岁时有阴杀，自古顺天令。",
            "跃马径丰草，呼鹰下空敻。",
            "烈火生鼻端，割鲜矧余兴。",
            "此亦壮夫乐，不与儿女并。",
            "苦无枚叔辨，试起夫子病。"
        ],
        "title": "约谢师直出猎师直小疾不行作诗戏之",
        "id": "9e34f3d6-879e-4df9-9e8a-b4bfacc38f40"
    },
    {
        "author": "刘攽",
        "paragraphs": [
            "立冬杀气凝，清霜会晨朝。",
            "涤涤原野空，烈烈荆棘烧。",
            "鹰饥肯为用，马寒意逾骄。",
            "旌旗带林莽，笳吹含风飙。",
            "突围狡兽怒，得隽壮士嚣。",
            "老狐屈变诈，文雉输英翘。",
            "讨伐顺天时，未许穷奸妖。",
            "翩翩马上儿，弓箭各在腰。",
            "意矜百战雄，巧斗更相招。",
            "控弦落明月，飞镝来九霄。",
            "虽虐终无伤，为乐固已饶。",
            "晚临清汝滨，寒水如落潮。",
            "挥壶酌美酒，醉归遗皂貂。"
        ],
        "title": "观猎",
        "id": "4a81123c-1a5f-462c-aa67-cd7d1dd7528d"
    },
    {
        "author": "刘攽",
        "paragraphs": [
            "众树日改色，凉风下萧森。",
            "乔柯无定枝，存叶非旧阴。",
            "白露变凝霜，百芳从此侵。",
            "代谢不暂稽，盛衰理相寻。",
            "悬虫自包藏，弃巢绝来禽。",
            "徘徊苍苔地，万籁成哀音。"
        ],
        "title": "杂咏四首  其一",
        "id": "cc11ee57-8318-41be-83ee-fc8738770628"
    },
    {
        "author": "刘攽",
        "paragraphs": [
            "短日不能永，月华代扬辉。",
            "暝暗来四隅，稍复清影随。",
            "迢迢河汉章，天毕前南箕。",
            "簸扬蹇无成，掩兔今亦时。"
        ],
        "title": "杂咏四首  其二",
        "id": "2c4ee347-272c-4abb-a6f6-4175dcd7da06"
    },
    {
        "author": "刘攽",
        "paragraphs": [
            "苍苍城隅草，地势元有在。",
            "凉风西北来，摇扤色已坏。",
            "天运正消杀，高明彼先罪。",
            "安见中国葵，浅智亦足頼。"
        ],
        "title": "杂咏四首  其三",
        "id": "bb1185dd-74d3-4a6c-8565-b1327186b86e"
    },
    {
        "author": "刘攽",
        "paragraphs": [
            "疾风吼篱端，啸呼随叱吸。",
            "翻翻走地叶，衮衮强相及。",
            "重门忽开扉，蟋蟀如有入。",
            "飞蓬自无根，邂逅暂相集。",
            "万生共冯寓，智愚因妄执。",
            "区区古今士，陈迹更缀缉。",
            "是非竟何常，得一已漏十。",
            "岁晏莽无成，白头抱书泣。"
        ],
        "title": "杂咏四首  其四",
        "id": "1a8d7f1a-74d9-42df-874d-0ef130411d11"
    },
    {
        "author": "刘攽",
        "paragraphs": [
            "三径积荒草，玉棺不上天。",
            "初疑青竹葬，有值吴门仙。",
            "妻子同脱屣，衣冠如蜕蝉。",
            "何年独鹤归，悲歌城市迁。"
        ],
        "title": "广陵蒋生死十四年尸犹温有妻子存尝有书自远与其家",
        "id": "1632a582-0d00-4b71-acbc-77d964772069"
    },
    {
        "author": "刘攽",
        "paragraphs": [
            "自我胜冠带，日闻乡党议。",
            "意嫌风俗衰，长老俱喻利。",
            "缅怀千岁士，未谓今昔替。",
            "果哉曹大夫，高度跨一世。",
            "人皆竞锥刀，趋走候形势。",
            "强能弋公侯，弱或丐奴婢。",
            "而公独长往，亦岂恶富贵。",
            "顾当拯颓波，且以伸吾义。",
            "昔在天圣中，太后犹称制。",
            "桓桓谏议公，正色风宪地。",
            "王室依老臣，萧墙屏奸计。",
            "一麾竟谪守，褒赠身后事。",
            "至今诵遗烈，每雪义士涕。",
            "天伦见霜标，粲粲真难弟。",
            "大雅贵老成，春秋有凡例。",
            "吾将编野史，著述二公志。",
            "直清先伯夷，退静后季次。",
            "愿为得者规，不使达者愧。"
        ],
        "title": "曹司封诗",
        "id": "eab8486f-020f-4010-b536-c0c27bcbb16b"
    },
    {
        "author": "刘攽",
        "paragraphs": [
            "山川近淮秀，风雨向秋急。",
            "初为空旷游，顿喜清凉集。",
            "鸣蝉断复续，沙鸟飞还立。",
            "平生耽胜事，未暮俱可及。"
        ],
        "title": "骤雨",
        "id": "e67e731f-6522-440b-9f6f-e21ba16fbaef"
    },
    {
        "author": "刘攽",
        "paragraphs": [
            "秦皇侈心极，登眺穷阻修。",
            "言从峡中度，复欲沧海游。",
            "车辙去不反，驰道缺每留。",
            "君看鼎湖人，尚畏轩辕邱。"
        ],
        "title": "驰道",
        "id": "68c7b8d6-125b-4c2b-b536-57ae62be059c"
    },
    {
        "author": "刘攽",
        "paragraphs": [
            "百芳与春违，嘉树成密叶。",
            "上枝下相副，朝影暮还接。",
            "徐风气清凉，重露香浥裛。",
            "关关变鸣禽，杳杳飞孤蝶。",
            "神仙彼何有，静境我心惬。",
            "万期犹视荫，寸景疑度劫。",
            "何用窥蟠桃，沧溟惮舟楫。"
        ],
        "title": "树下",
        "id": "48121719-2471-4f59-bbfe-e5939c81ac12"
    },
    {
        "author": "刘攽",
        "paragraphs": [
            "下马乔树阴，雪霜寒未晞。",
            "重门开相当，广殿晴日晖。",
            "问僧亦何事，荷锄殊未归。",
            "劳生每多役，向此情依依。"
        ],
        "title": "过荐福寺",
        "id": "7a540654-e173-418f-8c6b-5a9e5266c882"
    },
    {
        "author": "刘攽",
        "paragraphs": [
            "寻幽兴不浅，佳木稍已芳。",
            "积雪春未融，明玉仍自香。",
            "赤日照未好，会待清月光。",
            "念无琼玖报，聊复进雕觞。"
        ],
        "title": "分题李花得香字",
        "id": "48e9b5c8-0507-4b9c-bcf1-bc1dedf55f9c"
    },
    {
        "author": "刘攽",
        "paragraphs": [
            "邑居苦嚣尘，洒扫长不给。",
            "萧条一雨余，草木遍青湿。",
            "静无浮埃生，清有凉风入。",
            "愧惭天地功，人力那能及。"
        ],
        "title": "夏雨",
        "id": "ed4d0936-4046-493d-bdd6-8f8f000a0435"
    },
    {
        "author": "刘攽",
        "paragraphs": [
            "马恶忧败羣，马死遂徒步。",
            "始知恶有用，但愧非善御。",
            "未能弃山野，不得事篮舆。",
            "犹当谋款段，尚取州里誉。"
        ],
        "title": "马死答刘先之",
        "id": "3dbd4015-fb19-4e4c-8623-22f98cbbc15e"
    },
    {
        "author": "刘攽",
        "paragraphs": [
            "逝者如去水，贤达无复居。",
            "朅来顾亭下，但见林木疏。",
            "鱼鸟乐深渊，风烟迷旧墟。",
            "徒幸百世名，历历存绪余。"
        ],
        "title": "顾亭林",
        "id": "42dd1ab8-f09e-4cdc-942d-f7df1e7f5be2"
    },
    {
        "author": "刘攽",
        "paragraphs": [
            "齐鲁大儒师，专门盛章句。",
            "应物非己长，何以责成务。",
            "乃其忠孝心，足以事君父。",
            "不如商利徒，反道趋诡遇。",
            "剥床以及肤，泉货山岳聚。",
            "赐金称百斤，封邑成千户。",
            "若无天事变，岂不厚且固。",
            "商鞅既诛夷，桑羊亦刀锯。",
            "寄言逢掖人，施施幸安步。"
        ],
        "title": "齐鲁",
        "id": "db9f212a-61b9-49fb-a203-ba98caa77f10"
    },
    {
        "author": "刘攽",
        "paragraphs": [
            "旦起风颇凉，暑薄意弥惬。",
            "长淮波浪高，咫尺不得涉。",
            "舣舟望连山，青霭乱云叶。",
            "鸥鸟去杳然，空迥晨光接。",
            "卧吟新诗句，闲理旧书帖。",
            "呼儿饲茭茨，看妇治箱箧。",
            "为非急时者，无事用轻檝。",
            "淹留既无闷，何必歌长铗。"
        ],
        "title": "淮上",
        "id": "318206aa-762d-410f-96ff-d0e03fe2504c"
    },
    {
        "author": "刘攽",
        "paragraphs": [
            "顾侯磊落人，称是腰腹伟。",
            "不甘封侯相，蔡父夸小史。",
            "功名保唾掌，怀宝岂能已。",
            "鞅掌人所难，见之心独喜。",
            "邺中贵史公，秦谚推樗里。",
            "一蒉障九州，亦自其名美。",
            "金城上方略，万里可寸纸。",
            "顶踵禹墨间，挂冠复遗履。",
            "苏公相知心，乃在汤汤水。",
            "抑扬磕然笑，吾心嘲里耳。"
        ],
        "title": "次韵苏子瞻",
        "id": "47fc7a5c-3f39-49a0-bf91-a2e69a9a5b70"
    },
    {
        "author": "刘攽",
        "paragraphs": [
            "蓺苗欲其实，种椒欲其繁。",
            "我本正礼家，世人称二难。",
            "学射庾公斯，取友念必端。",
            "相与今白首，交通可以完。",
            "羨君脱尘垢，顾己羞素餐。",
            "聊为鹏鷃飞，各自天宇宽。",
            "一月三寄诗，一诗千百观。",
            "恍若从君游，君知我心欢。"
        ],
        "title": "次韵孙少述二首  其一",
        "id": "166c4f09-ae94-4081-ab8a-d1c4bf9d5daf"
    },
    {
        "author": "刘攽",
        "paragraphs": [
            "为贫始愿仕，逢辰叨典州。",
            "朴直守故学，迟暮悲旧游。",
            "此邦诗书林，处士原宪俦。",
            "怪我何所为，千骑居上头。",
            "君恩重泰山，未有毫发酬。",
            "远惭遂初赋，清节第一流。",
            "桑榆不相遗，欢笑脱羁愁。"
        ],
        "tags": [
            "泰山"
        ],
        "title": "次韵孙少述二首  其二",
        "id": "11557d94-4f75-4a4b-ada5-f35248121087"
    },
    {
        "author": "刘攽",
        "paragraphs": [
            "日月疾过隙，生者犹行客。",
            "念君于此中，复久事远役。",
            "岁暮山林闭，天寒雪霜积。",
            "归来道路勤，稍见车马色。",
            "田事未宜缓，春冰行解释。",
            "相从今其时，迨此役车息。"
        ],
        "title": "喜王大自固陵归",
        "id": "4eca1fd0-223f-4863-a03e-12bba63337b4"
    },
    {
        "author": "刘攽",
        "paragraphs": [
            "畏途十杀一，昧者已知戒。",
            "奔航失维檝，将恐亦同败。",
            "凝冰难长清，甘醴复先坏。",
            "桔槔独知道，俯仰非有罪。"
        ],
        "title": "畏途",
        "id": "902724e2-72c3-4fdb-a074-cbfbb044265c"
    },
    {
        "author": "刘攽",
        "paragraphs": [
            "凯风长羣物，赤日流正阳。",
            "幽居似嚣烦，嘉树亦阴凉。",
            "偶坐方丈间，吾非厌华堂。",
            "爱此真不材，保彼千载长。",
            "仰视龙蛇形，屈蟠正苍苍。",
            "忽疑翠羽葆，何以居我傍。",
            "吾闻高盖人，专宠来百殃。",
            "我独安隠幽，入鸟不乱行。"
        ],
        "title": "椿下独坐",
        "id": "8daaf2cd-4f56-4c08-8f04-dc17a53fd958"
    },
    {
        "author": "刘攽",
        "paragraphs": [
            "结庐东城下，适当车马路。",
            "开门阅过客，扰扰不知数。",
            "客或为我欢，客或不我顾。",
            "欢我我不惊，去我我不慕。",
            "俛仰各异怀，音容暂逢迕。",
            "照影清水中，默然不相语。",
            "魂交夕梦间，昔昔已复寤。",
            "薄厚何从生，善恶非有素。",
            "寄语朝市人，知余养生趣。"
        ],
        "title": "结庐",
        "id": "fdcabd2e-0921-4fca-a544-8ad3aad3f0c5"
    },
    {
        "author": "刘攽",
        "paragraphs": [
            "春塘见游鱼，芳草宜白鹭。",
            "溪流定几曲，花发应深处。",
            "重来畏已迷，坚坐不能去。"
        ],
        "title": "后浦望水",
        "id": "f8d612c4-92b5-4610-b29b-8086f9c41396"
    },
    {
        "author": "刘攽",
        "paragraphs": [
            "昔贤常夺鬲，彼圣犹伐树。",
            "物情喜崎倾，直道每龃龉。",
            "况兹浑浑川，翻覆不可据。",
            "风波一生忧，忠信多逢怒。",
            "阴虹架层云，雨气生寒冱。",
            "操舟虽云神，失势嗟已屡。",
            "早师漆园学，一悟南华趣。",
            "理会定无闷，神全谅何惧。",
            "吾道乘桴浮，斯文以筏喻。",
            "仰止金玉章，涣然谢烦虑。"
        ],
        "title": "奉和宽叔新桥之什",
        "id": "7b5285e5-e949-480e-9611-42d68fd5b096"
    },
    {
        "author": "刘攽",
        "paragraphs": [
            "沿溯同一川，风波情岂别。",
            "维舟暂相从，销忧自怡悦。",
            "明发南北飞，离怀更秦越。"
        ],
        "title": "晚泊长芦赠南来邻船",
        "id": "fc0aacb0-2122-4b88-bf45-85a1bc99e6c9"
    },
    {
        "author": "刘攽",
        "paragraphs": [
            "不敢怨云雾，不敢悲雪霜。",
            "此是上帝令，所以诛愆阳。",
            "不见李与桃，前日胡为芳。",
            "不见蚊与穥，往日胡为翔。",
            "反时固为妖，徼幸真不祥。",
            "但令冷气除，岂敢虞冻僵。",
            "吾道不终穷，君看松与篁。"
        ],
        "title": "苦寒",
        "id": "f28246f2-7422-491b-b435-868cadb5fede"
    },
    {
        "author": "刘攽",
        "paragraphs": [
            "高堂面虚无，水色照羣有。",
            "不知归流永，但见来帆久。",
            "苍翠前后山，起伏龙蛇走。",
            "荒芜六朝旧，独此存不朽。",
            "凉风西北至，萧飒惊户牖。",
            "秋意倏已高，玄蝉嘒衰柳。",
            "主人厚宾客，嘉赠随所取。",
            "爽豁破萦纡，高凉谢尘垢。",
            "开筵穷日影，玉斗湛清酒。",
            "长歌激梁尘，烂醉颇无负。",
            "羁游屡飘荡，攀援每迟后。",
            "数公倾盖欢，夙昔故未偶。",
            "夜阑天正黑，出户揽星斗。",
            "明发复殊方，行行但回首。"
        ],
        "title": "赏心亭",
        "id": "5158f312-1490-4513-bb4e-4059485fc327"
    },
    {
        "author": "刘攽",
        "paragraphs": [
            "翩翩河中舟，一一西上水。",
            "彼船力有余，我船力无几。",
            "力薄日一舍，力壮日百里。",
            "迟速讵几何，推分故尔耳。",
            "今晨东南风，帆席频轻驶。",
            "舳舻密相衔，前后略相似。",
            "如将平不平，颇复令人喜。",
            "因之念时事，冥寞付天理。"
        ],
        "title": "汴渠挂帆",
        "id": "b09ff336-0b5c-4f23-a5b8-3d1bd7ae56f7"
    },
    {
        "author": "刘攽",
        "paragraphs": [
            "帝都冠盖区，百吏鲜闲暇。",
            "学省独优游，儒冠足休假。",
            "腊前辱飞书，雨后果迂驾。",
            "远道靡告劳，心期莫予诈。",
            "三年坐穷山，物色多可讶。",
            "鹤林失昭师，演门吊两谢。",
            "素交怅倾盖，陈迹空怛化。",
            "孤吟不逢人，默坐常逢夜。",
            "朱丹亲簿领，虫旱视禾稼。",
            "全人犹罋盎，薄赋兼倓幏。",
            "君来慰何多，高论听虽乍。",
            "雄风快披襟，佳境逾啖蔗。",
            "从容外形骸，约略陈酒{炙火=肉}。",
            "寻芳问名园，临溪陟累榭。",
            "数称滍阳叟，谓实庞公亚。",
            "昔闻固已多，今得逾可诧。",
            "龙门走清洛，伊水共东下。",
            "旧都富形势，时卉芬兰麝。",
            "云峰会深入，芳草正可藉。",
            "乘兴宁有穷，归马何当跨。",
            "小官畏绳墨，跼蹐甚缰靶。",
            "苟无咫尺书，限此十数舍。",
            "举头怨鸿鹄，羽翼不我借。",
            "终更行有期，屈指计秋夏。"
        ],
        "title": "寄韩持国",
        "id": "b0a8c645-bea5-4d3e-a7a9-4b1148f40887"
    },
    {
        "author": "刘攽",
        "paragraphs": [
            "曹子三败辱，卞和再刖悲。",
            "自古鲜其然，今子何似之。",
            "历块悮一蹶，千里差毫厘。",
            "白璧固有瑕，黄金岂无疵。",
            "识君向十年，每叹时尔遗。",
            "天命兹可信，古学滋可疑。",
            "上书欲荐君，身贱不得为。",
            "寄君北门诗，相望空所思。"
        ],
        "title": "寄王深甫兄弟",
        "id": "e14cb6a5-2370-43d6-b6ea-48716064c606"
    },
    {
        "author": "刘攽",
        "paragraphs": [
            "三见登贤书，每有千人进。",
            "少年盛名声，高士离幽遁。",
            "吾怜王子秀，屡黜曾不近。",
            "栖迟困家食，屈首仕州郡。",
            "始疑造物意，实于才者吝。",
            "宁与朝廷分，不使山野尽。",
            "间令特达士，竭力事推引。",
            "知音与汇征，千岁名双振。",
            "忆君盛文华，遇事尤精敏。",
            "雷电腾火车，波涛驾蛟蜃。",
            "譬之逢羿射，所发无不准。",
            "固穷当益坚，达生尚无闷。",
            "府公枢轴老，治道常坐论。",
            "屡闻下榻迎，岂惟虚己问。",
            "人生贵意气，感激多发愤。",
            "想见吐胸中，江河出方寸。",
            "便当荐书上，累鸷推孤隼。",
            "咫尺青冥天，励翼见翔奋。",
            "年华不吾与，二毛倏生鬓。",
            "禄仕久益贫，拙谋老仍钝。",
            "干时尚有违，得名谅无分。",
            "行当鸿鹄举，判与麋鹿浑。",
            "江鱼事钩罩，吴稻收囷囤。",
            "君时据亨衢，寄声勿招隠。"
        ],
        "title": "寄王子直  其一",
        "id": "47c6b6c7-d5c1-4d9f-a4c1-bf22cb1b9fc6"
    },
    {
        "author": "刘攽",
        "paragraphs": [
            "决意千里游，极当何日归。",
            "终朝仍闭关，室迩人竟违。",
            "北风吹长空，弱羽相分飞。",
            "我呼君应闻，何意音问希。",
            "介者当鲜合，俗士所见非。",
            "会知相忆深，不为轻与肥。"
        ],
        "title": "寄王子直  其二",
        "id": "e9eed08a-798e-4d9f-b925-3202d2810137"
    },
    {
        "author": "刘攽",
        "paragraphs": [
            "昔居沈邱门，相过不盈里。",
            "蓬蒿启三径，杖履通彼此。",
            "去颍已数年，居常梦湖水。",
            "陋巷君所安，所居未宜徙。",
            "忆昨春风时，君手种桃李。",
            "二年当著花，今秋应结子。",
            "同生记五人，次卿今禄仕。",
            "余人皆及冠，谁最饱书史。",
            "娟娟怀中儿，长女久生齿。",
            "侁侁乳下秀，相继今有几。",
            "固陵好田园，往岁未疆理。",
            "菑畬无废功，计程万亿秭。",
            "曩时豫君谋，家事最纲纪。",
            "欲令囊有钱，更使囷余米。",
            "伏腊足自了，衣食常好美。",
            "自兹谢俗徒，闭门唯隠几。",
            "岂论陶朱公，未慕子贡氏。",
            "有志惧难合，到今可谁比。",
            "将无尚瓢箪，幸不乏甘旨。",
            "南风素轻浮，众口巧排诋。",
            "往闻里中儿，责望多苛礼。",
            "君从段干迫，讵免叔孙毁。",
            "又闻泽宫射，吾子时见罢。",
            "有言厌尘劳，自誓不再起。",
            "穷通非异门，出处皆一体。",
            "达生知顺天，偏智乃私己。",
            "怪君未坦然，尚尔交忧喜。",
            "昨来赦书下，拔滞先贤士。",
            "宁令有道卷，近自吾人始。",
            "丈夫龙蛇变，盖棺事乃已。",
            "探穴必得虎，叱枭会胜雉。",
            "何能守一方，寂寥事行苇。",
            "吾为诸侯客，正得戎曼鄙。",
            "簿书每陈前，弦诵不到耳。",
            "时方尚鸿鹄，自愧杂蝼螘。",
            "匠石悲运斤，郢人怨流征。",
            "非君美无度，孰与裁狂斐。",
            "思身若烦酲，淟涊不可洗。",
            "弯弓辄堕雁，投竿常获鲤。",
            "寄书非无缘，勿爱缯与纸。"
        ],
        "title": "寄王深甫",
        "id": "5d285e2b-a210-48ba-ac09-04c0a4a20fe3"
    },
    {
        "author": "刘攽",
        "paragraphs": [
            "王孙意气壮，文武两自适。",
            "著书轻古人，时论有马癖。",
            "尘埃间何阔，陋巷稀轶迹。",
            "西郊秋欲分，风露朝暮积。",
            "岂惟弓矢劲，况乃鹰隼击。",
            "何当共驰骋，一见万夫敌。"
        ],
        "title": "寄王子直",
        "id": "0234d200-874d-471d-b56f-611e4e51a4fe"
    },
    {
        "author": "刘攽",
        "paragraphs": [
            "鸡鸣行问津，日昃未得休。",
            "高山有悬车，深水时泛舟。",
            "二殽避风雨，太华行清秋。",
            "旅游月魄毁，始觉岐路修。",
            "缅然望西南，落日荒维陬。",
            "应知念行役，天中时倚楼。"
        ],
        "title": "寄原甫",
        "id": "ad2db36a-ee24-4ba7-a569-f681a5f8fbee"
    },
    {
        "author": "刘攽",
        "paragraphs": [
            "壮齿行九州，智当任百忧。",
            "常慕马将军，又怜定远侯。",
            "汩汩州郡役，奔走无停留。",
            "朝与簿书期，暮从农夫游。",
            "尽力蒿艾间，令人愧前筹。",
            "会计与牛羊，古来悲孔丘。",
            "王卿与我同，岁晏方田畴。",
            "乌攫道傍肉，貂余身上裘。",
            "西风木叶零，清雨天地秋。",
            "归来共尊酒，欢言役车休。"
        ],
        "title": "寄王掾",
        "id": "94b5af07-7766-4fae-ac26-a01075ceca94"
    },
    {
        "author": "刘攽",
        "paragraphs": [
            "昔有扬子云，著书恬势利。",
            "家贫官不达，宾客罕肯至。",
            "时复好书者，相从问经义。",
            "千载故寥寥，吾人一何似。",
            "天凉风雨余，草树有秋意。",
            "蝉吟燕辞归，穷士易失志。",
            "陋巷可相期，箪瓢固多味。"
        ],
        "title": "寄王深甫",
        "id": "939dfda5-603a-44c9-a0c8-45cda78bf584"
    },
    {
        "author": "刘攽",
        "paragraphs": [
            "几日欲出门，适此天和柔。",
            "邦人皆异情，我忆从君游。",
            "僻居正穷巷，冰水相交流。",
            "旁舍代应问，檐鸟声啁啾。",
            "士贫难自高，柴水劳深谋。",
            "昂藏尘世间，何异川上鸥。",
            "我能乘兴来，不能兴尽留。",
            "清谈无由接，竟夕心悠悠。"
        ],
        "title": "寻王深甫值其不在归寄此诗",
        "id": "19cb06cb-6abb-4102-be61-44181de57677"
    },
    {
        "author": "刘攽",
        "paragraphs": [
            "公绰志不欲，滕薛非所居。",
            "黄香脱枳栖，仍集东观书。",
            "艅艎不挹浆，鹰隼非捕鱼。",
            "狐裘匪负薪，鼎鬲宁柱车。",
            "物生各有宜，得志皆自如。",
            "违方易故常，操末缪续初。",
            "古贤贵相知，末俗随毁誉。",
            "怀君乏羽翰，临风一踌躇。"
        ],
        "title": "寄王深甫",
        "id": "32bafb1f-4a36-4573-a4d8-07f18c12e524"
    },
    {
        "author": "刘攽",
        "paragraphs": [
            "浅智惮远谋，弱力量所任。",
            "进途远朝廷，退迹违山林。",
            "代耕抱微愿，儋石安素心。",
            "小官慕既往，有道念在今。",
            "问津自南郭，治舟溯清浔。",
            "鼎鼎去乡悲，冷冷游子吟。",
            "凌风卷晴绿，乔木庇高阴。",
            "黄鸟相喧呼，嘉鱼一浮沉。",
            "晨昏偶素月，信宿在青岑。",
            "所遇多可欢，离念颇用侵。",
            "嵯峨天门高，浩荡瀛海深。",
            "髦士相提衡，精义穷幽寻。",
            "顾余倾盖交，问我瑶华音。",
            "戒车辱祖道，赠策怅分襟。",
            "简书甫祗畏，僻陋方滞淫。",
            "摇怀日三秋，寄情望归禽。"
        ],
        "title": "之官汝州舟中作寄都下",
        "id": "1a8a6ab4-ea5b-42c1-99f1-14c2ffa36baf"
    },
    {
        "author": "刘攽",
        "paragraphs": [
            "沈滞幕府官，三见春华换。",
            "早闻知命言，岂敢窃自叹。",
            "樗老谢彫刻，铅钝缪锤锻。",
            "幸兹省文书，聊以骑款段。",
            "乡闾越南北，弟姪稍婚冠。",
            "蔼蔼西掖垣，哲兄秉天翰。",
            "悠悠思者怀，历历念可看。",
            "仰视归飞鸿，何当为我伴。"
        ],
        "title": "早春怀都下",
        "id": "60a0a8e4-1502-4941-b85d-c8b0c2680669"
    },
    {
        "author": "刘攽",
        "paragraphs": [
            "苍苍林表山，下惟瓜步水。",
            "忆昔魏皇帝，百万尝驻此。",
            "饮马江水浑，扬旌朔风起。",
            "经营竟无成，叹咤有遗耻。",
            "去去常畏人，闵默垂五纪。",
            "大江限南北，天意固偶尔。",
            "奈何奸雄才，割据争虎视。",
            "不有神武功，畴能混书轨。",
            "吾闻清流战，王业实基始。",
            "楼船蔽空来，天堑才一苇。",
            "此时东流波，不足投马箠。",
            "煌煌轩台威，凛凛向千祀。"
        ],
        "title": "瓜步",
        "id": "8983a9c8-b523-41f4-bda9-c48e5ed0b86d"
    },
    {
        "author": "刘攽",
        "paragraphs": [
            "兹山韫奇胜，四野穷眺览。",
            "近峰擢矛剑，远巘矗莲萏。",
            "云霞发光彩，气候变舒惨。",
            "啼禽不能名，秀芳多可揽。",
            "招提就丘壑，初地首铅椠。",
            "精庐烂金碧，浄供欢藜糁。",
            "佛香昼绵绵，法鼓晨紞紞。",
            "林风忽飘摇，天乐随簸撼。",
            "灵泉初发蒙，温液遂盈坎。",
            "异源判炎凉，及物万尘黕。",
            "西南江路永，水墨画色淡。",
            "沤鸟破青冥，帆樯出葭菼。",
            "吾人事探讨，绝境更平澹。",
            "悟真心自知，得隽首独颔。",
            "剪茅地夷爽，筑基土强鹍。",
            "长松启门扃，怪石列窊窞。",
            "遂初本逍遥，知略贵刚敢。",
            "颓龄惜鬓髪，壮节露肝胆。",
            "由来抱轩昂，岂复甘黯黮。",
            "辞满异多秩，掺袪嗟不寁。",
            "高风故难继，弱质因自感。",
            "磵肩疲负任，勿药羞是鞓。",
            "愿言尔为邻，宁使我余憾。",
            "即今桑榆景，光翳将就晻。"
        ],
        "title": "寄老庵",
        "id": "1b9c2da0-1f87-431b-b8ce-584207aa2bbb"
    },
    {
        "author": "刘攽",
        "paragraphs": [
            "上有苍苍山，下有浑浑流。",
            "两崖类筑甬，中道才容辀。",
            "关门密相望，设险非一秋。",
            "借问前代人，屈指嬴与刘。",
            "乃知伯王功，天险参人谋。",
            "百二制六国，一面当诸侯。",
            "东惭洛阳薄，北视朝歌羞。",
            "时平郡国通，官守轻戈矛。",
            "旅程兹出关，怅然为淹留。"
        ],
        "title": "潼关",
        "id": "20488fbf-3210-43d1-b8b9-b406a05be4ba"
    },
    {
        "author": "刘攽",
        "paragraphs": [
            "四山环若屏，土色类坚石。",
            "青冥积霭间，古径漏天隙。",
            "虎牢一何险，飞鸟不可历。",
            "狭处乃容车，天形正修白。",
            "山行十里尽，路与洪河直。",
            "惊波走狂沙，澒洞踏虚壁。",
            "寒光著面目，噤枿避剑戟。",
            "殷然出地雷，下与千仞鬲。",
            "壮哉造化功，置此限南北。",
            "乃知巢居民，老死皆异域。",
            "帝鸿始舟车，夏禹勤底绩。",
            "轮蹄日相寻，隘路遂开坼。",
            "因缘楚汉交，英雄因智力。",
            "杀人何其悲，贻患实自昔。",
            "西风卷零雨，昏雾白日匿。",
            "泥涂未遽央，客子怨行役。"
        ],
        "title": "汜水关",
        "id": "994cb6fe-0436-47fc-8ef8-f864e757891a"
    },
    {
        "author": "刘攽",
        "paragraphs": [
            "老去苦无悰，春还暂真赏。",
            "念无俗虑侵，得以山林往。",
            "寻幽喜人远，习静憎禽响。",
            "东风日暄和，触事全胜尚。"
        ],
        "title": "春日凉榭寄戴大临",
        "id": "fbf0fe68-e812-4341-88cc-d734a55c6fd7"
    },
    {
        "author": "刘攽",
        "paragraphs": [
            "日夕兴颇适，逍遥步城隅。",
            "连峰苍翠间，决沟见平湖。",
            "鸟去一何逸，白云与之俱。",
            "太虚自无碍，真意宁有拘。",
            "春华白蔼蔼，欣欣动群枯。",
            "园畦亦成趣，嫩绿荣寒蔬。",
            "思君昨相语，水木西山居。",
            "况此天气新，田野多欢娱。",
            "注想已自尔，念归定何如。"
        ],
        "title": "晚步寄徐从道",
        "id": "c96a1e76-587b-43de-9d5c-be5da98209a6"
    },
    {
        "author": "刘攽",
        "paragraphs": [
            "夕阳下西山，反照林杪赤。",
            "初惊秋事早，远见霜叶色。",
            "山林得吾心，消散理轻策。",
            "翠香袭晚秀，柔紫拾新坼。",
            "凉蝉时一声，栖鸟相敛翼。",
            "还归卧南檐，初月照虚碧。"
        ],
        "title": "秋园",
        "id": "675d82c6-a93a-4ad2-a3f2-4a3613d8d44c"
    },
    {
        "author": "刘攽",
        "paragraphs": [
            "苏秦六国相，晚被谗慝名。",
            "使有东郊田，安得留此声。",
            "古今事可知，达人尽躬耕。",
            "多君家事治，竭力从老农。",
            "白水负郭田，百顷亩一钟。",
            "耕亦勿卤莽，耘亦无灭裂。",
            "秋成霜满畦，玉粒胜白雪。",
            "我怀沮溺心，早晚从君游。",
            "且当学林类，行歌复披裘。"
        ],
        "title": "寄王固子坚时在固陵治田",
        "id": "527ae180-a850-449c-93b6-f085d4ade9f7"
    },
    {
        "author": "刘攽",
        "paragraphs": [
            "何兹水乡士，尚复穿池居。",
            "宁知湖上龙，不是渊中鱼。",
            "漪澜杳无际，绿浄望有余。",
            "寂寞垂竿叟，啸歌方岁除。"
        ],
        "title": "陆瑁养鱼池",
        "id": "778017aa-17b6-4064-977b-05b5bfea2da8"
    },
    {
        "author": "刘攽",
        "paragraphs": [
            "升曦上南山，千峰云碧明。",
            "晨风激寒水，琴瑟环佩声。",
            "蚕老桑柘空，麦熟黄鹂鸣。",
            "浩然田野兴，遂尔忘都城。"
        ],
        "title": "自舒城南至九并并舒河行水竹甚有佳致马上成五首  其一",
        "id": "6c72961f-ddb1-4494-8a80-a39a95ce7bfe"
    },
    {
        "author": "刘攽",
        "paragraphs": [
            "高高嘉树阴，下下修竹林。",
            "水光摇日影，人语乱鸟吟。",
            "兴适尽佳境，有逢皆会心。",
            "安知道路傍，前更登嵚岑。"
        ],
        "title": "自舒城南至九并并舒河行水竹甚有佳致马上成五首  其二",
        "id": "aa9124e4-2a0f-4b20-a8a1-77211ee50240"
    },
    {
        "author": "刘攽",
        "paragraphs": [
            "一溪分百泉，一泉流十家。",
            "恶竹莽连云，古树横带沙。",
            "鱼子戏稻秧，凫雏唼荇花。",
            "信美非故乡，无由寄生涯。"
        ],
        "title": "自舒城南至九并并舒河行水竹甚有佳致马上成五首  其三",
        "id": "d20f004e-f628-45f2-88ef-48839dd132da"
    },
    {
        "author": "刘攽",
        "paragraphs": [
            "溪水转山曲，杳如天际流。",
            "浅濑不解衣，浮查曰为舟。",
            "惜无同心子，此地聊淹留。",
            "但爱溪上儿，蓬头坐垂钩。"
        ],
        "title": "自舒城南至九并并舒河行水竹甚有佳致马上成五首  其四",
        "id": "76efed2e-fdc6-4936-8d4b-8160423c3533"
    },
    {
        "author": "刘攽",
        "paragraphs": [
            "南山近仙居，太古余积雪。",
            "阴云五月寒，松桧为之折。",
            "如何车马客，尘土倦炎热。",
            "挥手谢世人，吾将与君绝。"
        ],
        "title": "自舒城南至九并并舒河行水竹甚有佳致马上成五首  其五",
        "id": "4e88e5ec-95e1-4222-abab-9f0a8d248f95"
    },
    {
        "author": "刘攽",
        "paragraphs": [
            "结束溯都门，欢言瞻上东。",
            "宿舂不成装，徒御殊匆匆。",
            "倾城千万人，髫稚随老翁。",
            "揽袪强我留，路隘马不通。",
            "志微术无多，举动非材雄。",
            "畦隧不知拙，雕朽宁谓工。",
            "尚怜畎亩民，欲使衣食充。",
            "吏课才第六，名品出下中。",
            "岂期此邦人，念我如豳风。",
            "竟惭不赫赫，用底书成功。",
            "人事非有常，物变何必终。",
            "移是趣日新，应谐犹不穷。",
            "耻为坚白辩，判别僻与衷。",
            "由是知命来，但觉心源空。",
            "思君天材异，汗血流骠骢。",
            "定交既非晚，接武昆瀛蓬。",
            "岁月使人惊，冠带昔儿童。",
            "别离过三秋，会合今复同。",
            "新诗思何深，清月醒困蒙。",
            "相哀蹇无成，为客谢诸公。"
        ],
        "title": "自曹还都舟中奉酬子中见寄",
        "id": "8385d5ee-f443-4269-b4d1-66083cf5c3f7"
    },
    {
        "author": "刘攽",
        "paragraphs": [
            "意合非有求，道远义弥敦。",
            "诗书获我心，将老遂不谖。",
            "颓龄若驰波，哀逝稍不存。",
            "念君税馵羁，饮水栖衡门。",
            "正容悟失道，已矣将何言。"
        ],
        "title": "奉酬孙少述",
        "id": "3f66fdb0-7ca4-48dc-b24a-58ebc372d3dd"
    },
    {
        "author": "刘攽",
        "paragraphs": [
            "久客常念归，还家自深愿。",
            "虽非湖海游，早已时节变。",
            "果臝施于宇，蟏蛸巧相衒。",
            "墙根思哀蛩，危栋辞归燕。",
            "贫加乡闾慕，病益儿女恋。",
            "栖迟免路旁，未厌茅屋贱。",
            "衡门过凉雨，秋草盈芳甸。",
            "耕耘傥及时，筋力自此劝。"
        ],
        "title": "还家",
        "id": "a9ca532b-ddc9-4a74-99a7-27240d05b1d2"
    },
    {
        "author": "刘攽",
        "paragraphs": [
            "积雪閟穷巷，天寒四岑寂。",
            "常时能来人，今兹亦绝迹。",
            "探囊理文书，卷轴浩堆积。",
            "岁序往不留，其人或成昔。",
            "忽如二三子，共此笑言适。",
            "我游皆可人，回也实莫逆。",
            "诗句何轩轩，有若风中翼。",
            "使我多闻知，令我手不释。",
            "闻君不作官，作官固无益。",
            "由来全生士，不以时世激。",
            "请问紫芝翁，宁知五鼎食。",
            "开门望四野，天地漫无隙。",
            "老鹰冻不飞，何由寄消息。"
        ],
        "title": "雪中检故书见王深甫书因寄",
        "id": "d477984a-4073-4273-8649-e28977f8eaed"
    },
    {
        "author": "刘攽",
        "paragraphs": [
            "从仕如博弈，百万系一掷。",
            "君看大司马，二十好颜色。",
            "与子昔献赋，共登东堂籍。",
            "留滞向十年，尚为诸侯客。",
            "我愚数亦奇，连蹇不自惜。",
            "念君复何为，无乃玄尚白。",
            "时平弃奇节，幕府鲜筹画。",
            "譬如埘𡏝间，安用鸾鹄翼。",
            "高秋江湖深，莽莽烟水碧。",
            "轻舟犯蛟鼍，勉子慎行役。"
        ],
        "title": "送张七和州判官",
        "id": "90212d8b-8df1-47d6-a2ed-594141524037"
    },
    {
        "author": "刘攽",
        "paragraphs": [
            "吴女飞若烟，兹地留尔名。",
            "上有愁云阴，下有蔓草生。",
            "如此粲者何，遗恨若未平。",
            "宁无东平树，靡靡向孤城。"
        ],
        "title": "三女冈",
        "id": "feb86936-6874-4ff2-8d3e-58a2a9012f1c"
    },
    {
        "author": "刘攽",
        "paragraphs": [
            "高风动长松，萧瑟清我心。",
            "亦有琴上絃，尽得天外音。",
            "试复向城市，余响终难寻。"
        ],
        "title": "澄心寺后阁弹琴",
        "id": "d5b09cde-81b4-4d8c-baf2-e76705dd301b"
    },
    {
        "author": "刘攽",
        "paragraphs": [
            "意远智无涯，乐少忧常多。",
            "浮生共兹理，达士默谓何。",
            "岁月如奔车，冰霜变阳和。",
            "废书独长叹，倚席仍浩歌。",
            "王子家千金，世勋誓山河。",
            "勅厨具丰羞，载酒信所过。",
            "重帘筛劲风，暖日苏庭柯。",
            "左手持蟹螯，一釂朱颜酡。"
        ],
        "title": "首春学省同舍十一人集王彦祖为主人人赋十韵得河字",
        "id": "e81418ee-ff96-4cd7-a850-411a233d01ec"
    },
    {
        "author": "刘攽",
        "paragraphs": [
            "知此升斗狭，鳣鱏非所容。",
            "安知庖所捐，后不成蛟龙。",
            "为尔释囚拘，置之清泠中。",
            "不有网罟忧，安见拯济功。",
            "掉尾一何欢，余困犹噞喁。",
            "孰云我非鱼，正见所乐同。"
        ],
        "title": "养鱼",
        "id": "f25b544f-17f8-4e58-a18a-648269cc34f3"
    },
    {
        "author": "刘攽",
        "paragraphs": [
            "十日无油云，一春无奔雷。",
            "天事不可知，号令于此颓。",
            "疾风生梁栋，宇宙如沈灰。",
            "惊霆万车走，激裂山石开。",
            "此声昔未有，曩意非所猜。",
            "况闻波涛音，汹汹千里来。",
            "虽无为霖实，犹得驱黄埃。",
            "终忧稻粱枯，所济蒿与莱。",
            "蛟龙乐盘嬉，既往宁复回。",
            "茫然怨云汉，赤日方徘徊。"
        ],
        "title": "小雨",
        "id": "348c160a-9161-4a53-9e32-2b77b0165e51"
    },
    {
        "author": "刘攽",
        "paragraphs": [
            "昔岁歉无年，今夏仍荐饥。",
            "罢民去南亩，贱价捐东菑。",
            "籍籍道路间，饿者何累累。",
            "藜藿不充肠，苶然旄与倪。",
            "嗟我禄代耕，每食为不怡。",
            "徒怀仲由志，身贱那得施。",
            "属城上民讼，比牒皆苦词。",
            "奉诏实有无，百闻谢一窥。",
            "星言说桑田，行与父老期。",
            "触热不敢休，重趼宁告疲。",
            "郊原赤如赭，秉穗无孑遗。",
            "垦艺不可分，四旁生蒺藜。",
            "流行诚代有，愚弱岂易欺。",
            "附上亦有刑，残下罪攸司。",
            "鄙夫不忍此，告吏咸赦之。",
            "庶兹咻噢恩，足以苏惸嫠。",
            "大农急经费，言利析毫厘。",
            "二吾犹不足，一切宁谓宜。",
            "国侨敏争承，郑邑用不危。",
            "冯煖焚券书，田氏人若归。",
            "区区二小邦，两士能若斯。",
            "当官在必行，匪石安可移。",
            "诸公悉吾友，此志良弗非。",
            "当令徇路人，一听狂者诗。"
        ],
        "title": "检覆郏城旱田示同官及寄河南诸贤",
        "id": "9e894970-212d-465d-9415-7505285da38a"
    },
    {
        "author": "刘攽",
        "paragraphs": [
            "虑澹事从简，兴发谋岂豫。",
            "退朝建礼门，走马长楸路。",
            "阴风脱林槁，朝日破寒雾。",
            "简书亦优游，宾友慰迟暮。",
            "神仙未尝学，皋壤欣所慕。",
            "静境出自然，胜游非浪聚。",
            "杯觞谋须臾，肴蔌讯无虑。",
            "赏音愧闻絃，和歌容执御。"
        ],
        "title": "退朝",
        "id": "28e8c2e4-ad62-451c-ac02-5efe9355a577"
    },
    {
        "author": "刘攽",
        "paragraphs": [
            "上嗣位六载，吾宗刺桐川。",
            "余来拜旌戟，诏下之明年。",
            "是时春三月，绕郭花蝉联。",
            "岚盘百万髻，上插黄金钿。",
            "授以道士馆，置榻于东偏。",
            "满院声碧树，空堂形老仙。",
            "本性乐凝澹，及来更慕玄。",
            "焚香礼真像，盥手披灵编。",
            "新定山角角，乌龙独巉然。",
            "除非浄晴日，不见苍崖连。",
            "上有拏云峰，下有喷壑泉。",
            "泉分数十派，落处皆琤潺。",
            "寒声入烂醉，聒破西窗眠。",
            "支筇起独寻，只在墙东边。",
            "呼僮具畚锸，立凿莓苔穿。",
            "灇淙一派堕，练带横斜牵。",
            "乱石抛落落，寒流响溅溅。",
            "狂奴七里濑，缩到疏楹前。",
            "跳光泼半散，涌沫飞漩圆。",
            "势束三峡拄，泻危孤磴悬。",
            "会闻瑶池溜，亦灌朱草田。",
            "凫伯弄翠蕊，鸾雏舞丹烟。",
            "凌风捩桂舵，隔雾驰犀船。",
            "况当玄元家，尝著道德篇。",
            "上善可比水，斯文参五千。",
            "精灵若在此，肯恶微波传。",
            "不拟争滴沥，还应会沦涟。",
            "出门后飞箭，合势浮青天。",
            "必有学真子，鹿冠秋鹤颜。",
            "如龙辅余志，日使疏其源。"
        ],
        "title": "引泉诗睦州龙兴观老君院作",
        "id": "02ab09ae-a03b-44d1-adb5-c10c416a340a"
    },
    {
        "author": "刘攽",
        "paragraphs": [
            "人事有背向，胜游不长绝。",
            "闻公乐郊行，慷慨矜岁月。",
            "东山翠屏秀，卢水寒玉直。",
            "尚有昔来人，借问宁异昔。",
            "蔆蕖乱幽芳，梧竹凝茂阴。",
            "始知秋意高，讵厌徂岁深。",
            "因宜付乐妨，大巧当不为。",
            "岛鱼皆自欢，贤者能勿违。",
            "华堂庇深沉，皋壤极虚旷。",
            "清池湛明辉，寒郊无近响。",
            "公来会旌旆，公晏盛笳鼓。",
            "鲁酒若醍醐，齐讴艳巴楚。",
            "采芹自胥乐，食葚怀好音。",
            "因成池上篇，为想思归吟。"
        ],
        "title": "和原甫郓州乐郊诗",
        "id": "e54b445a-9b2f-42d1-a91c-a3d7a0fd69b3"
    },
    {
        "author": "刘攽",
        "paragraphs": [
            "世乱争斗繁，废兴不可载。",
            "磨灭几何人，独兹有余爱。",
            "空同气雄武，燕蓟风慷慨。",
            "曾是鞍马间，而为治民最。",
            "桐乡旧墟好，岘首遗碑在。",
            "岁久梁栋倾，地荒松栝大。",
            "古今犹过隙，俛仰成百代。",
            "咨嗟畎亩勤，勋业非永赖。"
        ],
        "title": "刘太尉庙",
        "id": "f7fe60d1-747e-462b-a7f4-94689f213ff8"
    },
    {
        "author": "刘攽",
        "paragraphs": [
            "秋事亦已中，江南故炎溽。",
            "北风三日雨，正气还凄肃。",
            "身老虑深简，官闲睡常足。",
            "庭阴堕长梧，园芳乱新菊。",
            "借书喜未见，酿酒欣初熟。",
            "优游谅卒岁，何用恨幽独。"
        ],
        "title": "欲雨寄张壁",
        "id": "c3905e56-790f-429c-bc92-3fc28883dcc4"
    },
    {
        "author": "刘攽",
        "paragraphs": [
            "繁阴不时解，雨气如深秋。",
            "朝衣始絺葛，暮服乃重裘。",
            "天事亟变易，得为有常不。",
            "如何世上士，欲以全自求。",
            "行身绳墨间，蹜蹜空白头。",
            "唯君可语此，意豪力且遒。",
            "通衢虽泥涂，未至乘扁舟。",
            "兴发骑马来，垫巾故风流。"
        ],
        "title": "雨中寄子直",
        "id": "5466ae67-6be2-4fb4-aefe-38179a121536"
    },
    {
        "author": "刘攽",
        "paragraphs": [
            "休迹异从告，退居乃靡禄。",
            "劳心不治人，寓兴此嘉木。",
            "客来启荆扉，侧砌纷众绿。",
            "名存洛阳品，秀出海南族。",
            "理会意必欢，谁能伤局促。",
            "时当载酒过，三径成幽熟。"
        ],
        "title": "林都官种花",
        "id": "f112fc14-e500-4618-8188-8c34d60b8932"
    },
    {
        "author": "刘攽",
        "paragraphs": [
            "赤日裂石土，万家如烘炉。",
            "君行何事役，似为贫所驱。",
            "埃尘稍去眼，雪景日萧疏。",
            "扁舟乘长风，倏忽遍三吴。",
            "六年羁旅倦，一旦谁扫除。",
            "慎勿忘回首，浩荡江山娱。"
        ],
        "title": "送邵兴宗之丹阳",
        "id": "7ab725a7-04ae-4214-bd8d-039e9d1df5ab"
    },
    {
        "author": "刘攽",
        "paragraphs": [
            "幽意难具陈，静境可因就。",
            "远求涧侧石，置彼窗中岫。",
            "前为嵩华高，侧构衡霍秀。",
            "巖崿倏天成，风烟若神授。",
            "他时看图画，应接颇意究。",
            "气色形似间，人人轻宇宙。",
            "尝闻山林士，既往又不复。",
            "此语我知之，衡茅非所陋。"
        ],
        "title": "作假山",
        "id": "3d056100-3b8a-40ee-a8fe-53fd3edbd584"
    },
    {
        "author": "刘攽",
        "paragraphs": [
            "憩马道傍舍，解衣仍伫立。",
            "四檐庇阴凉，萧萧风气入。",
            "虽云茅茨陋，枕簟亦自给。",
            "已胜鞍马间，筋力苦倦急。",
            "田野归去来，余年犹可及。"
        ],
        "title": "暑行  其一",
        "id": "5d33c6f7-59ac-4ccf-8cdc-a62f4adac425"
    },
    {
        "author": "刘攽",
        "paragraphs": [
            "赤日成畏途，相与逃热行。",
            "中宵寝不安，两舍鸡初鸣。",
            "据鞍寝梦间，堕策忽自惊。",
            "官身跨官马，倦𠙆奈有程。",
            "愧负田野翁，安稳眠到明。"
        ],
        "title": "暑行  其二",
        "id": "fcef3e94-b211-4f48-8f14-f88864803c4f"
    },
    {
        "author": "刘攽",
        "paragraphs": [
            "古人虽千岁，我见如接迹。",
            "今人虽比肩，我视犹异域。",
            "乃知相知情，心识非貌识。",
            "所以识胡君，不得同砚席。",
            "今朝满衣泪，哭君寝门侧。"
        ],
        "title": "伤胡二",
        "id": "bcd7b1b6-8a37-4ca6-a150-0a429c20c0f9"
    },
    {
        "author": "刘攽",
        "paragraphs": [
            "去水不可还，逝者日已疏。",
            "悲忧若沈疴，百药无能除。",
            "英英韶华子，夭夭昔同车。",
            "令德其芬芬，佩玉联琼琚。",
            "舟移悼藏壑，天祝嗟愁予。",
            "蕙兰秀不实，徒见荆棘墟。",
            "含悽抚众稚，吊影还室庐。",
            "高天杳茫茫，日月空居诸。"
        ],
        "title": "伤逝二首  其一",
        "id": "8c068bff-c1da-43f7-9080-a2aa860a920f"
    },
    {
        "author": "刘攽",
        "paragraphs": [
            "我昔曾远游，岁晏不得返。",
            "又尝惧而梦，百怪纷乱眼。",
            "迨今疑若人，虚实未敢辨。",
            "促驾逝将归，惊呼寤何晚。",
            "百年非淹期，愚智俱不满。",
            "彭聃与颜殇，究竟同是短。",
            "愁忧浪无端，衷肠若汤涫。"
        ],
        "title": "伤逝二首  其二",
        "id": "f05a3d7b-95dc-4f19-958c-7d9ca07fb991"
    },
    {
        "author": "刘攽",
        "paragraphs": [
            "访古慕高远，回首笑流俗。",
            "千世得巢父，萧然慨遗躅。",
            "古来知生民，满腹所愿足。",
            "何为让天下，牛口信为辱。",
            "高风渺不嗣，世态日局促。",
            "至今西山翁，耻甘首阳粟。",
            "爱此盈尺泉，百寻莹寒玉。",
            "迁陵复改邑，缺甃常湛绿。",
            "君怀浮云志，尘埃兹可浴。",
            "君有冰炭忧，清泠相为沃。",
            "长涂接周楚，轩盖密相续。",
            "能令贪夫廉，更使贤士勗。",
            "岂如汉阴叟，抱瓮伤窘束。",
            "我游阻胜概，长谣慰心曲。"
        ],
        "title": "巢父井",
        "id": "ddb58287-948b-4a90-a16b-dd8f12de4201"
    },
    {
        "author": "刘攽",
        "paragraphs": [
            "旧闻谪仙人，多以我为似。",
            "三生去来今，惟独变名字。",
            "泊舟姑熟溪，风月不如意。",
            "举头望青山，酌酒聊一醉。",
            "汉宫三十六，当时各自贵。",
            "昭阳与华清，究竟谁为愧。",
            "奴辈不自省，脱靴更谁避。",
            "而令弃贤材，孤负青云器。"
        ],
        "title": "题李白祠",
        "id": "36687826-544b-4dce-b882-c5da394b1348"
    },
    {
        "author": "刘攽",
        "paragraphs": [
            "竟日鉴寒水，泊舟复新月。",
            "浮光镜上下，空寂照毫发。",
            "华星涌波际，人语自天末。",
            "潜鱼跃相闻，去鸟飞渐没。",
            "明生思虑尽，清入心源豁。",
            "洗耳事诚非，濯缨情愈阔。"
        ],
        "title": "宿蔡口",
        "id": "0e5e551f-4449-48f3-8896-fcd7db846633"
    },
    {
        "author": "刘攽",
        "paragraphs": [
            "岁阴已暗去，春色复潜动。",
            "嘉树欲芳华，归鸿杂清哢。",
            "干坤自长久，节物厌迎送。",
            "浊酒欢我愁，浩歌为谁纵。",
            "古人尽流水，世事皆宵梦。",
            "白日少借留，青春亦公共。",
            "举眼向高天，吾谋不能用。"
        ],
        "title": "立春",
        "id": "8b4a3d6d-38b7-4afd-9326-09fd0f54a0e1"
    },
    {
        "author": "刘攽",
        "paragraphs": [
            "纬萧弃明珠，龟手安絣漂。",
            "浮生每殊涂，吹万亦异窍。",
            "传剑不成显，谈舌无与掉。",
            "圜冠岂误身，儒术真寡要。",
            "岁时不我与，壮年更稚少。",
            "白发绿鬓多，班班已盈照。",
            "安排慕无闷，推命独孤笑。",
            "趋愚甘就迂，遣累稍夷峭。",
            "嵯峨天门开，事业寄周召。",
            "登贤如弗及，得士故颇料。",
            "乃知古犹今，孰有贺随吊。",
            "寸善曾不遗，有功辄先调。",
            "骅骝自西极，翠羽出丹徼。",
            "黄钟陋巴歈，文鼎嗤畚篠。",
            "况闻邱园秀，得以虚名钓。",
            "唯忧有道卷，莫敢后时诮。",
            "食苹鹿相呼，在鹤鸡群叫。",
            "饭牛歌何哀，筑巖貌惟肖。",
            "顾予乃迷方，黥劓谁与疗。",
            "章甫期适越，风帆欲逾峤。",
            "敦敦乐瓢箪，耿耿甚荧燿。",
            "聊欢龟曳涂，犹畏牺入庙。",
            "同声邈难期，僻陋常耳剽。",
            "逢君独欣然，夙昔共明诏。",
            "屡闻诸侯辟，复见尚书召。",
            "奈何竟栖栖，尘土翳光曜。",
            "西山悲采薇，鼎食归洒削。",
            "飞将不得封，重侯付嫖姚。",
            "新篇一何工，大巧全众妙。",
            "上言道路勤，山海穷听眺。",
            "次述畴昔游，弁髦迨冠醮。",
            "下云厌屡空，藜藿甘咀嚼。",
            "英贤困奇蹇，为善谁复劭。",
            "譬如饮洪钟，伟量乃能釂。",
            "郑公亦全材，大厦方䆗窱。",
            "珉瑶谢尺璧，丝管让清歗。",
            "同当鹄翻云，肯为鱼在𦌒。",
            "千里由咫尺，西城始春烧。",
            "吾闻天祐贤，柞棫民所燎。",
            "胡为沮溺俦，躬耕老蓬藋。"
        ],
        "title": "次韵和杨叔恬赠郑秘丞",
        "id": "bf66b6de-abd2-4b92-b97b-f717963f1c8e"
    },
    {
        "author": "刘攽",
        "paragraphs": [
            "君家庐山南，云水当户庭。",
            "丈人悬安车，鲵齿头发青。",
            "吏隠粟三釜，繙书十二经。",
            "胡然辞羁旅，大江急扬舲。",
            "太史司马公，老成兼典刑。",
            "周南叹留滞，武库森长扃。",
            "叩关起九州，授简欢真詅。",
            "自兹访都邑，乘兴及郊坰。",
            "清洛湛寒玉，嵩高环翠屏。",
            "宫观想旧躅，丛祠记遗铭。",
            "俗物不挂眼，俚言谁载听。",
            "毕事黄鹄举，翩然问长亭。",
            "念昔始相从，子少予壮龄。",
            "定交自倾盖，结好深鹡鸰。",
            "放怀脱羁馵，高论穷杳冥。",
            "纵博恣叱枭，极饮常虚瓶。",
            "后会十五年，见子云龙廷。",
            "官书职仇校，旧简同编硎。",
            "瓠落无所容，柘弹缘蜻蜓。",
            "河梁一分手，南北如漂萍。",
            "岁月不肯留，瞬息无暂停。",
            "跳丸指飞鸟，急雪看凋蓂。",
            "壮怀益漫漫，衰鬓成星星。",
            "劳生百年间，所恃七尺形。",
            "从衰得老病，讵足称最灵。",
            "而君复何为，疲苶非康宁。",
            "目视乱白黑，奇疮出潜丁。",
            "饮肠日以狭，永夜甘独醒。",
            "南方多奇药，芝术余芳馨。",
            "引年亦多术，何必非豨苓。",
            "往昔志读书，苦心过聚萤。",
            "期以怪幻闻，岂只辨文鼮。",
            "斑白乃自悟，有为皆浊腥。",
            "古来豪杰士，蒲卢祝螟蛉。",
            "埋骨蒿艾间，鬼火犹青荧。",
            "孰知出宇宙，浩荡浮沧溟。",
            "翳昏照白日，幽蛰惊迅霆。",
            "道心不可传，法语容亲聆。",
            "怀君意无涯，永望几涕零。",
            "寄书南飞鸿，矫矫双翅翎。"
        ],
        "tags": [
            "庐山"
        ],
        "title": "寄刘道原秘丞",
        "id": "714bd0af-ba54-4c59-a55b-9ee539f6156f"
    },
    {
        "author": "刘攽",
        "paragraphs": [
            "结发仕明世，四十列朝籍。",
            "汉庭殊多贤，向子每叹息。",
            "羁旅间何阔，相逢头已白。",
            "车马故匆匆，复为北州客。",
            "萧条大河渚，疲瘵空城域。",
            "思得爱人长，而君著吏迹。",
            "去思常蔼然，所居不赫赫。",
            "推此化百里，坐当致繁殖。",
            "常服子路言，有志千乘国。",
            "饥馑师旅余，可使义且力。",
            "由来骋骐骥，历险始尽识。",
            "尚恨此中小，颇复拘绳墨。",
            "太平进取难，子云尝执戟。",
            "金张许史间，无所用奇策。",
            "不如课农桑，絃歌树风绩。",
            "无由之武城，赠诗慰相忆。"
        ],
        "title": "送杨秘丞",
        "id": "b2b1c552-2c97-48d5-ad6a-6d063e351bad"
    },
    {
        "author": "刘攽",
        "paragraphs": [
            "丈人发如漆，筋力不知老。",
            "七十置官归，时人以为早。",
            "多公逍遥志，所向豁怀抱。",
            "虽云容膝安，不减专城好。",
            "忘机睨云水，寓兴植芳草。",
            "世故不经听，尘轨从却扫。",
            "壮子官瀛洲，济美擅词藻。",
            "亲欢适为主，家事意承考。",
            "古云陶渊明，避俗非达道。",
            "息交以绝游，自处何枯槁。",
            "公为乡先生，里邑每倾倒。",
            "一言可镇浮，不啻千金宝。",
            "宦游失门户，驽蹇悲栈皂。",
            "祝身得如公，每食心再祷。"
        ],
        "title": "题孙昌龄归来亭",
        "id": "cc391af8-723d-466c-8b06-617796e7e5c0"
    },
    {
        "author": "刘攽",
        "paragraphs": [
            "种田江南岸，六月才树秧。",
            "借问一何晏，再为霖雨伤。",
            "官家不爱农，农贫弥自忙。",
            "尽力泥水间，肤甲皆痏疮。",
            "未知秋成期，尚足输太仓。",
            "不如逐商贾，游闲事车航。",
            "朝廷虽多贤，正许赀为郎。"
        ],
        "title": "江南田家",
        "id": "d3accd8a-fa6c-41a7-bcfb-7aea22ed9b50"
    },
    {
        "author": "刘攽",
        "paragraphs": [
            "我兄昔高第，时论推捷敏。",
            "由也政事科，五人实亲近。",
            "古者邦诸侯，今之县令尹。",
            "试材非不难，善政知所蕴。",
            "投虚刃若新，利刜钟已泯。",
            "遂驰能者声，肯作俗士窘。",
            "高堂久颓挫，往者尝隠忍。",
            "即事新栋梁，开轩凌隠嶙。",
            "后凋拔天材，破的见标准。",
            "山川濯襟尘，药饵纡客轸。",
            "呜呼九州间，胜事岂有尽。",
            "向观松桧姿，稍欲死蒿堇。",
            "始知巖穴士，自古须汲引。",
            "愿赋嘉树诗，为公广招隠。"
        ],
        "title": "寄题萧山岁寒堂直己亭",
        "id": "778f8ec4-3c38-4cb4-aef2-1e43d4b69364"
    },
    {
        "author": "刘攽",
        "paragraphs": [
            "构亭彼为谁，高士自相与。",
            "与游皆可人，与言是真语。",
            "与醉不独醒，与歌从和汝。",
            "与忘形骸迹，与偕同出处。",
            "实与不待求，久与非强许。",
            "世涂异冰炭，咫尺或龃龉。",
            "开此与者风，宁当转弃予。"
        ],
        "title": "与亭",
        "id": "b3bfbb60-5e76-409f-82be-e60990844f2d"
    },
    {
        "author": "刘攽",
        "paragraphs": [
            "结束大使车，张旜理轻策。",
            "八荒已信浮，万里无直责。",
            "由来昆弟欢，庸非一日积。",
            "冠带引弓民，长城限疆埸。",
            "边人安昼眠，老不逢斗格。",
            "将帅剽甲兵，褒衣垂韨縌。",
            "金缯出王府，百万载书籍。",
            "候馆如鱼鳞，相望交国客。",
            "外门名家驹，长大俨且硕。",
            "诵诗三百篇，岂减崔亭伯。",
            "斯焉思无邪，群书矧探赜。",
            "指掌幽冀州，左右皆阡陌。",
            "皇华一何远，区脱为我役。",
            "前驱弩在覢，郊候抹红额。",
            "天声畅无外，不必关塞斥。",
            "但看书同文，依然具点画。",
            "夷羞珍湩酪，胡舞喧匏革。",
            "猎围得狐兔，割鲜亦奚择。",
            "儒生自古贵，忠信行蛮貊。",
            "虽令博望侯，何敢轻逢掖。"
        ],
        "title": "次韵穆父送仲至使北",
        "id": "ca5d101b-76e0-4805-906b-c202f3ef3e19"
    },
    {
        "author": "刘攽",
        "paragraphs": [
            "太紫异垂象，河洛殊出符。",
            "卜食绵往祀，宅中雄别都。",
            "旋宫千万门，层城十二衢。",
            "佳丽帝王州，爽垲神明区。",
            "过位思自饬，檐阙在必趋。",
            "琉璃映瓦翼，玱琅耀金铺。",
            "白日互蔽亏，凉风倏来苏。",
            "仰视制作雄，疑有神物扶。",
            "始知壮丽功，不使来世逾。",
            "择材自千章，衒巧非一图。",
            "傥无日新美，何以除规模。",
            "西宾尚余谕，望幸犹踟蹰。",
            "何当树翠华，万玉趋赤涂。"
        ],
        "title": "西都大内作",
        "id": "200e2d21-d13b-41b6-9c4a-bbb89a09fff7"
    },
    {
        "author": "刘攽",
        "paragraphs": [
            "丈夫老益壮，鬓毛岂知秋。",
            "多君志慷慨，不避千里游。",
            "跃马过黄河，北视三四州。",
            "要官在东序，河图间天球。",
            "古来功名人，未就不肯休。",
            "譬如凿空使，尚致安石榴。",
            "况今南亩民，往往东西流。",
            "还定安辑之，千仓仍万辀。"
        ],
        "title": "慈孝寺送顾待制次韵和孔舍人",
        "id": "9fd92dea-2052-4395-9d23-e5b8eeba89e1"
    },
    {
        "author": "刘攽",
        "paragraphs": [
            "清源注长波，萦回十里内。",
            "泓澄鉴群物，杂细分毛介。",
            "旱岁未尝减，隆冬方可爱。",
            "传云五龙旧，疑有神物在。",
            "惜此去人近，久随荆棘废。",
            "赏心一朝同，版筑四面会。",
            "凿池两汉集，抗榭群山对。",
            "种花渐成蹊，栽竹俄自倍。",
            "荷芰入四邻，鸥鸟盈千辈。",
            "鱼游明镜中，人语红尘外。",
            "眷兹仁智乐，况乃登临最。",
            "沧浪欢濯缨，药饵劝飞盖。",
            "讼闲固材胜，神逸自形泰。",
            "愿言载笔间，屡得从公迈。"
        ],
        "title": "新作西池呈王守",
        "id": "935bf903-9df2-4761-af0c-c4d62fb09f16"
    },
    {
        "author": "刘攽",
        "paragraphs": [
            "出郭已清思，浮舟暂长啸。",
            "水云两涵泳，青翠相照耀。",
            "赏心随值遇，物色相顾召。",
            "逍遥忘回期，顷刻揽众妙。",
            "白鸥亦知机，潜鱼不可钓。",
            "飞沉信乐然，回首寄一笑。"
        ],
        "title": "泛舟",
        "id": "7def7ed3-da8d-4d20-b6b8-05899e1f7189"
    },
    {
        "author": "刘攽",
        "paragraphs": [
            "清池堪百亩，珍木多十围。",
            "灌泉昔未盈，移树今更肥。",
            "境豁自心匠，宴游及韶辉。",
            "居然坐高斋，不减临郊扉。",
            "青旗贳冻酒，春服成单衣。",
            "游人半童叟，好鸟偕鸣飞。",
            "彤襜照银章，宾从相因依。",
            "置觞面高轩，密坐罗芳菲。",
            "清笳急鸣鼓，红粧耀迟晖。",
            "澄潭止可鉴，画檝相与挥。",
            "曳裾载笔简，自顾才也微。",
            "之子倾盖贤，赏心谅云稀。",
            "长歌善必赓，旧令繁勿违。",
            "徒令夕阳暝，不醉终无归。"
        ],
        "title": "和黄节推陪王守泛舟",
        "id": "caef4718-855b-4459-b212-62ba841a133e"
    },
    {
        "author": "刘攽",
        "paragraphs": [
            "川形直如线，川水疾如箭。",
            "扁舟急鸣橹，顷刻异州县。",
            "晤语不及闻，注视目已眩。",
            "川后扈予桡，黄鹄莫我先。",
            "客行自超越，快意令人羨。",
            "寄语幽并儿，勿夸鞍马便。"
        ],
        "title": "舟行",
        "id": "a1b769a8-1e25-4cd5-95a5-e5ad4f63e3f1"
    },
    {
        "author": "刘攽",
        "paragraphs": [
            "献玉晚见售，刺虎有余勇。",
            "宦游四十年，老发成种种。",
            "乘轩非不荣，半刻未为冗。",
            "而有田园归，末路益光宠。",
            "平湖澹空阔，古木俱秀耸。",
            "樵斧间渔舟，稻畦连麦陇。",
            "田舍易所求，达生厚自奉。",
            "晏眠胜饮冰，一笑异将恐。",
            "予亦濩落人，不知物外重。",
            "卖书问东家，此计行接踵。"
        ],
        "tags": [
            "西湖"
        ],
        "title": "题卞大夫西湖所居",
        "id": "ffc99fc6-64e7-455d-a449-8739268cbc1b"
    },
    {
        "author": "刘攽",
        "paragraphs": [
            "辞满苦不早，独往始为勇。",
            "闻君湖上田，二顷容五种。",
            "力农有休期，杂费宁谓冗。",
            "岁事副夙心，素封弥假宠。",
            "若人寿者相，眉豪耳秀耸。",
            "陶公请息交，林类歌面陇。",
            "诸侯非得友，明诏期不奉。",
            "丛茂鸟所安，渊深鱼勿恐。",
            "由来浮云志，九鼎未加重。",
            "胡为突不黔，憔悴摩顶踵。"
        ],
        "title": "重用前韵赠卞大夫",
        "id": "604087ec-0b9b-4ef8-85c5-45960c8fa58c"
    },
    {
        "author": "刘攽",
        "paragraphs": [
            "移舟次北渚，风水亦有说。",
            "隠几见群山，昂头看新月。",
            "田舍烟微茫，江船火明灭。",
            "夕阳归鸟尽，入夜人语绝。",
            "劳生间忧虞，各自有怡悦。",
            "趣取一时欢，谁能问蛮越。"
        ],
        "title": "江行",
        "id": "e1e422a2-f22f-46f2-bb15-6217cabcedb1"
    },
    {
        "author": "刘攽",
        "paragraphs": [
            "王屋连太行，重关束其左。",
            "自古悲摧轮，多君识高卧。",
            "凿泉深百尺，养竹成万个。",
            "诗书满高屋，谈笑惊四座。",
            "人常求赢余，世每敝名货。",
            "看君逍遥风，陶阮不远过。"
        ],
        "title": "题刘羲叟著作泽州园亭",
        "id": "5f7cf1aa-337e-4322-af00-d4204cb647d1"
    },
    {
        "author": "刘攽",
        "paragraphs": [
            "落泉无时休，泄云常自还。",
            "居然万峰秀，共此亭户间。",
            "擘华力何壮，凿陇巧已艰。",
            "造幽非近规，会心宁愧颜。",
            "朝扉面苍苍，夜枕听潺潺。",
            "莳以松桂藂，葱翠皆可攀。",
            "长歌发真赏，锦绣先斓斑。",
            "座客齐起予，清玉联玦环。",
            "夙龄慕远游，未能遍人寰。",
            "学仙理茫昧，遁俗事间关。",
            "风波天一隅，不到三神山。",
            "终当振衣往，对境聊自闲。"
        ],
        "title": "次韵",
        "id": "a6928f22-9444-408d-99d2-cd1a04b42542"
    },
    {
        "author": "刘攽",
        "paragraphs": [
            "儒术喜迂阔，学官每留滞。",
            "君侯诚百一，才智两自异。",
            "新书三十章，慷慨天下事。",
            "每闻一篇奏，左右称万岁。",
            "峨峨蓬莱山，册府上帝秘。",
            "䌷书必英才，念子方历试。",
            "前此三数公，致身自容易。",
            "心知青云路，已识翰飞地。",
            "岂独铅椠间，是正琼瑶字。",
            "顾念倾盖交，寂寞弹冠意。"
        ],
        "title": "贺吴九",
        "id": "a23c1ca3-2329-44c0-953a-473deb6b9c8b"
    },
    {
        "author": "刘攽",
        "paragraphs": [
            "覆杯坳堂上，儿戏种莲芰。",
            "自怜守甔石，及物功已细。",
            "虫鱼共涵泳，苹萍生自恣。",
            "清澄照毛发，列宿镇三四。",
            "炎风久无雨，淮海日腾沸。",
            "岂不潜蛟龙，莫肯救憔悴。",
            "惜哉万里波，贻此升斗愧。",
            "人当问能否，何必嫌小器。"
        ],
        "title": "盆池",
        "id": "39349a82-245e-4a66-89fa-28f7224169b2"
    },
    {
        "author": "刘攽",
        "paragraphs": [
            "退之谪阳山，始得区生喜。",
            "其后迁揭阳，颇复称赵子。",
            "穷荒非人境，瘴海绝涯涘。",
            "亲识久去眼，此言不到耳。",
            "所欢诚易为，未必尽洵美。",
            "谕如逃虚空，闻人足音尔。",
            "我来衡山阳，情况本异此。",
            "一意等万殊，何尝分远迩。",
            "四海皆兄弟，蛮貊固州里。",
            "而于择友间，颇戒不如己。",
            "乃得黄夫子，风韵淡如水。",
            "为学本之性，言文贯于理。",
            "遗我累幅书，磊落字盈纸。",
            "不诡亦不矫，不华仍不俚。",
            "胡为连城珍，韫藏匵与匦。",
            "赏心一何快，区赵非所拟。",
            "昔我在朝廷，尝得二三士。",
            "声名未振发，自任以为耻。",
            "于今复何能，有志而已矣。",
            "譬将助飞迁，身方在泥滓。",
            "作诗写吾心，词殚意未已。"
        ],
        "tags": [
            "衡山"
        ],
        "title": "赠黄安期推官",
        "id": "41f6c129-f983-4297-9f01-f1a9718c4ea2"
    },
    {
        "author": "刘攽",
        "paragraphs": [
            "简服车马轻，出郭尘埃远。",
            "况兹偶同好，慵惰重推挽。",
            "寿宫如屯云，重门谨关键。",
            "五城十二楼，瑶池芙蓉苑。",
            "境深日迟永，天近春纤婉。",
            "异花秀烨烨，弱柳垂宛宛。",
            "初从钧天游，列帝皆龙衮。",
            "俗骨已屡惊，凌虚翻自忖。",
            "却逢桃源客，笑语何缱绻。",
            "尚留樵叟棋，竞劝胡麻饭。",
            "金醴泛余杯，芝英饵丰本。",
            "平生此游胜，余恨相知晚。",
            "重来恐已迷，尽兴仍忘返。",
            "群公谪神仙，吏隠亦肥遯。",
            "尚平夙昔志，读易明益损。",
            "宁知五岳期，不待越崖巘。",
            "何当谢羁束，相与同息偃。"
        ],
        "title": "同韩持国游五岳观时原甫暨诸公先在因寄江邻几梅圣俞",
        "id": "5f632c29-8b59-4443-8410-bd1db05f1b68"
    },
    {
        "author": "刘攽",
        "paragraphs": [
            "林卧霄露清，仰观众星晖。",
            "上天垂光彩，楼观何参差。",
            "阁道绝银汉，华盖临紫微。",
            "凝神云霓表，忽与汗漫期。",
            "整衣阊阖门，濯足牛女矶。",
            "酌酒援北斗，鼓箑招南箕。",
            "极意谢嚣烦，尘世良喧卑。"
        ],
        "title": "夏夜露坐",
        "id": "d8c11b51-b6fe-42b9-9179-1b69eb937571"
    },
    {
        "author": "刘攽",
        "paragraphs": [
            "雨后炎氛减，空堂起清凉。",
            "萧萧野风声，淡淡孤月光。",
            "晚睡梦亦短，常苦秋夜长。",
            "停灯览群书，坐以待未央。",
            "鸡犬互争栖，邻里舂黄粱。",
            "中夜寂无喧，蟋蟀鸣我傍。"
        ],
        "title": "雨后",
        "id": "775467b3-1a4a-4a02-bf2c-b795b69d2757"
    },
    {
        "author": "刘攽",
        "paragraphs": [
            "山林忍长饥，君门不易入。",
            "今时行路难，自古志士泣。",
            "范生岷峨秀，学古名字立。",
            "流沙万里驹，未恨晚羁絷。",
            "一命吏瓯越，扁舟去乡邑。",
            "文学亦备员，海禺更卑湿。",
            "扬帆下三峡，南斗安可挹。",
            "问津颇浩荡，蹈险实蹇涩。",
            "吾闻养贤俊，不但糠籺给。",
            "乃知黄金台，始隗众士集。",
            "送行勿惆怅，人寿期七十。",
            "古来功名士，白发亦可及。",
            "因君谢张老，青紫未易拾。",
            "且当黄鹄举，不尔玄蛇蛰。"
        ],
        "title": "送福州范文学兼寄张宜",
        "id": "2f9e65fb-ba0b-4e46-8710-63f98eb4ccf2"
    },
    {
        "author": "刘攽",
        "paragraphs": [
            "衰老不择交，倾怀未尝悔。",
            "非吾相知心，亦有中获罪。",
            "谁能若楸柏，雪霜不变改。",
            "自念孤剑心，炯然镇长在。",
            "识君始恨晚，及此将十载。",
            "相与忘形骸，依然见乐恺。",
            "翔凤刷羽仪，天真辉文彩。",
            "清泉濬长源，滥觞已自倍。",
            "乘间辄相过，慰我胸傀礧。",
            "使我意轩昂，脱我中心痗。",
            "今君官南州，扬帆尽淮海。",
            "腰绶盘青緺，儿衣间缯彩。",
            "兰羞当及时，倚门方有待。",
            "一值归飞鸿，寄声尚无怠。"
        ],
        "title": "送孙巨源",
        "id": "f33aeb8d-1d99-483a-8381-9ab1e2ff77f1"
    },
    {
        "author": "刘攽",
        "paragraphs": [
            "城隅见连山，苍翠横座中。",
            "白云卷霄汉，千叠张屏风。",
            "此地有佳致，望望情不穷。",
            "忽如出尘寰，相对前后峰。",
            "古墙有石色，草树仍蒙笼。",
            "樵隠事不一，养疴方易容。"
        ],
        "title": "登城望山",
        "id": "305262fd-2181-428b-b5e5-dc5c1ceb29b9"
    },
    {
        "author": "刘攽",
        "paragraphs": [
            "昧旦从吏役，中昃既休闲。",
            "慨然田野兴，策马从近关。",
            "谢公虽朝裾，雅意存东山。",
            "相期物外游，待我季孟间。",
            "晴阳煦烟郊，蔼蔼春气还。",
            "南溪已浮冰，乱石声潺潺。",
            "意得境弥好，形劳心讵艰。",
            "名园得暂息，奇树多可攀。",
            "去水贯林竹，脩篁夹澄湾。",
            "波光龙蛇行，微风鸣佩环。",
            "窄径偶深入，交柯存勿删。",
            "并流一长啸，照影清心颜。",
            "胜事岂有尽，向此同蒯菅。",
            "发兴自我辈，忽如远尘寰。",
            "严城迫归鞅，夕阳稍朱殷。",
            "后游期不忘，秀卉春斓斑。"
        ],
        "title": "同谢二兄弟游城南王氏园坐竹中水上",
        "id": "5b643ad8-6be1-46ec-9db5-f005dd5cff7b"
    },
    {
        "author": "刘攽",
        "paragraphs": [
            "伐树圣不忧，夺鬲贤不羞。",
            "士生志四海，外物非预谋。",
            "乘流既孤逝，择廕方暂休。",
            "俱非田园归，而愧乡党投。",
            "卜室远人境，开门面良畴。",
            "车马寂不喧，水火仍易求。",
            "主人邦之良，高义逾九秋。",
            "倾盖仍旧交，食薇亦愿留。",
            "如何干旄诗，千载令更酬。"
        ],
        "title": "颍州始居",
        "id": "dab49cdf-4ef2-441c-b3c9-e568493b6518"
    },
    {
        "author": "刘攽",
        "paragraphs": [
            "贫贱智不远，终年谋一身。",
            "北堂甫成冬，西轩已送春。",
            "开窗纳清风，扫地祛凝尘。",
            "今是觉昨非，会意成日新。",
            "一悟蓬荜兴，寄言当世人。",
            "时事亦寒暑，无为迷旧津。"
        ],
        "title": "春葺所居",
        "id": "a68d4231-40ce-4052-a4a3-4347a59cffe8"
    },
    {
        "author": "刘攽",
        "paragraphs": [
            "三川帝王宅，二周冠盖都。",
            "上公厘德化，多士盛中区。",
            "是年诏有司，使献贤能书。",
            "传纳事匪易，吾与夫子俱。",
            "率马仰骐骥，治玉惭礛䃴。",
            "同舟共艰难，倾盖聊欢娱。",
            "浮云俨高冠，白雪纷长裾。",
            "驰辞若波涛，掌握皆明珠。",
            "诋诃讵敢然，倚办实有须。",
            "从子骖之靳，相与步骤趋。",
            "棘围似南宫，大暑临通衢。",
            "不遗老成人，颇多君子儒。",
            "丞相顾而叹，里闾共称誉。",
            "狂士或妄谈，众人皆揶揄。",
            "至今颇自矜，快意胜过屠。",
            "不言世所无，请问谁弗如。",
            "微官苦绳墨，离别天一隅。",
            "向风愿相从，不及单飞凫。",
            "云中多宾鸿，河中多鲤鱼。",
            "契阔诚未忘，寄声当勿疏。"
        ],
        "title": "寄傅推官尧俞",
        "id": "62b8aaeb-ae59-4f06-9fb9-6f08d86b8934"
    },
    {
        "author": "刘攽",
        "paragraphs": [
            "车马何籍籍，相从城南陌。",
            "大第鏁名园，朱闳间素壁。",
            "即事览胜槩，抚旧叹陈迹。",
            "零落归山丘，慨咤西州客。",
            "春风几时还，顾盼生颜色。",
            "杂英缀初红，宿荑吐新碧。",
            "故池无还波，乔树实自昔。",
            "赏心及兹辰，缅想缔构力。",
            "十千置尊酒，玉斗雪霜白。",
            "饮醉半欢哀，浩歌怀感激。",
            "天地亦旅人，川谷故变易。",
            "欢娱瞥过目，百年犹暂觌。",
            "即令西驰晖，稍复向禺昃。",
            "我辈不尽兴，将为后时惜。"
        ],
        "title": "和原甫同诸公饮郇公园",
        "id": "1b95c3d5-bf24-45f1-9992-e0f1fe2ea157"
    },
    {
        "author": "刘攽",
        "paragraphs": [
            "羁鸟能择木，游鱼知赴渊。",
            "飞沈岂异志，行止私自怜。",
            "玩世本无术，辟人庸得贤。",
            "卜居幸乐国，负郭依良田。",
            "心与地俱远，我徒共熙然。",
            "生涯亦何有，聊以忘吾年。"
        ],
        "title": "颍州和永叔",
        "id": "faffb4c3-49a9-4355-a7d8-e9cc683fbbd8"
    },
    {
        "author": "刘攽",
        "paragraphs": [
            "骤雨堕河汉，烈风振南箕。",
            "秋阴变萧爽，重此田野期。",
            "森木蔽严籞，交流会清池。",
            "幽鹭起丰草，鸣蝉嘒乔枝。",
            "客车忽已远，樽酒难重持。",
            "谁令语言适，冞作别后思。",
            "夕霁归马轻，叩户仙真祠。",
            "羽人披衣笑，官殿凉参差。",
            "黄鹄自飞来，青竹方可骑。",
            "相从岂无术，望君隔前陂。"
        ],
        "title": "送谢大城南还游集禧观寄谢大得箕字",
        "id": "16856e6e-834d-4eb2-a8db-b30f25a5dde6"
    },
    {
        "author": "刘攽",
        "paragraphs": [
            "幼学慕高远，读书不求解。",
            "志为逍遥游，耻以声名卖。",
            "宁从子桑简，不愿伯夷隘。",
            "未常忧瓠落，岂复顾机械。",
            "遯时良无闷，涉俗适得怪。",
            "但使心休休，那论行夬夬。",
            "世涂剧坎穽，人理甚蜂虿。",
            "低颜费将迎，非意成睚眦。",
            "铁冠喜弹画，法吏乐罥絓。",
            "洗濯出瘢痍，丹青恣描画。",
            "抗言畏不伤，奉职谓匪懈。",
            "指擿本无瑕，销铄缘鼓韛。",
            "群嬉更啸呼，斗巧逾狡狯。",
            "抵巇加捷翻，取必期称快。",
            "上恩初优假，一眚犹纵解。",
            "虽蒙三面宽，未免六翮铩。",
            "全生愧液樠，有道羨瘖瞆。",
            "失马未必悲，堕甑何足喟。",
            "后皇物群生，大块为之噫。",
            "在盈或时亏，有支那可坏。",
            "行苇无践履，甘棠勿翦拜。",
            "犹将采葑菲，讵有弃菅蒯。",
            "宁当置韶濩，始欲荐任韎。",
            "厌饫椒与兰，玩惜饐而餲。",
            "宿名守枯槁，知命遗芥蒂。",
            "猖狂蹈大方，屈服嗌若喝。",
            "腰舟虽云慎，吹虀亦已惫。",
            "既往诚无追，有来当自戒。",
            "萧萧鬓毛改，杳杳岁月迈。",
            "愚谋向千失，晚悟犹一洒。",
            "龟手世絣絖，支离保鍼茝。",
            "鬻渡学操舟，闭肆从问卦。",
            "念皆贤者为，亟闻古人话。",
            "有田倚江湖，往岁成亩浍。",
            "还归岂无图，绪业颇未败。",
            "采菰仍得鱼，种榆因及薤。",
            "小屋蔽蓬茅，大囷输精稗。",
            "逢迎具壶浆，称贷偿私债。",
            "暑从泉流濯，寒有檐日晒。",
            "何苦事明经，区区矜地芥。"
        ],
        "title": "书怀",
        "id": "6de970e3-3d14-4318-b3a8-d09a0ba77bf3"
    },
    {
        "author": "刘攽",
        "paragraphs": [
            "枣下人不行，四旁生蒺藜。",
            "秋来见成实，粲粲青红垂。",
            "敲树落碧瓦，溅石投赤矶。",
            "纷纷竞口实，聊混儿女为。",
            "树上已空枝，树下亦有蹊。",
            "人事但如此，桃李真自欺。"
        ],
        "title": "剥枣",
        "id": "87a3cabe-e1ad-4df2-b7bc-b822f654e5b8"
    },
    {
        "author": "刘攽",
        "paragraphs": [
            "古潭苍苍照毛发，龙藏水心波色活。",
            "风雷如在石壁下，有时云雨何仓卒。",
            "今年天旱百昌死，神物亦恐俱埋没。",
            "南人厌龙抱珠睡，骈舟伐鼓探龙窟。",
            "皆言龙惊当上天，九河翻雨石涌泉。",
            "君不见朝来积水上，鱼鼈死尽龙安眠。"
        ],
        "title": "赤甲竞渡",
        "id": "22ba61ff-9b3b-4e61-85b2-2fcef6fe32a0"
    },
    {
        "author": "刘攽",
        "paragraphs": [
            "积雪犹残雨复新，正朝日晦只逡巡。",
            "浮云未省见白日，细草何事知青春。",
            "杖藜苦恨泥污客，解衣生憎寒著人。",
            "迁鶑来燕势未可，天意靳靳留芳辰。"
        ],
        "title": "酴醿轩雨中",
        "id": "49112f80-2fc7-4c6c-868c-1b38f10c0290"
    },
    {
        "author": "刘攽",
        "paragraphs": [
            "朱门深沈十二戟，高槐蔽庭有佳色。",
            "今时督府雄汉魏，鲁国太山四千石。",
            "读书作文五十年，齿牙脱落头半白。",
            "平生心事竟何许，衮衮簿书为报国。",
            "吾衰不复梦周公，闻道家丘居在东。",
            "垂老才为少司寇，杀一正卯那为功。",
            "诗书误身既可信，却忆扛鼎之重瞳。",
            "宰割山河一何壮，指麾天地如回风。",
            "背关怀楚更龌龊，沐猴而冠涂遂穷。",
            "区区诸老为城守，头胪晓入旌旗红。",
            "鲁人之皋乃自昔，犹复絃歌一亩宫。",
            "圣贤万事尽有命，世人何用夸材雄。",
            "府丞久吏掾史健，时雨霑足年谷丰。",
            "深居闭合不复出，曲肱甘寝日正中。",
            "昔闻汲黯淮阳亦如此，乃不及舞文巧诋为诈忠。"
        ],
        "title": "在郡作",
        "id": "1f4db8cb-0f31-4860-a582-63605d6d9802"
    },
    {
        "author": "刘攽",
        "paragraphs": [
            "汉皇初厌蹙鞠劳，侍臣始作弹棋戏。",
            "东方诸公盛得名，魏文以来称绝技。",
            "后宫粧奁乃可为，客著葛巾尤更奇。",
            "谁令朱墨异贵贱，百世纷纷无已时。",
            "君从何处得此局，石理温华莹寒玉。",
            "山形四隤涧谷深，别将望秦森在目。",
            "少年博戏日益新，古事不复传今人。",
            "君能兴此亦先觉，辟雍老儒悲绝学。"
        ],
        "title": "杨之美弹棋局歌",
        "id": "ca07bb02-e04d-4319-9995-1ed83db3dfe1"
    },
    {
        "author": "刘攽",
        "paragraphs": [
            "出城问穷僻，负郭正潇洒。",
            "主人著书长闭关，嘉树当门宜系马。",
            "下马上堂还读书，新诗古琴双起予。",
            "昏鸦栖鸡欲敛翼，兴尽将去犹须臾。",
            "徒见城中轩冕客，不如吾人一逢掖。",
            "安得茅茨同里居，子在东阡我南陌。"
        ],
        "title": "过王氏弟兄",
        "id": "61247718-18ad-41c4-aed4-15eebc9c4cc6"
    },
    {
        "author": "刘攽",
        "paragraphs": [
            "汉家金缯抚绝域，远夷畏威亦怀德。",
            "南琛北珍不自惜，译官贾人多未识。",
            "此胶出从辽水鱼，居人钓鱼取专车。",
            "秋风时节候可折，白羽铺缀随呵嘘。",
            "赤车使者来穹庐，并鞶玉玦通函书。",
            "黄河之清那可竢，美人红袖应时须。",
            "丈夫辛勤万里外，少妇深闺苦凝待。",
            "京兆眉怃传长安，翠钿彩饰令人爱。",
            "凤凰得髓麟取角，将来续弦弦不觉。",
            "更嗟珍物空传名，欲倩张骞问方朔。"
        ],
        "title": "和陆子履鱼胶亦名阿胶可以羽箭又宜妇人贴花钿",
        "id": "b13179c3-0c3c-4e00-94da-5abcc4d681f7"
    },
    {
        "author": "刘攽",
        "paragraphs": [
            "武皇听歌长太息，倾城不难难绝色。",
            "连娟脩嫮果自得，三十六宫宠无敌。",
            "君不见孝宣既没王业衰，优游时事牵文辞。",
            "延寿丹青最叵信，无盐侍侧捐毛施。",
            "此时昭君去宫掖，边风侵肌雪满碛。",
            "穹庐旃墙烧𤑺蠡，琵琶怨思胡笳悲。",
            "犹怜敌情不消歇，子孙累世称阏氏。",
            "传闻汉宫翻可愁，纨扇绿衣长信秋。",
            "燕啄皇孙两悽恻，当时无事成深仇。",
            "覆杯反水难再收，深渊瞬息为高丘。",
            "尘沙萧条猛虎塞，边民独记和亲侯。"
        ],
        "title": "昭君怨戏赠",
        "id": "035bf09d-0e4b-45e2-86a4-ca8991152d3c"
    },
    {
        "author": "刘攽",
        "paragraphs": [
            "春波淫淫泉脉清，揵菑作担芳草生。",
            "女桑柔弱欲动色，落枝投斧声敲铿。",
            "山前一雨杏花白，布谷来往相和鸣。",
            "秋千系树径路熟，童稚翁妪欢逢迎。",
            "田家此乐世岂知，人生所急食与衣。",
            "计谋虽拙日有效，筋力无余身得为。"
        ],
        "title": "春日",
        "id": "ba681022-ae9b-49e0-9be2-a88e5f8b5a06"
    },
    {
        "author": "刘攽",
        "paragraphs": [
            "鄙夫平居常叹息，蓟门幽都皆绝域。",
            "安得猛士守北方，力排敌人复禹绩。",
            "田生手携朔漠图，丹书万里之强胡。",
            "挂图高堂素壁上，壮或阴山来坐隅。",
            "长城迢迢属沧海，古塞历历生黄榆。",
            "纵横指顾皆旧物，抚事慨时惊呼。",
            "太平壮士多虚死，念君避胡来万里。",
            "九关深沉虎豹恶，布衣何由说天子。",
            "卷图还君意黯然，咄嗟世事非余耻。"
        ],
        "title": "幽州图",
        "id": "14384dbd-5d9e-47cf-a096-faa9968507b5"
    },
    {
        "author": "刘攽",
        "paragraphs": [
            "灊山隠居七十四，绀瞳绿发初谢事。",
            "腹中灵液变丹砂，江山幽居连福地。",
            "彭城为我驻三日，明月满船同一醉。",
            "丹青细字口传诀，顾我沉迷真弃耳。",
            "来年四十发苍苍，始欲求方救憔悴。",
            "他年若访灊山居，慎勿逃人改名字。"
        ],
        "title": "送王仲素寺丞归灊山",
        "id": "e80e7bf0-dcbb-4eb4-aebb-7a57ba0375e6"
    },
    {
        "author": "刘攽",
        "paragraphs": [
            "城中凿井非不深，苦泉欲饮先烦心。",
            "天生颍水似碧玉，盛夏一酌逾千金。",
            "野童絜壶不盈斗，清能照眉甘适口。",
            "未曾一饭过闾里，犹以空瓶累川后。"
        ],
        "title": "汲颍水",
        "id": "7e670c7b-ced3-452c-b067-8a315f5c2336"
    },
    {
        "author": "刘攽",
        "paragraphs": [
            "大行宫车千乘强，翠华晚驾烟苍苍。",
            "龙髯堕地长秋草，白云悠悠飞帝乡。",
            "先驱轶出塞门外，天宇寥廓初无傍。",
            "凄风疾雨走道路，万灵奔走谁非常。",
            "汉家德泽遍四海，戎夷执绋虚边疆。",
            "翾飞啄息愿效死，以彼壤穴皆容光。",
            "词臣宗功笔力壮，感激顾遇思揄扬。",
            "周宣中兴在云汉，武皇最著惟宣防。",
            "道旁老翁话旧事，面目黧黑情摧伤。",
            "赐缣如雪身独得，无衣自幸方同裳。",
            "桑田变海不可测，恸哭白日悲风长。",
            "君不见封禅之君皆不死，岂以衣冠之葬疑轩皇。"
        ],
        "title": "次韵范内翰西圻老人诗",
        "id": "79f5a778-6db6-433c-9cd3-df93ff919d3a"
    },
    {
        "author": "刘攽",
        "paragraphs": [
            "长安材豪雄五都，五陵意气谁能除。",
            "作人不入游侠窟，寓兴聊从草隶书。",
            "崩崖坏山出众宝，石刻鼎铸周秦余。",
            "江东诸家擅逸气，宜官钟蔡几不如。",
            "腾龙翥凤动光彩，渌池滉漾华芙蕖。",
            "石生临书得微妙，神凝意会下笔初。",
            "浓纤巧致若出一，老庖利刃投空虚。",
            "人间流传不得辨，锦囊玉轴争贮储。",
            "以兹得名号醉墨，聊取胜事题精庐。",
            "岂与西山少年辈，射猎狐兔夸里闾。",
            "杜陵诗仙有祖风，笔洒云雾挥琼琚。",
            "我今才薄厌数语，勉力和歌惭起予。"
        ],
        "title": "和苏子瞻韵为石苍舒题",
        "id": "f52ff799-faf9-4d70-8ac6-d111a522c699"
    },
    {
        "author": "刘攽",
        "paragraphs": [
            "汉朝名臣有傅伯，谏诤由来犯颜色。",
            "兰台下笔不自休，义阳封侯勇无敌。",
            "石渠昨者承明直，虎符今为二千石。",
            "邀我请赋草堂诗，草堂欲归那可得。",
            "太行之上无高山，济水之外无清源。",
            "闻君筑居山水际，清高正为君家言。",
            "上有无心之云出幽谷，下有劲节之竹森寒玉。",
            "四邻空地犹几许，容我东西一茅屋。"
        ],
        "title": "傅尧俞草堂歌",
        "id": "9ab16007-b663-4d70-aef9-5cda83d46d15"
    },
    {
        "author": "刘攽",
        "paragraphs": [
            "秦山十月朔风起，寒巖萧萧虎携子。",
            "樵苏绕山不敢采，赤豹黄罴相向死。",
            "关西少年勇似飞，白羽利镞黄金机。",
            "解胸陷脰心应手，功名一决何辞危。",
            "坐皮食肉已自快，况复猛毅充提携。",
            "雄姿英气实少并，不堪笼槛长羁縻。",
            "至今求食每摇尾，摧刚远害诚其宜。",
            "君勿爱泽麋山鹿大如马，牙角虽具无能为。",
            "阨穷隠约岂足讳，曾见白额跳踉时。"
        ],
        "title": "虎子",
        "id": "7f4d9ce4-3201-4a37-a02a-f1859081b3fb"
    },
    {
        "author": "刘攽",
        "paragraphs": [
            "苍山本自千万丈，怪尔断落盈尺中。",
            "枯松挂崖正矫矫，白云出谷方溶溶。",
            "忆昨高秋十日雨，百川涌溢腾蛟龙。",
            "丹青坏劫不可驻，金碧拂地俱成空。",
            "人间流落万余一，掇拾补缀几无从。",
            "当时画手合众妙，得此诚是第一工。",
            "松阴行人何草草，秃帻小盖马色骢。",
            "长涂未竟不得息，啸歌正尔来悲风。",
            "巨灵擘华疏黄河，夸娥移山开汉东。",
            "海波芥子互出没，大雄游戏神与通。",
            "我今与君未尝觉，指视壁画将无同。",
            "新诗飘飘脱俗格，得闲会复来从容。"
        ],
        "title": "和李公择题相国寺坏壁山水歌",
        "id": "e91177bc-8f83-4e2d-9a66-051fae89bec6"
    },
    {
        "author": "刘攽",
        "paragraphs": [
            "汝山不高鲜乔木，汝水不深无巨舟。",
            "荒草连天荆棘壮，土脉疏缓多废畴。",
            "三年力耕食不饱，一时不雨人相忧。",
            "负薪代炭集市井，耳聋眼瞑垂白头。",
            "土风薄陋趋向狭，一金之子称良谋。",
            "百年人物可料数，里闾未见兴公侯。",
            "君不见广成昔从空同居，猗玕亦云隠商余。",
            "千年两士炯若日，希世之才安可诬。"
        ],
        "title": "空同",
        "id": "54b34a09-1ca4-482a-aa16-70d239f2db1b"
    },
    {
        "author": "刘攽",
        "paragraphs": [
            "南人谒雨争图龙，画师放笔为老雄。",
            "烟云满壁夺昼色，雷电应手生狂风。",
            "观者皆惊牙爪动，攫拏意似翻长空。",
            "吾疑奋迅出户牖，何事经时留此中。",
            "共言叶公初好画，当时亦有神龙下。",
            "天意为霖非尔能，世俗慕真聊事假。"
        ],
        "title": "画龙",
        "id": "319a3fe1-df30-492d-bd11-ba2779e68eee"
    },
    {
        "author": "刘攽",
        "paragraphs": [
            "蜂房割蜜留度年，中林置罝长击鲜。",
            "朔风吹空塞北户，束薪明暖初无烟。",
            "缺篱补疏已乍密，败屋鬋茅元自坚。",
            "官租事空不复出，积雪塞径长昼眠。",
            "田家此乐不知老，儿孙满前俱寿考。",
            "世俗荣名多变更，不似田翁一生好。"
        ],
        "title": "冬",
        "id": "82ec2638-74bb-4e90-bd25-56b4f7e79bc7"
    },
    {
        "author": "刘攽",
        "paragraphs": [
            "君家图画皆所见，近得此松尤可羨。",
            "根蟠平石蹙蛟螭，干出青冥起雷电。",
            "樛枝横斜复几尺，绿叶茸茸铺绣线。",
            "空堂深沈白日寒，谡谡似有风吹面。",
            "此图翦裂人不知，尘外分张数流转。",
            "能令神物还相从，非君苦心谁与辨。",
            "更惜良工名不传，可怜世俗多夸衒。",
            "为君作歌君志之，后千百年无复贱。"
        ],
        "title": "苏子瞻家画松图歌",
        "id": "a6457e10-6e15-4a3c-8427-738acf9f5b05"
    },
    {
        "author": "刘攽",
        "paragraphs": [
            "君不见赤甲之渊色如墨，中有神物不可测。",
            "潜虽伏矣心念国，翕忽变化谁能识。",
            "五月亢阳裂金石，妇女悲号望膏泽。",
            "箫鼓甘香乐灵德，须臾晦冥天正黑。",
            "风雷硼轰震穹碧，雾雨霶沱扫炎赫。",
            "生物欣欣动颜色，樵童牧竖亦叹息，千秋万岁无终极。"
        ],
        "title": "赤甲祈雨是日获之",
        "id": "7c36779d-e230-4391-928b-4702444b4991"
    },
    {
        "author": "刘攽",
        "paragraphs": [
            "市朝老去无希慕，枕簟秋来觉静便。",
            "何事连宵梦颠倒，犹应三世业攀缘。",
            "蛲虫饱足尸鬼健，尚寐翻令爱不眠。"
        ],
        "title": "市朝",
        "id": "2e82a031-6e97-466d-885f-a574a644fd35"
    },
    {
        "author": "刘攽",
        "paragraphs": [
            "贫交多相怜，富交多相捐。",
            "贫富尚不保，死生安可道。",
            "人能无以声利为，贫交富交皆不欺。",
            "君不见萧朱隙末张陈死，惟有管鲍真相知。"
        ],
        "title": "贫交行",
        "id": "545631a3-29ff-4f80-a29b-e9fc762ba1a5"
    },
    {
        "author": "刘攽",
        "paragraphs": [
            "薛公藏卖浆，毛公藏博徒。",
            "侯嬴抱关叟，朱亥市井徒。",
            "我思信陵君，下此四丈夫。",
            "富贵胡为弃贫士，能令君存为君死。"
        ],
        "title": "古信陵行",
        "id": "889586cf-64fb-489b-8d71-26ce39ab6b80"
    },
    {
        "author": "刘攽",
        "paragraphs": [
            "在家出家古有此，方仕致仕吾自嗤。",
            "晏眠足当几杖赐，散发每从田野期。",
            "息交便尔宾客绝，省事何说课最为。",
            "山涛非隠亦非吏，仲元不惠仍不夷。"
        ],
        "title": "方仕致仕",
        "id": "39ca9497-a60a-4493-8f48-76c0c005526d"
    },
    {
        "author": "刘攽",
        "paragraphs": [
            "慕道逍遥游，不作枯槁语。",
            "二年客都城，卒岁厌贫窭。",
            "乃知北门诗，圣人亦有取。",
            "自于万事捷若机，今日已晤前日非。",
            "五月披裘不取金，放歌会采南山芝。"
        ],
        "title": "北门行",
        "id": "1bfe93bf-329d-4090-807f-be21fe85c269"
    },
    {
        "author": "刘攽",
        "paragraphs": [
            "苍耳婴末疾，浴兰殊未解。",
            "枲耳传愈风，及秋始堪采。",
            "惟昔沙塞阴，偶从羊负来。",
            "葡萄安石榴，安可同语哉。",
            "鸡雍与豨苓，适用即为贵。",
            "何必黄金盘，磊落荐滋味。",
            "老人学道破诸妄，犹有尘缘为疾恙。",
            "安得澡身并澡心，使我有意烟霞上。"
        ],
        "title": "衰老",
        "id": "05d61693-72f0-4760-a0cb-defbc77c9c7b"
    },
    {
        "author": "刘攽",
        "paragraphs": [
            "老翁衰迟为日久，自知不是文章手。",
            "紫微荧煌十二星，青阁彤庭掖垣右。",
            "谁令孤翼此飞栖，正似枯槎犯牛斗。",
            "诸公可亲复可望，黄钟浑宏秋水光。",
            "但论四海矧故乡，清诗翻翻鸿鹄翔，愿言与子同升堂。"
        ],
        "title": "次韵孔常父",
        "id": "dd6bd47f-d9b4-4c9a-ba3f-eeef3df5574a"
    },
    {
        "author": "刘攽",
        "paragraphs": [
            "建章宫中太液池，水象星汉波涟漪。",
            "凫雏雁子相群嬉，黄鹄来翔金为衣。",
            "主人勿惜稻粱恩，主人勿矜罗网繁。",
            "暂来可见不可亲，乘风一举超昆仑。"
        ],
        "title": "太液池",
        "id": "da4f43b9-fc6e-4859-ae79-e3af5adbfa5c"
    },
    {
        "author": "刘攽",
        "paragraphs": [
            "读书当为王者师，论兵要作万人将。",
            "古来志士希两遂，白首儒生彼无望。",
            "骐驎一出凡马空，豫章蟠根岁逾壮。",
            "金华事业烂然新，徂西谋谟谁与让。",
            "旌旗蔽日红半天，笳鼓隘涂车万两。",
            "中军令出听无譁，秦山渭水皆东向。",
            "荒夷憺威霜雪明，属城阳和春日亮。",
            "赵张成事不足论，方虎遗诗犹可尚。",
            "龙文金铉待调饪，铉枢斡中付群当。",
            "西人欢歌公肯留，公车双鹿画轓上。"
        ],
        "title": "送原甫帅永兴",
        "id": "5d42bff6-3514-44b3-8675-ea6ed42f7eaa"
    },
    {
        "author": "刘攽",
        "paragraphs": [
            "黄昏就枕日午眠，入春夜短常独然。",
            "不嫌时世欲无觉，每为身谋私自怜。",
            "梦为嘉鱼潜九渊，梦为飞鸟翔高天。",
            "喜来寝觉了不辨，安知此兴非神仙。"
        ],
        "title": "晚起",
        "id": "437a6ef6-6ce4-4790-aa2f-8010380e918c"
    },
    {
        "author": "刘攽",
        "paragraphs": [
            "老翁年侵耕作苦，官田税多不敢住。",
            "身携儿孙事渔钓，编竹为家寄江浦。",
            "朝寻菱芡逗烟水，暮饭鱼虾宿风雨。",
            "人生如此亦自由，何用车马称公侯。"
        ],
        "title": "渔翁",
        "id": "b5dde8c6-73c9-4e9d-85a1-16124adcf308"
    },
    {
        "author": "刘攽",
        "paragraphs": [
            "渔翁结网求鱼子，得鱼满船心始喜。",
            "岂知陂池水不深，但有鲲鲕少鲂鲤。",
            "渔翁结网安得疏，渔翁用力常有余。",
            "心疑他人得厚味，满眼看来池无鱼。",
            "古来任公不如此，期年得鱼雄浙水。",
            "龙伯国人连六鳌，二山漂流不能止。",
            "由来万事不同调，说似渔翁翁必笑。"
        ],
        "title": "和罗著作渔翁",
        "id": "a4c9279c-987a-45e6-b2e6-5b20b2294c11"
    },
    {
        "author": "刘攽",
        "paragraphs": [
            "朝风吹沙天宇窄，暮风吹沙地载薄。",
            "视天昏冥畏其压，视地震荡忧其坼。",
            "一春三月风不息，跼天蹐地劳筋力。",
            "波涛翻空礔礰怒，行路之难行不得。",
            "安得重云十日雨，洗眼去瞇分白黑。"
        ],
        "title": "大风",
        "id": "344faf77-d300-4bb5-b3fa-691c28211e2c"
    },
    {
        "author": "刘攽",
        "paragraphs": [
            "小来读书非为名，约身不肯游公卿。",
            "祇怜狂简真吾党，谩有文章惭老成。",
            "汉廷好武臣尚少，郎官十年不见调。",
            "青衫黄绶赤诏除，落拓敢辞流俗笑。"
        ],
        "title": "初调江阴主簿",
        "id": "0b887acc-9a0c-4e06-bd0b-8917ba68fef3"
    },
    {
        "author": "刘攽",
        "paragraphs": [
            "侍臣数厌承明庐，太守何妨太史书。",
            "十里九坂二殽道，驷马高盖朱轮车。",
            "分陕已信召南贵，补郡讵比平原疏。",
            "谏垣风彩东观笔，不待上计看回舆。"
        ],
        "title": "送直史馆孙兵部知陕府",
        "id": "ce884c4a-c27b-421e-96cd-d20d298ad27a"
    },
    {
        "author": "刘攽",
        "paragraphs": [
            "十月北风不肯回，湘中白浪高成堆。",
            "小如飞鸥大奔马，一辈才去群复来。",
            "一旬阴云色死灰，划劙掀簸初全开。",
            "晨阳照空幸澄澈，蜚廉暴怒犹喧豗。",
            "系舟沙渚依曲隈，岁晏永路真悠哉。",
            "棹夫卷缩亦何恨，时乎宁有材不材。"
        ],
        "title": "湘中阻风",
        "id": "497584c1-8ca2-483c-9359-8d6e9405c53f"
    },
    {
        "author": "刘攽",
        "paragraphs": [
            "北山云起南山雨，返照却见南山树。",
            "逆风燕子能疾飞，隔叶黄鹂犹独语。",
            "忆君池上波悠悠，忆君翠竹声飕飕。",
            "兴来冒雨故相视，薄暮雷电归何忧。"
        ],
        "title": "欲雨寄张壁",
        "id": "9318308b-cfdd-4a68-97ff-66af223d4a2c"
    },
    {
        "author": "刘攽",
        "paragraphs": [
            "杨侯论诗销我忧，昔岁相逢偕旅游。",
            "梁多长者不虚语，倾盖结交子所求。",
            "三年契阔意不展，叹彼栖栖为薮幽。",
            "穷愁著书亦自足，有策肯说东诸侯。",
            "长安富贵易反掌，末路功名犹捶钩。",
            "天公于予岂爱惜，由来万事非人谋。",
            "阴风朔雪五湖冻，岁穷高卧思同裘。"
        ],
        "title": "寄杨十七",
        "id": "3d294b59-3873-41f2-a8a2-b2952b80eeb2"
    },
    {
        "author": "刘攽",
        "paragraphs": [
            "越罗裁衫春服新，寒炉委灰无复温。",
            "夭桃著花红满槛，弱柳吹线青映门。",
            "岂知天事有反覆，假借专物矜余恩。",
            "平明雪片白似玉，败裘死灰仍纷纷。",
            "女桑吐叶蚕欲生，东郊草绿方趣耕。",
            "玄冥欺人人弗信，百虫奋蛰雷已惊。",
            "沈阴驱除坐可待，白日隠隠浮云外。"
        ],
        "title": "春寒  其一",
        "id": "285251c6-6237-4cef-99c2-551046af56c3"
    },
    {
        "author": "刘攽",
        "paragraphs": [
            "清明东风零雨频，晓来料峭寒著人。",
            "人言天事不可测，欲回暮春成早春。",
            "花红柳绿皆自若，一气变化宜有神。",
            "漆园老人惜光景，求术却老无声影。",
            "忽闻春有再韶时，亦觉身当还壮境。",
            "花前一酌心熏然，敢道朱颜非少年。"
        ],
        "title": "春寒  其二",
        "id": "59ecfca7-69c3-4aec-b92b-c085adb61936"
    },
    {
        "author": "刘攽",
        "paragraphs": [
            "雒阳东周苏子贤，兄弟驰说雄当年。",
            "一身曾兼六国印，举世皆羞二顷田。",
            "君才十倍鬼谷子，期年已出揣摩篇。",
            "公侯将相可自致，何竟高蹈伊阳川。"
        ],
        "title": "戏谢师直买伊阳田",
        "id": "1f46a822-ea30-4f1a-90ce-f9b02b431b92"
    },
    {
        "author": "刘攽",
        "paragraphs": [
            "颍川阳翟赵邯郸，大衢如砥车班班。",
            "重装富贵名游间，轻纨宝玉高若山。",
            "关西王孙龙虎驱，此中奇货奇可居。",
            "千金入秦藉短策，立谈须臾分王符。",
            "华阳松柏成高丘，寿陵蔓草令人愁。",
            "沈沈相府士如市，山东供事河南侯。"
        ],
        "title": "阳翟贾人歌",
        "id": "e76d1966-d53a-4d06-97d8-03cc375d98a9"
    },
    {
        "author": "刘攽",
        "paragraphs": [
            "韩干画马出曹霸，得名不在陈栩下。",
            "诏令师栩辞不可，苑中万马师在我。",
            "王侯读书爱此言，由来能事须天然。",
            "看图作诗寄慷慨，锦文织字珠联联。",
            "乘黄騕褭久埋没，安西大宛路超忽。",
            "丹青能令千万年，不比燕人空市骨。",
            "霜蹄踣铁精权奇，耳截筒竹稍垂丝。",
            "超然抉后三十尺，一日千里御者谁。",
            "舐笔和铅人所同，尔今独成第一工。",
            "神凝意会不可料，天驷降精来此中。",
            "少陵作诗讥画肉，惋惜骅骝气凋缩。",
            "未知良工尝苦心，空使时人争贱目。",
            "九皋相马观天机，神隽不辨黄与骊。",
            "君知画手贵自我，何若相法非有师。",
            "拙工俗子纷纷是，畏避权豪如畏死。",
            "生栋湿涂多覆屋，巧书掣肘真难使。",
            "吾知公诗正如此，丈夫特立嗟已矣。"
        ],
        "title": "和王平甫韩干画马行",
        "id": "1b7c684f-f9bb-460b-810f-d9a8e65cb4be"
    },
    {
        "author": "刘攽",
        "paragraphs": [
            "韩干画马名独垂，冰纨数幅横素丝。",
            "诸公赋诗邀我和，我如钝椎逢利锥。",
            "区中才容三万里，正可騕褭一日驰。",
            "朝燕暮吴亦其亚，幸得夷路无絷羁。",
            "此间三马皆国马，瑰资逸态成崛奇。",
            "有如秋空见霜鹘，下睨众禽俱伏雌。",
            "良工苦心为远到，天机要眇潜得之。",
            "区区驽骀浪自负，岂可丑骨包妍皮。",
            "李侯洒笔定超诣，尚有天骥君未知。",
            "宛王母寡今授首，汗血不敢藏贰师。"
        ],
        "title": "次韵苏子瞻韩干马赠李伯时",
        "id": "3f943649-53b3-43c0-b321-c2955d963afb"
    },
    {
        "author": "刘攽",
        "paragraphs": [
            "使君船舸如浮宫，荡荡帆影垂白虹。",
            "苦无三江五湖水，安见一日千里风。",
            "长蛟巨鱼远避去，水府泉室深玲珑。",
            "使君按俗不异此，意气自觉凌虚空。",
            "滕王阁前流水白，西山落日衔微红。",
            "城头台榭眺望极，玉壶置酒光融融。",
            "胜游重临不隔岁，涂歌巷祝欢南公。",
            "作官得此亦是少，况复章绶弥尊崇。",
            "南金折钩富九鼎，荆扬涂泥多岁丰。",
            "会令利术析毫末，万古江流常向东。",
            "故乡秀水三百里，送远游子情无穷。",
            "遥知躧履待高士，安得羽翼随飞鸿。"
        ],
        "tags": [
            "滕王阁"
        ],
        "title": "送程少卿",
        "id": "187bd3cf-0bc5-49a2-9628-796d12039900"
    },
    {
        "author": "刘攽",
        "paragraphs": [
            "吴樯东风晓来入，楚客齐桡暮去急。",
            "行人西，行人东。",
            "逢迎送归景不同，夕日春烟一望中。"
        ],
        "title": "怀信驿亭晚望题其楹",
        "id": "e9fe4768-840d-4136-b7fd-405d89ef2ae1"
    },
    {
        "author": "刘攽",
        "paragraphs": [
            "重明水深波洗空，嘉鱼万族连西东。",
            "鲲鲕细碎长者惜，赤鲤成就随飞龙。",
            "南风吹雨中宵雷，众鳞不去真常才。",
            "鲂鱼如玉鲙第一，安得大网相随来。"
        ],
        "tags": [
            "西湖"
        ],
        "title": "戏题西湖中鱼",
        "id": "bde69143-a3f3-49ce-919b-88d08a767104"
    },
    {
        "author": "刘攽",
        "paragraphs": [
            "青泉盈池底白石，中有高山高不极。",
            "连峰绝壑知几许，朝霏暝烟无定色。",
            "山下清波清浅流，鱼龙浩荡芥为舟。",
            "今君欲渡何由得，纵有神仙君不识。"
        ],
        "title": "盆山",
        "id": "8b24b1ec-69f5-4528-a26d-a9ab2f85b2b8"
    },
    {
        "author": "刘攽",
        "paragraphs": [
            "市儿暮归钱满把，田翁秋收禾满野。",
            "人生勤苦必有获，天事岂常遗拙者。",
            "鄙夫能言知读书，十五著论惊群儒。",
            "文章不作少壮用，白发垂领皮肉粗。",
            "作官不如闲日多，得禄无若饥寒何。",
            "百年陈人谁比数，满眼贵士难经过。",
            "欲为揣摩心智短，欲学造请颜色赧。",
            "黄金难成丹砂贵，紫芝将秀白日晚。",
            "退居长安百不为，出门无马还步归。",
            "高天报施固有待，可得不如翁与儿。"
        ],
        "title": "出门无马行",
        "id": "3ac93551-e7d5-43ba-9adf-3f2ed9e54c40"
    }
]