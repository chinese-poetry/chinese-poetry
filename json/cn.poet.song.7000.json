[
    {
        "author": "释怀古",
        "paragraphs": [
            "廉可继悬鱼，官清术有余。",
            "民田侵废苑，公署似闲居。",
            "草长通囹圄，花飞落簿书。",
            "见君松操直，经考只如初。"
        ],
        "title": "赠万胡主簿",
        "id": "c94ef380-a482-4801-967c-e4a14f1122f6"
    },
    {
        "author": "释怀古",
        "paragraphs": [
            "仙家轻岁月，浮世重光阴。",
            "白髪有先後，青山无古今。",
            "局终柯已烂，尘散海尤深。",
            "若觅长生路，烟霞无处寻。"
        ],
        "title": "烂柯山二首  其一",
        "id": "1c5d6c96-8eef-45e6-bc76-b987f26989dd"
    },
    {
        "author": "释怀古",
        "paragraphs": [
            "王质烂柯事，传闻不在疑。",
            "百年容易客，一局等闲棋。",
            "此着有谁见，无言祇自知。",
            "石桥南畔路，依旧日斜晖。"
        ],
        "title": "烂柯山二首  其二",
        "id": "f3e7cdfd-6ffa-426c-bcba-8f5116069dab"
    },
    {
        "author": "释怀古",
        "paragraphs": [
            "雾开离草迥，风逆到花迟。"
        ],
        "title": "句",
        "id": "53815354-1b39-4c47-b4bf-3dceb1a3cb29"
    },
    {
        "author": "释怀古",
        "paragraphs": [
            "诗题：居天柱山首句：四野豁家庭。"
        ],
        "title": "存目",
        "id": "f0bb371d-7157-47e0-81e5-75cf59904738"
    },
    {
        "author": "吴黔",
        "paragraphs": [
            "故国海云端，归宁便整鞍。",
            "里荣身上蒨，省罢手中兰。",
            "烧急平芜广，风悲古木寒。",
            "谢公山色在，朝夕共谁观。"
        ],
        "title": "诗一首",
        "id": "97d30ede-32b2-4290-b898-8f214b6c650a"
    },
    {
        "author": "释智仁",
        "paragraphs": [
            "家指西陵外，沧波去几程。",
            "独行山雪下，孤泊夜潮生。",
            "问路寒林迥，移舟宿雁惊。",
            "到逢天竺客，为话别来情。"
        ],
        "title": "送何辂归钱塘兼简辩端",
        "id": "d26e994f-81ab-4d53-928e-e2c0bb87a579"
    },
    {
        "author": "释智仁",
        "paragraphs": [
            "秦峰千古寺，岂易得跻攀。",
            "一梦几回到，片心长此闲。",
            "溪光涵石壁，秋色露松关。",
            "静室孤禅後，寒钟夜满山。"
        ],
        "title": "留题云门寺",
        "id": "bf28e65d-5e88-449a-aeb5-6e960b2baa7f"
    },
    {
        "author": "释智仁",
        "paragraphs": [
            "旅宿荒凉甚，幽怀可自宽。",
            "风窗灯易灭，雪屋夜增寒。",
            "空迥鸿声急，更余旅梦残。",
            "却思君旧隐，欲到恨飞难。"
        ],
        "title": "暮冬旅宿寄赵秀才",
        "id": "34c3d2ac-a9e4-4122-b8df-859e8c8bb22e"
    },
    {
        "author": "释智仁",
        "paragraphs": [
            "寒声病叶落，晓色冻云开。"
        ],
        "title": "句  其一",
        "id": "1dd2421c-ae05-419b-9fff-3a267612551e"
    },
    {
        "author": "释智仁",
        "paragraphs": [
            "路遥无去伴，山叠有啼猿。"
        ],
        "title": "句  其二",
        "id": "fc097d56-eb85-451b-ae67-c74837e710bd"
    },
    {
        "author": "释智仁",
        "paragraphs": [
            "行客莫轻瑕璧谤，立人怀抱自分明。"
        ],
        "title": "句  其三",
        "id": "95caaceb-0779-49b2-adcb-cb9e0e75267d"
    },
    {
        "author": "陈赓",
        "paragraphs": [
            "黄河如丝导昆仑，万里南下突禹门。",
            "支流潜行天地底，派作八道如霆奔。",
            "吾闻川真岳灵有真宰，况乃利泽开洪源。",
            "龙神窟宅瞰平野，千古庙貌何雄尊。",
            "深林含蓄雷雨润，冷殿似带波涛痕。",
            "我来南州走尘坌，执热未濯忧思烦。",
            "试斟百冽洗肝肺，一勺注腹清且炖。",
            "悠然晞风坐东庑，倏见绘画如飞骞。",
            "仙宫华裾乘朱轩，旗纛掩蔼蛟伏辕。",
            "雷公电母踏烟雾，天吴海若驱鼍鼋。",
            "何时借取霹雳手，倒挽银汉清干坤。",
            "庙前老翁顾我语，孺子未易排天阍。",
            "何为高论乃如此，一笑春风满面温。",
            "是时三月游人繁，男女杂沓箫鼓喧。",
            "骞茭沈玉笑灵贶，割牲酾酒传巫言。",
            "巫言恍惚庙扉阖，拜手上马山烟昏。"
        ],
        "title": "平水神祠歌",
        "id": "0c57362d-4c7e-434a-92cd-8a373185604c"
    },
    {
        "author": "韩退",
        "paragraphs": [
            "山人跨雪精，上便不论程。",
            "嗅地打不动，笑天休始行。"
        ],
        "title": "诗一首",
        "id": "07418c5a-c5de-4fea-b04c-00db9c5210e6"
    },
    {
        "author": "滕涉",
        "paragraphs": [
            "山半旧招提，扪萝蹑石梯。",
            "佳名标四绝，胜境出三齐。",
            "殿古烟霞窟，庭深桧柏蹊。",
            "岳灵分地界，云险接天倪。",
            "香篆清风褭，松廊翠巘低。",
            "飞尘无路入，幽鸟隔岩啼。",
            "破梦泉声急，飘凉竹韵凄。",
            "微阳生顶上，残月落峰西。",
            "暂到犹尘虑，长居信觉迷。",
            "致君功业就，向此卜幽栖。"
        ],
        "tags": [
            "泰山"
        ],
        "title": "游泰山灵岩寺",
        "id": "40bd7237-9b8e-4fe3-aa0f-2888244eda5a"
    },
    {
        "author": "张保雝",
        "paragraphs": [
            "汉包六合网英豪，一个冥鸿惜羽毛。",
            "世祖功臣三十二，云台何似钓台高。"
        ],
        "title": "题钓台",
        "id": "54390206-0cbb-4c43-8b62-9de48d81a6d8"
    },
    {
        "author": "冯元",
        "paragraphs": [
            "南宗开士共推贤，语默忘机合自然。",
            "上国经游云出岫，故山归去鹤冲天。",
            "舣舟却指灵溪岸，烹茗还资瀑布泉。",
            "宴坐草堂诸念息，只应余习在诗篇。"
        ],
        "title": "送僧归护国寺",
        "id": "48a7d0d4-b94c-450d-a905-9407c76ff95e"
    },
    {
        "author": "邢仙老",
        "paragraphs": [
            "虚皇天诏下仙家，不久星横借客槎。",
            "壁上风云三尺剑，林前龙虎一炉砂。",
            "行乘海屿千年鹤，坐折壶中四季花。",
            "为爱阴符问玄义，更随骊海入烟霞。"
        ],
        "title": "诗赠晚学李君  其一",
        "id": "841c6620-f495-432a-be00-464d8eff46de"
    },
    {
        "author": "邢仙老",
        "paragraphs": [
            "久掩山斋看古经，但矜猿鹤事高情。",
            "炉中且喜丹砂死，岩下近闻朱草生。",
            "堪鄙尘寰驰妄理，莫敎流俗听希声。",
            "清溪有路无人识，独弄沧浪一濯缨。"
        ],
        "title": "诗赠晚学李君  其二",
        "id": "1e00a01d-8498-4aa9-b51d-c7e3370e48ba"
    },
    {
        "author": "邢仙老",
        "paragraphs": [
            "诘曲川原几里深，偶寻岩壑在前林。",
            "长怀万古典坟乐，果称几年泉石心。",
            "将看道经延白日，偷收岩药化黄金。",
            "山中所访逍遥客，为报白云深处寻。"
        ],
        "title": "诗赠晚学李君  其三",
        "id": "b1ed2dfa-d227-4410-9190-025ff8d3b0f4"
    },
    {
        "author": "邢仙老",
        "paragraphs": [
            "人稀境尽绝尘埃，野客寻源或到来。",
            "怪石结成真洞府，乱山堆就假楼台。",
            "久穷至理难期老，独放真机学未该。",
            "得共山翁话虚寂，不妨岩下且徘徊。"
        ],
        "title": "诗赠晚学李君  其四",
        "id": "f7f6b2cc-186e-4e15-a290-e676544bd781"
    },
    {
        "author": "邢仙老",
        "paragraphs": [
            "翠微堆里隐云烟，石缚藤萝小洞天。",
            "常篆丹符驱木魅，毎呼山鬼汲溪泉。",
            "养成玉座千年石，炼过河车九转铅。",
            "记得潜虚真伴侣，出门争赠买山钱。"
        ],
        "title": "诗赠晚学李君  其五",
        "id": "57d59b40-de08-45fa-a359-b5c94cd9491b"
    },
    {
        "author": "邢仙老",
        "paragraphs": [
            "秋景澄清物象希，山家沈寂俗难齐。",
            "常听岭瀑连云泻，时有林猿隔岫啼。",
            "月黑笈明灵武动，夜寒囊破蹇驴嘶。",
            "此身已脱人间世，赢得烟萝自在题。"
        ],
        "title": "诗赠晚学李君  其六",
        "id": "666c01c9-975c-49bf-a5e8-0078ddd9b04c"
    },
    {
        "author": "邢仙老",
        "paragraphs": [
            "丹雄初伏柜方灵，万里蓬壶第一程。",
            "神室下封添夜火，金砂新浴炼真形。",
            "稚川箧里藏丹诀，鸿宝方中检药名。",
            "既得仙人小龙虎，便寻根本到长生。"
        ],
        "title": "诗赠晚学李君  其七",
        "id": "fdd0346f-c99f-431b-b03c-d661543391da"
    },
    {
        "author": "邢仙老",
        "paragraphs": [
            "旋滴岩头石里泉，研朱将点洞灵篇。",
            "只看壁外数千卷，胜走人间三百年。",
            "何事投心求妙友，便须穷力到真仙。",
            "竹间松迳逍遥境，雅使仙翁恣意眠。"
        ],
        "title": "诗赠晚学李君  其八",
        "id": "1a3c0c8b-b0f1-4516-b2c9-dd466ba24013"
    },
    {
        "author": "邢仙老",
        "paragraphs": [
            "眼前龙虎实纷纭，说破丹砂世莫闻。",
            "故脱衣冠寻旧隐，便将猿鹤入深云。",
            "闲编野录前朝事，静校仙经古篆文。",
            "满腹分明惟是识，尘寰谁认紫阳君。"
        ],
        "title": "诗赠晚学李君  其九",
        "id": "edb536c2-cb7c-4070-92d6-1a3b80500b90"
    },
    {
        "author": "邢仙老",
        "paragraphs": [
            "无言隐几闭松扃，万古襟怀独自灵。",
            "点笔时研三卷篆，弹冠尝动一簪星。",
            "青童去撅南山木，野客来寻北帝经。",
            "天道不须窥牖见，满门山岳自青青。"
        ],
        "title": "诗赠晚学李君  其一○",
        "id": "558aa311-068b-4a3c-a3bc-aed4d0db9de0"
    },
    {
        "author": "邢仙老",
        "paragraphs": [
            "山家何物是知音，也胜人间枉用心。",
            "学就万年龟喘息，习成千岁鹤呻吟。",
            "冲和久养灵通兽，关节常调不死禽。",
            "独对翠微谁更问，鼎分三足伴光阴。"
        ],
        "title": "诗赠晚学李君  其一一",
        "id": "005386be-ecb5-4447-8f8c-9731e45353c5"
    },
    {
        "author": "邢仙老",
        "paragraphs": [
            "世事功名不足论，好乘年少入真门。",
            "浑如一梦庄仙蝶，况是千年柱史文。",
            "须向黄庭分内外，不交周易秘干坤。",
            "他年陵谷还迁变，家住蓬瀛我尚存。"
        ],
        "title": "诗赠晚学李君  其一二",
        "id": "e9a589fc-8936-4f39-bc93-a67f7bbd4be9"
    },
    {
        "author": "邢仙老",
        "paragraphs": [
            "日转蓬窗影渐移，罗浮旧隐到多时。",
            "瀛洲伴侣无消息，风撼岩前紫桂枝。"
        ],
        "title": "诗赠晚学李君  其一三",
        "id": "863b5ce9-e5b7-47b1-a716-114b0d78a07e"
    },
    {
        "author": "郭昭着",
        "paragraphs": [
            "秋空澹澹天无极，东望平林凈如拭。",
            "清光倒涌冰轮寒，山河吸作玻璃色。",
            "主人对此欲凌风，瑶光浮白珍珠红。",
            "留连中夜不知倦，酣歌惊动蛇龙宫。"
        ],
        "title": "秋夜",
        "id": "6a12e54c-b70c-4507-837d-92584abd1bec"
    },
    {
        "author": "郭昭着",
        "paragraphs": [
            "胡马秋肥塞草黄，弯弧直拟犯渔阳。",
            "归鞭却避弓闾水，知是嫖姚旧战场。"
        ],
        "title": "塞上曲",
        "id": "20879667-b5c2-4147-a266-4b56fde15ed6"
    },
    {
        "author": "覃庆元",
        "paragraphs": [
            "载酒听莺语，春风到处吹。",
            "鱼峰如有约，蜡屐正相宜。"
        ],
        "title": "登立鱼峰",
        "id": "411f8e12-dc96-4444-8745-6dd90b2c9e69"
    },
    {
        "author": "张及",
        "paragraphs": [
            "二公高节厌喧卑，同寄萧宫共展眉。",
            "玉树冰壶齐品格，野云皋鹤本追随。",
            "泉流指下何人赏，岳峭毫端祇自知。",
            "绻恋贤侯美风教，故山归去尚迟迟。"
        ],
        "title": "赠黄孙二处士",
        "id": "22d48383-c2e8-4ae0-a9e2-dc7274a17a6c"
    },
    {
        "author": "张及",
        "paragraphs": [
            "家本樊川老蜀都，世家冠剑岂寒儒。",
            "年耕尚可储三载，酒战犹能敌百夫。",
            "僻爱舜琴湘水弄，每悬孙画醉仙图。",
            "孟光笑语长相逐，唤作梁鸿得也无。"
        ],
        "title": "赠杜鼎升",
        "id": "1a6519cf-a4ae-4870-972c-178343d9c643"
    },
    {
        "author": "张君房",
        "paragraphs": [
            "亭尤逢夜竹，不识自知音。",
            "朦胧望明月，终得拂青尘。"
        ],
        "title": "梦中作",
        "id": "61be1c7c-618e-4c4b-9062-64349bd83366"
    },
    {
        "author": "张君房",
        "paragraphs": [
            "重帘垂密雨，孤梦隔秋宫。",
            "红炉九华暗，香消芳思融。",
            "仙忻望不及，鹤信遣谁通。",
            "但云许玉斧，宁知张巨公。"
        ],
        "title": "雨中望蓬莱山",
        "id": "0d727282-1adc-4a37-ab7b-e3a6080a70f9"
    },
    {
        "author": "令狐揆",
        "paragraphs": [
            "借书离近郭，冒雪渡寒溪。"
        ],
        "title": "句",
        "id": "4bbf14e5-1fb2-4ff8-a55d-cb38d2c671f3"
    },
    {
        "author": "吴涟",
        "paragraphs": [
            "天晚雨初霁，隔溪闻碓舂。",
            "山僧归夜月，幽鸟落长松。",
            "风静砧声急，花欹露气重。",
            "良宵思沅芷，尊酒话从容。"
        ],
        "title": "青溪晚霁",
        "id": "2d97546d-13f5-4b65-ab54-9d5b5604b882"
    },
    {
        "author": "徐舜俞",
        "paragraphs": [
            "芳袍麟殿赐蒲茸，道胜年来谒慵。",
            "贝叶罢翻双凤阙，石房归掩五芝峰。",
            "朝贤远乞裁诗稿，海客争传出定容。",
            "後代何人续僧史，好将安远比高踪。"
        ],
        "title": "送梵才上人归天台",
        "id": "e43644f6-f316-4d18-9611-0c8944e896fc"
    },
    {
        "author": "江任",
        "paragraphs": [
            "珠盘临路泣，斗印入乡提。"
        ],
        "title": "句",
        "id": "ab4e1953-03a6-4147-8232-0e31b684c063"
    },
    {
        "author": "江白",
        "paragraphs": [
            "满路烟花画不成，栖桐佳致古流名。",
            "院邻翠障千寻碧，门抗寒溪一带清。",
            "昼影乱本来遮暑气，晚凉疏雨送秋声。",
            "我来到多慵回首，倚槛吟看海月生。"
        ],
        "title": "等法院",
        "id": "31979840-98b7-4d0a-aaab-ffc561b90b72"
    },
    {
        "author": "黄觉",
        "paragraphs": [
            "五马雍容出镇时，都人争看好风仪。",
            "文章一代喧高价，忠直三朝受圣知。",
            "帐下军容生剑戟，门前行色拥旌旗。",
            "云笼古戍黄榆暗，雪满长郊白草衰。",
            "出去暂开貔虎幕，归来须占凤皇池。",
            "鬓间未有一茎白，陶铸苍生固不迟。"
        ],
        "title": "送梅昌言出镇太原",
        "id": "ee704df1-7835-4b53-adef-ac1751083e62"
    },
    {
        "author": "黄觉",
        "paragraphs": [
            "床头历日无多字，屈指明年七十三。"
        ],
        "title": "句",
        "id": "8527e95e-86a6-40cb-bd33-a5614a691839"
    },
    {
        "author": "翁纬",
        "paragraphs": [
            "走清奔碧日潺湲，势与晴江远接连。",
            "沙草碧侵驱马路，岸花红湿钓鱼船。",
            "烟生远店收寒雨，风起高梧咽暮蝉。",
            "徐氏旧居人识否，渡南溪下白云边。"
        ],
        "title": "使华亭",
        "id": "760b9383-495c-41e3-9ce1-d0b339f80ce7"
    },
    {
        "author": "陈既济",
        "paragraphs": [
            "暂到京城住，辞尧返旧庐。",
            "身耽泉石乐，心向利名疏。",
            "鹤静来华表，云闲出太虚。",
            "钱塘应过日，秋水满红蕖。"
        ],
        "title": "送张无梦归天台",
        "id": "90f8d20f-55fc-490e-9fb4-4cca5e748205"
    },
    {
        "author": "范宽之",
        "paragraphs": [
            "征轮偷暇款琳宫，洞水浮花二月中。",
            "尘虑坐清归意懒，涣襟高咏紫霄风。"
        ],
        "title": "游洞霄",
        "id": "fd13ecaa-57e9-44bf-b8eb-9044954ffa27"
    },
    {
        "author": "袁抗",
        "paragraphs": [
            "许乡松老神仙远，葛井丹成日月长。"
        ],
        "title": "句  其一",
        "id": "4a5b28a8-aa02-44fd-a7da-1aecdb8621fc"
    },
    {
        "author": "袁抗",
        "paragraphs": [
            "压江揖翠镇庚方，一带蓝光属豫章。"
        ],
        "title": "句  其二",
        "id": "1696e7ae-4c08-470e-8911-1f319f3c639a"
    },
    {
        "author": "张师德",
        "paragraphs": [
            "喜陪人杰论三乘，岩室经年锁翠棱。",
            "六代有师传法印，万缘无象监心灯。",
            "赤城道远明霞画，瀑布声寒月照冰。",
            "迹似孤云縻不得，清秋归兴杖蛮藤。"
        ],
        "title": "送僧归护国寺",
        "id": "5c9be135-d9b5-4b66-bf8f-d93ce232d6cb"
    },
    {
        "author": "张师锡",
        "paragraphs": [
            "鬓发尽皤然，眉分白雪鲜。",
            "周遮延客话，伛偻抱孙怜。",
            "无病常供粥，非寒亦衣绵。",
            "假温衾拥背，借力仗搘肩。",
            "貌比三峰客，年过四皓仙。",
            "唤方离枕上，扶始到门前。",
            "毎爱烹山茗，常嫌饤石莲。",
            "耳聋如塞纩，眼暗似笼烟。",
            "宴坐羸凭几，乘骑困亸鞭。",
            "头摇如转旋，唇动若抽牵。",
            "骨冷愁离火，牙疼怯漱泉。",
            "形骸将就木，嚢槖尚贪钱。",
            "胶睫干眵缀，黏髭冷涕悬。",
            "披裘腰懒系，濯手袖慵揎。",
            "抬举衣频唤，扶持药屡煎。",
            "坐多茵易破，行少履难穿。",
            "喜婢裁裙布，嗔妻买粉钿。",
            "房教深下幕，床遣厚铺毡。",
            "琴听怜三乐，图张笑七贤。",
            "看嫌经字小，敲磬喜声圆。",
            "食罢羹流袂，杯余酒带涎。",
            "乐来须遣罢，医到久相延。",
            "裹帽纵横掠，梳头取次纒。",
            "长吁思往事，多感听哀弦。",
            "气注腰还重，风牵口便偏。",
            "墓松先遣种，志石预教镌。",
            "客到惟求药，僧来忽问禅。",
            "养茶悬灶壁，晒艾曝檐椽。",
            "怒仆空睁眼，嗔儿谩握拳。",
            "心惊嫌蹴踘，脚软怕秋千。",
            "局缩同寒狖，摧豗似饱鸢。",
            "观瞻多目眩，牵动即头旋。",
            "女嫁求红烛，男婚乞彩笺。",
            "已闻捐几杖，宁更佩韦弦。",
            "宾客身非与，儿孙事已传。",
            "养和屏作伴，如意拂相连。",
            "久弃登山屐，惟存负郭田。",
            "呻吟朝不乐，展转夜无眠。",
            "呼稚临床畔，看书就枕边。",
            "冷疑怀贮水，虚讶耳闻蝉。",
            "束帛非无分，安车信有缘。",
            "伏生甘坐末，绛老让行先。",
            "拘急将风夜，昏沈欲雨天。",
            "鸡皮尘渐渍，齯齿食频填。",
            "毎忆居郎署，常思钓渭川。",
            "喜逢迎佛会，羞赴赏花筵。",
            "径狭容移槛，阶危索减砖。",
            "好生焚鸟网，恶杀拆渔船。",
            "既感桑榆日，常嗟蒲柳年。",
            "长思当弱冠，悔不剩狂颠。"
        ],
        "title": "老儿诗亦五十韵",
        "id": "5fcae4f9-3280-488d-b695-ae26b66f0dcc"
    },
    {
        "author": "张师锡",
        "paragraphs": [
            "御榜今朝至，见名心始安。",
            "尔能俱中第，吾遂可休官。",
            "贺客留连饮，家书反覆看。",
            "世科谁不继，得慰二亲难。"
        ],
        "title": "喜子及第",
        "id": "4ff21362-8c40-4924-8281-97d567e0dd38"
    },
    {
        "author": "张师颜",
        "paragraphs": [
            "才臣新命辍卿联，漕挽于今委重官。",
            "一道去蠲民疾苦，重江宁恤路艰难。",
            "行舟使节威声远，祖帐都门暑气残。",
            "奏课伫闻居上等，归来恩异耸羣观。"
        ],
        "title": "送程给事知越州",
        "id": "19d68b9e-3c0f-4c12-b5b1-4590b583c297"
    },
    {
        "author": "释谷泉",
        "paragraphs": [
            "余此芭蕉庵，幽居堆云处。",
            "般般异境未暇数，且看矮松三四树。",
            "寒来烧枯杉，饥食大紫芋。",
            "而今抛之去，不知谁来住。"
        ],
        "title": "书壁",
        "id": "449b5884-b0e0-414a-9309-8822f0ad68fd"
    },
    {
        "author": "释谷泉",
        "paragraphs": [
            "今期甚好雪，纷纷如秋月。",
            "文殊不出头，普贤呈丑拙。"
        ],
        "title": "偈",
        "id": "2859ffe8-d928-47c7-9ca2-36c54fad3f79"
    },
    {
        "author": "释谷泉",
        "paragraphs": [
            "我有山童名古调，不诵经，不礼祖。",
            "解搬榾柮御冬寒，随分衣裳破不补。",
            "会栽蔬，能种芋，千山万山去无惧。"
        ],
        "title": "赠古调奴",
        "id": "7765dbf7-4829-4f67-bfd7-a52d27cd556a"
    },
    {
        "author": "释谷泉",
        "paragraphs": [
            "相别而今又半年，不知谁共对谈禅。",
            "一般秀色湘山里，汝自匡徒我自眠。"
        ],
        "title": "省慈明禅师还而作偈",
        "id": "7fa4d7de-b974-4345-97c4-fc25e94bbc45"
    },
    {
        "author": "释谷泉",
        "paragraphs": [
            "诸禅结伴游玉塔，灵踪胜境将心札。",
            "归来举似春如何，何似狂僧无缝塔。",
            "无缝塔，最难邈，岂同白玉受人踏。",
            "五湖四海尽云奔，踏破几多茥与靸。",
            "无缝塔，甚匼匝，若遇同人方始答。",
            "忽然展手借样看，便与拦腮鼓一搭。"
        ],
        "title": "有诣常宁拜舍利塔者以偈赠之",
        "id": "38461336-9683-431f-9442-9b17d222e0e4"
    },
    {
        "author": "释谷泉",
        "paragraphs": [
            "今朝六月六，谷泉被气𡎺。",
            "不是上天堂，便是入地狱。"
        ],
        "title": "偈",
        "id": "737a0cca-17a2-4c59-8a88-7a36b0d6a6fa"
    },
    {
        "author": "释智圆",
        "paragraphs": [
            "松石为琴荐，鳞皴状颇奇。",
            "补天虽变质，映涧尚含滋。",
            "静砌和烟立，虚堂带藓移。",
            "最宜弹别鹤，况有旧栖枝。"
        ],
        "title": "拟洛下分题 松石琴荐",
        "id": "faec1cc8-d20f-475c-af7e-3a38a9fc14db"
    },
    {
        "author": "释智圆",
        "paragraphs": [
            "本自松根得，名因象物彰。",
            "为医君可信，除疾我偏良。",
            "济众应藏用，捐躯必自强。",
            "无劳问踪迹，名字在仙方。"
        ],
        "title": "拟洛下分题 茯苓人",
        "id": "8b6c70ae-5bb0-4394-ac0b-01974e2f7585"
    },
    {
        "author": "释智圆",
        "paragraphs": [
            "元白旧裁制，规模传至今。",
            "凌霜重高节，容物贵虚心。",
            "岂倦关河远，宁辩雨雪深。",
            "雅言如见托，终为报知音。"
        ],
        "title": "拟洛下分题 递诗筒",
        "id": "4aaf9d3e-fa06-48dd-a151-ab9f2c940338"
    },
    {
        "author": "释智圆",
        "paragraphs": [
            "良匠凿顽璞，为杯异彩存。",
            "云蒸犹有润，藓驳已无痕。",
            "静爱如冰洁，闲怜似玉温。",
            "野民便古质，长把近漥罇。"
        ],
        "title": "拟洛下分题 文石酒杯",
        "id": "65dea48b-e8f5-427a-bb1a-1de4c9799fa0"
    },
    {
        "author": "释智圆",
        "paragraphs": [
            "裁制削青筠，纤纤状可珍。",
            "助灯虽有力，举用实由人。",
            "破暗如无怠，资明敢顾身。",
            "窗间傥勤学，终夕愿相亲。"
        ],
        "title": "友人元敏示以三题乃赓而和之 挑灯杖",
        "id": "09f75267-b8ee-495b-a6dd-f6c1917c318c"
    },
    {
        "author": "释智圆",
        "paragraphs": [
            "质本精刚化，锋铓岂易羣。",
            "未曾伤正典，长为铲讹文。",
            "类与铅刀异，名将彩笔分。",
            "删书及定礼，曾忝立奇勋。"
        ],
        "title": "友人元敏示以三题乃赓而和之 刮字刀",
        "id": "0476b7e7-27c0-46fe-9267-3eda38128cca"
    },
    {
        "author": "释智圆",
        "paragraphs": [
            "真伪立可辨，贞姿号试金。",
            "虽无褒贬口，似有是非心。",
            "采取山溪远，缄藏箧笥深。",
            "矿人如未诀，终日自相寻。"
        ],
        "title": "友人元敏示以三题乃赓而和之 试金石",
        "id": "1f51836a-a6d7-42a3-a4c2-356483e18efe"
    },
    {
        "author": "释智圆",
        "paragraphs": [
            "有虫名烛蛾，翱翔近灯火。",
            "举手再三遮，彼意终不可。",
            "驱去复飞来，防护更劳我。",
            "汝无纵所见，自取燋肌祸。"
        ],
        "title": "烛蛾诫",
        "id": "089f27f5-9dd8-4033-9530-866cd21a400a"
    },
    {
        "author": "释智圆",
        "paragraphs": [
            "平生宗释复宗儒，竭虑研精四体枯。",
            "莫待归全寂无语，始知诸法本来无。"
        ],
        "title": "挽歌词三首  其一",
        "id": "034521c8-79ed-4ad5-8187-9c4559702b74"
    },
    {
        "author": "释智圆",
        "paragraphs": [
            "萧萧墓後千竿竹，鬰鬰坟前一树松。",
            "此处不须兄弟哭，自然相对起悲风。"
        ],
        "title": "挽歌词三首  其二",
        "id": "72dd649b-e878-443f-bcfe-699c15f48e36"
    },
    {
        "author": "释智圆",
        "paragraphs": [
            "莫谈生灭与无生，谩把心神与物争。",
            "陶器一藏松树下，绿苔芳草任纵横。"
        ],
        "title": "挽歌词三首  其三",
        "id": "73cd6b1d-c8a4-40af-bc27-f6c2abf38a33"
    },
    {
        "author": "释智圆",
        "paragraphs": [
            "玛瑙坡前树，春来亦着华。",
            "雨晴烟乍敛，浓艳鬬朝霞。"
        ],
        "title": "玛瑙坡四咏  其一",
        "id": "3ad3777f-2d72-4c2d-b188-309188045dda"
    },
    {
        "author": "释智圆",
        "paragraphs": [
            "玛瑙坡前水，泠泠夏亦寒。",
            "夜深明月上，珠颗落冰盘。"
        ],
        "title": "玛瑙坡四咏  其二",
        "id": "7d264b83-0f80-48e0-95b7-f5d2a27e8ca9"
    },
    {
        "author": "释智圆",
        "paragraphs": [
            "玛瑙坡前路，秋宵独倚筇。",
            "草深藏鬼火，苔老绝人踪。"
        ],
        "title": "玛瑙坡四咏  其三",
        "id": "dabe2453-0091-4c04-9c68-2a1ff3e4ab62"
    },
    {
        "author": "释智圆",
        "paragraphs": [
            "玛瑙坡前石，坚贞可补天。",
            "女娲何处去，冷落没寒烟。"
        ],
        "title": "玛瑙坡四咏  其四",
        "id": "94f1c844-9de6-4e89-a844-1390437f46c3"
    },
    {
        "author": "释智圆",
        "paragraphs": [
            "未识凤师面，早熟凤师名。",
            "毓灵本岷峨，弱冠游神京。",
            "出处忌非类，交结皆名卿。",
            "高谈骇众听，雅唱归羣英。",
            "曩岁来淛阳，相逢水心亭。",
            "论怀道且同，对坐眼弥青。",
            "寻幽泛轻舟，待月步闲庭。",
            "翌日倏分携，南北各如萍。",
            "我寻住孤山，师亦往东明。",
            "人间一为别，天上七周星。",
            "江湖既相望，喣沫安足评。",
            "今年春之暮，草堂花飘零。",
            "睡起乍凭栏，竹外闻人声。",
            "忽报凤师至，屣履出相迎。",
            "借问胡为来，告我以其诚。",
            "度支司外计，夕拜临兹城。",
            "二贤俱我旧，故得寻其盟。",
            "夏来西湖西，为邻乐幽贞。",
            "朝登隐君堂，暮叩中庸扃。",
            "引望云山遥，销暑竹风清。",
            "论诗贵无邪，体道极无形。",
            "倏忽时节移，秋风拂檐楹。",
            "趋装俄告别，鄞江指归程。",
            "适来既无事，适去岂关情。",
            "孤帆侵晓飞，归橹连宵鸣。",
            "风波视世态，水月悟浮荣。",
            "仍知皋鹤性，不为尘网萦。"
        ],
        "tags": [
            "西湖"
        ],
        "title": "送惟凤师归四明",
        "id": "067a2a15-c88d-496b-8452-9038f3f9e743"
    },
    {
        "author": "释智圆",
        "paragraphs": [
            "城市居无分，山林住有缘。",
            "语惭甘似荠，道贵直如弦。",
            "兀兀吟终日，羸羸病过年。",
            "静招湖畔鹤，闲泛雪中船。",
            "散闷虽无酒，怡情喜有禅。",
            "鬓根霜任点，心迹火休然。",
            "冷淡将谁合，消摇且自怜。",
            "闲来窗下坐，试笔偶成篇。"
        ],
        "title": "试笔",
        "id": "fd18de31-b955-4097-85b5-2a39312cf369"
    },
    {
        "author": "释智圆",
        "paragraphs": [
            "我爱包胥哭，一哭救楚国。",
            "事君尽其忠，垂名千世则。",
            "我爱鲁连笑，一笑却秦军。",
            "折冲罇俎间，流芳至今闻。",
            "我爱伯夷仁，揖让持其身。",
            "饿列首阳下，耻事干戈君。",
            "後世窥窃辈，故非姬发伦。",
            "内藏篡弒谋，外蹑武王尘。",
            "伯夷若不去，名教胡以伸。",
            "後人非三贤，细碎何足云。",
            "哭叹禄位卑，笑喜膏粱珍。",
            "山林亦寒饿，行怪非求仁。",
            "留心寡兼济，所谋惟一身。",
            "抚书想三贤，清风千古振。"
        ],
        "title": "读史",
        "id": "d3eef45e-d26b-4e8c-87ee-5078708f763d"
    },
    {
        "author": "释智圆",
        "paragraphs": [
            "范蠡无西施，胡以破吴国。",
            "吴王轻社稷，为惑倾城色。",
            "夫差强变弱，勾践雌成雄。",
            "岂惟陶朱策，实赖西施容。",
            "西施语复贤，褒贬何昏蒙。",
            "便说倾吴罪，都忘霸越功。"
        ],
        "title": "雪西施",
        "id": "97db6efc-eb32-4b94-80d8-6e8b9be1af37"
    },
    {
        "author": "释智圆",
        "paragraphs": [
            "小人足谄媚，君子无猜忌。",
            "开口揄扬皆圣贤，满腹包藏尽仁义。",
            "修辞复古振淳风，折槛触鳞彰直气。",
            "善世既不伐，遯世亦无闷。",
            "自同流俗混光尘，不与常人鬬分寸。",
            "展矣斯人欲见之，一夕辗转九回思。",
            "终日踌躇无所遇，飒飒西风木叶衰。"
        ],
        "title": "思君子歌",
        "id": "1764207f-818a-4d14-96e5-aaf7d3e68814"
    },
    {
        "author": "释智圆",
        "paragraphs": [
            "五山峨峨耸海心，海波上下随升沉。",
            "羣仙同往诉天帝，巨鳌十五受天制。",
            "一一巨鳌戴一山，一交三万六千岁。",
            "无何龙伯约六鳌，两山从此溺波涛。",
            "羣仙播迁作游客，上帝凭怒诛龙伯。",
            "因知快乐非长久，三界元空何所有。",
            "莫于蜗角鬬雄豪，海上仙山尚摧朽。"
        ],
        "title": "海上五山歌",
        "id": "06cd0a79-9d1f-448b-af0b-849d4caa2a65"
    },
    {
        "author": "释智圆",
        "paragraphs": [
            "噫颜子兮居陋巷，身虽羸兮道弥壮。",
            "商受兮有皇都，位虽尊兮名独二八。",
            "朝恣瑶台之乐兮，暮遭黄钺之诛。",
            "是知不义之富贵如浮云兮，惟道德为性命之要枢。",
            "海滨有士兮慕颜子，心重朝闻兮轻夕死。",
            "纷纷糖粃兮视雄豪，凛凛冰霜兮洁行止。",
            "荜门寂寞何琐琐，执卷忍饥终日坐。",
            "杨雄免遭甄丰戮，朱建终罹辟阳祸。",
            "射羣高墉会有时，于君无可无不可。"
        ],
        "title": "陋巷歌赠友生",
        "id": "2bdd016b-2e44-4ec0-a6b7-6046ad9aa71f"
    },
    {
        "author": "释智圆",
        "paragraphs": [
            "莫言青松青，有时亦摧折。",
            "莫言圆月明，有时亦亏缺。",
            "莫逆论心素，刎颈定交结。",
            "年髪未及衰，交情已消歇。",
            "俄因竞分寸，忽尔成楚越。",
            "爱之欲其生，恶之欲其死。",
            "识欲松枯及月亏，请看陈余与张耳。"
        ],
        "title": "慎交歌",
        "id": "8ff870da-898e-4f1e-91ca-5500d943df44"
    },
    {
        "author": "释智圆",
        "paragraphs": [
            "良工采峄桐，斵为绿绮琴。",
            "一奏还淳风，再奏和人心。",
            "君子不暂去，所贵禁奢淫。",
            "後世惑郑声，此道遂陆沈。",
            "朱丝鼠潜啮，金徽尘暗侵。",
            "冷落横闲窗，弃置岁已深。",
            "安得师襄弹，重闻大古音。"
        ],
        "title": "古琴诗",
        "id": "e634f6ab-a024-4a3d-a471-030f3bf7c8ef"
    },
    {
        "author": "释智圆",
        "paragraphs": [
            "君子尚权变，权变贵合道。",
            "子胥荐专诸，子光专非好。",
            "父雠共戴天，乞师恨不早。",
            "子光既得志，入郢事征讨。",
            "报父既鞭尺，谏王仍杀身。",
            "孝子节方全，忠臣道且新。",
            "驰名天地间，岂是悠悠人。",
            "青史书盛烈，血食旌遗尘。",
            "庙堂耀晨曦，庙木荂阳春。",
            "往来无知俗，焚香勤祷祝。",
            "忠孝不敢行，神兮宁降福。"
        ],
        "title": "吴山庙诗",
        "id": "6d4db856-5424-4d7e-ba53-a931e5fe4cf0"
    },
    {
        "author": "释智圆",
        "paragraphs": [
            "女娲炼五石，能补青天缺。",
            "共工触不周，能令地维绝。",
            "杨孟既云没，儒风几残灭。",
            "妖辞惑常听，淫文蠹正说。",
            "南朝尚徐庾，唐兴重卢骆。",
            "雕篆鬬呈巧，仁义咸遗落。",
            "王霸道不明，烟花心所托。",
            "文不可终否，天生韩吏部。",
            "叱伪俾归真，鞭今使复古。",
            "异端维既绝，儒宗缺皆补。",
            "高文七百篇，炳若日月悬。",
            "力扶姬孔道，手持文章权。",
            "来者知尊儒，孰不由兹焉。",
            "我生好古风，服读长洒蒙。",
            "何必唐一经，文道方可崇。"
        ],
        "title": "读韩文诗",
        "id": "8731a654-ae07-47cf-9849-2ccaf36141e2"
    },
    {
        "author": "释智圆",
        "paragraphs": [
            "结宇平湖滨，放意且闲逸。",
            "陵峰时采药，服饵蠲故疾。",
            "藜藿可供餐，茆茨可容膝。",
            "浮生贵适性，何须次奢佚。",
            "清景况在目，万事安能恤。",
            "水天争冷落，林峦共盘鬰。",
            "有时泛舟归，闲门晒残日。",
            "径荒人迹绝，庭静精怪出。",
            "春羹漾紫莼，冬盘列黄橘。",
            "坎井亦已乐，尺蠖谁云屈。",
            "外境莫我惑，贞心长抱一。",
            "涅盘终极典，虚堂每谈述。",
            "不顾知者希，庶欲己无失。",
            "齐物鄙庄周，见性师妙吉。",
            "翛然混生佛，湛尔无虚实。",
            "知音来不来，时时扫幽室。"
        ],
        "title": "山居招友人诗",
        "id": "55ca75db-bd61-49d9-b50c-4b6ace1d9201"
    },
    {
        "author": "释智圆",
        "paragraphs": [
            "松柏异众木，岁寒陵严霜。",
            "兰茝异众草，林深发幽香。",
            "须知君子道，不为穷困伤。",
            "须知君子言，唯为仁义彰。",
            "夫君真儒者，言行何优长。",
            "文宗轲兼雄，志嫉墨与杨。",
            "攘袂叱浮伪，百感生刚肠。",
            "峨冠事礼容，羣小畏矜庄。",
            "去年游霅溪，相逢秋气凉。",
            "倾盖既如旧，寄宿林间房。",
            "开怀黜二霸，议道归三王。",
            "月席屡更仆，风轩时飘霜。",
            "相遇分既洽，相别情弥伤。",
            "今年住孤山，夫君又来杭。",
            "泛舟频相寻，道旧皆夕阳。",
            "君惟儒家流，才术况汪洋。",
            "终期正礼乐，勿事和尘光。",
            "青云即奋飞，庶见儒风扬。"
        ],
        "title": "贻叶秀才诗",
        "id": "00754b5d-c3fc-446d-97af-4698818cd675"
    },
    {
        "author": "释智圆",
        "paragraphs": [
            "常人隐林泉，反为名利萦。",
            "志士处阛阓，杳有江湖情。",
            "有客务高洁，禅房闭重城。",
            "闲门无俗迹，坏壁饶虫声。",
            "卧落春砌花，吟尽霜蟾明。",
            "道希君子知，贫任时人轻。",
            "秉操期不渝，长保孤松贞。"
        ],
        "title": "赠简上人诗",
        "id": "1d4ecac4-30b3-4953-bde3-f21cf40e2444"
    },
    {
        "author": "释智圆",
        "paragraphs": [
            "退之排释氏，子厚多能仁。",
            "韩柳既道同，好恶安得伦。",
            "一斥一以赞，俱令儒道伸。",
            "柳州碑曹溪，言释还儒淳。",
            "吏部读墨子，谓墨与儒邻。",
            "吾知墨兼爱，此释何疏亲。",
            "许墨则许释，明若仰穹旻。",
            "去就亦已异，其旨由来均。",
            "後生学韩文，于释长狺狺。",
            "未知韩子道，先学韩子嗔。",
            "忘本以竞末，今古空劳神。"
        ],
        "title": "述韩柳诗",
        "id": "7dc4c26c-61a9-4265-9a2a-e46de794de87"
    },
    {
        "author": "释智圆",
        "paragraphs": [
            "峭拔湖心起，湖心四望通。",
            "盘根入巨浸，叠翠点寒空。",
            "势迥侔蓬岛，层危敌阆风。",
            "僧楼笼淡雾，雁塔碍飞鸿。",
            "晓井金沙粲，晴坡玛瑙红。",
            "喷云春雨外，照影夕波中。",
            "野蔓垂枯柏，疏钟匝梵宫。",
            "闲泉澄极顶，幽径入深丛。",
            "古迹谈皆异，秋屏写未同。",
            "乐游非俗客，静望属渔翁。",
            "买去知无价，栖来思岂穷。",
            "翻嗟市朝里，尘土日蒙蒙。"
        ],
        "title": "孤山诗二首  其一",
        "id": "93dc93db-c5c8-4c7a-9ac9-97b48f1ac7e4"
    },
    {
        "author": "释智圆",
        "paragraphs": [
            "势与羣峰绝，崔嵬几倦登。",
            "波澄涵倒影，云尽露危棱。",
            "景象全胜画，林泉半属僧。",
            "何人凭郡阁，西望翠层层。"
        ],
        "title": "孤山诗二首  其二",
        "id": "a38f73f8-4e87-452a-9187-f3c1769c149d"
    },
    {
        "author": "释智圆",
        "paragraphs": [
            "杜门无俗交，尘事任浩浩。",
            "空斋学佛外，六经恣论讨。",
            "仁义志不移，贫病谁相恼。",
            "天命唯我乐，百神非吾祷。",
            "为文宗孔孟，开谈黜庄老。",
            "谀谄音声恶，寂寥滋味好。",
            "褰帷愁绪绝，凭栏寒气早。",
            "雁影沈远空，虫鸣咽衰草。",
            "伊余何为者，力拟行正道。",
            "愿扬君子风，浇浮一除扫。"
        ],
        "title": "暮秋书斋述怀寄守能师",
        "id": "223198de-3767-44ee-9eff-de88df62bfd9"
    },
    {
        "author": "释智圆",
        "paragraphs": [
            "天文悬日月，地文丽山川。",
            "人文粲六经，四术诗其先。",
            "仲尼既云删，炳然列风雅。",
            "厥旨幽且微，受之唯子夏。",
            "邈矣千百年，时有知诗者。",
            "卓尔保暹师，生于宋天下。",
            "内明卜商道，外减骚人价。",
            "凿彼淳粹源，清辞竞流泻。",
            "放意尚幽远，立言忌妖虫。",
            "旨哉天目集，四海争传写。",
            "上以裨王化，下以正人伦。",
            "驱邪俾归正，驱浇使还淳。",
            "天未丧斯文，清风千古振。"
        ],
        "title": "赠诗僧保暹师",
        "id": "d6a29885-e9e3-4894-98b6-d4c330e7f3dd"
    },
    {
        "author": "释智圆",
        "paragraphs": [
            "世态任悠悠，正人无谄求。",
            "古柏凌寒霜，皓月当高秋。",
            "心将周孔师，是远杨墨游。",
            "泾浊与渭清，由来自分流。"
        ],
        "title": "赠赵璞",
        "id": "677b7184-25ac-4f07-b44e-f4e47bca186e"
    },
    {
        "author": "释智圆",
        "paragraphs": [
            "至道不可状，至理杳无名。",
            "万汇丧其源，出没何营营。",
            "忽焉生法瑶，研虑还淳精。",
            "立言宗能仁，百也驰休声。",
            "我来访旧居，景物如有情。",
            "闲庭惨树色，空山咽猿鸣。",
            "斯人今也亡，孤棹寻归程。"
        ],
        "title": "经武康小山法瑶师旧居",
        "id": "c7d3c2e2-87b4-46af-ac91-297c9ec2e037"
    },
    {
        "author": "释智圆",
        "paragraphs": [
            "采莲越溪上，皆谓寻常女。",
            "正位吴中宫，众口方传美。",
            "视听猒歌舞，衣裳贱罗绮。",
            "贤哉邻家人，昔年知学嚬。"
        ],
        "title": "西施篇",
        "id": "44d5c962-cae6-4889-8ff0-32c504aa5a0c"
    },
    {
        "author": "释智圆",
        "paragraphs": [
            "郑声淫复荡，鲁受齐人归。",
            "古乐和且正，翻使文侯睡。",
            "佞言耳乐闻，直道心翻忌。",
            "唯知任所好，何曾顾颠坠。",
            "古乐与郑声，邪正宜留意。"
        ],
        "title": "寓兴",
        "id": "f56cd2a7-79f3-49f6-b41b-348718827b2c"
    },
    {
        "author": "释智圆",
        "paragraphs": [
            "闭门业文翰，谁谓溪山陋。",
            "闲卧贵道肥，谁谓形容瘦。",
            "斯言欲无玷，内省庶不疚。",
            "深识浅江海，宽量窄宇宙。",
            "邻女少学嚬，海夫多逐臭。",
            "时来松下坐，清风满怀袖。"
        ],
        "title": "山中自叙",
        "id": "fcb172a1-82f5-4067-b507-70dd997c8858"
    },
    {
        "author": "释智圆",
        "paragraphs": [
            "莫言春日长，一坐又西暮。",
            "众芳荣复落，万事新成故。",
            "临川久兴嗟，藏舟孰云固。",
            "萧然荡斯虑，空门有归路。"
        ],
        "title": "莫言春日长",
        "id": "06b7619b-f385-4fac-b769-703a99915dfa"
    },
    {
        "author": "释智圆",
        "paragraphs": [
            "早翫台衡宗，佛理既研精。",
            "晚读周孔书，人伦由着明。",
            "达本与饰躬，志在求同声。",
            "击蒙虽云劳，来学苦无成。",
            "杨雄玄尚白，仲尼道不行。",
            "青山梦中归，华髪年来生。",
            "唯当照真空，万事从营营。"
        ],
        "title": "讲堂书事",
        "id": "d323a40e-46a8-4994-9b12-57ffd0ee266b"
    },
    {
        "author": "释智圆",
        "paragraphs": [
            "潺潺涧中水，不入贪夫耳。",
            "茫茫陌上尘，不沾静者身。",
            "静者贵寡欲，贪夫常患贫。",
            "躁进陷邪佞，洁己废大伦。",
            "况当文明时，草泽罗贤人。",
            "行道尚中庸，蠖屈宜求伸。"
        ],
        "title": "勉隐者",
        "id": "6d72368a-248e-4884-bb17-840258bd8161"
    },
    {
        "author": "释智圆",
        "paragraphs": [
            "佳人磨拭频，常恐尘埃侵。",
            "皎皎夜月明，澄澄秋泉深。",
            "徒分妍丑容，不鉴是非心。"
        ],
        "title": "鉴",
        "id": "c22b5d4b-6c23-46f2-ace7-dd7da9dab65f"
    },
    {
        "author": "释智圆",
        "paragraphs": [
            "苒苒岩上云，潺潺涧中水。",
            "山鸟如唤人，喃喃深林里。"
        ],
        "title": "山中行",
        "id": "cb9c90fe-a63c-4533-a7c6-19bed55c3c52"
    },
    {
        "author": "释智圆",
        "paragraphs": [
            "秋风吹行衣，旧山逍遥归。",
            "斋盂涤空潭，古磬敲残晖。",
            "须知高静怀，杳与尘俗违。"
        ],
        "title": "送僧",
        "id": "198f0796-25a8-4055-8a3f-db6d36090e0a"
    },
    {
        "author": "释智圆",
        "paragraphs": [
            "偶依溪上居，三见改时候。",
            "来书问踪迹，行坐置怀袖。",
            "学道不加前，多慵还似旧。",
            "苦吟彻宵夜，闲眠消白昼。",
            "古屋荒莓苔，幽庭下猿狖。",
            "巧伪非吾好，直方自大授。",
            "侯门绝请谒，雅诰勤研究。",
            "悠悠皆面朋，谁能论去就。"
        ],
        "title": "答行简上人书",
        "id": "e9a8b1ae-7917-4ba9-94cf-391b794cb294"
    },
    {
        "author": "释智圆",
        "paragraphs": [
            "四野炎炎暑气隆，危亭孤坐与谁同。",
            "湖光淡荡涵残照，鸟影参差没远空。",
            "消息浮生凭至理，破除烦暑赖清风。",
            "明时不敢言招隐，自乐林泉慕远公。"
        ],
        "title": "夏日熏风亭作",
        "id": "cf46d5da-44a0-4f56-89f4-dc1e581f7bb6"
    },
    {
        "author": "释智圆",
        "paragraphs": [
            "杳杳遥空雨乍晴，闲拖山屐上山亭。",
            "平湖风静开菱鉴，叠嶂云收列画屏。",
            "已觉万缘真是梦，岂因闲事妄劳形。",
            "可怜竞利贪名者，扰扰人间醉未醒。"
        ],
        "title": "初晴登叠翠亭偶成",
        "id": "edbf8bee-abdc-4091-a68f-c8179ee948bb"
    },
    {
        "author": "释智圆",
        "paragraphs": [
            "搜奇适异兴何全，雅句分明敌惠连。",
            "丹桂平窥君有分，地尘闲去我无缘。",
            "陶情岳雪时同望，解睡山茶夜共煎。",
            "静语前涂俱有意，谢公红药远公莲。"
        ],
        "title": "李秀才以山斋早起诗见赠因次韵和酬",
        "id": "0805dccc-9420-4626-9185-f145c79d1c45"
    },
    {
        "author": "释智圆",
        "paragraphs": [
            "冷结平湖绝棹过，纷纷盈目趣如何。",
            "侯门歌舞看难足，编户饥寒心厌多。",
            "旋满闲庭夸玉砌，重欹幽树鬬琼柯。",
            "夜来孤坐书窗下，犹赖虚明自琢磨。"
        ],
        "title": "对雪",
        "id": "85e42951-f326-4bf0-a6d2-6bd080fb3711"
    },
    {
        "author": "释智圆",
        "paragraphs": [
            "楼阁压危碧，山根疑有鳌。",
            "隔湖千嶂断，出水一峰高。",
            "岩冷秋空月，林清雪夜猱。",
            "伊余绝羁束，长得恣游遨。"
        ],
        "title": "孤山诗三首  其一",
        "id": "8296ea64-dafb-4253-a993-ce2abaa0ae05"
    },
    {
        "author": "释智圆",
        "paragraphs": [
            "四绝尘埃路，孤山景实孤。",
            "危巓侵迥汉，冷色浸平湖。",
            "古塔名支佛，新泉号仆夫。",
            "王维在何处，奇迹更堪图。"
        ],
        "title": "孤山诗三首  其二",
        "id": "387b8c76-52ae-4e1e-9b0b-e513b1fcc47f"
    },
    {
        "author": "释智圆",
        "paragraphs": [
            "仙岛湖西见，湖西景有余。",
            "春融迎晓日，秋碧碍空虚。",
            "竹荫高僧塔，云迷处士居。",
            "史迁今若在，此处合藏书。"
        ],
        "title": "孤山诗三首  其三",
        "id": "fc900144-e4f0-4e2e-85e1-fcaf5d3f7962"
    },
    {
        "author": "释智圆",
        "paragraphs": [
            "酷热如小人，到处苦相侵。",
            "清风如君子，时来宽我心。",
            "酷热驱不去，清风留不住。",
            "此情无以诉，吟傍阴阴树。"
        ],
        "title": "酷热",
        "id": "744f7957-aa1c-4330-8a2f-a0f02d12fc35"
    },
    {
        "author": "释智圆",
        "paragraphs": [
            "有客有客，来扣我门。",
            "相见无言，自昼达昏。",
            "搘肘凭栏，俯仰干坤。",
            "百年瞬息，得丧谁论。",
            "远山青青，巨浸浑浑。",
            "忽然归去，目击道存。"
        ],
        "title": "有客",
        "id": "af7b36b6-2c61-4f92-b13a-6b39e1f7d6ca"
    },
    {
        "author": "释智圆",
        "paragraphs": [
            "平波映危碧，清景异尘中。",
            "雪霁寒侵郭，秋澄冷照空。",
            "眠云徒自乐，浮棹约谁同。",
            "幽趣何人识，搜吟愧远公。"
        ],
        "title": "酬仁上人望湖山见寄次韵",
        "id": "791829c5-4d4a-4642-9e4f-dd4014a16d7c"
    },
    {
        "author": "释智圆",
        "paragraphs": [
            "不见二十载，重寻事更违。",
            "门临寒水闭，鸟向夕阳归。",
            "吟恐成华髪，闲疑入翠微。",
            "登舟独南去，乘兴一何飞。"
        ],
        "title": "和辩才访仲微上人不遇",
        "id": "b1b16c86-f29d-4365-a165-75daaaf23c95"
    },
    {
        "author": "释智圆",
        "paragraphs": [
            "养病孤山下，消摇任野情。",
            "闲门浸寒水，高槛露荒城。",
            "砌月移杉影，岩泉隐磬声。",
            "唯君许来此，相伴老余生。"
        ],
        "title": "次韵酬明上人",
        "id": "7a62290f-5c87-4f7c-b88a-2d6adb3cf7dc"
    },
    {
        "author": "释智圆",
        "paragraphs": [
            "静院无来客，相怀日又曛。",
            "数峰寒有雪，一榻静眠云。",
            "几叹淳风丧，宁容俗态羣。",
            "终期一相访，对坐议新文。"
        ],
        "title": "寄同志",
        "id": "5c16066f-1c74-427c-b218-a7885ab51881"
    },
    {
        "author": "释智圆",
        "paragraphs": [
            "讲院悲风动素帷，摇松难更见吾师。",
            "尘生旧榻休开卷，月上秋轩罢赋诗。",
            "真法自将传後学，清名谁为勒丰碑。",
            "横经弟子怀高迹，共指龙华作後期。"
        ],
        "title": "和聪上人悼梵天阇棃",
        "id": "2d37e7ab-939a-49df-91b1-12e374fee45a"
    },
    {
        "author": "释智圆",
        "paragraphs": [
            "山耸湖心住任缘，考盘茆舍闭深烟。",
            "月澄秋水牵吟思，花满春岩照困眠。",
            "触石微云闲致雨，鸣皋孤鹤静闻天。",
            "会抛此景相寻去，渺渺沧江片席悬。"
        ],
        "title": "孤山闲居次欢庆酬会稽仁侄见寄",
        "id": "e19c8277-5be4-4ab4-84c9-322f4d2ed20d"
    },
    {
        "author": "释智圆",
        "paragraphs": [
            "旅迹飘然与俗分，动时高价逐新文。",
            "寄眠僧舍扃秋雨，牵梦家山隔海云。",
            "学慕丘轲方共语，道归杨墨任离羣。",
            "名场好应同人举，垂拱明堂有圣君。"
        ],
        "title": "赠进士叶授",
        "id": "cf66c508-8ccb-472d-bb07-aef12bb0021c"
    },
    {
        "author": "释智圆",
        "paragraphs": [
            "澄江杳杳映千峰，坐夏岩房一望中。",
            "昼讲疏钟清度越，夜吟残月冷垂空。",
            "扫轩静避阶棱藓，销暑闲当竹罅风。",
            "顾我相怀未能去，水边斜日照梧桐。"
        ],
        "title": "夏日寄谅律师",
        "id": "3d41212d-c6fd-4c60-a5ee-e2b7483b3db2"
    },
    {
        "author": "释智圆",
        "paragraphs": [
            "车声日日碾红埃，何事良人独未回。",
            "苔锁洞房书久绝，月明深夜雁空来。",
            "寒侵竹叶难成醉，尘暗菱花更懒开。",
            "杳想法云山不知处，夕阳频上最高台。"
        ],
        "title": "寄远",
        "id": "79e05b3f-9f0e-4268-a013-482fd0eb6fd2"
    },
    {
        "author": "释智圆",
        "paragraphs": [
            "两制音书数往来，城中栖隐远尘埃。",
            "吟斋夜静开明月，讲石秋深扫绿苔。",
            "出俗旧题留雪苑，卧云幽兴梦天台。",
            "林间抱疾怀高趣，翻笑汤休漫有才。"
        ],
        "title": "寄文照大师",
        "id": "6f980753-1346-4501-85f7-63e36265457e"
    },
    {
        "author": "释智圆",
        "paragraphs": [
            "两受皇恩万虑休，浙阳高卧谢诸侯。",
            "定回幽室苔痕老，讲彻闲庭树影秋。",
            "天竺云泉时挂梦，梁园风景懒重游。",
            "溪声柏子将谁说，默倚禅床自点头。"
        ],
        "title": "赠辩才大师",
        "id": "dae85ddd-1c6b-493b-ae8f-d6ab646d4007"
    },
    {
        "author": "释智圆",
        "paragraphs": [
            "年过不惑鬓成丝，偶到林间便卜居。",
            "学道未忘山水癖，爱闲终与利名疏。",
            "夜凉顾阁来明月，风静平湖瀁碧虚。",
            "回首权豪绝相识，野云孤鹤自相于。"
        ],
        "title": "孤山闲居即事寄己师",
        "id": "d45309c3-2fc1-4469-8da0-e74c0ed2c612"
    },
    {
        "author": "释智圆",
        "paragraphs": [
            "景色融融万卉新，潜知青帝又东巡。",
            "阴崖竹树犹欹雪，暖砌莺花已觉春。",
            "吟苦渐惊华髪乱，身闲终忌俗流亲。",
            "寥寥此意将谁说，回首禅门有故人。"
        ],
        "title": "次韵酬闻聪上人春日书怀见寄",
        "id": "469efba9-13e2-4b66-95ed-57899e01be8a"
    },
    {
        "author": "释智圆",
        "paragraphs": [
            "门掩平湖避俗嚣，静观风景识春朝。",
            "庭梅向日花全拆，岳树连云雪未消。",
            "少壮可惊年暗减，幽栖翻觉睡偏饶。",
            "相知赖有曹溪子，禅外时来慰寂寥。"
        ],
        "title": "春日闲居即事寄元敏上人",
        "id": "e14dcff1-e5c5-4f9d-a204-519bf8fca3cc"
    },
    {
        "author": "释智圆",
        "paragraphs": [
            "闲倚危栏思黯然，浮生谁共叹流年。",
            "愁催华髪生无极，心许青山未有缘。",
            "冷淡空江澄暮色，参差归雁没寒烟。",
            "吟余更羡林间客，高卧深云听瀑泉。"
        ],
        "title": "登楼感事寄天台友人",
        "id": "acce3170-c601-47f1-b0ab-5da2a535c18d"
    },
    {
        "author": "释智圆",
        "paragraphs": [
            "禅房萧洒闭重关，祖意明来万事闲。",
            "高卧有时消白日，静吟无念忆青山。",
            "扫花晚砌留苍藓，剃髪秋池照病颜。",
            "堪笑林泉深隐者，不知幽趣在人间。"
        ],
        "title": "书通上人城居",
        "id": "1160ea38-5e66-4884-af12-600c70008f6b"
    },
    {
        "author": "释智圆",
        "paragraphs": [
            "讲退临流独倚筇，尘埃无处寄闲踪。",
            "青山归去心长在，白髪生来事转慵。",
            "门径草深梅雨歇，像龛灯暗水烟浓。",
            "相知唯有摇松客，时辱音书慰病容。"
        ],
        "title": "湖居即事寄仁侄",
        "id": "010aed80-d711-4d6c-8030-ea4647514054"
    },
    {
        "author": "释智圆",
        "paragraphs": [
            "壁立岩峦照冽泉，几思幽景叹流年。",
            "归栖自合同仙迹，深隐谁云有洞天。",
            "修竹寒声风乍动，古潭秋影月初圆。",
            "伊余亦拟依支遁，枕石眠云碧嶂前。"
        ],
        "title": "怀石壁旧居兼简绍上人",
        "id": "2dd6af76-523b-4be8-834c-9f7589afc91f"
    },
    {
        "author": "释智圆",
        "paragraphs": [
            "深居猿鸟共忘机，荀孟才华鹤氅衣。",
            "满砌落花春病起，一湖明月夜渔归。",
            "风摇野水青蒲短，雨过闲园紫蕨肥。",
            "尘土满床书万卷，玄纁何日到松扉。"
        ],
        "title": "赠林逋处士",
        "id": "0b33b589-4661-441d-87fe-ad1fd41eb233"
    },
    {
        "author": "释智圆",
        "paragraphs": [
            "路上中峰势屈盘，尘埃踪迹到终难。",
            "秋杉影射经窗冷，夜浪声摇睡榻寒。",
            "云过闲轩香篆润，日移幽砌藓痕干。",
            "吟余静立凭栏久，极目长江水渺漫。"
        ],
        "tags": [
            "长江"
        ],
        "title": "梵天寺二首  其一",
        "id": "03a281d8-56a8-4cf3-949f-801ce5fe48ff"
    },
    {
        "author": "释智圆",
        "paragraphs": [
            "梵宇清虚远俗喧，登临时得爽吟魂。",
            "卷帘高雪明稽岭，上阁秋涛出海门。",
            "羣木冷阴连古塔，疏钟寒韵彻江村。",
            "城中泉石诗中景，闲对文公尽日论。"
        ],
        "title": "梵天寺二首  其二",
        "id": "c71e5ef3-6e5d-494e-83df-a65aa672d525"
    },
    {
        "author": "释智圆",
        "paragraphs": [
            "羔雁已闻征不起，却求披戴守贞居。",
            "月堂欹枕三清梦，秋榻生尘万卷书。",
            "坛匝冷痕春藓碧，鹤翘寒影雪杉疏。",
            "年来未得寻幽迹，闲夜何人听步虚。"
        ],
        "title": "赵万宗入道因寄",
        "id": "5daf2559-b497-46d6-9590-434a34aa68fb"
    },
    {
        "author": "释智圆",
        "paragraphs": [
            "闲居作赋拟安仁，壮志潜消白髪新。",
            "烟浪静牵来往梦，莺花深慰寂寥身。",
            "野塘草绿湖村暮，石鼎茶香岳寺春。",
            "终学支公买山住，白云深处待为邻。"
        ],
        "title": "春日湖居书事寄子璇师",
        "id": "a99d6de4-2cde-4cd7-b005-089913a4afdc"
    },
    {
        "author": "释智圆",
        "paragraphs": [
            "旅雁声孤过旧林，相怀无处共论心。",
            "眠云未负他年约，看雪难忘尽日吟。",
            "江上信稀寒浪阔，竹边房掩夕阳深。",
            "寂寥闲坐西窗下，空把余情寄玉琴。"
        ],
        "title": "酬正言上人",
        "id": "b3c6e1bc-5b96-435c-9bd1-7d659653a2e0"
    },
    {
        "author": "释智圆",
        "paragraphs": [
            "律藏精持世所稀，淡然高趣自忘机。",
            "禅开静室苍苔徧，饭起闲窗独鸟归。",
            "雪岳夜钟清度枕，水轩秋月冷侵衣。",
            "吟拿讲罢无他事，人外时容扣竹扉。"
        ],
        "title": "赠清义律师",
        "id": "05651c32-d2ce-42c0-9450-9e28ab371e84"
    },
    {
        "author": "释智圆",
        "paragraphs": [
            "地绝纤尘万籁清，当门幽致画难成。",
            "黛妆峰岫高低影，练卷波涛旦暮声。",
            "侵竹古廊秋藓合，倚云禅阁夜灯明。",
            "上方别有幽栖处，树石参差称野情。"
        ],
        "title": "游开化寺",
        "id": "eb9a22dc-8001-4079-8c75-7a66200607c3"
    },
    {
        "author": "释智圆",
        "paragraphs": [
            "门静孤云去复还，讲余他虑绝相关。",
            "遗名懒住城中寺，招隐曾居海畔山。",
            "卧疾雪房苔色老，行禅秋径树阴闲。",
            "玄机共了心无事，相见宁愁鬓渐斑。"
        ],
        "title": "次韵酬子文师",
        "id": "7a1cafcb-7a1a-406c-9ebc-b0813835fc62"
    },
    {
        "author": "释智圆",
        "paragraphs": [
            "绝顶深栖万虑平，路盘危石雨苔青。",
            "江涵迥汉供闲望，雪映幽窗卷旧经。",
            "磬击晓霜禅乍起，枕摇秋浪梦初醒。",
            "为邻自有忘机者，月下时时扣竹扃。"
        ],
        "title": "南塔寺上方",
        "id": "3b3cd4a7-42fd-443e-ab39-99f6b973825d"
    },
    {
        "author": "释智圆",
        "paragraphs": [
            "威仪闲淡许谁同，苔径依然绝履踪。",
            "霜井滤泉浸晓色，雪房欹枕梦诸峰。",
            "寒生静榻吟中月，冷答平湖讲次钟。",
            "尽日冥心忆高趣，三生行止道生松。"
        ],
        "title": "寄赠子正律师",
        "id": "681d4feb-6b27-4915-a7fe-70956366b635"
    },
    {
        "author": "释智圆",
        "paragraphs": [
            "杉松森森一径通，六年高院寄幽踪。",
            "凉移峭壁秋深月，冷映长江雪後峰。",
            "吟次夏云晴影薄，讲残春树翠阴浓。",
            "四时嘉景真堪爱，曾伴支公数倚筇。"
        ],
        "tags": [
            "长江"
        ],
        "title": "忆南塔上方因寄庆昭师",
        "id": "d76d5826-2f2e-4162-b490-db709d7db328"
    },
    {
        "author": "释智圆",
        "paragraphs": [
            "乔枝偃盖势凌云，一植幽庭度机春。",
            "荣落未曾同众木，孤贞长自伴闲人。",
            "风生静夜寒声健，雪霁遥峰翠色新。",
            "萧洒最宜禅定起，坐观行绕远埃尘。"
        ],
        "title": "庭松",
        "id": "0e3186be-7218-4476-b148-5645c2a754bb"
    },
    {
        "author": "释智圆",
        "paragraphs": [
            "尘外禅房掩渺弥，高情终与俗流违。",
            "苦吟几度成华髪，默坐连宵忆翠微。",
            "风带荷香飘静榻，雨滋苔色污闲扉。",
            "炎天几阻相寻兴，空倚危楼对落晖。"
        ],
        "title": "寄曦照上人",
        "id": "f6486025-7bbb-45df-8280-27d60500c4b6"
    },
    {
        "author": "释智圆",
        "paragraphs": [
            "江色杳无极，渺渺接遥天。",
            "归帆带夕阳，去鸟沈寒烟。",
            "幽景不同观，遐想成斯篇。"
        ],
        "title": "寄题梵天圣果二寺兼简昭梧二上人  其一",
        "id": "7afd4b6b-790f-48ee-9d62-df8c44fb3a9d"
    },
    {
        "author": "释智圆",
        "paragraphs": [
            "楼阁耸岧峣，参差极云际。",
            "高窗晓色先，晚景余霞丽。",
            "寥寥羣动息，冥心远尘世。"
        ],
        "title": "寄题梵天圣果二寺兼简昭梧二上人  其二",
        "id": "71367f94-4760-4426-b749-5f36918c298a"
    },
    {
        "author": "释智圆",
        "paragraphs": [
            "冷淡杳难羣，幽趣唯吾识。",
            "高情薄云汉，清谈润金石。",
            "不学浮世人，奔名竞雕饰。"
        ],
        "title": "寄题梵天圣果二寺兼简昭梧二上人  其三",
        "id": "81317a94-e63a-4b86-9e88-18ecba73177d"
    },
    {
        "author": "释智圆",
        "paragraphs": [
            "性静百虑忘，轩闲万象归。",
            "空江答夜钟，高峤留残晖。",
            "幽砌绝尘踪，孤云自依依。"
        ],
        "title": "寄题梵天圣果二寺兼简昭梧二上人  其四",
        "id": "599aca47-28bf-4d76-b179-c8ea081b819c"
    },
    {
        "author": "释智圆",
        "paragraphs": [
            "顾恶如探汤，触物类虚舟。",
            "他人莫己知，此道本吾求。",
            "独坐时相怀，斜阳照危楼。"
        ],
        "title": "寄题梵天圣果二寺兼简昭梧二上人  其五",
        "id": "3d1b01ba-70a3-489e-9b0b-2b36dda4d3bf"
    },
    {
        "author": "释智圆",
        "paragraphs": [
            "崔嵬高山侧，触石生片云。",
            "自将风雨期，不与尘土羣。",
            "杳杳游太虚，对此几思君。"
        ],
        "title": "寄题梵天圣果二寺兼简昭梧二上人  其六",
        "id": "3d62e36b-2504-4bef-a2cc-6d281b2a611e"
    },
    {
        "author": "释智圆",
        "paragraphs": [
            "高迹将谁亲，幽栖白云中。",
            "闲阶吐苍苔，古木生清风。",
            "时将西竺书，讲义训来蒙。"
        ],
        "title": "寄题梵天圣果二寺兼简昭梧二上人  其七",
        "id": "058d61ad-15f3-468e-a322-4aa0452cb7c4"
    },
    {
        "author": "释智圆",
        "paragraphs": [
            "静躁各所好，是非安能辨。",
            "声利如我仇，云泉若相勉。",
            "寂寂深林中，芳兰自堪搴。"
        ],
        "title": "寄题梵天圣果二寺兼简昭梧二上人  其八",
        "id": "16e24548-5825-49dc-8263-0b18c235c2c4"
    },
    {
        "author": "释智圆",
        "paragraphs": [
            "羣峰耸危碧，倒影沈空江。",
            "清景生晚晴，冷色涵虚窗。",
            "消摇纵吟赏，能使吾心降。"
        ],
        "title": "寄题梵天圣果二寺兼简昭梧二上人  其九",
        "id": "18c843c3-dec7-4281-a862-d613b4a8b3c8"
    },
    {
        "author": "释智圆",
        "paragraphs": [
            "海日照吟轩，江风动庭树。",
            "此景乐闲情，何人识高趣。",
            "登楼独南望，杳杳空烟雾。"
        ],
        "title": "寄题梵天圣果二寺兼简昭梧二上人  其一○",
        "id": "3586ee1d-d71a-4adf-884f-5fd65941892d"
    },
    {
        "author": "释智圆",
        "paragraphs": [
            "湖波冷淡绝纤尘，满目云山是四邻。",
            "一径草深人不到，竹床蒲扇养天真。"
        ],
        "title": "湖西杂感诗  其一",
        "id": "3c3878b5-91e8-4b1c-9806-67657f0c59bb"
    },
    {
        "author": "释智圆",
        "paragraphs": [
            "看云静放支公鹤，临水闲观惠子鱼。",
            "窗下寂寥何所有，竺干经卷仲尼书。"
        ],
        "title": "湖西杂感诗  其二",
        "id": "107b1996-26fc-4ebf-a362-08f9a8ea4f90"
    },
    {
        "author": "释智圆",
        "paragraphs": [
            "闲庭庭畔植梧桐，上有新蝉噪晚风。",
            "咽咽清音正堪听，无端惊断彼儿童。"
        ],
        "title": "湖西杂感诗  其三",
        "id": "3cdff70b-48c7-4986-be06-b1a5d8c817d2"
    },
    {
        "author": "释智圆",
        "paragraphs": [
            "移得烟溪竹数竿，闲庭栽处绿阴寒。",
            "虚心高节真堪爱，不放常人暂入看。"
        ],
        "title": "湖西杂感诗  其四",
        "id": "af069943-d2fa-4d3c-9b0c-af5aaa5e1fbc"
    },
    {
        "author": "释智圆",
        "paragraphs": [
            "凤为时瑞世传名，及现郊村众尽惊。",
            "唤作怪禽宜弹杀，始知流俗重虚声。"
        ],
        "title": "湖西杂感诗  其五",
        "id": "f8185dfb-7f78-4975-b45e-9e04a7a75ebf"
    },
    {
        "author": "释智圆",
        "paragraphs": [
            "直木风摧秋败兰，闲观庭际可长叹。",
            "屈原溺水伍员死，孤洁由来独立难。"
        ],
        "title": "湖西杂感诗  其六",
        "id": "6f3fd0c4-9276-4adc-a4db-05a1f4a82e69"
    },
    {
        "author": "释智圆",
        "paragraphs": [
            "尼父立言敦礼乐，能仁垂训励慈悲。",
            "堪嗟世路营营者，狡佞贪残都不知。"
        ],
        "title": "湖西杂感诗  其七",
        "id": "d0aae4ca-ebf8-476d-8553-19c9a598fca6"
    },
    {
        "author": "释智圆",
        "paragraphs": [
            "不省浮生大患身，谄求终日走红尘。",
            "一朝死至名初没，满屋黄金属别人。"
        ],
        "title": "湖西杂感诗  其八",
        "id": "8e6ff2dd-dc02-46db-a867-f51eca9aa57c"
    },
    {
        "author": "释智圆",
        "paragraphs": [
            "猛虎磨牙踞荫林，幽幽一路晚烟深。",
            "行行君子休疑惧，此物由来食兽心。"
        ],
        "title": "湖西杂感诗  其九",
        "id": "be78fcb7-9287-489c-b3b2-d88889ef8738"
    },
    {
        "author": "释智圆",
        "paragraphs": [
            "留心俭让唐虞道，恣意贪求桀跖徒。",
            "闲坐思量茆屋下，夜深秋月照平湖。"
        ],
        "title": "湖西杂感诗  其一○",
        "id": "1fcc0065-bc75-4e34-8bfe-86b05386767d"
    },
    {
        "author": "释智圆",
        "paragraphs": [
            "兰在深林亦自馨，岂因风雨阻鸡鸣。",
            "由来君子须谋道，不为时人有重轻。"
        ],
        "title": "湖西杂感诗  其一一",
        "id": "139a6e80-2594-422f-9b7c-dd91bc90df07"
    },
    {
        "author": "释智圆",
        "paragraphs": [
            "白犬宵行似有情，为防暴客到天明。",
            "近来守御无功绩，不吠人形只吠声。"
        ],
        "title": "湖西杂感诗  其一二",
        "id": "08dda457-226d-4f97-b933-51883c34a1d5"
    },
    {
        "author": "释智圆",
        "paragraphs": [
            "伯阳道德释迦心，夫子文章尽可寻。",
            "饱食暖衣都不顾，可怜容易过光阴。"
        ],
        "title": "湖西杂感诗  其一三",
        "id": "68580f8a-f290-4011-85b0-990180c4ca03"
    },
    {
        "author": "释智圆",
        "paragraphs": [
            "雪晴山院景堪跻，玉树琼楼照碧溪。",
            "日暮忽惊销烁尽，百年豪富事还齐。"
        ],
        "title": "湖西杂感诗  其一四",
        "id": "e0ebfb4f-8cf4-4f9b-b360-d81f60896e8b"
    },
    {
        "author": "释智圆",
        "paragraphs": [
            "月照闲轩亏复盈，吉凶消长势相倾。",
            "须知人事同天道，宠辱由来尽可惊。"
        ],
        "title": "湖西杂感诗  其一五",
        "id": "0f8e076f-4feb-48df-ac8c-0f201ddadc2a"
    },
    {
        "author": "释智圆",
        "paragraphs": [
            "草堂闲坐念编民，多尚浮虚少尚真。",
            "礼让不修难致福，唯知烧纸祭淫神。"
        ],
        "title": "湖西杂感诗  其一六",
        "id": "34b9a543-4481-47e5-bc16-da58e12b9165"
    },
    {
        "author": "释智圆",
        "paragraphs": [
            "阴阳家说惑常民，孝道从兹尽失伦。",
            "庐墓三年谁肯也，竞谈冈势益生人。"
        ],
        "title": "湖西杂感诗  其一七",
        "id": "8e8144a9-d400-4821-80bd-acdb6a208f66"
    },
    {
        "author": "释智圆",
        "paragraphs": [
            "福善祸淫言可信，吉凶由己语堪陈。",
            "乖仁背义都无耻，只记临行拣日辰。"
        ],
        "title": "湖西杂感诗  其一八",
        "id": "2862950d-f7e2-4100-952c-69526e961c19"
    },
    {
        "author": "释智圆",
        "paragraphs": [
            "静思尘世事茫茫，策杖闲吟出草堂。",
            "欲哈浮生那远觅，芭蕉昨夜已经霜。"
        ],
        "title": "湖西杂感诗  其一九",
        "id": "bec1153d-c334-43c8-8271-a02af27ea4dd"
    },
    {
        "author": "释智圆",
        "paragraphs": [
            "凿得新泉古砌头，煮茶滋味异常流。",
            "夜来闲看澄明性，天上无云月正秋。"
        ],
        "title": "湖西杂感诗  其二○",
        "id": "2f983070-c77a-493d-9d13-36f60b477ec3"
    },
    {
        "author": "释智圆",
        "paragraphs": [
            "懒答公卿信，高眠野兴浓。",
            "虚堂开夜月，孤枕度秋钟。",
            "临水成新作，看云忆旧峰。",
            "林间仍抱疾，早晚遂相逢。"
        ],
        "title": "寄华亭虚己师",
        "id": "737e48cd-9d33-49e2-99a5-2a1138973b23"
    },
    {
        "author": "释智圆",
        "paragraphs": [
            "旅舍少相识，孤吟俗态分。",
            "客情生夜雨，归梦入秋云。",
            "砌冷萤频过，窗幽雁忽闻。",
            "西峰泉石在，终去谢人羣。"
        ],
        "title": "旅舍言怀",
        "id": "b5a89e94-613c-4d0e-a667-a0c295e5a0b2"
    },
    {
        "author": "释智圆",
        "paragraphs": [
            "分符江郡远，贵列七人间。",
            "文古淳风在，时清谏笔闲。",
            "楼高喧暮角，厅冷鏁秋山。",
            "圣代期调鼎，轩车即诏还。"
        ],
        "title": "上钱唐太守薛大谏",
        "id": "4f3055b9-6b15-409f-a53c-ac650287532c"
    },
    {
        "author": "释智圆",
        "paragraphs": [
            "高卧湖山畔，尘机任万端。",
            "连云吟阁静，度水讲钟寒。",
            "幽户碧嶂闭，新书雪夜刊。",
            "却应趋竞者，相笑隐林峦。"
        ],
        "title": "赠守能师",
        "id": "1cd88f89-091d-4a40-9e60-f423e3317f6b"
    },
    {
        "author": "释智圆",
        "paragraphs": [
            "罗剎江心起，晨昏信不差。",
            "寒声喧极浦，秋势卷平沙。",
            "望立人心险，惊飞鸟影斜。",
            "来源争可问，沧海况无涯。"
        ],
        "title": "潮",
        "id": "9209cb30-e1ea-4ddd-bb23-1cd05905ede6"
    },
    {
        "author": "释智圆",
        "paragraphs": [
            "行行携锡别，幽景到山分。",
            "残雪经春在，疏钟度水闻。",
            "松深生晚次，潭静照闲云。",
            "岩阁重开讲，清香入夜焚。"
        ],
        "title": "送夤上人归道场山",
        "id": "4f31da8b-46c3-441b-a1ac-2d404cad3e36"
    },
    {
        "author": "释智圆",
        "paragraphs": [
            "一宿无尘境，相留静话长。",
            "秋声归古木，月色满空廊。",
            "岚气侵衣润，溪泉漱齿凉。",
            "终期整缾锡，来此掩闲房。"
        ],
        "title": "宿山院",
        "id": "0ec33989-f4ef-47aa-ba14-53dc6cfe906c"
    },
    {
        "author": "释智圆",
        "paragraphs": [
            "澹然人外趣，万事已无求。",
            "花院春深讲，云山夏满游。",
            "汲泉苔井晓，鸣磬竹窗秋。",
            "别有幽期在，香灯老沃洲。"
        ],
        "title": "赠简上人",
        "id": "aa011fa3-8d28-43fb-af0d-5164104117be"
    },
    {
        "author": "释智圆",
        "paragraphs": [
            "与僻偏饶分，苍苍称静吟。",
            "度阶经雨徧，峭壁度秋深。",
            "色冷分禽迹，痕幽入树阴。",
            "衡门终岁在，车马绝相侵。"
        ],
        "title": "苔",
        "id": "36e90c76-37b5-439e-8ca9-0f3f06e9e2c6"
    },
    {
        "author": "释智圆",
        "paragraphs": [
            "昔年江上别，高迹杳难寻。",
            "浮世人稀见，青山隐更深。",
            "琢诗穷有象，体道极无心。",
            "惭负眠云约，西峰夕照阴。"
        ],
        "title": "寄楚南师",
        "id": "ae4fdaac-9fba-4fef-903b-c972d0b077ac"
    },
    {
        "author": "释智圆",
        "paragraphs": [
            "江亭闲写望，秋景正无穷。",
            "鸟没寒云外，帆归暮色中。",
            "淡烟生极浦，败叶坠凉风。",
            "回道闻渔唱，人家隔苇丛。"
        ],
        "title": "江亭晚望",
        "id": "4abc91f4-6f1f-45db-801a-d352ed15aa7f"
    },
    {
        "author": "释智圆",
        "paragraphs": [
            "千寻堆冷碧，极顶绝尘踪。",
            "雨霁闻清籁，云开见别峰。",
            "落泉喷怪石，惊鸟入深松。",
            "吟罢凭栏久，遥天起暮钟。"
        ],
        "title": "登武林高峰",
        "id": "8f9c4adb-915c-453e-843f-7bb1b7be330a"
    },
    {
        "author": "释智圆",
        "paragraphs": [
            "寥寥尘迹远，禅外动闲思。",
            "水国人归後，秋轩月白时。",
            "鸣蛩藏坏壁，幽鸟立寒枝。",
            "独坐谁相问，微吟镊病髭。"
        ],
        "title": "怀子仁师",
        "id": "34409c5e-83fd-47b4-8812-e6bfe427cba8"
    },
    {
        "author": "释智圆",
        "paragraphs": [
            "一锡任西东，孤怀孰与同。",
            "吟髭潜变白，人事旋成空。",
            "秋阁闲看月，寒窗卧听鸿。",
            "时将寂寥意，深夜寄丝桐。"
        ],
        "title": "书怀",
        "id": "723c4f96-b700-4b37-a2fa-24cbc33f979f"
    },
    {
        "author": "释智圆",
        "paragraphs": [
            "深隐空林下，清幽绝外缘。",
            "雨窗对岳信，苔井滤秋泉。",
            "门静来沙鸟，庭闲噪晚蝉。",
            "凭栏独相忆，残日下遥天。"
        ],
        "title": "寄栖白师",
        "id": "5404c1ba-0520-4819-bb04-5c5dd2592839"
    },
    {
        "author": "释智圆",
        "paragraphs": [
            "故国伊川远，深居碧嶂前。",
            "伴吟唯有鹤，高趣别无仙。",
            "岳信闲慵答，丹经秘不传。",
            "杖藜时访我，终日话南禅。"
        ],
        "title": "赠郝逸人",
        "id": "a68feca3-e186-4d77-a0d4-5522a4a5fce2"
    },
    {
        "author": "释智圆",
        "paragraphs": [
            "峭壁侵霄极，灵踪不厌寻。",
            "闲思曾有梦，归隐岂无心。",
            "绝壁烟霞罢，幽岩洞穴深。",
            "那堪思慧理，残日白猿吟。"
        ],
        "title": "游灵隐山",
        "id": "8cdceb81-d52f-4c3b-b415-6ea4481862de"
    },
    {
        "author": "释智圆",
        "paragraphs": [
            "剪自幽岩侧，高僧忽见遗。",
            "看云欹尽日，书雪握多时。",
            "节冷虫微蠹，根闲藓暗滋。",
            "旧山泉石在，归去赖扶持。"
        ],
        "title": "谢择梧律师惠竹杖",
        "id": "170e0450-7f14-4405-b59a-3297930738fb"
    },
    {
        "author": "释智圆",
        "paragraphs": [
            "松杉围静室，踪迹远人羣。",
            "抱疾添华髪，看山羡白云。",
            "苔痕经雨长，蝉韵带风闻。",
            "独坐无来客，西轩日又曛。"
        ],
        "title": "梵天寺闲居书事",
        "id": "0c00c73c-fc2f-4f70-bd79-e9ca7332e459"
    },
    {
        "author": "释智圆",
        "paragraphs": [
            "仙去遗踪在，泠泠翠岳边。",
            "泠光涵碧甃，暗脉泄寒泉。",
            "月映冰壶浅，秋澄古鉴圆。",
            "羽人居止近，闲汲灌芝田。"
        ],
        "title": "炼丹井",
        "id": "e394a922-0069-443c-adfc-61e786f9e1d8"
    },
    {
        "author": "释智圆",
        "paragraphs": [
            "亭幽无俗状，清景涤烦襟。",
            "砌压寒流浅，檐分积翠深。",
            "晚花闲照影，古木冷垂阴。",
            "凭槛不能去，澄澄发静吟。"
        ],
        "title": "冷泉亭",
        "id": "d7dc2d5d-cf73-4551-9441-3ef5a8b7fe60"
    },
    {
        "author": "释智圆",
        "paragraphs": [
            "诸祖参寻徧，消摇髪未华。",
            "旧房扃海外，孤迹寄天涯。",
            "琢句秋窗月，观空晚砌华。",
            "时来说高趣，终去隐烟霞。"
        ],
        "title": "赠僧",
        "id": "4b02cdfe-2e39-44a7-84d4-77300e4dab16"
    },
    {
        "author": "释智圆",
        "paragraphs": [
            "旧识稀相访，寥寥掩坏房。",
            "鼎深残药在，颔瘦白髭长。",
            "尘点沾书箧，苔痕污石床。",
            "檐幽虫织网，砌冷菊含香。",
            "静思怜深夜，清羸怯晚凉。",
            "云峰归未得，闲坐咏沧浪。"
        ],
        "title": "湖居秋日病起",
        "id": "f99b9cef-1b92-4ad4-8973-050e6decbafc"
    },
    {
        "author": "释智圆",
        "paragraphs": [
            "澹泊背时态，翛然尘外心。",
            "静吟霜月尽，归梦海云深。",
            "室冷苔生榻，窗闲鸟觑琴。",
            "幽栖共得趣，乘兴几相寻。"
        ],
        "title": "赠夷中师",
        "id": "e2273be0-b559-4fa4-adc1-016c5f6d25d3"
    },
    {
        "author": "释智圆",
        "paragraphs": [
            "澹虑栖幽境，闲将水石邻。",
            "信衣传往祖，禅语示来人。",
            "晚屋茶烟细，晴轩岳翠匀。",
            "相怀独南望，林木又经春。"
        ],
        "title": "寄圆长老",
        "id": "97e8b097-8fed-4eed-868a-cc2f5dfe0536"
    },
    {
        "author": "释智圆",
        "paragraphs": [
            "共依清境宿，话道复论文。",
            "潭月秋深见，山钟夜後闻。",
            "虫声沉古砌，萤影没残云。",
            "会约长栖此，炉香树下焚。"
        ],
        "title": "同友人宿山院",
        "id": "ece72be1-983b-43bf-9cf0-c9d600791294"
    },
    {
        "author": "释智圆",
        "paragraphs": [
            "道胜尘机息，讲余林叶枯。",
            "清名高卧远，黑髪苦吟无。",
            "庭静秋云澹，窗闲夜月孤。",
            "时闻适幽兴，上阁望平湖。"
        ],
        "title": "赠清晓师",
        "id": "b27e6c19-4a2d-41a9-b27d-acdc1ff72edc"
    },
    {
        "author": "释智圆",
        "paragraphs": [
            "古院稽山下，幽栖厌客寻。",
            "机心禅外尽，诗思病来深。",
            "缾水寒澌结，杉风晚磬沉。",
            "他时若招隐，香火继东林。"
        ],
        "title": "寄德聪师",
        "id": "fb48bd31-d97d-4dc3-9682-5422df1dd9c6"
    },
    {
        "author": "释智圆",
        "paragraphs": [
            "禅扉开绝顶，海色映层峦。",
            "剎影浸寥泬，钟声度渺漫。",
            "荒苔幽径滑，冬雪暮窗寒。",
            "吟罢慵回首，迟迟独凭栏。"
        ],
        "title": "上方院",
        "id": "84cf08ac-4f14-424d-a078-c6422f088eb8"
    },
    {
        "author": "释智圆",
        "paragraphs": [
            "闲景杳无极，凭栏思若何。",
            "鸟行沈远岳，秋色满沧波。",
            "来信经年绝，新愁向晚多。",
            "依依自吟望，旧约负烟萝。"
        ],
        "title": "登楼怀遵易",
        "id": "75b2cf21-7812-4037-810b-848a49273b9b"
    },
    {
        "author": "释智圆",
        "paragraphs": [
            "吟槛漾寒水，平湖烟景闲。",
            "无人识高趣，尽日对空山。",
            "晚树春禽语，晴窗夜月还。",
            "新编皆雅正，不待仲尼删。"
        ],
        "title": "赠诗僧保暹师",
        "id": "931acec7-0cef-4c0e-8fde-6b3399a890de"
    },
    {
        "author": "释智圆",
        "paragraphs": [
            "幽栖尘想绝，岩阁倚杉松。",
            "吟思禅中尽，霜髭病後浓。",
            "溪闲澄夜月，山静答秋钟。",
            "寂寞怀高趣，残阳独倚筇。"
        ],
        "title": "寄石城行光长老",
        "id": "847376d2-cf57-45cc-a7d6-6330a23ad984"
    },
    {
        "author": "释智圆",
        "paragraphs": [
            "庭木西风动，闲轩落叶稠。",
            "梦回霜月晓，信断海山秋。",
            "道性归无念，孤吟已绝愁。",
            "况疏林下约，烟水路悠悠。"
        ],
        "title": "寄仁侄",
        "id": "8cce8410-e1d8-45aa-abf8-8e7ab2ee3390"
    },
    {
        "author": "释智圆",
        "paragraphs": [
            "策杖乘闲兴，山深人迹稀。",
            "断桥摧宿雨，高树挂残晖。",
            "岩静云孤起，潭空鸟独飞。",
            "前峰有兰若，吟赏自忘归。"
        ],
        "title": "山行",
        "id": "02d2d7d5-41f9-47c3-929c-349907d1ca23"
    },
    {
        "author": "释智圆",
        "paragraphs": [
            "满眼皆相识，论心自不同。",
            "闲门扃夕照，败叶落西风。",
            "往事全成梦，浮生渐觉空。",
            "搘颐独无语，四壁响秋虫。"
        ],
        "title": "秋日感事",
        "id": "6934e335-82d0-4e74-b394-721f7d4a72d7"
    },
    {
        "author": "释智圆",
        "paragraphs": [
            "不得天涯信，相思对景浓。",
            "惊飙吹落叶，残日在遥峰。",
            "照水鱼村火，沈烟野寺钟。",
            "幽怀向谁说，静立自搘筇。"
        ],
        "title": "湖上晚望寄友人",
        "id": "9ffd8c37-e604-4a79-be49-b8726a093368"
    },
    {
        "author": "释智圆",
        "paragraphs": [
            "淡然尘虑绝，禅外苦风骚。",
            "性觉眠云僻，名因背俗高。",
            "水烟蒸纸帐，寒髪涩铜刀。",
            "几宿江江寺，闲吟听夜涛。"
        ],
        "title": "赠闻聪师",
        "id": "a19dbbdf-77fd-436b-9cc0-1ac4349b9381"
    },
    {
        "author": "释智圆",
        "paragraphs": [
            "执手离亭暮，言归思不禁。",
            "故乡千里外，为客十年心。",
            "帆影寒江静，猿啼雪峤深。",
            "饶阳泉石在，讲退自堪吟。"
        ],
        "title": "送僧归饶阳",
        "id": "14791da8-d8ef-42ab-8e3b-b6ae6d871eb9"
    },
    {
        "author": "释智圆",
        "paragraphs": [
            "北僧传示灭，高迹更难寻。",
            "故国房空在，新坟草已深。",
            "云泉违旧约，风月罢论心。",
            "默坐看遗偈，西窗月又沈。"
        ],
        "title": "悼广钧师",
        "id": "b3175d9c-8566-4a50-b9bf-0e6f5bbdbf45"
    },
    {
        "author": "释智圆",
        "paragraphs": [
            "居止闲相近，临流野色分。",
            "深秋山共见，清夜磬交闻。",
            "静榻移明月，疏帘卷暮云。",
            "相于别有趣，冷淡况同羣。"
        ],
        "title": "次韵酬邻僧昼上人",
        "id": "2a7a0144-f4ea-4bed-9351-c44aa7136611"
    },
    {
        "author": "释智圆",
        "paragraphs": [
            "策马将登路，星河曙色分。",
            "残灯照离席，来雁咽寒云。",
            "乡远书难到，吟狂酒易醺。",
            "堪嗟经济术，未得致明君。"
        ],
        "title": "旅中别赵璞",
        "id": "e95fc778-8b28-49f5-9e11-1bd8c0e5b235"
    },
    {
        "author": "释智圆",
        "paragraphs": [
            "欹枕不成梦，寒虫叫壁阴。",
            "高梧深夜雨，远客故乡心。",
            "分与浮名背，年将白髪侵。",
            "终须约宗炳，结社向东林。"
        ],
        "title": "旅中即事寄友生",
        "id": "b41c030c-993f-4587-ab4e-10edabfecace"
    },
    {
        "author": "释智圆",
        "paragraphs": [
            "隐几不成寝，何人慰寂寥。",
            "空阶鸣蟋蟀，寒雨滴芭蕉。",
            "静语窗灯暗，归心海寺遥。",
            "唯应释慧远，莲社为相招。"
        ],
        "title": "秋晚客舍寄故山友僧",
        "id": "72aea448-4605-49da-9af6-34c70cfe8885"
    },
    {
        "author": "释智圆",
        "paragraphs": [
            "水国无归梦，年来帝泽深。",
            "梵书翻宋语，道论变吴音。",
            "静室清香凝，闲庭古树阴。",
            "玉华前事在，高迹许谁寻。"
        ],
        "title": "寄辇下译经正觉大师",
        "id": "7dd660ba-94f6-4f42-a69e-5b55628d777f"
    },
    {
        "author": "释智圆",
        "paragraphs": [
            "庭木凝秋色，依依废苦吟。",
            "来书江上绝，幽梦雨中深。",
            "水鸟闲窥砚，窗灯冷照琴。",
            "谁矢此时兴，华髪暗相侵。"
        ],
        "title": "寄润侄法师",
        "id": "663613ff-72ac-439d-8b1a-b048719b3611"
    },
    {
        "author": "释智圆",
        "paragraphs": [
            "社客尽卿相，早堂云树间。",
            "景分庐岳秀，人类远公闲。",
            "夜定开明月，秋吟对暮山。",
            "唯应谢康乐，时得扣松关。"
        ],
        "title": "赠白莲社主圆凈大师",
        "id": "e0c8cfdf-6a16-4815-813c-94742e7c72d9"
    },
    {
        "author": "释智圆",
        "paragraphs": [
            "晚树归禽乱，翛然古院空。",
            "清谈远君子，幽兴寄丝桐。",
            "短髪全成雪，残花半逐风。",
            "终期结真侣，归老乱云中。"
        ],
        "title": "春晚言怀寄聪上人",
        "id": "4181ea2c-037e-4190-a15d-05248beb7a72"
    },
    {
        "author": "释智圆",
        "paragraphs": [
            "阳和资万木，独此异羣花。",
            "映草惊残烧，临窗认晓霞。",
            "色虽因雨减，势不逐风斜。",
            "幸赖栽培力，繁枝鬬日华。"
        ],
        "title": "留题因师院石楠花",
        "id": "240a0040-1260-45e1-81c9-a5ed6bb9acde"
    },
    {
        "author": "释智圆",
        "paragraphs": [
            "平湖波渺渺，踪迹杳难寻。",
            "城里无时到，云边闭户深。",
            "寒灯明古像，晚磬出疏林。",
            "寂寞怀高趣，西轩日易沈。"
        ],
        "title": "寄省悟师",
        "id": "5db61685-9e8e-46bf-8490-b4fb4fb0b656"
    },
    {
        "author": "释智圆",
        "paragraphs": [
            "檐前状奇险，咫尺见清幽。",
            "鸟下疑灵鹫，僧过认沃洲。",
            "危遮虚槛月，冷夺远峰秋。",
            "始信红尘里，豪家有胜游。"
        ],
        "title": "留题闻氏林亭小山",
        "id": "2c2dbceb-81e0-4093-915f-28e7d8bbe6b0"
    },
    {
        "author": "释智圆",
        "paragraphs": [
            "偶从支遁约，深夜宿闲房。",
            "窗静灯遗烬，庭寒树有霜。",
            "禅心论的的，尘事省茫茫。",
            "又说天台去，林间扫石床。"
        ],
        "title": "宿仲系上人房",
        "id": "a12f8fcf-f118-42a0-a58d-d9b06b19accd"
    },
    {
        "author": "释智圆",
        "paragraphs": [
            "四面远尘迹，吟过称野情。",
            "阶闲秋菓落，池冷月华生。",
            "倚竹蝉声断，开琴鹤梦惊。",
            "却来还有约，未可厌逢迎。"
        ],
        "title": "题聪上人林亭",
        "id": "a6ac1687-749c-427d-bd72-1210767003da"
    },
    {
        "author": "释智圆",
        "paragraphs": [
            "杉竹匝吟径，轩窗更绝尘。",
            "清风生後夜，幽景徧诸邻。",
            "磬断栖禽梦，香凝出定身。",
            "城中有高趣，宁羡赖留人。"
        ],
        "title": "书久上人城中幽斋",
        "id": "d4fcf86c-afbe-44e4-9316-1aaa1a7a5d07"
    },
    {
        "author": "释智圆",
        "paragraphs": [
            "往事那堪问，长江空渺然。",
            "孤城闭残日，荒陇积寒烟。",
            "沙涨中洲阔，潮冲古各偏。",
            "莫疑陵谷事，即目是桑田。"
        ],
        "tags": [
            "长江"
        ],
        "title": "江上作",
        "id": "52fde4cf-c9a2-4e89-bfff-0a08e72f5d38"
    },
    {
        "author": "释智圆",
        "paragraphs": [
            "高迹知何处，相怀早晚休。",
            "苦吟空对月，闭户更禁秋。",
            "砌隙寒虫切，林稍下叶稠。",
            "音书杳难寄，天阔水悠悠。"
        ],
        "title": "怀保暹师",
        "id": "2bf5de3e-fee2-430a-976e-e3d4fb1ecc52"
    },
    {
        "author": "释智圆",
        "paragraphs": [
            "侯门休请谒，香火务真修。",
            "古院扃苍藓，他山空旧游。",
            "出禅庭月晓，开卷竹窗秋。",
            "已得栖幽趣，何须买沃洲。"
        ],
        "title": "赠宣密大师不出院",
        "id": "b0dbc41a-fb81-41a3-986e-9ca720f8cb72"
    },
    {
        "author": "释智圆",
        "paragraphs": [
            "一从林下别，倏忽又经年。",
            "旧约山空在，相怀月屡圆。",
            "郡钟宵断梦，江树晚沈烟。",
            "书札凭谁寄，波涛况渺然。"
        ],
        "title": "怀中侄",
        "id": "fd7a0fa7-3cb8-4ca6-af5a-4dbab2aa8f79"
    },
    {
        "author": "释智圆",
        "paragraphs": [
            "绝顶秋气清，危栏凭树杪。",
            "仰窥清汉近，下视羣峰小。",
            "空池生夜月，风枝鸣宿鸟。",
            "吟坐不成寐，疏钟起将晓。"
        ],
        "title": "宿道场山寺",
        "id": "9f75b8ef-a8e7-4ad0-a39b-b8807a3f1448"
    },
    {
        "author": "释智圆",
        "paragraphs": [
            "吟余江上别，一锡寄扁舟。",
            "远度浮残照，千峰指旧游。",
            "疏钟沈杳霭，羣木落高秋。",
            "莫负重来约，禅心本自由。"
        ],
        "title": "送遇贞师归四明山",
        "id": "4476fec8-c777-4405-8d88-6f33c1a522af"
    },
    {
        "author": "释智圆",
        "paragraphs": [
            "白云高卧者，滞疾阻相寻。",
            "信断沧洲阔，房扃翠岳深。",
            "寒虫藏坏壁，庭树滴残霖。",
            "早晚同闲话，孤灯照苦吟。"
        ],
        "title": "秋夕寄友僧",
        "id": "72c7b5d8-f90b-42cf-9669-91d978fca7d6"
    },
    {
        "author": "释智圆",
        "paragraphs": [
            "龙盘虎踞景堪寻，王气消亡信祸淫。",
            "结绮临春何处是，数声啼鸟暮烟深。"
        ],
        "title": "陈宫",
        "id": "e234ece8-8724-4240-b15a-ded6386f4707"
    },
    {
        "author": "释智圆",
        "paragraphs": [
            "路歧南北与东西，竚立迟迟惜解携。",
            "忍向离亭折杨柳，晚花零落杜鹃啼。"
        ],
        "title": "春日别同志",
        "id": "ee9ea842-c1d6-4020-84af-ea33ec01b10a"
    },
    {
        "author": "释智圆",
        "paragraphs": [
            "风撼芙蕖入座香，水轩闲坐趣何长。",
            "相怀不是人间景，隔岸归禽噪晚凉。"
        ],
        "title": "夏日湖上寄太白长老",
        "id": "f456d5c4-1fe5-4810-ab32-33eb8c1ac1bb"
    },
    {
        "author": "释智圆",
        "paragraphs": [
            "清带月华涵竹户，冷澄秋色照禅衣。",
            "滔滔润物知多少，极目寒波瀁落晖。"
        ],
        "tags": [
            "西湖"
        ],
        "title": "西湖",
        "id": "18ddd58a-662f-454c-b904-ba495a3e6840"
    },
    {
        "author": "释智圆",
        "paragraphs": [
            "祖意曾明万事闲，谁云方外与人间。",
            "卷衣江上秋来别，处处禅心朵朵山。"
        ],
        "title": "送禅者",
        "id": "04e33d93-a874-4d9a-8801-37e87f4223ad"
    },
    {
        "author": "释智圆",
        "paragraphs": [
            "登山伐樵柯忽折，临井汲泉绠仍绝。",
            "音信不来无处说，朔风飘飘满天雪。"
        ],
        "title": "古意",
        "id": "6ad6f3b6-807a-42be-afac-e02a684e04b6"
    },
    {
        "author": "释智圆",
        "paragraphs": [
            "冷照碧潭闲不极，静当青汉影弥分。",
            "卷舒终合为霖雨，不向阳台惑楚君。"
        ],
        "title": "云",
        "id": "071b7e2d-484e-4e67-9537-3814180d0160"
    },
    {
        "author": "释智圆",
        "paragraphs": [
            "夷甫不言非尔类，鲁襃为论偶同名。",
            "秋来自满虚闲地，不用良工鼓铸成。"
        ],
        "title": "苔钱三首  其一",
        "id": "01eabee3-2118-444d-90dd-adf35c4a3185"
    },
    {
        "author": "释智圆",
        "paragraphs": [
            "求多未必增贪竞，委积唯堪贳寂寥。",
            "颜子黔娄旧居畔，乱铺平地伴逍遥。"
        ],
        "title": "苔钱三首  其二",
        "id": "e30d7208-7091-4fc7-be41-23e2bbf865db"
    },
    {
        "author": "释智圆",
        "paragraphs": [
            "炉冶只应凭陋巷，富饶应不是豪家。",
            "晚来雨歇茆堂外，散在闲庭买落花。"
        ],
        "title": "苔钱三首  其三",
        "id": "c8ac301a-f14d-4483-a65f-d4b2a1a59fb4"
    },
    {
        "author": "释智圆",
        "paragraphs": [
            "古屋苔荒病重乍瘳，前村林木觉先秋。",
            "野塘日暮搘筇立，云自无依水自流。"
        ],
        "title": "自遣三首  其一",
        "id": "f0570e25-fb42-4f83-b19c-0dd86666ff38"
    },
    {
        "author": "释智圆",
        "paragraphs": [
            "讲退时时学苦吟，人间声利已无心。",
            "水边占得清闲景，雨霁遥峰夜月深。"
        ],
        "title": "自遣三首  其二",
        "id": "0ec8f503-9356-4d10-bee2-7a1c022ab430"
    },
    {
        "author": "释智圆",
        "paragraphs": [
            "不惑年犹欠四年，道情高趣耻前贤。",
            "清风明月知多少，漫学庐山种白莲。"
        ],
        "tags": [
            "庐山"
        ],
        "title": "自遣三首  其三",
        "id": "552e76b3-401c-4280-a5c5-782b9ec42fae"
    },
    {
        "author": "释智圆",
        "paragraphs": [
            "万缘难系自由身，道性何妨学世人。",
            "拟向东山赠离别，长堤杨柳未成春。"
        ],
        "title": "送僧",
        "id": "d050b13e-8cb8-4d32-85e2-4f224bb1a2a3"
    },
    {
        "author": "释智圆",
        "paragraphs": [
            "移去羣花种此君，满庭寒翠更无尘。",
            "暑天闲绕烦襟尽，犹有清风借四邻。"
        ],
        "title": "庭竹",
        "id": "38a144a3-7352-4e17-b38a-df129ec0a6c2"
    },
    {
        "author": "释智圆",
        "paragraphs": [
            "檐前栖息傍蒿丛，风雨司晨尔有功。",
            "鹦鹉无能凭佞舌，侯门翻养金笼。"
        ],
        "title": "鸡",
        "id": "6d504f9d-4404-48d5-817f-95308e718d23"
    },
    {
        "author": "释智圆",
        "paragraphs": [
            "金锡孤携问去程，萋萋原草暮烟平。",
            "六朝旧迹秦淮畔，应感兴亡听水声。"
        ],
        "title": "送僧之金陵",
        "id": "295a8265-c2c0-43b3-817f-34b8d1a7f75e"
    },
    {
        "author": "释智圆",
        "paragraphs": [
            "独下层峦景物秋，依依云木似相留。",
            "孤舟晓泛平波去，更为青山一转头。"
        ],
        "title": "出道场山途中作",
        "id": "7214a54a-b695-4acc-844e-dbb2a6dd99c9"
    },
    {
        "author": "释智圆",
        "paragraphs": [
            "忆得凉宵宿上方，静吟闲话趣何长。",
            "别来音信无由寄，目断遥天雁一行。"
        ],
        "title": "将之霅溪寄别择梧师",
        "id": "de88de59-0ac7-4e3d-9274-2f618433ad8d"
    },
    {
        "author": "释智圆",
        "paragraphs": [
            "数峰残雪对闲门，世态悠悠莫可论。",
            "静室禅余忽相忆，划灰孤坐到黄昏。"
        ],
        "title": "次韵酬梵天阇梨",
        "id": "55cbc8eb-6f53-4b0a-a1ff-32a4bdc5e9a1"
    },
    {
        "author": "释智圆",
        "paragraphs": [
            "松竹森森独掩扉，尘中谁复爱忘机。",
            "苍苔满砌无人到，犹感幽禽夜夜归。"
        ],
        "title": "溪居即事寄梵天阇梨",
        "id": "ebd1e775-7921-4798-b570-f6d969cb10fc"
    },
    {
        "author": "释智圆",
        "paragraphs": [
            "偶来溪上纵闲吟，泉石深藏便有心。",
            "莫拟他年访幽迹，白云青嶂更难寻。"
        ],
        "title": "武康溪居即事寄宝印大师四首  其一",
        "id": "7a98cd46-466e-4e63-895f-6212d9e676ba"
    },
    {
        "author": "释智圆",
        "paragraphs": [
            "月下猿声水畔山，卧听吟望只宜闲。",
            "柴门不掩无来客，时有精灵暂往还。"
        ],
        "title": "武康溪居即事寄宝印大师四首  其二",
        "id": "4be5c7a3-2b44-4a01-b597-53b185a27948"
    },
    {
        "author": "释智圆",
        "paragraphs": [
            "世路驱驱又白头，争如闲卧绝他求。",
            "门前荒陇依依在，碑折松枯尽列侯。"
        ],
        "title": "武康溪居即事寄宝印大师四首  其三",
        "id": "3f700db8-56f4-42b4-a90d-98e8e168ce12"
    },
    {
        "author": "释智圆",
        "paragraphs": [
            "禅外相怀雪乍晴，音书早晚到柴扃。",
            "残阳独倚危楼望，极目山光数点青。"
        ],
        "title": "武康溪居即事寄宝印大师四首  其四",
        "id": "7a15fbc9-4c44-47b1-81ac-d0c4b6a3e4e2"
    },
    {
        "author": "释智圆",
        "paragraphs": [
            "水边闲卧万缘休，言欲无瑕行欲修。",
            "草屋衡门任穷困，屠龙终自胜屠牛。"
        ],
        "title": "玛瑙院居戏题三首  其一",
        "id": "b6831592-2ff4-439c-998d-7d1df08afa2e"
    },
    {
        "author": "释智圆",
        "paragraphs": [
            "湖光淡淡涵幽户，苔色依依满破廊。",
            "寂寞便同夫子庙，更无流俗入焚香。"
        ],
        "title": "玛瑙院居戏题三首  其二",
        "id": "b2f18cb4-3557-4dd3-94d2-c5ffafbcb556"
    },
    {
        "author": "释智圆",
        "paragraphs": [
            "白傅湖西玛瑙坡，轩窗萧洒瀁烟波。",
            "讲余终日焚香坐，毁誉荣枯奈我何。"
        ],
        "title": "玛瑙院居戏题三首  其三",
        "id": "c9601a43-d26c-46d4-a39f-69485dd6a02e"
    },
    {
        "author": "释智圆",
        "paragraphs": [
            "穷居已蹑黔娄迹，孤岛徒称玛瑙坡。",
            "糗饭蔾羹且闲乐，更无车马暂经过。"
        ],
        "title": "予近卜居孤山之下友人元敏以四绝见嘲遂依韵和酬  其一",
        "id": "a51ec520-e7d5-42ca-a9f8-27ebc32e7ece"
    },
    {
        "author": "释智圆",
        "paragraphs": [
            "所栖幽致异人寰，野艇秋归碧浪间。",
            "残日淡烟凝望处，参差楼阁认孤山。"
        ],
        "title": "予近卜居孤山之下友人元敏以四绝见嘲遂依韵和酬  其二",
        "id": "14b2a9b7-70f5-4f2c-8a5e-0976d2bb0ff6"
    },
    {
        "author": "释智圆",
        "paragraphs": [
            "烟波云木映闲扉，养病深栖是所宜。",
            "便欲上生寻内院，却因泉石住多时。"
        ],
        "title": "予近卜居孤山之下友人元敏以四绝见嘲遂依韵和酬  其三",
        "id": "1e46bd40-7489-4e84-b6e1-4847bb402691"
    },
    {
        "author": "释智圆",
        "paragraphs": [
            "虚堂入夏讲残经，不击钟声击鼓声。",
            "林下唯君问幽趣，纪阳仪式近方成。"
        ],
        "title": "予近卜居孤山之下友人元敏以四绝见嘲遂依韵和酬  其四",
        "id": "9c5d12e2-3c50-49ad-8765-291fe78956cc"
    },
    {
        "author": "释智圆",
        "paragraphs": [
            "支遁放君真有意，卫公怜汝太无端。",
            "司晨守御那堪用，殷顶霜毛祇好看。"
        ],
        "title": "庭鹤",
        "id": "0844ba29-273f-44d9-9df0-1e554e30307d"
    },
    {
        "author": "释智圆",
        "paragraphs": [
            "台岭林泉胜十洲，忘机长往更无愁。",
            "考盘高趣何人识，招隐新题几处留。",
            "深夜定回华顶月，经年书断海门秋。",
            "谁知抱疾西湖上，南望云山想胜游。"
        ],
        "tags": [
            "西湖"
        ],
        "title": "寄天台守能上人",
        "id": "77fd8842-e311-4ecb-8594-9b342fc672ef"
    },
    {
        "author": "释智圆",
        "paragraphs": [
            "宠辱不关念，扬名日更新。",
            "但怜君道在，宁顾谪官频。",
            "故国抛天外，全家寄水滨。",
            "堂空巢少燕，门冷谒无人。",
            "直气终干斗，刚肠肯泣麟。",
            "逍遥轻嗣立，干没笑安仁。",
            "爱生长思阙，寻幽且养神。",
            "伴闲初种竹，出使旧埋轮。",
            "佞古终期断，民冤必为伸。",
            "他年修史传，谁可继清尘。"
        ],
        "title": "寄所知",
        "id": "e8d741f1-07c6-481d-adc9-203d10be3017"
    },
    {
        "author": "释智圆",
        "paragraphs": [
            "界江千万山，石壁惟清幽。",
            "中有忘机人，超然乐岩丘。",
            "仓亭号观风，嘉景自成收。",
            "羣峰呈晚碧，长溪泻寒流。",
            "视听足怡情，万事安能求。",
            "尝言徂暑天，登时疑清秋。",
            "云容既冷淡，松韵还飕飗。",
            "扰扰九衢尘，谁知高静游。"
        ],
        "title": "题石壁山绍上人观风亭",
        "id": "20536add-5a50-4106-9bd9-076cb34c13f4"
    },
    {
        "author": "释智圆",
        "paragraphs": [
            "昭君停车泪暂止，为把功名奏天子。",
            "静得胡尘跗妾身，汉家文武合羞死。"
        ],
        "title": "昭君辞",
        "id": "38d5b5db-f6f7-4412-b832-1f7e060f8143"
    },
    {
        "author": "释智圆",
        "paragraphs": [
            "画堂升降子孙扶，白髪毵毵胆尚麤。",
            "不省时清身已老，逢人犹说斩单于。"
        ],
        "title": "老将",
        "id": "c3e5a146-5e41-4965-bcff-b6258e8a0f1e"
    },
    {
        "author": "释智圆",
        "paragraphs": [
            "威声飞数岂能过，号令雄师剑始磨。",
            "雪搅长空马殭立，偷营今夜度胶河。"
        ],
        "title": "边将二首  其一",
        "id": "09c7d8d9-a541-4268-8fd2-80545b536017"
    },
    {
        "author": "释智圆",
        "paragraphs": [
            "百战依前勇气成，穷边深入耀精兵。",
            "穹庐烧尽龙庭破，却上燕然更勒铭。"
        ],
        "title": "边将二首  其二",
        "id": "9ef43514-68a1-4afc-b540-c2ba24f849a9"
    },
    {
        "author": "释智圆",
        "paragraphs": [
            "隐之曾饮肯为非，今古泓澄照翠微。",
            "自是贪夫性贪贿，便将泉水作因依。"
        ],
        "title": "贪泉",
        "id": "6e43fe48-8ce6-4517-9f51-e816a6d32f4a"
    },
    {
        "author": "释智圆",
        "paragraphs": [
            "曾闻叩马犯君颜，万古清风满世间。",
            "若使干戈为揖让，夷齐终不死空山。"
        ],
        "title": "夷齐庙",
        "id": "2533a930-069f-4b27-baed-3c82abd0b316"
    },
    {
        "author": "释智圆",
        "paragraphs": [
            "拨乱方争汗马功，贤才谁肯守穷空。",
            "严光亦是夷齐类，垂钓碧溪敦让风。"
        ],
        "title": "严光台",
        "id": "2e65519d-cbd6-4590-b5f3-40af895c2fbc"
    },
    {
        "author": "释智圆",
        "paragraphs": [
            "虞芮怀惭观礼让，闲田从此草长生。",
            "而今虽是文王化，难遣贪夫两不争。"
        ],
        "title": "闲田",
        "id": "e7be3175-e8da-442f-9745-292e61a12959"
    },
    {
        "author": "释智圆",
        "paragraphs": [
            "孟轲荀况与杨雄，代异言殊道一同。",
            "夫子文章天未丧，又于隋世产王通。"
        ],
        "title": "读王通中说",
        "id": "bb3bc6ea-1e88-49e1-9b54-bd9e98f6b7f2"
    },
    {
        "author": "释智圆",
        "paragraphs": [
            "夫子删来三百章，箴规明白佐时王。",
            "近来吟咏唯风月，谤木诗官事久亡。"
        ],
        "title": "读毛诗",
        "id": "60e2b0ad-d667-4894-b50e-ab3ded6cfb73"
    },
    {
        "author": "释智圆",
        "paragraphs": [
            "唐祚将亡王泽枯，四明归隐泣穷涂。",
            "而今若撰才名志，更有闲僧得入无。"
        ],
        "title": "读孙合集",
        "id": "daa17392-8cdf-401e-b02a-7b70ecd9d53e"
    },
    {
        "author": "释智圆",
        "paragraphs": [
            "属兴纵横乍可惊，翻疑风俗妄传声。",
            "如今至究在何处，不出为人平不平。"
        ],
        "title": "读禅月集",
        "id": "27d43cd4-0b55-4382-a818-4301fbab9e8f"
    },
    {
        "author": "释智圆",
        "paragraphs": [
            "禅心喧挠被诗魔，月冷风清奈尔何。",
            "一夜欲降降不得，纷纷徒属更来多。"
        ],
        "title": "诗魔",
        "id": "0351ea40-7d23-49fa-8d99-f3718e35bc20"
    },
    {
        "author": "释智圆",
        "paragraphs": [
            "结蒲为扇状何奇，助我淳风世罕知。",
            "林下静摇来客笑，竹床茆屋恰相宜。"
        ],
        "title": "谢僧惠蒲扇",
        "id": "691b19ba-b9ab-4bf4-a499-af8deed35105"
    },
    {
        "author": "释智圆",
        "paragraphs": [
            "去年相访宿吾庐，露滴苍苔夜话迟。",
            "湖水晚来清不极，今秋又是月圆时。"
        ],
        "title": "招元羽律师",
        "id": "79055853-c8b6-4166-b369-f1e7e4f72b53"
    },
    {
        "author": "释智圆",
        "paragraphs": [
            "山厨灶上苔痕碧，斋盂生尘无粒食。",
            "可怜雀鼠未知贫，穿屋穿墉不暂息。"
        ],
        "title": "贫居",
        "id": "1df1168d-e082-468b-8d71-dc603e0917eb"
    },
    {
        "author": "释智圆",
        "paragraphs": [
            "林间病卧懒逢迎，相识何人最惬情。",
            "唯有简公闲且僻，寂寥翻被俗流轻。"
        ],
        "title": "酬简上人见寄",
        "id": "6cc9b344-112d-41f3-8b13-d16705e7870a"
    },
    {
        "author": "释智圆",
        "paragraphs": [
            "姑苏台畔树含秋，蝉噪西风雨乍收。",
            "闲笑闲吟忽归去，月明何处宿孤舟。"
        ],
        "title": "送僧归姑苏",
        "id": "56d67f7a-52f3-4e91-a320-0d22894edddf"
    },
    {
        "author": "释智圆",
        "paragraphs": [
            "洞房秋晚更思君，宝瑟慵弹日又曛。",
            "雁过长空书不到，满庭黄叶落纷纷。"
        ],
        "title": "寄远",
        "id": "a76429c9-b3aa-49d8-8ff4-03b6cc6df4fd"
    },
    {
        "author": "释智圆",
        "paragraphs": [
            "寄我山茶号雨前，斋余闲试仆夫泉。",
            "睡魔遣得虽相感，翻引诗魔来眼前。"
        ],
        "title": "谢仁上人惠茶",
        "id": "c29dfe20-7770-46b2-bb76-99783931b876"
    },
    {
        "author": "释智圆",
        "paragraphs": [
            "频年战胜恃雄强，历数分明在彼苍。",
            "堪笑范增无异识，不能令主事高皇。"
        ],
        "title": "读项羽传二首  其一",
        "id": "ce77a46e-1abe-4c79-96dc-866f00e1b443"
    },
    {
        "author": "释智圆",
        "paragraphs": [
            "发叹虞姬势已穷，乌江此夕丧英雄。",
            "当时若也知天命，佐汉应居第一功。"
        ],
        "title": "读项羽传二首  其二",
        "id": "19dc4857-f9d7-4015-893f-25fe55970ba1"
    },
    {
        "author": "释智圆",
        "paragraphs": [
            "雨杀炎光变秋色，清凉顿在草堂中。",
            "幽人一夜坐不睡，月照闲阶露洒空。"
        ],
        "title": "草堂秋夜",
        "id": "dd4e4706-41d1-4ad5-bf8d-685f26da2673"
    },
    {
        "author": "释智圆",
        "paragraphs": [
            "智者真宗谈一性，相传六世至荆溪。",
            "高挥彩笔示深趣，来学无穷俱破迷。"
        ],
        "title": "书荆溪禅师传後二首  其一",
        "id": "1c1ffa8c-5385-4d4b-a6be-227b7a7588f1"
    },
    {
        "author": "释智圆",
        "paragraphs": [
            "清风遗句满人间，灭後天台迹更闲。",
            "碑折塔摧人不顾，不堪冥目想空山。"
        ],
        "title": "书荆溪禅师传後二首  其二",
        "id": "d8216917-8207-4ed2-9122-632e5321961e"
    },
    {
        "author": "释智圆",
        "paragraphs": [
            "祖师坟塔在天台，雨坏风摧事可哀。",
            "香火无人空有迹，夜深明月照苍苔。"
        ],
        "title": "寄题章安禅师塔",
        "id": "a7645998-b96b-4da2-9ac8-947582bad5c5"
    },
    {
        "author": "释智圆",
        "paragraphs": [
            "天台深隐许谁同，扰扰浮世万事空。",
            "终约携瓶访师去，水边松下啸清风。"
        ],
        "title": "寄天台能上人",
        "id": "36927bd2-1b8e-4317-ab68-0b816f7b5730"
    },
    {
        "author": "释智圆",
        "paragraphs": [
            "纵欲劳民殊未已，阿房望夷相次起。",
            "後来风俗昧其由，妄说秦皇能役鬼。"
        ],
        "title": "读秦始本纪",
        "id": "cc014ea5-e41d-41d1-b028-64ade708e96a"
    },
    {
        "author": "释智圆",
        "paragraphs": [
            "秦焚汉杂道何孤，荡荡皇风岂易图。",
            "空有法言为世范，不知来者肯行无。"
        ],
        "title": "读杨子法言",
        "id": "29514493-9dd0-49f6-b767-f4cdf26b9197"
    },
    {
        "author": "释智圆",
        "paragraphs": [
            "灵骨未藏三十载，我来收得葬孤山。",
            "此中起塔不在大，已有高名垂世间。"
        ],
        "title": "书慈光塔",
        "id": "1b6edf68-b36b-41bc-b35d-f5222fb0e715"
    },
    {
        "author": "释智圆",
        "paragraphs": [
            "平湖日炙沸如煮，庭树色干鸟渴死。",
            "何人万里驱征军，红尘涨天方入市。"
        ],
        "title": "苦热",
        "id": "b16e5c8f-875b-4654-bd30-36e9b9a7883e"
    },
    {
        "author": "释智圆",
        "paragraphs": [
            "土蚀菱花有微窍，悬向秋堂光照耀。",
            "写出人人妍丑姿，西施始免嫫母笑。"
        ],
        "title": "古鉴",
        "id": "335e6b38-6799-42c1-aad3-cea12ac362c6"
    },
    {
        "author": "释智圆",
        "paragraphs": [
            "冷碧终南插太虚，纻麻兰若旧闲居。",
            "波离灭後无人继，萧索西风叶满渠。"
        ],
        "title": "寄题终南道宣律师塔",
        "id": "35c8a448-643f-4885-8e13-e122edf3e466"
    },
    {
        "author": "释智圆",
        "paragraphs": [
            "泡幻吾身元是妄，丹青汝影岂为真。",
            "吾身汝影俱无实，相伴茆堂作两人。"
        ],
        "title": "嘲写真",
        "id": "1ca4fd46-32f9-46b9-a8e9-3145712bd942"
    },
    {
        "author": "释智圆",
        "paragraphs": [
            "冻撮闲庭土皆裂，风号门外人来绝。",
            "可怜万事不干身，凭栏且看千峰雪。"
        ],
        "title": "冬日作",
        "id": "f505a9d7-4425-4f17-8af2-5190d2d39298"
    },
    {
        "author": "释智圆",
        "paragraphs": [
            "对食须思稼穑劳，为僧安用事雄豪。",
            "剃头本意求成佛，不为斋筵坐位高。"
        ],
        "title": "诫後学",
        "id": "c5f0ead5-fb57-4064-aabc-5eab1c936e08"
    },
    {
        "author": "释智圆",
        "paragraphs": [
            "微虫禀质有清光，踪迹难令暗室藏。",
            "车胤死来人堕学，秋庭终夜恣飞翔。"
        ],
        "title": "萤",
        "id": "da82eae2-7eef-4b11-b00e-c16e591b225d"
    },
    {
        "author": "释智圆",
        "paragraphs": [
            "嗷嗷旅雁满寒塘，闲坐归舟带夕阳。",
            "一一似能遵礼教，等闲惊起便成行。"
        ],
        "title": "舟归咏雁",
        "id": "f8e9463f-035f-4ea1-938b-08a68a09790c"
    },
    {
        "author": "释智圆",
        "paragraphs": [
            "平湖渺渺澄寒水，孤舟静泛清光里。",
            "却惭未是狎鸥人，处处鳬鹥尽惊起。"
        ],
        "title": "舟归",
        "id": "925f0cb1-625d-43e0-895f-cf5152f6cebc"
    },
    {
        "author": "释智圆",
        "paragraphs": [
            "异菓供飡金锁缠，侯门虽贵性非便。",
            "夜啼只忆巴江畔，霜木千株冷倚天。"
        ],
        "title": "槛猿",
        "id": "c388fde7-01f6-4d72-9cbe-e861cd5faacd"
    },
    {
        "author": "释智圆",
        "paragraphs": [
            "放汝孤猿任自由，万山云树正含秋。",
            "不知今夜啼明月，又使何人泪暗流。"
        ],
        "title": "放猿",
        "id": "6a627761-3cf2-4f15-9637-0c0d512a301e"
    },
    {
        "author": "释智圆",
        "paragraphs": [
            "秋水澄澄树绝风，冰轮苒苒上遥空。",
            "闲思今夜供吟景，冷色清光几处同。"
        ],
        "title": "湖上望月二首  其一",
        "id": "52759cff-e7fc-4b46-a51d-dd04de9ca0d4"
    },
    {
        "author": "释智圆",
        "paragraphs": [
            "寒光皎皎映平湖，水色天形两不殊。",
            "学道未能同罔象，也于深处见圆珠。"
        ],
        "title": "湖上望月二首  其二",
        "id": "4d39d21f-22c1-4b6f-bd74-60098fa3e481"
    },
    {
        "author": "释智圆",
        "paragraphs": [
            "闲庭树树菓垂霜，听法犹怜入草堂。",
            "异类岂能知礼节，每来相对坐禅床。"
        ],
        "title": "咏亡有禅师山斋养猕猴",
        "id": "cdb0ade3-0971-432c-baa5-aefef4f3412f"
    },
    {
        "author": "释智圆",
        "paragraphs": [
            "魏阙林泉趣本同，随缘来往兴何穷。",
            "闲宵访我茆堂宿，湖水无波月照空。"
        ],
        "title": "赠广上人",
        "id": "db1ee500-b135-4304-8fcf-5cec96d787a4"
    },
    {
        "author": "释智圆",
        "paragraphs": [
            "春晴残日照平川，老幼相携古岸边。",
            "富贵在天谁肯信，临流争放送穷舟。"
        ],
        "title": "正月晦日作",
        "id": "0ea61f8f-a642-4102-81b8-a129953f823a"
    },
    {
        "author": "释智圆",
        "paragraphs": [
            "非非是是正人伦，月夜花朝几损神。",
            "薄俗不知惩劝旨，翻嫌罗隐一生嗔。"
        ],
        "title": "读罗隐诗集",
        "id": "4de97cda-1e02-481c-b2f9-fed82b7c13db"
    },
    {
        "author": "释智圆",
        "paragraphs": [
            "花开花落尽由风，数日荣衰事不同。",
            "庭下晚来犹可翫，绿苔芳草缀残红。"
        ],
        "title": "落花",
        "id": "28dd65d1-d1ce-4087-9bee-d3ed45e485b2"
    },
    {
        "author": "释智圆",
        "paragraphs": [
            "九月风高未授衣，灯前轧轧夜鸣机。",
            "困来不觉支颐睡，鼠啮丝头四散飞。"
        ],
        "title": "织妇",
        "id": "e99ec388-c0bc-4dea-8f11-cd0e0134682e"
    },
    {
        "author": "释智圆",
        "paragraphs": [
            "融融春色伴花荣，浓翠参差雨乍晴。",
            "低拂冷烟元亮宅，静笼明月亚夫营。",
            "叶浮晚水愁眉细，絮落春衣雪片轻。",
            "莫上隋堤思往事，万株萧索傍河声。"
        ],
        "title": "柳",
        "id": "392fa8ea-a1c8-4399-800a-6e86ef75c1e2"
    },
    {
        "author": "释智圆",
        "paragraphs": [
            "栽培宁暇问耕桑，红白相鲜映画堂。",
            "泪湿浓妆含晓露，火燔寒玉照斜阳。",
            "黄金剩买心无厌，绮席闲观兴更狂。",
            "谁向风前悟零落，百年荣盛事非长。"
        ],
        "title": "牡丹",
        "id": "100f2bc8-a652-4906-9441-25b83f7a3423"
    },
    {
        "author": "释智圆",
        "paragraphs": [
            "岁岁随阳整羽翰，翱翔还见过云端。",
            "哀音断续霜风紧，羣影参差夜月残。",
            "鵰鹗已逃榆塞险，烟波初下洞庭宽。",
            "行人万里思归切，送目遥空寄信难。"
        ],
        "tags": [
            "洞庭湖"
        ],
        "title": "雁",
        "id": "04ab4272-1225-4e5b-ba08-6d39fc140071"
    },
    {
        "author": "释智圆",
        "paragraphs": [
            "景象依依满目前，倚筇闲望思凄然。",
            "隔云清磬山傍寺，照水孤灯渡口船。",
            "荡漭落潮平古岸，参差归雁没遥天。",
            "钱王霸业今何在，牢落荒城积野烟。"
        ],
        "title": "浙江晚望",
        "id": "19725163-a4be-4986-89a5-19c34a085fc4"
    },
    {
        "author": "释智圆",
        "paragraphs": [
            "绝顶久潜隐，心闲道更真。",
            "山深林下雪，堂静昼无人。",
            "云抱看经石，禽接入定身。",
            "敢言他世约，安养愿相亲。"
        ],
        "title": "寄雪窦长老",
        "id": "b6b0bc4c-9469-4820-92a2-1dee862e4428"
    },
    {
        "author": "释智圆",
        "paragraphs": [
            "凉风吹众木，羸病转加前。",
            "伏枕谁相问，中秋月又圆。",
            "清光浮远峤，冷色混平川。",
            "不得同支许，乘舟乐浩然。"
        ],
        "title": "君复处士栖大师夙有翫月泛湖之约予以卧病致爽前期因为此章聊以道意",
        "id": "67015163-cb26-482c-91d9-41d3e080cff7"
    },
    {
        "author": "释智圆",
        "paragraphs": [
            "凈业修持久，攀缘念已摧。",
            "冰潭残月在，古岸夜禅回。",
            "像烛微留焰，炉香冷变灰。",
            "时逢旧参侣，闲坐话黄梅。"
        ],
        "title": "寄西山智道人",
        "id": "d185d3e3-9e7a-46db-9995-2bf8f2884bb2"
    },
    {
        "author": "释智圆",
        "paragraphs": [
            "繁华辞帝辇，岑寂峦山林。",
            "志向浮名淡，房扃古寺深。",
            "诗窗来皓月，斋磬下幽禽。",
            "终约逢新雪，闲过话静心。"
        ],
        "title": "寄慧云大师",
        "id": "f0e05ecb-0aa5-41f2-901b-95b8610cc06a"
    },
    {
        "author": "释智圆",
        "paragraphs": [
            "云门卜深隐，谁复继高踪。",
            "旧寺抛双阙，新题咏十峰。",
            "禅开杉径月，讲候雪楼钟。",
            "莫怪相寻晚，嵇康性本慵。"
        ],
        "title": "寄海慧大师",
        "id": "aa53368e-f944-4763-b731-7deb55188ca2"
    },
    {
        "author": "释智圆",
        "paragraphs": [
            "萧洒绝尘迹，虚廊画列仙。",
            "洞灵潜彻海，山峭欲奔天。",
            "松古巢高鹤，庭闲涌异泉。",
            "长生如有术，谁复叹流年。"
        ],
        "title": "洞霄宫",
        "id": "c1b60dff-4d75-4955-bd15-1732e0e3207d"
    },
    {
        "author": "释智圆",
        "paragraphs": [
            "五月茆堂卧，穷秋疾未除。",
            "乔林叶尽落，旧识分皆疏。",
            "讲室萦蛛网，书床长蠹鱼。",
            "医王有妙药，饮了万缘虚。"
        ],
        "title": "久病",
        "id": "004e7d20-05c8-4cf7-8ab0-fa54596595f1"
    },
    {
        "author": "释智圆",
        "paragraphs": [
            "构厦当高巘，登临称遯仙。",
            "澄波寒浸郭，叠翠冷搘天。",
            "野艇浮残照，僧楼袜淡烟。",
            "此中无俗物，自可会清贤。"
        ],
        "title": "山堂落成招林处士",
        "id": "e17b96c2-6bb3-42a6-9bf3-c7a5e00fdd60"
    },
    {
        "author": "释智圆",
        "paragraphs": [
            "病负中秋约，残秋月自新。",
            "寒波沈皓魄，碧落辗冰轮。",
            "风静砧声绝，烟收岳影均。",
            "何妨此夕翫，况是不羁人。"
        ],
        "title": "九月望夜招处士林君泛湖翫月",
        "id": "27400cdd-9670-4117-b2ac-6c6b0e0f0c80"
    },
    {
        "author": "释智圆",
        "paragraphs": [
            "秋尽积雨歇，幽忧病渐安。",
            "眼疼嫌字小，身瘦觉衣宽。",
            "倚杖防苔滑，开炉怯夜寒。",
            "浮生能几日，长作水沤观。"
        ],
        "title": "病起",
        "id": "38a67882-b5c5-4f93-aacf-7d88119d1a97"
    },
    {
        "author": "释智圆",
        "paragraphs": [
            "莼羹鲈脍美，张翰忽思归。",
            "烟水东南阔，风帆旦夕飞。",
            "静吟新月正，闲望旧山微。",
            "独羡长江上，遗名掩竹扉。"
        ],
        "tags": [
            "长江"
        ],
        "title": "赋得送人自阙下还吴",
        "id": "4e45caa7-51bd-4974-86db-f5899bac197e"
    },
    {
        "author": "释智圆",
        "paragraphs": [
            "才高淹下位，圣代尚遗贤。",
            "贾谊方流涕，杨雄正草玄。",
            "开琴逢皓月，试茗选清泉。",
            "箧有文编在，时容後学传。"
        ],
        "title": "赠骆偃",
        "id": "aea5d7df-ace0-428c-a475-49c3652a1a76"
    },
    {
        "author": "释智圆",
        "paragraphs": [
            "杉竹竞霪霪，天时正积阴。",
            "背窗秋烛暗，欹枕夜堂深。",
            "月被重云蔽，萤依湿气沉。",
            "无憀不成寐，况复想知音。"
        ],
        "title": "病中雨夜怀同志",
        "id": "87e2291e-5f97-49c5-b010-686de9b0375b"
    },
    {
        "author": "释智圆",
        "paragraphs": [
            "风水分双洞，幽奇类沃洲。",
            "猿吟清彻夜，山色冷宜秋。",
            "云拥阶前石，钟残竹畔楼。",
            "贤哉白太守，五马旧曾游。"
        ],
        "title": "游风水洞僧院",
        "id": "1371c8ff-d9cc-46f6-a7b0-848dc3658ec3"
    },
    {
        "author": "释智圆",
        "paragraphs": [
            "华髪如春卉，森森易满头。",
            "栽培全仗老，浇灌半凭愁。",
            "世态谁能避，仙方莫漫求。",
            "回观短折者，欲见更无由。"
        ],
        "title": "白髪",
        "id": "eddb24ad-2d07-4b40-8303-aae904a7a6a9"
    },
    {
        "author": "释智圆",
        "paragraphs": [
            "默坐怀幽趣，谁知动鬰陶。",
            "窗虚残月在，天静少微高。",
            "书去言难尽，眠来梦亦劳。",
            "终期冒风雪，乘兴泛轻舠。"
        ],
        "title": "夜怀张逸人",
        "id": "63fa446c-9d61-4b1c-87e3-171f9983292e"
    },
    {
        "author": "释智圆",
        "paragraphs": [
            "上行唯知足，时人岂易同。",
            "一身依树下，万虑尽禅中。",
            "乞食村飘雪，降眠月坠空。",
            "应悲浮世上，烦恼事无穷。"
        ],
        "title": "赠头陀僧",
        "id": "3206b6c3-b233-4fc1-8dde-b3a561256933"
    },
    {
        "author": "释智圆",
        "paragraphs": [
            "梵宫藏积翠，往岁屡游遨。",
            "月上寒溪静，云收峭壁高。",
            "幽阶封药草，古树宿猿猱。",
            "终待携瓶锡，闲栖解鬰陶。"
        ],
        "title": "怀石壁山寺",
        "id": "c141a704-3479-40d9-9d01-be6a07e60e8c"
    },
    {
        "author": "释智圆",
        "paragraphs": [
            "对坐当清夜，茆堂野水西。",
            "破窗秋烛冷，高木老猿啼。",
            "迹与孤云并，身将一梦齐。",
            "幽怀言未已，明月落前溪。"
        ],
        "title": "与友人夜话",
        "id": "eeba9174-d5b6-43e4-8d1f-bd40981430a1"
    },
    {
        "author": "释智圆",
        "paragraphs": [
            "酷矣秦皇灭，荒哉汉武还。",
            "将军封五利，神药访三山。",
            "重色为金屋，穷兵过玉关。",
            "岂知尧舜道，千古在人间。"
        ],
        "title": "汉武帝",
        "id": "89a664ad-bc2a-4f0c-a801-de04be7e928c"
    },
    {
        "author": "释智圆",
        "paragraphs": [
            "经明行修徒尔为，一名屡点春官闱。",
            "时之不利非战罪，归山且着老莱衣。",
            "清时贫贱诚堪耻，侏儒太饱朔方饥。",
            "男儿会有及亲禄，安能泉石久低眉。",
            "束书依旧西入阙，壮心潜与青云期。",
            "秋风袅袅孤魂断，古道迢迢去马迟。",
            "骥称其德不称力，神骏唯应伯乐知。"
        ],
        "title": "送进士万知古",
        "id": "59ff903f-df27-48cb-b03c-a973130470be"
    },
    {
        "author": "释智圆",
        "paragraphs": [
            "散髪空林下，人间事不知。",
            "风高蕙帐冷，天远鹤书迟。",
            "瓶尽花朝酒，扃残寒夜棋。",
            "无由访幽趣，踪迹阻江湄。"
        ],
        "title": "寄隐者",
        "id": "a2287041-e2c8-48f5-9f72-276eb2477897"
    },
    {
        "author": "释智圆",
        "paragraphs": [
            "寂淡无余念，泠泠诵佛言。",
            "清香飘静夜，明月冷闲轩。",
            "幽壑来精怪，霜林息断猿。",
            "堪嗟浮世里，尘事竞暄暄。"
        ],
        "title": "赠诵经僧",
        "id": "0a80a4e2-cb00-48ff-a317-a4acae3b9d39"
    },
    {
        "author": "释智圆",
        "paragraphs": [
            "一讲更无事，翛然自不羣。",
            "闲情江上月，孤迹槛前云。",
            "径冷秋苔合，杉寒宿鸟分。",
            "涛声旦暮近，应向出禅闻。"
        ],
        "title": "寄梵天上方政侄",
        "id": "8b3b5712-bd33-481f-8b80-8d5e739747df"
    },
    {
        "author": "释智圆",
        "paragraphs": [
            "羸病身未死，轻安人屡亡。",
            "穹旻不可问，浮世转加伤。",
            "三十共嗟短，百年同好长。",
            "未能齐一梦，何以事空王。"
        ],
        "title": "久病有感因示後学",
        "id": "cd1a3d88-bb25-471e-aadf-9cb7981f71e1"
    },
    {
        "author": "释智圆",
        "paragraphs": [
            "交知心莫逆，出处任相违。",
            "月里方攀桂，山中自采薇。",
            "致君期有术，遯世贵无机。",
            "华髪他年事，云泉亦可归。"
        ],
        "title": "山中闻知己及第",
        "id": "c9c41671-5db9-404c-9659-079c0b51945e"
    },
    {
        "author": "释智圆",
        "paragraphs": [
            "江寺期终老，清香讲次焚。",
            "月怜秋後见，潮爱夜深闻。",
            "古木青阴合，残云静片分。",
            "相怀未能去，来雁又成羣。"
        ],
        "title": "寄江上僧",
        "id": "fa7039f7-8e84-4f52-8d0a-cb57a8dfd463"
    },
    {
        "author": "释智圆",
        "paragraphs": [
            "要地慵投刺，刚肠耻折腰。",
            "旧山归兴切，残日去程遥。",
            "大野明残烧，空江响落潮。",
            "到时云树下，静听厌悬瓢。"
        ],
        "title": "送人归旧隐",
        "id": "8ad8d6c8-0cbe-410d-8562-ab3148f5799d"
    },
    {
        "author": "释智圆",
        "paragraphs": [
            "傍砌根全露，凝烟竹半遮。",
            "腊深空冒雪，春老始开花。",
            "止渴功应少，和羹味亦嘉。",
            "行人怜怪状，上汉采为槎。"
        ],
        "title": "砌下老梅",
        "id": "ecbc8c0a-f613-4047-a70b-b92421b90759"
    },
    {
        "author": "释智圆",
        "paragraphs": [
            "去秋曾访我，一别又经年。",
            "落日无来信，西风满耳蝉。",
            "头应添素髪，诗合有新编。",
            "未可轻丹桂，蹉跎老海边。"
        ],
        "title": "寄余秀才",
        "id": "ddc835c8-5c80-4d8a-a9bb-dbf46973b3e9"
    },
    {
        "author": "释智圆",
        "paragraphs": [
            "寂尔归真界，人间化已成。",
            "两朝钦至业，四海仰高名。",
            "旧迹存花社，遗编满帝京。",
            "徘徊想前事，庭树跪鸦鸣。"
        ],
        "title": "经通慧僧录影堂",
        "id": "283f360f-c89d-4072-a0d3-01ac96d524fa"
    },
    {
        "author": "释智圆",
        "paragraphs": [
            "牢落谁知趣，深居野兴饶。",
            "固穷期道在，寡全国政协鄙时浇。",
            "径静苔长绿，山寒雪未消。",
            "残阳荷轻策，闲望傍村桥。"
        ],
        "title": "深居",
        "id": "d3d83044-8dc3-4f81-862e-9fcc27156818"
    },
    {
        "author": "释智圆",
        "paragraphs": [
            "年过不惑便衰残，消息浮生万事闲。",
            "惭愧眼前无俗物，举头终日见云山。"
        ],
        "title": "书事",
        "id": "14a5f4c3-dd2d-47a6-9673-5c59581a841f"
    },
    {
        "author": "释智圆",
        "paragraphs": [
            "慧远风流庐岳隐，支公高尚沃洲栖。",
            "闲思石壁堪长往，拟蹑浮云上石梯。"
        ],
        "title": "将入石壁山作",
        "id": "a33db62f-b2d8-4fd9-8177-b97b320df395"
    },
    {
        "author": "释智圆",
        "paragraphs": [
            "玛瑙坡前住，清幽绝世缘。",
            "湖澄秋夜月，山碧晚晴天。",
            "了性方成佛，烧丹漫学仙。",
            "会逢温伯雪，目击道还全。"
        ],
        "title": "玛瑙坡即事",
        "id": "e6a7cd1d-2ff4-4847-893a-6747a40d4e80"
    },
    {
        "author": "释智圆",
        "paragraphs": [
            "门径任苔荒，长年寝一床。",
            "病中消白日，诗里发清狂。",
            "窗暗云遮月，林明叶坠霜。",
            "百年能几日，两鬓已苍苍。"
        ],
        "title": "自嘲",
        "id": "72e7f663-98f5-4c01-b80d-367bf05773cc"
    },
    {
        "author": "释智圆",
        "paragraphs": [
            "浮华念久绝，闲卧爱茆堂。",
            "门外沧洲阔，闲中白日长。",
            "庭寒频坠果，炉暖忽飘香。",
            "寂寂无他事，谁知世路忙。"
        ],
        "title": "草堂书怀",
        "id": "ab90a568-78b8-400e-b823-3cf633f22fce"
    },
    {
        "author": "释智圆",
        "paragraphs": [
            "一岁期今夕，高空雨忽零。",
            "虚窗沈素影，疏竹动秋声。",
            "已被云阴闭，徒怀永夜明。",
            "徘徊倚山阁，谁见此时情。"
        ],
        "title": "中秋待月值雨",
        "id": "fb52fd33-046e-4e09-a81d-c1f645c146d1"
    },
    {
        "author": "释智圆",
        "paragraphs": [
            "儿奴屡背约，辱我汉天子。",
            "瞋目而语难，五陵年少子。",
            "举手提三尺，报国在一死。",
            "匹马立奇勋，壮哉傅介子。"
        ],
        "title": "少年行",
        "id": "a48bf611-a851-4510-ba63-529b7b1e9a6e"
    },
    {
        "author": "释智圆",
        "paragraphs": [
            "世态如轮转，劳生岂定期。",
            "否终还受泰，乐极又生悲。",
            "商代尊伊尹，秦庭戮李斯。",
            "未能知幻化，安得证无为。"
        ],
        "title": "偶成",
        "id": "a64ae2bf-bc82-4875-9eaf-f4c2aa36489b"
    },
    {
        "author": "释智圆",
        "paragraphs": [
            "只鹤忽飞去，清音更不闻。",
            "远应寻凤侣，闲恐避鸡羣。",
            "岸静休临水，庭空罢舞云。",
            "唯余旧踪迹，篆字印苔纹。"
        ],
        "title": "失鹤",
        "id": "a88ec494-de36-42f6-94c4-3d9eb898659d"
    },
    {
        "author": "释智圆",
        "paragraphs": [
            "四明乃旧隐，岑寂宅神仙。",
            "寒松糅紫霞，幽岩落飞泉。",
            "经秋动归心，荷策登江船。",
            "澄波漾残晖，羣峰插晴天。",
            "窈窈空林下，片石待安禅。"
        ],
        "title": "送中侄",
        "id": "db341063-72e5-4e38-9c76-0c2a1177ee65"
    },
    {
        "author": "释智圆",
        "paragraphs": [
            "松下消摇自扣扉，相留终日话真机。",
            "烟藏花岛青牛卧，客散仙房独鹤归。",
            "丹井泉澄天影小，玉坛风冷磬声微。",
            "乘闲拟学冲霄术，九土茫茫得者稀。"
        ],
        "title": "书山中道士壁",
        "id": "7456e43c-e666-48d1-965f-c81972a105df"
    },
    {
        "author": "释智圆",
        "paragraphs": [
            "世上諠哗耳不闻，烟萝深处绝人羣。",
            "岁寒弗改怜高柏，舒卷无机爱白云。",
            "闲采药苗医故疾，旋编红叶写新文。",
            "有人来问居山意，寂寂茆堂日又曛。"
        ],
        "title": "山居偶成",
        "id": "ec629641-e934-4baf-b963-2f4b554ed417"
    },
    {
        "author": "释智圆",
        "paragraphs": [
            "南山雨初霁，东岸夕阳明。",
            "搘笻立回塘，顿觉耳目清。",
            "皋鹤知秋意，唳风三四声。",
            "红蓼弄秋色，纷纷满前汀。",
            "柳径孤烟白，渔村野水平。",
            "兴尽独自归，寥寥掩柴扃。",
            "新月为吾上，庭蝉为吾鸣。",
            "吾生本无事，对此堪怡情。"
        ],
        "title": "湖上秋日",
        "id": "1a7ec4a2-73ec-4cfe-9cf1-0742432ef44b"
    },
    {
        "author": "释智圆",
        "paragraphs": [
            "莫嫌人不买，人亦爱苍翠。",
            "却是岁寒根，难种尘埃地。",
            "且归栽涧底，映水成嘉致。",
            "他年苟合拱，采取不我弃。",
            "天子建明堂，此为栋梁备。"
        ],
        "title": "喻卖松者",
        "id": "75e34286-6fdb-4423-8e24-5e2b027cfd60"
    },
    {
        "author": "释智圆",
        "paragraphs": [
            "买药囊无金，伏枕头有霜。",
            "夜深不得睡，隙月射秋床。"
        ],
        "title": "秋病",
        "id": "4da3660d-b321-4d0c-9e9c-c82652c3dd10"
    },
    {
        "author": "释智圆",
        "paragraphs": [
            "急急西落日，浩浩东去波。",
            "日落波不停，浮生能几何。",
            "青云身未上，白发头已多。",
            "金印未佩腰，道路成蹉跎。",
            "一朝忽得志，顿忘贫贱事。",
            "八珍食方丈，华毂驾天驷。",
            "民瘼无术医，贪狠有心恣。",
            "无何触天网，祸淫谅不爽。",
            "余殃及子孙，岂只身长往。",
            "寄语求名士，得志莫如此。",
            "不善宜先知，行道慎莫止。",
            "仁恕及苍生，忠贞辅天子。",
            "好爵终自縻，盛烈垂千祀。",
            "西日与东流，任彼催寒暑。",
            "须知君子人，身死名不死。"
        ],
        "title": "偶作",
        "id": "14402811-16e1-499d-9c5f-c52d9aa33cf3"
    },
    {
        "author": "释智圆",
        "paragraphs": [
            "青青数树松，扶疏空庭里。",
            "微风从南来，清声四向起。",
            "俗兮闻必愁，吾也闻则喜。",
            "昂头离石枕，扶立式凭藤几。",
            "侧听复遥观，移晷不能已。",
            "细叶舞轻烟，密影摇寒水。",
            "何必钧天奏，岂羡霓裳妓。",
            "万事更无求，深山此为美。",
            "寂寥信为乐，轩冕诚堪耻。",
            "谁谓茆山中，只悦陶公耳。"
        ],
        "title": "松风",
        "id": "fec18d0f-a5f7-4cd6-9be1-e9c205cc474b"
    },
    {
        "author": "释智圆",
        "paragraphs": [
            "精刚经百炼，可折不可柔。",
            "三尺青蛇活，一匣止水秋。",
            "解截蛟龙躯，能断佞臣头。",
            "下去苍生害，上除天子雠。",
            "在昔埋酆城，精光射斗牛。",
            "雷焕张华辈，得之亦悠悠。",
            "二贤既云亡，潭底化双虬。",
            "剑利人或爱，剑道人不求。",
            "剑道如之何，达者惟庄周。"
        ],
        "title": "古剑",
        "id": "4e8ba0f0-964d-4610-9fe1-03883fcea272"
    },
    {
        "author": "释智圆",
        "paragraphs": [
            "达人贵无念，市朝亦山林。",
            "曲士居山林，难息市朝心。",
            "坐驰一室中，纷然万境侵。",
            "纽兰羡佩玉，坐石思黄金。",
            "羊质虎其皮，隼翼凤其音。",
            "志在求世利，口唱无生吟。",
            "吾非斯人徒，夷旷期复古。",
            "去住既任缘，喧静亦随所。",
            "陶然且无求，相命何足语。",
            "人生百岁寿，稀得七十死。",
            "吾今四十五，气力渐无似。",
            "去年成二毛，今年动一齿。",
            "纵得至七十，光阴能几许。",
            "学道宜无疲，进善宜无止。",
            "自余百杂就，克己尽除去。",
            "勉强扶幻躯，旦暮加药饵。",
            "此身乃外物，何况外于是。",
            "内外一如梦，勉矣当观此。"
        ],
        "title": "自勉",
        "id": "2a1a1562-30f2-44da-9302-974aa3b0bab9"
    },
    {
        "author": "释智圆",
        "paragraphs": [
            "盗跖死牖下，伯牛遭恶疾。",
            "报应似无征，苍苍意难悉。",
            "乃考竺干教，其旨明踰日。",
            "业以三世论，事匪二生讫。",
            "伊余本好道，执善长虑失。",
            "无端六腑病，每苦我形质。",
            "百骸失调畅，四时少安逸。",
            "今岁夏云满，秋熟如火室。",
            "脾疾因兹生，顿觉减寝食。",
            "无何误服药，到泻苦非一。",
            "过客为忧惶，儿童亦战栗。",
            "吾心暗且喜，浮生从此毕。",
            "发言嘱後学，此事汝无恤。",
            "吾年四十五，去矣非短屈。",
            "至理无去来，妄想分凶吉。",
            "我先凿山窟，汝宜即藏密。",
            "不用报亲朋，无学世哭泣。",
            "四时为送葬，庶物甚充给。",
            "遗文三百卷，空言或可习。",
            "见恶如探汤，见善如不及。",
            "湛湛无生源，深浅当自挹。",
            "嘱之语方终，忽觉病小醒。",
            "扶几起暂坐，渐渐四体轻。",
            "又过三五日，倚杖登危亭。",
            "俯首视羣物，仰面观太清。",
            "秋山叠叠翠，夜月圆圆明。",
            "岂意今之日，犹存危脆形。",
            "凭栏不忍归，聊适我心情。",
            "虚幻三界中，旅泊非久停。"
        ],
        "title": "病起自叙",
        "id": "8eb2745d-24ba-4ea0-8fa2-ff19d341a68a"
    },
    {
        "author": "释智圆",
        "paragraphs": [
            "城市非无亲，不见岁已深。",
            "江湖非无友，经年无来音。",
            "因知疏拙性，不合时人心。",
            "清景将谁观，荷策只自寻。",
            "乃登嵯峨峰，乃纵酸寒吟。",
            "狎我惟野麋，和我惟幽禽。",
            "但见云起灭，不知谁升沈。",
            "盘桓红树下，秋露湿衣襟。"
        ],
        "title": "独游",
        "id": "cfc6e609-46d1-4e50-b2eb-3b3431c9444b"
    },
    {
        "author": "释智圆",
        "paragraphs": [
            "畴昔学为文，拟尽周孔道。",
            "心劳道未至，壮岁成衰老。",
            "畴昔学为诗，模范风雅词。",
            "立言多讽喻，反为时人嗤。",
            "为诗复为文，嗟嗟不复古。",
            "训世无纤益，何为自劳苦。",
            "权门既不游，青山宁合负。",
            "一来林下居，四载不出户。",
            "退省为佛徒，讲经自裨补。",
            "憧憧来学辈，往往入深坞。",
            "智者乃吾宗，龙猛乃吾祖。",
            "寒窗夜摛毫，虚堂昼挥麈。",
            "翼此二圣心，欲令万物睹。",
            "羸羸长抱疾，行年四十五。",
            "草堂三四间，牢落连云洞。",
            "经时无客来，衡门绝迎送。",
            "榻有无弦琴，向风时一弄。",
            "窗列楞严典，要言长讽诵。",
            "真妄一无得，超然谁与共。",
            "凡圣病眼花，死生春夜梦。",
            "病差梦已醒，万汇徒营营。"
        ],
        "title": "言志",
        "id": "f6e56dcd-07e0-426a-a675-5e611a79b3c5"
    },
    {
        "author": "释智圆",
        "paragraphs": [
            "岁岁中秋夜，翫月泛平湖。",
            "今为病所侵，伏枕此约辜。",
            "辗转席蓐间，四体如松枯。",
            "辛酸滋味加，闲况适兴徂。",
            "入夜月渐高，晃晃照廊庑。",
            "冷色射轩窗，爽气袭庭芜。",
            "泽畔唳孤鹤，声声若相呼。",
            "是时披衣起，顿觉病魂稣。",
            "倚杖来前轩，竹榻教人铺。",
            "与月相对坐，欢翫如同徒。",
            "流睇及羣物，光彩一何殊。",
            "遥山列银屏，空潭开玉壶。",
            "楼台饰琼瑶，阶除若冰敷。",
            "寄语求仙辈，何必去玄都。",
            "逡巡月西落，竚立更踟蹰。",
            "一别又一年，明年知在无。"
        ],
        "title": "病中翫月",
        "id": "647d9890-8a7a-4e1f-bdd9-7da9e6963831"
    },
    {
        "author": "释智圆",
        "paragraphs": [
            "有叟匿姓名，自号为潜夫。",
            "潜身在云泉，潜心入虚无。",
            "身心俱已潜，质直反若谕。",
            "智者谓之智，愚者谓之愚。",
            "愚智自彼异，潜夫未曾殊。",
            "陶陶乐天和，任性何曾拘。",
            "宗儒述孟轲，好道注阴符。",
            "虚堂踞高台，往往谈浮图。",
            "漫衍虽无家，大方贵无隅。",
            "俗人每侧目，订之为狂徒。",
            "素隐而行怪，执政宜先诛。",
            "天公既保全，幸得存微躯。",
            "冲雪登高山，乘月泛平湖。",
            "性灵敌云闲，形骸类松枯。",
            "何以免饥寒，认得衣中珠。"
        ],
        "title": "潜夫咏",
        "id": "f8e9ea02-9472-40c9-9e23-97ccdeb490b5"
    },
    {
        "author": "释智圆",
        "paragraphs": [
            "聚气成此身，假缘暂寄世。",
            "可怜自在性，本无烦恼系。",
            "傍水与登山，翛然有深诣。",
            "日在林下游，暮在林下宿。",
            "供饮岩畔泉，充庖槛前菊。",
            "半月一剃髪，半年一洗浴。",
            "但得恣疏懒，何曾有荣辱。",
            "新秋雨初霁，圆月照我屋。",
            "扶病起看月，坐久偶成曲。",
            "人生天地间，性分各自足。",
            "捧檄何必喜，途穷何必哭。",
            "容彭不为长，颜杨不为促。",
            "四者俱如梦，何为自羁束。",
            "彼笑我太狂，我笑彼太俗。",
            "彼我更相笑，是非无实录。",
            "不如长默默，恬淡过昏旭。",
            "渊鱼与林鸟，各得随所欲。",
            "举头谁是友，风月与松竹。"
        ],
        "title": "松下自遣",
        "id": "8641cb72-2a8e-4f45-9d64-447ff9df01d7"
    },
    {
        "author": "释智圆",
        "paragraphs": [
            "今春闻落第，为君心凄然。",
            "束书独南还，愤气胸间阗。",
            "迹寄浙河旁，家延南海边。",
            "遘疾既弥留，一命成弃捐。",
            "囊中无余金，零落空文编。",
            "龟鹤本微类，享寿皆千年。",
            "如何君子儒，三十归重泉。",
            "天高不可问，为君强问天。"
        ],
        "title": "哭叶授",
        "id": "2b7baaa1-9ea3-4633-9279-41940b79a592"
    },
    {
        "author": "释智圆",
        "paragraphs": [
            "李杜之为诗，句亦模山水。",
            "钱郎之为诗，旨类图神鬼。",
            "讽刺义不明，风雅犹不委。",
            "于铄白乐天，崛起冠唐贤。",
            "下视十九章，上踵三百篇。",
            "句句归劝诫，首首成规箴。",
            "謇谔贺雨诗，激切秦中吟。",
            "乐府五十章，谲谏何幽深。",
            "美哉诗人作，展矣君子心。",
            "岂顾铄金口，志遏乱雅音。",
            "龊龊无识徒，鄙这元白体。",
            "良玉为碔砆，人参呼荒苨。",
            "须知百世下，自有知音者。",
            "所以长庆集，于今满朝野。"
        ],
        "title": "读白乐天集",
        "id": "94148502-1ed3-4f24-a8e8-1e22e45ff4f0"
    },
    {
        "author": "释智圆",
        "paragraphs": [
            "领童闲荷锄，埋核间羣木。",
            "他人顾我笑，岂察我心曲。",
            "我欲千树桃，夭夭徧山谷。",
            "山椒如锦斓，山墟若霞簇。",
            "下照平湖水，上绕幽人屋。",
            "清香满邻里，浓艳蔽林麓。",
            "夺取武陵春，来悦游人目。",
            "花开复花落，知荣必有辱。",
            "荣辱苟能齐，人人心自足。",
            "须知我种桃，可以化风俗。"
        ],
        "title": "孤山种桃",
        "id": "d97d5f45-6fa0-465a-85d4-f10637ba685f"
    },
    {
        "author": "释智圆",
        "paragraphs": [
            "湖山淡相映，世尘那得侵。",
            "杳杳烟波色，苍苍云木阴。",
            "苔荒石径险，犬吠桃源深。",
            "中有上皇人，高眠适闲心。",
            "花开还独酌，花落还独吟。",
            "空庭长瑶草，幽树鸣仙禽。",
            "不见已三载，鄙吝盈虚襟。",
            "终期秋月明，乘兴闲相寻。"
        ],
        "title": "寄林逋处士",
        "id": "059e4695-b3af-4824-bb91-8cf92d3e32e8"
    },
    {
        "author": "释智圆",
        "paragraphs": [
            "雨歇变气候，空庭叶飕飕。",
            "闲听一夜风，乃知千里秋。",
            "百虫鸣四壁，新月生高楼。",
            "登楼看明月，清光满林丘。",
            "人生呼吸间，何为苦忧愁。",
            "髪白不再黑，兔走难暂留。",
            "徘徊感古人，劝我秉烛游。"
        ],
        "title": "早秋",
        "id": "929b1834-badb-4f6c-8b67-4492e16ff871"
    },
    {
        "author": "释智圆",
        "paragraphs": [
            "心交如美玉，经火终不热。",
            "面交如浮云，顷刻即变灭。",
            "对坐成参商，咫尺成胡越。",
            "我有心交者，不见几岁月。",
            "山叠水茫茫，含情向谁说。"
        ],
        "title": "心交如美玉",
        "id": "df3bf550-fdc2-4ad4-9d68-b7e10659d6c6"
    },
    {
        "author": "释智圆",
        "paragraphs": [
            "古人与今人，禄仕一何异。",
            "古今贵行道，今人贵有位。",
            "古人贵及亲，今人贵说意。",
            "古人同白日，光明溢天地。",
            "今人如履险，动足易颠坠。",
            "古道如可行，斯言不遐弃。"
        ],
        "title": "古人与今人",
        "id": "b32f33e1-6c8d-453c-b170-729efdf28144"
    },
    {
        "author": "释智圆",
        "paragraphs": [
            "君居武康山，昔年我曾游。",
            "崎岖松径寒，冷落竹房秋。",
            "握手既欢笑，拂榻且相留。",
            "一驻十旬余，旦夕乐清幽。",
            "因话凈名事，涤砚勉操修。",
            "蛮香爇古篆，山茶分越瓯。",
            "看雪同拥炉，乘月共浮舟。",
            "喻心指太虚，视世类浮沤。",
            "明春我归去，湖上隐林丘。",
            "杜门过五载，脾疾日少瘳。",
            "闲宵坐月下，往事来心头。",
            "书之将寄君，路远水悠悠。"
        ],
        "title": "代书寄奉蟾上人",
        "id": "a32370f2-e9fc-4e14-a458-906faa715e2e"
    },
    {
        "author": "释智圆",
        "paragraphs": [
            "迷真渺无始，飘业产钱唐。",
            "外族宗南郡，门风祖偃王。",
            "微缘先劫种，宿习妙龄彰。",
            "父母怜多病，亲宾怪异常。",
            "布花模讲道，画石学题章。",
            "戒印齓年佩，心猿志学狂。",
            "荣名虚准拟，簪组妄思量。",
            "礼乐师周孔，虚无学老庄。",
            "躁嫌成器晚，心竞寸阴忙。",
            "翼翼修天爵，孜孜耻面墙。",
            "内藏儒志气，外假佛衣裳。",
            "每恶销金口，时劳疾恶肠。",
            "手中期得桂，箭下待穿肠。",
            "騃鹿方随焰，坚冰忽遇阳。",
            "系珠知在体，甘露忝亲尝。",
            "要道传三观，真机得妙常。",
            "不然心迹火，任结鬓根霜。",
            "觉路双轮驾，真空两翅翔。",
            "饥来还遇膳，渴去已逢浆。",
            "静处如来室，高眠解脱床。",
            "理高山峭拔，道大海汪洋。",
            "力战魔军散，功扶佛化昌。",
            "空山怜寂寂，尘路笑茫茫。",
            "触境知无着，闲居贵坐忘。",
            "消摇希自了，言说亦何妨。",
            "撰疏松窗冷，挥松古殿凉。",
            "来蒙随力化，真诰应机扬。",
            "达理虽云短，寻文或有长。",
            "圆伊令了悟，法爱教消亡。",
            "性任融凡圣，修宜示否臧。",
            "冥心潜应梦，取验敢垂祥。",
            "事佛身多累，为师道实荒。",
            "衡门连竹石，草屋带林塘。",
            "冬服和絺绤，中飡乏稻粱。",
            "水边云作伴，岩下柏为香。",
            "景物看无厌，幽栖兴未央。",
            "晚篱啼翡翠，春沼浴鸳鸯。",
            "菡萏花如画，嵚崟岫若妆。",
            "飘窗松韵淡，翻砌菊花黄。",
            "放鹤时登岭，观鱼或在梁。",
            "岂愁身病害，长喜世平康。",
            "无处求烦恼，随时任寂光。",
            "昏衢悬慧日，苦海泛慈航。",
            "誓坐菩提法树，高跻寂灭场。",
            "冥真周法界，垂应徧诸方。",
            "顿渐门皆邃，偏圆药尽良。",
            "惊迷辩雷震，摧惑法轮强。",
            "鹫岭先开会，金河後秘藏。",
            "留形归後德，遗法益无疆。",
            "四等心弥广，三慈化甚详。",
            "道齐诸妙觉，事类释迦皇。",
            "生灭非吾土，圆澄是故乡。",
            "一空长寂寂，万类本惶惶。",
            "庶了无生旨，无生更可伤。"
        ],
        "title": "湖居感伤",
        "id": "ba055a84-5ff8-4e31-87b8-22ca709a440c"
    },
    {
        "author": "释智圆",
        "paragraphs": [
            "立意造平淡，冥搜出常情。",
            "何人知所得，後世谩传名。",
            "云树饥猨断，冰潭片月倾。",
            "如无子期听，绿绮为谁鸣。"
        ],
        "title": "读清塞集",
        "id": "24b39be6-a796-4688-8582-ed5e53432fca"
    },
    {
        "author": "释智圆",
        "paragraphs": [
            "故乡勾践国，解印挂帆归。",
            "吟苦容虽瘦，官情道自肥。",
            "堂幽山屐在，厨冷甑尘飞。",
            "莫向云门下，高歌便采薇。"
        ],
        "title": "寄赵璞",
        "id": "cde83803-3d91-4ce1-8be1-e536de11cf24"
    },
    {
        "author": "释智圆",
        "paragraphs": [
            "草舍闲宵坐，消摇事可评。",
            "澄心防有着，深隐贵无名。",
            "砌月移松影，风泉混磬声。",
            "共期吾道在，万事任营营。"
        ],
        "title": "山中与友人夜话",
        "id": "da2fd4e6-2e49-45e5-8090-413c01cb1c35"
    },
    {
        "author": "释智圆",
        "paragraphs": [
            "淡然忘外事，林下自怡情。",
            "室冷秋苔色，轩闲夜月明。",
            "眠云惭道薄，铒药觉身轻。",
            "拟学鸱夷子，时时变姓名。"
        ],
        "title": "闲居书事",
        "id": "c9ad4a46-8b7e-43d1-b915-1aaae1668264"
    },
    {
        "author": "释智圆",
        "paragraphs": [
            "洪水不为害，黎元受赐多。",
            "道尊由揖让，功大匪干戈。",
            "任上诸侯贡，贻谋五子歌。",
            "稽山千古在，宫阙倚嵯峨。"
        ],
        "title": "禹庙",
        "id": "a3e1791c-8259-4598-8fd2-bd72f2a3a335"
    },
    {
        "author": "释智圆",
        "paragraphs": [
            "杖锡无同侣，冲霜独自行。",
            "断桥残月在，孤店晓鸡鸣。",
            "灌木栖禽散，荒原宿雾平。",
            "回观远山色，已觉太阳明。"
        ],
        "title": "早行",
        "id": "0939f742-2c0c-4d94-bc77-581253988f94"
    },
    {
        "author": "释智圆",
        "paragraphs": [
            "夜久闻横笛，寥寥景更赊。",
            "天容垂极岸，月色冷平沙。",
            "静引乡心远，闲惊旅鬓华。",
            "哀音殊未已，可处落梅花。"
        ],
        "title": "江上闻笛",
        "id": "5350c8f3-0459-4d94-82bc-6578775152fd"
    },
    {
        "author": "释智圆",
        "paragraphs": [
            "来去知时候，堪怜异众禽。",
            "双飞春雨细，对语画堂深。",
            "寄宿雕梁稳，衔泥柳岸阴。",
            "栖身自有处，鹰隼莫相侵。"
        ],
        "title": "咏燕",
        "id": "6d012a30-a603-4c68-b0ec-16a634a5b415"
    },
    {
        "author": "释智圆",
        "paragraphs": [
            "谗佞当面唾，轻生不得殳。",
            "去邪空有志，嫉恶奈无徒。",
            "後世名垂远，当时道亦孤。",
            "荒斋独怀感，残日照庭芜。"
        ],
        "title": "读杜牧集",
        "id": "efd51e89-e390-47d4-94df-f12a0cc23907"
    },
    {
        "author": "释智圆",
        "paragraphs": [
            "结根依静砌，萧洒映禅房。",
            "高节欺羣木，青阴过短墙。",
            "夜声喧梦枕，秋露滴琴床。",
            "遥想添吟思，闲观到夕阳。"
        ],
        "title": "寄题聪上人房庭竹",
        "id": "5b9c5bcb-4ded-4516-9b0c-22488f8db09c"
    },
    {
        "author": "释智圆",
        "paragraphs": [
            "土德衰微後，忠诚道不羣。",
            "誓功陈带砺，霸业拟桓文。",
            "妙略奸雄慑，英声四海闻。",
            "山旁遗庙在，牢落闭深云。"
        ],
        "title": "武肃庙",
        "id": "4a03c23f-fb65-414f-bc1f-85c28ac534dd"
    },
    {
        "author": "释智圆",
        "paragraphs": [
            "鹤驾几迟留，岷峨水石幽。",
            "御风同列子，梦蝶拟庄周。",
            "醉卧空林月，狂歌古观秋。",
            "何时归阆苑，闲共老仙游。"
        ],
        "title": "寄蜀川王道士",
        "id": "2e533ee7-d6e2-4b29-bd32-63a3927b7c11"
    },
    {
        "author": "释智圆",
        "paragraphs": [
            "长闻披鹤氅，城市往来频。",
            "得道人难测，和光迹易亲。",
            "堂闲秋捣药，坛冷夜朝真。",
            "几忆蓬壶顶，蟠桃斓漫春。"
        ],
        "title": "寄道士",
        "id": "1ab7f981-bd6e-4173-a15d-8acbd479a1d4"
    },
    {
        "author": "释智圆",
        "paragraphs": [
            "见说梅仙邑，波涛接杳冥。",
            "讼庭秋藓合，吟阁海云醒。",
            "爱月宵留客，寻僧昼掩扃。",
            "公余幽兴在，时梦故山青。"
        ],
        "title": "寄定海许少府",
        "id": "1aa00b06-2d61-4c83-bb37-100c6fcaf408"
    },
    {
        "author": "释智圆",
        "paragraphs": [
            "江滨方话别，倏忽十年余。",
            "感旧空阙梦，闲眠懒寄书。",
            "砌凉鸣蟋蟀，潭冷照蟾蜍。",
            "北望沧波阔，无由访所居。"
        ],
        "title": "寄若讷上人",
        "id": "91243df9-fc90-4b63-a4e7-ad3a5d600c84"
    },
    {
        "author": "释智圆",
        "paragraphs": [
            "杖蔾寻隐迹，重叠过林泉。",
            "花暖幽禽语，堂空瑞兽眠。",
            "涧松寒有韵，茶灶冷无烟。",
            "知在何峰顶，高谈会列仙。"
        ],
        "title": "山中寻羽客不遇",
        "id": "58ce6959-639d-4d42-a350-9cfcd130d7f8"
    },
    {
        "author": "释智圆",
        "paragraphs": [
            "难阻南游兴，酣歌出故林。",
            "路分沧海阔，山叠瘴云深。",
            "马援碑宁在，重华庙可寻。",
            "他年却归此，闲话学夷音。"
        ],
        "title": "送人南游",
        "id": "e7d7495c-ca9a-45e0-8371-b71518fb4f5e"
    },
    {
        "author": "释智圆",
        "paragraphs": [
            "孤吟成白首，十载别同声。",
            "海国书难到，空堂梦易成。",
            "淳风心共乐，直道世多轻。",
            "未卜重相见，波涛万里程。"
        ],
        "title": "怀同志",
        "id": "1a4f76e9-66d9-40f7-b816-aa071b546fd8"
    },
    {
        "author": "释智圆",
        "paragraphs": [
            "沉沉向秋暮，切切声相续。",
            "夜静草堂深，闲床照孤烛。"
        ],
        "title": "闻蛩",
        "id": "f6731ec3-4051-436e-be90-2f66422551a5"
    },
    {
        "author": "释智圆",
        "paragraphs": [
            "终日湖亭坐，悠悠万虑闲。",
            "眼前何所有，寒水与秋山。"
        ],
        "title": "湖上闲坐",
        "id": "3bf5b183-2e52-468d-a013-f226ce542506"
    },
    {
        "author": "释智圆",
        "paragraphs": [
            "沤生复沤灭，水湿元无异。",
            "尽日倚栏看，无人知此意。"
        ],
        "title": "池上",
        "id": "6ba96d55-ce14-42b6-b12f-a1a79baf281e"
    },
    {
        "author": "释智圆",
        "paragraphs": [
            "经岁人不到，腾腾养疏拙。",
            "心期物外闲，缘向沤中绝。",
            "入室容清风，升堂许明月。",
            "空庭何所有，冷落唯松雪。"
        ],
        "title": "草堂即事",
        "id": "ecc65090-ca6f-4cef-97bf-c8376665b30a"
    },
    {
        "author": "释智圆",
        "paragraphs": [
            "案上楞严典，时看浣病愁。",
            "阶闲移短影，窗冷值高秋。",
            "眼病花无菓，心狂照失头。",
            "指空期识月，认指更悠悠。"
        ],
        "title": "读楞严经",
        "id": "4ef4cefc-e515-4cb6-87f7-f0c264c32603"
    },
    {
        "author": "释智圆",
        "paragraphs": [
            "石壁春归去，孤山秋未来。",
            "夜深扶病坐，明月照苍苔。"
        ],
        "title": "病中怀石壁行绍上人",
        "id": "52d2774b-46fe-4659-8803-38e37780225d"
    },
    {
        "author": "释智圆",
        "paragraphs": [
            "经妙荡烦惑，药灵医病身。",
            "道明无去住，方验有君臣。",
            "静翫知心寂，时飡觉气均。",
            "徘徊感知己，于我分弥亲。"
        ],
        "title": "谢可牧上人惠楞严般若二经并治脾药",
        "id": "6fdb31df-54e4-4b9f-9a88-b03eaa435fec"
    },
    {
        "author": "释智圆",
        "paragraphs": [
            "曾闻飞锡入南闽，鹤态云踪不可亲。",
            "静夜独吟空对月，昔年聚话更无人。",
            "波涛路阻书难到，泉石房闲梦自频。",
            "未省相逢在何日，西风萧索浙河滨。"
        ],
        "title": "怀南游道友",
        "id": "a037159f-3a67-4b63-82b2-55b1fe8bc52a"
    },
    {
        "author": "释智圆",
        "paragraphs": [
            "移花来种草堂前，红紫纷纭间淡烟。",
            "莫叹朝开还暮落，人生荣辱事皆然。"
        ],
        "title": "栽花",
        "id": "d704f2a8-c456-43e4-ac70-0ae9083117ba"
    },
    {
        "author": "释智圆",
        "paragraphs": [
            "衡门牢落雨苔斑，病起深秋气象闲。",
            "照水未能嗟白发，倚栏重得见青山。",
            "风高砌木蝉犹噪，社近茆堂燕已还。",
            "孤坐孤孤吟又终日，有谁来此问衰颜。"
        ],
        "title": "病起二首  其一",
        "id": "9b660dcb-9ac2-4284-8823-d7f89987f701"
    },
    {
        "author": "释智圆",
        "paragraphs": [
            "湖天淡荡雁参差，行乐搘筇绕所居。",
            "古壁苔荒鸣蟋蟀，水轩风冷谢芙蕖。",
            "看本来默诵空王偈，拂榻闲开孔圣书。",
            "闭户无人慰寥索，草堂深夜照蟾蜍。"
        ],
        "title": "病起二首  其二",
        "id": "1a9e1961-de9e-491f-8230-596b6596e0db"
    },
    {
        "author": "释智圆",
        "paragraphs": [
            "崛起孤峰号虎丘，奇踪宁与众山俦。",
            "月涵秦始剑池冷，藓驳生公讲石幽。",
            "招隐未居绝顶，卧云空欲学前修。",
            "披图尽日身难到，杳杳烟波茂苑秋。"
        ],
        "title": "寄题虎丘山",
        "id": "ed0e69ba-8c86-4199-8920-f8972803cf32"
    },
    {
        "author": "释智圆",
        "paragraphs": [
            "鹤髪闲梳小棹轻，芦花深处最怡情。",
            "自怜身外唯烟月，肯信人间有利名。",
            "闲脱绿蓑春雨霁，醉眠深浦夕阳明。",
            "陶陶终岁无人识，应笑三闾话独清。"
        ],
        "title": "渔父",
        "id": "37b7af40-5cff-4da5-8622-f4c5c56993b3"
    },
    {
        "author": "释智圆",
        "paragraphs": [
            "本性澄明万古同，滔滔润物信无穷。",
            "百川奔注归沧海，五服安居赖禹功。",
            "动带晚风冲岛屿，静涵秋色混虚空。",
            "浮舟葬骨成何事，范蠡知机伍相忠。"
        ],
        "title": "水",
        "id": "0d83938e-34b8-4d32-b066-a77d86bf364e"
    },
    {
        "author": "释智圆",
        "paragraphs": [
            "栽种空池岁已赊，暑天开处异羣花。",
            "澄波照影疑秋鹭，静夜擎香混月华。",
            "雪态自堪怜翡翠，玉苞终耻近蒹葭。",
            "闲来倚槛看无厌，为似禅心本绝瑕。"
        ],
        "title": "白莲",
        "id": "3819b379-2d2a-4d85-9c02-b0b726bfda26"
    },
    {
        "author": "释智圆",
        "paragraphs": [
            "嗈嗈宾雁又随阳，兔走乌飞两共忙。",
            "露冷小池荷减绿，风高幽砌菊添黄。",
            "圆明自喜心如月，皓白谁愁鬓似霜。",
            "闲卧不堪思往事，星河耿耿夜偏长。"
        ],
        "title": "暮秋",
        "id": "93e0a9f2-9616-4eee-b29f-cee1977502d2"
    },
    {
        "author": "释智圆",
        "paragraphs": [
            "深院无人疾渐轻，西风黄叶满闲庭。",
            "行披老子五千字，坐读楞严十轴经。",
            "篱下清香寒有菊，窗间微影夜无萤。",
            "谁知夜里珠长在，堪叹悠悠醉未醒。"
        ],
        "title": "烟疾",
        "id": "105c0229-0772-4217-830f-62b1cff1b463"
    },
    {
        "author": "释智圆",
        "paragraphs": [
            "前年送君空江上，张帆正值西风起。",
            "今日西风君未归，茫茫只见空江水。"
        ],
        "title": "君不来",
        "id": "3f1aa75a-b86e-4ff9-8790-000a88ae74ff"
    },
    {
        "author": "释智圆",
        "paragraphs": [
            "霜缣裁制赖金刀，冷淡还宜画海涛。",
            "盛夏有功风自远，凉秋无用架偏高。",
            "谭筵几谢驱烦热，征路长蒙解鬰陶。",
            "未得袁宏手中握，扬仁何处可施劳。"
        ],
        "title": "扇",
        "id": "8971f989-749e-4614-8de2-0c5e5404ea02"
    },
    {
        "author": "释智圆",
        "paragraphs": [
            "新种孤松一尺余，淡烟疏竹便相宜。",
            "闲来且翫凌霜貌，身後谁观合抱时。",
            "冷碧岂容尘染污，贞心宁共草凋衰。",
            "夜深庭际清风起，细韵难教俗耳知。"
        ],
        "title": "新栽小松",
        "id": "078ffce1-9ef5-4ec7-90fa-b55422621aeb"
    },
    {
        "author": "释智圆",
        "paragraphs": [
            "造化无余岂有私，如何庶物自参差。",
            "羣乌不涅身长黑，双鹭无愁顶亦丝。",
            "岩桂翠浓深雪夜，井桐黄落暮秋时。",
            "虚空世界都如幻，莫把闲心逐境思。"
        ],
        "title": "闲咏",
        "id": "a3935ba0-e6dd-4299-b8ff-ede231d17c59"
    },
    {
        "author": "释智圆",
        "paragraphs": [
            "傍砌疏篁手自栽，数竿苍翠胜花开。",
            "今宵窗下更深睡，应送寒声枕上来。"
        ],
        "title": "新栽竹",
        "id": "d08d4722-7662-4f90-b7c5-a543b0bc54c0"
    },
    {
        "author": "释智圆",
        "paragraphs": [
            "复古还淳元结文，可怜杨浚独知君。",
            "当时自号为聱叟，立事垂言信不羣。"
        ],
        "title": "读元结文",
        "id": "75dd5254-3bf7-48f3-ab23-5d9121ac6d18"
    },
    {
        "author": "释智圆",
        "paragraphs": [
            "明开暗合似知时，用舍行藏诫在兹。",
            "绿叶红葩古墙畔，风光羞杀石楠枝。"
        ],
        "title": "戏题夜合树",
        "id": "9ffff513-ffce-4cfd-b4d8-366efa2ae3b3"
    },
    {
        "author": "释智圆",
        "paragraphs": [
            "犬吠衡门宿雾消，草堂风冷竹萧萧。",
            "若非故友怜衰病，谁肯凌晨访寂寥。"
        ],
        "title": "病中感体元上人见访",
        "id": "61105d79-fdf4-4f54-8074-ed1b6372b77d"
    },
    {
        "author": "释智圆",
        "paragraphs": [
            "瑞应阴符尽索看，封题欲寄意盘桓。",
            "自惭才识非通敏，不得同归得异端。"
        ],
        "title": "寄瑞应经疏及注阴符经与体元上人",
        "id": "9b18741c-1540-4117-ab97-5f80e9ddb493"
    },
    {
        "author": "释智圆",
        "paragraphs": [
            "林下羸羸一病躯，四旬欹枕减肌肤。",
            "闲来试照秋泉看，金镀形容雪染须。"
        ],
        "title": "病起自嘲",
        "id": "299294b5-e0d1-4497-ac45-68375bb3417e"
    },
    {
        "author": "释智圆",
        "paragraphs": [
            "紫府青田任性游，一声清唳万山秋。",
            "仙材况有千年寿，鹿犬凡鸡岂合俦。"
        ],
        "title": "戏题四绝句 鹤自矜",
        "id": "ad67f383-77d2-4f19-949d-8af7e38b05b6"
    },
    {
        "author": "释智圆",
        "paragraphs": [
            "身有素斑文既备，顶峨双角武仍全。",
            "我兼文武为时瑞，汝但白身空有年。"
        ],
        "title": "戏题四绝句 鹿让鹤",
        "id": "09f56225-b525-43c8-af50-212847f24fd9"
    },
    {
        "author": "释智圆",
        "paragraphs": [
            "雪毳文毛虚有表，防奸御御且无功。",
            "中宵谁解频频吠，庭皎秋蟾树褭风。"
        ],
        "title": "戏题四绝句 犬争功",
        "id": "2a1ff490-acd3-4f3f-92d8-c60bcd873ccc"
    },
    {
        "author": "释智圆",
        "paragraphs": [
            "三个因何各自强，竞夸己德掩他长。",
            "冥冥风雨茆堂闭，至竟谁先报晓光。"
        ],
        "title": "戏题四绝句 鸡怨言",
        "id": "e12b111a-e1bf-4a94-b654-1915eca948fb"
    },
    {
        "author": "释智圆",
        "paragraphs": [
            "甫里旧深隐，夫君道不行。",
            "清名身後在，明月夜来生。",
            "寒水曾垂钓，春田久废耕。",
            "空遗散人传，千古见高情。"
        ],
        "title": "经松江陆龟蒙旧居",
        "id": "694198b2-4f67-4c72-afad-443a20ab8628"
    },
    {
        "author": "释智圆",
        "paragraphs": [
            "磻溪垂钓者，终得展其才。",
            "何事先生隐，不逢明主来。",
            "泉声秋雨歇，月色夜云开。",
            "对此空惆怅，吟魂早晚回。"
        ],
        "title": "经照湖方干旧居",
        "id": "b393254a-607f-430f-b82e-990321b35832"
    },
    {
        "author": "释智圆",
        "paragraphs": [
            "去秋曾久翫，皓魄坠天涯。",
            "始恨经年别，还忻此夜期。",
            "鸣蛩沈古砌，惊鹊绕寒枝。",
            "莫厌凭栏久，冰轮觉渐移。"
        ],
        "title": "翫月",
        "id": "d52c9578-f0f9-4d49-8e58-d1eccd9abc56"
    },
    {
        "author": "释智圆",
        "paragraphs": [
            "幽景远嚣俗，重来兴未穷。",
            "钟声翠微里，剎影碧溪中。",
            "地冷庭松瘦，门闲野径通。",
            "几因深夜话，密雪下寒空。"
        ],
        "title": "忆龙山院兼简蟾上人",
        "id": "92342863-b60a-4865-ae15-eecd31f05083"
    },
    {
        "author": "释智圆",
        "paragraphs": [
            "冷淡谁知趣，闲房枕水湄。",
            "秋窗开暮景，孤枕梦天涯。",
            "道直时流笑，心清夜月知。",
            "何当学支遁，共约买山期。"
        ],
        "title": "闲居示友人",
        "id": "65492746-38df-4cc6-8869-68abedcad682"
    },
    {
        "author": "释智圆",
        "paragraphs": [
            "地僻人稀到，病来无话端。",
            "远山游未得，终日卧中看。",
            "药箧经梅润，松窗过雨寒。",
            "唯师知我趣，尘事绝相干。"
        ],
        "title": "孤山闲居次韵酬辩才大师",
        "id": "85f79302-7bd9-4dd0-99d5-315cc8fcc1d4"
    },
    {
        "author": "释智圆",
        "paragraphs": [
            "讲余多滞疾，林下掩重扉。",
            "度日人稀到，残阳鸟独归。",
            "山光来有势，云影去何依。",
            "世态那堪说，唯君念息机。"
        ],
        "title": "山中感友生见访",
        "id": "742d825e-0f9d-4a25-8502-bdcd708e262e"
    },
    {
        "author": "释智圆",
        "paragraphs": [
            "古树垂清阴，维舟暂登陟。",
            "闲吟尘想绝，久坐天籁息。",
            "幡影扬晴空，溪光澄暮色。",
            "挂帆寻去路，烟水查无极。"
        ],
        "title": "舟次游干元寺",
        "id": "90c8448d-f06a-46ee-b54a-bc8de0050958"
    },
    {
        "author": "释智圆",
        "paragraphs": [
            "造化不可测，分明有所依。",
            "冷和秋叶动，送客暮帆归。",
            "扫雾离遥岳，飘香出静扉。",
            "西斋独吟坐，萧飒满禅衣。"
        ],
        "title": "风",
        "id": "55ba7aa6-caaf-4bb1-a751-5a33be1fe8ca"
    },
    {
        "author": "释智圆",
        "paragraphs": [
            "润物有深功，霏霏下半空。",
            "寒声清入竹，斜势急因风。",
            "苔片添秋碧，花枝损晚红。",
            "山人独欹枕，静听草堂中。"
        ],
        "title": "雨",
        "id": "dc8f772f-d770-4e43-b655-92b7efcba403"
    },
    {
        "author": "释智圆",
        "paragraphs": [
            "浅碧与深绿，萋萋古岸傍。",
            "旅愁生暮色，吟思发清光。",
            "过雨侵闲径，披烟上坏墙。",
            "更堪思往事，金谷旧年荒。"
        ],
        "title": "草",
        "id": "5b3800af-8183-4e22-bf37-d4feef4b9a15"
    },
    {
        "author": "释智圆",
        "paragraphs": [
            "几年辞辇寺，拥衲住云林。",
            "上国归心绝，千峰去梦深。",
            "残经看雪卷，好句听秋吟。",
            "曾有寻高迹，禅房古木阴。"
        ],
        "title": "寄湛上人",
        "id": "2687a157-9681-46db-8701-773f64221e38"
    },
    {
        "author": "释智圆",
        "paragraphs": [
            "沧江秋色暮，幽思起穷居。",
            "风叶寒侵梦，窗灯冷照书。",
            "砌深虫韵咽，天淡雁行疏。",
            "终谢人羣去，孤峰待结庐。"
        ],
        "title": "秋夕",
        "id": "f302c151-7789-4107-ba88-5afd716f0c40"
    },
    {
        "author": "释智圆",
        "paragraphs": [
            "深隐远城郭，平湖景色闲。",
            "苦吟终夜月，清梦彻寒山。",
            "径冷秋苔合，庭幽岳鸟还。",
            "红尘趋竞者，谁得扣松关。"
        ],
        "title": "题湖上僧房",
        "id": "54a6d7ce-d7b7-49a5-b734-7a993dc01633"
    },
    {
        "author": "释智圆",
        "paragraphs": [
            "道性轻为别，荒城夕照阴。",
            "波涛归路远，云木旧山深。",
            "夜定依霜岛，中飡狎野禽。",
            "禅房清景在，飞瀑映疏林。"
        ],
        "title": "送悦上人归仙岩",
        "id": "8cc7e675-6303-4d54-b9f6-aad351c57c48"
    },
    {
        "author": "释智圆",
        "paragraphs": [
            "自得南风旨，虚堂此夕弹。",
            "正声传不易，俗耳听终难。",
            "峭壁虫音绝，乔枝鹤梦残。",
            "坐来消万虑，斜月上危栏。"
        ],
        "title": "听琴",
        "id": "f5657a94-dbcc-4cee-a472-e5908f59ebf1"
    },
    {
        "author": "释智圆",
        "paragraphs": [
            "流俗不知处，深栖趣转幽。",
            "闲房扃翠岳，远信司沧洲。",
            "定起花残砌，诗成雪满楼。",
            "相怀未能去，南北路悠悠。"
        ],
        "title": "寄咸润上人",
        "id": "865d2df2-a138-42d1-85d5-51642aa00a27"
    },
    {
        "author": "释智圆",
        "paragraphs": [
            "削尽浮华念，闲居道已成。",
            "梦幽关水石，门冷掩杉柽。",
            "百衲禅中弊，苍髭病後生。",
            "何人问真理，笑指葛溪声。"
        ],
        "title": "寄葛溪爽上人",
        "id": "307cc0e0-c737-4185-b8b5-c19f9dfe78b6"
    },
    {
        "author": "释智圆",
        "paragraphs": [
            "下瞰诸峰顶，云泉绝四邻。",
            "暂游非俗客，深隐属闲人。",
            "石磴秋苔滑，萝龛夜月新。",
            "终期结幽侣，来此谢红尘。"
        ],
        "title": "题静虑院",
        "id": "a2bbcdf1-865f-496e-b010-db74b0ce9b9a"
    },
    {
        "author": "释智圆",
        "paragraphs": [
            "鸟外自长往，人间过几年。",
            "狂吟轻岁月，高趣狎神仙。",
            "醉卧云蒸榻，渔归雪满船。",
            "想思未相识，终夜梦林泉。"
        ],
        "title": "寄吴黔山人",
        "id": "bd684bbd-eede-4c91-864d-8cd3cbac7649"
    },
    {
        "author": "释智圆",
        "paragraphs": [
            "忆向荒原别，残阳雪霁初。",
            "几宵成去梦，经闰绝来书。",
            "处世慵难减，眠云癖未除。",
            "幽怀向谁说，昨夜对蟾蜍。"
        ],
        "title": "怀友人",
        "id": "7858f20d-3ebf-4508-bc15-8b67af647315"
    },
    {
        "author": "释智圆",
        "paragraphs": [
            "江天凉雨霁，嘒嘒出疏林。",
            "清极残阳里，愁生远客心。",
            "离亭秋草碧，荒堑暮烟深。",
            "不忍多时听，吟髭雪暗侵。"
        ],
        "title": "闻蝉",
        "id": "14aebb42-4d96-43eb-b04e-64a44dffa61f"
    },
    {
        "author": "释智圆",
        "paragraphs": [
            "不问人间事，连年鸟外居。",
            "白云吟次见，青壁醉来书。",
            "扫石秋苔驳，开窗夜月虚。",
            "于时已无念，生计有樵渔。"
        ],
        "title": "书友人壁",
        "id": "4b2d22ef-5050-463c-8828-6ac9b52bb34e"
    },
    {
        "author": "释智圆",
        "paragraphs": [
            "平昔于诗苦，精搜省未闲。",
            "坏房空鸟外，清句满人间。",
            "瘦影悬邻壁，孤坟接旧山。",
            "吊回高树下，寒水自潺潺。"
        ],
        "title": "哭辩端上人",
        "id": "710fa21f-e360-42b7-ac56-6c37d3bb1a12"
    },
    {
        "author": "释智圆",
        "paragraphs": [
            "寺幽称绝境，荷策自登临。",
            "翠岳千峰险，寒松一径阴。",
            "清香秋殿冷，疏磬古廊深。",
            "静立忘归兴，残阳鸟忽吟。"
        ],
        "title": "游石壁寺",
        "id": "79c255a7-6a72-44d3-ab45-0775bc8b059c"
    },
    {
        "author": "释智圆",
        "paragraphs": [
            "高迹远城市，湖山景色奇。",
            "水声喧睡榻，岚气逼书帷。",
            "鸟语垂轩竹，鱼惊浸月池。",
            "蒲轮来有日，终负白云期。"
        ],
        "title": "书林处士壁",
        "id": "a409d79f-567a-479a-b95b-0694ab890a34"
    },
    {
        "author": "释智圆",
        "paragraphs": [
            "尘迹不能到，衡门藓色侵。",
            "古杉秋韵冷，幽径月华深。",
            "窗静猿窥砚，轩闲鹤听琴。",
            "东邻有真隐，荷策夜相寻。"
        ],
        "title": "幽居",
        "id": "0178ec90-2737-4347-93cc-7cb68cf60f02"
    },
    {
        "author": "释智圆",
        "paragraphs": [
            "门掩翠层层，闲眠枕曲肱。",
            "破篱冲晚浪，古屋漏秋灯。",
            "月上招邻叟，诗成寄岳僧。",
            "满朝簪组客，谁识醉腾腾。"
        ],
        "title": "寄湖西逸人",
        "id": "e590f0c2-25be-492b-8124-5a4330d05254"
    },
    {
        "author": "释智圆",
        "paragraphs": [
            "深居饶野兴，门冷入杉松。",
            "鸟外闲频往，人间事罕逢。",
            "水轩吟片月，秋榻梦千峰。",
            "忆得看新雪，相招静话重。"
        ],
        "title": "赠邦上人",
        "id": "819918d3-4e31-40ff-a74e-d049932e2a02"
    },
    {
        "author": "释智圆",
        "paragraphs": [
            "日暮蝉鸣急，临流动别吟。",
            "片帆冲晚照，归鸟入遥林。",
            "月色寒溪静，钟声岳寺深。",
            "苹洲逢旧识，应得话无心。"
        ],
        "title": "送希中游霅",
        "id": "2ff28857-2d3e-4b51-b792-e34cb90615f8"
    },
    {
        "author": "释智圆",
        "paragraphs": [
            "烟雨苇森森，飞翔岂易寻。",
            "印沙踪自浅，傍水意还深。",
            "顶撼丝难断，翎飘雪未沈。",
            "终宜鸳作侣，宁肯杂凡禽。"
        ],
        "title": "鹭鸶",
        "id": "4c23b470-1a51-4062-b362-752c24e5f724"
    },
    {
        "author": "释智圆",
        "paragraphs": [
            "堆青纔数点，杳杳几千程。",
            "幽槛叶初落，高空雨乍晴。",
            "崔嵬微有状，窈窕莫知名。",
            "招隐谁长往，眠云自动情。",
            "文君眉易似，摩诘画难成。",
            "鸟去何曾到，泉流岂觉声。",
            "经秋弥冷淡，向晚更分明。",
            "仁者由来好，闲观意不轻。"
        ],
        "title": "远山",
        "id": "c8737f33-3414-4b13-94e4-50ea40a18727"
    },
    {
        "author": "杨翱",
        "paragraphs": [
            "云山旦暮奇，筑隐世希续。",
            "脱略浮官心，蝉联先祖躅。",
            "门横严子濑，壁纪桐君箓。",
            "应笑泛轻舠，日为官牒束。"
        ],
        "title": "题方干旧隐",
        "id": "63bfd869-9b6d-4560-ac25-46730dd31f11"
    },
    {
        "author": "释仲休",
        "paragraphs": [
            "世续香灯演圣言，再新华构称凭轩。",
            "阴阴松色连僧阁，飋飋波声入寺门。",
            "飞鹭衔鱼离浅濑，残云带雨渡遥邨。",
            "沃洲相较应相近，树杪啼烟祇欠猿。"
        ],
        "title": "游梅山寺",
        "id": "6ea7271f-34e2-4ffb-88ec-5aa4ce8d5642"
    },
    {
        "author": "释仲休",
        "paragraphs": [
            "鹤唳峰前路，行行世虑消。",
            "萝交藏石窦，云破露山椒。",
            "树老形多怪，人闲色似骄。",
            "谁同访诸谢，烟草满溪桥。"
        ],
        "title": "云门峰",
        "id": "103c8269-2b41-4590-b2ce-16c2e06ea285"
    },
    {
        "author": "释仲休",
        "paragraphs": [
            "护塔云偏重。"
        ],
        "title": "句",
        "id": "ba3b2678-f6cc-46fb-8c1a-9968d8d566f3"
    },
    {
        "author": "曹修古",
        "paragraphs": [
            "荷叶罩芙蓉，员香映嫩红。",
            "佳人南陌上，翠盖立春风。"
        ],
        "title": "池上",
        "id": "ce79077a-b907-4994-a95b-a018aba9f985"
    },
    {
        "author": "曹修古",
        "paragraphs": [
            "天府鞠囚三节日，霜台待漏五更时。",
            "熏风一觉清凉睡，莫问浮名高与卑。"
        ],
        "title": "题清心堂",
        "id": "b56429da-b4b8-4b3d-9c42-81b407ec30b3"
    },
    {
        "author": "龙昌期",
        "paragraphs": [
            "枢动本为荣辱主，常因户外细推寻。",
            "干坤出入无穷象，夷狄关防有限心。",
            "揜到善人非远大，开当古道自高深。",
            "九成载举箫韶奏，穆穆无凶合在今。"
        ],
        "title": "咏门",
        "id": "eea685eb-1265-49e8-849f-0249b51e4afc"
    },
    {
        "author": "龙昌期",
        "paragraphs": [
            "百货随潮船入市，万家沽酒市垂帘。",
            "苍烟巷陌青榕老，白露园林紫蔗甜。"
        ],
        "title": "三山即事",
        "id": "2d8e41c0-6bde-4a5c-bd1f-1fda34168621"
    },
    {
        "author": "龙昌期",
        "paragraphs": [
            "等闲田地多栽竹，是处人家爱读书。",
            "饮宴直尝千户酒，盘餐唯候两潮鱼。"
        ],
        "title": "福州",
        "id": "07a36e9f-5857-4b09-8f68-ab7d60952aa8"
    },
    {
        "author": "龙昌期",
        "paragraphs": [
            "桤木惭桑低别壤，芋苗护稻远分行。",
            "上书莫道便他郡，学稼终宜老故乡。"
        ],
        "title": "故乡",
        "id": "40a5fd29-7254-40ba-9018-c86d89f11104"
    },
    {
        "author": "孙元方",
        "paragraphs": [
            "圣君再命拥朱轮，合是南方受赐频。",
            "双鬓任从添白髪，六条谁许继清尘。",
            "风牵泽国秋帆远，路入丰州昼锦新。",
            "莫为故乡延去棹，宜春人望待行春。"
        ],
        "title": "送何水部蒙出牧袁州",
        "id": "cbe691e2-4995-448e-bc0c-b3eb07f21386"
    },
    {
        "author": "刘少逸",
        "paragraphs": [
            "道高尘俗住应难，携锡东归暑未残。",
            "紫殿已承新雨露，白云终忆旧峰峦。",
            "孤村路僻牵吟远，峭壁泉飞入梦寒。",
            "满箧御诗兼御札，到时松院与谁看。"
        ],
        "title": "谨吟七言四韵恶诗一首攀送崇教大师归天台寿昌寺",
        "id": "0c52ad50-9347-43a8-a404-2539d8c48bd0"
    },
    {
        "author": "刘少逸",
        "paragraphs": [
            "有月竹阴寒。"
        ],
        "title": "句  其一",
        "id": "a96e2fb2-f0cf-4aee-a03f-5701c12d1157"
    },
    {
        "author": "刘少逸",
        "paragraphs": [
            "风递花香入酒尊。"
        ],
        "title": "句  其二",
        "id": "6217f912-4e1f-4dba-8d7c-9b6edcf9ab2c"
    },
    {
        "author": "刘少逸",
        "paragraphs": [
            "波涛海寺秋。"
        ],
        "title": "句  其三",
        "id": "f88ac415-666e-4763-b1f7-18af977c7b62"
    },
    {
        "author": "刘少逸",
        "paragraphs": [
            "几度诗狂欲上天。"
        ],
        "title": "句  其四",
        "id": "4a3861bc-f7cd-4e17-82ec-fd7ec0f9f21f"
    },
    {
        "author": "孙周翰",
        "paragraphs": [
            "头戴花枝学後生。"
        ],
        "title": "句",
        "id": "3887442c-4d97-4377-b534-8fe459e2aa61"
    },
    {
        "author": "周启明",
        "paragraphs": [
            "进寺金庭远，香文玉篆连。",
            "船中鸣夜磬，雪里见新年。",
            "山尽城临岸，云空海照天。",
            "莫嫌通剡客，僧舍枕花川。"
        ],
        "title": "送僧有言之天台",
        "id": "0f07ada3-ac26-4662-bb30-8605cfd61bf1"
    },
    {
        "author": "周启明",
        "paragraphs": [
            "一丸童子药，五返使臣车。"
        ],
        "title": "句  其一",
        "id": "17cbb19b-ba83-4c6d-9cac-6beadeddcda4"
    },
    {
        "author": "周启明",
        "paragraphs": [
            "鸱夷江上畬田稔，牛斗星边贯索空。"
        ],
        "title": "句  其二",
        "id": "16412f9d-ac3a-4c9a-8687-1012a8e41804"
    },
    {
        "author": "姜屿",
        "paragraphs": [
            "鲲鹏运海涯，岂复顾泥沙。",
            "龙虎常为畜，干坤不定家。",
            "玉泉生白石，紫府种黄芽。",
            "此境人难到，归程自有槎。"
        ],
        "title": "送张无梦归天台",
        "id": "1b40edb6-de02-44d2-969d-9bfbd6693cb7"
    },
    {
        "author": "邹希衍",
        "paragraphs": [
            "戍亥重逢日，干坤透迥时。",
            "幻身今已脱，明日有丹梯。"
        ],
        "title": "辞世",
        "id": "9106b85a-6805-45d2-9aa0-f19957090f81"
    },
    {
        "author": "苏寿",
        "paragraphs": [
            "戴笠披蓑军十万，饥嗔饱喜客三千。"
        ],
        "title": "句  其一",
        "id": "963d1d2a-3efc-48b7-96ec-5430274c6643"
    },
    {
        "author": "苏寿",
        "paragraphs": [
            "却因贾赞善，来作歙知州。"
        ],
        "title": "句  其二",
        "id": "0e857e61-861c-4292-b1d7-b08e451d3f20"
    },
    {
        "author": "杨埙",
        "paragraphs": [
            "拨开瑟瑟青萝帐，寻得磷磷白石梯。",
            "更入云霞最深处，忘机数日遂幽栖。"
        ],
        "title": "青莲山",
        "id": "f061a5de-9a1d-447b-a3ab-bc55f9e3edfd"
    },
    {
        "author": "杨埙",
        "paragraphs": [
            "碧玉莫遮千嶂石，黄金难买一溪云。",
            "歌钟沸地徒夸盛，争似松风竟夕闻。"
        ],
        "title": "郎官岩",
        "id": "9480a6af-ea96-4ba2-95bc-bf762e74bdc6"
    },
    {
        "author": "杨埙",
        "paragraphs": [
            "妙笔王维图莫就，多才康乐咏难穷。",
            "楼台一簇出云杪，激雪浪生寒涧风。"
        ],
        "title": "碧涧亭",
        "id": "364f39cd-791d-44d0-92d0-8701a7976a2e"
    },
    {
        "author": "赵惟和",
        "paragraphs": [
            "华堂高启集儒英，地接仙乡景气清。",
            "苔径静铺修竹影，松窗虚透读书声。",
            "云飞吟阁诗怀冷，泉激层崖客梦惊。",
            "孝弟门风传祖德，圣朝清史独传成。"
        ],
        "title": "题义门胡氏华林书院",
        "id": "36b02547-c3de-4afc-8308-1fd1502aecf8"
    },
    {
        "author": "贾同",
        "paragraphs": [
            "圣君宠厚龙头选，慈母恩深白髪垂。",
            "君宠母恩俱未报，酒如为患悔何追。"
        ],
        "title": "示蔡通判",
        "id": "0fb1b6d6-486a-4989-a65b-5bd9b1c8460f"
    },
    {
        "author": "王曾",
        "paragraphs": [
            "锦标夺得曾相继，金鼎调时亦荐更。",
            "并上儿童君再见，会稽章绂我偏荣。"
        ],
        "title": "送李文定移镇兖海诗",
        "id": "5552d656-f76e-4d31-b0a2-96c165cd1b09"
    },
    {
        "author": "王曾",
        "paragraphs": [
            "雪压乔林冻欲摧，始知天意欲春回。",
            "雪中未问和羹事，且向百花头上开。"
        ],
        "title": "早梅",
        "id": "ac540c71-a496-4710-8249-9279ab837287"
    },
    {
        "author": "王曾",
        "paragraphs": [
            "籍其声名喧魏阙，幽奇风物指吴乡。",
            "上饶此去逾千里，莫惜临岐酒满觞。"
        ],
        "title": "送钱易",
        "id": "5caed8a9-9ab4-44d0-97b0-7b107337ad28"
    },
    {
        "author": "王曾",
        "paragraphs": [
            "白马披丝练一团，今朝被绊欲行难。",
            "雪中放去唯留迹，月下牵来只见鞍。",
            "向北长鸣天外远，临风斜坠耳边寒。",
            "自知毛骨还应异，更请王良子细看。"
        ],
        "title": "献金陵牧薛大夫白马诗",
        "id": "beebf531-eba3-4474-a5ff-2147de5a20c9"
    },
    {
        "author": "王曾",
        "paragraphs": [
            "北陆凝阴尽，千门淑气新。",
            "年年金殿里，宝字贴宜春。"
        ],
        "title": "皇帝阁立春帖子",
        "id": "6ad25d7d-a622-4188-bfb5-17d1e0ea47e1"
    },
    {
        "author": "王曾",
        "paragraphs": [
            "雉省荣迁拜命新，鱼符重佩出关频。",
            "停骖却访枌榆社，恋阙回瞻析木津。",
            "水薤有谁裨政术，江山终日助吟神。",
            "一麾岭外遥相望，应合趋庭问狷人。"
        ],
        "title": "送何水部蒙出牧袁州",
        "id": "c06d9f5e-edd7-4228-8ccf-e812ba285cd7"
    },
    {
        "author": "王曾",
        "paragraphs": [
            "辞荣知退出尘埃，泽国皆推隐逸才。",
            "清世不为王事累，白云重向帝乡来。",
            "僧因好古留棋诀，鸥为忘机恋钓台。",
            "应见酒旗回马首，远烟沈澹百花开。"
        ],
        "title": "送李寺丞归临江",
        "id": "dd365964-0ee5-4888-bde3-7cf3457c7443"
    },
    {
        "author": "王曾",
        "paragraphs": [
            "彩燕迎春入宾飞，轻寒未放缕金衣。"
        ],
        "title": "句  其一",
        "id": "3cafa8db-a296-4198-8bd5-5805b6233bb1"
    },
    {
        "author": "王曾",
        "paragraphs": [
            "争传九子糉，皇祚续千春。"
        ],
        "title": "句  其二",
        "id": "56f29fcd-ac96-4a06-8508-8e81d06a301b"
    },
    {
        "author": "王曾",
        "paragraphs": [
            "夕燃辟恶仙香度，朝结延年帝缕成。"
        ],
        "title": "句  其三",
        "id": "ca4ed51f-95f2-419d-9f54-4e325b6f9398"
    },
    {
        "author": "王曾",
        "paragraphs": [
            "绕臂双条达，红纱昼梦警。"
        ],
        "title": "句  其四",
        "id": "681913dd-7aa2-4050-ab66-5047a47d9ed3"
    },
    {
        "author": "王曾",
        "paragraphs": [
            "欲谢君恩却无语，心前笑指赤灵符。"
        ],
        "title": "句  其五",
        "id": "93232821-c7b9-4672-b0db-74d22313289e"
    },
    {
        "author": "王曾",
        "paragraphs": [
            "明朝知是天中节，旋刻菖蒲要辟邪。"
        ],
        "title": "句  其六",
        "id": "9b3ad14c-805e-422c-bebe-6215629201c5"
    },
    {
        "author": "王曾",
        "paragraphs": [
            "愿上菖花酒，年年圣子心。"
        ],
        "title": "句  其七",
        "id": "1ca4e281-7eb1-45bd-abde-77c1aa31728b"
    },
    {
        "author": "王曾",
        "paragraphs": [
            "如何金殿里，犹献辟兵符。"
        ],
        "title": "句  其八",
        "id": "0f6e68b1-a26f-4c9d-bde4-0df7a3102708"
    },
    {
        "author": "王曾",
        "paragraphs": [
            "仙艾垂门绿，魂丝绕户长。"
        ],
        "title": "句  其九",
        "id": "2fc093f0-f932-42a8-b47d-31ddbc5e7b32"
    },
    {
        "author": "王曾",
        "paragraphs": [
            "百灵扶绣户，不假艾为人。"
        ],
        "title": "句  其一○",
        "id": "46e368c7-26a0-4e7f-934f-ff0592aa23ba"
    },
    {
        "author": "王曾",
        "paragraphs": [
            "钗头艾虎辟羣邪，晓驾祥云七宝车。"
        ],
        "title": "句  其一一",
        "id": "3f780954-6476-4d68-ab9e-9cb8ab34ba60"
    },
    {
        "author": "王曾",
        "paragraphs": [
            "更闻天子孝，荐术助长生。"
        ],
        "title": "句  其一二",
        "id": "282afa4a-aa81-4f63-b8e0-9d96abb29ea1"
    },
    {
        "author": "王曾",
        "paragraphs": [
            "人畏轩台久，春归雨泽多。"
        ],
        "title": "句  其一三",
        "id": "3bccdbaa-27a7-4740-9907-e8132a849c13"
    },
    {
        "author": "饶奭",
        "paragraphs": [
            "百粤封疆桂岭崇，□□□□□□□。",
            "十城县弩争趋府，五管侯圭尽偃风。"
        ],
        "title": "送向综通判桂州",
        "id": "e1e68648-9357-4895-96f4-9664b63c75b3"
    },
    {
        "author": "章得象",
        "paragraphs": [
            "天台四面翠如屏，洞穴幽奇地最灵。",
            "百尺岩中真像在，千年涧畔古松青。",
            "路傍断石留神迹，壁上遗文缺旧铭。",
            "我是丹丘仙郡守，暂来犹似觉魂醒。"
        ],
        "title": "留题宝相寺",
        "id": "76ad1d44-275b-4ef5-ac4d-44527aff3c9d"
    },
    {
        "author": "章得象",
        "paragraphs": [
            "琼台东畔倚岧峣，缥缈烟霞切绛霄。",
            "门外杉松尽颠怪，云中鸡犬自逍遥。",
            "水流玉洞桃花出，风过星坛桂子飘。",
            "蕙帐已空三径在，可怜猿鹤共无憀。"
        ],
        "title": "送张无梦归天台",
        "id": "c40071ef-22df-4bbf-89df-8a635536a972"
    },
    {
        "author": "章得象",
        "paragraphs": [
            "京寺栖禅久，霞城去路长。",
            "江波收积潦，风信促归航。",
            "坐榻新蒲稳，斋盂早稻香。",
            "遥知掩扉处，森斗万峰傍。"
        ],
        "title": "送梵才大师归天台",
        "id": "da5cdfef-f284-42fa-bb01-66e0c1283b8c"
    },
    {
        "author": "章得象",
        "paragraphs": [
            "京尘拂尽一囊轻，归思飘然入杳冥。",
            "五两风高飞榜急，八重山秀倚天青。",
            "供花林鸟窥禅熟，闻呪潭龙起蛰醒。",
            "他日可容攀社侣，篮舆终待叩松扃。"
        ],
        "title": "送僧归护国寺",
        "id": "c46ea6dc-b412-49bb-b33a-7106e00967c7"
    },
    {
        "author": "章得象",
        "paragraphs": [
            "步步云梯彻上层，回头自觉欲飞腾。",
            "频来不是尘中客，久住偏宜物外僧。",
            "下寺钟声沈地底，前峰塔影落阶棱。",
            "凭阑未尽吟诗兴，却拟乘闲更一登。"
        ],
        "title": "题明庆塔院",
        "id": "e708329f-9f6e-4c87-b8f0-e179f871235b"
    },
    {
        "author": "章得象",
        "paragraphs": [
            "路入青青数里松，上方楼阁一重重。",
            "千寻练挂双流瀑，六曲屏开四面峰。",
            "幽鹭独翘藏翠竹，啼猿相对答疏钟。",
            "留连不忍催归骑，回首斜阳烟雾浓。"
        ],
        "title": "题山宫法安院  其一",
        "id": "3a1699dd-7dd5-4041-a9aa-dfbd1d1f81ad"
    },
    {
        "author": "章得象",
        "paragraphs": [
            "山家门径锁寒松，更向烟萝第几重。",
            "幽鸟啼花归旧谷，应龙飞雨过前峰。",
            "分持皂盖歌千骑，入冠黄扉禄万钟。",
            "一见高吟重兴感，清名长在木阴浓。"
        ],
        "title": "题山宫法安院  其二",
        "id": "b3b5bc64-75bf-4767-858e-17067882b245"
    },
    {
        "author": "章得象",
        "paragraphs": [
            "白鹤何年入紫氛，空余灵迹庙犹存。",
            "岩崖暗锁云根老，堂殿阴连海气昏。",
            "潮上神乌鸣祭鼓，夜深鬼火照祠门。",
            "辽天归叹桑田事，应与麻姑子细论。"
        ],
        "title": "题灵康庙",
        "id": "47f09e80-7df5-44a5-aef1-6d3bcb745295"
    },
    {
        "author": "章得象",
        "paragraphs": [
            "碧涧连龙穴，层峦倚括苍。",
            "无时似风雨，绕院尽松篁。",
            "路僻人难到，僧闲日自长。",
            "胜游应不负，三度届云房。"
        ],
        "title": "题延庆院",
        "id": "c18dab9f-9287-4061-a287-60597d994d7a"
    },
    {
        "author": "章得象",
        "paragraphs": [
            "闻说新庵叫白莲，五峰环绕布金田。",
            "虎溪社共何人继，佛龛灯从几代传。",
            "岚色排空长似画，松枝偃盖不知年。",
            "劳生已作归休计，愿解尘缨结凈缘。"
        ],
        "title": "题东掖山承山院",
        "id": "bfa742ae-5585-4ffe-adc8-0cc61fa90f29"
    },
    {
        "author": "章得象",
        "paragraphs": [
            "万仞攀萝上翠岑，豁然平地九峰心。",
            "参差珠树和云出，咫尺丹霄有路寻。",
            "洞口碧畦长种玉，坛边古篆欲生金。",
            "桑田未变桃先熟，唯见蓬莱水浅深。"
        ],
        "title": "桐柏崇道观",
        "id": "5908df8a-3eea-4300-b33e-087d1fd172c1"
    },
    {
        "author": "章得象",
        "paragraphs": [
            "松韵萧骚十里清，入门毛骨冷如冰。",
            "题诗已有丹青笔，悟法应多黑白僧。",
            "风雨祇疑双涧瀑，星辰长认上方灯。",
            "来游不是忘机客，谁到云峰第一层。"
        ],
        "title": "国清寺",
        "id": "8a367bd2-3d09-485d-937f-027775ed1c1b"
    },
    {
        "author": "章得象",
        "paragraphs": [
            "千层怀玉对轩窗，池上新亭号玉光。",
            "祇此便堪为吏隐，神仙官职水云乡。"
        ],
        "title": "玉光亭",
        "id": "9366914e-2ac7-494f-8cf2-9b9a1770c095"
    },
    {
        "author": "章得象",
        "paragraphs": [
            "凌江清浅绕城流，庾岭南边第一州。",
            "惟有梅花传远信，祇凭萱草缓离忧。"
        ],
        "title": "植萱亭",
        "id": "b6fccf98-c3e6-4fb2-a4e0-a7edb07a8726"
    },
    {
        "author": "章得象",
        "paragraphs": [
            "祇见万山连瘴海，不知何处是长安。",
            "百蛮梯尽来重译，千古轮摧恨七盘。"
        ],
        "title": "媚涟亭",
        "id": "6ec49b91-1279-4b92-977c-8ca50059705a"
    },
    {
        "author": "章得象",
        "paragraphs": [
            "石上曾经转钵盂，石边南北路崎岖。",
            "行人见石空嗟叹，还识西来意也无。"
        ],
        "title": "放钵石",
        "id": "6f10582e-3e3c-485e-baab-9b59c5fceb2d"
    },
    {
        "author": "章得象",
        "paragraphs": [
            "澄江诘曲峡中天，远使归时驻画船。",
            "久别忽轻星一纪，暂来纔见月三弦。",
            "劳生草草真徒尔，陈迹依依亦怆然。",
            "回首越城何处是，山南渺莽祇云烟。"
        ],
        "title": "峡山飞来寺",
        "id": "b4dc3b5f-4927-4259-babd-b22f300debab"
    },
    {
        "author": "章得象",
        "paragraphs": [
            "万顷波心露一拳，不知星落是何年。"
        ],
        "title": "句  其一",
        "id": "7f4b6ad2-58c8-4efc-a331-627fda1fcdc6"
    },
    {
        "author": "章得象",
        "paragraphs": [
            "天面长虹一鉴痕，直通朝北两山春。"
        ],
        "title": "句  其二",
        "id": "e384aa84-c952-4872-94bd-b8287979008d"
    },
    {
        "author": "章得象",
        "paragraphs": [
            "唯有梅花报春早，雪中传信过江干。"
        ],
        "title": "句  其三",
        "id": "1584a721-132b-4f00-afbf-598efce04633"
    },
    {
        "author": "章得象",
        "paragraphs": [
            "青草瘴深卢橘熟，黄梅雨歇荔枝红。"
        ],
        "title": "句  其四",
        "id": "3c4d7e7c-960c-423c-b174-d368e0c42ccc"
    },
    {
        "author": "章得象",
        "paragraphs": [
            "一麾远在百蛮中。"
        ],
        "title": "句  其五",
        "id": "14237092-6746-4eb7-803c-e1cbedb6c485"
    },
    {
        "author": "章得象",
        "paragraphs": [
            "千寻练挂双流瀑。"
        ],
        "title": "句  其六",
        "id": "0d8b022f-11e0-460c-a7c9-9c8205eda551"
    },
    {
        "author": "杜衍",
        "paragraphs": [
            "凿破苍苔涨作池，芰荷分得绿参差。",
            "晓开一朵烟波上，似画真妃出浴时。"
        ],
        "title": "咏莲",
        "id": "1a87e320-8fc1-4891-a757-870dc9c34ead"
    },
    {
        "author": "杜衍",
        "paragraphs": [
            "翠盖佳人临水立，檀粉不匀香汗湿。",
            "一阵风来碧浪翻，珍珠零落难收拾。"
        ],
        "title": "雨中荷花",
        "id": "3e4a7281-847b-4c4b-8859-505cccf7f13e"
    },
    {
        "author": "杜衍",
        "paragraphs": [
            "五人四百有余岁，俱称分曹与挂冠。",
            "天地至仁难补报，林泉幽致许盘桓。",
            "花朝月夕随时乐，雪鬓霜髯满座寒。",
            "若也睢阳为故事，何妨列向画图看。"
        ],
        "title": "睢阳五老图",
        "id": "b070ed46-2a8a-4ffd-97d8-967d7aa16df1"
    },
    {
        "author": "杜衍",
        "paragraphs": [
            "莆田笔健与文豪，尤爱南山县咏高。",
            "欲使英辞长润石，毎逢佳句即挥毫。",
            "清如韶濩谐音律，逸似鸾皇振羽毛。",
            "羲献有灵应怅望，当时不见此风骚。"
        ],
        "title": "乡有好事者出君谟行草八分书数幅中有梅圣俞诗一首用成拙句以识二分",
        "id": "2c140351-2dfa-4c2c-9f97-14611f0a202f"
    },
    {
        "author": "杜衍",
        "paragraphs": [
            "中怀无绊外缘闲，深掩禅扉客到难。",
            "胜景可曾飞锡去，好山多祇卷帘看。",
            "昼升讲座天花落，夜步吟轩海月残。",
            "今日逢师堪论道，归心愁思一时寛。"
        ],
        "title": "宝林寺",
        "id": "bf010b3d-8453-48ee-b27d-ce1997480a0e"
    },
    {
        "author": "杜衍",
        "paragraphs": [
            "无似老且病，惟恐归田迟。",
            "一旦得引年，九天还听卑。",
            "尚沾二品禄，俾尽百年期。",
            "恩深沦骨髓，感极横涕洟。",
            "始营菟裘地，来向濉水湄。",
            "城隅最穷僻，匠者宁求奇。",
            "卜筑悉由己，轩牖亦随宜。",
            "外以蔽风雨，内以安妻儿。",
            "燕雀莫羣噪，鹪鹩才一枝。",
            "因念古圣贤，名为千古垂。",
            "何尝广居室，俭为後人师。",
            "亚圣乐箪食，寝丘无立锥。",
            "文终防势夺，去病耻家为。",
            "文园四壁立，郑公小殿移。",
            "伊余具员者，适会承平时。",
            "无术毗万务，无才抚四夷。",
            "为郡亦龊龊，劳心徒孜孜。",
            "保身已天幸，拊己宜自知。",
            "开卷颜间厚，复惧来者嗤。",
            "朂哉知止足，清白犹可追。"
        ],
        "title": "新居感咏",
        "id": "823579e6-2ecd-4682-a0b6-18af58438c7c"
    },
    {
        "author": "杜衍",
        "paragraphs": [
            "寂寂复寂寂，告老闲居日。",
            "径草高于人，林鸟熟如客。",
            "黄卷不释手，清风常满室。",
            "内顾平生心，无过此时适。"
        ],
        "title": "幽居即事",
        "id": "72c639d7-b13c-4fa1-abf0-742c7d126ebe"
    },
    {
        "author": "杜衍",
        "paragraphs": [
            "希文健笔钞韩文，文为首阳山下人。",
            "宁止一言旌义士，欲教万古劝忠臣。",
            "颂声益与英声远，事迹还随墨迹新。",
            "当世宗工复题咏，尤宜率土尽书绅。"
        ],
        "title": "远蒙运使度支以资政范公所寄黄素小字韩文公伯夷颂许昌文公淮西富公题诗于後才翁复缀雅什兼寄长安晏公公亦有作衍久兹休退人事仅废不意雅故未遗悉以副本为贶俾愚继之对此怔忪既感且愧率成拙句奉呈敢言亦骥之乘聊为续貂之比耳",
        "id": "95b6726c-cb16-4d70-978a-b773dec5fa2c"
    },
    {
        "author": "杜衍",
        "paragraphs": [
            "从政区区到白头，一生宁肯顾恩仇。",
            "双鳬乘雁常深愧，野马黄牛亦过忧。",
            "岂是林泉堪佚老，只缘蒲柳不禁秋。",
            "始终幸会承平日，乐圣唯能击壤讴。"
        ],
        "title": "林下书怀",
        "id": "6d0a967e-2a5f-4eda-9a74-aca608131a64"
    },
    {
        "author": "杜衍",
        "paragraphs": [
            "老来楷法不如初，试向闲斋习草书。",
            "落笔何曾见飞动，雕章早已过吹嘘。",
            "伯英比圣功难到，怀素称狂力有余。",
            "若谓伊余堪继踵，只应缘木可求鱼。"
        ],
        "title": "和孙珪秘丞",
        "id": "0a5c0603-16a6-46f6-86ee-a0e8b449e427"
    },
    {
        "author": "杜衍",
        "paragraphs": [
            "古木含清吹，池上增晚凉。",
            "余怀本达旷，联此傲羲皇。",
            "孤鸥可与狎，幽岸足以觞。",
            "幸有彭泽酒，便同永嘉堂。",
            "潘生起为寿，王子齐陈章。",
            "林端见新月，草际闻寒螀。",
            "照水萤影乱，拂筵蓼花香。",
            "徘徊恋嘉境，坐使归兴忘。"
        ],
        "title": "联句",
        "id": "8efc38cc-b7bf-4959-81f5-3066b088bf6e"
    },
    {
        "author": "杜衍",
        "paragraphs": [
            "李杜诗垂不朽名，君能刻意继芳馨。",
            "清才绰绰臻神妙，逸韵飘飘入杳冥。",
            "动与四方明得失，时教万物被丹青。",
            "斯文期主宜推毂，无使沉吟向外庭。"
        ],
        "title": "圣俞诗名闻固久矣加有好事者时传新什至此每一讽诵益使人忻慕故书五十六字以记",
        "id": "27aa3e68-7045-49ea-b70e-95384979a3b4"
    },
    {
        "author": "杜衍",
        "paragraphs": [
            "芙蓉照水弄娇斜，白白红红各一家。",
            "近日新花出新巧，一枝能着两般花。"
        ],
        "title": "荷花",
        "id": "816e32ad-7a05-4093-9892-bf4d02b944a6"
    },
    {
        "author": "杜衍",
        "paragraphs": [
            "谁种幽花傍浅清，含红怨绿影亭亭。",
            "云归巫女妆犹润，浴出杨妃困未醒。",
            "好把芳杨临晚岸，莫教飞片逐浮萍。",
            "相看最忆吴船路，万里芙蓉水满泾。"
        ],
        "title": "莲",
        "id": "e00287f0-4b37-463e-ac7b-e36ddffcd94e"
    },
    {
        "author": "杜衍",
        "paragraphs": [
            "出俗皆言为息机，性灵凈僻似师稀。",
            "前山月落夜吟罢，深院菊荒秋讲归。",
            "溪雾锁窗灯焰短，雪风敲竹磬声微。",
            "会期双阙重相见，应换当年旧衲衣。"
        ],
        "title": "赠应天寺昭凈法华",
        "id": "6280a1a5-5f55-4ce2-8329-3c4e9209d6d9"
    },
    {
        "author": "杜衍",
        "paragraphs": [
            "早修天爵邀人爵，才近耆年便引年。",
            "出处对扬多称职，始终操履众推贤。",
            "鉴湖贺老非陈迹，荆渚朱公合比肩。",
            "此去优游益吟咏，枝江集外别成编。"
        ],
        "title": "送王周归江陵",
        "id": "f01de13d-437a-42d4-942c-2d4b55b21509"
    },
    {
        "author": "杜衍",
        "paragraphs": [
            "尝闻作者善评议，咏雪言白匪精思。",
            "及窥古人今人诗，未能一一去其类。",
            "不将柳絮比轻扬，即把梅花作形似。",
            "或夸琼树鬬玲珑，或取瑶台造嘉致。",
            "散盐舞鹤实有徒，吮墨含毫不能既。",
            "深悼无人可践言，一旦见君何卓异。",
            "万状驱从物外来，终篇不涉题中意。",
            "宜乎众目诗之豪，便合登坛推作帅。",
            "回头且报郢中人，从此阳春不为贵。"
        ],
        "title": "聚星堂咏雪赠欧公",
        "id": "77e091d2-e75c-4b0b-bf9e-2d643fc0acf8"
    },
    {
        "author": "杜衍",
        "paragraphs": [
            "编竹状玲珑，庭闱尽处中。",
            "不由经纬力，安有卷舒功。",
            "春昼曾妨燕，寒宵岂隔风。",
            "都堂重献赋，明处忆牢笼。"
        ],
        "title": "帘",
        "id": "e0007be2-9c2e-46dd-8f74-5fca57367268"
    },
    {
        "author": "杜衍",
        "paragraphs": [
            "四明山水饶灵粹，唐有希韩敻出伦。",
            "又见贤侯光乃祖，暂还仁里庇斯民。"
        ],
        "title": "赠孙沔",
        "id": "3e9bdce0-c494-4948-a70c-8d8ede639a2f"
    },
    {
        "author": "杜衍",
        "paragraphs": [
            "七十引年遵礼经，君家何事最为荣。",
            "清朝叔侄同辞禄，归去田园尽列卿。",
            "远近溪山资胜赏，往还舟楫称闲行。",
            "谁知东路贤哉叹，二阮方能继此声。"
        ],
        "title": "钱光禄两张卿退居",
        "id": "907c9b95-c28d-4902-aabb-a509708f1b3e"
    },
    {
        "author": "杜衍",
        "paragraphs": [
            "仇池行馆最清虚，按部由兹得柅车。",
            "对竹祇宜思穴凤，临流不可见渊鱼。"
        ],
        "title": "过仇池",
        "id": "12a2088c-fe57-42da-a153-545d95899a5b"
    },
    {
        "author": "杜衍",
        "paragraphs": [
            "狂僧草圣继张颠，卷後兼题大历年。",
            "堪与儒门为至宝，武功家世久相传。"
        ],
        "title": "题怀素自序卷後",
        "id": "bb164784-8713-4039-9bc0-067efcb90022"
    },
    {
        "author": "杜衍",
        "paragraphs": [
            "冯亭献地豹言非，秦间廉颇又不疑。",
            "四十万兵降死後，浑输括母一先知。"
        ],
        "title": "长平",
        "id": "3d60fd4e-e23a-4875-b49a-772a98740cbe"
    },
    {
        "author": "杜衍",
        "paragraphs": [
            "万古神山入盛谈，而今真得对晴岚。",
            "禅门邂逅能留客，茶泛磁瓯酒欲酣。"
        ],
        "title": "霍岳",
        "id": "82ed1b5c-6b10-4daa-8b34-1cf23872799f"
    },
    {
        "author": "杜衍",
        "paragraphs": [
            "独无风雅可流传。"
        ],
        "title": "句  其一",
        "id": "1bd208ef-0048-4026-b654-3de694e666e0"
    },
    {
        "author": "杜衍",
        "paragraphs": [
            "如何九老人犹少，应许东归伴醉吟。"
        ],
        "title": "句  其二",
        "id": "e9eb5699-b152-4d9d-b253-a586aa1d80a3"
    },
    {
        "author": "杜衍",
        "paragraphs": [
            "辨色争朝咫尺颜。"
        ],
        "title": "句  其三",
        "id": "4f205f38-0691-43c5-a99d-94fef70f3961"
    },
    {
        "author": "李绹",
        "paragraphs": [
            "收得桑榆归物外，种成桃李满人间。"
        ],
        "title": "句",
        "id": "5cd8d253-71da-467b-81fb-ee3a8f810a15"
    },
    {
        "author": "黄亢",
        "paragraphs": [
            "人生朝复暮，水波流不驻。",
            "去年昨日水，今日到何处。",
            "惆怅雨残花，嫣红随水去。",
            "花落水东流，识尽人生事。"
        ],
        "title": "临水",
        "id": "b714da5e-9efc-4121-8325-3e7b3c31fb5a"
    },
    {
        "author": "端禅师",
        "paragraphs": [
            "灯心刺着石人脚，火急去请周医博。",
            "路逢庞公相借问，六月日头干晒却。"
        ],
        "title": "法身颂",
        "id": "879a8119-e6eb-4344-b778-6f24d07e3702"
    },
    {
        "author": "释齐岳",
        "paragraphs": [
            "旋收黄叶烧青烟，竹榻和衣斗夜眠。",
            "粥後放参三下鼓，孰能更话祖师禅。"
        ],
        "title": "偈",
        "id": "e8846662-0c7a-44e9-b0d5-59f9974832b3"
    },
    {
        "author": "彭齐",
        "paragraphs": [
            "昨夜黄斑入县来，分明踪迹印苍苔。",
            "几多道德驱难去，些子猪羊引便来。",
            "令尹声声言有过，录公口口道无灾。",
            "思量也解开东阁，留取头蹄设秀才。"
        ],
        "title": "献南丰宰",
        "id": "a54a3e27-cd48-42e4-83ad-d04131ac65b4"
    },
    {
        "author": "彭齐",
        "paragraphs": [
            "四度逢寒食，江南身未还。",
            "二亲青草冢，三月子规山。",
            "榆柳藏新火，松楸病故关。",
            "东风两行泪，原上夕阳间。"
        ],
        "title": "寒食忆江南",
        "id": "149aa790-3bdf-43f1-8077-1b61576bd5a8"
    },
    {
        "author": "彭齐",
        "paragraphs": [
            "太平天子束戈矛，惟许青旗在酒楼。",
            "我有百瓢元帅量，使君酣战客中愁。"
        ],
        "title": "酒旗",
        "id": "85ae3a23-a217-45ad-b9ce-97e6c13a2ce0"
    },
    {
        "author": "陈诂",
        "paragraphs": [
            "笼鸡对窗语，鬬雀绕门飞。"
        ],
        "title": "句",
        "id": "4f2a6af3-e7e2-475f-ad9d-ea74383ed48a"
    },
    {
        "author": "陈宗道",
        "paragraphs": [
            "水浸楼台月，山围花柳春。",
            "宸居一望近，风景四时新。",
            "画舫断桥聚，清箫夹岸闻。",
            "游人归去晚，车马闹红尘。"
        ],
        "title": "寒窗听雪",
        "id": "765d469d-bf80-487a-bb3f-19ccf5110053"
    },
    {
        "author": "陈清",
        "paragraphs": [
            "秋入西山爽气生，烦襟涤尽渐神清。",
            "尘埃不到窗扉静，坐听幽林一鸟鸣。"
        ],
        "title": "慧日寺",
        "id": "1848e52d-38dd-4ea5-8346-551feeab3e36"
    },
    {
        "author": "周世南",
        "paragraphs": [
            "壁立石青苍，邻溪复枕江。",
            "刊铭传不朽，文笔老无双。",
            "怪树森圆幄，□□寄□幢。",
            "奇踪□异景，□□□□□。"
        ],
        "title": "浯溪",
        "id": "d698ce93-1c61-4821-b0ba-ef1c8a27cf3a"
    },
    {
        "author": "赵德□",
        "paragraphs": [
            "镵崖刻石成大像，谁道老僧多伎俩。",
            "虽云百尺最高高，应有游人到头上。"
        ],
        "title": "诗一首",
        "id": "f2d2adef-27bf-4d52-98d3-42424f8369ad"
    },
    {
        "author": "穆修",
        "paragraphs": [
            "江南水国春光饶，清明上巳多招邀。",
            "花阴连络青草岸，柳色掩映红栏桥。",
            "歌调讴哑杂吴俗，髻鬟疏削传南朝。",
            "谁怜北客归未去，楚魄湘魂惟暗消。"
        ],
        "title": "江南寒食",
        "id": "a406c1e4-dfed-45ca-87a7-0e6c1670dd99"
    },
    {
        "author": "穆修",
        "paragraphs": [
            "江天梅雨昼萧萧，送别愁吟白纻谣。",
            "处士才高融未荐，骚人魂断玉方招。",
            "自伤枥骥心千里，空羡冥鹏志九霄。",
            "酒罢征鞍迢递去，不堪回首木兰桡。"
        ],
        "title": "送毛得一秀才归淮上  其一",
        "id": "505866ca-2024-4a7f-ad3d-e650905a7d68"
    },
    {
        "author": "穆修",
        "paragraphs": [
            "君归迢递淮西路，我客萧条秋浦城。",
            "恻恻相看复恻恻，行行送别重行行。",
            "途中猿鸟哀声断，马上云山远碧横。",
            "富贵穷通俱未决，直倾樽酒沃离情。"
        ],
        "title": "送毛得一秀才归淮上  其二",
        "id": "0026f711-09a4-43e8-b8ea-9bb08fde4200"
    },
    {
        "author": "穆修",
        "paragraphs": [
            "南有嘉鱼异，常趋四月期。",
            "江天专伺至，烟网密争垂。",
            "乍戏汀苹末，初循水荇湄。",
            "竞摇轻舴艋，寛罩碧涟漪。",
            "占浦搜深藻，空波出素髭。",
            "数头余赤质，二色类银姿。",
            "货鬻斯为切，鲜腴敢暇知。",
            "青钱邀价值，华屋市新奇。",
            "珠沫缘条煦，霜鳞逐刃堕。",
            "扣颅琼聚骨，剖腋锦分肌。",
            "味佐芳菘惬，香参苦笋宜。",
            "羮瓯融腻玉，脍筯罥寒丝。",
            "湘鳝非吾偶，河鲂孰与夷。",
            "荐新奚尚鲔，稔毒即殊{鱼几}。",
            "鲈讶休官易，鲭嫌醒酒迟。",
            "自当频佐膳，所惜易过时。"
        ],
        "title": "食鱼",
        "id": "70fcbd79-bcc4-4343-91f6-8a77f4da89a8"
    },
    {
        "author": "穆修",
        "paragraphs": [
            "庾郎真好事，溪阁斩新开。",
            "水石精神出，江山气色来。",
            "疏烟分鹭立，远霭见帆回。",
            "公退资清兴，闲吟倚槛裁。"
        ],
        "title": "鲁从事清晖阁",
        "id": "4212b24d-5a1a-45f8-9c6b-eb373650e677"
    },
    {
        "author": "穆修",
        "paragraphs": [
            "勿叹从卑位，聊欣适去情。",
            "秋风九月急，飞鸟一帆轻。",
            "鲙斫江鳞活，杯尝楚酿清。",
            "欢华莫回首，宠辱正堪惊。"
        ],
        "title": "送葛源之太和主簿",
        "id": "831f3eb7-b8c0-438a-b31f-d8704f4f46ff"
    },
    {
        "author": "穆修",
        "paragraphs": [
            "灵师殊可尚，颇不类浮屠。",
            "托迹虽依佛，留心独喜儒。",
            "风尘倦京洛，水石隐句吴。",
            "破寺杉松老，南归旧隐孤。"
        ],
        "title": "送灵师归吴",
        "id": "81bfa84d-eace-4436-9685-13791e116756"
    },
    {
        "author": "穆修",
        "paragraphs": [
            "杜若溪边待钓船，怨红伤翠助鹂鹃。",
            "战回春事青蒲剑，买破韶光绿荇钱。",
            "千嶂远围芳草国，一江晴浸断霞天。",
            "未知多感多愁客，何处偷寻瓮底眠。"
        ],
        "title": "江南春",
        "id": "04832df3-74b5-493b-ad82-69438413852e"
    },
    {
        "author": "穆修",
        "paragraphs": [
            "江边又寒食，伧客奈离襟。",
            "恨满王孙草，愁多望帝禽。",
            "鸡球轻薄事，歌酒宴游心。",
            "尽付吴儿辈，惟知屏迹深。"
        ],
        "title": "寒食",
        "id": "5fbfd7dd-30d1-4a5b-9d9e-c7085e6c0bb9"
    },
    {
        "author": "穆修",
        "paragraphs": [
            "江上寂寥春雨晴，江边冉冉春潮平。",
            "相逢未尽斗酒醉，相送又速孤舟行。",
            "篁竹穷锁秋浦郡，烟波渺隔无为城。",
            "音尘两地不千里，勿使负君金玉声。"
        ],
        "title": "江上送陈翘还无为",
        "id": "0ad07028-f779-4754-919e-6e6cb6016b4b"
    },
    {
        "author": "穆修",
        "paragraphs": [
            "风檐窣窣燕哰哰，卧对残芳起郁陶。",
            "乍困游车春尚在，未扶醒枕日初高。",
            "烦肠屡沃痟难解，病髪慵簪痒更搔。",
            "欲为风光轻赋别，正无憀赖染江毫。"
        ],
        "title": "残春病酲",
        "id": "52ca22d9-7f21-4925-a1bc-07420262f3e3"
    },
    {
        "author": "穆修",
        "paragraphs": [
            "惠泽涵濡四海同，微生曾莫预昆虫。",
            "不参品物陶镕外，独作穷人盖载中。",
            "深穽已颠犹磷石，危苕将箨更推风。",
            "一家寄命嗟无地，何负明神与上穹。"
        ],
        "title": "书事觉庵",
        "id": "d93ff681-9799-4c7c-ab5d-e4cba8c1ce48"
    },
    {
        "author": "穆修",
        "paragraphs": [
            "江墅幽居好，当门看水田。",
            "凫鸥闲夕照，秔稻秀原烟。",
            "野屐无完齿，山衣有败肩。",
            "遥闻双阙下，箫鼓乐丰年。"
        ],
        "title": "和毛秀才江墅幽居好十首  其一",
        "id": "0e67c7aa-09ef-4171-be57-2755da369052"
    },
    {
        "author": "穆修",
        "paragraphs": [
            "江墅幽居好，南塘枕野亭。",
            "菰蒲颤风绿，菱荇盖波青。",
            "系苇一渔艇，翘烟双雪翎。",
            "相携二三叟，扶醉不曾醒。"
        ],
        "title": "和毛秀才江墅幽居好十首  其二",
        "id": "dce86d98-410d-425b-a5b7-f738867d9805"
    },
    {
        "author": "穆修",
        "paragraphs": [
            "江墅幽居好，溪山数里长。",
            "径通茶坞绿，门枕橘园香。",
            "藉石还胜榻，听松不让簧。",
            "闲游惊里巷，自作隐沦装。"
        ],
        "title": "和毛秀才江墅幽居好十首  其三",
        "id": "61364b36-1ce5-4868-a54b-aa5b923bc64e"
    },
    {
        "author": "穆修",
        "paragraphs": [
            "江墅幽居好，老农时款扉。",
            "浊醪时共醉，野话坦无机。",
            "山雨欲到槛，竹风先满衣。",
            "溪南秋更乐，稻熟又鱼肥。"
        ],
        "title": "和毛秀才江墅幽居好十首  其四",
        "id": "4a0215b7-1988-43f9-a9a8-8cdfb04e47be"
    },
    {
        "author": "穆修",
        "paragraphs": [
            "江墅幽居好，宾来定不愁。",
            "酒醲新出榨，鱼活旋离钩。",
            "移席追松影，调琴和涧流。",
            "陶然方外乐，名教絷何由。"
        ],
        "title": "和毛秀才江墅幽居好十首  其五",
        "id": "87d0134b-fad8-4891-a93e-f635757392ac"
    },
    {
        "author": "穆修",
        "paragraphs": [
            "江墅幽居好，柴关带竹篱。",
            "田头饷耕後，树里灌园时。",
            "邻静鸣秋织，樵闲对野棋。",
            "扺巇非我事，大笑引苏锥。"
        ],
        "title": "和毛秀才江墅幽居好十首  其六",
        "id": "8e53559f-c7cf-4281-8e04-9f5bc00d642a"
    },
    {
        "author": "穆修",
        "paragraphs": [
            "江墅幽居好，名山对九华。",
            "疏篁十余亩，古屋两三家。",
            "碓下鸡争黍，篱根虺逐蛙。",
            "水边闲送目，独鸟在秋槎。"
        ],
        "title": "和毛秀才江墅幽居好十首  其七",
        "id": "340ee37d-1a77-440c-926f-9c438991bbe3"
    },
    {
        "author": "穆修",
        "paragraphs": [
            "江墅幽居好，何妨鄙事添。",
            "神随山父赛，筮学野人占。",
            "露草牛羊喜，秋霖黍豆嫌。",
            "短墙衰柳下，寒水半渠淹。"
        ],
        "title": "和毛秀才江墅幽居好十首  其八",
        "id": "761132f7-c2d8-47f7-86ec-8335a4c7d89a"
    },
    {
        "author": "穆修",
        "paragraphs": [
            "江墅幽居好，身如醉伯伦。",
            "浮名抛可得，荒宴罢何因。",
            "酩酊乘篮舆，逍遥岸角巾。",
            "人间莫回首，容伪不容真。"
        ],
        "title": "和毛秀才江墅幽居好十首  其九",
        "id": "5e1091ef-774e-4fa9-a8cc-fbfc95fb3294"
    },
    {
        "author": "穆修",
        "paragraphs": [
            "江墅幽居好，人闲晚最孤。",
            "鱼临溪树钓，鸟隔水烟呼。",
            "野竹挂薜荔，山花睡鹧鸪。",
            "画工能状出，羞杀辋川图。"
        ],
        "title": "和毛秀才江墅幽居好十首  其一○",
        "id": "deae8acc-092f-43d2-a43f-927a56aea5fa"
    },
    {
        "author": "穆修",
        "paragraphs": [
            "一箔珠帘掩映垂，房栊清染麝香枝。",
            "佳人盼影横哀柱，狎客分光缀艳诗。",
            "禁锁翠明初唱漏，宫窗红短尚围棋。",
            "长宵且秉欢游去，无限风情见古辞。"
        ],
        "title": "烛",
        "id": "35e178ab-dd62-40d9-8133-c7dea9017994"
    },
    {
        "author": "穆修",
        "paragraphs": [
            "西京千古帝王宫，无限名园水竹中。",
            "来恨不逢桃李日，满城红树正秋风。"
        ],
        "title": "过西京",
        "id": "d33362dc-e279-44aa-98cc-7843a215108a"
    },
    {
        "author": "穆修",
        "paragraphs": [
            "严妆应在绣闺中，似斗春芳拆晓风。",
            "试问夭桃临碧沼，何如艳质对青铜。"
        ],
        "title": "赋催妆",
        "id": "6255a41e-9e0e-4cd2-b3a5-51dc29571a23"
    },
    {
        "author": "穆修",
        "paragraphs": [
            "诗笔知名曾苦刻，文章多难久飘流。",
            "睢阳纵酒黄金尽，提剑东方暂一游。"
        ],
        "title": "送孙立东游",
        "id": "3ee8605a-e38f-4298-831f-87c4d66a3237"
    },
    {
        "author": "穆修",
        "paragraphs": [
            "寂寥村郭见寒食，风光更着微雨遮。",
            "秋千闲垂愁稚子，杨柳半湿眠春鸦。",
            "白社皆惊放狂客，青钱尽送沽酒家。",
            "眼前不得醉消遣，争奈恼人红杏花。"
        ],
        "title": "村郭寒食雨中作",
        "id": "cf5894eb-c234-494f-b428-64a9b9b0d182"
    },
    {
        "author": "穆修",
        "paragraphs": [
            "改火清明度，湔衫上巳连。",
            "芳辰来属续，游事困联翩。",
            "酒帐经旬直，花司并日权。",
            "侠儿狂不足，犹恨促春妍。"
        ],
        "title": "清明连上巳",
        "id": "e50b35bd-7958-497b-ab3b-bde21dfc1a22"
    },
    {
        "author": "穆修",
        "paragraphs": [
            "熏风对拆香心破，浩露双滋粉面新。",
            "油碧车中同载女，菱花鉴里并妆人。",
            "皇英帝子钟遗艳，琬琰宫姬托後身。",
            "谁道独呈芳瑞晚，也胜常调牡丹春。"
        ],
        "title": "合欢芍药",
        "id": "7964a7df-8f96-4250-b5ee-9f0716a6eceb"
    },
    {
        "author": "穆修",
        "paragraphs": [
            "池馆早来瓦砾存，路傍看取故侯园。",
            "身前便作荒凉计，祗树芳菲不树恩。"
        ],
        "title": "故侯园",
        "id": "91f7aa66-1403-470e-8efe-08aa5cb6bafc"
    },
    {
        "author": "穆修",
        "paragraphs": [
            "营营学佛徒，皆喜訾吾道。",
            "怜师独异羣，儒艺知探讨。",
            "诵诗三四章，往往见词藻。",
            "玉璞在琢磨，不难成至宝。",
            "知予本好古，身服仁义老。",
            "勤请送行诗，安足慰枯槁。",
            "别时汝颍路，凉叶经秋早。",
            "南游何当还，江潭无限好。"
        ],
        "title": "送定师南游",
        "id": "183167cb-11da-4f8b-af67-0829e37fd6f0"
    },
    {
        "author": "穆修",
        "paragraphs": [
            "岂惮河湟远，男儿效主恩。",
            "穷边人不到，孤戍自分屯。",
            "马放胡沙暖，烽传塞日昏。",
            "军前初谒帅，戎服走辕门。"
        ],
        "title": "送人至边寨",
        "id": "0f06c4ad-f4fe-4193-a3c3-803d8aeac472"
    },
    {
        "author": "穆修",
        "paragraphs": [
            "嗣皇登位始凝旒，巨盗寻并相印收。",
            "汉室有灵诛贼冀，舜廷无患放凶兜。",
            "猨狙岂称周公任，豺虎犹寛巷伯投。",
            "愿斩都衡谢天下，不然何用正王猷。"
        ],
        "title": "巨盗",
        "id": "49bab338-8147-420b-9585-77b1fa05c745"
    },
    {
        "author": "穆修",
        "paragraphs": [
            "汝阴穷掾计何疏，四十无成坐讽书。",
            "不务功名师捭阖，独将仁义守蘧庐。",
            "敢同贾傅希前席，况异邹生托後车。",
            "除泥诸公时一醉，等闲犹且忘归欤。"
        ],
        "title": "汝阴偶书呈一二知己",
        "id": "7a299500-e98e-4eac-a6d7-be7083d9108a"
    },
    {
        "author": "穆修",
        "paragraphs": [
            "灯前清泪落衣间，守岁分为客是闲。",
            "老母今春年七十，寿觞争忍对慈颜。"
        ],
        "title": "除夜",
        "id": "cddda2ed-dc26-427f-8aea-49b4144f2430"
    },
    {
        "author": "穆修",
        "paragraphs": [
            "野水岸边逢草歇，平林烟畔逐花行。",
            "雨晴南陌尘埃洗，倍觉风光夺眼明。"
        ],
        "title": "城南五题 郊步",
        "id": "1b59f283-6cef-4438-911c-8065b458da81"
    },
    {
        "author": "穆修",
        "paragraphs": [
            "水曲临幽独杖藜，郫筒香入乱花携。",
            "轻肥不得寻春意，动要笙歌逐马蹄。"
        ],
        "title": "城南五题 独游",
        "id": "ecfef6b5-8a32-4fa2-a6c3-6476b68df173"
    },
    {
        "author": "穆修",
        "paragraphs": [
            "名园虽是属侯家，任客闲游到日斜。",
            "富贵位高无暇出，生人空看折来花。"
        ],
        "title": "城南五题 贵侯园",
        "id": "c8b04df4-a29f-4d10-9687-5cd553379e89"
    },
    {
        "author": "穆修",
        "paragraphs": [
            "闲登朱亥游侠墓，却望梁王歌吹台。",
            "台上墓边芳草绿，游人心事立徘徊。"
        ],
        "title": "城南五题 朱亥墓",
        "id": "11c25bb3-9cbd-4636-9380-bc9780a2b682"
    },
    {
        "author": "穆修",
        "paragraphs": [
            "君王未到玉津游，万树红芳相倚愁。",
            "金锁不开春寂寂，落花飞出粉墙头。"
        ],
        "title": "城南五题 玉津园",
        "id": "089b644c-c6c8-417d-be98-5e1d2db72828"
    },
    {
        "author": "穆修",
        "paragraphs": [
            "杳杳有时当永恨，依依何处照闲眠。",
            "静临客枕愁寒雨，远逐鱼篷秋暝烟。",
            "纤影乍欹还复立，冷花时结不成圆。",
            "销魂犹忆江楼夜，曾对离觞赋短篇。"
        ],
        "title": "灯",
        "id": "80ef182b-e526-4d47-aceb-9fceb51ba468"
    },
    {
        "author": "穆修",
        "paragraphs": [
            "莒国丘垄在，莒台荆棘深。",
            "凭高一极目，怀古重伤心。",
            "平楚苍烟暝，遇风白日沈。",
            "谁论客怀抱，灌木自悲吟。"
        ],
        "title": "登莒子台",
        "id": "0999a86f-55c6-4d95-ae16-96aa1ff572d2"
    },
    {
        "author": "穆修",
        "paragraphs": [
            "纔初看君栽小园，已报新花着桃李。",
            "感时睠物情何多，发咏长篇托兴比。",
            "为言桃李富花实，君子盛德尤所似。",
            "蒨蒨相倚临芳辰，辅导春功如宰揆。",
            "旁有百卉争妍舒，特烦花匠施劂剞。",
            "夸红斗紫亦可怜，各事繁华一时尔。",
            "繁盛宁将此花同，令人慕翫狂不已。",
            "羲和奔御催春归，祗得衔杯且欢喜。",
            "君看灼灼枝上英，半杂泥尘成落蕊。",
            "盛衰不独草木然，人事悠悠尽如此。"
        ],
        "title": "希言官舍种花",
        "id": "a34c4eee-7da7-4821-9233-d87e9abd8903"
    },
    {
        "author": "穆修",
        "paragraphs": [
            "台前流水眼波明，台上闲云鬓叶轻。",
            "莫把姑苏远相比，不曾亡国只倾城。"
        ],
        "title": "登女郎台  其一",
        "id": "d295e2b9-080f-4053-8fcb-d835ff233913"
    },
    {
        "author": "穆修",
        "paragraphs": [
            "女郎名字本风流，好与州人作胜游。",
            "倘使此台呼丑女，汝阴城里一荒丘。"
        ],
        "title": "登女郎台  其二",
        "id": "4c75ea33-9e6f-4b60-9c80-88968c38f755"
    },
    {
        "author": "穆修",
        "paragraphs": [
            "久约烧林笋，何时会胜园。",
            "未尝清气味，每厌俗盘飱。",
            "渐痛烟犀老，方怜露锦繁。",
            "如何玉川子，苦惜箨龙冤。"
        ],
        "title": "友人烧笋之约未赴",
        "id": "92d2cb0d-218f-4aee-885c-de50daf1f1c7"
    },
    {
        "author": "穆修",
        "paragraphs": [
            "骑驴登县门，屑屑复何言。",
            "留馆竺干舍，屡携梅福尊。",
            "凶荒岐路梗，冰雪岁时昏。",
            "明日别君去，依然蓬迹奔。"
        ],
        "title": "别谷熟尉李七同年",
        "id": "7eff325b-3002-44c9-ab37-0180e0648b3c"
    },
    {
        "author": "穆修",
        "paragraphs": [
            "监鹾已非职，况复极南之。",
            "莫识州名化，徒闻水涉漓。",
            "树惊人面果，俗骇鸟言夷。",
            "去去唯强饭，岁还岁可期。"
        ],
        "title": "樊博士化州监盐",
        "id": "a75cc0bd-5584-4e55-b55d-fd8acd9e6642"
    },
    {
        "author": "穆修",
        "paragraphs": [
            "天地开春晖，羣阴争闭之。",
            "行行二月路，寒威切人肌。",
            "淫雨恣凌虐，淹旬下无时。",
            "顽云扫复合，直向平地垂。",
            "蒸人共愁叹，万物皆疮痍。",
            "众木有芳华，摧沮不得施。",
            "青苞敛绛萼，同向枝上萎。",
            "民麦悲已病，泥中聊参差。",
            "嘉谷失播种，虽晴谅胡为。",
            "蠢彼田中氓，岂惟念身饥。",
            "州县责常赋，嗷嗷诉之谁。",
            "幸不为盗起，多应尽流离。",
            "吁嗟致此异，其咎安所尸。",
            "悒悒穷巷士，屏身伏茅茨。",
            "读书抗前古，得失心颇窥。",
            "天理不难究，可以人事知。",
            "且欲上其说，惧非己所宜。",
            "有职彼尚默，未当僭汝卑。",
            "勉汝无妄言，言出祸汝随。",
            "谁识此怀抱，独自空嗟嘻。"
        ],
        "title": "丙寅春雨",
        "id": "46a8d212-68fe-401b-9742-cd2ed0719ff9"
    },
    {
        "author": "穆修",
        "paragraphs": [
            "喜得师消耗，从僧问不休。",
            "苦吟成白髪，多病寄沧洲。",
            "道气闲尤胜，书锋晚更遒。",
            "相思二千里，阻别十三秋。",
            "六合劳生耳，休追万事不。",
            "云萝荒旧隐，知友落新丘。",
            "想叹欧生逝，应闻李氏忧。",
            "寻思祗如此，必竟欲何求。",
            "未即无言问，方期勿药瘳。",
            "终为嵩少约，筑室共夷犹。"
        ],
        "title": "赠适公上人",
        "id": "03e27f0f-c226-451b-9f40-cfc56b746c09"
    },
    {
        "author": "穆修",
        "paragraphs": [
            "痛饮方期数百杯，寻芳何事又空回。",
            "花愁酒困春无着，却讶野僧萧寺来。"
        ],
        "title": "一百五日同周越陈永锡游吉祥僧舍",
        "id": "e0b7fe3b-6701-4f40-8099-2e925b34229e"
    },
    {
        "author": "穆修",
        "paragraphs": [
            "兰薫麝浥轻绡帕，略许携持又索还。",
            "题破白云深有意，要传消息到巫山。"
        ],
        "title": "题李士言秀才别贮帕",
        "id": "97c81936-5a97-462a-80a7-7e1d4006e505"
    },
    {
        "author": "穆修",
        "paragraphs": [
            "南陌一雨後，东风三月天。",
            "残花乱芳草，轻絮散春烟。",
            "景色真愁绝，欢悰重弃捐。",
            "伥伥有余恨，醽醁讵能蠲。"
        ],
        "title": "南陌",
        "id": "c99a5a30-4f84-4315-9022-0d10798077d1"
    },
    {
        "author": "穆修",
        "paragraphs": [
            "万金期胜赏，三月破秾芳。",
            "妬忌巫娥雨，摧残洛苑香。",
            "怨啼甄后玉，寒出贵妃汤。",
            "掩敛无聊极，谁来替断肠。"
        ],
        "title": "雨中牡丹",
        "id": "8242ec0f-e5f1-412d-ba49-8e8cf2435a35"
    },
    {
        "author": "穆修",
        "paragraphs": [
            "去年何时君别妾，南园绿草飞蝴蝶。",
            "今岁何时妾忆君，西山白雪暗秦云。",
            "玉关此去三千里，欲寄音书那可闻。"
        ],
        "title": "思边",
        "id": "2e2035b8-e6a5-4c94-a5ce-b11617b2915b"
    },
    {
        "author": "穆修",
        "paragraphs": [
            "从来崖贬断还期，闻徙警雷众共疑。",
            "却讶有虞刑政错，四凶何事不量移。"
        ],
        "title": "闻报自崖徙雷成一章",
        "id": "62615ee0-93f1-4af3-b849-d96acbb3175f"
    },
    {
        "author": "穆修",
        "paragraphs": [
            "龊龊幽遐地，栖栖会遇人。",
            "穷愁艰理胜，羁旅易情亲。",
            "岂意当漂谪，兹谐卜并邻。",
            "温温窥表粹，晏晏奉嬉嚬。",
            "直道谈端辟，横流语下堙。",
            "绮文何斐叠，瑰行亦璘玢。",
            "敦分初投漆，交言乍饮醇。",
            "操心忠义合，开口肺肝陈。",
            "共昧随时理，俱成迷患因。",
            "祸来非造次，语及自酸辛。",
            "众奋漂山舌，孤縻坐狱身。",
            "诋诬惟腷臆，锻炼正逡巡。",
            "囚任桐棺跃，冤宁斗剑伸。",
            "君牵成狠翟，我患构奸秦。",
            "巧纵铦刀笔，幽争誷鬼神。",
            "精诚怀皎日，悲愤贯高旻。",
            "素誓端清检，期无取玷沦。",
            "斩刍尝鼓箧，卧藁先书绅。",
            "侧璧疑曾辨，钩金法所循。",
            "得情奚示喜，伏念不忘旬。",
            "粗评三章直，何辞一马贫。",
            "决曹诚自任，司举仰谁论。",
            "膺破藏奸柱，纲埋翦暴轮。",
            "存心固慨慕，有位敢希遵。",
            "骥騄程初发，虹蜺气未振。",
            "沮磨圭失色，萋菲锦争新。",
            "肯或奇虚刃，翻成害实宾。",
            "木招孤秀伐，珠掇暗投嗔。",
            "跖蹻同非圣，敦犨众忌洵。",
            "棘心终妬蕙，蓬首不羞螓。",
            "冶媚皆狸貉，跳梁并狡㕙。",
            "不无嫌虎据，的是恶鹰瞵。",
            "合力邪攻正，连谋伪訾真。",
            "蝇声移栝榻，蚁漏垫嶙峋。",
            "抵玉为凡砾，摧松作弊神。",
            "椎埋眢直堕，排陷堵潜填。",
            "卑湿终投谊，愁忧遂放均。",
            "吁辜賖盖幕，照覆隔蟾踆。",
            "流落穷山崦，夷犹积水垠。",
            "望家惟霣泣，向国祗低颦。",
            "艰毒天崩杞，邅危岁在辰。",
            "庭帏偏屺岵，伯仲邈瓛琎。",
            "愧未鸱夷死，渐如浑敦嚚。",
            "睢盱摇尾兽，宛转曝腮鳞。",
            "已叹栖迟郡，尤居寂寞滨。",
            "土风传细碎，心事遘凶屯。",
            "城郭周□援，人烟簇野津。",
            "贾樯通劲越，商颿彻瓯闽。",
            "溪妇收菰米，村娃货竹薪。",
            "回头波渺渺，动足石磷磷。",
            "再见来巢乙，频闻入市寅。",
            "满林垂啸狖，当面走惊麕。",
            "水寺传将久，沙禽渐欲驯。",
            "无心从碌碌，任志守谆谆。",
            "早作慵洮盥，宵眠独叹呻。",
            "机床闲笔格，窗牖乱书筠。",
            "旧葛那支暑，贫炊莫续晨。",
            "未尝游井闬，况复出城闉。",
            "悒悒危肠溃，昏昏病目瞤。",
            "梅蒸衣醭黦，瘴触面黧皴。",
            "未免鸡猜鹤，徒希鹊庇鹑。",
            "素鹅求庾悦，碧鹳事韦诜。",
            "讵识开三雅，奚谁指一囷。",
            "欢无官局事，病免府趋尘。",
            "避路深藏拙，忘机独任纯。",
            "鸢轻饥鸑鷟，驽诮瘦麒麟。",
            "瑕谪连城宝，惊疑照席珍。",
            "泥蟠蚖肆若，涂曳蝘嘲频。",
            "机弛千钧絭，刚摧百炼镔。",
            "愠忧宜悄悄，谗吠更狺狺。",
            "渐豆多闻耳，全胶欲语唇。",
            "已甘钟律哑，难斗釜雷震。",
            "近叹非辜者，还称被谴臻。",
            "堪持言自解，姑以命相询。",
            "顿觉穷通外，殊惊得丧冺。",
            "岂烦怀鲁汶，并说忘岐豳。",
            "兹共追随日，时逢物景春。",
            "杂花明浦屿，细草染郊畛。",
            "绣羽来穿柳，妆鬟去采苹。",
            "画船江泛泛，铜鼓野鼘鼘。",
            "荷芰卷生渚，芜菁秀出壣。",
            "丛暄茶正发，秧暖稻初匀。",
            "远去寻芳径，闲留坐翠濒。",
            "小蛮聊倒榼，独茧暂垂缗。",
            "烟杪闻啼魄，沙壖过祭獱。",
            "道宫披古碣，僧阁凭雕楯。",
            "滞迹惭鱼鸟，归怀谢茗莼。",
            "谁怜秦逐客，自耻晋缧臣。",
            "学忆居州里，文曾力组紃。",
            "曾仓祛秕稗，任苑薙荆榛。",
            "壮节轻宗悫，奇才轹卞彬。",
            "赋毫摛藻绘，诗墨洒玭琳。",
            "始角词场胜，争驰羲毂辚。",
            "战瘤知景陷，盟手敢他捘。",
            "勇俟邀圭爵，功期取鼎茵。",
            "乡书先鹗祢，省荐半龙荀。",
            "艺窃登廷试，名叨擢帝宸。",
            "阙严趋紫贝，陛峻拜苍银。",
            "变化初飞壁，埏和却在钧。",
            "三年纡选调，一命就陶甄。",
            "冗骤司囹圄，卑纔服瓀珉。",
            "上寮非遂霸，同列异超珣。",
            "介立旁无援，阴排密有夤。",
            "堤防虽少戅，坎坷亦多逊。",
            "缴已能伤雁，罘仍未放麟。",
            "踰年留异域，肆会奉严禋。",
            "仰问苍苍理，难穷荡荡仁。",
            "良图君未聘，薄命我方湮。",
            "蓬藋何当返，兰荃自可纫。",
            "肴苏调旨膳，舂税给租缗。",
            "寄傲邱名麦，遗荣野号莘。",
            "退藏师李谧，贵显让颜竣。",
            "蹑迹三高士，追狂六逸民。",
            "耕皋营酒秫，樵谷访琴槆。",
            "畚土封花墢，诛茅出果榛。",
            "园中持铫锸，林下设罝罠。",
            "至理鹏齐鷃，浮生菌等椿。",
            "未甘捐粪土，所幸曳丝纶。",
            "南面同尧禹，岩廊即甫申。",
            "固应容一叟，鼓腹得还淳。"
        ],
        "title": "秋浦会遇",
        "id": "d96918e8-2c74-4e0f-b15f-02aa14c857a4"
    },
    {
        "author": "钱惟济",
        "paragraphs": [
            "清燕夜何其，南亭露欲晞。",
            "蹁跹霞袖舞，潋滟羽觞飞。",
            "镂楶摇花落，金珰照月辉。",
            "瑶光未西落，休赋醉言归。"
        ],
        "title": "夜燕",
        "id": "0173ebba-d75d-4158-9ab2-b2c22b2a3591"
    },
    {
        "author": "钱惟济",
        "paragraphs": [
            "苹末风休飞阁深，亭亭日御渐流金。",
            "火云接影横银汉，水鸟无声下翠阴。",
            "渴想孤山同饮露，烦思楚殿独披襟。",
            "柘浆粔籹都无味，卫玠清羸欲不任。"
        ],
        "title": "苦热",
        "id": "3322aea6-013a-4559-8052-9cb10dd69e03"
    },
    {
        "author": "钱惟济",
        "paragraphs": [
            "穹窿台岳压重溟，中起青鸳接福庭。",
            "新好天花对雨坠，清凉甘露隔宵零。",
            "金绳界道连飞布，碧树周阿绕翠屏。",
            "异日功成解缨去，伫期同撷五芝馨。"
        ],
        "title": "护国寺",
        "id": "03fc018d-4c8f-4cc7-8797-39b0d97014ed"
    },
    {
        "author": "钱惟济",
        "paragraphs": [
            "枢府多年识相毫，又飞镮锡出神皋。",
            "霞标起处瞻鸳剎，风信平时过鹭涛。",
            "月露空蒙迷桧檝，天香芬郁湿兰袍。",
            "道猷法窟从兹始，应叹吾生空二毛。"
        ],
        "title": "送从进长老归天台",
        "id": "dac73fb8-f103-4028-89e2-b08c7d280d5d"
    },
    {
        "author": "钱惟济",
        "paragraphs": [
            "峣阙翚飞河汉傍，勾陈遥认赭袍光。",
            "九枝火树连金狄，万里霜轮上碧珰。",
            "匝地行车珠网细，照光晨燎紫沈香。",
            "祇开鳌岭神仙客，再拜云边捧寿觞。"
        ],
        "title": "灯夕寄献内翰虢略公",
        "id": "d9c4fdc9-fbca-4461-997b-81be701f96f8"
    },
    {
        "author": "钱惟济",
        "paragraphs": [
            "凤箫通碧落，星石辨灵源。"
        ],
        "title": "句  其一",
        "id": "154afabc-09c7-492b-aac6-7cdba3f7ff5b"
    },
    {
        "author": "钱惟济",
        "paragraphs": [
            "庭下焚香连宿雾，林间鸣佩起栖鸾。"
        ],
        "title": "句  其二",
        "id": "c0ba988c-6dca-4bc4-907b-a85288c24169"
    },
    {
        "author": "钱惟济",
        "paragraphs": [
            "晓陌壶浆满，春风骑吹长。"
        ],
        "title": "句  其三",
        "id": "bee63fd4-8b86-4520-a755-8d94827d9597"
    },
    {
        "author": "吕夷简",
        "paragraphs": [
            "贺家湖上天花寺，一一轩窗向水开。",
            "不用闭门防俗客，爱闲能有几人来。"
        ],
        "title": "天花寺",
        "id": "567f8a3f-5fcd-4a91-8bb9-ee28824384f3"
    },
    {
        "author": "吕夷简",
        "paragraphs": [
            "贺监湖边山斗高，水轩水坞频抽毫。",
            "吟余清兴杳无际，揭蓬听雨登渔舠。"
        ],
        "title": "忆越州  其一",
        "id": "49c7fe08-4f24-424b-a6fc-2fc705c9b340"
    },
    {
        "author": "吕夷简",
        "paragraphs": [
            "云门雪窦阻清赏，怳然目想心如遗。",
            "前溪後溪月上处，千山万山花发时。"
        ],
        "title": "忆越州  其二",
        "id": "a6f03d45-0a2f-47a4-b36f-3ed49f631084"
    },
    {
        "author": "吕夷简",
        "paragraphs": [
            "灰律何时应，江春昨夜来。",
            "细风先动柳，残雪不藏梅。",
            "余冷迷清管，微和发冻醅。",
            "闭门无客到，樽俎为谁开。"
        ],
        "title": "江南立春",
        "id": "741613fa-841c-4d17-822c-0443d4763e61"
    },
    {
        "author": "吕夷简",
        "paragraphs": [
            "飘然吟魄到鳌山，好句空疏水石间。",
            "眼界清虚心不息，浮生能有几人闲。"
        ],
        "title": "咏天宁院",
        "id": "9e2d23a2-524c-4ff4-9e36-a091fa6e257f"
    },
    {
        "author": "吕夷简",
        "paragraphs": [
            "赤城千仞耸霞标，闻说精蓝近石桥。",
            "久向天厨分凈供，忽游人落赴嘉招。",
            "逾年华馆留禅榻，几宿轻航兀夜潮。",
            "深愧山阴许都讲，肯随支遁出尘嚣。"
        ],
        "title": "送僧归护国寺",
        "id": "5ac69d20-dabb-4e88-9743-f8a57c7e8224"
    },
    {
        "author": "吕夷简",
        "paragraphs": [
            "异香秾艳厌羣葩，何事栽培近海涯。",
            "开向东风应有恨，凭谁移入五侯家。"
        ],
        "title": "西溪看牡丹",
        "id": "9ca69d26-9672-4695-a32b-4c4ce3234dbc"
    },
    {
        "author": "吕夷简",
        "paragraphs": [
            "老读文书兴易阑，须知养病不如闲。",
            "竹床瓦枕虚堂上，卧见江南雨後山。"
        ],
        "title": "无题",
        "id": "d89564ab-1f77-4653-a635-96a364a1e407"
    },
    {
        "author": "吕夷简",
        "paragraphs": [
            "往年游海峤，上彻最高层。",
            "云外疑无路，山中忽见僧。",
            "虎蹲临涧石，猿挂半岩藤。",
            "何日抛龟纽，孤峰上再登。"
        ],
        "title": "重游雁山",
        "id": "46c536cf-cf86-480d-b922-b7f45ccacdfd"
    },
    {
        "author": "吕夷简",
        "paragraphs": [
            "凈名庵下灵岩路，峻壁层崖倚半空。",
            "我爱老僧年八十，一生长住翠微中。"
        ],
        "title": "过灵岩寺",
        "id": "54792c46-fad9-4c61-b2e8-643c1f967c20"
    },
    {
        "author": "吕夷简",
        "paragraphs": [
            "清波环绕地无尘，榜署嘉名得意新。",
            "若问经纶康济术，亭中兼有钓璜人。"
        ],
        "title": "郑州浮波亭",
        "id": "9ad795a3-e82e-4705-bb34-e701a35ea538"
    },
    {
        "author": "吕夷简",
        "paragraphs": [
            "自恨卷帘人已老。"
        ],
        "title": "句  其一",
        "id": "38efdbde-2a2e-4d4c-a268-77bc4df55474"
    },
    {
        "author": "吕夷简",
        "paragraphs": [
            "梅无驿使飘零尽，草怨王孙取次生。"
        ],
        "title": "句  其二",
        "id": "54999f0a-1e99-4889-8b53-f03f2f6865df"
    },
    {
        "author": "吕夷简",
        "paragraphs": [
            "人归北阙知何日，菊映东篱似去年。"
        ],
        "title": "句  其三",
        "id": "a012fb46-0660-4cc7-b8a3-54c41fd8790f"
    },
    {
        "author": "吕夷简",
        "paragraphs": [
            "人为子推初禁火，花愁青女再飞霜。"
        ],
        "title": "句  其四",
        "id": "8f6887f7-c0b9-4ee0-afd6-4512795853a6"
    },
    {
        "author": "吕夷简",
        "paragraphs": [
            "江涵帝子翚飞阁，山际真君鹤驭天。"
        ],
        "title": "句  其五",
        "id": "00b2f502-07be-4a33-a34e-8d0655fa9f6e"
    },
    {
        "author": "曹修睦",
        "paragraphs": [
            "翠筠织簟寄禅斋，半夜秋从枕底来。",
            "若也此时人问道，凉天卷却暑天开。"
        ],
        "title": "赠仁晓禅师竹簟",
        "id": "81f5326c-fda9-49dd-9b53-10770c13e40b"
    },
    {
        "author": "韦不伐",
        "paragraphs": [
            "羊公民爱深，原叔复善政。",
            "缉祠流声诗，才德交辉映。"
        ],
        "title": "岘山",
        "id": "7d03c514-004e-4ce5-aced-1cf974fc6ce8"
    },
    {
        "author": "徐陟",
        "paragraphs": [
            "君因山岳重，汝命鸿毛轻。"
        ],
        "title": "句  其一",
        "id": "5ce537c2-51e9-4482-943f-7cb65b1471d0"
    },
    {
        "author": "徐陟",
        "paragraphs": [
            "止渴当择水，暂憩须芳阴。"
        ],
        "title": "句  其二",
        "id": "f67e8de1-5e77-47d1-b416-0fde4ef0caba"
    },
    {
        "author": "苏为",
        "paragraphs": [
            "野艇闲撑处，湖天景亦微。",
            "春波无限绿，白鸟自由飞。",
            "柳色浓垂岸，山光冷照衣。",
            "时携一壶酒，恋到晚凉归。"
        ],
        "title": "湖州作",
        "id": "751d3fb3-964f-4f00-bafa-244b4d372f83"
    },
    {
        "author": "苏为",
        "paragraphs": [
            "宣城花叠嶂，楼前簇绮霞。",
            "若非翠露陶潜柳，即是红藏小谢家。"
        ],
        "title": "宣城花",
        "id": "71634968-0f98-44c8-b9d6-52b9a3cffc88"
    },
    {
        "author": "苏为",
        "paragraphs": [
            "爱重八九月，登高上下楼。",
            "林红云白处，寒濑泊渔舟。"
        ],
        "title": "邵武作",
        "id": "129aded2-2872-47a7-be5c-8ee905cd525d"
    },
    {
        "author": "苏为",
        "paragraphs": [
            "彤庭留不住，归忆旧山频。",
            "世路都无念，心源养得真。",
            "琼台栖树石，碧落应星辰。",
            "几话蟠桃熟，罇前醉过春。"
        ],
        "title": "送张无梦归天台",
        "id": "31ed3bd3-4675-4172-8805-4f7bdea2cdb8"
    },
    {
        "author": "苏为",
        "paragraphs": [
            "谢塘疏凿时，沧洲聊可拟。",
            "高有智者情，淡如君子旨。",
            "秋光夜初永，渔唱幽宜起。",
            "白鹭闲不惊，圆荷翠相倚。",
            "宛然江上色，孰为嚣尘里。",
            "待月泛潺湲，观鱼戏清泚。",
            "楼阴仰窗岫，阁影明霞绮。",
            "预想及瓜时，恋恋诚无已。"
        ],
        "title": "东池诗",
        "id": "e80b0ec0-423c-4f92-a10c-ad4c372d0952"
    },
    {
        "author": "苏为",
        "paragraphs": [
            "昭亭载严祠，休佑穰穰布。",
            "森罗绝涧松，盘屈中阿路。",
            "凝眸盼平野，彷佛披寒雾。",
            "水远露微阳，山明照红树。",
            "数尺渔艇归，几点秋鸿度。",
            "唯思圜室静，更祷余粮富。",
            "天末望白云，帝乡深所慕。"
        ],
        "title": "昭亭山",
        "id": "d80cb12f-f70d-4fde-af4e-54dad3cffe3b"
    },
    {
        "author": "苏为",
        "paragraphs": [
            "源分春谷边，来此自溪徼。",
            "雪冻泛其流，潄玉鸣于沼。",
            "晴光荡霞影，白浪浮天杪。",
            "水木助清翠，景物随昏晓。",
            "汀沙翠荇长，酒市青旗小。",
            "凭槛立津亭，归心逐飞鸟。"
        ],
        "title": "宛溪",
        "id": "52489f89-0003-43f2-bdb5-35878eb2ceab"
    },
    {
        "author": "苏为",
        "paragraphs": [
            "下田怜沮泽，环堤圪成雉。",
            "尧汤水旱时，蓄泄得专利。",
            "泥资数斗沃，场谢千金贵。",
            "何物代天工，嘉此老农智。"
        ],
        "title": "化成圩",
        "id": "7eb6abad-6e11-4ac8-9612-fbd0017acd60"
    },
    {
        "author": "苏为",
        "paragraphs": [
            "南国初寒候，扁舟远客心。",
            "归人出断岸，晚翼会疏林。",
            "渔市临官道，丛祠蔽木阴。",
            "长年多感慨，况此对分襟。"
        ],
        "title": "泛宛溪至敬亭",
        "id": "8effa3f3-f31e-4b62-89ec-dc236b187bcc"
    },
    {
        "author": "苏为",
        "paragraphs": [
            "夜浪珠还浦，春泥象印踪。"
        ],
        "title": "句",
        "id": "a34ba4cd-a067-40a9-8e5a-a5e7fee34c7a"
    },
    {
        "author": "刘仲堪",
        "paragraphs": [
            "奇峰枕高岸，回合藏云烟。",
            "直上数百仞，倒影浮清涟。",
            "民传舜南狩，向此鸣朱弦。",
            "至今万籁寂，雅韵犹泠然。"
        ],
        "title": "南山十咏 鸣弦峰",
        "id": "682540d6-8ac7-4282-aa1a-ca98c964a02b"
    },
    {
        "author": "刘仲堪",
        "paragraphs": [
            "兹亭最高时，势与羣峰仵。",
            "层轩一以临，万物皆下顾。",
            "赓歌音久绝，缔构意何古。",
            "猿鸟岂有知，腾翔如率舞。"
        ],
        "title": "南山十咏 熏风亭",
        "id": "f765052e-01e0-4ced-8686-fde750ee9288"
    },
    {
        "author": "刘仲堪",
        "paragraphs": [
            "嵌空在山半，天设兹闲敞。",
            "清虚生昼白，高回传遥响。",
            "穷应到真境，憩暂祛烦想。",
            "岩石如可耕，此地堪长往。"
        ],
        "title": "南山十咏 涵晖谷",
        "id": "d2c73e11-0f90-4dd6-a482-853f5a16d45e"
    },
    {
        "author": "刘仲堪",
        "paragraphs": [
            "嵚崟纔数仞，逦迤极幽致。",
            "藤萝与苔藓，蔓延相□□。",
            "青天炼可补，沧海鞭难至。",
            "运物者何为，并此侪魑魅。"
        ],
        "title": "南山十咏 凌烟嶂",
        "id": "4afcd70f-861e-4a7e-8e40-42d851d3ed99"
    },
    {
        "author": "刘仲堪",
        "paragraphs": [
            "翼翼素王宫，夸倚高峰右。",
            "烟云覆幽邃，树石丛奇秀。",
            "丹青古冕服，赭垩新缔构。",
            "率土被儒风，九夷信何陋。"
        ],
        "title": "南山十咏 宣圣庙",
        "id": "edb9ed45-c248-4cc4-a5ab-687955619b30"
    },
    {
        "author": "刘仲堪",
        "paragraphs": [
            "四楹倚岩壁，一径临临烟坞。",
            "诜诜讲习罢，济济生徒□。",
            "振衣嘉树阴，浴德青江浒。",
            "舞咏自忘归，何须在邹鲁。"
        ],
        "title": "南山十咏 沂风亭",
        "id": "5625fd40-1a54-4aac-ad15-da96d5ee92c3"
    },
    {
        "author": "刘仲堪",
        "paragraphs": [
            "□云忽上征，檐庑如翚翅。",
            "横经就一隅，负笈来千里。",
            "止同矍相圃，□类公□市。",
            "静听弦诵声，杳在层峦里。"
        ],
        "title": "南山十咏 来学亭",
        "id": "148a5ef4-fd2a-458a-a3e6-4c6b8a22e3a6"
    },
    {
        "author": "刘仲堪",
        "paragraphs": [
            "飞阁敞东轩，俯瞰长江泻。",
            "晨霞晃梁际，晴虹隐波下。",
            "诸生肄业余，羣吏时享罢。",
            "清风四座来，兹焉纵嘉话。"
        ],
        "tags": [
            "长江"
        ],
        "title": "南山十咏 集儒阁",
        "id": "46f8c53d-6f18-4f87-ab0b-21220a6d2ddf"
    },
    {
        "author": "刘仲堪",
        "paragraphs": [
            "八卦既成列，幽赞天地功。",
            "邈哉九圣意，究此□堂中。",
            "□机□严□，华□□涧松。",
            "□□理傥析，欲游学□踪。"
        ],
        "title": "南山十咏 读易堂",
        "id": "e57fad41-2895-431d-ae79-43ec2489ead2"
    },
    {
        "author": "刘仲堪",
        "paragraphs": [
            "凿石导行径，刊木罗居室。",
            "微云□总户，青岚照缃帙。",
            "洁士□□堵，志人轻尺璧。",
            "况近□山水，勉旃此游息。"
        ],
        "title": "南山十咏 □书院",
        "id": "b2627752-211d-4acf-9bd8-b45bbde9ecbf"
    },
    {
        "author": "司马池",
        "paragraphs": [
            "冷于陂水淡于秋，远陌初穷见渡头。",
            "犹赖丹青无处画，画成应遣一生愁。"
        ],
        "title": "行色",
        "id": "993ca32e-8a02-4794-9d7b-e2f2790cffac"
    },
    {
        "author": "杨偕",
        "paragraphs": [
            "偃息铃斋度岁华，着书人圣笑聱牙。",
            "斯文自信惊天地，吾道谁知系国家。",
            "独爱杉篁寒不变，更怜江海阔无涯。",
            "因思朝市争名地，何似优游刺史衙。"
        ],
        "title": "郡舍偶书",
        "id": "bd8377e2-a79b-4d7d-a156-7538542d1850"
    },
    {
        "author": "释重显",
        "paragraphs": [
            "奥域灵区存物外，独标台岭为绝槩。",
            "掩胜潜奇列作屏，堆青写碧深如黛。",
            "彤霞暖影生岩壁，香桂茂阴笼藓石。",
            "赤松子也浪虚闲，白道猷兮太轻掷。",
            "曹溪有叟归其中，风从虎兮云从龙。",
            "乘兴正值二三月，坐断还依千万峰。",
            "花飞飞，日迟迟，清飙𩖼𩖼吹无时。",
            "玲珑八面自回合，峭峻一方谁敢窥。",
            "窥来须得干坤眼，照古腾今谓非间。",
            "若能此去副全提，开发人天有何限。"
        ],
        "title": "送宝相长老",
        "id": "ddbcaadd-c3db-4db3-acb0-9b3d568ceea8"
    },
    {
        "author": "释重显",
        "paragraphs": [
            "常爱裴相国，式芳尘，断际高风慕要伦。",
            "拟欲事师为弟子，不知将法付何人。",
            "常爱李相国，垂列星，药峤深源宅性灵。",
            "我来问道无余说，云在清霄水在瓶。",
            "缅想当时二台辅，出镇藩维访诸祖。",
            "寥寥浮幻轻百年，落落宏规照千古。",
            "今闻仙都贤太守，入政褰帷声浩浩。",
            "英佐一一分化条，文经武纬亦难讨。",
            "远远笺函飞乳峰，选开士兮恢吾宗。",
            "觌夜光非震沧海，聆正音岂玩焦桐。",
            "徒夸麟龙，自西自东。",
            "应排罔象得象，必须觉雄让雄。",
            "今既塞请，还也奇别。",
            "茫茫普热，纷纷下雪。",
            "倒流四河，载发枯枿。",
            "卷舒立方外干坤，踪横挂域中日月。",
            "黄头碧眼知未知，去去凭谁继清绝。"
        ],
        "title": "送法海长老",
        "id": "546a14c2-b579-4d56-a8fd-f0f3b0d53669"
    },
    {
        "author": "释重显",
        "paragraphs": [
            "古有焦桐音，听寡不在弹。",
            "古有阳春曲，和寡不在言。",
            "言兮牙齿寒，未极离微根。",
            "弹兮岁月阑，未尽升沉源。",
            "少休几坐花木落，庾岭独行天地寛。",
            "因笑仲尼温伯雪，倾盖同途不同辙。",
            "麟兮凤兮安可论，许兮巢兮复何说。",
            "秋光澄澄蟾印水，秋风萧萧叶初坠。",
            "送君高蹈谁不知，如曰不知则为贵。"
        ],
        "title": "送文政禅者",
        "id": "a6938c3d-18b7-483e-b456-1b173aebe168"
    },
    {
        "author": "释重显",
        "paragraphs": [
            "君不见，鹫峰胜集，百万茫茫等闲过，坏衲之外皆清堕。",
            "君又不见，熊岭孤运，岁月索索艰难生，深雪之中有一个。",
            "宛转流落千余年，危分崄布空平阗。",
            "弁龙蛇兮眼何正，擒虎兕兮机不全。",
            "石窗四顾沧溟窄，寥寥不许白云白。",
            "掣断金锁天麒麟，高举铁鞭击三百。",
            "犹轻舍，争知也，别有七星光斗射。",
            "风前把欲赠行人，将报不平遶天下。"
        ],
        "title": "送昭敏首座",
        "id": "3cfcfe5f-9dcc-4953-abb5-7e5c7066d2da"
    },
    {
        "author": "释重显",
        "paragraphs": [
            "松不直，棘不曲，谁笑卞和三献玉。",
            "经天纬地太无端，迈古超今亦轻触。",
            "靡羁束，何必云，素范还还，真规复复。",
            "栴檀叶落香风清，千里万里长相逐。"
        ],
        "title": "送知白禅者",
        "id": "0d39c835-d021-462c-9aa5-87ca289dfcd6"
    },
    {
        "author": "释重显",
        "paragraphs": [
            "黄梅散席三百载，续焰联芳事空在。",
            "宗兮派分生异端，花兮叶兮太烦碎。",
            "韶阳间出多慷慨，权要雄雄曾绝待。",
            "曲木据位知几何，利刀翦却令人爱。",
            "近还有个披老衲，楚甸横身风飒飒。",
            "鐡作一寻非等闲，壁立千仞须摧蹋。",
            "报君知，江南江北徒累累。",
            "鳌转海运兮纤鳞片甲，雷奔电驱兮寸毫尺牦。",
            "斯言勿谓存规矩，平不留兮险非取。",
            "周行独立如便休，谁振宏纲照千古。"
        ],
        "title": "送胜因长老",
        "id": "b04c7226-d39e-44fa-96ee-e684728a44f4"
    },
    {
        "author": "释重显",
        "paragraphs": [
            "春雨如膏，春云如鹤。",
            "忽此忽彼，乍休乍作。",
            "枯荄离离，维风太迟。",
            "幽石片片，辽空亦危。",
            "一花五叶兮不相似，独孤明兮还自知。",
            "还自知，历魏游梁徒尔为。"
        ],
        "title": "送重郜禅者",
        "id": "c7ba191e-b770-4146-935c-1926c5bcc9a9"
    },
    {
        "author": "释重显",
        "paragraphs": [
            "白云无羁，泠淡清奇。",
            "雪格未可，鹤态还卑。",
            "垂天沃日兮似结不结，为雨从龙兮後期必期。",
            "噫，悠悠忽尔春风吹，南北东西唯我知，谁知菡萏峰前布影时。"
        ],
        "title": "送僧归灵隐",
        "id": "413aeeb2-cb33-48ef-bca0-f4c70f6354ec"
    },
    {
        "author": "释重显",
        "paragraphs": [
            "万卉流芳，不知春力。",
            "岩畔涧下，蹙红皱碧。",
            "乘兴复谁同，孤踪远雠敌。",
            "君不见五百圣者导雄机，灵峰晦育深无极。",
            "寒山老，寒山老，随沈迹，迢迢此去须寻觅。",
            "花落花开独望时，记取白云抱幽石。"
        ],
        "title": "送僧之石梁",
        "id": "ab624a24-a96f-4180-ab4c-5e0dd63fb0db"
    },
    {
        "author": "释重显",
        "paragraphs": [
            "深岩寂寂披兰芷，碧雾红霞映流水。",
            "空生别我期未期，绝域殊方拟轻拟。",
            "堪笑归岭南，奔驰何鄙彼。",
            "危急乱抛下，尽云提不起。",
            "伊予本自不将来，相送奚凭挂唇齿。",
            "旻禅客，旻禅客，师子子，应须落落存终始。",
            "君不见古人有言兮，扑碎骊龙明月珠。",
            "大丈夫到如此，行行不用频弹指。"
        ],
        "title": "送师旻禅者",
        "id": "d1281ba5-d19e-4776-ae7b-42f34cdcdbd1"
    },
    {
        "author": "释重显",
        "paragraphs": [
            "八纮云静明寥泬，夜永松堂对寒月。",
            "凋残片叶坠虚庭，泠寂何人立深雪。",
            "因忆钱唐郜禅者，十载岩栖曾未下。",
            "分飞谁谓绝相同，远念冥冥欲奚写。",
            "忽闻赴请之仙都，声光蔼蔼登清途。",
            "孰云天骥骤方外，自笑大鹏离海隅。",
            "干坤窄，干坤窄，湛卢潜射斗牛白。",
            "茫茫无限未归人，到必为时除点额。"
        ],
        "title": "寄白云长老",
        "id": "06085629-ded5-4feb-a3d1-e31891605dd0"
    },
    {
        "author": "释重显",
        "paragraphs": [
            "云萝杳杳藏岩曲，碧叠清飞冷相促。",
            "瘦藤轻衲休便休，短焰残芳续何续。",
            "禅家本自冥羁绊，洲渚园林曾不惮。",
            "十影神驹立海涯，五色祥麟步天岸。",
            "君看取，君看取，匝地茫茫有谁举。",
            "瓴甋频磨如未回，为吾深忆卢公语。"
        ],
        "title": "送智迁首座",
        "id": "ce9dbc77-e466-47c3-9dcb-e1e346ed88b2"
    },
    {
        "author": "释重显",
        "paragraphs": [
            "名之基，实之蒂，深兮固兮宛相继。",
            "古之名也在希声，今之实也同浮瞖。",
            "子州善卷之流也，尧驱舜驰让无暇。",
            "归兮归兮归不归，到头未出冥冥者。",
            "吾徒孰谓标奇绝，动静凭君试甄别。",
            "叶零零兮秋暮半凋，花片片兮春暖齐发。",
            "暹禅老，暹禅老，意曾高。",
            "旷排沽待，忽致讥褒。",
            "天人列请兮屡轻笑，祖佛位卑兮还拟逃。",
            "我恐逃之逃不得，大方无外皆充塞。",
            "茫茫扰扰知何极，八面香风惹衣裓。"
        ],
        "title": "送善暹首座",
        "id": "8711f868-39e5-4dfc-914c-82445b79594d"
    },
    {
        "author": "释重显",
        "paragraphs": [
            "吴山碧，楚江碧，吴楚悠悠兴何极。",
            "一寻寒木自为邻，三事秋云更谁识。",
            "干坤不是无知已，玉石休云辨真伪。",
            "待时沽誉漫沦生，晦迹韬光亦何意。",
            "春风急，春风急，八骏奔驰追不及。",
            "南北东西把定时，为君直上孤峰立。"
        ],
        "title": "送僧",
        "id": "d99e9ddd-6602-4937-9a19-e12c7870df4f"
    },
    {
        "author": "释重显",
        "paragraphs": [
            "厇诉金毛师子子，栴檀林下青莎里。",
            "置也置也威自全，一出六出眉剔起。",
            "非拟拟，知几几，星流不问三千里。",
            "天外风清哮吼时，为君吸尽西江水。"
        ],
        "tags": [
            "长江"
        ],
        "title": "颂药山师子话送僧",
        "id": "0e91d840-9cea-45e0-b1ec-da43b8f6e933"
    },
    {
        "author": "释重显",
        "paragraphs": [
            "岩窦宵寒拥山帔，月高古木霜禽睡。",
            "西庵禅者来扣门，别我凌晨下层翠。",
            "欲留不可留，写意不及意。",
            "屈眴迢迢安足云，花偈联联太容易。",
            "君不见刘阳叟，绝希冀，送人只道无他事。",
            "行行会有知音知，何必清风动天地。"
        ],
        "title": "送秀大师",
        "id": "2d6cd36b-5f50-43e2-b5d4-601035c7264b"
    },
    {
        "author": "释重显",
        "paragraphs": [
            "海山孤僻非蓬岛，雾泠云深松桂老。",
            "有客凝冬何太高，巨野宵征苦相讨。",
            "岩房杳杳凌寒空，冰霜落落分谭丛。",
            "谁云百城沉古月，自笑八面生清风。",
            "俄然别我还归去，惠理之徒望回驭。",
            "重重无尽楼阁门，到必为时略轻据。"
        ],
        "title": "送广华严归鹫峰",
        "id": "77cd8e9a-a626-4d64-a913-359e9f16bb77"
    },
    {
        "author": "释重显",
        "paragraphs": [
            "衲卷残云，风高绝邻。",
            "倚天照雪，堪抗要津。",
            "八纮极目兮春山若黛，九野纵步兮汀草如茵。",
            "三十四老未轻识，澟然方外奚相亲。"
        ],
        "title": "送远尘禅者",
        "id": "f1666101-94e4-4ee1-87d7-d91376880fba"
    },
    {
        "author": "释重显",
        "paragraphs": [
            "霜叶凋残，岩风凛寒。",
            "彼之禅老，忽下崇峦。",
            "衲有云兮曾卷未卷，琴无弦兮解弹不弹。",
            "迢迢既行，宜听斯语。",
            "明暗路岐，生死洲渚。",
            "而今而後知不知，頺纲委地凭谁举。"
        ],
        "title": "送德隆山主",
        "id": "e392c3e1-e6b6-47c3-8e0f-b0d47016a1dc"
    },
    {
        "author": "释重显",
        "paragraphs": [
            "春色依依，袭尔原草。",
            "春风浩浩，拂我窗牖。",
            "念此分飞，赠无琼玖。",
            "片片乱飘岩上梅，条条纵舞溪边柳。",
            "澄禅澄禅听斯言，古也今也行路难。",
            "知之者石火星流未急，不知者龙骥步骤曾寛。",
            "看看，孰云平地起波澜。"
        ],
        "title": "送澄禅者",
        "id": "0cfdcb09-260a-4018-9e0a-2fb807b4dad2"
    },
    {
        "author": "释重显",
        "paragraphs": [
            "少林风规，何太萧洒。",
            "笼古罩今，睥真睨假。",
            "谁云发机射虎，自笑品类观马。",
            "剑客茫茫不要呈，甑人往往须擒下。",
            "俦禅俦禫，峥嵘象驾。"
        ],
        "title": "送惠俦禅者",
        "id": "8dac617f-27af-4ce8-b9b2-a8dfac1b87fb"
    },
    {
        "author": "释重显",
        "paragraphs": [
            "正法眼，绝尘沙。",
            "二三四七，水月空花。",
            "千灯续焰曾间，五叶分披未葩。",
            "君不见卷席百丈，掩耳丹霞。",
            "龙行虎步争孤立，尽同云雨去无涯。",
            "文禅文禅，腾焕吾家。"
        ],
        "title": "送惠文禅者",
        "id": "bb15d719-4b8c-48bd-8bcb-ba3046476fa8"
    },
    {
        "author": "释重显",
        "paragraphs": [
            "曹溪流，非止水。",
            "一点忽来，千波自起。",
            "直须钓鳌钓鲸，莫问得皮得髓。",
            "君不见石头有言兮，圣不慕他，灵不在己。",
            "成禅成禅，谁家之子。"
        ],
        "title": "送道成禅者",
        "id": "e8bb611c-82b6-440b-9ed0-1315e18aba1e"
    },
    {
        "author": "释重显",
        "paragraphs": [
            "我年老大，心力衰微。",
            "赠别无语，冥同振飞。",
            "因思古之送人有言，吾不知其殊途同归。",
            "独爱新丰，曲腾清辉。",
            "寸草不生千万里，出门春色共依依。"
        ],
        "title": "送清演禅者",
        "id": "58801ac7-002f-4f76-a9b1-eb6b23ae0476"
    },
    {
        "author": "释重显",
        "paragraphs": [
            "宝非宝，日杲杲。",
            "上上机，无处讨。",
            "赤水求来何太狂，荆山觅得苦相恼。",
            "不恼不狂排夜光，险恶道中为津梁。"
        ],
        "title": "送继宝禅者",
        "id": "f19cca9c-74ee-47d3-8913-1683b3f1019d"
    },
    {
        "author": "释重显",
        "paragraphs": [
            "道之冥机，一何相守。",
            "汝竞光阴，我亲蒲柳。",
            "毋厚弁之夺席，毋薄愚之诵箒。",
            "深思彼伐木丁丁之声，照古照今兮宜善求友。"
        ],
        "title": "送小师元楚",
        "id": "39d427b7-ecac-4205-9948-a074bc301edf"
    },
    {
        "author": "释重显",
        "paragraphs": [
            "春雨蒙蒙，春风𩖼𩖼。",
            "动兮静兮，匪待时出。",
            "云霞闲澹作性，金鐡冷落为骨。",
            "知我者谓我高蹈世表，不知我者谓我下视尘窟。",
            "道恣随方，情融羁锁。",
            "紫栗一寻，青山万朵。",
            "行行思古人之言，无可不可，南北东西但唯我。"
        ],
        "title": "送清杲禅者",
        "id": "a15bb3b3-d7f6-4a71-9d90-3def9de340ee"
    },
    {
        "author": "释重显",
        "paragraphs": [
            "黄金为骨松为姿，道高曾鄙天人师。",
            "有言遗我千古奇，无人知，石虎吞却木羊儿。"
        ],
        "title": "酬行奯长老",
        "id": "2f39bc0a-65f8-4711-8090-b7c26f5a23d2"
    },
    {
        "author": "释重显",
        "paragraphs": [
            "谁当机，举不赚，亦还稀。",
            "摧残峭峻，销烁玄微。",
            "重关曾巨辟，作者未同归。",
            "玉兔乍圆乍缺，金乌似飞不飞。",
            "卢老不知何处去，白云流水共依依。"
        ],
        "title": "至人不器",
        "id": "bf24769f-318c-4878-9d52-62914ebbe769"
    },
    {
        "author": "释重显",
        "paragraphs": [
            "石本落落，玉自碌碌。",
            "古之今之，一何𧬊速。",
            "师子不咬麒麟，猛虎不食伏肉。",
            "君不见洞庭孤岛烟浪深，木马追风有人识。"
        ],
        "tags": [
            "洞庭湖"
        ],
        "title": "因事示众",
        "id": "70985f8f-495b-4e20-8d0f-6f5dd5334398"
    },
    {
        "author": "释重显",
        "paragraphs": [
            "极目生晚照，溪云偶成朵。",
            "大朴曾未分，青山自唯我。"
        ],
        "title": "日暮游东涧  其一",
        "id": "a9fa8bb9-8cd5-4526-b061-092bad60d06c"
    },
    {
        "author": "释重显",
        "paragraphs": [
            "极目生晚照，远树笼微阴。",
            "谁知清浅流，别有沧海深。"
        ],
        "title": "日暮游东涧  其二",
        "id": "6b4c9298-f20a-4f82-8702-67a1f006964b"
    },
    {
        "author": "释重显",
        "paragraphs": [
            "极目生晚照，幽情眷兰芷。",
            "白苹叶里风，不在秋江起。"
        ],
        "title": "日暮游东涧  其三",
        "id": "31a18836-28ff-4666-b743-4d665d175cd5"
    },
    {
        "author": "释重显",
        "paragraphs": [
            "极目生晚照，步影何迟迟。",
            "归禽古木中，相对频相窥。"
        ],
        "title": "日暮游东涧  其四",
        "id": "67a5f966-4a56-4d6f-9c29-81a5316c0ba7"
    },
    {
        "author": "释重显",
        "paragraphs": [
            "极目生晚照，蓬莱匪仙境。",
            "钓得十二鳌，重来谢孤影。"
        ],
        "title": "日暮游东涧  其五",
        "id": "53950f2b-7f50-4028-ba4d-7a82b0c3714f"
    },
    {
        "author": "释重显",
        "paragraphs": [
            "一住翠峰顶，两见溪草绿。",
            "不知朝市间，几番生荣辱。",
            "萧条岩上云，冷淡水边竹。",
            "报谁归去来，向此空踟躅。"
        ],
        "title": "思归引  其一",
        "id": "10ce1382-e72f-4c67-921b-ce8b247b07d9"
    },
    {
        "author": "释重显",
        "paragraphs": [
            "常忆在庐山，随时寄瓶锡。",
            "五百与一千，聚头同遣日。",
            "猿攀影未回，鹤望情还失。",
            "教他王老师，痴钝无处觅。"
        ],
        "tags": [
            "庐山"
        ],
        "title": "思归引  其二",
        "id": "13af8803-41b9-484c-8b11-40fa9c681858"
    },
    {
        "author": "释重显",
        "paragraphs": [
            "时雨洒如膏，万卉皆滋益。",
            "枯根甘自休，也似春无力。",
            "耕夫晓尚眠，蚕妇夜多息。",
            "从兹家业荒，共落风尘迹。"
        ],
        "title": "思归引  其三",
        "id": "57aaea2c-69b1-47e0-9c75-007a48be7ee3"
    },
    {
        "author": "释重显",
        "paragraphs": [
            "金阙路曾遥，行行直开泰。",
            "石房云未闲，杳杳若相待。",
            "高踪逾履冰，何人不倾盖。",
            "早晚承帝恩，再卜林泉会。"
        ],
        "title": "送藴欢禅者西上",
        "id": "472eb3d9-ac99-4ac2-889f-a0a04b4c4655"
    },
    {
        "author": "释重显",
        "paragraphs": [
            "春云情既高，片段飞虚碧。",
            "去留机未消，今古望还积。",
            "澄澄天影回，杳杳地形直。",
            "别夜共相思，谁栖此泉石。"
        ],
        "title": "送僧",
        "id": "700e7783-c323-4673-b3dc-8944b41ad43f"
    },
    {
        "author": "释重显",
        "paragraphs": [
            "夏云多奇峰，干城冷相映。",
            "借问诸禅僧，那个堪凭定。",
            "干城高锁月，夏云欲为雨。",
            "若谓非全功，子细看规矩。"
        ],
        "title": "法尔不尔",
        "id": "a1bdb2a0-90a2-45c5-a828-c0619394175a"
    },
    {
        "author": "释重显",
        "paragraphs": [
            "空岩暖律回，极目望还普。",
            "数点方外云，几处人间雨。",
            "寥寥沧海月，依依少林祖。",
            "去必示劳生，清风立千古。"
        ],
        "title": "送诸方化主",
        "id": "2719d129-6879-4088-a67d-f3c674ee8727"
    },
    {
        "author": "释重显",
        "paragraphs": [
            "雨从何来，风作何色。",
            "龙门万仞，曾留宿客。",
            "进退相将，谁遭点额。"
        ],
        "title": "刘禹端公问云居雨从何来东平问官人风作何色  其一",
        "id": "1eea670c-5423-42a1-9046-a0753fb3deb0"
    },
    {
        "author": "释重显",
        "paragraphs": [
            "风作何色，雨从何来。",
            "不用弹指，楼阁门开。",
            "波波棱棱，南方未回。"
        ],
        "title": "刘禹端公问云居雨从何来东平问官人风作何色  其二",
        "id": "3b43deb6-840d-4848-89fe-ef25f2a37084"
    },
    {
        "author": "释重显",
        "paragraphs": [
            "松风清未休，水月淡相对。",
            "去来非等闲，必许孤云会。"
        ],
        "title": "送僧",
        "id": "b21813fa-e45a-42f9-9ca8-110a4f3b4af1"
    },
    {
        "author": "释重显",
        "paragraphs": [
            "三三九九八十一，一一观风随召出。",
            "千古有谁同共知，一毛师子众毛毕。"
        ],
        "title": "颂云门九九八十一  其一",
        "id": "2e17984a-2982-4ea9-aa0b-9915a4d94168"
    },
    {
        "author": "释重显",
        "paragraphs": [
            "九九八十一，大勋不竖赏。",
            "若谓无詨讹，金刚曾合掌。"
        ],
        "title": "颂云门九九八十一  其二",
        "id": "bd25b6ac-db57-4e71-a1bc-02f497919ffe"
    },
    {
        "author": "释重显",
        "paragraphs": [
            "空岩清夜坐，藓径积深雪。",
            "瞑目思古人，彻曙落残月。",
            "童敲石磬寒，猿挂枯枝折。",
            "杳杳无限情，分明向谁说。"
        ],
        "title": "乌龙和尚",
        "id": "8992575c-fb0a-42ca-835d-52c31d4349ef"
    },
    {
        "author": "释重显",
        "paragraphs": [
            "边雁影邪，寒蝉声速。",
            "乘时毳流，远别岩谷。",
            "林惊一叶兮微风触袖，水肃百川兮片月在目。",
            "因忆象骨老师曾送人，行行不谓抽金镞。"
        ],
        "title": "秋日送僧",
        "id": "c72c03ec-3d96-4826-8fcb-936f8a22966d"
    },
    {
        "author": "释重显",
        "paragraphs": [
            "晓天云静浓霜白，千峰万峰锁寒色。",
            "骊龙失珠知不知，无限平人遭点额。"
        ],
        "title": "早参示众",
        "id": "1ff6842e-b7bc-4dc2-b5ff-6f4edcc31e2a"
    },
    {
        "author": "释重显",
        "paragraphs": [
            "春风何萧萧，和雨复兼雪。",
            "坼花功未深，偃草势曾烈。",
            "毗城痴爱老，怯寒对清拙。",
            "襄岩影响士，难御同孤劣。",
            "鳌峰人不来，柴门亦休闭。",
            "松头栗鼠下，时把藤床囓。",
            "庭际霜禽归，屡啄雪钱缺。",
            "一旦春风息，暖日生林樾。",
            "幽径盘百上，拄筇行且歇。",
            "无弦兮莫弹，有语兮存舌。",
            "冷落流水声，古之若为说。",
            "凋残早梅树，今之若为别。",
            "俯仰身力轻，翻忆春风切。",
            "为吾吹却尘，欲革分岐辙。",
            "为吾吹却云，欲问辽空月。",
            "不知天地间，堪为谁交结。"
        ],
        "title": "春风辞寄武威石秘校",
        "id": "0478f535-1056-4c1d-afaf-a9a070bf1180"
    },
    {
        "author": "释重显",
        "paragraphs": [
            "大雄孤顶曾遐举，偏索诸方谁敢拒。",
            "乳窦峰前捋虎须，再得完全又归去。"
        ],
        "title": "送百丈专使",
        "id": "68226ee6-6d2b-4f9a-949b-76758e28d08b"
    },
    {
        "author": "释重显",
        "paragraphs": [
            "古策风高瓶浪阔，春云片段分清绝。",
            "金盆后夜孤顶寒，去去谁同落残月。"
        ],
        "title": "送清素禅者之金华",
        "id": "99e49ef9-0dc8-4b65-983b-50ba900278f3"
    },
    {
        "author": "释重显",
        "paragraphs": [
            "择木有灵禽，寒空寄羽翼。",
            "不止蓬莱山，冥冥去何极。"
        ],
        "title": "拟寒山送僧",
        "id": "4cdfc805-9e26-4a3b-9261-b667c340481e"
    },
    {
        "author": "释重显",
        "paragraphs": [
            "栴檀叶落雨初歇，天外风清亦何别。",
            "後夜莲城溪月寒，孤光谁共倚寥泬。"
        ],
        "title": "送如香大师",
        "id": "56d02a5b-0564-420e-8765-43396e5b854e"
    },
    {
        "author": "释重显",
        "paragraphs": [
            "石径通岩窦，引步藏欹侧。",
            "蓬莱人不来，扫尽苍苔色。"
        ],
        "title": "寄于秘丞  其一",
        "id": "1d9f5afd-b11f-4d5f-95ba-3d0041774441"
    },
    {
        "author": "释重显",
        "paragraphs": [
            "飞瀑千万层，五月状冰雪。",
            "将期云雾开，永夜对孤月。"
        ],
        "title": "寄于秘丞  其二",
        "id": "d61f723f-1a24-4c8d-9739-37032ec59453"
    },
    {
        "author": "释重显",
        "paragraphs": [
            "霜花一镊中，玉童摘未摘。",
            "斯言如不闻，千古动愁色。",
            "因忆商山吟，在乌如在白。"
        ],
        "title": "再成古诗",
        "id": "6ec3bc9e-5f1a-4aba-bf33-04a7d6a99d6e"
    },
    {
        "author": "释重显",
        "paragraphs": [
            "咄咄休强名，刍狗亦为累。",
            "寂寥金粟身，曾未求诸己。"
        ],
        "title": "答当生不生",
        "id": "2b02af34-a433-4d82-87fa-cad4a098f65b"
    },
    {
        "author": "释重显",
        "paragraphs": [
            "陜府鐡牛却知有，春秋几几成过咎。",
            "一身还作二如来，黑白不分辨香臭。"
        ],
        "title": "戏靠安岩呈双溪大师",
        "id": "bf0e377a-fd6a-465f-b35f-d88ebb2ad346"
    },
    {
        "author": "释重显",
        "paragraphs": [
            "天地不仁，万化蠢蠢。",
            "若谓非缘，竹何从笋。",
            "发兮髪兮，黑白是凖。"
        ],
        "title": "疏黑白无从",
        "id": "3bc01a8f-c5db-4b26-9138-dcf0ef9ec2fd"
    },
    {
        "author": "释重显",
        "paragraphs": [
            "雪水遶松槛，迟迟结清浅。",
            "病眼时懒开，幽情况难遣。",
            "故人久相别，飞文屡惭腼。",
            "仰谢十二峰，分照月如翦。"
        ],
        "title": "暮冬感怀寄瑞岩禅师",
        "id": "6ea0f69f-9a29-4790-9261-a21eb2fa42ed"
    },
    {
        "author": "释重显",
        "paragraphs": [
            "霜竹凝寒携九节，铜瓶浪锁千溪月。",
            "天上人间不自知，行行谁共分清绝。"
        ],
        "title": "送知久禅者",
        "id": "faed7614-b471-4bb4-b4b6-50f602dfa1e5"
    },
    {
        "author": "释重显",
        "paragraphs": [
            "岩桂风清香露滴，定起高秋映虚碧。",
            "断云不是归帝乡，飞落人间有谁识。"
        ],
        "title": "送庆颜禅者",
        "id": "ee2416ff-ce39-4144-9b92-efc54cfde119"
    },
    {
        "author": "释重显",
        "paragraphs": [
            "门外春将半，岩冰暖有声。",
            "玄沙曾未到，虚得偃溪名。"
        ],
        "title": "春日怀古  其一",
        "id": "b3c6aa7f-c41d-461a-afce-6b3c3e774bae"
    },
    {
        "author": "释重显",
        "paragraphs": [
            "门外春将半，青青野色分。",
            "桃花开欲尽，无处觅灵云。"
        ],
        "title": "春日怀古  其二",
        "id": "8ee2c949-7251-4452-a2a9-c497d7215e51"
    },
    {
        "author": "释重显",
        "paragraphs": [
            "门外春将半，羣芳斗盛时。",
            "邻家有庭柏，诸祖共相知。"
        ],
        "title": "春日怀古  其三",
        "id": "4e8ed404-ac74-45a0-beeb-2eced77d13f5"
    },
    {
        "author": "释重显",
        "paragraphs": [
            "门外春将半，幽禽语共新。",
            "宝陀岩上客，应笑未归人。"
        ],
        "title": "春日怀古  其四",
        "id": "813eed78-0003-4a37-8987-927bb4188079"
    },
    {
        "author": "释重显",
        "paragraphs": [
            "胜游生末迹，杳自狎时羣。",
            "卷衲消寒木，扬帆寄断云。",
            "曙瓶花外汲，午磬浪边闻。",
            "别後石城月，依依远共分。"
        ],
        "title": "送僧之金陵",
        "id": "59a16122-12ad-4a97-b154-40b5f5c0d4f6"
    },
    {
        "author": "释重显",
        "paragraphs": [
            "知方流古意，云树别诸邻。",
            "月不澄微水，山应立是尘。",
            "静空孤鹗远，高柳一蝉新。",
            "欲究劳生问，归思莫厌频。"
        ],
        "title": "送僧",
        "id": "bc7178c1-cab8-4ee3-a928-9df6d526f13c"
    },
    {
        "author": "释重显",
        "paragraphs": [
            "不见古君子，因循又隔秋。",
            "浮生多自掷，好事更谁留。",
            "碧巘高沉月，寒云静锁楼。",
            "宗雷何处是，白鸟下汀洲。"
        ],
        "title": "千里不来",
        "id": "452b8786-1cf5-48ca-9d87-c23b98a54007"
    },
    {
        "author": "释重显",
        "paragraphs": [
            "海国浮轻檝，悠悠兴未阑。",
            "草随春岸绿，风倚夜涛寒。",
            "沙鹭宜相狎，霜蟾望更寛。",
            "河声西听日，谁得共云端。"
        ],
        "title": "僧归霅上",
        "id": "bf5735d8-756b-4f05-b778-6a0463c72e52"
    },
    {
        "author": "释重显",
        "paragraphs": [
            "乘兴携多士，迟迟傍水濆。",
            "春山不在目，啼鸟共谁闻。",
            "片石寒笼藓，残花冷衬云。",
            "只应融老辈，庵际境犹分。"
        ],
        "title": "春晴野步",
        "id": "2441039d-976e-4412-9c97-044c4a12e0ed"
    },
    {
        "author": "释重显",
        "paragraphs": [
            "五六皆名出，飘花独见稀。",
            "若教同一色，还似负羣机。",
            "玉马犹空说，铜驼转更非。",
            "争如千万里，相对共依依。"
        ],
        "title": "赋瑞雪送穆大师",
        "id": "aa2bf01b-8718-4686-8434-c6a3576766ac"
    },
    {
        "author": "释重显",
        "paragraphs": [
            "荷策来寻我，泛舟思旧山。",
            "不知何处月，相照在深湾。",
            "风助秋涛急，云兼野树闲。",
            "到时如请益，先忆赵州关。"
        ],
        "title": "送鐡佛专使",
        "id": "2b0f4608-2b12-4d46-a689-f30edf190e2c"
    },
    {
        "author": "释重显",
        "paragraphs": [
            "大禹不知凿，来源亦自成。",
            "色应邻众白，声合让孤清。",
            "远势曾吞海，飞流未喷鲸。",
            "灵槎如可泛，天派问归程。"
        ],
        "title": "同于秘丞赋瀑泉",
        "id": "f56dfdd8-2b8c-4471-8723-56db7ccad3f3"
    },
    {
        "author": "释重显",
        "paragraphs": [
            "荷策下丹嶂，纷纷雪正飞。",
            "浮生谁未到，旧国自重归。",
            "云背猿声断，天遥鹗影微。",
            "莲城古风月，又得振清机。"
        ],
        "title": "送简能禅者归仙都",
        "id": "28e43611-5f5a-4349-8e43-525cbfe42ce9"
    },
    {
        "author": "释重显",
        "paragraphs": [
            "雪霁莲峰顶，孤禅起石床。",
            "向时机自绝，异域路空长。",
            "啼狖冲寒影，归鸿见断行。",
            "後期无定迹，烟水共茫茫。"
        ],
        "title": "天竺送僧",
        "id": "c498178c-f98e-4943-bb86-8f1174671645"
    },
    {
        "author": "释重显",
        "paragraphs": [
            "重林冥坐久，引望复迟迟。",
            "烦暑未消日，凉风来几时。",
            "天云飞积火，岩溜散垂丝。",
            "欲拟相寻去，浮生已共知。"
        ],
        "title": "寄石秘校",
        "id": "ab50af43-9a79-40ee-af8d-c88bed39fbd0"
    },
    {
        "author": "释重显",
        "paragraphs": [
            "客从远方来，遗我径寸璧。",
            "中有四个字，字字无人识。",
            "清涵鲸海寛，冷射蟾轮窄。",
            "今朝呈似看，请道末後句。"
        ],
        "title": "因事示众",
        "id": "a50a1e44-bde9-463b-81b8-6f343da63361"
    },
    {
        "author": "释重显",
        "paragraphs": [
            "觌面相见，不在多端。",
            "龙蛇易辨，衲子难瞒。",
            "金槌影动，宝剑光寒。",
            "直下来也，急着眼看。"
        ],
        "title": "静而善应  其一",
        "id": "3eabd745-69ed-4edd-aee1-36decf400c0c"
    },
    {
        "author": "释重显",
        "paragraphs": [
            "对扬殊特本同参，谁自辽空强指南。",
            "今古不存师弟子，一轮秋月印寒潭。"
        ],
        "title": "静而善应  其二",
        "id": "e260982c-4559-45d4-bcdc-3f1933ffa550"
    },
    {
        "author": "释重显",
        "paragraphs": [
            "麟龙不为瑞，草木生光辉。",
            "三尺一丈六，且同携手归。",
            "惭尔惩世师，巍巍何巍巍。"
        ],
        "title": "自诲",
        "id": "f67b7a66-2c21-4bff-a950-49d5d5054e4c"
    },
    {
        "author": "释重显",
        "paragraphs": [
            "印空印水印泥，炳然字义还迷。",
            "黄头大士不识，敢问谁得亲提。"
        ],
        "title": "宗门三印  其一",
        "id": "eb8ee956-024a-4f41-a5aa-5846fc461e90"
    },
    {
        "author": "释重显",
        "paragraphs": [
            "印泥印空印水，匝地寒涛竞起。",
            "其中无限麟龙，几处争求出嘴。"
        ],
        "title": "宗门三印  其二",
        "id": "e97b4dc8-822e-4d76-93b3-d8d1924eed1f"
    },
    {
        "author": "释重显",
        "paragraphs": [
            "印水印泥印空，衲子不辨西东。",
            "拨开向上一窍，千圣齐立下风。"
        ],
        "title": "宗门三印  其三",
        "id": "d0c9ffd8-2151-41f5-b7b8-e20495bbacc3"
    },
    {
        "author": "释重显",
        "paragraphs": [
            "劫火曾洞然，木人泪先落。",
            "可怜傅大士，处处失楼阁。"
        ],
        "title": "革辙二门  其一",
        "id": "d9057e3a-40b3-4e73-8750-b2587f808627"
    },
    {
        "author": "释重显",
        "paragraphs": [
            "德云闲古锥，几下妙峰顶。",
            "唤他痴圣人，担雪共填井。"
        ],
        "title": "革辙二门  其二",
        "id": "ae5db0d7-3b4b-4ace-9fe2-407001aae23f"
    },
    {
        "author": "释重显",
        "paragraphs": [
            "祖佛未生前，已震涂毒鼓。",
            "如今谁乐闻，请试分回互。"
        ],
        "title": "革辙二门  其三",
        "id": "93cf27ae-166a-4a89-a685-071b1f60a3f0"
    },
    {
        "author": "释重显",
        "paragraphs": [
            "宛转复宛转，真金休百炼。",
            "丧却毗耶离，无人解看箭。"
        ],
        "title": "革辙二门  其四",
        "id": "e1c37e08-fea8-4b13-99fa-4b919e99394c"
    },
    {
        "author": "释重显",
        "paragraphs": [
            "翠羽立高枝，危巢对落辉。",
            "碧潭千万丈，直下取鱼归。"
        ],
        "title": "拟弋者慕",
        "id": "70da1ceb-c161-459b-9dd0-2ff6d75cbb3b"
    },
    {
        "author": "释重显",
        "paragraphs": [
            "潦倒云门泛鐡舷，江南江北竞头看。",
            "可怜无限垂钩者，随例茫茫失钓竿。"
        ],
        "title": "透法身句  其一",
        "id": "b231b660-f558-4cc9-bfc3-3a1cf6ed405b"
    },
    {
        "author": "释重显",
        "paragraphs": [
            "一叶飘空便见秋，法身须透闹啾啾。",
            "明年更有新条在，恼乱春风卒未休。"
        ],
        "title": "透法身句  其二",
        "id": "dfa8ec91-cc72-4933-a64f-489ec32fa0ca"
    },
    {
        "author": "释重显",
        "paragraphs": [
            "六合茫茫竞不知，灵山经夏是便宜。",
            "虚堂夜静无余事，留得禅僧立片时。"
        ],
        "title": "灵隐小参",
        "id": "454d450b-cabc-4955-ad60-7f00d83b566f"
    },
    {
        "author": "释重显",
        "paragraphs": [
            "清光欹月不相饶，堆积虚庭卒未消。",
            "为瑞为祥也难得，不知谁解立齐腰。"
        ],
        "title": "因雪示众",
        "id": "c6ac5c62-1d42-4309-bf83-3ce073d7ca47"
    },
    {
        "author": "释重显",
        "paragraphs": [
            "把断重津过者艰，擎扠须信髑髅干。",
            "藿山到後知端的，同死同生未足观。"
        ],
        "title": "秘魔岩",
        "id": "926a83ae-c97c-40b5-a1bc-ca3928f230b3"
    },
    {
        "author": "释重显",
        "paragraphs": [
            "竿木随身老作家，逢场作戏更难加。",
            "谩人谩我无人会，水长船高眼里沙。"
        ],
        "title": "保福四谩人",
        "id": "a7afc9ef-5f90-4029-a816-cbc92f2baae8"
    },
    {
        "author": "释重显",
        "paragraphs": [
            "本无迷悟数如麻，独许灵云是作家。",
            "借问偏参诸祖客，不知何处见桃花。"
        ],
        "title": "灵云和尚",
        "id": "7706a8c7-27f2-443b-9414-0d4d6d6ec9d1"
    },
    {
        "author": "释重显",
        "paragraphs": [
            "义列缘生笑未闻，孰呈布鼓向雷门。",
            "金刚鐡券诸方问，报道三千海岳昏。"
        ],
        "title": "僧问缘生义",
        "id": "222b9d54-443c-499b-8b02-74558e953e20"
    },
    {
        "author": "释重显",
        "paragraphs": [
            "玉转珠回祖佛言，精通犹是污心田。",
            "老卢只解长春米，何得黄梅万古传。"
        ],
        "title": "名实无当",
        "id": "39ee8504-4e23-468f-92bb-8c9d2666769f"
    },
    {
        "author": "释重显",
        "paragraphs": [
            "霏霏梅雨洒危层，五月山房冷似冰。",
            "莫谓干坤乖大信，未明心地是炎蒸。"
        ],
        "title": "迷悟相返",
        "id": "50e1943f-337a-4731-9dff-b5b253917164"
    },
    {
        "author": "释重显",
        "paragraphs": [
            "雨过云凝晓半开，数峰如画碧崔嵬。",
            "空生不解岩中坐，惹得天花动地来。"
        ],
        "title": "道贵如愚",
        "id": "969deef8-af7c-4268-996c-b8d00cc60a40"
    },
    {
        "author": "释重显",
        "paragraphs": [
            "牛头峰顶锁重云，独坐寥寥寄此身。",
            "百鸟不来春又过，不知谁是到庵人。"
        ],
        "title": "大功不宰",
        "id": "411df2f0-9dd9-4296-bfa0-5fee499ac297"
    },
    {
        "author": "释重显",
        "paragraphs": [
            "图画当年爱洞庭，波心七十二峰青。",
            "如今高卧思前事，添得卢公倚石屏。"
        ],
        "tags": [
            "洞庭湖"
        ],
        "title": "晦迹自贻",
        "id": "250c6cfd-17bd-4e51-a07a-255074bfa56d"
    },
    {
        "author": "释重显",
        "paragraphs": [
            "踞地盘空势未休，爪牙何必竞时流。",
            "天教生在千峰上，不得云擎也出头。"
        ],
        "title": "五老师子",
        "id": "efdda534-0773-4f19-bf3e-610bf239d5c6"
    },
    {
        "author": "释重显",
        "paragraphs": [
            "居士门高谒未期，闲隈岩石且相宜。",
            "太湖三万六千顷，月在清波说向谁。"
        ],
        "tags": [
            "太湖"
        ],
        "title": "与时寡合",
        "id": "c3b64e97-67a9-4f2c-8ada-0a4e8a15e9c8"
    },
    {
        "author": "释重显",
        "paragraphs": [
            "休向千峰过好时，白云高卧趣还卑。",
            "涂中无限未归客，不待相依更待谁。"
        ],
        "title": "宜谦山主赴鄞城命",
        "id": "c0083d56-95d2-4a46-bee9-c59ee336094d"
    },
    {
        "author": "释重显",
        "paragraphs": [
            "七百甲子老禅和，安贴家邦苦是他。",
            "人问西来指庭柏，却令天下动干戈。"
        ],
        "title": "庭前柏树子  其一",
        "id": "3651013c-5240-47fe-b101-eb2e242b5a63"
    },
    {
        "author": "释重显",
        "paragraphs": [
            "千圣灵机不易亲，龙生龙子莫因循。",
            "赵州夺得连城璧，秦主相如总丧身。"
        ],
        "title": "庭前柏树子  其二",
        "id": "197bc9e2-e16b-481c-8721-4a265f1296ef"
    },
    {
        "author": "释重显",
        "paragraphs": [
            "太古清音发指端，月当松顶夜堂寒。",
            "悲风流水多呜咽，不听希声不用弹。"
        ],
        "title": "赠琴僧",
        "id": "1529aab8-488f-4a11-a56f-8e8d8280d7d4"
    },
    {
        "author": "释重显",
        "paragraphs": [
            "帆挂澄江雨霁时，绿铺春岸草离离。",
            "定干坤句轻相送，逢着知音举向伊。"
        ],
        "title": "送僧",
        "id": "8fb6ed50-2eb5-41ca-90df-e4ed9e76bc72"
    },
    {
        "author": "释重显",
        "paragraphs": [
            "孤云徒自类行踪，高指金华思不穷。",
            "日暮轻帆映秋色，沙禽啼断一江风。"
        ],
        "title": "送僧之婺城  其一",
        "id": "e9e1a13b-37e3-4bce-9670-2144ad6476c1"
    },
    {
        "author": "释重显",
        "paragraphs": [
            "婺溪烟景称生涯，轻泛兰舟意未賖。",
            "八咏清风好相继，碧云流水是诗家。"
        ],
        "title": "送僧之婺城  其二",
        "id": "f0028b7a-293f-4b45-a673-02fa216d0f50"
    },
    {
        "author": "释重显",
        "paragraphs": [
            "太白峰前旧隐基，杉松寒翠滴无时。",
            "经年抛却又归去，再听岩猿祇自知。"
        ],
        "title": "送文用庵主归旧隐",
        "id": "5f293182-9cd2-430d-9400-61a3acf044f6"
    },
    {
        "author": "释重显",
        "paragraphs": [
            "选佛选官应在我，难兄难弟不唯他。",
            "汀花岸草芳菲日，远远清风争奈何。"
        ],
        "title": "送显冲禅者之霅上觐兄着作",
        "id": "0bfc11ec-3155-433d-864a-2a77e7805894"
    },
    {
        "author": "释重显",
        "paragraphs": [
            "春风吹断海山云，别夜寥寥绝四邻。",
            "月在石桥更无月，不知谁是月边人。"
        ],
        "title": "送宝月禅者之天台",
        "id": "b2abda14-d16a-41e1-b6c1-d58585015202"
    },
    {
        "author": "释重显",
        "paragraphs": [
            "本是钓鱼船上客，偶除须髪着袈裟。",
            "祖佛位中留不得，夜来依旧宿芦花。"
        ],
        "title": "玄沙和尚",
        "id": "c21d1e05-62d5-4a9e-93c2-13907269e646"
    },
    {
        "author": "释重显",
        "paragraphs": [
            "拾翠寻芳烈夜灯，芦芽穿膝笑无能。",
            "飞泉泠淡与谁听，空落断崖千万层。"
        ],
        "title": "偶作",
        "id": "d6be4b81-051e-4e9c-b90d-e9d4bff965c6"
    },
    {
        "author": "释重显",
        "paragraphs": [
            "路岐长草带青青，云片相兼野思生。",
            "多谢春风莫吹散，等闲为盖赠君行。"
        ],
        "title": "送僧",
        "id": "35489725-1e33-4ad2-929a-22b837d93ca5"
    },
    {
        "author": "释重显",
        "paragraphs": [
            "莎萝雨滴苍苔痕，前峰後峰啼断猿。",
            "携筇别我下层翠，何处静敲仁者门。"
        ],
        "title": "送纯禅者",
        "id": "0ca85826-5580-43ca-8dab-5595a9740799"
    },
    {
        "author": "释重显",
        "paragraphs": [
            "古松吟遶石磷磷，汤惠休辞岂易闻。",
            "红叶写成藏不得，暮风吹断碧溪云。"
        ],
        "title": "和颃书记见寄",
        "id": "9e769381-7c97-4144-b4d2-00c0e5a3f107"
    },
    {
        "author": "释重显",
        "paragraphs": [
            "飞泉列岫压穷野，冷碧寒青光斗射。",
            "片云片石何太高，为谁留在长松下。"
        ],
        "title": "送允诚禅者",
        "id": "a12e9c3f-5431-4078-ab49-cc19e947b6cd"
    },
    {
        "author": "释重显",
        "paragraphs": [
            "古藤枝，寒索索。",
            "方倚靠，又拈却。",
            "海阔天遥非等闲，风前曾共孤云约。"
        ],
        "title": "送僧",
        "id": "8cf6d2e8-001a-4c99-9775-10ec7a78fb25"
    },
    {
        "author": "释重显",
        "paragraphs": [
            "瘦藤春云深，天涯去无侣。",
            "时笑野泉声，似共流莺语。",
            "落落风规今古情，相逢会有知音举。"
        ],
        "title": "送清禅者",
        "id": "6cf8672c-6454-443e-9772-9cb44c2c6555"
    },
    {
        "author": "释重显",
        "paragraphs": [
            "永夜潜思槁木身，蓬仙门馆渐经旬。",
            "虽干清政为高客，争奈白云无主人。",
            "岩泻瀑泉机未息，雨零寒叶梦犹频。",
            "此时贤宰容归去，古像焚檀祝有因。"
        ],
        "title": "辞于秘丞",
        "id": "25792afa-e8e6-4c23-a5c1-91275f0d0b6b"
    },
    {
        "author": "释重显",
        "paragraphs": [
            "凉飙新叶坠岩阴，禅起高秋别翠岑。",
            "孤月冷光清有兴，断云闲影合无心。",
            "瓶分吴浪情何极，钵化膺门道更深。",
            "好是却回旧房日，倚栏同看橘铺金。"
        ],
        "title": "送僧",
        "id": "e59e38fe-292d-4d25-8f9b-57e94ae34bbf"
    },
    {
        "author": "释重显",
        "paragraphs": [
            "平旦寅，朕兆之前已丧真。",
            "老胡鹤树惭开口，犹举双趺诳後人。"
        ],
        "title": "往复无间  其一",
        "id": "bb0f26bb-6f44-46a0-8f92-db6f9dc5173e"
    },
    {
        "author": "释重显",
        "paragraphs": [
            "日出卯，万国香花竞头走。",
            "邯郸学步笑傍观，岂知凶祸逐其後。"
        ],
        "title": "往复无间  其二",
        "id": "9320ffae-da2d-45de-b4bd-3bba5d85fee4"
    },
    {
        "author": "释重显",
        "paragraphs": [
            "食时辰，大向那堪列主宾。",
            "维摩香饭本非设，怪他鹙鹭独生瞋。"
        ],
        "title": "往复无间  其三",
        "id": "ece1c18c-0068-4caf-8d7e-1c66afb9b64d"
    },
    {
        "author": "释重显",
        "paragraphs": [
            "禺中巳，荆棘园林徧大地。",
            "南北东西卒未休，金刚焰复从何起。"
        ],
        "title": "往复无间  其四",
        "id": "c0fa95fd-b5f5-4af2-a4fc-c8b37b9720d7"
    },
    {
        "author": "释重显",
        "paragraphs": [
            "日南午，寥廓腾辉示天鼓。",
            "鬰头蓝已定全身，何假周行夸七步。"
        ],
        "title": "往复无间  其五",
        "id": "c1e1b35b-6f2b-4a68-85ec-436c96231da2"
    },
    {
        "author": "释重显",
        "paragraphs": [
            "日昳未，碧眼胡来欺汉地。",
            "九年计较不能成，刚有痴人求断臂。"
        ],
        "title": "往复无间  其六",
        "id": "d9f0441a-fee5-4a7f-a4f7-7cf0630b67dd"
    },
    {
        "author": "释重显",
        "paragraphs": [
            "晡时申，急急逃生路上人。",
            "草鞋踏尽家乡远，顶罩烧钟一万斤。"
        ],
        "title": "往复无间  其七",
        "id": "39891646-0956-43f0-aa31-65e1e326f27d"
    },
    {
        "author": "释重显",
        "paragraphs": [
            "日入酉，室内覆盆且依旧。",
            "尘尘彼彼丈夫儿，井中之物同哮吼。"
        ],
        "title": "往复无间  其八",
        "id": "c54df911-d7c6-47a4-b8dd-3dc1c65b0214"
    },
    {
        "author": "释重显",
        "paragraphs": [
            "黄昏戌，寰中不碍平人出。",
            "瓦砾光生珠玉闲，将军岂用驱边卒。"
        ],
        "title": "往复无间  其九",
        "id": "72184539-201b-481b-bbe2-a36abc8efa9f"
    },
    {
        "author": "释重显",
        "paragraphs": [
            "人定亥，六合茫茫谁不在。",
            "长空有月自寻常，雾起云腾也奇怪。"
        ],
        "title": "往复无间  其一○",
        "id": "b9b396f3-fd47-4f14-861f-299b9fd1f426"
    },
    {
        "author": "释重显",
        "paragraphs": [
            "半夜子，樵唱渔歌声未已。",
            "雨花徒说问空生，高枕千门睡方美。"
        ],
        "title": "往复无间  其一一",
        "id": "56d14972-4e81-4e98-9357-8ffcca0cf97d"
    },
    {
        "author": "释重显",
        "paragraphs": [
            "鸡鸣丑，贵贱尊卑各相守。",
            "忙者忙兮闲者闻，古今休论自长久。"
        ],
        "title": "往复无间  其一二",
        "id": "b8cc51ac-5dfd-4d68-b6b4-7e98406a0735"
    },
    {
        "author": "释重显",
        "paragraphs": [
            "岩泉高锁黄金宅，衲卷秋云古标格。",
            "离歌谁赠欲行人，偏界同为一宿客。",
            "春色依依日杲杲，南北东西好看好。",
            "闹市拶笑娇尸迦，草头青点俱胝老。",
            "呵呵呵，人间天上不知他。",
            "粝竭节有顶门眼，归去清风拂薜萝。"
        ],
        "title": "送僧",
        "id": "a81fcc9f-4d1c-4e57-83b7-141c4168625b"
    },
    {
        "author": "释重显",
        "paragraphs": [
            "水月拈来作者殊，东西南北谩区区。",
            "也知金粟李居士，端坐重城笑老卢。",
            "咄。"
        ],
        "title": "寄李都尉",
        "id": "c7a361c2-8e77-427c-a8ca-332dd5e026cb"
    },
    {
        "author": "释重显",
        "paragraphs": [
            "山万重兮水万枝，堆青流碧冷便宜。",
            "筭来免得生遥恨，不在诗情在祖师。"
        ],
        "title": "寄池阳曾学士",
        "id": "2fdb38bc-65f4-431d-ab05-e88e572bdf11"
    },
    {
        "author": "释重显",
        "paragraphs": [
            "露冕民谣物物成，江山千里古风清。",
            "曹溪客是无机者，日在深云听颂声。"
        ],
        "title": "寄四明使君沈祠部  其一",
        "id": "eb7d493c-2d81-45c1-bc0c-0e2164bf439f"
    },
    {
        "author": "释重显",
        "paragraphs": [
            "苍苍德也亦如斯，政化全归副倚毗。",
            "十万人家写春色，不知谁解立生祠。"
        ],
        "title": "寄四明使君沈祠部  其二",
        "id": "682d5823-a41f-4b96-a741-fe04a59520fb"
    },
    {
        "author": "释重显",
        "paragraphs": [
            "千尺岩泉喷冷声，草堂云淡竹风清。",
            "蒲团时倚无他事，永日寥寥谢太平。"
        ],
        "title": "寄内侍太保  其一",
        "id": "fea5b67f-7932-4664-a10e-2d5a4f16bf59"
    },
    {
        "author": "释重显",
        "paragraphs": [
            "萝龛藓室狎猿猱，忽捧纶言挂紫袍。",
            "恩大不知何以报，五云天上望空劳。"
        ],
        "title": "寄内侍太保  其二",
        "id": "c7e8003e-dc9a-4f47-873b-8ac70db27183"
    },
    {
        "author": "释重显",
        "paragraphs": [
            "故国休言万里程，为官为释且分明。",
            "道存不必曾倾盖，俱有清风匝地生。"
        ],
        "title": "寄曹都护",
        "id": "2455656d-ecbc-4e86-9bb1-801cfcbc53a2"
    },
    {
        "author": "释重显",
        "paragraphs": [
            "虎角深藏不待时，全机曾许雪林知。",
            "如今百越拈来也，草偃风行是信旗。"
        ],
        "title": "送僧",
        "id": "833c8384-95c4-4c66-add7-9ab74cd52972"
    },
    {
        "author": "释重显",
        "paragraphs": [
            "千峰影里叶初凋，极望还将慰寂寥。",
            "也谓毫端不相隔，秋云秋水奈遥遥。"
        ],
        "title": "寄灵隐惠明禅师  其一",
        "id": "7a47a691-a34c-47fa-91cd-7287b237352c"
    },
    {
        "author": "释重显",
        "paragraphs": [
            "海峤生片云，有时忽如盖。",
            "不挂飞来峰，悠悠拟何待。"
        ],
        "title": "寄灵隐惠明禅师  其二",
        "id": "5f2296fc-769b-4258-8a0a-756d0c857bd7"
    },
    {
        "author": "释重显",
        "paragraphs": [
            "白苹汀是旧家乡，归兴兰舟泛渺茫。",
            "日暮沙禽啼欲断，不知谁在碧云房。"
        ],
        "title": "送益书记之霅水",
        "id": "748f8c90-27ff-49a4-ac3d-a0ed41dbc7f5"
    },
    {
        "author": "释重显",
        "paragraphs": [
            "甘蔗流苗应刹尘，觉场高发利生因。",
            "紫金莲捧千轮足，白玉毫飞万德身。",
            "孤立大方资定惠，等观含类舍怨亲。",
            "挨星相好中天主，匝地名闻出世人。",
            "螺髪右旋仙岛碧，月眉斜印海门新。",
            "鸾翔凤舞非殊品，象转龙蟠绝比伦。",
            "璎络聚中腾瑞色，花鬘影里夺芳春。",
            "慈仪恋望知何极，梵德言辞莫可陈。",
            "胸字杳分无量义，顶珠常照百由旬。",
            "双林孰谓归圆寂，坐断干坤日见真。"
        ],
        "title": "三宝赞 佛宝",
        "id": "a37383d0-5faa-4e6e-974a-f4673c17212b"
    },
    {
        "author": "释重显",
        "paragraphs": [
            "後得智生功德聚，大悲留演润禽鱼。",
            "贯花虽自科千品，标月还归理一如。",
            "过量劫应期广布，刹那心合未忘书。",
            "四衢道内抛红焰，五欲波中绽白蕖。",
            "排斥众魔登寿域，引携诸子下安车。",
            "义天星象荧荧也，辞海波澜浩浩欤。",
            "违背此恩难拯拔，遭逢末世岂踌躇。",
            "闻来半偈须相斆，惜去全身莫共居。",
            "飞辩恨曾亏激问，颐幽欣且免长嘘。",
            "生生顶奉辉心镜，廓照尘劳信有余。"
        ],
        "title": "三宝赞 法宝",
        "id": "0abe8fbe-f6fc-4600-ba25-ee14b1ab5478"
    },
    {
        "author": "释重显",
        "paragraphs": [
            "方袍圆顶义何宣，续焰千灯岂小缘。",
            "花雨座前犹滞相，虎驯庵畔尚稽诠。",
            "岩栖冢宿难依望，鹤貌云心迥洒然。",
            "宝杖夜鸣寒峤月，铜瓶秋潄碧潭烟。",
            "名标练若澄諠猾，迹念昏衢警睡眠。",
            "林下雅为方外客，人间堪作火中莲。",
            "情高不是超三际，道在非同入四禅。",
            "浮世勉谁知逝水，深峰甘自听飞泉。",
            "苾蒭草馥僧祇後，玳瑁盂传古佛先。",
            "珍重觉皇有真子，坤维高步列金田。"
        ],
        "title": "三宝赞 僧宝",
        "id": "34518734-d707-4e65-8f47-b7cd6256b966"
    },
    {
        "author": "释重显",
        "paragraphs": [
            "枕簟云作屏，必固黄金宅。",
            "轩窗月为昼，岂止虚生白。",
            "麟龙愧头角，鵰鹗惭羽翮。",
            "庶拟羣类心，在寛如在窄。"
        ],
        "title": "夏寄辩禅者山房",
        "id": "752c02d4-2d34-45ec-a5a0-9e0b8442361d"
    },
    {
        "author": "释重显",
        "paragraphs": [
            "文柄谁持合自持，忧民风槩乍清羸。",
            "禅林草药如为效，愿见皇家急诏时。"
        ],
        "title": "和钱太博见寄觅山药  其一",
        "id": "6cb7ab02-d6a9-4c7a-aa72-5dbce5336632"
    },
    {
        "author": "释重显",
        "paragraphs": [
            "圣君鸿业在扶持，日角龙章固不羸。",
            "摛藻玉堂归未晚，百花开赴御筵时。"
        ],
        "title": "和钱太博见寄觅山药  其二",
        "id": "73b5cc2f-ad23-48d1-b6b5-58cbbbde5265"
    },
    {
        "author": "释重显",
        "paragraphs": [
            "贤才当召试，彪炳对吾君。",
            "千古不遗恨，八元应主文。",
            "岸花明列斾，天籁拂微云。",
            "後夜观垂象，中台位已分。"
        ],
        "title": "送钱太博应贤良选",
        "id": "ffdf0109-b68b-411b-aef1-474cabd171b6"
    },
    {
        "author": "释重显",
        "paragraphs": [
            "中峰深且寒，欹接海边岛。",
            "松凋不死枝，花坼未萌草。",
            "飞瀑吼蛟宫，幽径分鸟道。",
            "伊余空寂徒，浮光寄枯槁。",
            "冥游天地间，谁兮可寻讨。",
            "孤立云霞外，谁兮可长保。",
            "兹来仁者来，还称太白老。",
            "荷策扣岩扃，重席展怀抱。",
            "示我商颂清，休夸郢歌好。",
            "报投惭抒辞，难以论嘉藻。"
        ],
        "title": "答天童新和尚",
        "id": "119464c6-df90-45db-9477-a4ece338952e"
    },
    {
        "author": "释重显",
        "paragraphs": [
            "玲珑岩古寺，冠乎明越境。",
            "海眼通洌泉，天心耸危岭。",
            "尝游兴未阑，遐想神忽凝。",
            "彼士真觉雄，相邻不孤迥。",
            "吾爱济横流，孰云烦虑屏。",
            "吾爱整頺纲，岂止浮根静。",
            "栖梧瑞九包，追风骏十影。",
            "顾我不争衡，与谁闲斗茗。",
            "乘时既磊落，照世非昏暝。",
            "伫为王者师，三千统摩顶。"
        ],
        "title": "和颂",
        "id": "0b04080e-3673-4afd-b714-5e46ad27beb1"
    },
    {
        "author": "释重显",
        "paragraphs": [
            "武陵山水何秘邃，元化功兮不容易。",
            "坛曾善卷韬龙光，洞亦桃花副麟趾。",
            "仍思昔日吾祖浩浩提纲宗，消息旷断寰宇空。",
            "又闻高大舜让公器，祥瑞却生芦苇丛。",
            "人由境兮冥道德，境有人兮分玉石。",
            "臻禅本自偃殊方，忽向其中诞孤迹。",
            "迢迢海甸来寻我，一十二年同冷坐。",
            "羽翼抟风今是时，拂尽天云乃飞过。"
        ],
        "title": "赠别太臻禅者",
        "id": "8bbb92c8-39dd-410b-8dbe-30dd661b678d"
    },
    {
        "author": "释重显",
        "paragraphs": [
            "百草头，何太极，重与禅徒下锥刺。",
            "云门俱字好参详，雪峰辊球亦端的。",
            "黛非青兮蓝一色，辰锦砂兮敢言赤。",
            "紫罗帐里有真珠，曹溪路上生荆棘。",
            "还会么，此时若不究根源，直向当来问弥勒。"
        ],
        "title": "云门俱字",
        "id": "a1e31a31-60c7-42a1-8b81-205f168668d3"
    },
    {
        "author": "释重显",
        "paragraphs": [
            "如何是宾中宾。",
            "云满面埃尘，又曰噫。"
        ],
        "title": "僧问四宾主因而有颂颂之  其一",
        "id": "d0e83166-1ff9-4e69-9dec-5456f75d39c0"
    },
    {
        "author": "释重显",
        "paragraphs": [
            "宾中之宾，少喜多瞑。",
            "丈夫壮志，当付何人。"
        ],
        "title": "僧问四宾主因而有颂颂之  其二",
        "id": "a5756b1a-3179-473b-9d20-5e3efc1fc153"
    },
    {
        "author": "释重显",
        "paragraphs": [
            "如何是宾中主。",
            "云兆分其五，又曰引。"
        ],
        "title": "僧问四宾主因而有颂颂之  其三",
        "id": "7fd0fb1a-2ef6-4cba-a45f-66768648474d"
    },
    {
        "author": "释重显",
        "paragraphs": [
            "宾中之主，玄沙猛虎。",
            "半合半开，唯自相许。"
        ],
        "title": "僧问四宾主因而有颂颂之  其四",
        "id": "91a94171-e9a3-41ca-be64-5b9d5295be68"
    },
    {
        "author": "释重显",
        "paragraphs": [
            "如何是主中宾。",
            "云月带重轮，又曰收。"
        ],
        "title": "僧问四宾主因而有颂颂之  其五",
        "id": "f87708b2-b086-42bd-8b02-edf15f2beb8a"
    },
    {
        "author": "释重显",
        "paragraphs": [
            "主中之宾，温故知新。",
            "互换相照，师子嚬呻。"
        ],
        "title": "僧问四宾主因而有颂颂之  其六",
        "id": "fc3e8f7d-55b0-4058-91ee-9764dfc0dad0"
    },
    {
        "author": "释重显",
        "paragraphs": [
            "如何是主中主。",
            "云大千捏聚，又曰掲。"
        ],
        "title": "僧问四宾主因而有颂颂之  其七",
        "id": "7fb52a7f-6f7d-4345-8859-62216fbdaee5"
    },
    {
        "author": "释重显",
        "paragraphs": [
            "主中之主，正令齐举。",
            "长剑倚天，谁敢当御。"
        ],
        "title": "僧问四宾主因而有颂颂之  其八",
        "id": "9fa614b7-ec07-4163-8a04-eeec2a8dd563"
    },
    {
        "author": "释重显",
        "paragraphs": [
            "宾主分不分，颟顸绝异闻。",
            "解布劳生手，寄言来白云。"
        ],
        "title": "僧问四宾主因而有颂颂之  其九",
        "id": "792b0e25-f3a5-4d5e-b288-ba3ca6c3bbab"
    },
    {
        "author": "释重显",
        "paragraphs": [
            "七八既难，直须教透。",
            "来不在前，去不在後。",
            "麤细自看，紧缓相就。",
            "一日圆成呈似君，想得诸方未知有。"
        ],
        "title": "令僧把衲",
        "id": "30f82b0d-c980-4eb8-a6bc-3c48a6f7c57e"
    },
    {
        "author": "释重显",
        "paragraphs": [
            "六月干江水似秋，片帆高挂岸云收。",
            "行行莫谓朝天阙，况倚文星在巨舟。"
        ],
        "title": "送知一入京兼简清河从事",
        "id": "8ece2ad4-78fd-4053-b858-4ed20c00bd94"
    },
    {
        "author": "释重显",
        "paragraphs": [
            "溪山春色映云袍，爱住隍城意转高。",
            "翻笑忘机自安者，不能垂手入尘劳。"
        ],
        "title": "送德珉山主",
        "id": "f803ca3c-9512-4829-9dc3-379eebc8e1de"
    },
    {
        "author": "释重显",
        "paragraphs": [
            "红芍药边方舞蝶，碧梧桐里正啼莺。",
            "离亭不折依依柳，况有春山送又迎。"
        ],
        "title": "送僧  其一",
        "id": "79bb8c70-7741-4c2e-9f70-1515944aa57b"
    },
    {
        "author": "释重显",
        "paragraphs": [
            "祖域高亲日未央，家林归去意何长。",
            "旧交不识初相见，曾振沧溟夺夜光。"
        ],
        "title": "送僧  其二",
        "id": "32c894e2-b940-4a01-9cb6-c871aa5eb3a5"
    },
    {
        "author": "释重显",
        "paragraphs": [
            "石桥云瀑冷相侵，藓径萝龛入更深。",
            "却羡搘筇远归去，半千尊者是知音。"
        ],
        "title": "送崇己阇黎归天台",
        "id": "386cc0d7-761f-456c-862c-f6e01ff88d06"
    },
    {
        "author": "释重显",
        "paragraphs": [
            "百越江山冠九州，如屏还愧谩相褒。",
            "惠休此去多吟赏，嬴得清风价转高。"
        ],
        "title": "送邃悟上人之会稽",
        "id": "1628f786-42c2-45c2-b13f-12d5f6763ef5"
    },
    {
        "author": "释重显",
        "paragraphs": [
            "乘兴飞帆别翠峰，水光春静冷涵空。",
            "到人若问曹溪意，祇报卢能在下风。"
        ],
        "title": "送僧  其一",
        "id": "6128d6a9-003e-4776-a15d-8977b1f5f7c0"
    },
    {
        "author": "释重显",
        "paragraphs": [
            "禅石飞流溅碧莎，利生还喜下云坡。",
            "途中若立三千客，剔起眉毛不在多。"
        ],
        "title": "送僧  其二",
        "id": "1a8563b5-c4a5-4399-b5e5-c2de64310cfe"
    },
    {
        "author": "释重显",
        "paragraphs": [
            "栴檀林里振金毛，四顾清风拂几遭。",
            "曾许全威作云雨，不知何处是尘劳。"
        ],
        "title": "送僧  其三",
        "id": "decc69d3-28f4-4fd7-bb7b-560d1a557273"
    },
    {
        "author": "释重显",
        "paragraphs": [
            "云衣轻拂下层峦，松桧生风触袖寒。",
            "谁问亲游乳峰意，百千年後与谁看。"
        ],
        "title": "送僧  其四",
        "id": "ffc74d4c-e9ed-4de3-99ec-5951421d4769"
    },
    {
        "author": "释重显",
        "paragraphs": [
            "碧岫层层列杳冥，涟漪环遶贲寒青。",
            "韬藏未识古君子，空仰嘉声过洞庭。"
        ],
        "tags": [
            "洞庭湖"
        ],
        "title": "寄员外黄君",
        "id": "f2193f1b-16f8-455a-bcf4-ff3085772b5a"
    },
    {
        "author": "释重显",
        "paragraphs": [
            "五色祥麟白月轮，乘时应不念离羣。",
            "松根石上未归日，谁看暮山飞断云。"
        ],
        "title": "送僧",
        "id": "62fcb387-9c35-4388-86e3-5d21e764afe7"
    },
    {
        "author": "释重显",
        "paragraphs": [
            "远远飞来一幅书，愈风诚重复何如。",
            "相逢相见未期日，目断千山插太虚。"
        ],
        "title": "寄刘秀才",
        "id": "1af2f3fc-08d2-4a0b-9e0e-d24fde51881d"
    },
    {
        "author": "释重显",
        "paragraphs": [
            "古之别，今之别，目对春江倚寥泬。",
            "三树两树啼断猿，千峰万峰落残雪。",
            "花蒙蒙，雨蒙蒙，坤维步步生清风。"
        ],
        "title": "送僧",
        "id": "16618862-a4aa-452e-8700-803e5ba8062f"
    },
    {
        "author": "释重显",
        "paragraphs": [
            "曾来芳树几回飞，烟霭初晴又见伊。",
            "巧语向人莫相笑，知音知後更谁知。"
        ],
        "title": "闻百舌鸟送僧",
        "id": "4c759d8d-2ccc-42d7-8455-b047369fa30f"
    },
    {
        "author": "释重显",
        "paragraphs": [
            "舶主船中寄惠持，云霞无迹共依依。",
            "海山见说多嘉赏，莫便因循忘却归。"
        ],
        "title": "送中座主入广",
        "id": "e26687a4-8455-4d54-8f41-7585417b8fae"
    },
    {
        "author": "释重显",
        "paragraphs": [
            "国器难藏孰可知，携来书剑莫迟迟。",
            "明年桂籍登文阵，夺取龙头更是谁。"
        ],
        "title": "送陇西秀才入京",
        "id": "e8b87c0a-5b3e-46fd-aaa4-2325d33b2619"
    },
    {
        "author": "释重显",
        "paragraphs": [
            "灵残春岛路迢迢，水静云开见碧霄。",
            "别後谁同此深意，祇应孤月共寥寥。"
        ],
        "title": "送僧",
        "id": "a86063bc-a1a3-4f6d-aa94-6a92e9191708"
    },
    {
        "author": "释重显",
        "paragraphs": [
            "四大假合非虚妄，儱儱侗侗为二相。",
            "东西南北不相知，留与衲僧作榜様。"
        ],
        "title": "因仰山气球颂",
        "id": "df823007-a05c-4e8d-8138-54d7d4225f0a"
    },
    {
        "author": "释重显",
        "paragraphs": [
            "临行情绪懒开言，提唱宗乘亦是闲。",
            "珍重导师并海众，不胜依恋向灵山。"
        ],
        "title": "赴翠峰请别灵隐禅师",
        "id": "83541027-097e-4bdb-9862-ea4a46cfd2d3"
    },
    {
        "author": "释重显",
        "paragraphs": [
            "雪老当年曾入岭，真禅今日又思乡。",
            "孤帆隐隐曾唯我，月照夜涛空渺茫。"
        ],
        "title": "送僧归闽",
        "id": "4886db41-73f8-43b7-94f4-7601f76156ac"
    },
    {
        "author": "释重显",
        "paragraphs": [
            "春风𩖼𩖼花正飞，红霞碧霭笼高低。",
            "越山日暮少林客，应听子规深夜啼。"
        ],
        "title": "送僧",
        "id": "9fbdcd86-7d4e-42ba-8a9c-9a6f808e8158"
    },
    {
        "author": "释重显",
        "paragraphs": [
            "水中得火旨何深，握草由来不是金。",
            "莫道庄生解齐物，几人穷极到无心。"
        ],
        "title": "寄陈悦秀才",
        "id": "9ff9fc38-bb37-4650-b189-572682ff9f91"
    },
    {
        "author": "释重显",
        "paragraphs": [
            "远念依依阙附书，还同秋水淡相于。",
            "冲云况是曾无定，几掩寒蟾出太虚。"
        ],
        "title": "寄钱唐观音朋山主",
        "id": "bcdfe8df-4b0c-448f-bd67-c7b168236def"
    },
    {
        "author": "释重显",
        "paragraphs": [
            "极目春光水照空，岸莎汀草碧茸茸。",
            "三千里外生灵望，独倚寒藤振祖风。"
        ],
        "title": "送僧",
        "id": "5577996e-e7e8-4875-8015-5f49de858cff"
    },
    {
        "author": "释重显",
        "paragraphs": [
            "门外春将半，闲花处处开。",
            "山童不用折，幽鸟自衔来。"
        ],
        "title": "春日示众  其一",
        "id": "93f3cbc8-eafc-4e95-ad64-538055f058e7"
    },
    {
        "author": "释重显",
        "paragraphs": [
            "门外春将半，闲花处处开。",
            "山童曾折後，幽鸟不衔来。"
        ],
        "title": "春日示众  其二",
        "id": "cf714b38-2a2b-4255-834e-37646cc5c546"
    },
    {
        "author": "释重显",
        "paragraphs": [
            "雪带烟云冷不开，相思无复上高台。",
            "江山况是数千里，只听嘉声动地来。"
        ],
        "title": "寄乌龙长老",
        "id": "a11346df-0ebc-4cc6-ac88-806078c8892d"
    },
    {
        "author": "释重显",
        "paragraphs": [
            "千朵危峰杳霭间，石房长带瀑声寒。",
            "鸟啼花发寻常事，松本青青雪里看。"
        ],
        "title": "寄太平端和尚",
        "id": "641b5674-a6fc-4df5-8949-011fc7f1dd72"
    },
    {
        "author": "释重显",
        "paragraphs": [
            "千峰雨雪时，别我情何极。",
            "不知天地间，更有谁相识。"
        ],
        "title": "送僧",
        "id": "e3fc2a2a-404d-4ded-87ba-57e98bf37d28"
    },
    {
        "author": "释重显",
        "paragraphs": [
            "晓天云静冷涵霜，满槛风清敌夜光。",
            "莫谓座间人不识，孤明孤影射虚堂。"
        ],
        "title": "因官人请升座",
        "id": "5ea49524-16cc-4834-931b-42f088b08cff"
    },
    {
        "author": "释重显",
        "paragraphs": [
            "药病相治见最难，百重关锁太无端。",
            "金鹅道者来相访，学海波澜一夜干。"
        ],
        "title": "因金鹅和尚语药病",
        "id": "43133773-586b-4331-b757-4d6497846683"
    },
    {
        "author": "释重显",
        "paragraphs": [
            "侧翼雄飞天势阔，电闪星流太轻脱。",
            "南北东西相对看，千里万里阿喇喇。"
        ],
        "title": "赋冲云鹞送僧",
        "id": "f181b63e-b41d-4ea7-aec0-d99de9eca9f7"
    },
    {
        "author": "释重显",
        "paragraphs": [
            "不是幡兮不是风，衲僧于此作流通。",
            "渡河用筏寻常事，南山烧炭北山红。"
        ],
        "title": "风幡竞辨  其一",
        "id": "cb209981-a3cb-4fa3-94a8-48e0fa3d6a4c"
    },
    {
        "author": "释重显",
        "paragraphs": [
            "不是风幡何处着，新开作者曾拈却。",
            "如今懵憧痴禅和，谩道玄玄为独脚。"
        ],
        "title": "风幡竞辨  其二",
        "id": "57a2500b-c2cb-4d34-8b6b-816a0b43db55"
    },
    {
        "author": "释重显",
        "paragraphs": [
            "春光冉冉岸烟轻，水面无风钓艇横。",
            "千尺丝纶在方寸，不知何处得鲲鲸。"
        ],
        "title": "渔父",
        "id": "3d670078-9e3c-42a5-a14f-f7f2e2911962"
    },
    {
        "author": "释重显",
        "paragraphs": [
            "呕啊唱与那鸣咿，百草拈来斗不知。",
            "日晚骑牛未归去，指前坡笑又嘘嚱。"
        ],
        "title": "牧童",
        "id": "dd1820e0-718d-4511-b80d-1be664bbfcad"
    },
    {
        "author": "释重显",
        "paragraphs": [
            "岩房高下折寒梅，极目寥寥雁影回。",
            "相别相逢竟何事，一声江上发春雷。"
        ],
        "title": "送僧",
        "id": "9300226f-9758-49a7-be49-1bd060804f56"
    },
    {
        "author": "释重显",
        "paragraphs": [
            "经旬抱疾阻春霖，莎砌重重藓晕侵。",
            "曾约偕游未能得，暮山空锁碧云深。"
        ],
        "title": "寄天童凝和尚",
        "id": "6f4671e6-7b44-4100-a76a-a8125a60e480"
    },
    {
        "author": "释重显",
        "paragraphs": [
            "云笼碧嶂月笼台，此去城中早晚回。",
            "不为佛光谒韩愈，问君何事出山来。"
        ],
        "title": "送僧入城",
        "id": "9988d577-eade-47ac-8d80-9dbbf9fcfa71"
    },
    {
        "author": "释重显",
        "paragraphs": [
            "雪里梅花见早春，东西南北路行人。",
            "不知何处圆蟾夜，同念山头老病身。"
        ],
        "title": "病中寄诸化主",
        "id": "eb2975e7-291d-4f21-a2f6-e590515c3960"
    },
    {
        "author": "释重显",
        "paragraphs": [
            "民瘼求来吏放闲，万家深夜启重关。",
            "斋中既是清凉国，应笑支公别买山。"
        ],
        "title": "和于秘丞见召之什  其一",
        "id": "6e25ff4e-1f5f-49e1-8b7d-4e2f026653a1"
    },
    {
        "author": "释重显",
        "paragraphs": [
            "垂垂甘自养衰残，度岁无人到竹关。",
            "何幸文星枉嘉什，殷勤相唤出层山。"
        ],
        "title": "和于秘丞见召之什  其二",
        "id": "41ea9513-058f-4691-a701-c8629b344d67"
    },
    {
        "author": "释重显",
        "paragraphs": [
            "华野非殊古所难，得安闲处未为安。",
            "大方无外谁相到，空笑重云锁碧峦。"
        ],
        "title": "和王殿直见寄  其一",
        "id": "5bf704b1-1ca8-47aa-98ed-c4f4ed8fc9cc"
    },
    {
        "author": "释重显",
        "paragraphs": [
            "清风凛凛字人官，堪对弥天释道安。",
            "不日归朝狎鸳鹭，也须音问寄层峦。"
        ],
        "title": "和王殿直见寄  其二",
        "id": "30358523-13bb-46f4-b300-cf1c29761b5e"
    },
    {
        "author": "释重显",
        "paragraphs": [
            "澄江依棹碧光流，风冷蒹葭雨乍收。",
            "别夜新吟许谁约，白苹汀上月陵秋。"
        ],
        "title": "送僧",
        "id": "64e52588-026c-483e-b490-62e722959759"
    },
    {
        "author": "释重显",
        "paragraphs": [
            "韶石曾披此性灵，三年孤与急流争。",
            "永嘉旧隐今归去，堪听海涛中夜声。"
        ],
        "title": "送僧归永嘉",
        "id": "e6a9e57a-e50c-4900-b3d0-5bd5d321bf70"
    },
    {
        "author": "释重显",
        "paragraphs": [
            "少室传来兔角杖，千圣护持为顶相。",
            "虎踞龙蟠势未休，云影山形冷相向。",
            "有时闲倚在虚堂，寥寥匝地凝秋霜。",
            "有时大作师子吼，德峤临际何茫茫。",
            "今日提来还不惜，分明普示诸知识。",
            "解拈天下任横行，高振风规有何极。"
        ],
        "title": "兔角拄杖",
        "id": "5a4aaed3-5e28-46c8-ac76-a064ebf0f330"
    },
    {
        "author": "释重显",
        "paragraphs": [
            "君不见行路难，亦容易，握草为金不为贵。",
            "难曾平地涌波澜，易复到处列祥瑞。",
            "堪笑堪悲能几几，天上人间立高轨。",
            "兄弟十字越参星，一义同心淡秋水。",
            "因忆韶阳古风骨，石火雷光迟出没。",
            "隔身之句是程途，扣门之问非窠窟。",
            "殷勤报君君记取，方外周游看爪距。",
            "虎狼丛不遇知音，剔起眉毛便归去。"
        ],
        "title": "送从吉禅者",
        "id": "523112d4-968e-4db8-bb00-7858323cafc0"
    },
    {
        "author": "释重显",
        "paragraphs": [
            "道义相资复是谁，岩房深夜思迟迟。",
            "海山云静见孤月，高照婺城人不知。"
        ],
        "title": "寄承天长老",
        "id": "a146b6b4-5d5a-4de8-8c88-0e2c935be580"
    },
    {
        "author": "释重显",
        "paragraphs": [
            "古路枝分列洲渚，纲兮领兮若为举。",
            "病眼方开忽送人，落花惊断山禽语。",
            "亲禅客，亲禅客，行复行，独步坤维消此情。"
        ],
        "title": "送僧",
        "id": "455afb42-4eb5-412a-9f22-c00c5a18ed10"
    },
    {
        "author": "释重显",
        "paragraphs": [
            "瘦藤清到紫方袍，闲步坤维意转高。",
            "若到慎江人借问，金轮王子是吾曹。"
        ],
        "title": "送因大师",
        "id": "5d2648fc-bdb5-4b4d-8393-afa7bab9f42d"
    },
    {
        "author": "释重显",
        "paragraphs": [
            "天伦曾重意难分，争奈孤踪若断云。",
            "去去休同亮禅者，西山一入杳无闻。"
        ],
        "title": "送实师弟",
        "id": "48c11eba-0d7b-4ba8-8245-17e4f791cc54"
    },
    {
        "author": "释重显",
        "paragraphs": [
            "元化功深陆羽知，雨前微露见鎗旗。",
            "收来献佛余堪惜，不寄诗家复寄谁。"
        ],
        "title": "送新茶  其一",
        "id": "50d9f2ce-8684-4855-a6f5-d8b762fc28c9"
    },
    {
        "author": "释重显",
        "paragraphs": [
            "乘春雀舌占高名，龙麝相资笑解醒。",
            "莫讶山家少为送，郑都官谓草中英。"
        ],
        "title": "送新茶  其二",
        "id": "9aaa2395-0e26-464b-b860-0b04df4afdd5"
    },
    {
        "author": "释重显",
        "paragraphs": [
            "皎洁离云鹤梦时，孤光还与雪相宜。",
            "金盂後夜重垂影，拂尽天风不自知。"
        ],
        "title": "赋月生云际送诚监寺",
        "id": "c20e08f5-1189-44c1-af3b-589c1f03dc1f"
    },
    {
        "author": "释重显",
        "paragraphs": [
            "瘦藤轻屦藓衣并，路过危峰截杳冥。",
            "若到金华拂云雾，不应容易见文星。"
        ],
        "title": "送僧之金华兼简周屯田",
        "id": "f5384e45-a0c2-4b84-b100-94dc8709d57c"
    },
    {
        "author": "释重显",
        "paragraphs": [
            "故国不是阻天涯，花木光中见独归。",
            "蜃水鄞江人莫问，月分春浪冷依依。"
        ],
        "title": "送僧之永嘉",
        "id": "7923fd45-209b-4901-a23e-a92e9c54daab"
    },
    {
        "author": "释重显",
        "paragraphs": [
            "德不孤兮必有邻，四明留住是因循。",
            "如今高步钱塘境，只许灵山个老人。"
        ],
        "title": "寄送疑长老",
        "id": "8a53b9e3-279d-4b18-ba7b-d8565ca082f1"
    },
    {
        "author": "释重显",
        "paragraphs": [
            "朱冠青戢雪为毛，不近鸾凰意亦高。",
            "放你云林莫回首，如今何处是仙曹。"
        ],
        "title": "放白鹇",
        "id": "b7656420-1a3b-4057-be58-b827eb58df5a"
    },
    {
        "author": "释重显",
        "paragraphs": [
            "别我游方意未论，瓶盂还喜到云根。",
            "旧岩房有安禅石，再折松枝拂藓痕。"
        ],
        "title": "喜禅人回山",
        "id": "f6624b56-8828-43fc-9fb7-6ab4bf71f105"
    },
    {
        "author": "释重显",
        "paragraphs": [
            "七尺岩藤握便行，旧山归去几多程。",
            "相逢忽问迢迢意，应发春雷动地声。"
        ],
        "title": "送僧",
        "id": "895833ad-c1eb-4742-a7f1-c61649822100"
    },
    {
        "author": "释重显",
        "paragraphs": [
            "峨峨太白峰，倚翠列霄岸。",
            "羡君乘兴归，凭栏与谁看。"
        ],
        "title": "送僧归天童",
        "id": "ad06c42e-bc82-42be-b1b6-caf7176ca091"
    },
    {
        "author": "释重显",
        "paragraphs": [
            "少微星出古风还，匝地声光不掩关。",
            "三馆峻迁同陌路，九华高卧是蓬山。",
            "岩莎步入祥麟稳，海树飞求白凤闲。",
            "祗恐致君休未得，蒲轮重到薜萝间。"
        ],
        "title": "和曾推官示嘉遁之什",
        "id": "c6f77c15-ed65-4b69-85c2-e3fa0ce80238"
    },
    {
        "author": "释重显",
        "paragraphs": [
            "出城四十里，古堰若天外。",
            "飞棹清浅中，孤影自相对。"
        ],
        "title": "经古堰偶作",
        "id": "80452579-23d4-42dd-9d0e-df6909c37ed0"
    },
    {
        "author": "释重显",
        "paragraphs": [
            "老病还同叶半凋，经旬门掩夜萧萧。",
            "海城都护曾垂访，一片清风慰寂寥。"
        ],
        "title": "谢张太保见访",
        "id": "e838dae9-5605-4af1-8507-b76c6f0bc933"
    },
    {
        "author": "释重显",
        "paragraphs": [
            "洞庭乳窦皆泉石，抱疾何缘寄幽迹。",
            "曾列狂机一二三，东山西岭非相识。",
            "屈指嚬眉不可寻，云飞雨散空沈沈。",
            "如今转觉流年隔，强把冥悰苦搜索。",
            "纵止言欺白雪辞，宁忘笑与黄梅客。",
            "朴禅者，朴禅者，珠月有光惭照夜。"
        ],
        "tags": [
            "洞庭湖"
        ],
        "title": "送宗朴禅者",
        "id": "f528c564-8cdb-4900-a4bf-195d6d9927f8"
    },
    {
        "author": "释重显",
        "paragraphs": [
            "浮图之子，履道为贵。",
            "天兮地兮，何泰何否。",
            "动无饰非，静还雕伪。",
            "辞也云行，後生可畏。"
        ],
        "title": "送尚辞",
        "id": "634c6acd-1831-4e4b-a936-3acb93189f38"
    },
    {
        "author": "释重显",
        "paragraphs": [
            "当时临际辞黄蘗，或指河南或河北。",
            "英禅此日下中峰，机案曾焚笑仍则。",
            "九包一角惭称瑞，导月观星亦非意。",
            "争以韶阳振古风，半途未肯还希冀。",
            "归去来，归去来，飞泉浩浩声如雷。"
        ],
        "title": "歌寄留英禅德",
        "id": "fb3525ee-b66f-40ca-9dd4-e58d2b351134"
    },
    {
        "author": "释重显",
        "paragraphs": [
            "愧尔求师，为吾弟子。",
            "学虽无闻，道亦可拟。",
            "平飞辩月，照复流水。",
            "斯意斯言兮如不忘，行行𩖼𩖼兮步兰芷。"
        ],
        "title": "送小师元贲",
        "id": "d53c8ddd-d67c-4189-8cd9-60c3c4425fae"
    },
    {
        "author": "释重显",
        "paragraphs": [
            "春色未深，兴无迟早。",
            "瓶谢九江，峰寻五老。",
            "到日攀萝独上时，依依莫忘海山脑。"
        ],
        "title": "送文佶归庐岳",
        "id": "8fddb1e3-bd96-4941-b13a-be8737052e71"
    },
    {
        "author": "释重显",
        "paragraphs": [
            "石桥多古迹，路崄少人过。",
            "如同白日闲，冷拂青苔坐。",
            "寒老若相逢，为吾略嘲破。"
        ],
        "title": "送侃禅者之丹丘",
        "id": "067d5529-a52a-46a8-a3f7-282650c8319b"
    },
    {
        "author": "释重显",
        "paragraphs": [
            "野水春山，风光极目。",
            "千里万里，太迟太速。",
            "绝域澄澄兮非犀炬可照，希声杳杳兮非凤胶可续。",
            "叶落花开知不知，人天景行为高躅。"
        ],
        "title": "送实山主",
        "id": "db6591c8-8b28-49d5-ab52-0ff9b454178e"
    },
    {
        "author": "释重显",
        "paragraphs": [
            "丫角女子白头丝，报你诸方作者知。",
            "借问住山何境界，春风𩖼𩖼，春鸟喧喧。",
            "翠峰不能助发，心印却是他传。"
        ],
        "title": "示众",
        "id": "b139b5a0-35a7-482a-ac5d-d72c319e4691"
    },
    {
        "author": "释重显",
        "paragraphs": [
            "吏散帘垂思莫穷，山光溪影恣相容。",
            "谁夸靖节偏栽柳，自笑隐居高听松。",
            "丹阙尚遥芝检密，讼庭闲列藓花重。",
            "岩间野客虽多病，终再携筇谒士龙。"
        ],
        "title": "和范监簿  其一",
        "id": "75633a96-4c13-46b1-9028-48616447b1be"
    },
    {
        "author": "释重显",
        "paragraphs": [
            "品汇不自适，善政还可得。",
            "县楼清夜上，岛月思云侵。",
            "谁有古菱花，照此真宰心。"
        ],
        "title": "和范监簿  其二",
        "id": "4a1bb53e-9354-49f4-a884-4db498659ce6"
    },
    {
        "author": "释重显",
        "paragraphs": [
            "我有一机，禅子须知。",
            "烁迦罗眼，总是胶黐。",
            "若人借问，伏惟伏惟。"
        ],
        "title": "因香岩和尚",
        "id": "6c7e818e-3da4-48b4-a7de-b65222201de3"
    },
    {
        "author": "释重显",
        "paragraphs": [
            "罢参还欲勘诸方，竿木随身不易当。",
            "翻忆古来兴化老，主宾用尽力牵羊。"
        ],
        "title": "送雄直岁",
        "id": "ecac1ee4-5aad-499d-af20-69d8e627d22c"
    },
    {
        "author": "释重显",
        "paragraphs": [
            "三分光阴二早过，灵台一点不揩磨。",
            "贪生逐日区区去，唤不回头争奈何。"
        ],
        "title": "为道日损",
        "id": "01b5a74c-dd43-47be-b9a3-8d453c06548c"
    },
    {
        "author": "释重显",
        "paragraphs": [
            "我有面镜，到处悬挂。",
            "凡圣不来，谁上谁下。"
        ],
        "title": "疏古",
        "id": "db6a739f-4906-4a10-9f1d-bb955e173b8b"
    },
    {
        "author": "释重显",
        "paragraphs": [
            "万叠云山未得归，寂寥心许老卢知。",
            "江城雨雪书名纸，不谒鸿儒更谒谁。"
        ],
        "title": "访俞秀才",
        "id": "53627dce-f3c7-45c4-9c00-3f07137583b8"
    },
    {
        "author": "释重显",
        "paragraphs": [
            "万卷无书道用归，闲文公也未须知。",
            "倚天长剑如重战，更有龙头复是谁。"
        ],
        "title": "再酬",
        "id": "ebde4579-6b54-411b-9d49-a76d09b8a5b4"
    },
    {
        "author": "释重显",
        "paragraphs": [
            "从龙为雨复清闲，片段依依水石间。",
            "惭问秋风欲吹散，不能留得覆青山。"
        ],
        "title": "留暹首座",
        "id": "e7e76b90-7cbf-4f73-865f-f3dfb1c62829"
    },
    {
        "author": "释重显",
        "paragraphs": [
            "何处深栖役梦频，青城抛却数溪云。",
            "如今老大归难得，祇写情怀远送君。"
        ],
        "title": "送俞居士归蜀",
        "id": "e27549f3-a309-46b0-8251-7ecebea9d8d5"
    },
    {
        "author": "释重显",
        "paragraphs": [
            "纤纤圆实占芳春，得自侯门胜楚珍。",
            "开叶开花人不会，百千年是等闲身。"
        ],
        "title": "和王殿丞蘡粟种之什",
        "id": "0211b1e4-4787-4f08-b175-ac5ae9bc84a3"
    },
    {
        "author": "释重显",
        "paragraphs": [
            "公余纵目望江山，万化穷来罔象间。",
            "闻说圣君将下诏，未容清澹与僧闲。"
        ],
        "title": "和江桥晚望",
        "id": "6d869ece-12bc-4066-84ed-f37842db7cf4"
    },
    {
        "author": "释重显",
        "paragraphs": [
            "门掩还同岁月摧，石窗经雨积莓苔。",
            "一床枕簟凈名老，时见断云孤月来。"
        ],
        "title": "病起示众",
        "id": "463451bb-94ee-4c07-b4ef-ade0f1ebe7db"
    },
    {
        "author": "释重显",
        "paragraphs": [
            "纱帽山仪白苎袍，远披孤顶近吾曹。",
            "携来七尺霜前竹，划断天云不放高。"
        ],
        "title": "送麻居士",
        "id": "843f78f6-1c3f-47c3-81a2-3a3abf46ed8c"
    },
    {
        "author": "释重显",
        "paragraphs": [
            "一回辞我一回吟，睠恋岩丛意转深。",
            "翻谢霜松不凋落，与君同有岁寒心。"
        ],
        "title": "酬李校书",
        "id": "f23a68bd-7d1e-4eb8-b25a-35179212362b"
    },
    {
        "author": "释重显",
        "paragraphs": [
            "火云高下影相连，几欲披寻恨不前。",
            "无限清风无处问，只应迟步遶林泉。"
        ],
        "title": "苦热中怀寄永固山主",
        "id": "17665623-bef3-42b4-a62d-2df9a1029509"
    },
    {
        "author": "释重显",
        "paragraphs": [
            "羣峰杳蔼留不住，远道依依祇藤屦。",
            "旧隐萝龛付与谁，寒猿後夜啼高树。"
        ],
        "title": "送元安禅者",
        "id": "7d8dd296-0c29-42ab-8e64-5a846e1de258"
    },
    {
        "author": "释重显",
        "paragraphs": [
            "欲飞飞未得，冷泊杉松枝。",
            "如何垂天云，远远同一涯。"
        ],
        "title": "赋病鹤送奉伦禅者",
        "id": "183bed4e-73eb-45ba-93b3-943db7337255"
    },
    {
        "author": "释重显",
        "paragraphs": [
            "列岫霁新雨，凭栏秪澹交。",
            "夕阳明远水，秋叶露空巢。",
            "思极曾无玷，神清未动爻。",
            "祇应千古意，谁得共云坳。"
        ],
        "title": "偶作",
        "id": "35c76578-6e3e-4e70-8485-bbd75d7eb594"
    },
    {
        "author": "释重显",
        "paragraphs": [
            "丛卉乘春独让灵，建溪从此振家声。",
            "使君分赐深深意，曾涤禅曹万虑清。"
        ],
        "title": "谢鲍学士惠腊茶",
        "id": "b2a2cc21-d0ad-480f-ad5c-5941fdd88d9e"
    },
    {
        "author": "释重显",
        "paragraphs": [
            "冷翠千万峰，当轩列如黛。",
            "蒲团及禅板，永日澹相对。",
            "彤云曾无机，烧松亦成盖。",
            "远谢幽隐情，难与台星会。"
        ],
        "title": "因游育王亭寄收主郎给事",
        "id": "fc64bb7f-5f3c-4f99-b87d-154d89dfb136"
    },
    {
        "author": "释重显",
        "paragraphs": [
            "湖遶岩城列象寛，万家台榭水光寒。",
            "片帆隐隐生遥极，谁问曹溪意转难。"
        ],
        "title": "送遇能禅者",
        "id": "17c0135f-cb76-4625-b380-1720abef1f60"
    },
    {
        "author": "释重显",
        "paragraphs": [
            "秋云岩叶两悠悠，半逐风驰半水流。",
            "凭问禅家有何意，不知方外若为酬。"
        ],
        "title": "送觉海大师",
        "id": "f49fbc24-b73a-406b-8b11-c6c2f028bddd"
    },
    {
        "author": "释重显",
        "paragraphs": [
            "冷匣秋波射斗星，鐡衣随从古霜清。",
            "宣池莫问当年事，一片威风动地生。"
        ],
        "title": "送曾侍禁",
        "id": "b3c0aca8-e6e5-462c-befb-12f161705ddb"
    },
    {
        "author": "释重显",
        "paragraphs": [
            "大明一寸光，腐草一何假。",
            "人命呼吸间，诚哉是言也。",
            "呼之曾已休，吸之尚未舍。",
            "寄问诸苦源，来者不来者。"
        ],
        "title": "病起酬如禅德",
        "id": "83fa1531-b0dc-4eed-b7ea-ea4be54e7f1b"
    },
    {
        "author": "释重显",
        "paragraphs": [
            "古之送人，言作怀宝。",
            "我惭老病，困乏辞藻。",
            "熊岭迢迢兮曾立夜雪，谢池依依兮笑生春草。",
            "头角麟龙安可论，清风步步应相讨。"
        ],
        "title": "送云禅德",
        "id": "9411ba27-c6c2-435a-8490-5958d82c9c54"
    },
    {
        "author": "释重显",
        "paragraphs": [
            "右军墨池月，照我复照谁。",
            "千里忽相到，中峰多病师。"
        ],
        "title": "送久禅德归兰亭",
        "id": "131edd0e-e255-4990-80df-d244c7aad1a1"
    },
    {
        "author": "释重显",
        "paragraphs": [
            "岩房抱病经一月，门有诸生阻来谒。",
            "长往之期犹未能，七十之年更何说。",
            "若耶溪老忽留语，溪上旧游且归去。",
            "春风𩖼𩖼兮兼断云，弱柳依依兮带轻絮。",
            "古今离恨虽如此，动静于吾亦多意。",
            "高握霜筇独步时，音书莫忘远飞寄。"
        ],
        "title": "送羲大师",
        "id": "aab5d9bc-7183-4010-899d-4e4fe9616ac5"
    },
    {
        "author": "释重显",
        "paragraphs": [
            "荪之得兰，其道匪难。",
            "扶吾病起，如珠在盘。",
            "一兮二兮，自看谁看。"
        ],
        "title": "酬海宗二侍者  其一",
        "id": "e482fdfe-341a-4cb2-a0d7-c04e3ef77f6b"
    },
    {
        "author": "释重显",
        "paragraphs": [
            "兰之得荪，其道必存。",
            "扶吾病起，古风入门。",
            "二兮一兮，且论勿论。"
        ],
        "title": "酬海宗二侍者  其二",
        "id": "53cd5a29-6090-4c92-9a2e-c35254f0c4eb"
    },
    {
        "author": "释重显",
        "paragraphs": [
            "陆羽仙经不易夸，诗家珍重寄禅家。",
            "松根石上春光里，瀑水烹来斗百花。"
        ],
        "title": "谢郎给事送建茗",
        "id": "afbe0b97-5b63-4d35-b3ff-bf1d75e71491"
    },
    {
        "author": "释重显",
        "paragraphs": [
            "谷雨前收献至公，不争春力避芳丛。",
            "烟开曾入深深捣，百万枪旗在下风。"
        ],
        "title": "送山茶上知府郎给事",
        "id": "a596b17b-c4e3-4057-ba57-7ecad59a2786"
    },
    {
        "author": "释重显",
        "paragraphs": [
            "帆挂西风别海城，二疏千古道相应。",
            "谁夸富贵沽时誉，自笑经纶作技能。",
            "残叶赋题红片片，远山供望碧层层。",
            "武林到日符嘉遁，高访岩扃祇许僧。"
        ],
        "title": "送郎侍郎致政归钱塘",
        "id": "a42df169-a905-4157-ac44-4943b2c0418d"
    },
    {
        "author": "释重显",
        "paragraphs": [
            "乳岩秋日无他作，策杖层层止寥廓。",
            "四顾有语分野情，一点彤云起深壑。",
            "藓石迟迟略轻踞，逢个衲僧忽骤步。",
            "频唤回头不肯回，及至回兮眉卓竖。",
            "阿喇喇，千里万里横该抹。",
            "咄。"
        ],
        "title": "山行逢懃禅德",
        "id": "5580dc24-3b88-451b-89cd-c58657c63843"
    },
    {
        "author": "释重显",
        "paragraphs": [
            "老卢之子，四三二一。",
            "将欲振飞，卷比丛室。",
            "松凌霜兮运青，水带岩兮流急。",
            "南北东西，云开见日。"
        ],
        "title": "送小师元哲",
        "id": "bce09d5e-c29c-46c5-b453-7120744ff26b"
    },
    {
        "author": "释重显",
        "paragraphs": [
            "双偃松何似，螺文结数遭。",
            "清声虽竞发，寒影不相高。",
            "对客圆分盖，孤禅翠滴袍。",
            "若教图画得，争奈有萧搔。"
        ],
        "title": "永丰庄新植径松忽二本邻偃抒辞纪之",
        "id": "98e5fd22-cd41-4947-9c45-655dadf12c66"
    },
    {
        "author": "释重显",
        "paragraphs": [
            "鄞江秋晚忽成春，况有台星作主人。",
            "去去高携古刀尺，二千年运续芳尘。"
        ],
        "title": "送白云宣长老",
        "id": "c6ce5a47-eaa0-43bd-a1d2-17053b532d44"
    },
    {
        "author": "释重显",
        "paragraphs": [
            "万木带秋声，古今念暌别。",
            "我有赠行意，临行为君说。",
            "重岩休滞云，远水且观月。",
            "生生知不知，天风助清彻。"
        ],
        "title": "送亲禅者",
        "id": "6c8623f4-013c-4071-916a-b8282a38772d"
    },
    {
        "author": "释重显",
        "paragraphs": [
            "聚散非常凖，古今亦标格。",
            "如何无事人，还似未归客。",
            "秋风生羣林，野水资寒色。",
            "谁兮谢寸阴，观彼青山白。",
            "冲禅行复行，五叶待时折。"
        ],
        "title": "送显冲禅者",
        "id": "5f0b3494-e23f-4c25-b1da-664ffd0d2174"
    },
    {
        "author": "释重显",
        "paragraphs": [
            "迢迢别海涯，帆挂杪秋时。",
            "岛树落寒叶，人谁访祖师。",
            "浪开游象急，天阔过鸿迟。",
            "早晚归林下，千徒不共知。"
        ],
        "title": "送天童普和尚",
        "id": "8b258b22-2d90-47fa-9e50-cac13ada34dc"
    },
    {
        "author": "释重显",
        "paragraphs": [
            "得第何人愧不平，道存颜巷亦为荣。",
            "应知未丧斯文也，且把新诗乐性情。"
        ],
        "title": "张秀才下第",
        "id": "8ae6bf3d-5896-4e35-b213-be5809620bb6"
    },
    {
        "author": "释重显",
        "paragraphs": [
            "田中稻熟及时收，颗立圆成免外求。",
            "一日归来古岩上，白云红树共悠悠。"
        ],
        "title": "寄久监收",
        "id": "894b001c-140e-41c4-8b57-d1ed45daf66b"
    },
    {
        "author": "释重显",
        "paragraphs": [
            "碧落无片云，虚庭积深雪。",
            "负春还有谁，彻曙对孤月。",
            "岩松影拂翠不断，瀑水声来听忽绝。",
            "岫禅岫禅知也如未知，八面清风远远待时说。"
        ],
        "title": "暮冬夜坐寄岫禅者",
        "id": "cbe8a63c-3c90-4785-828e-7bc949620d16"
    },
    {
        "author": "释重显",
        "paragraphs": [
            "寂住峰兮触星斗，寂住师兮古为道。",
            "死中得活未轻酬，不许夜行投晓到。",
            "蔼蔼声光一百年，吾其後兮吾其先。",
            "振领提纲笑多事，掩扉塞路空依然。",
            "龙朔老卢同兀兀，土为貌兮金作骨。",
            "万国争求肯便行，我要重新敲鐡佛。",
            "东西南北休云识，枯槁冥冥颇相忆。",
            "天外清风结阵来，狂歌远寄从抛掷。"
        ],
        "title": "寄崇寿怀长老歌",
        "id": "1456959c-977c-4d4e-a24b-e4a412b3f6f1"
    },
    {
        "author": "释重显",
        "paragraphs": [
            "雷峰孤顶谁家路，上兮下兮复何故。",
            "曾列三千一半徒，我今独满当时数。",
            "鲸麟麟，龙鳞鳞，坤维高步生清尘。",
            "休云裴相慕黄蘗，额有圆珠七尺身。",
            "利禅者，利禅者，倚天长剑应牢把。",
            "或谓风云不再来，谁为苍苍分昼夜。"
        ],
        "title": "送廷利禅者",
        "id": "db10b7ce-cff1-47d1-8e9b-629641543df6"
    },
    {
        "author": "释重显",
        "paragraphs": [
            "涪江怒激鲸鳌宅，岌岌三山大倾侧。",
            "冥数俄然一个来，步武羣方作禅客。",
            "振声谓我分纲宗，今兮古兮何忩忩。",
            "令吾强为抉辞句，句句字字凛凛生狂风。",
            "拂散四七单传之落叶，扫荡二三直指之流蓬。",
            "似带微芒，敢未剿绝。",
            "寒木在握兮全机可笑，秋水横按兮半提可灭。",
            "使八极顶目者不自争衡，见斯人兮驾御昂枿。"
        ],
        "title": "送倧禅者",
        "id": "9cd93628-3e13-4449-a662-4d71812a079d"
    },
    {
        "author": "释重显",
        "paragraphs": [
            "落落禅家流，携筇卷云毳。",
            "别我振辞锋，夜堂消祖偈。",
            "霜天飞一鹗，目对弹其滞。",
            "春岸立千峰，指也乎其势。",
            "行行复行行，清飙起兰蕙。"
        ],
        "title": "送鼎禅者",
        "id": "6257a6c8-876a-454f-bb0c-7ca0c31cf742"
    },
    {
        "author": "释重显",
        "paragraphs": [
            "云根漱野泉，照空复照月。",
            "冷声曾未消，飞澜似相别。",
            "岩近生风雷，天遥新冰雪。",
            "演禅乘与知不知，源流依依共澄洁。"
        ],
        "title": "观泉送演禅者",
        "id": "0fb33ac3-130e-49a1-9b96-2721f12c9180"
    },
    {
        "author": "释重显",
        "paragraphs": [
            "一字七字三五字，万象穷来不为据。",
            "夜深月白下沧溟，搜得骊珠有多许。"
        ],
        "title": "答忠禅者",
        "id": "f18532bc-bbc4-419b-a6aa-930bf01a056c"
    },
    {
        "author": "释重显",
        "paragraphs": [
            "良牧归诗匠，雅风消郁蒸。",
            "官清难滞爵，吏散远同僧。",
            "棠树非烟合，仙槎碧浪乘。",
            "因思穷万化，千古更无能。"
        ],
        "title": "和陆学士夏日见寄",
        "id": "af231642-9e2b-468a-bc3f-5b08091544cf"
    },
    {
        "author": "释重显",
        "paragraphs": [
            "春色依依笼远树，卷衲搘藤墀轻屦。",
            "尘世茫茫无限人，不知谁问曹溪路。"
        ],
        "title": "送化主",
        "id": "c4c91b8f-aff0-4f24-a02f-c14a9ae0904d"
    },
    {
        "author": "释重显",
        "paragraphs": [
            "为星当贰职，权化不相饶。",
            "白屋如多恨，清风何处消。",
            "岸鸥窥列斾，天辟看升朝。",
            "别有生灵意，寒枝未变条。"
        ],
        "title": "送通判刘国博",
        "id": "07e5dbe4-b111-4044-9746-13d2fec2e86c"
    },
    {
        "author": "释重显",
        "paragraphs": [
            "悠悠层山云，断兮仍复续。",
            "离离双岸草，变兮且兼绿。",
            "如何苦雪霜，後凋蠧松竹。",
            "松竹有节操，雪霜无伎俩。",
            "敢折岁寒枝，赠君作嘉赏。",
            "行行天地间，清风在谁掌。"
        ],
        "title": "送别陈秘丞古意",
        "id": "7ddcd52f-0516-4c86-8c58-5fd402361faa"
    },
    {
        "author": "释重显",
        "paragraphs": [
            "斾拥帆开照德星，天风高兴国风清。",
            "武夷仙仗知回也，各下祥云到地迎。"
        ],
        "title": "送通判学士归南国",
        "id": "2e01544f-7c47-49d7-b483-8dc3ecb97ddc"
    },
    {
        "author": "释重显",
        "paragraphs": [
            "向国心存了了身，大方无外且同尘。",
            "江城早晚重相见，解笑宗雷十八人。"
        ],
        "title": "和酬郎签判殿丞",
        "id": "5390b2b9-07f9-4cbc-86c3-8df35845adfb"
    },
    {
        "author": "释重显",
        "paragraphs": [
            "范阳居士来鄞水，动地仙飙向人起。",
            "乳峰直上云霞开，步骤大衢到如此。",
            "茫茫尘世谁知交，当场问我非相饶。",
            "禅家毕竟无他事，古雪岩前曾未消。",
            "俄然怅望辞丛室，荷负难兮泪深溢。",
            "远幸流方且莫论，再得从容又何日。",
            "迢迢故国殊存想，冷碧柯山分指掌。",
            "况有觉雄华藏师，归去百城共游赏。"
        ],
        "title": "歌送范阳卢君",
        "id": "6deec5cb-7724-40c9-adec-c01742978ec9"
    },
    {
        "author": "释重显",
        "paragraphs": [
            "峨峨石头，使乎让祖。",
            "已之匪存，圣之奚慕。",
            "或妄以山，或索云斧。",
            "音耗不通兮清源派分，吾斯语兮讵可论古。"
        ],
        "title": "送广教专使",
        "id": "56249180-0e58-41f7-b0a0-3f6ac26a2ad9"
    },
    {
        "author": "释重显",
        "paragraphs": [
            "双莲亭上送行客，菡萏清香散秋色。",
            "野兴断山云片高，孤影澄江月华白。",
            "希声险绝堪谁知，大道机存曾未可。",
            "纵辟天常立下风，安教类变丛流火。",
            "君不见梁兮阖国难滞留，千古遗恨空悠悠。",
            "君又不见魏兮小桂生寒翠，一花对雪开无休。",
            "微禅亦并联芳驾，德星文星仰萧洒。",
            "物外情深不等闲，环中趣别非轻舍。",
            "相访从容为我言，屈指多求更何者。"
        ],
        "title": "送微文章",
        "id": "0cbdb692-79b7-4dd1-9b54-22325eb2936d"
    },
    {
        "author": "释重显",
        "paragraphs": [
            "麻衣草座思灵彻，一食安闲更无别。",
            "儵忽迁流数百年，杳杳谁来继其绝。",
            "吾兮亦是疏慵辈，冷淡身心存慷恺。",
            "偶续灵峰照夜灯，邃泛鐡船下沧海。",
            "深嗟知困不知休，奔驰骇浪空淹留。",
            "纵得长鳌拟何待，堪白头时好白头。",
            "因观坏衲秀禅客，清苦如冰复如蘗。",
            "别我携筇步大方，为叶为花恣披折。",
            "伏枕寥寥情意阑，率写狂歌赠行色。"
        ],
        "title": "送怀秀禅者",
        "id": "e133bc5b-dcce-4b6b-ade2-d838913d9d3d"
    },
    {
        "author": "释重显",
        "paragraphs": [
            "云根石圹，容身待老。",
            "南来北来，闲且寻讨。",
            "五叶一花兮堪对谁，寥寥万古兮空知有。"
        ],
        "title": "孤运铭",
        "id": "2330dd14-bd4a-44f9-acdc-005927232be4"
    },
    {
        "author": "释重显",
        "paragraphs": [
            "百花开後一花开，风递清香远远来。",
            "谁问黄梅不平事，照中依旧惹尘埃。"
        ],
        "title": "寄海会之长老",
        "id": "705eed6e-6d0a-4512-ab78-d525de6624df"
    },
    {
        "author": "释重显",
        "paragraphs": [
            "使乎谁，老作者，百战场中飞鐡马。",
            "秋水藏来人不知，笑李将军被擒下。",
            "阿呵呵，却归湖山唱凯歌。"
        ],
        "title": "杂言送贤专使",
        "id": "d923ecc9-0c9d-4f0a-90e5-5f6f8bebb8ff"
    },
    {
        "author": "释重显",
        "paragraphs": [
            "古君子兮道诸己，道器用兮合天理。",
            "同尘还若待时生，观象不知何处起。",
            "荆丛丛袭莪丛丛，孝兮悌兮非沚中。",
            "聚应落落滴仙露，散或泠泠扬士风。",
            "风之上兮风之下，近一指兮远一马。",
            "秋水澹交无限情，夜光照乘胡为者。",
            "伊予匪谓存余力，咏高义兮困胸臆。",
            "巴歌百字岩叶书，飞寄汪门旧知识。"
        ],
        "title": "歌纪四明汪君信士",
        "id": "cc6eb335-d6b7-4e0e-9d3e-aaec2d04a540"
    },
    {
        "author": "释重显",
        "paragraphs": [
            "高兮竺卿，秋水虚明。",
            "夫何之象，堪云指程。",
            "知吾不知，笑伽耶城。"
        ],
        "title": "送仲卿禅德",
        "id": "e819e8bb-d2a9-4435-b121-aab34f8576d8"
    }
]