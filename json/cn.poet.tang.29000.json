[
    {
        "author": "许浑",
        "paragraphs": [
            "吴门烟月昔同游，枫叶芦花并客舟。",
            "聚散有期云北去，浮沈无计水东流。",
            "一尊酒尽青山暮，千里书回碧树秋。",
            "何处相思不相见，凤城龙阙楚江头。"
        ],
        "title": "京口闲居寄京洛友人",
        "id": "62a679ba-aae0-49ef-9f88-417c5ec8529c"
    },
    {
        "author": "许浑",
        "paragraphs": [
            "月沈高岫宿云开，万里归心独上来。",
            "河畔雪飞扬子宅，海边花盛越王台。",
            "泷分桂岭鱼难过，瘴近衡峯鴈却回。",
            "乡信渐稀人渐老，只应频看一枝梅。"
        ],
        "title": "冬日登越王台怀归",
        "id": "584e5331-0d9c-4af4-94a6-c5250764f2b4"
    },
    {
        "author": "许浑",
        "paragraphs": [
            "云度龙山暗倚城，先飞淅沥引轻盈。",
            "素娥冉冉拜瑶阙，皓鹤纷纷朝玉京。",
            "阴岭有风梅艳散，寒林无月桂华生。",
            "剡溪一醉十年事，忽忆棹回天未明。"
        ],
        "title": "对雪",
        "id": "16e667ab-12e3-49a0-88d3-ea8c3122ff19"
    },
    {
        "author": "许浑",
        "paragraphs": [
            "醉斜乌帽髪如丝，曾看仙人一局棋。",
            "宾馆有鱼为客久，乡书无鴈到家迟。",
            "缑山住近吹笙庙，湘水行逢鼓瑟祠。",
            "今夜月明何处宿，九疑云尽碧参差。"
        ],
        "title": "送萧处士归缑岭别业",
        "id": "c1c4fd2b-87b4-438a-8803-bbf5ade86b4f"
    },
    {
        "author": "许浑",
        "paragraphs": [
            "三十六峰横一川，绿波无路草芊芊。",
            "牛羊晚食铺平地，鵰鹗晴飞摩远天。",
            "洛客尽回临水寺，楚人皆逐下江船。",
            "东西未有相逢日，更把繁华共醉眠。"
        ],
        "title": "与郑二秀才同舟东下洛中亲朋送至景云寺",
        "id": "51d5dd08-f139-4c99-a2c6-6a3d8191894a"
    },
    {
        "author": "许浑",
        "paragraphs": [
            "独望天门倚剑歌，干时无计老关河。",
            "东归万里惭张翰，西上四年羞卞和。",
            "花暗楚城春醉少，月凉秦塞夜愁多。",
            "三山岁岁有人去，唯恐海风生白波。"
        ],
        "title": "长安岁暮",
        "id": "5ed0e43e-41ac-46bd-8723-329282f5036d"
    },
    {
        "author": "许浑",
        "paragraphs": [
            "谏猎归来绮季歌，大茅峯影满秋波。",
            "山斋留客扫红叶，野艇送僧披绿莎。",
            "长覆旧图棊势尽，遍添新品药名多。",
            "云中黄鹄日千里，自宿自飞无网罗。"
        ],
        "title": "赠茅山高拾遗",
        "id": "500c34e5-1431-4022-b031-9f4355d6bdba"
    },
    {
        "author": "许浑",
        "paragraphs": [
            "远书开罢更依依，晨坐高台竟落晖。",
            "颜巷雪深人已去，庾楼花盛客初归。",
            "东堂望绝迁莺起，南国哀余候鴈飞。",
            "今日劳君犹问讯，一官唯长故山薇。"
        ],
        "title": "李秀才近自涂口迁居新安适枉缄书见寛悲戚因以此答",
        "id": "979c2ce0-f38c-4374-b446-413a4969495b"
    },
    {
        "author": "许浑",
        "paragraphs": [
            "广陵堤上昔离居，帆转潇湘万里余。",
            "楚客病时无鵩鸟，越乡归处有鲈鱼。",
            "潮生水郭蒹葭响，雨过山城橘柚疎。",
            "闻说携琴兼载酒，邑人争识马相如。"
        ],
        "title": "赠萧兵曹先辈",
        "id": "c336e75d-4716-4826-aae6-ceefdec37f34"
    },
    {
        "author": "许浑",
        "paragraphs": [
            "山乐来迎去不言，庙前高柳水禽喧。",
            "绮罗无色雨侵帐，珠翠有声风绕幡。",
            "妆镜尚疑山月满，寝屏犹认野花繁。",
            "孤舟梦断行云散，何限离心寄晓猨。"
        ],
        "title": "题舒女庙",
        "id": "f605356f-b9ac-428c-bed0-02829db16142"
    },
    {
        "author": "许浑",
        "paragraphs": [
            "草生官舍似闲居，雪照南窗满素书。",
            "贫後始知为吏拙，病来还喜识人疎。",
            "青云岂有窥梁燕，浊水应无避钓鱼。",
            "不待秋风便归去，紫阳山下是吾庐。"
        ],
        "title": "姑孰官舍",
        "id": "3cff78c1-915a-4ca4-8f08-33e7ccd21378"
    },
    {
        "author": "许浑",
        "paragraphs": [
            "云起高台日未沈，数村残照半岩阴。",
            "野蚕成茧桑柘尽，溪鸟引雏蒲稗深。",
            "帆势依依投极浦，钟声[杳杳]隔前林。",
            "故山迢遰故人去，一夜月明千里心。"
        ],
        "title": "凌歊台送韦秀才",
        "id": "9891018f-1c27-4e20-8503-1998a6273022"
    },
    {
        "author": "许浑",
        "paragraphs": [
            "曾事刘琨鴈塞空，十年书剑任飘蓬。",
            "东堂旧屈移山志，南国新留煮海功。",
            "还挂一帆青海上，更开三迳碧莲中。",
            "关西旧友如相问，已许沧浪伴钓翁。"
        ],
        "title": "送岭南卢判官罢职归华阴山居",
        "id": "9e0ad576-af17-4be9-a874-7b41216cde36"
    },
    {
        "author": "许浑",
        "paragraphs": [
            "行尽青溪日已蹉，云容山影水嵯峨。",
            "楼前归客怨清梦，楼上美人凝夜歌。",
            "独树高高风势急，平湖渺渺月明多。",
            "终期一艇载樵去，来往使帆凌白波。"
        ],
        "title": "将度故城湖阻风夜泊永阳戍",
        "id": "593d815a-910b-4b76-9b8e-5e4df97707ce"
    },
    {
        "author": "许浑",
        "paragraphs": [
            "碧天飞舞下晴莎，金阁瑶池绝网罗。",
            "嵒响数声风满树，岸移孤影雪凌波。",
            "缑山去远云霄迥，辽海归迟岁月多。",
            "双翅一开千万里，秖应栖隐恋乔柯。"
        ],
        "title": "郑侍御厅翫鹤",
        "id": "b35d7a78-6d97-4bbf-af77-c204ff9b7728"
    },
    {
        "author": "许浑",
        "paragraphs": [
            "暮暮焚香何处宿，西岩一室映疎藤。",
            "光阴难驻迹如客，寒暑不惊心似僧。",
            "高树有风闻夜磬，远山无月见秋灯。",
            "身闲境静日为乐，若问其余非我能。"
        ],
        "title": "南亭夜坐贻开元禅定二道者",
        "id": "94710607-3d19-4640-b897-4a37c5f9c8d7"
    },
    {
        "author": "许浑",
        "paragraphs": [
            "杜陵池榭绮城东，孤岛回汀路不穷。",
            "高岫乍疑三峡近，远波初似五湖通。",
            "楸梧叶暗潇潇雨，菱荇花香淡淡风。",
            "还有昔时巢燕在，飞来飞去画堂中。"
        ],
        "title": "朱坡故少保杜公池亭",
        "id": "5577901c-fd3f-4c29-b633-dbc3617bf237"
    },
    {
        "author": "许浑",
        "paragraphs": [
            "宵衣应待绝更筹，环佩锵锵月下楼。",
            "井转辘轳千树晓，鏁开阊阖万山秋。",
            "龙旗尽列趋金殿，雉扇才分见玉旒。",
            "虚戴铁冠无一事，沧江归去老渔舟。"
        ],
        "title": "秋日早朝",
        "id": "c2fd4060-decf-49f0-90d8-0f718b902a9b"
    },
    {
        "author": "许浑",
        "paragraphs": [
            "缨带流尘髪半霜，独寻残月下沧浪。",
            "一声溪鸟暗云散，万片野花流水香。",
            "昔日未知方外乐，暮年初信梦中忙。",
            "红虾青鲫紫芹脆，归去不辞来路长。"
        ],
        "title": "沧浪峡",
        "id": "b35bf541-f8f6-4422-b30b-532eedfe4500"
    },
    {
        "author": "许浑",
        "paragraphs": [
            "禾黍离离半野蒿，昔人城此岂知劳。",
            "水声东去市朝变，山势北来宫殿高。",
            "鸦噪暮云归古堞，鴈迷寒雨下空壕。",
            "可怜缑岭登仙子，犹自吹笙醉碧桃。"
        ],
        "title": "故洛城",
        "id": "af3013bf-efd1-4f45-80f3-ad50c980c9f1"
    },
    {
        "author": "许浑",
        "paragraphs": [
            "欲求真诀恋禅扃，羽帔方袍尽有情。",
            "仙骨本微灵鹤远，法心潜动毒龙惊。",
            "三山未有偷桃计，四海初传问菊名。",
            "今日劝师师莫惑，长生难学证无生。"
        ],
        "title": "闻释子栖玄欲奉道因寄",
        "id": "1c7bad4c-fd1c-4615-9bd6-df8feed4bfd3"
    },
    {
        "author": "许浑",
        "paragraphs": [
            "暗滩水落涨虚沙，滩去秦吴万里赊。",
            "马上折残江北柳，舟中开尽岭南花。",
            "离歌不断如留客，归梦初惊似到家。",
            "山鸟一声人未起，半床春月在天涯。"
        ],
        "title": "南海府罢南康阻浅行侣稍登陆而迈主人燕饯至频暮宿东溪",
        "id": "e1a14989-773a-413b-95b0-c3a868beda94"
    },
    {
        "author": "许浑",
        "paragraphs": [
            "心忆莲池秉烛游，叶残花败尚维舟。",
            "烟开翠扇清风晓，水泥红衣白露秋。",
            "神女暂来云易散，仙娥初去月难留。",
            "空怀远道难持赠，醉倚阑干尽日愁。"
        ],
        "title": "秋晚云阳驿西亭莲池",
        "id": "53ed7d72-b353-485e-b746-07574de6a42e"
    },
    {
        "author": "许浑",
        "paragraphs": [
            "二十知兵在羽林，中年潜识子房心。",
            "苍鹰出塞胡尘灭，白鹤还乡楚水深。",
            "春坼酒瓶浮药气，晚携棊局带松阴。",
            "鸡笼山上云多处，自斸黄精不可寻。"
        ],
        "title": "题勤尊师历阳山居",
        "id": "7f702ef8-9af6-410f-a375-c3ac88e8e3d8"
    },
    {
        "author": "许浑",
        "paragraphs": [
            "兵书一箧老无功，故国郊扉在梦中。",
            "藤蔓覆梨张谷暗，草花侵菊庾园空。",
            "朱门迹忝登龙客，白屋心期失马翁。",
            "楚水吴山何处是，北窗残月照屏风。"
        ],
        "title": "怀旧居",
        "id": "5308b242-865a-4ed9-a716-9a6592c45590"
    },
    {
        "author": "许浑",
        "paragraphs": [
            "一笛迎风万叶飞，强携刀笔换荷衣。",
            "潮寒水国秋砧早，月暗山城夜漏稀。",
            "岩响远闻樵客过，浦深遥送钓童归。",
            "中年未识从军乐，虚近三茅望少微。"
        ],
        "title": "祗命许昌自郊居移就公馆秋日寄茅山高拾遗",
        "id": "36269a84-1558-48df-a0b9-5c998f12590d"
    },
    {
        "author": "许浑",
        "paragraphs": [
            "白首从军未有名，近将孤剑到江城。",
            "巴童戍久能番语，胡马调多解汉行。",
            "对雪夜穷黄石略，望云秋计黑山程。",
            "可怜身死家犹远，汴水东流无哭声。"
        ],
        "title": "伤虞将军",
        "id": "be76603e-2575-4ff5-9999-8c1828582755"
    },
    {
        "author": "许浑",
        "paragraphs": [
            "秋来凫鴈下方塘，系马朝台步夕阳。",
            "村径绕山松叶暗，野门临水稻花香。",
            "云连海气琴书润，风带潮声枕簟凉。",
            "西下磻溪犹万里，可能垂白待文王。"
        ],
        "title": "晚自朝台津至韦隐居郊园",
        "id": "8a1b4524-d02f-407b-92e4-2be633993da7"
    },
    {
        "author": "许浑",
        "paragraphs": [
            "知己萧条信陆沈，茂陵扶疾卧西林。",
            "芰荷风起客堂静，松桂月高僧院深。",
            "清露下时伤旅鬓，白云归处寄乡心。",
            "怜君诗句犹相忆，题在空斋夜夜吟。"
        ],
        "title": "寓居开元精舍酬薛秀才见贻",
        "id": "319a9b28-fbea-4a75-8929-ad524ff4751f"
    },
    {
        "author": "许浑",
        "paragraphs": [
            "三献无功玉有瑕，更携书剑客天涯。",
            "孤帆夜别潇湘雨，广陌春期鄠杜花。",
            "灯照水萤千点灭，棹惊滩鴈一行斜。",
            "关河万里秋风急，望见乡山不到家。"
        ],
        "title": "别刘秀才",
        "id": "34445d84-93cc-43fd-b651-97b205aeddf9"
    },
    {
        "author": "许浑",
        "paragraphs": [
            "来往天台天姥间，欲求真诀驻衰颜。",
            "星河半落岩前寺，云雾初开岭上关。",
            "丹壑树多风浩浩，碧溪苔浅水潺潺。",
            "可知刘阮逢人处，行尽深山又是山。"
        ],
        "title": "早发天台中岩寺度关岭次天姥岑",
        "id": "ed535503-69a1-4623-9738-a55aba7365a3"
    },
    {
        "author": "许浑",
        "paragraphs": [
            "小隐西亭为客开，翠萝深处遍苍苔。",
            "林间扫石安棊局，岩下分泉递酒杯。",
            "兰叶露光秋月上，芦花风起夜潮来。",
            "云山遶屋犹嫌浅，欲棹渔舟近钓台。"
        ],
        "title": "游钱塘青山李隐居西斋",
        "id": "2a5fe5e1-1054-4b9e-a5db-60accc6effbf"
    },
    {
        "author": "许浑",
        "paragraphs": [
            "十里蒹葭入薜萝，春风谁许暂鸣珂。",
            "相如渴後狂还减，曼倩归来语更多。",
            "门枕碧溪冰皓耀，槛齐青嶂雪嵯峨。",
            "野桥沽酒茅檐醉，谁羡红楼一曲歌。"
        ],
        "title": "春日郊园戏赠杨嘏评事",
        "id": "a0e5764c-b083-4019-8e88-a0629aab8431"
    },
    {
        "author": "许浑",
        "paragraphs": [
            "乡心迢遰宦情微，吏散寻幽竟落晖。",
            "林下草腥巢鹭宿，洞前云湿雨龙归。",
            "钟随野艇回孤棹，鼓绝山城掩半扉。",
            "今夜西斋好风月，一瓢春酒莫相违。"
        ],
        "title": "晚自东郭回留一二游侣",
        "id": "c3a601c5-78a8-4db0-be89-9210d3ff375b"
    },
    {
        "author": "许浑",
        "paragraphs": [
            "书剑功迟白发新，异乡仍送故乡人。",
            "阮公留客竹林晚，田氏到家荆树春。",
            "雪尽塞鸿南翥少，风来胡马北嘶频。",
            "洞庭烟月如终老，谁是长杨谏猎臣。"
        ],
        "tags": [
            "洞庭湖"
        ],
        "title": "与郑秀才叔侄会送杨秀才昆仲东归",
        "id": "67a338bc-7a8a-4fd1-845e-46c11606671b"
    },
    {
        "author": "许浑",
        "paragraphs": [
            "云埋阴壑雪凝峯，半壁天台已万重。",
            "人度碧溪疑辍棹，僧归苍岭似闻钟。",
            "暖眠鸂鶒晴滩草，高挂猕猴暮涧松。",
            "曾约共游今独去，赤城西面水溶溶。"
        ],
        "title": "送郭秀才游天台",
        "id": "0b9cb934-5554-4eb2-a792-56a9062ca2d4"
    },
    {
        "author": "许浑",
        "paragraphs": [
            "能琴道士洞庭西，风满归帆路不迷。",
            "对岸水花霜後浅，傍檐山果雨来低。",
            "杉松近晚移茶灶，岩谷初寒盖药畦。",
            "他日相思两行字，无人知处武陵溪。"
        ],
        "tags": [
            "洞庭湖"
        ],
        "title": "送张尊师归洞庭",
        "id": "005b0e22-126e-408a-a3cd-0b3f6057ae5e"
    },
    {
        "author": "许浑",
        "paragraphs": [
            "病移嵒邑称闲身，何处风光贳酒频。",
            "溪柳遶门彭泽令，野花连洞武陵人。",
            "娇歌自驻壶中景，艳舞长留海上春。",
            "早晚高台更同醉，绿萝如帐草如茵。"
        ],
        "title": "移摄太平寄前李明府",
        "id": "6ea2d0fa-d677-42cf-9877-5c9b09e13ace"
    },
    {
        "author": "许浑",
        "paragraphs": [
            "高梧一叶下秋初，迢遰重廊旧寄居。",
            "月过碧窗今夜酒，雨昏红壁去年书。",
            "玉池露冷芙蓉浅，琼树风高薜荔疎。",
            "明日挂帆更东去，仙翁应笑为鲈鱼。"
        ],
        "title": "再游姑苏玉芝观",
        "id": "df1590b2-d8e8-492a-b7b3-eee0a614e565"
    },
    {
        "author": "许浑",
        "paragraphs": [
            "水晚云秋山不穷，自疑身在画屏中。",
            "孤舟移棹一江月，高阁卷帘千树风。",
            "窗下覆棋残局在，橘边沽酒半坛空。",
            "早炊香稻待鲈鲙，南渚未明寻钓翁。"
        ],
        "title": "夜归驿楼",
        "id": "d0b93745-247b-41d1-af1a-678878f8c731"
    },
    {
        "author": "许浑",
        "paragraphs": [
            "西岩一迳不通樵，八十持杯未觉遥。",
            "龙在石潭闻夜雨，鴈移沙渚见秋潮。",
            "经函露湿文多暗，香印风吹字半销。",
            "应笑东归又南去，越山无路水迢迢。"
        ],
        "title": "题灵山寺行坚师院",
        "id": "8e2e07b9-33aa-4331-bd48-9ab9b49745a9"
    },
    {
        "author": "许浑",
        "paragraphs": [
            "一官唯买昼公堂，但得身闲日自长。",
            "琴曲少声重勘谱，药丸多忌更寻方。",
            "溪浮箬叶添醅绿，泉遶松根助茗香。",
            "明日鳜鱼何处钓，门前春水似沧浪。"
        ],
        "title": "湖州韦长史山居",
        "id": "01089f7e-faae-4503-9174-b836f6ebdacf"
    },
    {
        "author": "许浑",
        "paragraphs": [
            "桐履如飞不可寻，一壶双笈峄阳琴。",
            "舟横野度寒风急，门掩荒山夜雪深。",
            "贫笑白驹无去意，病惭黄鹄有归心。",
            "云间二室劳君画，水墨苍苍半壁阴。"
        ],
        "title": "赠李伊阙",
        "id": "23d0926b-c071-448c-85af-737df08e22d6"
    },
    {
        "author": "许浑",
        "paragraphs": [
            "西风渺渺月连天，同醉兰舟未十年。",
            "鵩鸟赋成人已没，嘉鱼诗在世空传。",
            "荣枯尽寄浮云外，哀乐犹惊逝水前。",
            "日暮长堤更回首，一声邻笛旧山川。"
        ],
        "title": "重游綀湖怀旧",
        "id": "6bd3176d-6a22-4757-b5f4-bf1ad16aa60a"
    },
    {
        "author": "许浑",
        "paragraphs": [
            "万峰秋尽百泉清，旧锁禅扉在赤城。",
            "枫浦客来烟未散，竹窗僧去月犹明。",
            "杯浮野渡鱼龙远，锡响空山虎豹惊。",
            "一字不留何足讶，白云无路水无情。"
        ],
        "title": "乘月棹舟送大历寺灵聪上人不及",
        "id": "b6ecb19a-f6b6-45f5-9e2a-e3057569f3b8"
    },
    {
        "author": "许浑",
        "paragraphs": [
            "广陵花盛帝东游，先劈昆仑一派流。",
            "百二禁兵辞象阙，三千宫女下龙舟。",
            "凝云鼓震星辰动，拂浪旗开日月浮。",
            "四海义师归有道，迷楼还似景阳楼。"
        ],
        "tags": [
            "隋・唐・五代",
            "抒情",
            "咏史"
        ],
        "title": "汴河亭",
        "id": "8341c4f7-04b1-4c38-b0aa-2103807662cf"
    },
    {
        "author": "许浑",
        "paragraphs": [
            "自翦青莎织雨衣，南峰烟火是柴扉。",
            "莱妻早报蒸藜熟，童子遥迎种豆归。",
            "鱼下碧潭当镜跃，鸟还青嶂拂屏飞。",
            "花时未免人来往，欲买严光旧钓矶。"
        ],
        "title": "村舍二首 一",
        "id": "9b272de0-513c-470b-8d8a-2d802b5fd73c"
    },
    {
        "author": "许浑",
        "paragraphs": [
            "尚平多累自归难，一日身闲一日安。",
            "山迳晓云收猎网，水门凉月挂鱼竿。",
            "花间酒气春风暖，竹里棋声暮雨寒。",
            "三顷水田秋更熟，北窗谁拂旧尘冠。"
        ],
        "title": "村舍二首 二",
        "id": "ece41fd2-3321-4e1b-a32c-3c61f692c30d"
    },
    {
        "author": "许浑",
        "paragraphs": [
            "欲寄家书少客过，闭门心远洞庭波。",
            "两岩花落夜风急，一迳草荒春雨多。",
            "愁泛楚江吟浩渺，忆归吴岫梦嵯峨。",
            "贫居不问应知处，溪上闲船系绿萝。"
        ],
        "tags": [
            "洞庭湖"
        ],
        "title": "郑秀才东归凭达家书",
        "id": "ce3a66a7-1ce1-4c22-aaeb-437a84f6a730"
    },
    {
        "author": "许浑",
        "paragraphs": [
            "政成身没共兴衰，乡路兵戈旅榇回。",
            "城上暮云凝鼓角，海边春草闭池台。",
            "经年未葬家人散，昨夜因斋故吏来。",
            "南北相逢皆掩泣，白苹洲暖百花开。"
        ],
        "title": "伤故湖州李郎中",
        "id": "a5c32cf7-392f-4562-80b4-cdae2ee192d7"
    },
    {
        "author": "许浑",
        "paragraphs": [
            "楚客送僧归桂阳，海门帆势极潇湘。",
            "碧云千里暮愁合，白雪一声春思长。",
            "柳絮拥堤添衲软，松花浮水注瓶香。",
            "南京长老几年别，闻道半岩多影堂。"
        ],
        "title": "和友人送僧归桂州灵岩寺",
        "id": "8abd41dd-11fd-4885-b603-80d48230b720"
    },
    {
        "author": "许浑",
        "paragraphs": [
            "垂钓京江欲白头，江鱼堪钓却西游。",
            "刘伶台下稻花晚，韩信庙前枫叶秋。",
            "淮月未明先倚槛，海云初起更维舟。",
            "河桥有酒无人醉，独上高城望庾楼。"
        ],
        "title": "淮阴阻风寄呈楚州韦中丞",
        "id": "ef407373-3f8b-403d-be5c-cb10e19aff82"
    },
    {
        "author": "许浑",
        "paragraphs": [
            "修蛾颦翠倚柔桑，遥谢春风白面郎。",
            "五夜有情随暮雨，百年无节待秋霜。",
            "重寻绣带朱藤合，更认罗帬碧草长。",
            "何处野花何处水，下峰流出一渠香。"
        ],
        "title": "途经敷水",
        "id": "8ab08a25-3566-4685-bc84-135b01ff8b76"
    },
    {
        "author": "许浑",
        "paragraphs": [
            "莲府公卿拜後尘，手持优诏挂朱轮。",
            "从军暮下三千客，闻礼庭中七十人。",
            "锦帐丽词推北巷，画堂清乐掩南邻。",
            "岂同王谢山阴会，空叙流杯醉暮春。"
        ],
        "title": "和人贺杨仆射致政",
        "id": "56c90199-7634-48a5-8718-69c170939617"
    },
    {
        "author": "许浑",
        "paragraphs": [
            "桂香松暖庙门开，独泻椒浆奠一杯。",
            "秦法欲兴鸿已去，汉储将废凤还来。",
            "紫芝翳翳多青草，白石苍苍半绿苔。",
            "山下驿尘南窜路，不知冠盖几人回。"
        ],
        "title": "题四皓庙",
        "id": "df76ec52-49a3-4754-b7d9-32134fe039dc"
    },
    {
        "author": "许浑",
        "paragraphs": [
            "待月东林月正圆，广庭无树草无烟。",
            "中秋云尽出沧海，半夜露寒当碧天。",
            "轮彩渐移金殿外，镜光犹挂玉楼前。",
            "莫辞达曙殷勤望，一堕西岩又隔年。"
        ],
        "title": "鹤林寺中秋夜翫月",
        "id": "a8fd7fd1-7129-4704-9da4-39b0f585ff15"
    },
    {
        "author": "许浑",
        "paragraphs": [
            "楼船旌斾极天涯，一剑从军两鬓华。",
            "回日眼明河畔草，去时肠断岭头花。",
            "陶诗尽写行过县，张赋初成卧到家。",
            "官满知君有归处，姑苏台上旧烟霞。"
        ],
        "title": "南海府罢归京口经大庾岭赠张明府",
        "id": "72ad73af-d452-47f2-9aee-63d0a1926b17"
    },
    {
        "author": "许浑",
        "paragraphs": [
            "武牢关下护龙旗，挟槊弯弧马上飞。",
            "汉业未兴王霸在，秦军纔散鲁连归。",
            "坟穿大泽埋金剑，庙枕长溪挂铁衣。",
            "欲奠忠魂何处问，苇花枫叶雨霏霏。"
        ],
        "title": "题卫将军庙",
        "id": "79f3675d-ca4e-40e3-b4f4-e851c9eba61f"
    },
    {
        "author": "许浑",
        "paragraphs": [
            "犬吠双岩碧树间，主人朝出半开关。",
            "汤师阁上留诗别，杜叟桥边载酒还。",
            "栎坞炭烟晴过岭，蓼村渔火夜移湾。",
            "故乡芜没兵戈後，凭向溪南买一山。"
        ],
        "title": "访别韦隐居不值",
        "id": "e3a4e04f-e9d3-4333-964a-3c3146edad00"
    },
    {
        "author": "许浑",
        "paragraphs": [
            "结束征车换黑貂，灞西风雨正潇潇。",
            "茂陵久病书千卷，彭泽初归酒一瓢。",
            "帆背夕阳湓水阔，棹经沧海甑山遥。",
            "殷勤为谢南溪客，白首萤窗未见招。"
        ],
        "title": "送前东阳于明府由鄂渚归故林",
        "id": "aea5b341-7410-48c7-9578-dabf5dc34e46"
    },
    {
        "author": "许浑",
        "paragraphs": [
            "南国多情多艳词，鹧鸪清怨遶梁飞。",
            "甘棠城上客先醉，苦竹岭头人未归。",
            "响转碧霄云驻影，曲终清漏月沈晖。",
            "山行水宿不知远，犹梦玉钗金缕衣。"
        ],
        "title": "听歌鹧鸪辞",
        "id": "7de37ff7-b0be-49c7-8266-0532cea36445"
    },
    {
        "author": "许浑",
        "paragraphs": [
            "三面楼台百丈峰，西岩高枕树重重。",
            "晴攀翠竹题诗滑，秋摘黄花酿酒浓。",
            "山殿日斜喧鸟雀，石潭波动戏鱼龙。",
            "今来故国遥相忆，月照千山半夜钟。"
        ],
        "title": "寄题华严韦秀才院",
        "id": "f309e84e-fe0a-464f-8f77-37fd3e63dc2e"
    },
    {
        "author": "许浑",
        "paragraphs": [
            "蜀客操琴吴女歌，明珠十斛是天河。",
            "霜凝薜荔怯秋树，露滴芙蓉愁晚波。",
            "兰浦远乡应解佩，柳堤残月未鸣珂。",
            "西楼沈醉不知散，潮落洞庭洲渚多。"
        ],
        "tags": [
            "洞庭湖"
        ],
        "title": "戏代李协律松江有赠",
        "id": "f8fffc9d-a2e2-47e7-9aae-0f794790adda"
    },
    {
        "author": "许浑",
        "paragraphs": [
            "瘴雾南边久寄家，海中来往信流槎。",
            "林藏●●多残笋，树过猩猩少落花。",
            "深洞有云龙蜕骨，半岩无草象生牙。",
            "知君爱宿层峰顶，坐到三更见日华。"
        ],
        "title": "送黄隐居归南海",
        "id": "9b5586c1-bacb-4ffa-971a-47322ed6a974"
    },
    {
        "author": "许浑",
        "paragraphs": [
            "赵佗西拜已登坛，马援南征土宇宽。",
            "越国旧无唐印绶，蛮乡今有汉衣冠。",
            "江云带日秋偏热，海雨随风夏亦寒。",
            "岭北归人莫回首，蓼花枫叶万重滩。"
        ],
        "title": "朝台送客有怀",
        "id": "c8f07dd3-8ebc-41cc-bdbb-ca8e8777de12"
    },
    {
        "author": "许浑",
        "paragraphs": [
            "碧树苍苍茂苑东，佳期迢遰路何穷。",
            "一声山鸟曙云外，万点水萤秋草中。",
            "门掩竹斋微有月，棹移兰渚淡无风。",
            "欲知此路堪惆怅，菱叶蓼花连故宫。"
        ],
        "title": "自楞伽寺晨起泛舟道中有怀",
        "id": "aea87c55-b0c8-40d1-8de9-42af0a04941a"
    },
    {
        "author": "许浑",
        "paragraphs": [
            "一章西奏拜仙曹，回马天津北望劳。",
            "寒水欲春冰彩薄，晓山初霁雪峰高。",
            "楼形向日攒飞凤，宫势凌波压抃鳌。",
            "空锁烟霞绝巡幸，周人谁识郁金袍。"
        ],
        "title": "十二月拜起居表回",
        "id": "37ebc5b7-0042-47f4-ba70-21fe5fb0e106"
    },
    {
        "author": "许浑",
        "paragraphs": [
            "夜按双娃禁曲新，东西箫鼓接云津。",
            "舞衫未换红铅湿，歌扇初移翠黛颦。",
            "彩槛烛烟光吐日，画屏香雾暖如春。",
            "西楼月在襄王醉，十二山高不见人。"
        ],
        "title": "观章中丞夜按歌舞",
        "id": "b466b514-5cc0-43b7-ac2f-124e16a9717f"
    },
    {
        "author": "许浑",
        "paragraphs": [
            "西岩泉落水容宽，灵物蜿蜒黑处蟠。",
            "松叶正秋琴韵响，菱花初晓镜光寒。",
            "云开星月浮山殿，雨过风雷遶石坛。",
            "仙客不归龙亦去，稻畦长满此池干。"
        ],
        "title": "重游飞泉观题故梁道士宿龙池",
        "id": "cdc8b6c6-510b-4fce-89bb-902748f76b09"
    },
    {
        "author": "许浑",
        "paragraphs": [
            "身在关西家洞庭，夜寒歌苦烛荧荧。",
            "人心高下月中桂，客思往来波上萍。",
            "马氏识君眉最白，阮公留我眼长青。",
            "花前失意共寥落，莫遣东风吹酒醒。"
        ],
        "tags": [
            "洞庭湖"
        ],
        "title": "下第贻友人",
        "id": "cbe6c582-80c9-4c5d-9ccc-d4a9dd2cde6f"
    },
    {
        "author": "许浑",
        "paragraphs": [
            "鱼龙多处凿门开，万古人知夏禹材。",
            "青嶂远分从地断，洪流高泻自天来。",
            "风云有路皆烧尾，波浪无程尽曝腮。",
            "心感膺门身过此，晚山秋树独徘徊。"
        ],
        "title": "晚登龙门驿楼",
        "id": "3636ccf3-83e5-4971-9515-ffbbe2076098"
    },
    {
        "author": "许浑",
        "paragraphs": [
            "曾醉笙歌日正迟，醉中相送易前期。",
            "橘花满地人亡後，菰叶连天鴈过时。",
            "琴倚旧窗尘漠漠，剑埋新冢草离离。",
            "河桥酒熟平生事，更向东流奠一巵。"
        ],
        "title": "题故李秀才居",
        "id": "5b55d90d-c7cb-44c8-9af1-1815da24adb3"
    },
    {
        "author": "许浑",
        "paragraphs": [
            "待月西楼卷翠罗，玉杯瑶瑟近星河。",
            "帘前碧树穷秋密，窗外青山薄暮多。",
            "鸜鹆未知狂客醉，鹧鸪先让美人歌。",
            "使君莫惜通宵饮，刀笔初从马伏波。"
        ],
        "title": "韶州韶阳楼夜燕",
        "id": "715b7527-abf9-4f7f-bc9d-c7a8602722f1"
    },
    {
        "author": "许浑",
        "paragraphs": [
            "诏移丞相木兰舟，桂水潺湲岭北流。",
            "青汉梦归双阙曙，白云吟过五湖秋。",
            "恩回玉扆人先喜，道在金縢世不忧。",
            "闻说公卿尽南望，甘堂花暖凤池头。"
        ],
        "title": "闻韶州李相公移拜郴州因寄",
        "id": "aa0d9975-9221-4550-86f8-6feecc7de0e5"
    },
    {
        "author": "许浑",
        "paragraphs": [
            "身没南朝宅已荒，邑人犹赏旧风光。",
            "芹根生叶石池浅，桐树落花金井香。",
            "带暖山蜂巢画阁，欲阴溪燕集书堂。",
            "闲愁此地更西望，潮侵台城春草长。"
        ],
        "title": "游江令旧宅",
        "id": "69f6930a-1b7f-442e-a8f9-3e49b9d6dc41"
    },
    {
        "author": "许浑",
        "paragraphs": [
            "瘦马频嘶灞水寒，灞南高处望长安。",
            "何人更结王生袜，此客虚弹贡氏冠。",
            "江上蟹螯沙渺渺，坞中蜗殻雪漫漫。",
            "旧交已变新知少，却伴渔郎把钓竿。"
        ],
        "title": "灞上逢元九处士东归",
        "id": "d1fa5e04-8812-4be1-bfec-c6c46ee9b123"
    },
    {
        "author": "许浑",
        "paragraphs": [
            "不知何计写离忧，万里山川半旧游。",
            "风卷暮沙和雪起，日融春水带冰流。",
            "凌晨客泪分东郭，竟夕乡心共北楼。",
            "青桂一枝年少事，莫因鲈鲙涉穷秋。"
        ],
        "title": "别张秀才",
        "id": "77720722-e794-4784-af17-a45629f48ffc"
    },
    {
        "author": "许浑",
        "paragraphs": [
            "卢橘花香拂钓矶，佳人犹舞越罗衣。",
            "三洲水浅鱼来少，五岭山高鴈到稀。",
            "客路晚依红树宿，乡关朝望白云归。",
            "交亲不念征南吏，昨夜风帆去似飞。"
        ],
        "title": "别表兄军倅",
        "id": "6af20330-720f-421a-9053-fac494afe21f"
    },
    {
        "author": "许浑",
        "paragraphs": [
            "暂引寒泉濯远尘，此生多是异乡人。",
            "荆溪夜雨花开疾，吴苑秋风月满频。",
            "万里高低门外路，百年荣辱梦中身。",
            "世间谁似西林客，一卧烟霞四十春。"
        ],
        "title": "题苏州虎丘寺僧院",
        "id": "2756ce65-b929-4076-8890-3edd27e5f2fa"
    },
    {
        "author": "许浑",
        "paragraphs": [
            "载书携榼别池龙，十幅轻帆处处通。",
            "谢朓宅荒山翠里，王敦城古月明中。",
            "江村夜涨浮天水，泽国秋生动地风。",
            "饱食鲙鱼榜归檝，待君琴酒醉陶公。"
        ],
        "title": "酬郭少府先奉使巡涝见寄兼呈裴明府",
        "id": "2af6b992-2527-4dc6-afe4-ea147e6ae83e"
    },
    {
        "author": "许浑",
        "paragraphs": [
            "飞轩危槛百花堂，朝燕歌钟暮已荒。",
            "中散狱成琴自怨，步兵厨废酒犹香。",
            "风池宿鸟喧朱阁，雨砌秋萤拂画梁。",
            "力保山河家又庆，秪应中令敌汾阳。"
        ],
        "title": "出永通门经李氏庄",
        "id": "80340874-0693-46e9-ae66-13a66ffbc102"
    },
    {
        "author": "许浑",
        "paragraphs": [
            "西北楼开四望通，残霞成绮月悬弓。",
            "江村夜涨浮天水，泽国秋生动地风。",
            "高下绿苗千顷尽，新陈红粟万厫空。",
            "才微分薄忧何益，却欲回心学钓翁。"
        ],
        "title": "汉水伤稼",
        "id": "bf806992-1df3-4e62-aab9-07f7d54f4d1d"
    },
    {
        "author": "许浑",
        "paragraphs": [
            "秦楼心断楚江湄，系马春风酒一巵。",
            "汴水月明东下疾，练塘花发北来迟。",
            "青芜定没安贫处，黄叶应催献赋诗。",
            "凭寄家书为回报，旧乡还有故人知。"
        ],
        "title": "送王总下第归丹阳",
        "id": "fa80cf56-96c7-4b4d-b5c8-4932bd463d34"
    },
    {
        "author": "许浑",
        "paragraphs": [
            "月斜孤馆傍村行，野店高低带古城。",
            "篱上晓花斋後落，井边秋叶社前生。",
            "饥乌索哺随雏叫，乳牸慵归望犊鸣。",
            "荒草连天风动地，不知谁学武侯耕。"
        ],
        "title": "南阳道中",
        "id": "8f77823c-b072-4d3f-9a75-092270339072"
    },
    {
        "author": "许浑",
        "paragraphs": [
            "毳幕承秋极断蓬，飘飖一剑黑山空。",
            "匈奴北走荒秦垒，贵主西还盛汉宫。",
            "定是庙谟倾种落，必知边寇畏骁雄。",
            "恩沾残类从归去，莫使华人杂犬戎。"
        ],
        "title": "破北虏太和公主归宫阙",
        "id": "6333f99b-7315-4c72-9e26-1abacd63737d"
    },
    {
        "author": "许浑",
        "paragraphs": [
            "白笔南征变二毛，越山愁瘴海惊涛。",
            "才归龙尾含鸡舌，更立螭头运兔毫。",
            "阊阖欲开宫漏尽，冕旒初坐御香高。",
            "吴中旧侣君先贵，曾忆王祥与佩刀。"
        ],
        "title": "李定言自殿院衔命归阙拜员外郎迁右史因寄",
        "id": "c40b2a94-60bc-499b-b9ef-c05f20f3088c"
    },
    {
        "author": "许浑",
        "paragraphs": [
            "宋玉含凄梦亦惊，芙蓉山响一猨声。",
            "阴云迎雨枕先润，夜电引雷窗暂明。",
            "暗惜水花飘广槛，远愁风叶下高城。",
            "西归万里未千里，应到故园春草生。"
        ],
        "title": "早秋韶阳夜雨",
        "id": "7bc887f7-4db4-4fe3-b256-00bdfd813813"
    },
    {
        "author": "许浑",
        "paragraphs": [
            "朝燕华堂暮未休，几人偏得谢公留。",
            "风传鼓角霜侵戟，云卷笙歌月上楼。",
            "宾馆尽开徐穉榻，客帆空恋李膺舟。",
            "谩夸书剑无知己，水远山长步步愁。"
        ],
        "title": "将为南行陪尚书崔公宴海榴堂",
        "id": "d84c01f4-7bec-4af9-8115-f9c0488f02a8"
    },
    {
        "author": "许浑",
        "paragraphs": [
            "贳酒携琴访我频，始知城市有闲人。",
            "君臣药在宁忧病，子母钱成岂患贫。",
            "年长每劳推甲子，夜寒初共守庚申。",
            "近来闻说烧丹处，玉洞桃花万树春。"
        ],
        "title": "赠王山人",
        "id": "1b765a61-6bd5-4495-8656-e18b25d5f07f"
    },
    {
        "author": "许浑",
        "paragraphs": [
            "心慕知音命自拘，画堂闻欲试吹竽。",
            "茂陵罢酒惭中圣，漳浦题诗怯大巫。",
            "鬐鬣几年伤在藻，羽毛终日羡栖梧。",
            "还愁旅棹空归去，枫叶荷花钓五湖。"
        ],
        "title": "宣城崔大夫召联句偶疾不获赴因献",
        "id": "5e822a39-3f65-49b3-945c-3ce524349604"
    },
    {
        "author": "许浑",
        "paragraphs": [
            "道傍年少莫矜夸，心在重霄鬓未华。",
            "杨子可曾过北里，鲁人何必敬东家。",
            "寒云晓散千峰雪，暖雨晴开一迳花。",
            "且卖湖田酿春酒，与君书剑是生涯。"
        ],
        "title": "赠郑处士",
        "id": "0206f6dc-bd9e-4493-970f-0cafc6182d06"
    },
    {
        "author": "许浑",
        "paragraphs": [
            "高揭鸡竿辟帝阍，祥风微暖瑞云屯。",
            "千官共削奸臣迹，万国初衔圣主恩。",
            "宫殿雪华齐紫阁，关河春色到青门。",
            "华夷一轨人方泰，莫学论兵误至尊。"
        ],
        "title": "正元",
        "id": "1beb4e80-dac6-4601-9037-54d728c4742f"
    },
    {
        "author": "许浑",
        "paragraphs": [
            "刘项持兵鹿未穷，自乘黄屋岛夷中。",
            "南来作尉任嚣力，北向称臣陆贾功。",
            "箫鼓尚陈今世庙，旌旗犹镇昔时宫。",
            "越人未必知虞舜，一奏熏弦万古风。"
        ],
        "title": "登尉佗楼",
        "id": "307680c8-bffb-452d-a569-92f95a985a6c"
    },
    {
        "author": "许浑",
        "paragraphs": [
            "檐外千帆背夕阳，归心杳杳鬓苍苍。",
            "岭猨羣宿夜山静，沙鸟独飞秋水凉。",
            "露堕桂花棋局湿，风吹荷叶酒瓶香。",
            "主人不醉下楼去，月在南轩更漏长。"
        ],
        "title": "诏州驿楼宴罢",
        "id": "5de7e026-c57f-446b-96e5-76da05392c43"
    },
    {
        "author": "许浑",
        "paragraphs": [
            "碧油红斾想青衿，积雪窗前尽日吟。",
            "巢鹤去时云树老，卧龙归处石潭深。",
            "道傍苦李犹垂实，城外甘棠已布阴。",
            "宾御莫辞岩下醉，武丁高枕待为霖。"
        ],
        "title": "和淮南王相公与宾僚同游瓜洲别业题旧书斋",
        "id": "1adcd8fe-d00a-4794-ba69-a36f0807c30a"
    },
    {
        "author": "许浑",
        "paragraphs": [
            "名振金闺步玉京，暂留沧海见高情。",
            "众花尽处松千尺，羣鸟喧时鹤一声。",
            "朱阁簟凉疎雨过，碧溪船动早潮生。",
            "离心不异西江水，直送征帆万里行。"
        ],
        "tags": [
            "长江"
        ],
        "title": "送卢先辈自衡岳赴复州嘉礼二首 一",
        "id": "87c548cc-0250-4e37-83e8-c72ad7d38bb5"
    },
    {
        "author": "许浑",
        "paragraphs": [
            "湘南诗客海中行，鹏翅垂云不自矜。",
            "秋水静磨金镜土，夜风寒结玉壶冰。",
            "万重岭峤辞衡岳，千里山陂问竟陵。",
            "醉倚西楼人已远，柳溪无浪月澄澄。"
        ],
        "title": "送卢先辈自衡岳赴复州嘉礼二首 二",
        "id": "bc45bbb9-48b7-47e0-b76e-c228dec705e5"
    },
    {
        "author": "许浑",
        "paragraphs": [
            "先生忧道乐清贫，白发终为不仕身。",
            "嵇阮没来无酒客，应刘亡後少诗人。",
            "山前月照荒坟晓，溪上花开旧宅春。",
            "昨夜回舟更惆怅，至今钟磬满南邻。"
        ],
        "title": "哭杨攀处士",
        "id": "96739c37-563c-4388-997b-021f963caaf1"
    },
    {
        "author": "许浑",
        "paragraphs": [
            "候馆人稀夜自长，姑苏台远树苍苍。",
            "江湖潮落高楼迥，河汉秋归广簟凉。",
            "月转碧梧移鹊影，露低红叶湿萤光。",
            "西园诗侣应多思，莫醉笙歌掩画堂。"
        ],
        "title": "宿松江驿却寄苏州一二同志",
        "id": "7a133e01-9bdb-4643-94f4-2ae5ee9e71d3"
    },
    {
        "author": "许浑",
        "paragraphs": [
            "太乙灵方炼紫荷，紫荷飞尽髪皤皤。",
            "猨啼巫峡晓云薄，鴈宿洞庭秋月多。",
            "导引岂如桃叶舞，步虚宁比竹枝歌。",
            "华阳旧隐莫归去，水没芝田生绿莎。"
        ],
        "tags": [
            "洞庭湖"
        ],
        "title": "卢山人自巴蜀由湘潭归茅山因赠",
        "id": "d89b7239-db88-4797-85ba-3d44fe8e69d6"
    },
    {
        "author": "许浑",
        "paragraphs": [
            "西湖清宴不知回，一曲离歌酒一杯。",
            "城带夕阳闻鼓角，寺临秋水见楼台。",
            "兰堂客散蝉犹噪，桂檝人稀鸟自来。",
            "独想征车过巩洛，此中霜菊遶潭开。"
        ],
        "tags": [
            "西湖"
        ],
        "title": "颍州从事西湖亭燕饯",
        "id": "d6d2ba3a-f3a7-479e-b4d7-705ef40659fc"
    },
    {
        "author": "许浑",
        "paragraphs": [
            "泣玉三年一见君，白衣顦顇更离羣。",
            "柳堤惜别春潮落，花榭留欢夜漏分。",
            "孤馆宿时风带雨，远帆归处水连云。",
            "悲歌曲尽莫重奏，心遶关河不忍闻。"
        ],
        "title": "瓜洲留别李诩",
        "id": "33a6b7e8-bb42-453c-a7f8-9be2693f18fd"
    },
    {
        "author": "许浑",
        "paragraphs": [
            "酷似牢之玉不如，落星山下白云居。",
            "春耕旋构金门客，夜学兼修玉府书。",
            "风扫碧云迎鸷鸟，水还沧海养嘉鱼。",
            "莫将年少轻时节，王氏家风在石渠。"
        ],
        "title": "余谢病东归王秀才见寄今潘秀才南棹奉酬",
        "id": "2d8f3075-99c5-41a3-ba13-67a91119a601"
    },
    {
        "author": "许浑",
        "paragraphs": [
            "一匮为功极九层，康庄犹自剑棱棱。",
            "舟回北渚经年泊，门接东山尽日登。",
            "万国已闻传玉玺，百官犹望启金縢。",
            "贤臣会致唐虞世，独倚江楼笑范增。"
        ],
        "title": "献韶阳相国崔公",
        "id": "99d8f0c4-310a-4a90-a365-1b59cd3f0799"
    },
    {
        "author": "许浑",
        "paragraphs": [
            "千官奉职衮龙垂，旅卧淮阳鬓日衰。",
            "三月已乖棠树政，二年空负竹林期。",
            "楼侵白浪风来远，城抱丹岩日到迟。",
            "长欲挂帆君莫笑，越禽花晚梦南枝。"
        ],
        "title": "郡斋夜坐寄旧乡二侄",
        "id": "8996f97b-e892-464e-82cd-d4243c29f2c6"
    },
    {
        "author": "许浑",
        "paragraphs": [
            "卢橘含花处处香，老人依旧卧清漳。",
            "心同客舍惊秋早，迹似僧斋厌夜长。",
            "风卷翠帘琴自响，露凝朱阁簟先凉。",
            "明朝欲醉文中彦，犹觉吟声带越乡。"
        ],
        "title": "病间寄郡中文士",
        "id": "0fdf21e7-c157-41ed-92f7-ff05fb4085af"
    },
    {
        "author": "许浑",
        "paragraphs": [
            "六十悬车自古稀，我公年少独忘机。",
            "门临二室留侯隐，棹倚三川越相归。",
            "不拟优游同陆贾，已回清白遗胡威。",
            "龙城凤沼棠阴在，只恐归鸿更北飞。"
        ],
        "title": "贺少师相公致政",
        "id": "0284d1c9-9be7-41a1-9d22-fc0a4e4b520a"
    },
    {
        "author": "许浑",
        "paragraphs": [
            "坐穷今古掩书堂，二顷湖田一半荒。",
            "荆树有花兄弟乐，橘林无实子孙忙。",
            "龙归晓洞云犹湿，麝过春山草自香。",
            "向夜欲归心万里，故园松月更苍苍。"
        ],
        "title": "题崔处士山居",
        "id": "4898ea89-d27c-441c-aa79-673c163c6ff6"
    },
    {
        "author": "许浑",
        "paragraphs": [
            "强留佳客燕王孙，岩上余花落酒樽。",
            "书院欲开虫网户，讼庭犹掩雀罗门。",
            "耳虚尽日疑琴癖，眼暗经秋觉镜昏。",
            "莫引刘安倚西槛，夜来红叶下江村。"
        ],
        "title": "疾後与郡中羣公燕李秀才",
        "id": "9e07c080-8f4d-44cf-9d59-5427832dadca"
    },
    {
        "author": "许浑",
        "paragraphs": [
            "兹楼今是望乡台，乡信全稀晓鴈哀。",
            "山翠万重当槛出，水华千里抱城来。",
            "东岩月在僧初定，南浦花残客未回。",
            "欲吊灵均能赋否，秋风还有木兰开。"
        ],
        "title": "晨起白云楼寄龙兴江准上人兼呈窦秀才",
        "id": "edb8d270-6674-43e3-8a3c-189365ea0ee6"
    },
    {
        "author": "许浑",
        "paragraphs": [
            "病守江城眼暂开，昔年吴越共衔杯。",
            "膺舟出镇虚陈榻，郑履还京下隗台。",
            "云叶渐低朱阁掩，浪花初起画樯回。",
            "心期解印同君醉，九曲池西望月来。"
        ],
        "title": "燕饯李员外",
        "id": "3e49f19d-ff9e-4084-a579-8e4402cc53bd"
    },
    {
        "author": "许浑",
        "paragraphs": [
            "白雪多随汉水流，谩劳旌斾晚悠悠。",
            "笙歌暗写终年恨，台榭潜消尽日忧。",
            "鸟散落花人自醉，马嘶芳草客先愁。",
            "怪来雅韵清无敌，三十六峰当庾楼。"
        ],
        "title": "詶钱汝州",
        "id": "816e9dc3-3f40-4290-b851-a447e7a8f973"
    },
    {
        "author": "许浑",
        "paragraphs": [
            "无处登临不系情，一凭春酒醉高城。",
            "暂移罗绮见山色，纔驻管弦闻水声。",
            "花落西亭添别恨，柳阴南浦促归程。",
            "前期迢遰今宵短，更倚朱阑待月明。"
        ],
        "title": "将归姑苏南楼饯送李明府",
        "id": "5fc69cf4-3bc3-47b5-8600-8bd4cb5515e6"
    },
    {
        "author": "许浑",
        "paragraphs": [
            "楚客送僧归故乡，海门帆势极潇湘。",
            "碧云千里暮愁合，白雪一声春思长。",
            "满院草花平讲席，绕龛藤叶盖禅床。",
            "怜师不得随师去，已戴儒冠事素王。"
        ],
        "title": "和浙西从事刘三复送僧南归",
        "id": "47b0d54b-9f1c-4124-92d4-59f9312be617"
    },
    {
        "author": "许浑",
        "paragraphs": [
            "莫言名重懒驱鸡，六代江山碧海西。",
            "日照蒹葭明楚塞，烟分杨柳见隋堤。",
            "荒城树暗沈书浦，旧宅花连罨画溪。",
            "官满定知归未得，九重霄汉有丹梯。"
        ],
        "title": "送上元王明府赴任",
        "id": "4e3810b3-0ca1-40c8-a8d9-19156b51460a"
    },
    {
        "author": "许浑",
        "paragraphs": [
            "炀帝都城春水边，笙歌夜上木兰船。",
            "三千宫女自涂地，十万人家如洞天。",
            "艳艳花枝官舍晚，重重云影寺墙连。",
            "少年作尉须兢慎，莫向楼前坠马鞭。"
        ],
        "title": "送沈卓少府任江都",
        "id": "a803e904-ec95-442b-b8f3-4477f0c0ee9f"
    },
    {
        "author": "许浑",
        "paragraphs": [
            "雪带东风洗画屏，客星悬处聚文星。",
            "未归嵩岭暮云碧，久别杜陵春草青。",
            "熊轼并驱因雀噪，隼旟齐驻是鸿冥。",
            "岂知京洛旧亲友，梦绕潺湲江上亭。"
        ],
        "title": "酬邢杜二员外",
        "id": "7ee1895a-17b4-4e66-8377-308dc408d24c"
    },
    {
        "author": "许浑",
        "paragraphs": [
            "死酬知己道终全，波暖孤冰且自坚。",
            "鵩上承尘纔一日，鹤归华表已千年。",
            "风吹药蔓迷樵径，雨暗芦花失钓船。",
            "四尺孤坟何处是，阖闾城外草连天。"
        ],
        "title": "经故丁补阙郊居",
        "id": "5a51dd2a-aa07-4658-9c14-17c686a47e4f"
    },
    {
        "author": "许浑",
        "paragraphs": [
            "陪泛芳池醉北楼，水花繁艳照膺舟。",
            "亭台阴合树初昼，弦管韵高山欲秋。",
            "皆贺虢岩终选傅，自伤燕谷未逢邹。",
            "昔时恩遇今能否，一尉沧洲已白头。"
        ],
        "title": "陪宣城大夫崔公泛後池兼北楼燕二首 一",
        "id": "3c17bd85-8502-487c-8bf2-0fb87c33e3b8"
    },
    {
        "author": "许浑",
        "paragraphs": [
            "江上西来共鸟飞，翦荷浮泛似轻肥。",
            "王珣作簿公曾喜，刘表为邦客尽依。",
            "云外轩窗通早景，风前箫鼓送残晖。",
            "宛陵行乐金陵住，遥对家山未忆归。"
        ],
        "title": "陪宣城大夫崔公泛後池兼北楼燕二首 二",
        "id": "f47ae2fa-2bc3-488f-8bb8-fd2984a643ed"
    },
    {
        "author": "许浑",
        "paragraphs": [
            "海门征棹赴龙泷，暂寄华筵倒玉缸。",
            "箫鼓散时逢夜雨，绮罗分处下秋江。",
            "孤帆已过滕王阁，高榻留眠谢守窗。",
            "却愿烟波阻风雪，待君同拜碧油幢。"
        ],
        "tags": [
            "滕王阁"
        ],
        "title": "留别赵端公",
        "id": "89694013-f59f-42a4-be7d-d65a14196ccf"
    },
    {
        "author": "许浑",
        "paragraphs": [
            "旧隐青山紫桂阴，一书迢遰寄归心。",
            "谢公楼上晚花盛，杨子宅前春草深。",
            "吴岫雨来溪鸟浴，楚江云暗岭猨吟。",
            "野人宁忆沧洲畔，会待吹嘘定至音。"
        ],
        "title": "寄阳陵处士",
        "id": "fd6f957f-ee7f-457a-a664-544531da50b1"
    },
    {
        "author": "许浑",
        "paragraphs": [
            "千岩万壑独携琴，知在陵阳不可寻。",
            "去辙已平秋草遍，空斋长掩暮云深。",
            "霜寒橡栗留山鼠，月冷菰蒲散水禽。",
            "唯有西邻张仲蔚，坐来同怆别离心。"
        ],
        "title": "与张道士同访李隐君不遇",
        "id": "d4bfbf60-807d-4b5b-adb3-4850fccec952"
    },
    {
        "author": "许浑",
        "paragraphs": [
            "箫管筵间列翠蛾，玉杯金液耀金波。",
            "池边雨过飘帷幕，海上风来动绮罗。",
            "颜子巷深青草遍，庾君楼迥碧山多。",
            "甘心不及同年友，卧听行云一曲歌。"
        ],
        "title": "闻州中有燕寄崔大夫兼简邢羣评事",
        "id": "dceaf0ae-da50-421e-8bf2-3f81c53bc475"
    },
    {
        "author": "许浑",
        "paragraphs": [
            "十载功名翰墨林，为从知己信浮沈。",
            "青山有雪谙松性，碧落无云称鹤心。",
            "带月独归萧寺远，翫花频醉庾楼深。",
            "思君一见如琼树，空把新诗尽日吟。"
        ],
        "title": "寄殷尧藩先辈",
        "id": "3a5a14ae-2d4c-4761-8097-c4172980b419"
    },
    {
        "author": "许浑",
        "paragraphs": [
            "长剑高歌换素衣，君恩未报不言归。",
            "旧精鸟篆谙书体，新授龙韬识战机。",
            "万里往来征马瘦，十年离别故人稀。",
            "生平志气何人见，空上西楼望落晖。"
        ],
        "title": "赠河东虞押衙二首 一",
        "id": "8ba36582-927b-4654-b37f-d0d2de6cfb3f"
    },
    {
        "author": "许浑",
        "paragraphs": [
            "吴门风水各萍流，月满花开懒独游。",
            "万里山川分晓梦，四邻歌管送春愁。",
            "昔年顾我长青眼，今日逢君尽白头。",
            "莫向尊前更惆怅，古来投笔尽封侯。"
        ],
        "title": "赠河东虞押衙二首 二",
        "id": "0388111a-99bc-4f44-8ec0-32290cb53e4e"
    },
    {
        "author": "许浑",
        "paragraphs": [
            "百年身世似飘蓬，泽国移家叠嶂中。",
            "万里绿波鱼恋钓，九重青汉鹤愁笼。",
            "西池水冷春岩雪，南浦花香晓树风。",
            "纵倒芳尊心不醉，故人多在洛城东。"
        ],
        "title": "陵阳春日寄汝洛旧游",
        "id": "4d853097-278c-4891-8a3c-22f39c71b878"
    },
    {
        "author": "许浑",
        "paragraphs": [
            "江馆维舟为庾公，暖波微渌雨蒙蒙。",
            "红桥迤逦春岩下，朱斾联翩晓树中。",
            "柳滴圆波生细浪，梅含香艳吐轻风。",
            "郢歌莫问青山吏，鱼在深池鸟在笼。"
        ],
        "title": "酬杜补阙初春雨中舟次横江喜裴郎中相迎见寄",
        "id": "75340376-04dc-4aaf-860c-86ddadba733c"
    },
    {
        "author": "许浑",
        "paragraphs": [
            "凉露清蝉柳陌空，故人遥指浙江东。",
            "青山有雪松当涧，碧落无云鹤出笼。",
            "齐唱离歌愁晚月，独看征棹怨秋风。",
            "定知洛下声名士，共说膺门得孔融。"
        ],
        "title": "送张厚浙东谒丁常侍",
        "id": "04f84781-2c74-4eed-a4bc-c10457f14ed9"
    },
    {
        "author": "许浑",
        "paragraphs": [
            "一日高名遍九州，玄珠仍向道中求。",
            "郢中白雪惭新唱，涂上青山忆旧游。",
            "笙磬有文终易别，珠玑无价竟难酬。",
            "柳营迢遰江风阔，夜夜孤吟月下楼。"
        ],
        "title": "酬副使郑端公见寄",
        "id": "a8e7bfe1-cce1-4bf8-b300-ae465898f9f5"
    },
    {
        "author": "许浑",
        "paragraphs": [
            "故人书信越襃斜，新意虽多旧约赊。",
            "皆就一麾先去国，共谋三迳未还家。",
            "荆巫夜隔巴西月，鄢郢春连汉上花。",
            "半月离居犹怅望，可堪垂白各天涯。"
        ],
        "title": "酬绵州于中丞使君见寄",
        "id": "be64b039-6c88-48d7-9e09-82d13654fceb"
    },
    {
        "author": "许浑",
        "paragraphs": [
            "两鬓垂丝髪半霜，石城孤梦绕襄阳。",
            "鸳鸿幕里莲披槛，虎豹营中柳拂墙。",
            "画舸欲行春水急，翠帘初卷暮山长。",
            "岘亭风起花千片，流入南湖尽日香。"
        ],
        "title": "春早郡楼书事寄呈府中羣公",
        "id": "65d71f2c-3ca3-4972-ba5f-64bd528c3075"
    },
    {
        "author": "许浑",
        "paragraphs": [
            "紫霄峰下绝韦编，旧隐相如结韈前。",
            "月落尚留东合醉，风高还忆北窗眠。",
            "江城夜别潇潇雨，山槛晴归漠漠烟。",
            "一顷豆花三顷竹，想应抛却钓鱼船。"
        ],
        "title": "元处士自洛归宛陵山居见示詹事相公饯行之什因赠",
        "id": "de53db97-52bf-48cb-a0d4-340e1e6ba8f1"
    },
    {
        "author": "许浑",
        "paragraphs": [
            "自卜闲居荆水头，感时相别思悠悠。",
            "一樽酒尽青山暮，千里书回碧树秋。",
            "深巷久贫知寂寞，小诗多病尚风流。",
            "昼公此去应相问，为说沾巾忆旧游。"
        ],
        "title": "送元昼上人归苏州兼寄张厚二首 一",
        "id": "fd74383b-d6a0-421a-ad3b-b7b837b436f4"
    },
    {
        "author": "许浑",
        "paragraphs": [
            "三年无事客吴乡，南陌春园碧草长。",
            "共醉八门回画舸，独还三径掩书堂。",
            "前山雨过池塘满，小院秋归枕簟凉。",
            "经岁别离心自苦，何堪黄叶落清漳。"
        ],
        "title": "送元昼上人归苏州兼寄张厚二首 二",
        "id": "07b44017-861c-4383-9383-6fc6a284e535"
    },
    {
        "author": "许浑",
        "paragraphs": [
            "独振儒风遇盛时，紫泥初降世人知。",
            "文章报主非无意，书剑还家素有期。",
            "秋寺卧云移棹晚，暮江乘月落帆迟。",
            "东归自是缘清兴，莫比商山咏紫芝。"
        ],
        "title": "送陆拾遗东归",
        "id": "73473f8c-8930-4b1b-805e-39058c3e5c45"
    },
    {
        "author": "许浑",
        "paragraphs": [
            "湘南官罢不归来，高阁经年掩绿苔。",
            "鱼溢池塘秋雨过，鸟还洲岛暮潮回。",
            "阶前石稳棋终局，窗外山寒酒满杯。",
            "借问先生独何处，一篱疎菊又花开。"
        ],
        "title": "湖南徐明府余之南邻久不还家因题林馆",
        "id": "6fbfcea6-fdd6-449f-867a-31115ca512f4"
    },
    {
        "author": "许浑",
        "paragraphs": [
            "花时曾省杜陵游，闻下书帷不举头。",
            "因过石城先访戴，欲朝金阙暂依刘。",
            "征帆夜转鸬鹚穴，骋骑春辞鹳雀楼。",
            "正把新诗望南浦，棹歌应是木兰舟。"
        ],
        "title": "酬和杜侍御",
        "id": "bd8a4b00-617e-45d8-8d7a-8254f28c1efd"
    },
    {
        "author": "许浑",
        "paragraphs": [
            "五色如丝下碧空，片帆还遶楚王宫。",
            "文章已变南山雾，羽翼应抟北海风。",
            "春雪预呈霜简白，晓霞先染绣衣红。",
            "十千沽酒留君醉，莫道归心似转蓬。"
        ],
        "title": "酬河中杜侍御重寄",
        "id": "d87d9f56-8560-40ae-9a95-1006100f0635"
    },
    {
        "author": "许浑",
        "paragraphs": [
            "三川歌颂彻咸秦，十二楼前侍从臣。",
            "休闭玉笼留鸑鷟，早开金埒纵麒麟。",
            "花深穉榻迎何客，月在膺舟醉几人。",
            "自笑东风过寒食，茂陵寥落未知春。"
        ],
        "title": "寄献三川守刘公 一",
        "id": "af269292-808a-4710-ac33-0089d4cc4b61"
    },
    {
        "author": "许浑",
        "paragraphs": [
            "半年三度转蓬居，锦帐心阑羡隼旟。",
            "老去自惊秦塞鴈，病来先忆楚江鱼。",
            "长闻季氏千金诺，更望刘公一纸书。",
            "春雪未晴春酒贵，莫教愁杀马相如。"
        ],
        "title": "寄献三川守刘公 二",
        "id": "da333783-256b-458a-ad39-0698e596e9ed"
    },
    {
        "author": "许浑",
        "paragraphs": [
            "词赋名高身不闲，彩衣如锦度函关。",
            "镜中鸾影胡威去，剑外花归卫玠还。",
            "秋浪远侵黄鹤岭，暮云遥断碧鸡山。",
            "时人若问西游客，心在重霄鬓欲斑。"
        ],
        "title": "送段觉之西蜀结婚",
        "id": "c92f5167-d1af-41bc-b92b-def9a469dcfe"
    },
    {
        "author": "许浑",
        "paragraphs": [
            "高阁晴轩对一峰，毗陵书客此相逢。",
            "晚收红叶题诗遍，秋待黄花酿酒浓。",
            "山馆日斜喧鸟雀，石潭波动戏鱼龙。",
            "上方有路应知处，疎磬寒蝉树几重。"
        ],
        "title": "长庆寺遇常州阮秀才",
        "id": "d990f982-aca7-4915-83bb-72059b45f36a"
    },
    {
        "author": "许浑",
        "paragraphs": [
            "近日高僧更有谁，宛陵山下遇闲师。",
            "东林共许三乘学，南国争传五字诗。",
            "初到庾楼红叶坠，夜投萧寺碧云随。",
            "秋江莫惜题佳句，正是磷磷见底时。"
        ],
        "title": "赠闲师",
        "id": "52f5edfc-5afb-47dd-80a6-2aa8e679b3b4"
    },
    {
        "author": "许浑",
        "paragraphs": [
            "烦君沽酒强登楼，罢唱离歌说远游。",
            "文字岂劳诸子重，风尘多幸故人忧。",
            "数程山路长侵夜，千里家书动隔秋。",
            "起凭栏干各垂泪，又驱羸马向东州。"
        ],
        "title": "东游留别李丛秀才",
        "id": "15e4cee1-9e6c-4ad7-acae-f21f07320c0c"
    },
    {
        "author": "许浑",
        "paragraphs": [
            "骚人吟罢起乡愁，暗觉年华似水流。",
            "花满谢城伤共别，蝉鸣萧寺喜同游。",
            "前山月落杉松晚，深夜风清枕簟秋。",
            "明日分襟又何处，江南江北路悠悠。"
        ],
        "title": "竹林寺别友人",
        "id": "a4df33db-e607-485e-bde9-902e47857293"
    },
    {
        "author": "许浑",
        "paragraphs": [
            "形影无羣消息沈，登闻三击血沾襟。",
            "皇纲一日开冤气，青史千年重壮心。",
            "却望乌台春树老，独归蜗舍暮云深。",
            "他时纵有征书至，雪满空山不可寻。"
        ],
        "title": "送处士武君归章洪山居",
        "id": "60303547-3ae7-4608-9fbd-7a2b1d3d7c71"
    },
    {
        "author": "许浑",
        "paragraphs": [
            "身没兰闺道日明，郭南寻得旧池亭。",
            "诗人愁立暮山碧，贾客怨离秋草青。",
            "四望月沈疑掩镜，两檐花动认收屏。",
            "至今乡里风犹在，借问谁传义女铭。"
        ],
        "title": "题义女亭",
        "id": "ee56e25b-e97d-4a94-9116-0c3a74a42fa9"
    },
    {
        "author": "许浑",
        "paragraphs": [
            "晚促离筵醉玉缸，伊州一曲泪双双。",
            "欲携刀笔从新幕，更宿烟霞别旧窗。",
            "胡马近秋侵紫塞，吴帆乘月下清江。",
            "嫖姚若许传书檄，坐筑三城看受降。"
        ],
        "title": "吴门送振武李从事",
        "id": "2635058f-3712-485b-a8bb-37b01a193cd6"
    },
    {
        "author": "许浑",
        "paragraphs": [
            "欲学渔翁钓艇新，濯缨犹惜九衢尘。",
            "花前更谢依刘客，雪後空怀访戴人。",
            "僧舍覆碁消白日，市楼赊酒过青春。",
            "一山桃杏同时发，谁似东风不厌贫。"
        ],
        "title": "郊居春日有怀府中诸公幷柬王兵曹",
        "id": "61eb02b7-0955-41f3-8e89-99739cd129db"
    },
    {
        "author": "许浑",
        "paragraphs": [
            "客醉更长乐未穷，似知身世一宵空。",
            "香街宝马嘶残月，暖阁佳人哭晓风。",
            "未卷绣筵朱阁上，已开尘席画屏中。",
            "何须更赋山阳笛，寒月沈西水向东。"
        ],
        "title": "同韦少尹伤故卫尉李少卿",
        "id": "89735a19-c227-4556-84fe-71599e1eef96"
    },
    {
        "author": "许浑",
        "paragraphs": [
            "楚客停桡太守知，露凝丹叶自秋悲。",
            "蟹螯只恐相如渴，鲈鲙应防曼倩饥。",
            "风卷曙云飘角远，雨昏寒浪挂帆迟。",
            "离心更羡高斋夕，巫峡花深醉玉巵。"
        ],
        "title": "舟行早发庐陵郡郭寄滕郎中",
        "id": "992ae4d9-15a2-4f55-99ca-43d93875e85e"
    },
    {
        "author": "许浑",
        "paragraphs": [
            "外监多假帝王尊，威胁偏裨势不存。",
            "纔许誓心安玉垒，已伤传首动金门。",
            "三千客里宁无义，五百人中必有恩。",
            "却赖汉庭多烈士，至今犹自伏蒲轮。"
        ],
        "title": "闻边将刘皋无辜受戮",
        "id": "81548238-fab4-4640-a71c-77249bd3bd0a"
    },
    {
        "author": "许浑",
        "paragraphs": [
            "姑苏城外柳初凋，同上江楼更寂寥。",
            "遶壁旧诗尘漠漠，对窗寒竹雨潇潇。",
            "怜君别路随秋鴈，尽我离觞任晚潮。",
            "从此草玄应有处，白云青嶂一相招。"
        ],
        "title": "送薛秀才南游",
        "id": "adacb016-80c1-43ec-8438-9bd8610aa4e6"
    },
    {
        "author": "许浑",
        "paragraphs": [
            "青山有志路犹赊，心在琴书自忆家。",
            "醉别庾楼山色晓，夜归萧寺月光斜。",
            "落帆露湿回塘柳，别院风惊满地花。",
            "他日此身须报德，莫言空爱旧烟霞。"
        ],
        "title": "夜归孤山寺却寄卢郎中",
        "id": "280875c7-9ec4-4d0e-9022-ecf6b1d67705"
    },
    {
        "author": "许浑",
        "paragraphs": [
            "帝城春榜谪灵仙，四海声华二十年。",
            "阙下书功无後辈，卷中文字掩前贤。",
            "官闲每喜江山静，道在宁忧雨露偏。",
            "自笑小儒非一鹗，亦趋门屏冀相怜。"
        ],
        "title": "赠桐庐房明府先辈",
        "id": "8a770979-4299-46a7-8b87-cbf54e2de6a9"
    },
    {
        "author": "许浑",
        "paragraphs": [
            "云蔽长安路更赊，独随渔艇老天涯。",
            "青山尽日寻黄绢，沧海经年梦绛纱。",
            "雪愤有期心自壮，报恩无处髪先华。",
            "东堂旧侣勤书剑，同出膺门是一家。"
        ],
        "title": "甘露寺感事贻同志",
        "id": "79551141-ba7a-4174-afa9-11ec1fb2ae79"
    },
    {
        "author": "许浑",
        "paragraphs": [
            "南郭烟光异世间，碧桃红杏水潺潺。",
            "猨来近岭猕猴散，鱼下深潭翡翠闲。",
            "犹阻晚风停桂檝，欲乘春月访松关。",
            "几回策杖终难去，洞口云归不见山。"
        ],
        "title": "泛溪夜回寄道玄上人",
        "id": "0e30479e-6de0-492f-8b8b-60cb82165ffd"
    },
    {
        "author": "许浑",
        "paragraphs": [
            "得路逢津更俊才，可怜鞍马照春来。",
            "残花几日小斋闭，大笑一声幽抱开。",
            "袖拂碧溪寒缭绕，冠欹红树晚徘徊。",
            "相逢少别更堪恨，何必秋风江上台。"
        ],
        "title": "客至",
        "id": "6a24e4a8-7235-4b12-a713-4cb2d40e2cc4"
    },
    {
        "author": "许浑",
        "paragraphs": [
            "归作儒翁出致君，故山谁复有遗文。",
            "汉庭使气摧张禹，楚国怀忧送范云。",
            "枫叶暗时迷旧宅，芳花落处认荒坟。",
            "朱弦一奏沈湘怨，风起寒波日欲曛。"
        ],
        "title": "经李给事旧居",
        "id": "de60a434-7a6c-427d-b25e-5973eaf337c7"
    },
    {
        "author": "许浑",
        "paragraphs": [
            "芙蓉村步失官金，折狱无功不可寻。",
            "初挂海帆逢岁暮，却开山馆值春深。",
            "波浑未辨鱼龙迹，雾暗宁知蚌鹬心。",
            "夜榜归舟望渔火，一溪风雨两岩阴。"
        ],
        "title": "新兴道中",
        "id": "7b38e04f-ff49-45ee-8d98-246067381473"
    },
    {
        "author": "许浑",
        "paragraphs": [
            "万山晴雪九衢尘，何处风光寄梦频？花盛庾园携酒客，草深颜巷读书人。",
            "征帆又过湘南月，旅馆还悲渭水春。",
            "无限别情多病後，杜陵寥落在漳滨。"
        ],
        "title": "下第有怀亲友",
        "id": "7b462969-fc43-4e39-aee8-df9671c0312c"
    },
    {
        "author": "许浑",
        "paragraphs": [
            "汴人迎拜洛人留，虎豹旌旗拥碧油。",
            "[刁]斗严更军耳目，戈鋋长控国咽喉。",
            "柳营出号风生纛，莲幕题诗月上楼。",
            "应念散郎千里外，去年今夜醉兰舟。"
        ],
        "title": "中秋夕寄大梁刘尚书",
        "id": "545dc6a4-3260-4440-b04d-d784288f4c7d"
    },
    {
        "author": "许浑",
        "paragraphs": [
            "寒窗灯尽月斜晖，佩马朝天独掩扉。",
            "清露已凋秦塞柳，白云空长越山薇。",
            "病中送客难为别，梦里还家不当归。",
            "惟有寄书书未得，卧闻燕鴈向南飞。"
        ],
        "title": "卧病",
        "id": "8b012a42-9286-4620-9602-ba1231af33e6"
    },
    {
        "author": "许浑",
        "paragraphs": [
            "忆昨新春霰雪飞，阶前檐上鬬寒姿。",
            "狂风送在竹深处，隔日未消花发时。",
            "轻压嫩蔬旁出土，冷冲幽鸟别寻枝。",
            "晚来又喜登楼见，一曲高歌和者谁。"
        ],
        "title": "残雪",
        "id": "8f0d2f08-f56e-44e7-b169-9db09f396aa6"
    },
    {
        "author": "许浑",
        "paragraphs": [
            "谢守携猨东路长，褭藤穿竹似潇湘。",
            "碧山初鸣啸秋月，红树生寒啼晓霜。",
            "陌上楚人皆驻马，里中巴客半归乡。",
            "心知欲借南游侣，未到三声恐断肠。"
        ],
        "title": "和常秀才寄简归州郑使君借猨",
        "id": "1e4c7b5b-286c-4a4c-b41c-28f01f9854fd"
    },
    {
        "author": "许浑",
        "paragraphs": [
            "绿发监州丹府归，还家乐事我先知。",
            "羣童竹马交迎日，二老兰觞初见时。",
            "黄卷新书芸委积，青山旧路菊离披。",
            "亨衢自有横飞势，便到西垣视训辞。"
        ],
        "title": "送人之任邛州",
        "id": "ab08dd28-14cb-4e19-ad5c-5ee1475cc0f6"
    },
    {
        "author": "许浑",
        "paragraphs": [
            "暖溪寒井碧岩前，谢傅宾朋盛绮筵。",
            "云断石峰高并笋，日临山势远开莲。",
            "闲留幢节低春水，醉拥笙歌出暮烟。",
            "闻道诗成归已夕，柳风花露月初圆。"
        ],
        "title": "和河南杨少尹奉陪薛司空石笋诗",
        "id": "8ed89f0f-c3ef-4368-b2ab-41a6e0dbb6a2"
    },
    {
        "author": "许浑",
        "paragraphs": [
            "诏选将军护北戎，身骑白马臂彤弓。",
            "柳营远识金貂贵，榆塞遥知玉帐雄。",
            "秋槛鼓鼙惊朔雪，晓阶旗纛起边风。",
            "蓬莱每望平安火，应奏班超定远功。"
        ],
        "title": "献鄜坊丘常侍",
        "id": "d2779e5d-a0ee-4d06-8e64-39ab4d5d6b40"
    },
    {
        "author": "许浑",
        "paragraphs": [
            "赋拟相如诗似陶，云阳烟月又同袍。",
            "车前骥病驽骀逸，架上鹰闲鸟雀高。",
            "旧日乐贫能饮水，他时随俗愿餔糟。",
            "不须倚向青山住，咏雪题诗用意劳。"
        ],
        "title": "寄当涂李远",
        "id": "bb9a55e7-9256-4677-b699-ba051b47b4ff"
    },
    {
        "author": "许浑",
        "paragraphs": [
            "北望高楼夏亦寒，山重水阔接长安。",
            "修梁暗换丹楹小，疎牖全开彩槛宽。",
            "风卷浮云披睥睨，露凉明月坠阑干。",
            "庾公恋阙怀乡处，目送归帆下远滩。"
        ],
        "title": "和崔大夫新广北楼登眺",
        "id": "b44675aa-e4ad-4035-a190-bf500f535e59"
    },
    {
        "author": "许浑",
        "paragraphs": [
            "两河庶事已堪伤，南客秋归路更长。",
            "台畔古松悲魏帝，苑边修竹吊梁王。",
            "山行露变茱萸色，水宿风披菡萏香。",
            "遥羡落帆逢旧友，绿蛾青鬓醉横塘。"
        ],
        "title": "送客自两河归江南",
        "id": "b5cf9d4c-ef1c-4735-a1f6-8874a0363147"
    },
    {
        "author": "许浑",
        "paragraphs": [
            "野水通池石叠台，五营无事隐雄才。",
            "松斋下马书千卷，兰舫逢人酒一杯。",
            "寒树雪晴红艳吐，远山云晓翠光来。",
            "定知别後无多日，海柳江花次第开。"
        ],
        "title": "题陆侍御林亭",
        "id": "5c6d9217-b2f8-48f5-afab-b3a225323e4e"
    },
    {
        "author": "许浑",
        "paragraphs": [
            "云斋曾宿借方袍，因说浮生大梦劳。",
            "言下是非齐虎尾，宿来荣辱比鸿毛。",
            "孤舟千棹水犹阔，寒殿一灯夜更高。",
            "明日东林有谁在，不堪秋磬拂烟涛。"
        ],
        "title": "泊蒜山津闻东林寺光仪上人物故",
        "id": "b5c75d33-b0b2-4295-81e9-8a7504ac0b0b"
    },
    {
        "author": "许浑",
        "paragraphs": [
            "风暖曲江花半开，忽思京口共衔杯。",
            "湘潭云尽暮山出，巴蜀雪消春水来。",
            "怀玉尚悲迷楚塞，捧金犹羡乐燕台。",
            "蓟门高处极归思，陇鴈北飞双燕回。"
        ],
        "title": "春日思旧游寄南徐从事刘三复",
        "id": "dd72a57b-767f-40ec-aa38-6acc90c327d4"
    },
    {
        "author": "许浑",
        "paragraphs": [
            "楚水西来天际流，感时伤别思悠悠。",
            "一尊酒尽青山莫，万里书回碧树秋。",
            "日落远波惊宿鴈，风吹轻浪起眠鸥。",
            "嵩阳亲友如相问，潘岳闲居欲白头。"
        ],
        "title": "郊园秋日寄洛中友人",
        "id": "498ff761-8d92-40ec-9438-b74ceaed7b4b"
    },
    {
        "author": "许浑",
        "paragraphs": [
            "桂州南去与谁同，处处山连水自通。",
            "两岸晓霞千里草，半帆斜日一江风。",
            "瘴雨欲来枫树黑，火云初起荔枝红。",
            "愁君路远销年月，莫滞三湘五岭中。"
        ],
        "title": "送杜秀才归桂林",
        "id": "1a75c701-e7ec-453d-97dd-ba70181e07b5"
    },
    {
        "author": "许浑",
        "paragraphs": [
            "芳草渡头微雨时，万株杨柳拂波垂。",
            "蒲根水暖鴈初落，梅径香寒蜂未知。",
            "词客倚风吹暗淡，使君回马湿旌旗。",
            "江南仲蔚多情调，怅望青云几首诗。"
        ],
        "title": "春雨舟中次和横江裴使君见迎李赵二秀才同来因书四韵兼寄江南",
        "id": "a96ae6b8-8c3a-4218-b457-b8b777d1ad26"
    },
    {
        "author": "许浑",
        "paragraphs": [
            "西风吹雨鴈初时，病寄僧斋罢献书。",
            "万里咸秦劳我马，四邻松桂忆吾庐。",
            "沧洲有约心还静，青汉无媒迹自疎。",
            "不是醉眠愁不散，莫言琴酒学相如。"
        ],
        "title": "东陵赴京道病东归寓居开元寺寄卢员外宋魏二先辈",
        "id": "471078c4-1f0a-4335-beef-82ed33e0b5c4"
    },
    {
        "author": "许浑",
        "paragraphs": [
            "权门阴奏夺移才，驲骑如星堕峡来。",
            "鼌氏有恩忠作祸，贾生无罪直为灾。",
            "贞魂误向崇山殁，冤气疑从汩水回。",
            "毕竟功成何处是，五湖云月一帆开。"
        ],
        "title": "闻开江宋相公申锡下世二首 一",
        "id": "800459a9-3b15-4c28-bd7d-a4f0cbef09b7"
    },
    {
        "author": "许浑",
        "paragraphs": [
            "月落湘潭棹不喧，玉杯瑶瑟奠苹蘩。",
            "谁能力制乘时鹤，自取机沈在槛猨。",
            "位极干坤三事贵，谤兴华夏一夫冤。",
            "宵衣旰食明天子，日伏青蒲不敢言。"
        ],
        "title": "闻开江宋相公申锡下世二首 二",
        "id": "dcb6cff0-b9dc-468c-bd3c-68207cd2f7cc"
    },
    {
        "author": "许浑",
        "paragraphs": [
            "因钓鲈鱼住淛河，挂帆千里亦相过。",
            "茅檐夜醉平阶月，兰棹春归拍岸波。",
            "湖日似阴鼍鼓响，海云纔起蜃楼多。",
            "明时又作闲居赋，谁荐东门策四科。"
        ],
        "title": "赠所知",
        "id": "47020bcc-b367-4b8d-9f4c-ef4d92311916"
    },
    {
        "author": "许浑",
        "paragraphs": [
            "蜀国名鞭见惠稀，驽骀从此长光辉。",
            "独根拥肿来云岫，紫陌提携在绣衣。",
            "几度拂花香里过，也曾敲𩍐月中归。",
            "莫言三尺长无用，百万军中要指挥。"
        ],
        "title": "谢人赠鞭",
        "id": "d5158f1e-b1fe-4b53-b379-792967a9cb44"
    },
    {
        "author": "许浑",
        "paragraphs": [
            "天生心识富人侯，将相门中第一流。",
            "旗纛早开擒虎帐，戈[鋋]初发斩鲸舟。",
            "柳营书号海山暝，菌阁赋诗江树秋。",
            "昨夜雨凉今夜月，笙歌应醉最高楼。"
        ],
        "title": "早秋寄刘尚书",
        "id": "d19937e9-56ce-4e0f-9744-5899a8d73a20"
    },
    {
        "author": "许浑",
        "paragraphs": [
            "世间得意是春风，散诞经过触处通。",
            "细摇柳脸牵长带，慢撼桃株舞碎红。",
            "也从吹幌惊残梦，何处飘香别故丛？犹以西都名下客，今年一月始相逢。"
        ],
        "title": "及第後春情",
        "id": "dc1d76f5-fac3-4c38-859c-18c33f071b7e"
    },
    {
        "author": "许浑",
        "paragraphs": [
            "三年何处泪汍澜，白帝城边晓角残。",
            "非是无心恋巫峡，自缘□臂到长安。",
            "黔江水暖还曾饮，楚岫云深不识寒。",
            "大抵莫教闻雨後，此时肠断不应难。"
        ],
        "title": "归长安",
        "id": "56db2c39-3151-46eb-979b-bc83bda14daf"
    },
    {
        "author": "许浑",
        "paragraphs": [
            "台阁参差倚太阳，年年花发满山香。",
            "重门堪锁青春晚，深院垂帘白昼长。",
            "草色芊绵侵御路，泉声呜咽绕宫墙。",
            "先皇一去无回驾，红粉云鬟空断肠。"
        ],
        "title": "经古行宫",
        "id": "65ea21f5-cf90-4931-8ba0-edf0b1a9e8ba"
    },
    {
        "author": "许浑",
        "paragraphs": [
            "十亩山田近石涵，村居风俗旧曾谙。",
            "帘前白艾惊春燕，篱上青桑待晚蚕。",
            "云暖采茶来岭北，月明沽酒过溪南。",
            "陵阳秋尽多归思，红树萧萧覆碧潭。"
        ],
        "title": "秋晚怀茅山石涵村舍",
        "id": "fbc7e327-1e4e-497e-8287-020b100770ed"
    },
    {
        "author": "许浑",
        "paragraphs": [
            "朝回佩马早凄凄，年少恩深卫霍齐。",
            "斧钺旧威龙塞北，池台新赐凤城西。",
            "门通碧树开金锁，楼对青山倚玉梯。",
            "南陌行人尽回首，笙歌一曲暮云低。"
        ],
        "title": "贵游",
        "id": "bcee5cb9-8093-4ec0-ad9c-53cfcc717292"
    },
    {
        "author": "许浑",
        "paragraphs": [
            "眼前迎送不曾休，相续轮蹄似水流。",
            "门外若无南北路，人间应免别离愁。",
            "苏秦六印归何日，潘岳双毛去值秋。",
            "莫怪分襟衔泪语，十年耕钓忆沧洲。"
        ],
        "title": "赠别",
        "id": "243bebda-5020-47a7-ba9f-80d46e1ea847"
    },
    {
        "author": "许浑",
        "paragraphs": [
            "楚国同游过十霜，万重心事几堪伤。",
            "蒹葭露白莲塘浅，砧杵夜清河汉凉。",
            "云外山川归梦远，天涯岐路客愁长。",
            "塞城欲晓闻吹笛，犹卧东轩月满床。"
        ],
        "title": "秋夜与友人宿",
        "id": "9d654c12-b466-4236-86fd-ea22bc62f0b7"
    },
    {
        "author": "许浑",
        "paragraphs": [
            "九衢尘土递追攀，马迹轩车日暮间。",
            "玄髪尽惊为客换，白头曾见几人闲。",
            "空悲浮世云无定，多感流年水不还。",
            "谢却从前受恩地，归来依止叩禅关。"
        ],
        "title": "将赴京留赠僧院",
        "id": "76f35975-4f72-491f-a6a2-4deaf25a9439"
    },
    {
        "author": "许浑",
        "paragraphs": [
            "莫恋醉乡迷酒杯，流年长怕老年催。",
            "西陵水阔鱼难到，南国路遥书未回。",
            "匹马计程愁日尽，一蝉何事引秋来。",
            "相如已定题桥志，江上无由梦钓台。"
        ],
        "title": "寄湘中友人",
        "id": "cd9871b5-c027-48b8-8617-e9dc38134f92"
    },
    {
        "author": "许浑",
        "paragraphs": [
            "故国归人酒一杯，暂停兰棹共徘徊。",
            "村连三峡暮云起，潮送九江寒雨来。",
            "已作相如投赋计，还凭殷浩寄书回。",
            "到时若见东篱菊，为问经霜几度开。"
        ],
        "title": "江上逢友人",
        "id": "194bda4e-ebea-47c6-ad2d-52f6e72f5ae4"
    },
    {
        "author": "许浑",
        "paragraphs": [
            "凄凉遗迹洛川东，浮世荣枯万古同。",
            "桃李香销金谷在，绮罗魂断玉楼空。",
            "往年人事伤心外，今日风光属梦中。",
            "□□□□□□□，□□□□□□□。"
        ],
        "title": "金谷怀古",
        "id": "74cf74fc-2b58-4a5f-97bb-0a38dcb3f446"
    },
    {
        "author": "许浑",
        "paragraphs": [
            "离魂断续楚江壖，叶坠初红十月天。",
            "紫陌事多难数悉，青山长在好闲眠。",
            "方趋上国期干禄，未得空堂学坐禅。",
            "他岁若教如范蠡，也应须入五湖烟。"
        ],
        "tags": [
            "庐山"
        ],
        "title": "经行庐山东林寺",
        "id": "6928b5f1-e683-406d-8c61-7ef93fce7090"
    },
    {
        "author": "许浑",
        "paragraphs": [
            "西岩曾到读书堂，穿竹行沙十里强。",
            "湖上梦余波滟滟，岭头愁断路茫茫。",
            "经过事寄烟霞远，名利尘随日月长。",
            "莫道少年头不白，君看潘岳几茎霜。"
        ],
        "title": "途中逢故人话西山读书早曾游览",
        "id": "a3c5e473-825c-484a-8074-18a549f9ec29"
    },
    {
        "author": "许浑",
        "paragraphs": [
            "帘卷平芜接远天，暂宽行役到尊前。",
            "是非境里有闲日，荣辱尘中无了年。",
            "山簇暮云千野雨，江分秋水九条烟。",
            "马蹄不道贪西去，争向一声高树蝉。"
        ],
        "title": "将赴京题陵阳王氏水居",
        "id": "b51cf31a-cc2e-45b8-9843-0759538e03db"
    },
    {
        "author": "许浑",
        "paragraphs": [
            "芦荻花多触处飞，独凭虚槛雨微微。",
            "寒林叶落鸟巢出，古渡浪高鱼艇稀。",
            "云抱四山终日在，草荒三径几时归。",
            "江城向暝东风急，一半乡愁闻捣衣。"
        ],
        "title": "冬日五浪馆水亭怀别",
        "id": "2645d81c-e7c0-4693-b3c7-bccbbff58c17"
    },
    {
        "author": "许浑",
        "paragraphs": [
            "溪边杨柳色参差，攀折年年赠别离。",
            "一片风帆望已极，三湘烟水返何时？多缘去棹将愁远，犹倚危楼欲下迟。",
            "莫殢酒杯闲过日，碧云深处是佳期。"
        ],
        "title": "送别",
        "id": "73a98d35-21df-4623-8f7d-35b8c26caf98"
    },
    {
        "author": "许浑",
        "paragraphs": [
            "两叶愁眉愁不开，独含惆怅上层台。",
            "碧云空断鴈行处，红叶已凋人未来。",
            "塞外音书无信息，道傍车马起尘埃。",
            "功名待寄凌烟阁，力尽辽城不肯回。"
        ],
        "title": "寄远",
        "id": "36b114b0-5eb3-4167-82df-539143815797"
    },
    {
        "author": "许浑",
        "paragraphs": [
            "无力摇风晓色新，细腰争妒看来频。",
            "绿阴未覆长堤水，金穗先迎上苑春。",
            "几处伤心怀远路，一枝和日送行尘。",
            "东□门外多离别，愁杀朝朝暮暮人。"
        ],
        "title": "新柳",
        "id": "cf0976a1-a812-4a23-8351-278e20c77e55"
    },
    {
        "author": "许浑",
        "paragraphs": [
            "促促因吟昼短诗，朝惊秾色暮空枝。",
            "无情春色不长久，有限年光多盛衰。",
            "往事只应随梦里，劳生何处是闲时。",
            "眼前扰扰日一日，暗送白头人不知。"
        ],
        "title": "旅怀作",
        "id": "555f9e74-ec5f-42a3-be1f-d669a4b08f55"
    },
    {
        "author": "许浑",
        "paragraphs": [
            "万里衔芦别故乡，云飞水宿向潇湘。",
            "数声孤枕堪垂泪，几处高楼欲断肠。",
            "度日翩翩斜避影，临风一一直成行。",
            "年年辛苦来衡岳，羽翼摧残陇塞霜。"
        ],
        "title": "鴈",
        "id": "b31b2b15-a6a6-4614-8f7c-70af0c4b9a95"
    },
    {
        "author": "许浑",
        "paragraphs": [
            "朝缨初解佐江滨，麋鹿心知自有羣。",
            "汉囿猎稀慵献赋，楚山耕早任移文。",
            "卧归渔浦月连海，行望凤城花隔云。",
            "关吏不须迎马笑，去时无意学终军。"
        ],
        "title": "出关",
        "id": "bb4e987f-a755-4a95-ae4a-4ed6fdbb5c60"
    },
    {
        "author": "许浑",
        "paragraphs": [
            "春风白马紫丝缰，正值蚕眠未采桑。",
            "五夜有心随暮雨，百年无节待秋霜。",
            "重寻绣带朱藤合，更认罗裙碧草长。",
            "为报西游减离恨，阮郎纔去嫁刘郎。"
        ],
        "title": "寄房千里博士",
        "id": "d1da88c9-ff35-4efc-a94a-3dd3db72548c"
    },
    {
        "author": "许浑",
        "paragraphs": [
            "此溪何处路，遥问白髯翁。",
            "佛庙千岩里，人家一岛中。",
            "鱼倾荷叶露，蝉噪柳林风。",
            "急濑鸣车轴，微波漾钓筒。",
            "石苔萦棹绿，山果拂舟红。",
            "更就千村宿，溪桥与剡通。"
        ],
        "title": "泛五云溪",
        "id": "bd8c31b2-bd05-4db4-8857-ba6c160d6f9d"
    },
    {
        "author": "许浑",
        "paragraphs": [
            "高楼王与谢，逸韵比南金。",
            "不遇销忧日，埃尘谁复寻。",
            "旷怀澹得丧，失意纵登临。",
            "彩槛浮云迥，绮窗明月深。",
            "虬龙压沧海，鸳鸯思邓林。",
            "青云伤国器，白发轸乡心。",
            "功高恩自洽，道直谤徒侵。",
            "应笑灵均恨，江畔独行吟。"
        ],
        "title": "寄郴州李相公",
        "id": "e8c58d42-53a2-40c0-91dd-cef51c70e3db"
    },
    {
        "author": "许浑",
        "paragraphs": [
            "曾试昭阳曲，瑶斋帝自临。",
            "红珠络绣帽，翠钿束罗襟。",
            "双阙胡尘起，千门宿露阴。",
            "出宫迷国步，回驾轸皇心。",
            "桂殿春空晚，椒房夜自深。",
            "急宣求故剑，冥契得遗簪。",
            "暗记神仙传，潜封女史箴。",
            "壶中知日永，掌上畏年侵。",
            "莫比班家扇，宁同卓氏琴。",
            "云车辞凤辇，羽帔别鸳衾。",
            "网断鱼游藻，笼开鹤戏林。",
            "洛烟浮碧汉，嵩月上丹岑。",
            "露草争三秀，风篁共八音。",
            "吹笙延鹤舞，敲磬引龙吟。",
            "旄节纤腰举，霞杯皓腕斟。",
            "还磨照宝镜，犹插辟寒金。",
            "东海人情变，南山圣寿沈。",
            "朱颜常似渥，绿髪已如寻。",
            "养气齐生死，留形尽古今。",
            "更求应不见，鸡犬日骎骎。"
        ],
        "title": "赠萧炼师",
        "id": "c1c42b46-54f6-4dc0-97c1-0c740c9c7ec9"
    },
    {
        "author": "许浑",
        "paragraphs": [
            "一钵事南宗，僧仪称病容。",
            "曹溪花里别，萧寺竹前逢。",
            "烛影深寒殿，经声彻曙钟。",
            "欲斋檐睡鸽，初定壁吟蛩。",
            "诗继休遗韵，书传永逸踪。",
            "艺多人誉洽，机绝道情浓。",
            "汲涧瓶沈藻，眠阶锡挂松。",
            "云鸣新放鹤，池卧旧降龙。",
            "露茗山厨焙，霜秔野碓舂。",
            "梵文明处译，禅衲暖时缝。",
            "层塔题应遍，飞轩步不慵。",
            "绣梁交薜荔，画井倒芙蓉。",
            "翠户垂旗网，朱窗列剑锋。",
            "寒风金磬远，晴雪玉楼重。",
            "妙理三乘达，清才万象供。",
            "山高横睥睨，滩浅聚艨艟。",
            "微雾苍平楚，残晖淡远峰。",
            "林疎霜摵摵，波静月溶溶。",
            "剑出因雷焕，琴全遇蔡邕。",
            "西方知有社，支许合相从。"
        ],
        "title": "冬日宣城开元寺赠元孚上人",
        "id": "2b55e673-26f6-4c1b-bde3-ae7a06d67698"
    },
    {
        "author": "许浑",
        "paragraphs": [
            "给事为郎日，青溪醉隐衔。",
            "冰池通极浦，雪迳遶高岩。",
            "珠玉砂同弃，松筠草共芟。",
            "帝图忧一失，臣节耻三缄。",
            "代有王陵戆，时无靳尚谗。",
            "定应标直笔，宁为发空函。",
            "雾黑连云栈，风狂截海帆。",
            "石梯迎雨润，沙井待潮咸。",
            "蜡屐青筇杖，蓝舆白罽衫。",
            "应劳北归梦，山路正巉巉。"
        ],
        "title": "维舟秦淮过温州李给事宅",
        "id": "a4317b99-3ac8-476f-a825-b3eb745b1006"
    },
    {
        "author": "许浑",
        "paragraphs": [
            "羽檄征兵急，辕门选将雄。",
            "犬羊忧破竹，貔虎极飞蓬。",
            "定系猖狂虏，何烦矍铄翁。",
            "更探黄石略，重振黑山功。",
            "别马嘶营柳，惊乌散井桐。",
            "低星连宝剑，残月让雕弓。",
            "浪晓戈鋋里，山晴鼓角中。",
            "甲开鱼照水，旗扬虎拏风。",
            "去想金河远，行知玉塞空。",
            "汉庭应有问，师律在元戎。"
        ],
        "title": "登蒜山观发军",
        "id": "d1dc5bd7-2fe5-4341-81e5-b9d2a3e4a336"
    },
    {
        "author": "许浑",
        "paragraphs": [
            "闻与湘南令，童年侍玉墀。",
            "家留秦塞曲，官谪瘴溪湄。",
            "道直奸臣屏，冤深圣主知。",
            "逝川东去疾，霈泽北来迟。",
            "青汉龙髯绝，苍岑马鬣移。",
            "风凄闻笛处，月惨罢琴时。",
            "客路黄公庙，乡关白帝祠。",
            "已称鹦鹉赋，宁诵鹡鸰诗。",
            "远道书难达，长亭酒莫持。",
            "当凭蜀江水，万里寄相思。"
        ],
        "title": "送从兄别驾归蜀",
        "id": "d4045d99-2c15-4797-9d52-637f5d70c11b"
    },
    {
        "author": "许浑",
        "paragraphs": [
            "极目皆陈迹，披图问远公。",
            "戈鋋三国後，冠盖六朝中。",
            "葛蔓交残垒，芒花没後宫。",
            "水流箫鼓绝，山在绮罗空。",
            "极浦千艘聚，高台一径通。",
            "云移吴岫雨，潮转楚江风。",
            "登阁惭漂梗，停舟忆断蓬。",
            "归期与归路，杉桂海门东。"
        ],
        "title": "金陵阻风登延祚阁",
        "id": "4cb80b1d-05c5-4ce1-aac2-cd50be0f795d"
    },
    {
        "author": "许浑",
        "paragraphs": [
            "书剑少青眼，烟波初白头。",
            "乡关背梨岭，客路转苹洲。",
            "处困道难固，乘时恩易酬。",
            "镜中非访戴，剑外欲依刘。",
            "高枕海天暝，落帆江雨秋。",
            "鼍声应远鼓，蜃气学危楼。",
            "智士役千虑，达人经百忧。",
            "唯闻陶靖节，多在醉乡游。"
        ],
        "title": "送林处士自闽中道越由霅抵两川",
        "id": "ceceb959-5df2-42d6-a3e1-52346582a259"
    },
    {
        "author": "许浑",
        "paragraphs": [
            "桂檝谪湘渚，三年波上春。",
            "舟寒剡溪雪，衣破洛城尘。",
            "客道耻摇尾，皇恩宽犯鳞。",
            "花时去国远，月夕上楼频。",
            "贪酒不辞病，佣书非为贫。",
            "行吟值渔父，坐隐对樵人。",
            "紫陌罢双辙，碧潭穷一纶。",
            "高歌更南去，烟水是通津。"
        ],
        "title": "宣城赠萧兵曹",
        "id": "8938a98a-d140-4c87-8f4c-bc8b7a14e428"
    },
    {
        "author": "许浑",
        "paragraphs": [
            "公子征词客，秋堂递玉杯。",
            "月高罗幕卷，风度锦屏开。",
            "凤管添簧品，鹍弦促柱哀。",
            "转喉云旋合，垂手露徐来。",
            "烛换三条烬，香销十炷灰。",
            "蛩声闻鼓歇，萤焰触帘回。",
            "广槛烟分柳，空庭露积苔。",
            "解酲须满酌，应为拨新醅。"
        ],
        "title": "秋夕宴李侍御宅",
        "id": "3af556b9-f9b8-4d73-afcb-ab5011717a57"
    },
    {
        "author": "许浑",
        "paragraphs": [
            "佛寺通南径，僧堂倚北坡。",
            "藤阴迷晚竹，苔滑仰晴莎。",
            "病忆春前别，闲宜雨後过。",
            "石横闻水远，林缺见山多。",
            "欲结三天社，初降十地魔。",
            "毒龙来有窟，灵鹤去无窠。",
            "客路随萍梗，乡园失薜萝。",
            "禅心如可学，不藉鲁阳戈。"
        ],
        "title": "晨自竹径至龙兴寺崇隐上人院",
        "id": "4a84cd5f-662d-44c7-b931-96c8424e8783"
    },
    {
        "author": "许浑",
        "paragraphs": [
            "夜醉晨方醒，孤吟恐失羣。",
            "海鳅潮上见，江鹄雾中闻。",
            "未腊梅先实，经冬草自熏。",
            "树随山崦合，泉到石棱分。",
            "虎迹空林雨，猨声绝岭云。",
            "萧萧异乡鬓，明日共丝棼。"
        ],
        "title": "岁暮自广江至新兴往复中题峡山寺四首 一",
        "id": "1e2a847a-b1a0-4626-9a35-b2fd83f36e03"
    },
    {
        "author": "许浑",
        "paragraphs": [
            "薄暮缘西峡，停桡一访僧。",
            "鹭巢横卧柳，猨饮倒垂藤。",
            "水曲岩千叠，云重树百层。",
            "山风寒殿磬，溪雨夜船灯。",
            "滩涨危槎没，泉冲怪石崩。",
            "中台一襟泪，岁杪别良朋。"
        ],
        "title": "岁暮自广江至新兴往复中题峡山寺四首 二",
        "id": "6ce95734-7eb6-40aa-a0d5-6e027bcfd08b"
    },
    {
        "author": "许浑",
        "paragraphs": [
            "密树分苍壁，长溪抱碧岑。",
            "海风闻鹤远，潭日见鱼深。",
            "松盖环清韵，榕根架绿阴。",
            "洞丁多斵石，蛮女半淘金。",
            "南浦惊春至，西楼送月沈。"
        ],
        "title": "岁暮自广江至新兴往复中题峡山寺四首 三",
        "id": "ebcbe812-820c-4cc2-961e-f126020353d3"
    },
    {
        "author": "许浑",
        "paragraphs": [
            "月在行人起，千峰复万峰。",
            "海虚争翡翠，溪逻鬬芙蓉。",
            "古木高生槲，阴池满种松。",
            "火探深洞燕，香送远潭龙。",
            "蓝坞寒先烧，禾堂晚并舂。",
            "更投何处宿，西峡隔云钟。"
        ],
        "title": "岁暮自广江至新兴往复中题峡山寺四首 四",
        "id": "89450ca6-ce2b-474a-9da8-4c6c6f83d991"
    },
    {
        "author": "许浑",
        "paragraphs": [
            "何处曾移菊，溪桥鹤岭东。",
            "篱疎还有艳，园小亦无丛。",
            "日晚秋烟里，星繁晓露中。",
            "影摇金涧水，香染玉潭风。",
            "罢酒惭陶令，题诗答谢公。",
            "朝来数花发，身在尉佗宫。"
        ],
        "title": "南海使院对菊怀丁卯别墅",
        "id": "995153fc-153b-4165-8a84-3cbad12232ef"
    },
    {
        "author": "许浑",
        "paragraphs": [
            "巨实珍吴果，驯雏重越禽。",
            "摘来渔浦上，携在兔园阴。",
            "霜合凝丹颊，风披敛素襟。",
            "刀分琼液散，笼簌雪华深。",
            "虎帐斋中设，龙楼洛下吟。",
            "含消兼受彩，应贵冢卿心。"
        ],
        "title": "和李相国",
        "id": "4f4d037c-df03-4ba7-8833-5c959dbe2d19"
    },
    {
        "author": "许浑",
        "paragraphs": [
            "池色似潇湘，仙舟正日长。",
            "燕飞惊蛱蝶，鱼跃动鸳鸯。",
            "云聚歌初转，风回舞欲翔。",
            "暖醅松叶嫩，寒粥杏花香。",
            "罗绮留春色，笙竽送晚光。",
            "何须明月夜，红烛在华堂。"
        ],
        "title": "陪少师李相国崔宾客宴居守狄仆射池亭",
        "id": "938f24c6-32d8-4947-babd-d31c17dc281c"
    },
    {
        "author": "许浑",
        "paragraphs": [
            "近腊千岩白，迎春四气催。",
            "云阴连海起，风急度山来。",
            "尽日隋堤絮，经冬越岭梅。",
            "艳疑歌处散，轻似舞时回。",
            "道蕴诗传丽，相如赋骋才。",
            "霁添松筱媚，寒积蕙兰猜。",
            "暗涨宫池水，平封辇路埃。",
            "烛龙初照耀，巢鹤乍裴回。",
            "檐日琼先挂，墙风粉旋摧。",
            "五门环玉垒，双阙对瑶台。",
            "绮席陵寒坐，珠帘远曙开。",
            "灵芝霜下秀，仙桂月中栽。",
            "卷幌书千帙，援琴酒百桮。",
            "垂休编太史，呈瑞表中台。",
            "皓夜迷三径，浮光彻九垓。",
            "兹辰是丰岁，歌咏属良哉。"
        ],
        "title": "和宾客相国咏雪",
        "id": "bcb950cd-3e82-4e28-99d0-7703b303511d"
    },
    {
        "author": "许浑",
        "paragraphs": [
            "岩谷留心赏，为山极自然。",
            "孤峰空迸笋，攒萼旋开莲。",
            "黛色朱楼下，云形绣户前。",
            "砌尘凝积霭，檐溜挂飞泉。",
            "树暗壶中月，花香洞里天。",
            "何如谢康乐，海峤独题篇。"
        ],
        "title": "奉和卢大夫新立假山",
        "id": "832310bd-8175-4083-a6b1-e4ab89759bbf"
    },
    {
        "author": "许浑",
        "paragraphs": [
            "叠石通溪水，量波失旧规。",
            "芳洲还屈曲，朱阁更逶迤。",
            "浴鸟翻荷叶，惊蝉出柳丝。",
            "翠烟秋桧耸，红露晓莲披。",
            "攀槛登楼近，停桡待客迟。",
            "野桥从浪没，轻舸信风移。",
            "竹韵迁棊局，松阴递酒巵。",
            "性闲鸥自识，心远鹤先知。",
            "应想秦人会，休怀越相祠。",
            "当期穆天子，箫鼓宴瑶池。"
        ],
        "title": "奉命和後池十韵",
        "id": "422e404e-4c01-436b-9a49-dc2ec98add6e"
    },
    {
        "author": "许浑",
        "paragraphs": [
            "前山风雨凉，歇马坐垂杨。",
            "何处芙蓉落，南渠秋水香。"
        ],
        "title": "雨後思湖上居",
        "id": "389ff335-4c86-4f7f-9e5f-5c00b8bce978"
    },
    {
        "author": "许浑",
        "paragraphs": [
            "新秋弦管清，时转遏云声。",
            "曲尽不知处，月高风满城。"
        ],
        "title": "闻歌",
        "id": "206a9053-d835-4517-b91d-928e8015e4a0"
    },
    {
        "author": "许浑",
        "paragraphs": [
            "赤城云雪深，山客负归心。",
            "昨夜西斋宿，月明琪树阴。"
        ],
        "title": "思天台",
        "id": "2590a5ec-50b9-41f7-860d-0b18cc6ddd11"
    },
    {
        "author": "许浑",
        "paragraphs": [
            "云月有归处，故山清洛南。",
            "如何一花发，春梦徧江潭。"
        ],
        "title": "长安早春怀江南",
        "id": "c1f63452-0108-44fb-9e7f-c9895e39d8e2"
    },
    {
        "author": "许浑",
        "paragraphs": [
            "夜战桑干北，秦兵半不归。",
            "朝来有乡信，犹自寄征衣。"
        ],
        "tags": [
            "战争",
            "边塞",
            "同情"
        ],
        "title": "塞下",
        "id": "421c7cc0-287b-4b55-bb0d-4233d0cf0cee"
    },
    {
        "author": "许浑",
        "paragraphs": [
            "野寺薜萝晚，官渠杨柳春。",
            "归心已无限，更送洞庭人。"
        ],
        "tags": [
            "洞庭湖"
        ],
        "title": "送客南归",
        "id": "07d523ec-3559-47a1-a9af-ec41e00e10a4"
    },
    {
        "author": "许浑",
        "paragraphs": [
            "潮去潮来洲渚春，山花如绣草如茵。",
            "严陵台下桐江水，解钓鲈鱼能几人。"
        ],
        "title": "寄桐江隐者",
        "id": "8cd3e922-6f07-444f-8418-9d15c469ebf5"
    },
    {
        "author": "许浑",
        "paragraphs": [
            "帆转清淮极鸟飞，落帆应换老莱衣。",
            "河亭未醉先惆怅，明日还从此路归。"
        ],
        "title": "送曾主簿归楚州省觐予亦明日归姑孰",
        "id": "7b9c1e01-17bc-47ef-bc6f-1f85bfcae47c"
    },
    {
        "author": "许浑",
        "paragraphs": [
            "泪沿红粉湿罗巾，重系兰舟劝酒频。",
            "留却一枝河畔柳，明朝犹有远行人。"
        ],
        "title": "重别",
        "id": "af0420cd-97dc-442a-a03c-77c7f7276dbe"
    },
    {
        "author": "许浑",
        "paragraphs": [
            "髣髴欲当三五夕，万蝉清杂乱泉纹。",
            "钓鱼船上一尊酒，月出渡头零落云。"
        ],
        "title": "湖上",
        "id": "eb5950fa-f3b3-481c-ad2e-d77835f0b9ee"
    },
    {
        "author": "许浑",
        "paragraphs": [
            "莲渚愁红荡碧波，吴娃齐唱采莲歌。",
            "横塘一别已千里，芦苇萧萧风雨多。"
        ],
        "title": "夜泊永乐有怀",
        "id": "fd395d3e-36e3-4c57-a468-73faab8671b8"
    },
    {
        "author": "许浑",
        "paragraphs": [
            "野客从来不解愁，等闲乘月海西头。",
            "未知南陌谁家子，夜半吹笙入水楼。"
        ],
        "title": "宿水合",
        "id": "5fa0657c-1edd-45f6-8350-eb3a8ed70056"
    },
    {
        "author": "许浑",
        "paragraphs": [
            "劳歌一曲解行舟，红叶青山水急流。",
            "日暮酒醒人已远，满天风雨下西楼。"
        ],
        "tags": [
            "抒情",
            "送别",
            "写景"
        ],
        "title": "谢亭送别",
        "id": "d453c853-bbb5-4159-8ba9-b847d5466639"
    },
    {
        "author": "许浑",
        "paragraphs": [
            "知有瑶华手自开，巴人虚唱懒封回。",
            "山阴一夜满溪雪，借问扁舟来不来。"
        ],
        "title": "酬李当",
        "id": "00ac54aa-6fb4-4680-b5fe-3d415aed851d"
    },
    {
        "author": "许浑",
        "paragraphs": [
            "噪柳鸣槐晚未休，不知何事爱悲秋。",
            "朱门大有长吟处，刚傍愁人又送愁。"
        ],
        "title": "蝉",
        "id": "7f32e213-8f47-4e3b-a4eb-64f8dadccde6"
    },
    {
        "author": "许浑",
        "paragraphs": [
            "清露白云明月天，与君齐棹木兰船。",
            "南湖风雨一相失，夜泊横塘心渺然。"
        ],
        "title": "夜过松江渡寄友人",
        "id": "8f6e07d0-b3fa-4ab0-b465-bb9bdb7ead53"
    },
    {
        "author": "许浑",
        "paragraphs": [
            "遥见江阴夜渔客，因思京口钓鱼时。",
            "一潭明月万株柳，自去自来人不知。"
        ],
        "title": "守风淮阴",
        "id": "39fce43a-b644-4a16-a3be-347a01e1eb4a"
    },
    {
        "author": "许浑",
        "paragraphs": [
            "商岭采芝寻四老，紫阳收朮访三茅。",
            "欲求不死长生诀，骨里无仙不肯教。"
        ],
        "title": "亡题",
        "id": "454d1f56-4e0b-402a-8f88-e6ed7ef4d441"
    },
    {
        "author": "许浑",
        "paragraphs": [
            "红花半落燕于飞，同客长安今独归。",
            "一纸乡书报兄弟，还家羞着别时衣。"
        ],
        "title": "送杨发东归",
        "id": "faeb7219-b951-4dc3-a9df-da54029a4882"
    },
    {
        "author": "许浑",
        "paragraphs": [
            "朱槛烟霜夜坐劳，美人南国旧同袍。",
            "山长水远无消息，瑶瑟一弹秋月高。"
        ],
        "title": "寄宋邧",
        "id": "c1aeb4a0-79b9-4b3b-a2d4-c1f8a214c881"
    },
    {
        "author": "许浑",
        "paragraphs": [
            "峨峨商岭采芝人，雪顶霜髯虎豹茵。",
            "山酒一巵歌一曲，汉家天子忌功臣。"
        ],
        "title": "题四老庙二首 一",
        "id": "6d7f8d32-d6d0-4c3d-89c6-f9941844fbff"
    },
    {
        "author": "许浑",
        "paragraphs": [
            "避秦安汉出蓝关，松桂花阴满旧山。",
            "自是无人有归意，白云常在水潺潺。"
        ],
        "title": "题四老庙二首 二",
        "id": "41e686cc-ea20-409e-a417-8441c6ec8d55"
    },
    {
        "author": "许浑",
        "paragraphs": [
            "雨过前山日未斜，清蝉嘒嘒落槐花。",
            "车轮南北已无限，江上故人纔到家。"
        ],
        "title": "夏日寄江上亲友",
        "id": "6aed28fd-a1f1-44ee-93a7-4a84b0d1ae55"
    },
    {
        "author": "许浑",
        "paragraphs": [
            "独掩衡门花盛时，一封书信缓归期。",
            "南宗更有潇湘客，夜夜月明闻竹枝。"
        ],
        "title": "下第怀友人",
        "id": "a5409f3b-9dd6-47ba-8aa9-eade79760d58"
    },
    {
        "author": "许浑",
        "paragraphs": [
            "海燕西飞白日斜，天门遥望五侯家。",
            "楼台深锁无人到，落尽春风第一花。"
        ],
        "title": "客有卜居不遂薄游汧陇因题",
        "id": "1642fd97-bc35-4798-b40f-0174e0444fb8"
    },
    {
        "author": "许浑",
        "paragraphs": [
            "风暖江城白日迟，昔人遗事後人悲。",
            "草生宫阙国无主，玉树後庭花为谁。"
        ],
        "title": "陈宫怨二首 一",
        "id": "b154c70c-041b-4764-bed8-123f6c5750b9"
    },
    {
        "author": "许浑",
        "paragraphs": [
            "地雄山险水悠悠，不信隋兵到石头。",
            "玉树後庭花一曲，与君同上景阳楼。"
        ],
        "title": "陈宫怨二首 二",
        "id": "bc93b706-1335-4a13-bb33-c8cee82f28da"
    },
    {
        "author": "许浑",
        "paragraphs": [
            "静想追兵缓翠华，古碑荒庙闭松花。",
            "纪生不向荥阳死，争有山河属汉家。"
        ],
        "title": "经故太尉段公庙",
        "id": "e38c69eb-8cda-4c2a-8a66-cf950b9e69bf"
    },
    {
        "author": "许浑",
        "paragraphs": [
            "龙盘虎踞树层层，势入浮云亦是崩。",
            "一种青山秋草里，路人唯拜汉文陵。"
        ],
        "tags": [
            "写人",
            "怀古",
            "写人诗"
        ],
        "title": "途经秦始皇墓",
        "id": "44aa5f75-3db8-4657-a03d-7c45547482f2"
    },
    {
        "author": "许浑",
        "paragraphs": [
            "碧烟秋寺泛潮来，水浸城根古堞摧。",
            "尽日伤心人不见，石榴花满旧琴台。"
        ],
        "title": "游楞伽寺",
        "id": "f17bae59-31ff-4374-8af6-f21a92f6cab3"
    },
    {
        "author": "许浑",
        "paragraphs": [
            "王子吹箫月满台，玉箫清转鹤裴回。",
            "曲终飞去不知处，山下碧桃春自开。"
        ],
        "title": "缑山庙",
        "id": "db3f0de3-23ff-4bae-bd32-d2914e66b85c"
    },
    {
        "author": "许浑",
        "paragraphs": [
            "一巵春酒送离歌，花落敬亭芳草多。",
            "欲问归期已深醉，只应孤梦绕关河。"
        ],
        "title": "送薛先辈入关",
        "id": "1be7b39c-8dbf-487d-a833-2309a90c67ab"
    },
    {
        "author": "许浑",
        "paragraphs": [
            "相持未定各为君，秦政山河此地分。",
            "力尽乌江千载後，古沟芳草起寒云。"
        ],
        "title": "鸿沟",
        "id": "55de26a1-098e-4916-be9d-1aea3b806a40"
    },
    {
        "author": "许浑",
        "paragraphs": [
            "朝言云梦暮南巡，已为功名少退身。",
            "尽握兵权犹不得，更将心计托何人。"
        ],
        "title": "韩信庙",
        "id": "849a010b-702a-4aff-9bb0-9f4508f7a243"
    },
    {
        "author": "许浑",
        "paragraphs": [
            "古木苍山掩翠娥，月明南浦起微波。",
            "九疑望断几千载，斑竹泪痕今更多。"
        ],
        "title": "过湘妃庙",
        "id": "0d68ad1c-84c0-4732-b82e-790aef17d280"
    },
    {
        "author": "许浑",
        "paragraphs": [
            "万山秋雨水萦回，红叶多从紫阁来。",
            "云冷竹斋禅衲薄，已应飞锡过天台。"
        ],
        "title": "寄云际寺敬上人",
        "id": "c98ffd7a-46a0-4bf3-8274-cbeed7ed2384"
    },
    {
        "author": "许浑",
        "paragraphs": [
            "琪树西风枕簟秋，楚云湘水忆同游。",
            "高歌一曲掩明镜，昨日少年今白头。"
        ],
        "title": "秋思",
        "id": "366338ab-0519-49ed-ace6-1b297d0a54b1"
    },
    {
        "author": "许浑",
        "paragraphs": [
            "卖药修琴归去迟，山风吹尽桂花枝。",
            "世间甲子须臾事，逢着仙人莫看棋。"
        ],
        "title": "送宋处士归山",
        "id": "1546c07e-a015-4682-bac9-a414629c95d3"
    },
    {
        "author": "许浑",
        "paragraphs": [
            "欲写明妃万里情，紫槽红拨夜丁丁。",
            "胡沙望尽汉宫远，月落天山闻一声。"
        ],
        "title": "听琵琶",
        "id": "77abf77b-9c3c-43dd-8866-3e600d028bb8"
    },
    {
        "author": "许浑",
        "paragraphs": [
            "秦女梦余仙路遥，月窗风簟夜迢迢。",
            "潘郎翠凤双飞去，三十六宫闻玉箫。"
        ],
        "title": "秦楼曲",
        "id": "988039dc-1e67-4f3d-8306-f01e2e1c1e95"
    },
    {
        "author": "许浑",
        "paragraphs": [
            "寒陌阴风万古悲，儒冠相枕死秦时。",
            "庙前亦有商山路，不学老翁歌紫芝。"
        ],
        "title": "旌儒庙",
        "id": "ea81582e-0968-4517-9166-f004df071704"
    },
    {
        "author": "许浑",
        "paragraphs": [
            "高阁清吟寄远公，四时云月一篇中。",
            "今来借问独何处，日暮槿花零落风。"
        ],
        "title": "览故人题僧院诗",
        "id": "edae60a3-4137-4c0d-9f59-e9cfeeda3a49"
    },
    {
        "author": "许浑",
        "paragraphs": [
            "十二山晴花尽开，楚宫双阙对阳台。",
            "细腰争舞君沈醉，白日秦兵天上来。"
        ],
        "tags": [
            "山",
            "咏史"
        ],
        "title": "楚宫怨二首 一",
        "id": "1c497abf-1636-472b-bc30-2b7722918ba3"
    },
    {
        "author": "许浑",
        "paragraphs": [
            "猎骑秋来在内稀，渚宫云雨湿龙衣。",
            "腾腾战鼓动城阙，江畔射麋殊未归。"
        ],
        "title": "楚宫怨二首 二",
        "id": "d77482d7-0921-471d-92b5-f493fb8bc41e"
    },
    {
        "author": "许浑",
        "paragraphs": [
            "金谷歌传第一流，鹧鸪清怨碧烟愁。",
            "夜来省得曾闻处，万里月明湘水秋。"
        ],
        "title": "听唱山鹧鸪",
        "id": "33f7be51-d3f1-4b2d-9403-e16bd3c4bde3"
    },
    {
        "author": "许浑",
        "paragraphs": [
            "留情深处驻横波，敛翠凝红一曲歌。",
            "明月下楼人未散，共愁三径是天河。"
        ],
        "title": "晨起西楼",
        "id": "cd6e1da0-f5cb-43d4-b3d1-f617e81ffdf2"
    },
    {
        "author": "许浑",
        "paragraphs": [
            "又携刀笔泛膺舟，蓝口风高桂檝留。",
            "还似郢中歌一曲，夜来春雪照西楼。"
        ],
        "title": "酬江西卢端公蓝口阻风见寄之什",
        "id": "9d517982-8603-4f46-af94-cbcae502099a"
    },
    {
        "author": "许浑",
        "paragraphs": [
            "东别茅峰北去秦，梅仙书里说真人。",
            "白头主印青山下，虽遇唐生不敢亲。"
        ],
        "title": "赠何处士",
        "id": "1a4e6676-bfb1-4420-b3fa-f64cf5984489"
    },
    {
        "author": "许浑",
        "paragraphs": [
            "西风澹澹水悠悠，雪点丝飘带雨愁。",
            "何限归心倚前合，绿蒲红蓼练塘秋。"
        ],
        "title": "鹭鸶",
        "id": "cb4db05d-3fd1-4fcc-a762-4f9731ad5b85"
    },
    {
        "author": "许浑",
        "paragraphs": [
            "汉武迎仙紫禁秋，玉笙瑶瑟祀昆丘。",
            "年年望断无消息，空闭重城十二楼。"
        ],
        "title": "学仙二首 一",
        "id": "1755ac10-2864-48f1-8c2f-122f359dda70"
    },
    {
        "author": "许浑",
        "paragraphs": [
            "心期仙诀意无穷，采画云车起寿宫。",
            "闻有三山未知处，茂陵松柏满西风。"
        ],
        "title": "学仙二首 二",
        "id": "f6a0fc25-c8f2-488b-a920-f4cd631c97cb"
    },
    {
        "author": "许浑",
        "paragraphs": [
            "桂楫美人歌木兰，西风褭褭露溥溥。",
            "夜长曲尽意不尽，月在清湘洲渚寒。"
        ],
        "title": "酬康州韦侍御同年",
        "id": "438e966a-8517-4270-a19c-d52b48063a3f"
    },
    {
        "author": "许浑",
        "paragraphs": [
            "绿蔓秾阴紫袖低，客来留坐小堂西。",
            "醉中掩瑟无人会，家近江南罨画溪。"
        ],
        "title": "紫藤",
        "id": "adffb7af-5583-4ec6-8c2e-a68d2a161d63"
    },
    {
        "author": "许浑",
        "paragraphs": [
            "羽袖飘飘杳夜风，翠幢归殿玉坛空。",
            "步虚声尽天未晓，露压桃花月满宫。"
        ],
        "title": "宿咸宜观",
        "id": "9bb4eba2-0aaa-4ee2-8ed6-839fa68a9d8f"
    },
    {
        "author": "许浑",
        "paragraphs": [
            "三惑沈身是此园，古藤荒草野禽喧。",
            "二十四友一朝尽，爱妾坠楼何足言。"
        ],
        "title": "金谷园",
        "id": "04503c2d-97c7-4fe6-9805-215534b1b452"
    },
    {
        "author": "许浑",
        "paragraphs": [
            "书剑功迟白发新，强登萧寺送归秦。",
            "月斜松桂倚高阁，明夜江南江北人。"
        ],
        "title": "送崔珦入朝",
        "id": "d4d43374-832a-4846-a518-0bd079946fc7"
    },
    {
        "author": "许浑",
        "paragraphs": [
            "江上悬光海上生，仙舟迢遰绕军营。",
            "高歌一曲同筵醉，却是刘桢坐到明。"
        ],
        "title": "病中和大夫翫江月",
        "id": "e533b0ec-e6d5-4b1b-928a-865a95ea4fab"
    },
    {
        "author": "许浑",
        "paragraphs": [
            "佞臣巫蛊已相疑，身没湖边筑望思。",
            "今日更归何处是，年年芳草上台基。"
        ],
        "title": "读戾太子传",
        "id": "0d5f2709-a375-4ded-a665-0871e0b63c7c"
    },
    {
        "author": "许浑",
        "paragraphs": [
            "飞度龙山下远空，拂檐萦竹昼蒙蒙。",
            "知君吟罢意无限，曾听玉堂歌北风。"
        ],
        "title": "酬对雪见寄",
        "id": "5a6c6d2c-735f-4b5e-8fad-c407abf630d0"
    },
    {
        "author": "许浑",
        "paragraphs": [
            "十世为儒少子孙，一生长负信陵恩。",
            "今朝埋骨寒山下，为报慈亲休倚门。"
        ],
        "title": "王可封临终",
        "id": "72366286-73aa-49c3-9ac0-fa0017da8a4a"
    },
    {
        "author": "许浑",
        "paragraphs": [
            "香销云凝旧僧家，僧剎残灯壁半斜。",
            "日暮松烟空漠漠，秋风吹破妙莲华。"
        ],
        "title": "僧院影堂",
        "id": "8c29fe36-3fec-4c18-b3ff-342e9e816d01"
    },
    {
        "author": "许浑",
        "paragraphs": [
            "晓入瑶台露气清，座中唯有许飞琼。",
            "尘心未尽俗缘在，十里下山空月明。"
        ],
        "title": "纪梦",
        "id": "98140fff-28fa-4b59-9c60-ce456b6a4397"
    },
    {
        "author": "许浑",
        "paragraphs": [
            "缥缈临风思美人，荻花枫叶带离声。",
            "夜深吹笛移船去，三十六湾秋月明。"
        ],
        "title": "三十六湾",
        "id": "a154a9b3-bd7f-4dd9-af49-22eca32c51a7"
    },
    {
        "author": "许浑",
        "paragraphs": [
            "石城花暖鹧鸪飞，征客春帆秋不归。",
            "犹自保郎心似石，绫梭夜夜织寒衣。"
        ],
        "title": "越中",
        "id": "93060e2d-d4a1-4d09-941b-e030136eaf17"
    },
    {
        "author": "李商隐",
        "paragraphs": [
            "锦瑟无端五十弦，一弦一柱思华年。",
            "庄生晓梦迷蝴蝶，望帝春心托杜鹃。",
            "沧海月明珠有泪，蓝田日暖玉生烟。",
            "此情可待成追忆，只是当时已惘然。"
        ],
        "tags": [
            "唐诗三百首",
            "思念",
            "七言律诗",
            "抒情",
            "爱情"
        ],
        "title": "锦瑟",
        "id": "e0eb3016-9288-4dc0-9257-3de36e5ad73c"
    },
    {
        "author": "李商隐",
        "paragraphs": [
            "白石岩扉碧藓滋，上清沦谪得归迟。",
            "一春梦雨常飘瓦，尽日灵风不满旗。",
            "萼绿华来无定所，杜兰香去未移时。",
            "玉郎会此通仙籍，忆向天阶问紫芝。"
        ],
        "tags": [
            "抒情",
            "写人",
            "神话"
        ],
        "title": "重过圣女祠",
        "id": "d7d221a9-62ed-4b94-8713-c2d70e174526"
    },
    {
        "author": "李商隐",
        "paragraphs": [
            "棠棣黄花发，忘忧碧叶齐。",
            "人闲微病酒，燕重远兼泥。",
            "混沌何由凿，青冥有未梯。",
            "高阳旧徒侣，时复一相携。"
        ],
        "title": "寄罗劭兴",
        "id": "70779e79-e103-4985-9e37-0e408d149c71"
    },
    {
        "author": "李商隐",
        "paragraphs": [
            "昨夜玉轮明，传闻近太清。",
            "凉波冲碧瓦，晓晕落金茎。",
            "露索秦宫井，风弦汉殿筝。",
            "几时绵竹颂，拟荐子虚名。"
        ],
        "title": "令狐舍人说昨夜西掖翫月因戏赠",
        "id": "c6683b74-ed00-456c-8c1d-9847d9546e11"
    },
    {
        "author": "李商隐",
        "paragraphs": [
            "真人塞其内，夫子入于机。",
            "未肯投竿起，惟欢负米归。",
            "雪中东郭履，堂上老莱衣。",
            "读遍先贤传，如君事者稀。"
        ],
        "title": "崔处士",
        "id": "714393ee-b874-436c-9c76-59964b530556"
    },
    {
        "author": "李商隐",
        "paragraphs": [
            "自喜蜗牛舍，兼容燕子巢。",
            "绿筠遗粉箨，红药绽香苞。",
            "虎过遥知穽，鱼来且佐庖。",
            "慢行成酩酊，邻壁有松醪。"
        ],
        "title": "自喜",
        "id": "288e18ae-3c84-47db-b7ef-41f41605d397"
    },
    {
        "author": "李商隐",
        "paragraphs": [
            "舍生求道有前踪，乞脑剜身结愿重。",
            "大去便应欺粟颗，小来兼可隐针锋。",
            "蚌胎未满思新桂，琥珀初成忆旧松。",
            "若信贝多真实语，三生同听一楼钟。"
        ],
        "title": "题僧壁",
        "id": "6c99fc38-53b2-48be-b92d-ee089fc614be"
    },
    {
        "author": "李商隐",
        "paragraphs": [
            "初闻征雁已无蝉，百尺楼高水接天。",
            "青女素娥俱耐冷，月中霜里鬬婵娟。"
        ],
        "tags": [
            "抒情",
            "月亮",
            "秋天",
            "中秋"
        ],
        "title": "霜月",
        "id": "0f653e6b-c416-4d2e-9866-c6dbcfcf0b99"
    },
    {
        "author": "李商隐",
        "paragraphs": [
            "鬼疟朝朝避，春寒夜夜添。",
            "未惊雷破柱，不报水齐檐。",
            "虎箭侵肤毒，鱼钩刺骨铦。",
            "鸟言成谍诉，多是恨彤幨。"
        ],
        "title": "异俗二首 一",
        "id": "36d0e69d-6290-44db-8e9f-3a9625079cef"
    },
    {
        "author": "李商隐",
        "paragraphs": [
            "户尽悬秦网，家多事越巫。",
            "未曾容獭祭，只是纵猪都。",
            "点对连鳌饵，搜求缚虎符。",
            "贾生兼事鬼，不信有洪炉。"
        ],
        "title": "异俗二首 二",
        "id": "5e1c2074-1e65-4118-9c6e-f8e3aeac511e"
    },
    {
        "author": "李商隐",
        "paragraphs": [
            "行李踰南极，旬时到旧乡。",
            "楚芝应徧紫，邓橘未全黄。",
            "渠浊村舂急，旗高社酒香。",
            "故山归梦喜，先入读书堂。"
        ],
        "title": "归墅",
        "id": "2ac175f6-6785-4fc9-bbdc-c788540c51fc"
    },
    {
        "author": "李商隐",
        "paragraphs": [
            "商于朝雨霁，归路有秋光。",
            "背坞猿收果，投岩麝退香。",
            "建瓴真得势，横戟岂能当。",
            "割地张仪诈，谋身绮季长。",
            "清渠州外月，黄叶庙前霜。",
            "今日看云意，依依入帝乡。"
        ],
        "title": "商于",
        "id": "7a702135-6667-47b5-8c68-5b908f1eee18"
    },
    {
        "author": "李商隐",
        "paragraphs": [
            "此去三梁远，今来万里携。",
            "西施因网得，秦客被花迷。",
            "可在青鹦鹉，非关碧野鸡。",
            "约眉怜翠羽，刮目想金篦。",
            "瘴气笼飞远，蛮花向坐低。",
            "轻于赵皇后，贵极楚悬黎。",
            "都护矜罗幕，佳人炫绣袿。",
            "屏风临烛扣，捍拨倚香脐。",
            "旧思牵云叶，新愁待雪泥。",
            "爱堪通梦寐，画得不端倪。",
            "地锦排苍雁，帘钉镂白犀。",
            "曙霞星斗外，凉月露盘西。",
            "妬好休夸舞，经寒且少啼。",
            "红楼三十级，稳稳上丹梯。"
        ],
        "title": "和孙朴韦蟾孔雀咏",
        "id": "5e37fb83-959d-4b18-8229-d8f5506f9e1e"
    },
    {
        "author": "李商隐",
        "paragraphs": [
            "人欲天从竟不疑，莫言圆盖便无私。",
            "秦中已久乌头白，却是君王未备知。"
        ],
        "title": "人欲",
        "id": "084f2451-8aed-4fc9-8e58-986c3d6e95b8"
    },
    {
        "author": "李商隐",
        "paragraphs": [
            "莲华峰下锁雕梁，此去瑶池地共长。",
            "好为麻姑到东海，劝栽黄竹莫栽桑。"
        ],
        "title": "华山题王母祠",
        "id": "dcbeff30-583c-4d6c-a4d7-3f0b790e7d7c"
    },
    {
        "author": "李商隐",
        "paragraphs": [
            "华清恩幸古无伦，犹恐蛾眉不胜人。",
            "未免被他褒女笑，只教天子暂蒙尘。"
        ],
        "title": "华清宫",
        "id": "5624914b-f695-4597-ad74-a12319e4e181"
    },
    {
        "author": "李商隐",
        "paragraphs": [
            "夕阳归路後，霜野物声干。",
            "集鸟翻渔艇，残虹拂马鞍。",
            "刘桢元抱病，虞寄数辞官。",
            "白袷经年卷，西来及早寒。"
        ],
        "title": "楚泽",
        "id": "1fc515bd-7e51-4759-acff-3686100584c7"
    },
    {
        "author": "李商隐",
        "paragraphs": [
            "本以高难饱，徒劳恨费声。",
            "五更疎欲断，一树碧无情。",
            "薄宦梗犹泛，故园芜已平。",
            "烦君最相警，我亦举家清。"
        ],
        "tags": [
            "唐诗三百首",
            "咏物",
            "咏物诗",
            "五言律诗"
        ],
        "title": "蝉",
        "id": "b3de619f-cc8b-457d-942b-49f06651aba4"
    },
    {
        "author": "李商隐",
        "paragraphs": [
            "春咏敢轻裁，衔辞入半杯。",
            "已遭江映柳，更被雪藏梅。",
            "寡和真徒尔，殷忧动即来。",
            "从诗得何报，惟感二毛催。"
        ],
        "title": "江亭散席循柳路吟",
        "id": "5c96efde-f36f-44ef-934a-874377c14e5f"
    },
    {
        "author": "李商隐",
        "paragraphs": [
            "潭州官舍暮楼空，今古无端入望中。",
            "湘泪浅深滋竹色，楚歌重叠怨兰丛。",
            "陶公战舰空滩雨，贾傅承尘破庙风。",
            "目断故园人不至，松醪一醉与谁同。"
        ],
        "tags": [
            "隋・唐・五代",
            "讽喻",
            "典故"
        ],
        "title": "潭州",
        "id": "ac47b62e-5756-4ae0-a9f9-973354451549"
    },
    {
        "author": "李商隐",
        "paragraphs": [
            "江风吹浪动云根，重碇危樯白日昏。",
            "已断燕鸿初起势，更惊骚客後归魂。",
            "汉廷急诏谁先入，楚路高歌自欲翻。",
            "万里相逢欢复泣，凤巢西隔九重门。"
        ],
        "title": "赠刘司户",
        "id": "57ee870e-5fea-4717-992d-73683ed0680e"
    },
    {
        "author": "李商隐",
        "paragraphs": [
            "离居星岁易，失望死生分。",
            "酒瓮凝余桂，书签冷旧芸。",
            "江风吹鴈急，山木带蝉曛。",
            "一呌千回首，天高不为闻。"
        ],
        "title": "哭刘司户二首 一",
        "id": "deef7ba3-321f-4369-89c6-c537c545e17a"
    },
    {
        "author": "李商隐",
        "paragraphs": [
            "有美扶皇运，无谁荐直言。",
            "已为秦逐客，复作楚冤魂。",
            "湓浦应分派，荆江有会源。",
            "幷将添恨泪，一洒问干坤。"
        ],
        "title": "哭刘司户二首 二",
        "id": "f90656d1-0400-4f14-a2c7-6bd5d3b43ca1"
    },
    {
        "author": "李商隐",
        "paragraphs": [
            "剑外从军远，无家与寄衣。",
            "散关三尺雪，回梦旧鸳机。"
        ],
        "tags": [
            "写雪",
            "雪",
            "感伤"
        ],
        "title": "悼伤後赴东蜀辟至散关遇雪",
        "id": "41464110-35a8-44f3-bf5c-76ecb6a4c324"
    },
    {
        "author": "李商隐",
        "paragraphs": [
            "向晚意不适，驱车登古原。",
            "夕阳无限好，只是近黄昏。"
        ],
        "tags": [
            "唐诗三百首",
            "惜时",
            "哲理"
        ],
        "title": "乐游原",
        "id": "d7c6d072-6e84-482e-856a-5a4c21226a3c"
    },
    {
        "author": "李商隐",
        "paragraphs": [
            "一笑相倾国便亡，何劳荆棘始堪伤。",
            "小怜玉体横陈夜，已报周师入晋阳。"
        ],
        "title": "北齐二首 一",
        "id": "bf2d420a-183e-4a15-9573-65405bd59c37"
    },
    {
        "author": "李商隐",
        "paragraphs": [
            "巧笑知堪敌万几，倾城最在着戎衣。",
            "晋阳已陷休回顾，更请君王猎一围。"
        ],
        "title": "北齐二首 二",
        "id": "f664ffbd-72d2-469a-8ea9-38f07e89da32"
    },
    {
        "author": "李商隐",
        "paragraphs": [
            "白阁他年别，朱门此夜过。",
            "疎帘留月魄，珍簟接烟波。",
            "太守三刀梦，将军一箭歌。",
            "国租容客旅，香熟玉山禾。"
        ],
        "title": "街西池馆",
        "id": "9aa6d4de-b69e-4014-8c48-61e78ba8eae8"
    },
    {
        "author": "李商隐",
        "paragraphs": [
            "玄武湖中玉漏催，鸡鸣埭口绣襦回。",
            "谁言琼树朝朝见，不及金莲步步来。",
            "敌国军营漂木柹，前朝神庙锁烟煤。",
            "满宫学士皆颜色，江令当年只费才。"
        ],
        "title": "南朝",
        "id": "7b5ddd79-3af3-4a8b-af40-6518271fd803"
    },
    {
        "author": "李商隐",
        "paragraphs": [
            "虏骑胡兵一战摧，万灵回首贺轩台。",
            "天教李令心如日，可要昭陵石马来。"
        ],
        "title": "复京",
        "id": "bd7468ad-47dc-4649-9d6c-ee54a20898e7"
    },
    {
        "author": "李商隐",
        "paragraphs": [
            "九庙无尘八马回，奉天城垒长春苔。",
            "咸阳原上英雄骨，半向君家养马来。"
        ],
        "title": "浑河中",
        "id": "b84ef046-ac28-4874-90c8-f47d0a56145d"
    },
    {
        "author": "李商隐",
        "paragraphs": [
            "世上苍龙种，人间武帝孙。",
            "小来惟射猎，兴罢得干坤。",
            "渭水天开苑，咸阳地献原。",
            "英灵殊未已，丁傅渐华轩。"
        ],
        "title": "鄠杜马上念汉书",
        "id": "9c4de9fe-8f11-48c5-9e13-efa389cc9d9b"
    },
    {
        "author": "李商隐",
        "paragraphs": [
            "动春何限叶，撼晓几多枝。",
            "解有相思[否]，应无不舞时。",
            "絮飞藏皓蝶，带弱露黄鹂。",
            "倾国宜通体，谁来独赏眉。"
        ],
        "title": "柳",
        "id": "77545bf3-4b59-4497-890b-63bdf574debd"
    },
    {
        "author": "李商隐",
        "paragraphs": [
            "巴江可惜柳，柳色绿侵江。",
            "好向金銮殿，移阴入绮窗。"
        ],
        "title": "巴江柳",
        "id": "6c7f0d3e-9a2c-43f0-b16e-09f79d2ac6b9"
    },
    {
        "author": "李商隐",
        "paragraphs": [
            "咸阳宫阙郁嵯峨，六国楼台艳绮罗。",
            "自是当时天帝醉，不关秦地有山河。"
        ],
        "title": "咸阳",
        "id": "c533fae8-97bd-4d1f-bf97-c17b826883b6"
    },
    {
        "author": "李商隐",
        "paragraphs": [
            "共受征南不次恩，报恩惟是有忘言。",
            "岩花涧草西林路，未见高僧只见猿。"
        ],
        "title": "同崔八诣药山访融禅师",
        "id": "65831daa-4494-43b4-8405-e162cb81ec73"
    },
    {
        "author": "李商隐",
        "paragraphs": [
            "昔叹谗销骨，今伤泪满膺。",
            "空余双玉剑，无复一壶冰。",
            "江势翻银砾，天文露玉绳。",
            "何因携庾信，同去哭徐陵。"
        ],
        "title": "闻着明凶问哭寄飞卿",
        "id": "e1061247-281a-49d5-be00-fd15cb352bf5"
    },
    {
        "author": "李商隐",
        "paragraphs": [
            "城头叠鼓声，城下暮江清。",
            "欲问渔阳掺，时无祢正平。"
        ],
        "tags": [
            "抒情",
            "追忆",
            "写景",
            "愤懑"
        ],
        "title": "听鼓",
        "id": "183987da-b8e6-4632-bc8d-8b50a1766ad4"
    },
    {
        "author": "李商隐",
        "paragraphs": [
            "年少因何有旅愁，欲为东下更西游。",
            "一条雪浪吼巫峡，千里火云烧益州。",
            "卜肆至今多寂寞，酒垆从古擅风流。",
            "浣花笺纸桃花色，好好题诗咏玉钩。"
        ],
        "title": "送崔珏往西川",
        "id": "1c3c5b7a-80f1-42a5-9209-b73263839c10"
    },
    {
        "author": "李商隐",
        "paragraphs": [
            "杨柳路尽处，芙蓉湖上头。",
            "虽同锦步障，独映钿箜篌。",
            "鸳鸯可羡头俱白，飞去飞来烟雨秋。"
        ],
        "title": "代赠",
        "id": "ec00137e-f391-4173-91b9-725c0644ae64"
    },
    {
        "author": "李商隐",
        "paragraphs": [
            "城窄山将压，江宽地共浮。",
            "东南通绝域，西北有高楼。",
            "神护青枫岸，龙移白石湫。",
            "殊乡竟何祷，箫鼓不曾休。"
        ],
        "title": "桂林",
        "id": "4b96fec6-886f-4e98-b144-0ae0e09f5935"
    },
    {
        "author": "李商隐",
        "paragraphs": [
            "君问归期未有期，巴山夜雨涨秋池。",
            "何当共剪西窗烛，却话巴山夜雨时。"
        ],
        "tags": [
            "唐诗三百首",
            "思念",
            "写雨",
            "写景",
            "景中情",
            "初中古诗",
            "高中古诗",
            "七言绝句",
            "爱情",
            "三年级上册",
            "雨",
            "七年级上册(课外)"
        ],
        "title": "夜雨寄北",
        "id": "75db753d-e7da-48a1-a6c0-6ed9147e58db"
    },
    {
        "author": "李商隐",
        "paragraphs": [
            "茂苑城如画，阊门瓦欲流。",
            "还依水光殿，更起月华楼。",
            "侵夜鸾开镜，迎冬雉献裘。",
            "从臣皆半醉，天子正无愁。"
        ],
        "tags": [
            "忧国忧民",
            "隋・唐・五代",
            "宫廷"
        ],
        "title": "陈後宫",
        "id": "b8371f9a-23c9-46f5-babc-19e230bb9ff5"
    },
    {
        "author": "李商隐",
        "paragraphs": [
            "许靖犹羁宦，安仁复悼亡。",
            "兹辰聊属疾，何日免殊方。",
            "秋蝶无端丽，寒花只暂香。",
            "多情真命薄，容易即回肠。"
        ],
        "title": "属疾",
        "id": "50ab4770-f08a-4fd7-917a-95087a5886e4"
    },
    {
        "author": "李商隐",
        "paragraphs": [
            "榴枝婀娜榴实繁，榴膜轻明榴子鲜。",
            "可羡瑶池碧桃树，碧桃红颊一千年。"
        ],
        "tags": [
            "爱情",
            "女子"
        ],
        "title": "石榴",
        "id": "72aac7c5-766e-476f-b094-a780465c172b"
    },
    {
        "author": "李商隐",
        "paragraphs": [
            "天上参旗过，人间烛焰销。",
            "谁言整双履，便是隔三桥。",
            "知处黄金鏁，曾来碧绮寮。",
            "凭栏明日意，池阔雨萧萧。"
        ],
        "title": "明日",
        "id": "88f7fe7a-b54f-425c-a071-d3b3f7a3b2f8"
    },
    {
        "author": "李商隐",
        "paragraphs": [
            "洞中屐响省分携，不是花迷客自迷。",
            "珠树重行怜翡翠，玉楼双舞羡鹍鸡。",
            "兰回旧蘂缘屏绿，椒缀新香和壁泥。",
            "唱尽阳关无限叠，半杯松叶冻颇黎。"
        ],
        "title": "饮席戏赠同舍",
        "id": "a47cdd5d-29e7-4366-ad6a-852c52053894"
    },
    {
        "author": "李商隐",
        "paragraphs": [
            "近郭西溪好，谁堪共酒壶。",
            "苦吟防柳恽，多泪怯杨朱。",
            "野鹤随君子，寒松揖大夫。",
            "天涯常病意，岑寂胜欢娱。"
        ],
        "title": "西溪",
        "id": "7a05d50d-c871-46d7-be27-7e2c2cf9cc09"
    },
    {
        "author": "李商隐",
        "paragraphs": [
            "定定住天涯，依依向物华。",
            "寒梅最堪恨，常作去年花。"
        ],
        "tags": [
            "咏物",
            "抒情",
            "梅花",
            "咏物诗"
        ],
        "title": "忆梅",
        "id": "c5f86a2d-85f1-4c90-b963-adf541dc98a4"
    },
    {
        "author": "李商隐",
        "paragraphs": [
            "章台从掩映，郢路更参差。",
            "见说风流极，来当婀娜时。",
            "桥回行欲断，堤远意相随。",
            "忍放花如雪，青楼扑酒旗。"
        ],
        "title": "赠柳",
        "id": "e3294466-f013-45b2-ac51-bfebf036fd0c"
    },
    {
        "author": "李商隐",
        "paragraphs": [
            "已带黄金缕，仍飞白玉花。",
            "长时须拂马，密处少藏鸦。",
            "眉细从他敛，腰轻莫自斜。",
            "玳梁谁道好，偏拟映卢家。"
        ],
        "title": "嚯柳",
        "id": "5a82a392-7715-49fb-8535-7c6293195bf5"
    },
    {
        "author": "李商隐",
        "paragraphs": [
            "为恋巴江好，无辞瘴雾蒸。",
            "纵能朝杜宇，可得值苍鹰。",
            "石小虚填海，芦铦未破矰。"
        ],
        "title": "北禽",
        "id": "ca9041ae-c4a9-4e2d-954f-3c54eac4d399"
    },
    {
        "author": "李商隐",
        "paragraphs": [
            "想像咸池日欲光，五更钟後更回肠。",
            "三年苦雾巴江水，不为离人照屋梁。"
        ],
        "title": "初起",
        "id": "39d4f078-6426-4c54-a98d-a982a3c7512d"
    },
    {
        "author": "李商隐",
        "paragraphs": [
            "复壁交青琐，重帘挂紫绳。",
            "如何一柱观，不碍九枝灯。",
            "扇薄常规月，钗斜只镂冰。",
            "歌成犹未唱，秦火入夷陵。"
        ],
        "title": "楚宫",
        "id": "deb5d0c9-3679-4270-9984-c18a3e262827"
    },
    {
        "author": "李商隐",
        "paragraphs": [
            "柳映江潭底有情，望中频遣客心惊。",
            "巴雷隐隐千山外，更作章台走马声。"
        ],
        "title": "柳",
        "id": "7fd23d94-707f-4553-afe4-84228157bbab"
    },
    {
        "author": "李商隐",
        "paragraphs": [
            "石城夸窈窕，花县更风流。",
            "簟冰将飘枕，帘烘不隐钩。",
            "玉童收夜钥，金狄守更筹。",
            "共笑鸳鸯绮，鸳鸯两白头。"
        ],
        "title": "石城",
        "id": "6028db2f-bac8-432c-a0c1-edf7fe69b567"
    },
    {
        "author": "李商隐",
        "paragraphs": [
            "元和天子神武姿，彼何人哉轩与羲。",
            "誓将上雪列圣耻，坐法宫中朝四夷。",
            "淮西有贼五十载，封狼生貙貙生罴。",
            "不据山河据平地，长戈利矛日可麾。",
            "帝得圣相相曰度，贼斫不死神扶持。",
            "腰悬相印作都统，阴风惨澹天王旗。",
            "愬武古通作牙爪，仪曹外郎载笔随。",
            "行军司马智且勇，十四万众犹虎貔。",
            "入蔡缚贼献太庙，功无与让恩不訾。",
            "帝曰汝度功第一，汝从事愈宜为辞。",
            "愈拜稽首蹈且舞，金石刻画臣能为。",
            "古者世称大手笔，此事不系于职司。",
            "当仁自古有不让，言讫屡颔天子颐。",
            "公退斋戒坐小阁，濡染大笔何淋漓。",
            "点窜尧典舜典字，涂改清庙生民诗。",
            "文成破体书在纸，清晨再拜铺丹墀。",
            "表曰臣愈昧死上，咏神圣功书之碑。",
            "碑高三丈字如斗，负以灵鳌蟠以螭。",
            "句奇语重喻者少，谗之天子言其私。",
            "长绳百尺拽碑倒，麤砂大石相磨治。",
            "公之斯文若元气，先时已入人肝脾。",
            "汤盘孔鼎有述作，今无其器存其辞。",
            "呜呼圣皇及圣相，相与烜赫流淳熙。",
            "公之斯文不示後，曷与三五相攀追。",
            "愿书万本诵万过，口角流沫右手胝。",
            "传之七十有二代，以为封禅玉检明堂基。"
        ],
        "tags": [
            "唐诗三百首",
            "叙事",
            "七言古诗",
            "咏史"
        ],
        "title": "韩碑",
        "id": "0d2c5fba-d350-4c3f-b55e-72a491a84df6"
    },
    {
        "author": "李商隐",
        "paragraphs": [
            "二十中郎未足希，骊驹先自有光辉。",
            "兰亭燕罢方回去，雪夜诗成道韫归。",
            "汉苑风烟吹客梦，云台洞穴接郊扉。",
            "嗟予久抱临邛渴，便欲因君问钓矶。"
        ],
        "title": "令狐八拾遗见招送裴十四归华州",
        "id": "4c16d46f-edbd-423e-a3b1-c6e361ac7b9d"
    },
    {
        "author": "李商隐",
        "paragraphs": [
            "气尽前溪舞，心酸子夜歌。",
            "峡云寻不得，沟水欲如何。",
            "朔雁传书绝，湘篁染泪多。",
            "无由见颜色，还自托微波。"
        ],
        "title": "离思",
        "id": "f4c68770-d2b0-4281-b4e9-e9fbe7ff7a56"
    },
    {
        "author": "李商隐",
        "paragraphs": [
            "竹坞无尘水槛清，相思迢递隔重城。",
            "秋阴不散霜飞晚，留得枯荷听雨声。"
        ],
        "tags": [
            "怀人",
            "写雨",
            "写景",
            "雨"
        ],
        "title": "宿骆氏亭寄怀崔雍衮",
        "id": "d538dace-1398-4b98-ba44-600d6168de07"
    },
    {
        "author": "李商隐",
        "paragraphs": [
            "凄凉宝剑篇，羁泊欲穷年。",
            "黄叶仍风雨，青楼自管弦。",
            "新知遭薄俗，旧好隔良缘。",
            "心断新丰酒，销愁斗几千。"
        ],
        "tags": [
            "唐诗三百首",
            "风雨",
            "五言律诗",
            "怀才不遇"
        ],
        "title": "风雨",
        "id": "d32a2610-09d7-49ad-8cdf-dd9c649144c7"
    },
    {
        "author": "李商隐",
        "paragraphs": [
            "梦泽悲风动白茅，楚王葬尽满城娇。",
            "未知歌舞能多少，虚减宫厨为细腰。"
        ],
        "title": "梦泽",
        "id": "81bb84d2-9d4a-45d1-bd40-1858c9993f7d"
    },
    {
        "author": "李商隐",
        "paragraphs": [
            "水精如意玉连环，下蔡城危莫破颜。",
            "红绽樱桃含白雪，断肠声里唱阳关。"
        ],
        "title": "赠歌妓二首 一",
        "id": "166e4c58-3443-49c1-8201-2f0f3de2af8e"
    },
    {
        "author": "李商隐",
        "paragraphs": [
            "白日相思可奈何，严城清夜断经过。",
            "只知解道春来瘦，不道春来独自多。"
        ],
        "title": "赠歌妓二首 二",
        "id": "d37e138e-e4e4-4e18-a3e8-25584c54c5aa"
    },
    {
        "author": "李商隐",
        "paragraphs": [
            "微意何曾有一毫，空携笔砚奉龙韬。",
            "自蒙半夜传衣後，不羡王祥得佩刀。"
        ],
        "title": "谢书",
        "id": "0fa747cb-4f5d-4181-ade8-2e89cc0a71d5"
    },
    {
        "author": "李商隐",
        "paragraphs": [
            "秘殿崔嵬拂彩霓，曹司今在殿东西。",
            "赓歌太液翻黄鹄，从猎陈仓获碧鸡。",
            "晓饮岂知金掌迥，夜吟应讶玉绳低。",
            "钧天虽许人间听，阊阖门多梦自迷。"
        ],
        "title": "寄令狐学士",
        "id": "90b38fe6-b5ab-4031-94e4-b73a877a61fc"
    },
    {
        "author": "李商隐",
        "paragraphs": [
            "望郎临古郡，佳句洒丹青。",
            "应自丘迟宅，仍过柳恽汀。",
            "封来江渺渺，信去雨冥冥。",
            "句曲闻仙诀，临川得佛经。",
            "朝吟搘客枕，夜读漱僧瓶。",
            "不见衔芦雁，空流腐草萤。",
            "土宜悲坎井，天怒识雷霆。",
            "象卉分疆近，蛟涎浸岸腥。",
            "补羸贪紫桂，负气托青萍。",
            "万里悬离抱，危于讼合铃。"
        ],
        "title": "酬令狐郎中见寄",
        "id": "fbb31c57-4c0d-4dc1-9e10-399ae6e9b74c"
    },
    {
        "author": "李商隐",
        "paragraphs": [
            "初梦龙宫宝焰然，瑞霞明丽满晴天。",
            "旋成醉倚蓬莱树，有个仙人拍我肩。",
            "少顷远闻吹细管，闻声不见隔飞烟。",
            "逡巡又过潇湘雨，雨打湘灵五十弦。",
            "瞥见冯夷殊怅望，鲛绡休卖海为田。",
            "亦逢毛女无憀极，龙伯擎将华岳莲。",
            "恍惚无倪明又暗，低迷不已断还连。",
            "觉来正是平阶雨，独背寒灯枕手眠。"
        ],
        "tags": [
            "华山"
        ],
        "title": "七月二十八日夜与王郑二秀才听雨後梦作",
        "id": "8291b5d8-531d-4eed-9175-3da19e4e3093"
    },
    {
        "author": "李商隐",
        "paragraphs": [
            "嵩云秦树久离居，双鲤迢迢一纸书。",
            "休问梁园旧宾客，茂陵秋雨病相如。"
        ],
        "tags": [
            "唐诗三百首",
            "思念",
            "写景",
            "七言绝句",
            "友情"
        ],
        "title": "寄令狐郎中",
        "id": "fb376b71-91c6-44ee-b2e4-40f5b3f71b8f"
    },
    {
        "author": "李商隐",
        "paragraphs": [
            "不妨何范尽诗家，未解当年重物华。",
            "远把龙山千里雪，将来拟并洛阳花。"
        ],
        "title": "漫成三首 一",
        "id": "4b4440f8-f452-4515-b766-be813d27871e"
    },
    {
        "author": "李商隐",
        "paragraphs": [
            "沈约怜何逊，延年毁谢庄。",
            "清新俱有得，名誉底相伤。"
        ],
        "title": "漫成三首 二",
        "id": "cfacd1bc-7db5-42df-ad78-b14662f81cff"
    },
    {
        "author": "李商隐",
        "paragraphs": [
            "雾夕咏芙蕖，何郎得意初。",
            "此时谁最赏，沈范两尚书。"
        ],
        "title": "漫成三首 三",
        "id": "6084bd4e-86bd-4d2f-8e34-d6db2b74b8ef"
    },
    {
        "author": "李商隐",
        "paragraphs": [
            "白道萦回入暮霞，斑骓嘶断七香车。",
            "春风自共何人笑，枉破阳城十万家。"
        ],
        "title": "无题",
        "id": "9a808938-d03b-48b2-a4b8-6015ad7b6bc1"
    },
    {
        "author": "李商隐",
        "paragraphs": [
            "燕体伤风力，鸡香积露文。",
            "殷鲜一相杂，啼笑两难分。",
            "月里宁无姊，云中亦有君。",
            "三清与仙岛，何事亦离羣。"
        ],
        "title": "槿花二首 一",
        "id": "7dd62de1-8821-4c7f-9359-c572fd6f82e6"
    },
    {
        "author": "李商隐",
        "paragraphs": [
            "珠馆熏燃久，玉房梳扫余。",
            "烧兰才作烛，襞锦不成书。",
            "本以亭亭远，翻嫌眽眽疎。",
            "回头问残照，残照更空虚。"
        ],
        "title": "槿花二首 二",
        "id": "9538622b-0e41-4daf-be20-403a90d37cc2"
    },
    {
        "author": "李商隐",
        "paragraphs": [
            "上帝深宫闭九阍，巫咸不下问衔冤。",
            "广陵别後春涛隔，湓浦书来秋雨翻。",
            "只有安仁能作诔，何曾宋玉解招魂。",
            "平生风义兼师友，不敢同君哭寝门。"
        ],
        "title": "哭刘蕡",
        "id": "e1459406-b1e8-4e70-a81a-db84b302a560"
    },
    {
        "author": "李商隐",
        "paragraphs": [
            "高楼风雨感斯文，短翼差池不及羣。",
            "刻意伤春复伤别，人间惟有杜司勋。"
        ],
        "tags": [
            "感慨",
            "写人",
            "抒怀",
            "写人诗"
        ],
        "title": "杜司勋",
        "id": "f2af162e-d81f-4e16-9ffb-41e2a1514aa3"
    },
    {
        "author": "李商隐",
        "paragraphs": [
            "一夕南风一叶危，荆云回望夏云时。",
            "人生岂得轻离别，天意何曾忌崄巇。",
            "骨肉书题安绝徼，蕙兰蹊径失佳期。",
            "洞庭湖阔蛟龙恶，却羡杨朱泣路岐。"
        ],
        "tags": [
            "洞庭湖"
        ],
        "title": "荆门西下",
        "id": "1ae5d09e-62e1-4183-9e12-002e80b027bf"
    },
    {
        "author": "李商隐",
        "paragraphs": [
            "碧瓦衔珠树，红轮结绮寮。",
            "无双汉殿鬓，第一楚宫腰。",
            "雾唾香难尽，珠啼冷易销。",
            "歌从雍门学，酒是蜀城烧。",
            "柳暗将翻巷，荷欹正抱桥。",
            "钿辕开道入，金管隔邻调。",
            "梦到飞魂急，书成即席遥。",
            "河流冲柱转，海沫近槎飘。",
            "吴市蠀蛦甲，巴賨翡翠翘。",
            "他时未知意，重叠赠娇饶。"
        ],
        "title": "碧瓦",
        "id": "358c2152-ac78-4747-b30c-18d21cd2d10c"
    },
    {
        "author": "李商隐",
        "paragraphs": [
            "叶叶复翻翻，斜桥对侧门。",
            "芦花惟有白，柳絮可能温。",
            "西子寻遗殿，昭君觅故村。",
            "年年芳物尽，来别败兰荪。"
        ],
        "title": "蜨",
        "id": "14f75f94-3c45-4442-9c18-339af0b9ac97"
    },
    {
        "author": "李商隐",
        "paragraphs": [
            "韩蝶翻罗幕，曹蝇拂绮窗。",
            "鬬鸡回玉勒，融麝暖金釭。",
            "瑇瑁明书阁，琉璃冰酒缸。",
            "画楼多有主，鸾凤各双双。"
        ],
        "title": "蝇蜨鸡麝鸶凤等成篇",
        "id": "e96cddef-b91e-4ed1-b460-b3c9073a6ae8"
    },
    {
        "author": "李商隐",
        "paragraphs": [
            "萱草含丹粉，荷花抱绿房。",
            "鸟应悲蜀帝，蝉是怨齐王。",
            "通内藏珠府，应官解玉坊。",
            "桥南荀令过，十里送衣香。"
        ],
        "title": "韩翃舍人即事",
        "id": "3ac3275e-34f6-4e38-a35f-67c350ecc677"
    },
    {
        "author": "李商隐",
        "paragraphs": [
            "一盏新罗酒，凌晨恐易消。",
            "归应冲鼓半，去不待笙调。",
            "歌好惟愁和，香浓岂惜飘。",
            "春场铺艾帐，下马雉媒娇。"
        ],
        "title": "公子",
        "id": "fb9addd7-7a3c-446f-9e2b-a3b3bf05c3b1"
    },
    {
        "author": "李商隐",
        "paragraphs": [
            "全溪不可到，况复尽余醅。",
            "汉苑生春水，昆池换劫灰。",
            "战蒲知雁唼，皱月觉鱼来。",
            "清兴恭闻命，言诗未敢回。"
        ],
        "title": "子初全溪作",
        "id": "72b042b5-0353-4304-b8e0-09356bf98d93"
    },
    {
        "author": "李商隐",
        "paragraphs": [
            "闻君来日下，见我最娇儿。",
            "渐大啼应数，长贫学恐迟。",
            "寄人龙种瘦，失母凤雏痴。",
            "语罢休边角，青灯两鬓丝。"
        ],
        "title": "杨本胜说于长安见小男阿衮",
        "id": "1b6adc4d-ba8f-43c4-867a-a256ebfdfe55"
    },
    {
        "author": "李商隐",
        "paragraphs": [
            "怅望西溪水，潺湲奈尔何。",
            "不惊春物少，只觉夕阳多。",
            "色染妖韶柳，光含窈窕萝。",
            "人间从到海，天上莫为河。",
            "凤女弹瑶瑟，龙孙撼玉珂。",
            "京华他夜梦，好好寄云波。"
        ],
        "title": "西溪",
        "id": "35bca1b9-9185-4d49-ac39-58b2962b358e"
    },
    {
        "author": "李商隐",
        "paragraphs": [
            "无奈巴南柳，千条傍吹台。",
            "更将黄映白，拟作杏花媒。"
        ],
        "title": "柳下暗记",
        "id": "5f6c36a5-b2a0-4a77-9c2d-a59e95a8cdc5"
    },
    {
        "author": "李商隐",
        "paragraphs": [
            "乐府闻桃叶，人前道得无。",
            "劝君书小字，慎莫唤官奴。"
        ],
        "title": "妓席",
        "id": "1db4154b-fe66-40d4-8934-0caded561716"
    },
    {
        "author": "李商隐",
        "paragraphs": [
            "外戚平羌第一功，生年二十有重封。",
            "直登宣室螭头上，横过干泉豹尾中。",
            "别馆觉来云雨梦，後门归去蕙兰丛。",
            "灞陵夜猎随田窦，不识寒郊自转蓬。"
        ],
        "title": "少年",
        "id": "9df0a61d-7466-4b2e-92dc-221dc07aebf4"
    },
    {
        "author": "李商隐",
        "paragraphs": [
            "近知名阿侯，住处小江流。",
            "腰细不胜舞，眉长惟是愁。",
            "黄金堪作屋，何不作重楼。"
        ],
        "title": "无题",
        "id": "ac26dd32-e1c4-4b9c-a040-a6e88db2cbe8"
    },
    {
        "author": "李商隐",
        "paragraphs": [
            "仙翁无定数，时入一壶藏。",
            "夜夜桂露湿，村村桃水香。",
            "醉中抛浩劫，宿处起神光。",
            "药裹丹山凤，碁函白石郎。",
            "弄河移砥柱，吞日倚扶桑。",
            "龙竹裁轻策，鲛绡熨下裳。",
            "树栽嗤汉帝，桥扳笑秦王。",
            "径欲随关令，龙沙万里强。"
        ],
        "title": "玄微先生",
        "id": "b559d48f-5a6a-4359-85fd-f0eede83005f"
    },
    {
        "author": "李商隐",
        "paragraphs": [
            "郁金堂北画楼东，换骨神方上药通。",
            "露气暗连青桂苑，风声偏猎紫兰丛。",
            "长筹未必输孙皓，香枣何劳问石崇。",
            "忆事怀人兼得句，翠衾归卧绣帘中。"
        ],
        "title": "药转",
        "id": "fb945404-b9b7-4c4b-ae91-d65b5e2eebaf"
    },
    {
        "author": "李商隐",
        "paragraphs": [
            "欲为平生一散愁，洞庭湖上岳阳楼。",
            "可怜万里堪乘兴，枉是蛟龙解覆舟。"
        ],
        "tags": [
            "洞庭湖",
            "岳阳楼"
        ],
        "title": "岳阳楼",
        "id": "adbed253-25b4-4bea-9f8d-52da370d9218"
    },
    {
        "author": "李商隐",
        "paragraphs": [
            "家近红蕖曲水滨，全家罗袜起秋尘。",
            "莫将越客千丝网，网得西施别赠人。"
        ],
        "title": "寄成都高苗二从事",
        "id": "398af96c-8c59-4614-b859-5a3205bbb40a"
    },
    {
        "author": "李商隐",
        "paragraphs": [
            "汉水方城带百蛮，四邻谁道乱周班。",
            "如何一梦高唐雨，自此无心入武关。"
        ],
        "tags": [
            "岳阳楼"
        ],
        "title": "岳阳楼",
        "id": "4a8163d9-7f52-40a9-ab0f-6bcc125e3d48"
    },
    {
        "author": "李商隐",
        "paragraphs": [
            "上国社方见，此乡秋不归。",
            "为矜皇后舞，犹着羽人衣。",
            "拂水斜纹乱，衔花片影微。",
            "卢家文杏好，试近莫愁飞。"
        ],
        "title": "越燕二首 一",
        "id": "b490e3c6-ee9e-4aa3-9575-a01e4bca22c1"
    },
    {
        "author": "李商隐",
        "paragraphs": [
            "将泥红蓼岸，得草绿杨村。",
            "命侣添新意，安巢复旧痕。",
            "去应逢阿母，来莫害王孙。",
            "记取丹山凤，今为百鸟尊。"
        ],
        "title": "越燕二首 二",
        "id": "f3c25a75-6445-47e0-a5ae-265559f9f990"
    },
    {
        "author": "李商隐",
        "paragraphs": [
            "人生何处不离羣，世路干戈惜暂分。",
            "雪岭未归天外使，松州犹驻殿前军。",
            "座中醉客延醒客，江上晴云杂雨云。",
            "美酒成都堪送老，当垆仍是卓文君。"
        ],
        "tags": [
            "离别",
            "忧国忧民",
            "宴会"
        ],
        "title": "杜工部蜀中离席",
        "id": "3d82417b-95c8-48a8-a026-18fc4e2842f4"
    },
    {
        "author": "李商隐",
        "paragraphs": [
            "紫泉宫殿锁烟霞，欲取芜城作帝家。",
            "玉玺不缘归日角，锦帆应是到天涯。",
            "于今腐草无萤火，终古垂杨有暮鸦。",
            "地下若逢陈後主，岂宜重问後庭花。"
        ],
        "tags": [
            "唐诗三百首",
            "隋・唐・五代",
            "七言律诗",
            "讽刺",
            "咏史"
        ],
        "title": "隋宫",
        "id": "670009c2-a701-4140-aa31-b4973f76d632"
    },
    {
        "author": "李商隐",
        "paragraphs": [
            "二月二日江上行，东风日暖闻吹笙。",
            "花须柳眼各无赖，紫蝶黄蜂俱有情。",
            "万里忆归元亮井，三年从事亚夫营。",
            "新滩莫悟游人意，更作风檐夜雨声。"
        ],
        "title": "二月二日",
        "id": "7c73c112-1a3d-4408-ae4f-dba739d0bf7a"
    },
    {
        "author": "李商隐",
        "paragraphs": [
            "猿鸟犹疑畏简书，风云常为护储胥。",
            "徒令上将挥神笔，终见降王走传车。",
            "管乐有才终不忝，关张无命欲何如。",
            "他年锦里经祠庙，梁父吟成恨有余。"
        ],
        "tags": [
            "唐诗三百首",
            "隋・唐・五代",
            "七言律诗",
            "典故",
            "写人",
            "咏史怀古"
        ],
        "title": "筹笔驿",
        "id": "131c9f87-273f-4684-9b67-bd7b58ad4008"
    },
    {
        "author": "李商隐",
        "paragraphs": [
            "六曲连环接翠帷，高楼半夜酒醒时。",
            "掩灯遮雾密如此，雨落月明俱不知。"
        ],
        "title": "屏风",
        "id": "3caf535b-7cdd-40bb-8d50-9b25cb6831a8"
    },
    {
        "author": "李商隐",
        "paragraphs": [
            "欲入卢家白玉堂，新春催破舞衣裳。",
            "蝶衔红蘂蜂衔粉，共助青楼一日忙。"
        ],
        "title": "春日",
        "id": "e0b2be49-3f48-48c4-9e8a-43ec3dd42a36"
    },
    {
        "author": "李商隐",
        "paragraphs": [
            "蜀相阶前柏，龙蛇捧閟宫。",
            "阴成外江畔，老向惠陵东。",
            "大树思冯异，甘棠忆召公。",
            "叶凋湘燕雨，枝拆海鹏风。",
            "玉垒经纶远，金刀历数终。",
            "谁将出师表，一为问昭融。"
        ],
        "title": "武侯庙古柏",
        "id": "e525ae0b-4ca6-4a73-b50b-b703fab31cf5"
    },
    {
        "author": "李商隐",
        "paragraphs": [
            "撩钗盘孔雀，恼带拂鸳鸯。",
            "萝荐谁教近，斋时锁洞房。"
        ],
        "title": "风",
        "id": "3d80def6-d6de-4742-83e5-e5faef51cdcd"
    },
    {
        "author": "李商隐",
        "paragraphs": [
            "一岁林花即日休，江间亭下怅淹留。",
            "重吟细把真无奈，已落犹开未放愁。",
            "山色正来衔小苑，春阴只欲傍高楼。",
            "金鞍忽散银壶漏，更醉谁家白玉钩。"
        ],
        "title": "即日",
        "id": "602939e3-7d7a-4513-8351-57542a010c1b"
    },
    {
        "author": "李商隐",
        "paragraphs": [
            "十二层城阆苑西，平时避暑拂虹霓。",
            "云随夏后双龙尾，风逐周王八骏蹄。",
            "吴岳晓光连翠巘，甘泉晚景上丹梯。",
            "荔枝卢橘沾恩幸，鸾鹊天书湿紫泥。"
        ],
        "title": "九成宫",
        "id": "87beeed5-93f8-4ac6-a8e0-6bc7e42957c2"
    },
    {
        "author": "李商隐",
        "paragraphs": [
            "族亚齐安陆，风高汉武威。",
            "烟波别墅醉，花月後门归。",
            "青海闻传箭，天山报合围。",
            "一朝携剑起，上马即如飞。"
        ],
        "title": "少将",
        "id": "84119cd7-ee93-4fb0-b56a-ab630f224665"
    },
    {
        "author": "李商隐",
        "paragraphs": [
            "历览前贤国与家，成由勤俭破由奢。",
            "何须琥珀方为枕，岂得真珠始是车。",
            "运去不逢青海马，力穷难拔蜀山蛇。",
            "几人曾预南熏曲，终古苍梧哭翠华。"
        ],
        "title": "咏史",
        "id": "04da453a-1a99-4019-ab79-410a591fc650"
    },
    {
        "author": "李商隐",
        "paragraphs": [
            "十二楼前再拜辞，灵风正满碧桃枝。",
            "壶中若是有天地，又向壶中伤别离。"
        ],
        "title": "赠白道者",
        "id": "55c9cbab-ff67-47db-9d3c-d9b7e6fe2495"
    },
    {
        "author": "李商隐",
        "paragraphs": [
            "昨夜星辰昨夜风，画楼西畔桂堂东。",
            "身无彩凤双飞翼，心有灵犀一点通。",
            "隔座送钩春酒暖，分曹射覆蜡灯红。",
            "嗟余听鼓应官去，走马兰台类断蓬。"
        ],
        "tags": [
            "唐诗三百首",
            "宴饮",
            "七言律诗",
            "爱情",
            "相思",
            "感慨",
            "组诗"
        ],
        "title": "无题二首 一",
        "id": "3410e7ce-df3a-4ab8-bea3-7f681661b240"
    },
    {
        "author": "李商隐",
        "paragraphs": [
            "闻到阊门萼绿华，昔年相望抵天涯。",
            "岂知一夜秦楼客，偷看吴王苑内花。"
        ],
        "title": "无题二首 二",
        "id": "13345c36-ff7f-4c93-87e4-037d648d3c55"
    },
    {
        "author": "李商隐",
        "paragraphs": [
            "青雀西飞竟未回，君王长在集灵台。",
            "侍臣最有相如渴，不赐金茎露一杯。"
        ],
        "title": "汉宫词",
        "id": "738b365c-fd9a-4d86-acd7-8e5bd6ce92c6"
    },
    {
        "author": "李商隐",
        "paragraphs": [
            "来是空言去绝踪，月斜楼上五更钟。",
            "梦为远别啼难唤，书被催成墨未浓。",
            "蜡照半笼金翡翠，麝熏微度绣芙蓉。",
            "刘郎已恨蓬山远，更隔蓬山一万重。"
        ],
        "tags": [
            "唐诗三百首",
            "思念",
            "记梦",
            "七言律诗",
            "爱情"
        ],
        "title": "无题四首 一",
        "id": "7377e34a-1aab-47e3-a6dd-376c98a5d6b7"
    },
    {
        "author": "李商隐",
        "paragraphs": [
            "飒飒东风细雨来，芙蓉塘外有轻雷。",
            "金蟾啮鏁烧香入，玉虎牵丝汲井回。",
            "贾氏窥帘韩掾少，宓妃留枕魏王才。",
            "春心莫共花争发，一寸相思一寸灰。"
        ],
        "tags": [
            "唐诗三百首",
            "相思",
            "女子",
            "爱情",
            "七言律诗"
        ],
        "title": "无题四首 二",
        "id": "811a5f9e-0df5-46f1-a587-0d4df7bca5a0"
    },
    {
        "author": "李商隐",
        "paragraphs": [
            "含情春晼晚，暂见夜阑干。",
            "楼响将登怯，帘烘欲过难。",
            "多羞钗上燕，真媿镜中鸾。",
            "归去横塘晓，华星送宝鞍。"
        ],
        "title": "无题四首 三",
        "id": "b8338c17-7f29-4d64-9c17-2e5eb4c4fa9d"
    },
    {
        "author": "李商隐",
        "paragraphs": [
            "何处哀筝随急管，樱花永巷垂杨岸。",
            "东家老女嫁不售，白日当天三月半。",
            "溧阳公主年十四，清明暖後同墙看。",
            "归来展转到五更，梁间燕子闻长叹。"
        ],
        "title": "无题四首 四",
        "id": "b47c2562-516b-44b9-a754-a332867d99af"
    },
    {
        "author": "李商隐",
        "paragraphs": [
            "佳兆联翩遇凤凰，雕文羽帐紫金床。",
            "桂花香处同高第，柿叶翻时独悼亡。",
            "乌鹊失栖长不定，鸳鸯何事自相将。",
            "京华庸蜀三千里，送到咸阳见夕阳。"
        ],
        "title": "赴职梓潼留别畏之员外同年",
        "id": "29db6b06-b7c0-46fa-8c3c-68a2ebec9f50"
    },
    {
        "author": "李商隐",
        "paragraphs": [
            "地暖无秋色，江晴有暮晖。",
            "空余蝉嘒嘒，犹向客依依。",
            "村小犬相护，沙平僧独归。",
            "欲成西北望，又见鹧鸪飞。"
        ],
        "title": "桂林路中作",
        "id": "0ef6c707-a77b-4e22-8257-7b5ab458d3e1"
    },
    {
        "author": "李商隐",
        "paragraphs": [
            "照梁初有情，出水旧知名。",
            "帬衩芙蓉小，钗茸翡翠轻。",
            "锦长书郑重，眉细恨分明。",
            "莫近弹碁局，中心最不平。"
        ],
        "title": "无题",
        "id": "59c8f6e0-c96b-4d3d-82e7-c57919c0930d"
    },
    {
        "author": "李商隐",
        "paragraphs": [
            "初来小苑中，稍与琐闱通。",
            "远恐芳尘断，轻忧艳雪融。",
            "只知防皓露，不觉逆尖风。",
            "回首双飞燕，乘时入绮栊。"
        ],
        "title": "蝶三首 一",
        "id": "611f55f2-54f8-4b74-b65b-3703ace42ed6"
    },
    {
        "author": "李商隐",
        "paragraphs": [
            "长眉画了绣帘开，碧玉行收白玉台。",
            "为问翠钗钗上凤，不知香颈为谁回。"
        ],
        "title": "蝶三首 二",
        "id": "c5fbee39-67c1-4b49-b193-5cb7e3f1d95e"
    },
    {
        "author": "李商隐",
        "paragraphs": [
            "寿阳公主嫁时妆，八字宫眉捧额黄。",
            "见我佯羞频照影，不知身属冶游郎。"
        ],
        "title": "蝶三首 三",
        "id": "404f4b36-a6ca-4c67-b4b3-a4d2a349eb15"
    },
    {
        "author": "李商隐",
        "paragraphs": [
            "八岁偷照镜，长眉已能画。",
            "十岁去踏青，芙蓉作帬衩。",
            "十二学弹筝，银甲不曾卸。",
            "十四藏六亲，悬知犹未嫁。",
            "十五泣春风，背面秋千下。"
        ],
        "tags": [
            "少女",
            "写人",
            "爱情"
        ],
        "title": "无题二首 一",
        "id": "4e936cb1-f405-4848-bfbd-8db8f74f898a"
    },
    {
        "author": "李商隐",
        "paragraphs": [
            "幽人不倦赏，秋暑贵招邀。",
            "竹碧转怅望，池清尤寂寥。",
            "露花终裛湿，风蝶强娇饶。",
            "此地如携手，兼君不自聊。"
        ],
        "title": "无题二首 二",
        "id": "6072a95b-6994-4c35-96e2-4577d586ba28"
    },
    {
        "author": "李商隐",
        "paragraphs": [
            "谢傅门庭旧末行，今朝歌管属檀郎。",
            "更无人处帘垂地，欲拂尘时簟竟床。",
            "嵇氏幼男犹可悯，左家娇女岂能忘。",
            "秋霖腹疾俱难遣，万里西风夜正长。"
        ],
        "title": "王十二兄与畏之员外相访见招小饮时予以悼亡日近不去因寄",
        "id": "400ba099-a00e-45ee-96b5-f0ff089c098c"
    },
    {
        "author": "李商隐",
        "paragraphs": [
            "乘兴南游不戒严，九重谁省谏书函。",
            "春风举国裁宫锦，半作障泥半作帆。"
        ],
        "tags": [
            "唐诗三百首",
            "七言绝句",
            "咏史怀古",
            "讽刺"
        ],
        "title": "隋宫",
        "id": "91f95b30-c42f-470a-9df8-dd6284fca474"
    },
    {
        "author": "李商隐",
        "paragraphs": [
            "高阁客竟去，小园花乱飞。",
            "参差连曲陌，迢遰送斜晖。",
            "肠断未忍扫，眼穿仍欲归。",
            "芳心向春尽，所得是沾衣。"
        ],
        "tags": [
            "唐诗三百首",
            "咏物",
            "五言律诗",
            "写花",
            "抒怀",
            "花",
            "咏物诗"
        ],
        "title": "落花",
        "id": "da157c27-d317-4205-9cdc-a254445659fc"
    },
    {
        "author": "李商隐",
        "paragraphs": [
            "池上与桥边，难忘复可怜。",
            "帘开最明夜，簟卷已凉天。",
            "流处水花急，吐时云叶鲜。",
            "姮娥无粉黛，只是逞婵娟。"
        ],
        "tags": [
            "夜晚",
            "月亮",
            "写景"
        ],
        "title": "月",
        "id": "18ed9e1d-38bc-4f8e-86d1-a2fa4c0d10e0"
    },
    {
        "author": "李商隐",
        "paragraphs": [
            "大夏资轻策，全溪赠所思。",
            "静怜穿树远，滑想过苔迟。",
            "鹤怨朝还望，僧闲暮有期。",
            "风流真底事，常欲傍清羸。"
        ],
        "title": "赠宗鲁笻竹杖",
        "id": "55e6a23b-20c1-4e46-aba5-c3ef7526c3c9"
    },
    {
        "author": "李商隐",
        "paragraphs": [
            "娉婷小苑中，婀娜曲池东。",
            "朝佩皆垂地，仙衣尽带风。",
            "七贤宁占竹，三品且饶松。",
            "肠断灵和殿，先皇玉座空。"
        ],
        "title": "垂柳",
        "id": "2bf8bd2e-3d1e-4c96-bc33-568180867267"
    },
    {
        "author": "李商隐",
        "paragraphs": [
            "日下繁香不自持，月中流艳与谁期。",
            "迎忧急鼓疎钟断，分隔休灯灭烛时。",
            "张盖欲判江滟滟，回头更望柳丝丝。",
            "从来此地黄昏散，未信河梁是别离。"
        ],
        "title": "曲池",
        "id": "97352008-84fa-451b-988c-d2b84a372506"
    },
    {
        "author": "李商隐",
        "paragraphs": [
            "沟水分流西复东，九秋霜月五更风。",
            "离鸾别凤今何在，十二玉楼空更空。"
        ],
        "title": "代应二首 一",
        "id": "f07565e0-7e86-444a-b796-8e4070b9d6c0"
    },
    {
        "author": "李商隐",
        "paragraphs": [
            "昨夜双钩败，今朝百草输。",
            "关西狂小吏，惟喝遶床卢。"
        ],
        "title": "代应二首 二",
        "id": "fe66a669-912c-4ed8-97a0-fc63a0319093"
    },
    {
        "author": "李商隐",
        "paragraphs": [
            "淡云轻雨拂高唐，玉殿秋来夜正长。",
            "料得也应怜宋玉，一生惟事楚襄王。"
        ],
        "title": "席上作",
        "id": "86ea8175-fabb-425d-85fd-6987c2dae0fd"
    },
    {
        "author": "李商隐",
        "paragraphs": [
            "秋水悠悠浸墅扉，梦中来数觉来稀。",
            "玄蝉去尽叶黄落，一树冬青人未归。"
        ],
        "title": "访隐者不遇成二绝 一",
        "id": "4cdd870a-88c1-48d6-859e-fec3185ae0df"
    },
    {
        "author": "李商隐",
        "paragraphs": [
            "城郭休过识者稀，哀猿啼处有柴扉。",
            "沧江白日樵渔路，日暮归来雨满衣。"
        ],
        "title": "访隐者不遇成二绝 二",
        "id": "9d3b643d-0b60-427c-91f3-6068cbf682f2"
    },
    {
        "author": "李商隐",
        "paragraphs": [
            "玉匣清光不复持，菱花散乱月轮亏。",
            "秦台一照山鸡後，便是孤鸾罢舞时。"
        ],
        "title": "破镜",
        "id": "3350502f-b765-424c-8c79-dd0050d04233"
    },
    {
        "author": "李商隐",
        "paragraphs": [
            "紫府仙人号宝灯，云浆未饮结成冰。",
            "如何雪月交光夜，更在瑶台十二层。"
        ],
        "title": "无题",
        "id": "461e8253-fbe1-46e1-a40f-1b107a6db31f"
    },
    {
        "author": "李商隐",
        "paragraphs": [
            "固漆投胶不可开，赠君珍重抵琼瑰。",
            "君王晓坐金銮殿，只待相如草诏来。"
        ],
        "title": "赠庾十二朱版",
        "id": "b16a2371-bbd0-4322-828e-da45e2632bd5"
    },
    {
        "author": "李商隐",
        "paragraphs": [
            "李径独来数，愁情相与悬。",
            "自明无月夜，强笑欲风天。",
            "减粉与园箨，分香沾渚莲。",
            "徐妃久已嫁，犹自玉为钿。"
        ],
        "title": "李花",
        "id": "b2346dbc-f057-4e05-87b3-6b725a70ded8"
    },
    {
        "author": "李商隐",
        "paragraphs": [
            "曾逐东风拂舞筵，乐游春苑断肠天。",
            "如何肯到清秋日，已带斜阳又带蝉。"
        ],
        "tags": [
            "柳树",
            "伤怀"
        ],
        "title": "柳",
        "id": "15ed6ad5-cc7e-43a1-a843-42b442ff9ed3"
    },
    {
        "author": "李商隐",
        "paragraphs": [
            "身属中军少得归，木兰花尽失春期。",
            "偷随柳絮到城外，行过水西闻子规。"
        ],
        "title": "三月十日流杯亭",
        "id": "9c899576-0b49-42c3-8fe2-b3af2c1a7aac"
    },
    {
        "author": "李商隐",
        "paragraphs": [
            "潘岳无妻客为愁，新人来坐旧妆楼。",
            "春风犹自疑联句，雪絮相和飞不休。"
        ],
        "title": "过招国李家南园二首 一",
        "id": "5bfdfaf3-7ec6-459b-9c62-d04f3b755ba2"
    },
    {
        "author": "李商隐",
        "paragraphs": [
            "长亭岁尽雪如波，此去秦关路几多。",
            "惟有梦中相近分，卧来无睡欲如何。"
        ],
        "title": "过招国李家南园二首 二",
        "id": "1bc0c393-aa7d-4ab6-b8f0-a189be3fb151"
    },
    {
        "author": "李商隐",
        "paragraphs": [
            "清时无事奏明光，不遣当关报早霜。",
            "中禁词臣寻引领，左川归客自回肠。",
            "郎君下笔惊鹦鹉，侍女吹笙弄凤凰。",
            "空寄大罗天上事，众仙同日咏霓裳。"
        ],
        "title": "留赠畏之 一",
        "id": "cff5da44-589d-4c35-bf38-674d74dc4d1f"
    },
    {
        "author": "李商隐",
        "paragraphs": [
            "待得郎来月已低，寒暄不道醉如泥。",
            "五更又欲向何处，骑马出门乌夜啼。"
        ],
        "title": "留赠畏之 二",
        "id": "26d9723f-501f-407f-98a9-2486bc9e160e"
    },
    {
        "author": "李商隐",
        "paragraphs": [
            "户外重阴黯不开，含羞迎夜复临台。",
            "潇湘浪上有烟景，安得好风吹汝来。"
        ],
        "title": "留赠畏之 三",
        "id": "63fd26bc-6b80-4094-bd9d-27a4ec35bef3"
    },
    {
        "author": "李商隐",
        "paragraphs": [
            "为有云屏无限娇，凤城寒尽怕春宵。",
            "无端嫁得金龟壻，辜负香衾事早朝。"
        ],
        "tags": [
            "唐诗三百首",
            "七言绝句",
            "怨情"
        ],
        "title": "为有",
        "id": "974914ee-1fc0-4952-a863-820bad2e4065"
    },
    {
        "author": "李商隐",
        "paragraphs": [
            "相见时难别亦难，东风无力百花残。",
            "春蚕到死丝方尽，蜡炬成灰泪始干。",
            "晓镜但愁云鬓改，夜吟应觉月光寒。",
            "蓬山此去无多路，青鸟殷勤为探看。"
        ],
        "tags": [
            "唐诗三百首",
            "思念",
            "七言律诗",
            "八年级下册(课外)",
            "初中古诗",
            "爱情"
        ],
        "title": "无题",
        "id": "ed79f9bc-d5d1-4251-b22d-d091e0758a3f"
    },
    {
        "author": "李商隐",
        "paragraphs": [
            "碧城十二曲阑干，犀辟尘埃玉辟寒。",
            "阆苑有书多附鹤，女床无树不栖鸾。",
            "星沉海底当窗见，雨过河源隔座看。",
            "若是晓珠明又定，一生长树水晶盘。"
        ],
        "title": "碧城三首 一",
        "id": "f7d541d4-757c-4759-9c36-64649e5e7c20"
    },
    {
        "author": "李商隐",
        "paragraphs": [
            "对影闻声已可怜，玉池荷叶正田田。",
            "不逢萧史休回首，莫见洪崖又拍肩。",
            "紫凤放娇衔楚佩，赤鳞狂舞拨湘弦。",
            "鄂君怅望舟中夜，绣被焚香独自眠。"
        ],
        "title": "碧城三首 二",
        "id": "fe4d5a74-8e5f-421c-84df-e7f3cd53c8a2"
    },
    {
        "author": "李商隐",
        "paragraphs": [
            "七夕来时先有期，洞房帘箔至今垂。",
            "玉轮顾兔初生魄，铁网珊瑚未有枝。",
            "检与神方教驻景，收将凤纸写相思。",
            "武皇内传分明在，莫道人间总不知。"
        ],
        "title": "碧城三首 三",
        "id": "1c1782ad-fa9d-458c-94ef-a8f3ad8b38ff"
    },
    {
        "author": "李商隐",
        "paragraphs": [
            "寒气先侵玉女扉，清光旋透省郎闱。",
            "梅花大庾岭头发，柳絮章台街里飞。",
            "欲舞定随曹植马，有情应湿谢庄衣。",
            "龙山万里无多远，留待行人二月归。"
        ],
        "title": "对雪二首 一",
        "id": "d4a7c497-cd2a-4d23-a086-4343f9821125"
    },
    {
        "author": "李商隐",
        "paragraphs": [
            "旋扑珠帘过粉墙，轻于柳絮重于霜。",
            "已随江令夸琼树，又入卢家妬玉堂。",
            "侵夜可能争桂魄，忍寒应欲试梅妆。",
            "关河冻合东西路，肠断斑骓送陆郎。"
        ],
        "title": "对雪二首 二",
        "id": "25b4f480-f96d-4a3e-b343-8d327d413d3d"
    },
    {
        "author": "李商隐",
        "paragraphs": [
            "小苑华池烂熳通，後门前槛思无穷。",
            "宓妃腰细纔胜露，赵后身轻欲倚风。",
            "红壁寂寥崖蜜尽，碧帘迢遰雾巢空。",
            "青陵粉碟休离恨，长定相逢二月中。"
        ],
        "title": "蜂",
        "id": "aeaf48a2-a37f-4ae2-8fe0-da74da693b95"
    },
    {
        "author": "李商隐",
        "paragraphs": [
            "外戚封侯自有恩，平明通籍九华门。",
            "金唐公主年应小，二十君王未许婚。"
        ],
        "title": "公子",
        "id": "28028f84-29d9-4a60-ba22-81bc988b9f22"
    },
    {
        "author": "李商隐",
        "paragraphs": [
            "稻粱犹足活诸雏，妬敌专场好自娱。",
            "可要五更惊晓梦，不辞风雪为阳乌。"
        ],
        "title": "赋得鸡",
        "id": "6be98d11-1f5f-46ea-971e-61d4de82b8b9"
    },
    {
        "author": "李商隐",
        "paragraphs": [
            "明神司过岂令冤，暗室由来有祸门。",
            "莫为无人欺一物，他时须虑石能言。"
        ],
        "title": "明神",
        "id": "77ad6636-67fe-4c9c-a0ba-bbed4c3f147f"
    },
    {
        "author": "李商隐",
        "paragraphs": [
            "恐是仙家好别离，故教迢遰作佳期。",
            "由来碧落银河畔，可要金风玉露时。",
            "清漏渐移相望久，微云未接过来迟。",
            "岂能无意酬乌鹊，惟与蜘蛛乞巧丝。"
        ],
        "tags": [
            "七夕情人节",
            "孤独",
            "七夕节"
        ],
        "title": "辛未七夕",
        "id": "cc1ce54a-dd77-4db2-98f2-9c606c71c408"
    },
    {
        "author": "李商隐",
        "paragraphs": [
            "已驾七香车，心心待晓霞。",
            "风轻惟响佩，日薄不嫣花。",
            "桂嫩传香远，榆高送影斜。",
            "成都过卜肆，曾妬识灵槎。"
        ],
        "tags": [
            "七夕情人节",
            "七夕节"
        ],
        "title": "壬申七夕",
        "id": "3c70eb9a-a78c-4acf-9077-e5ab2a231459"
    },
    {
        "author": "李商隐",
        "paragraphs": [
            "绕树无衣月正高，邺城新泪溅云袍。",
            "几年始得逢秋闰，两度填河莫告劳。"
        ],
        "title": "壬申闰秋题赠鸟鹊",
        "id": "73f08183-ce53-4eba-823f-4813f07ddfba"
    },
    {
        "author": "李商隐",
        "paragraphs": [
            "远书归梦两悠悠，只有空床敌素秋。",
            "阶下青苔与红树，雨中寥落月中愁。"
        ],
        "tags": [
            "思乡"
        ],
        "title": "端居",
        "id": "27bae607-f1b8-44c7-bc78-d73454e6c3a4"
    },
    {
        "author": "李商隐",
        "paragraphs": [
            "三更三点万家眠，露欲为霜月堕烟。",
            "鬬鼠上堂蝙蝠出，玉琴时动倚窗弦。"
        ],
        "title": "夜半",
        "id": "386e25f8-f6b7-4054-aed1-eb82c64c5126"
    },
    {
        "author": "李商隐",
        "paragraphs": [
            "玉山高与阆风齐，玉水清流不贮泥。",
            "何处更求回日驭，此中兼有上天梯。",
            "珠容百斛龙休睡，桐拂千寻凤要栖。",
            "闻道神仙有才子，赤箫吹罢好相携。"
        ],
        "title": "玉山",
        "id": "60de2318-4bff-455c-84d4-7ea4d1ef1af0"
    },
    {
        "author": "李商隐",
        "paragraphs": [
            "下马捧椒浆，迎神白玉堂。",
            "如何铁如意，独自与姚苌。"
        ],
        "title": "张恶子庙",
        "id": "232ba85c-9279-47c0-9c86-6a4e10e0ebed"
    },
    {
        "author": "李商隐",
        "paragraphs": [
            "摵摵度瓜园，依依傍竹轩。",
            "秋池不自冷，风叶共成喧。",
            "窗迥有时见，檐高相续翻。",
            "侵宵送书雁，应为稻粱恩。"
        ],
        "title": "雨",
        "id": "b44a7fc3-3890-4221-aed2-2fc9343c5285"
    },
    {
        "author": "李商隐",
        "paragraphs": [
            "暗暗淡淡紫，融融冶冶黄。",
            "陶令篱边色，罗含宅里香。",
            "几时禁重露，实是怯残阳。",
            "愿泛金鹦鹉，升君白玉堂。"
        ],
        "tags": [
            "菊花"
        ],
        "title": "菊",
        "id": "2b0ce34d-ac0b-46f7-9e30-c7433a73d83a"
    },
    {
        "author": "李商隐",
        "paragraphs": [
            "锦帏初卷卫夫人，绣被犹堆越鄂君。",
            "垂手乱翻雕玉佩，招腰争舞郁金帬。",
            "石家蜡烛何曾剪，荀令香炉可待熏。",
            "我是梦中传彩笔，欲书花叶寄朝云。"
        ],
        "tags": [
            "牡丹",
            "咏物诗",
            "爱情",
            "咏物",
            "相思"
        ],
        "title": "牡丹",
        "id": "0de5c9dc-8bd5-45db-bfbe-efba1c3e0db7"
    },
    {
        "author": "李商隐",
        "paragraphs": [
            "春物岂相干，人生只强欢。",
            "花犹曾敛夕，酒竟不知寒。",
            "异城东风湿，中华上象宽。",
            "此楼堪北望，轻命倚危栏。"
        ],
        "title": "北楼",
        "id": "948ef71c-c0b8-4388-bdd8-3c983068f1a4"
    },
    {
        "author": "李商隐",
        "paragraphs": [
            "千二百轻鸾，春衫瘦着宽。",
            "倚风行稍急，含雪语应寒。",
            "带火遗金斗，兼珠碎玉盘。",
            "河阳看花过，曾不问潘安。"
        ],
        "title": "拟沈下贤",
        "id": "ffb33b2d-d22c-41df-8a4b-c8ff7ffc9a80"
    },
    {
        "author": "李商隐",
        "paragraphs": [
            "飞来绣户阴，穿过画楼深。",
            "重傅秦台粉，轻涂汉殿金。",
            "相兼惟柳絮，所得是花心。",
            "可要凌孤客，邀为子夜吟。"
        ],
        "title": "蝶",
        "id": "bcc367cf-fd08-48b7-b0cd-88b01ee5f1a0"
    },
    {
        "author": "李商隐",
        "paragraphs": [
            "新人桥上着春衫，旧主江边侧帽檐。",
            "愿得化为红绶带，许教双凤一时衔。"
        ],
        "title": "饮席代官妓赠两从事",
        "id": "92d31d11-8416-4a65-a109-6378a1493b82"
    },
    {
        "author": "李商隐",
        "paragraphs": [
            "来时西馆阻佳期，去後漳河隔梦思。",
            "知有宓妃无限意，春松秋菊可同时。"
        ],
        "title": "代魏宫私赠",
        "id": "c87356ef-797e-4aac-9e68-821a85a083e3"
    },
    {
        "author": "李商隐",
        "paragraphs": [
            "背阙归藩路欲分，水边风日半西曛。",
            "荆王枕上原无梦，莫枉阳台一片云。"
        ],
        "title": "代元城吴令暗为荅",
        "id": "1b534565-9537-4df2-80ad-760cf04a103f"
    },
    {
        "author": "李商隐",
        "paragraphs": [
            "压迳复缘沟，当窗又映楼。",
            "终销一国破，不啻万金求。",
            "鸾凤戏三岛，神仙居十洲。",
            "应怜萱草淡，却得号忘忧。"
        ],
        "title": "牡丹",
        "id": "7559e729-f9be-41c3-bf80-0ed4ecb17029"
    },
    {
        "author": "李商隐",
        "paragraphs": [
            "珠实虽先熟，琼莩纵早开。",
            "流莺犹故在，争得讳含来。"
        ],
        "title": "百果嘲樱桃",
        "id": "1779cc74-d2b3-4a4c-8710-2b662ccfb5d6"
    },
    {
        "author": "李商隐",
        "paragraphs": [
            "众果莫相诮，天生名品高。",
            "何因古乐府，惟有郑樱桃。"
        ],
        "title": "樱桃答",
        "id": "5b82bef3-d729-4452-890c-8be9d694c621"
    },
    {
        "author": "李商隐",
        "paragraphs": [
            "後合罢朝眠，前墀思黯然。",
            "梅应未假雪，柳自不胜烟。",
            "泪续浅深绠，肠危高下弦。",
            "红颜无定所，得失在当年。"
        ],
        "title": "晓坐",
        "id": "5b309451-8607-4b72-a535-613629f02a24"
    },
    {
        "author": "李商隐",
        "paragraphs": [
            "北湖南埭水漫漫，一片降旗百尺竿。",
            "三百年间同晓梦，钟山何处有龙盘。"
        ],
        "title": "咏史",
        "id": "e2b3de24-67b2-4a7c-bb8b-f6d6b2e23772"
    },
    {
        "author": "李商隐",
        "paragraphs": [
            "一片非烟隔九枝，蓬峦仙仗俨云旗。",
            "天泉水暖龙吟细，露畹春多凤舞迟。",
            "榆荚散来星斗转，桂花寻去月轮移。",
            "人间桑海朝朝变，莫遣佳期更後期。"
        ],
        "title": "一片",
        "id": "eb757832-9421-4b38-9fa1-aa6430df8909"
    },
    {
        "author": "李商隐",
        "paragraphs": [
            "日射纱窗风撼扉，香罗拭手春事违。",
            "回廊四合掩寂寞，碧鹦鹉对红蔷薇。"
        ],
        "tags": [
            "抒情",
            "妇女",
            "闺怨"
        ],
        "title": "日射",
        "id": "7fd3021e-687c-4b6f-a99d-8dd78f1e32db"
    },
    {
        "author": "李商隐",
        "paragraphs": [
            "眠沙卧水自成羣，曲岸残阳极浦云。",
            "那解将心怜孔翠，羁雌长共故雄分。"
        ],
        "title": "题鹅",
        "id": "5be81cf2-65d6-440e-b7cb-8668b2988a4b"
    },
    {
        "author": "李商隐",
        "paragraphs": [
            "朝元阁迥羽衣新，首按昭阳第一人。",
            "当日不来高处舞，可能天下有胡尘。"
        ],
        "title": "华清宫",
        "id": "a18daa1a-b079-4351-930b-1af9af91aab8"
    },
    {
        "author": "李商隐",
        "paragraphs": [
            "梓潼不见马相如，更欲南行问酒垆。",
            "行到巴西觅谯秀，巴西惟是有寒芜。"
        ],
        "title": "梓潼望长卿山至巴西复怀谯秀",
        "id": "470ddf3b-fee4-453b-b329-5b3d26032af3"
    },
    {
        "author": "李商隐",
        "paragraphs": [
            "永寿兵来夜不扃，金莲无复印中庭。",
            "梁台歌管三更罢，犹自风摇九子铃。"
        ],
        "title": "齐宫词",
        "id": "a4d65f0b-8de2-4f25-baf9-4ea04c0e01e7"
    },
    {
        "author": "李商隐",
        "paragraphs": [
            "匝路亭亭艳，非时裛裛香。",
            "素娥惟与月，青女不饶霜。",
            "赠远虚盈手，伤离适断肠。",
            "为谁成早秀，不待作年芳。"
        ],
        "tags": [
            "梅花",
            "咏物",
            "咏物诗"
        ],
        "title": "十一月中旬至扶风界见梅花",
        "id": "0595cc72-4707-4448-91c3-18935d916119"
    },
    {
        "author": "李商隐",
        "paragraphs": [
            "青陵台畔日光斜，万古贞魂倚暮霞。",
            "莫讶韩凭为蛱蝶，等闲飞上别枝花。"
        ],
        "title": "青陵台",
        "id": "ea6f4493-38e2-4f75-b674-1f894fa50bc4"
    },
    {
        "author": "李商隐",
        "paragraphs": [
            "自有仙才自不知，十年长梦采华芝。",
            "秋风动地黄云暮，归去嵩阳寻旧师。"
        ],
        "title": "东还",
        "id": "c54c5f69-81c1-4dcf-8fab-3278f96f7467"
    },
    {
        "author": "李商隐",
        "paragraphs": [
            "知访寒梅过野塘，久留金勒为回肠。",
            "谢郎衣袖初翻雪，荀令熏炉更换香。",
            "何处拂胸资蝶粉，几时涂额藉蜂黄。",
            "维摩一室虽多病，亦要天花作道场。"
        ],
        "title": "酬崔八早梅有赠兼示之作",
        "id": "95842e47-54e0-44dd-8b90-dbd1c2514ae3"
    },
    {
        "author": "李商隐",
        "paragraphs": [
            "春风虽自好，春物太昌昌。",
            "若教春有意，惟遣一枝芳。",
            "我意殊春意，先春已断肠。"
        ],
        "title": "春风",
        "id": "a8643adc-fc9c-4440-82b0-6512fe87fa06"
    },
    {
        "author": "李商隐",
        "paragraphs": [
            "玉垒高桐拂玉绳，上含非雾下含冰。",
            "枉教紫凤无栖处，斵作秋琴弹坏陵。"
        ],
        "title": "蜀桐",
        "id": "0650447b-602d-4fd1-b0c0-967d7eb4c8b1"
    },
    {
        "author": "李商隐",
        "paragraphs": [
            "通灵夜醮达清晨，承露盘晞甲帐春。",
            "王母不来方朔去，更须重见李夫人。"
        ],
        "title": "汉宫",
        "id": "d374f3b2-fae5-4555-98b3-557f3aebe0dd"
    },
    {
        "author": "李商隐",
        "paragraphs": [
            "一桃复一李，井上占年芳。",
            "笑处如临镜，窥时不隐墙。",
            "敢言西子短，谁觉宓妃长。",
            "珠玉终相类，同名作夜光。"
        ],
        "title": "判春",
        "id": "c72c50c4-02c9-4291-802d-066c8879269c"
    },
    {
        "author": "李商隐",
        "paragraphs": [
            "促漏遥钟动静闻，报章重叠杳难分。",
            "舞鸾镜匣收残黛，睡鸭香炉换夕熏。",
            "归去定知还向月，梦来何处更为云？南塘渐暖蒲堪结，两两鸳鸯护水纹。"
        ],
        "title": "促漏",
        "id": "fc96d1c5-e131-4a00-97d5-aeded8c681a5"
    },
    {
        "author": "李商隐",
        "paragraphs": [
            "惊鱼拨刺燕翩翾，独自江东上钓船。",
            "今日春光太漂荡，谢家轻絮沈郎钱。"
        ],
        "title": "江东",
        "id": "7b01e157-57bd-44b7-924b-f1ef462cd9d9"
    },
    {
        "author": "李商隐",
        "paragraphs": [
            "任昉当年有美名，可怜才调最纵横。",
            "梁台初建应惆怅，不得萧公作骑兵。"
        ],
        "title": "读任彦升碑",
        "id": "6e9d07db-3d09-4952-9ba2-fd457d7861df"
    },
    {
        "author": "李商隐",
        "paragraphs": [
            "都无色可并，不奈此香何。",
            "瑶席乘凉设，金羁落晚过。",
            "回衾灯照绮，渡韈水沾罗。",
            "预想前秋别，离居梦棹歌。"
        ],
        "tags": [
            "写花",
            "女子",
            "爱情",
            "相遇",
            "花"
        ],
        "title": "荷花",
        "id": "0d040a94-a0dc-4759-b374-26278998fef9"
    },
    {
        "author": "李商隐",
        "paragraphs": [
            "独下长亭念过秦，五松不见见舆薪。",
            "只应既斩斯高後，寻被樵人用斧斤。"
        ],
        "title": "五松驿",
        "id": "fca78594-17b3-4873-95d3-5e4fe01bdda0"
    },
    {
        "author": "李商隐",
        "paragraphs": [
            "山东今岁点行频，几处冤魂哭虏尘。",
            "灞水桥边倚华表，平时二月有东巡。"
        ],
        "title": "灞岸",
        "id": "679d385c-da9a-45a5-b415-56cae6f635a8"
    },
    {
        "author": "李商隐",
        "paragraphs": [
            "昔去灵山非拂席，今来沧海欲求珠。",
            "楞伽顶上清凉池，善眼仙人忆我无。"
        ],
        "title": "送臻师二首 一",
        "id": "ca1f6f35-b075-48c5-8419-dedc291da4d3"
    },
    {
        "author": "李商隐",
        "paragraphs": [
            "苦海迷途去未因，东方过此几微尘。",
            "何当百亿莲花上，一一莲花见佛身。"
        ],
        "title": "送臻师二首 二",
        "id": "60cb7f6e-8832-4e13-9571-4099f2db9a66"
    },
    {
        "author": "李商隐",
        "paragraphs": [
            "鸾扇斜分凤幄开，星桥横过鹊飞回。",
            "争将世上无期别，换得年年一度来。"
        ],
        "title": "七夕",
        "id": "91489186-6dbb-4bb5-a120-ac3fa7403e42"
    },
    {
        "author": "李商隐",
        "paragraphs": [
            "晓用云添句，寒将雪命篇。",
            "良辰多自感，作者岂皆然。",
            "熟寝初同鹤，含嘶欲并蝉。",
            "题诗长不展，得处定应偏。",
            "南浦无穷树，西楼不住烟。",
            "改成人寂寂，寄与路绵绵。",
            "星势寒垂地，河声晓上天。",
            "夫君自有恨，聊借此中传。"
        ],
        "title": "谢先辈防记念拙诗甚多异日偶有此寄",
        "id": "5361c2f5-ccc3-4eae-9c40-1b137e5fd475"
    },
    {
        "author": "李商隐",
        "paragraphs": [
            "冀马燕犀动地来，自埋红粉自成灰。",
            "君王若道能倾国，玉辇何由过马嵬。"
        ],
        "title": "马嵬二首 一",
        "id": "2c5d1dd9-3209-4697-9a64-99a55d5e24f2"
    },
    {
        "author": "李商隐",
        "paragraphs": [
            "海外徒闻更九州，他生未卜此生休。",
            "空闻虎旅传宵柝，无复鸡人报晓筹。",
            "此日六军同驻马，当时七夕笑牵牛。",
            "如何四纪为天子，不及卢家有莫愁。"
        ],
        "tags": [
            "爱情",
            "讽刺"
        ],
        "title": "马嵬二首 二",
        "id": "eb485152-2e04-4d29-a43a-842210b44203"
    },
    {
        "author": "李商隐",
        "paragraphs": [
            "幸会东城宴未回，年华忧共水相催。",
            "梁家宅里秦宫入，赵后楼中赤凤来。",
            "冰簟且眠金镂枕，琼筵不醉玉交杯。",
            "宓妃愁坐芝田馆，用尽陈王八斗才。"
        ],
        "tags": [
            "爱情",
            "感伤",
            "感叹"
        ],
        "title": "可叹",
        "id": "46f3e05a-fdcd-4592-952f-0cddcc4d04ba"
    },
    {
        "author": "李商隐",
        "paragraphs": [
            "嘉陵江水此东流，望喜楼中忆阆州。",
            "若到阆中还赴海，阆州应更有高楼。"
        ],
        "title": "望喜驿别嘉陵江水二绝 一",
        "id": "1aa6eaa7-302d-4639-ab43-1f008853d38d"
    },
    {
        "author": "李商隐",
        "paragraphs": [
            "千里嘉陵江水色，含烟带月碧于蓝。",
            "今朝相送东流後，犹自驱车更向南。"
        ],
        "title": "望喜驿别嘉陵江水二绝 二",
        "id": "a2938ba1-a4b2-4b78-9068-42274058808f"
    },
    {
        "author": "李商隐",
        "paragraphs": [
            "曙爽行将拂，晨清坐欲凌。",
            "别离真不那，风物正相仍。",
            "漫水任谁照，衰花浅自矜。",
            "还将两袖泪，同向一窗灯。",
            "桂树乖真隐，芸香是小惩。",
            "清规无以况，且用玉壶冰。"
        ],
        "title": "别薛嵒宾",
        "id": "e556e770-7e3a-4061-8c3e-8bcd9ee4fb48"
    },
    {
        "author": "李商隐",
        "paragraphs": [
            "七国三边未到忧，十三身袭富平候。",
            "不收金弹抛林外，却惜银床在井头。",
            "彩树转灯珠错落，绣檀回枕玉雕锼。",
            "当关不报侵晨客，新得佳人字莫愁。"
        ],
        "tags": [
            "隋・唐・五代",
            "咏史怀古"
        ],
        "title": "富平少侯",
        "id": "6a50539b-3413-4202-b9e8-030f8147e53a"
    },
    {
        "author": "李商隐",
        "paragraphs": [
            "有怀非惜恨，不奈寸肠何。",
            "即席回弥久，前时断固多。",
            "热应翻急烧，冷欲彻微波。",
            "隔树澌澌雨，通池点点荷。",
            "倦程山向背，望国阙嵯峨。",
            "故念飞书及，新欢借梦过。",
            "染筠休伴泪，绕雪莫追歌。",
            "拟问阳台事，年深楚语讹。"
        ],
        "title": "肠",
        "id": "416f5819-44ca-416d-ab50-193ae2c237cb"
    },
    {
        "author": "李商隐",
        "paragraphs": [
            "欲构中天正急材，自缘烟水恋平台。",
            "人间只有嵇延祖，最望山公启事来。"
        ],
        "title": "赠宇文中丞",
        "id": "c61209a6-77c3-4793-8bc5-c1b476791e2d"
    },
    {
        "author": "李商隐",
        "paragraphs": [
            "拟杯当晓起，呵镜可微寒。",
            "隔箔山樱熟，褰帷桂烛残。",
            "书长为报晚，梦好更寻难。",
            "影响输双蝶，偏过旧畹兰。"
        ],
        "title": "晓起",
        "id": "3213aad6-a6a1-4398-9798-5722e36db868"
    },
    {
        "author": "李商隐",
        "paragraphs": [
            "红露花房白蜜脾，黄蜂紫蝶两参差。",
            "春窗一觉风流梦，却是同袍不得知。"
        ],
        "title": "闺情",
        "id": "3fde46a2-ddcf-46ed-8a36-6e980c7c7e57"
    },
    {
        "author": "李商隐",
        "paragraphs": [
            "草下阴虫叶上霜，朱栏迢遰压湖光。",
            "兔寒蟾冷桂花白，此夜姮娥应断肠。"
        ],
        "title": "月夕",
        "id": "2628ac9d-9580-4bbd-bbbb-f18d88111367"
    },
    {
        "author": "李商隐",
        "paragraphs": [
            "上国昔相值，亭亭如欲言。",
            "异乡今暂赏，眽眽岂无恩。",
            "援少风多力，墙高月有痕。",
            "为含无限意，遂对不胜繁。",
            "仙子玉京路，主人金谷园。",
            "几时辞碧落，谁伴过黄昏。",
            "镜拂铅华腻，炉藏桂烬温。",
            "终应催竹叶，先拟咏桃根。",
            "莫学啼成血，从教梦寄魂。",
            "吴王采香径，失路入烟村。"
        ],
        "title": "杏花",
        "id": "8960b02a-c182-4559-820f-ff5de87fe7af"
    },
    {
        "author": "李商隐",
        "paragraphs": [
            "皎洁终无倦，煎熬亦自求。",
            "花时随酒远，雨後背窗休。",
            "冷暗黄茅驿，暄明紫桂楼。",
            "锦囊名画揜，玉局败碁收。",
            "何处无佳梦，谁人不隐忧。",
            "影随帘押转，光信簟文流。",
            "客自胜潘岳，侬今定莫愁。",
            "固应留半焰，回照下帏羞。"
        ],
        "title": "灯",
        "id": "039da037-7d76-4ada-9506-457d36bdcc9b"
    },
    {
        "author": "李商隐",
        "paragraphs": [
            "舟小回仍数，楼危凭亦频。",
            "燕来从及社，蝶舞太侵晨。",
            "绛雪除烦後，霜梅取味新。",
            "年华无一事，只是自伤春。"
        ],
        "title": "清河",
        "id": "9dc78c4f-f31c-42db-a185-ee62444ba3c8"
    },
    {
        "author": "李商隐",
        "paragraphs": [
            "尝闻宓妃韈，渡水欲生尘。",
            "好借常娥着，清秋踏月轮。"
        ],
        "title": "韈",
        "id": "e1e1d9d3-c1a9-43ca-a688-4a31348db4d4"
    },
    {
        "author": "李商隐",
        "paragraphs": [
            "道却横波字，人前莫谩羞。",
            "只应同楚水，长短入淮流。"
        ],
        "title": "追代卢家人嘲堂内",
        "id": "503fd3f8-0607-410d-849a-859887ed55b1"
    },
    {
        "author": "李商隐",
        "paragraphs": [
            "本来银汉是红墙，隔得卢家白玉堂。",
            "谁与王昌报消息，尽知三十六鸳鸯。"
        ],
        "title": "代应",
        "id": "23436570-7e46-47a8-ac49-80f23ed0a704"
    },
    {
        "author": "李商隐",
        "paragraphs": [
            "暂凭樽酒送无憀，莫损愁眉与细腰。",
            "人世死前惟有别，春风争拟惜长条。"
        ],
        "title": "离亭赋得折杨柳二首 一",
        "id": "6f74f106-fbf2-40f7-aa71-d3e108bc6c23"
    },
    {
        "author": "李商隐",
        "paragraphs": [
            "含烟惹雾每依依，万绪千条拂落晖。",
            "为报行人休尽折，半留相送半迎归。"
        ],
        "title": "离亭赋得折杨柳二首 二",
        "id": "ff15f45a-2833-422f-bb24-5353d22f5547"
    },
    {
        "author": "李商隐",
        "paragraphs": [
            "共上云山独下迟，阳台白道细如丝。",
            "君今并倚三珠树，不记人间落叶时。"
        ],
        "title": "寄永道士",
        "id": "b9910f88-11a2-424c-bfc2-88c386f476b5"
    },
    {
        "author": "李商隐",
        "paragraphs": [
            "郡斋何用酒如泉，饮德先时已醉眠。",
            "若共门人推礼分，戴崇争得及彭宣。"
        ],
        "title": "华州周大夫宴席",
        "id": "4de022e2-321e-4983-b4f6-c94e07c2f299"
    },
    {
        "author": "李商隐",
        "paragraphs": [
            "压河连华势孱颜，鸟没云归一望间。",
            "杨仆移关三百里，可能全是为荆山。"
        ],
        "title": "荆山",
        "id": "fa48daca-5999-4ed4-9f70-61209c5b0bc4"
    },
    {
        "author": "李商隐",
        "paragraphs": [
            "离思羁愁日欲晡，东周西雍此分涂。",
            "回銮佛寺高多少，望尽黄河一曲无。"
        ],
        "tags": [
            "黄河"
        ],
        "title": "次陕州先寄源从事",
        "id": "1f1b3f06-88c8-4313-ae2b-644908adcff9"
    },
    {
        "author": "李商隐",
        "paragraphs": [
            "宋玉平生恨有余，远循三楚吊三闾。",
            "可怜留着临江宅，异代应教庾信居。"
        ],
        "title": "过郑广文旧居",
        "id": "bfce5f03-6022-43e0-af8b-e8bef9b87524"
    },
    {
        "author": "李商隐",
        "paragraphs": [
            "路遶函关东复东，身骑征马逐惊蓬。",
            "天池辽阔谁相待，日日虚乘九万风。"
        ],
        "title": "东下三旬苦于风土马上戏作",
        "id": "6cc92d2c-5bba-4cf8-a369-1557fe556342"
    },
    {
        "author": "李商隐",
        "paragraphs": [
            "雪中梅下与谁期，梅雪相兼一万枝。",
            "若是石城无艇子，莫愁还自有愁时。"
        ],
        "title": "莫愁",
        "id": "a1e816b7-c6bf-4bf2-8158-d060202159ea"
    },
    {
        "author": "李商隐",
        "paragraphs": [
            "山驿荒凉白竹扉，残灯向晓梦清晖。",
            "右银台路雪三尺，凤诏裁成当直归。"
        ],
        "title": "梦令狐学士",
        "id": "f224ed41-9d7f-4875-8823-781e34046348"
    },
    {
        "author": "李商隐",
        "paragraphs": [
            "通谷阳林不见人，我来遗恨古时春。",
            "宓妃漫结无穷恨，不为君王杀灌均。"
        ],
        "title": "涉洛川",
        "id": "008d34f0-4019-42f0-9134-d86aed22d6a8"
    },
    {
        "author": "李商隐",
        "paragraphs": [
            "中路因循我所长，古来才命两相妨。",
            "劝君莫强安蛇足，一醆芳醪不得尝。"
        ],
        "title": "有感",
        "id": "167b14c9-a053-43a6-bbbf-da8a86ae688c"
    },
    {
        "author": "李商隐",
        "paragraphs": [
            "珠箔轻明拂玉墀，披香新殿鬬腰支。",
            "不须看尽鱼龙戏，终遣君王怒偃师。"
        ],
        "title": "宫妓",
        "id": "0218871b-e34d-419a-a72d-589772fd04cd"
    },
    {
        "author": "李商隐",
        "paragraphs": [
            "君恩如水向东流，得宠忧移失宠愁。",
            "莫向尊前奏花落，凉风只在殿西头。"
        ],
        "title": "宫辞",
        "id": "38b35bd3-eec3-43c5-852e-00f5910caca7"
    },
    {
        "author": "李商隐",
        "paragraphs": [
            "楼上黄昏欲望休，玉梯横绝月中钩。",
            "芭蕉不展丁香结，同向春风各自愁。"
        ],
        "tags": [
            "思念",
            "女子"
        ],
        "title": "代赠二首 一",
        "id": "44f79086-d6ad-44d5-9380-6648cabaa331"
    },
    {
        "author": "李商隐",
        "paragraphs": [
            "东南日出照高楼，楼上离人唱石州。",
            "总把春山扫眉黛，不知供得几多愁。"
        ],
        "title": "代赠二首 二",
        "id": "51f2bb0f-3b09-4b4d-9c4f-a416190e8ae6"
    },
    {
        "author": "李商隐",
        "paragraphs": [
            "山上离宫宫上楼，楼前宫畔暮江流。",
            "楚天长短黄昏雨，宋玉无愁亦自愁。"
        ],
        "tags": [
            "抒情",
            "咏史",
            "写景",
            "怀才不遇"
        ],
        "title": "楚吟",
        "id": "1f6bf355-ab52-4a0a-a42f-8d99bc7b63a4"
    },
    {
        "author": "李商隐",
        "paragraphs": [
            "瑶池阿母绮窗开，黄竹歌声动地哀。",
            "八骏日行三万里，穆王何事不重来。"
        ],
        "tags": [
            "唐诗三百首",
            "七言绝句",
            "神话",
            "讽刺"
        ],
        "title": "瑶池",
        "id": "2161a569-6250-4886-9500-2168821b62be"
    },
    {
        "author": "李商隐",
        "paragraphs": [
            "为有桥边拂面香，何曾自敢占流光。",
            "後庭玉树承恩泽，不信年华有断肠。"
        ],
        "title": "柳",
        "id": "b90f8b9a-5601-4c98-8462-1ea656ab2340"
    },
    {
        "author": "李商隐",
        "paragraphs": [
            "昔岁陪游旧迹多，风光今日两蹉跎。",
            "不因醉本兰亭在，兼忘当年旧永和。"
        ],
        "title": "寄在朝郑曹独孤李四同年",
        "id": "5dcd9b4a-7516-43e3-82a6-cc47ce7dfe94"
    },
    {
        "author": "李商隐",
        "paragraphs": [
            "地险悠悠天险长，金陵王气应瑶光。",
            "休夸此地分天下，只得徐妃半面妆。"
        ],
        "title": "南朝",
        "id": "d7cf50f2-f8d9-4620-83c7-723857af815e"
    },
    {
        "author": "李商隐",
        "paragraphs": [
            "乘运应须宅八荒，男儿安在恋池隍。",
            "君王自起新丰後，项羽何曾在故乡。"
        ],
        "tags": [
            "隋・唐・五代",
            "咏史怀古"
        ],
        "title": "题汉祖庙",
        "id": "8849cd61-b181-4847-885d-8aea2e5165ca"
    },
    {
        "author": "李商隐",
        "paragraphs": [
            "十岁裁诗走马成，冷灰残烛动离情。",
            "桐花万里丹山路，雏凤清于老凤声。"
        ],
        "title": "韩冬郎即席为诗相送一座尽惊他日余方追吟连宵侍坐裴回久之句有老成之风因成二绝寄酬兼呈畏之员外 一",
        "id": "607cacdd-9888-4281-b43b-071bd9085ec1"
    },
    {
        "author": "李商隐",
        "paragraphs": [
            "剑栈风樯各苦辛，别时冰雪到时春。",
            "为凭何逊休联句，瘦尽东阳姓沈人。"
        ],
        "title": "韩冬郎即席为诗相送一座尽惊他日余方追吟连宵侍坐裴回久之句有老成之风因成二绝寄酬兼呈畏之员外 二",
        "id": "a194afaa-dde6-4cf5-809b-c82206f19989"
    },
    {
        "author": "李商隐",
        "paragraphs": [
            "粥香饧白杏花天，省对流莺坐绮筵。",
            "今日寄来春已老，凤楼迢递忆秋千。"
        ],
        "title": "评事翁寄赐饧粥走笔为答",
        "id": "68a964c1-09a8-462f-9432-f6138e4391be"
    },
    {
        "author": "李商隐",
        "paragraphs": [
            "国事分明属灌均，西陵魂断夜来人。",
            "君王不得为天子，半为当时赋洛神。"
        ],
        "title": "东阿王",
        "id": "dc7a0c41-e77b-4b71-b57c-367b2021f941"
    },
    {
        "author": "李商隐",
        "paragraphs": [
            "松篁台殿蕙香帏，龙护瑶窗凤掩扉。",
            "无质易迷三里雾，不寒长着五铢衣。",
            "人间定有崔罗什，天上应无刘武威。",
            "寄问钗头双白燕，每朝珠馆几时归。"
        ],
        "title": "圣女祠",
        "id": "6665561f-223d-440e-88f2-428f3f252899"
    },
    {
        "author": "李商隐",
        "paragraphs": [
            "麝重愁风逼，罗疎畏月侵。",
            "怨魂迷恐断，娇喘细疑沈。",
            "数急芙蓉带，频抽翡翠簪。",
            "柔情终不远，遥妬已先深。",
            "浦冷鸳鸯去，园空蛱蝶寻。",
            "蜡花长递泪，筝柱镇移心。",
            "觅使嵩云暮，回头灞岸阴。",
            "只闻凉叶院，露井近寒砧。"
        ],
        "title": "独居有怀",
        "id": "ebc12e85-7dfc-40a5-a3a2-1ab451c8c388"
    },
    {
        "author": "李商隐",
        "paragraphs": [
            "武皇精魄久仙升，帐殿凄凉烟雾凝。",
            "俱是苍生留不得，鼎湖何异魏西陵。"
        ],
        "title": "过景陵",
        "id": "875539c2-cf3b-4697-8216-9512aa6a15eb"
    },
    {
        "author": "李商隐",
        "paragraphs": [
            "一树浓姿独看来，秋庭暮雨类轻埃。",
            "不先摇落应为有，已欲别离休更开。",
            "桃绶含情依露井，柳绵相忆隔章台。",
            "天涯地角同荣谢，岂要移根上苑栽。"
        ],
        "title": "临发崇让宅紫薇",
        "id": "b5773a5b-1124-49b5-8154-1dbd684b1d62"
    },
    {
        "author": "李商隐",
        "paragraphs": [
            "芳桂当年各一枝，行期未分压春期。",
            "江鱼朔雁长相忆，秦树嵩云自不知。",
            "下苑经过劳想像，东门送饯又差池。",
            "灞陵柳色无离恨，莫枉长条赠所思。"
        ],
        "title": "及第东归次灞上却寄同年",
        "id": "54da7f86-44e4-4057-a4f0-b2db15b336d6"
    },
    {
        "author": "李商隐",
        "paragraphs": [
            "苦竹园南椒坞边，微香冉冉泪涓涓。",
            "已悲节物同寒雁，忍委芳心与暮蝉。",
            "细路独来当此夕，清尊相伴省他年。",
            "紫云新苑移花处，不取霜栽近御筵。"
        ],
        "tags": [
            "咏物",
            "抒情",
            "菊花",
            "咏物诗",
            "寂寞"
        ],
        "title": "野菊",
        "id": "2186935c-d029-4ee0-b0b1-4f6341b0323b"
    },
    {
        "author": "李商隐",
        "paragraphs": [
            "回望高城落晓河，长亭窗户压微波。",
            "水仙欲上鲤鱼去，一夜芙蓉红泪多。"
        ],
        "tags": [
            "离别",
            "写景"
        ],
        "title": "板桥晓别",
        "id": "4c7a33cd-54a7-47bb-b92d-d4bdd4b879cd"
    },
    {
        "author": "李商隐",
        "paragraphs": [
            "朱邸方酬力战功，华筵俄叹逝波穷。",
            "回廊檐断燕飞去，小阁尘凝人语空。",
            "幽泪欲干残菊露，余香犹入败荷风。",
            "何能更涉泷江去，独立寒流吊楚宫。"
        ],
        "title": "过伊仆射旧宅",
        "id": "4a37bce0-71e0-41b2-bbbd-73c069c2cdbc"
    },
    {
        "author": "李商隐",
        "paragraphs": [
            "永定河边一行柳，依依长发故年春。",
            "东来西去人情薄，不为清阴减路尘。"
        ],
        "title": "关门柳",
        "id": "be7bd924-05fe-4c56-b766-2e5abc43d886"
    },
    {
        "author": "李商隐",
        "paragraphs": [
            "惜别夏仍半，回途秋已期。",
            "那修直谏草，更赋赠行诗。",
            "锦段知无报，青萍肯见疑。",
            "人生有通塞，公等系安危。",
            "警露鹤辞侣，吸风蝉抱枝。",
            "弹冠如不问，又到扫门时。"
        ],
        "title": "酬别令狐补阙",
        "id": "d94bd685-56c2-4226-a759-c3ae97956296"
    },
    {
        "author": "李商隐",
        "paragraphs": [
            "怅望银河吹玉笙，楼寒院冷接平明。",
            "重衾幽梦他年断，别树羁雌昨夜惊。",
            "月榭故香因雨发，风帘残烛隔霜清。",
            "不须浪作缑山意，湘瑟秦箫自有情。"
        ],
        "tags": [
            "追忆",
            "爱情",
            "怀念"
        ],
        "title": "银河吹笙",
        "id": "a3112b33-9adf-4261-a6f7-9c3cf7f15a41"
    },
    {
        "author": "李商隐",
        "paragraphs": [
            "海燕参差沟水流，同君身世属离忧。",
            "相携花下非秦赘，对泣春天类楚囚。",
            "碧草暗侵穿苑路，珠帘不卷枕江楼。",
            "莫惊五胜埋香骨，地下伤春亦白头。"
        ],
        "title": "与同年李定言曲水闲话戏作",
        "id": "85bdc827-ec2d-40d6-bc96-75a92744a451"
    },
    {
        "author": "李商隐",
        "paragraphs": [
            "梁山兖水约从公，两地参差一旦空。",
            "谢墅庾村相吊後，自今歧路各西东。"
        ],
        "title": "彭城公薨後赠杜二十七胜李十七潘二君并与愚同出故尚书安平公门下",
        "id": "926ed9c9-7fab-45a1-b8e8-72971937173d"
    },
    {
        "author": "李商隐",
        "paragraphs": [
            "敛笑凝眸意欲歌，高云不动碧嵯峨。",
            "铜台罢望归何处，玉辇忘还事几多。",
            "青冢路边南雁尽，细腰宫里北人过。",
            "此声肠断非今日，香灺灯光奈尔何。"
        ],
        "title": "闻歌",
        "id": "1e36705c-24cf-4e35-a9ee-c994edd8c443"
    },
    {
        "author": "李商隐",
        "paragraphs": [
            "沦谪千年别帝宸，至今犹谢蘂珠人。",
            "但惊茅许同仙籍，不道刘卢是世亲。",
            "玉捡赐书迷凤篆，金华归驾冷龙鳞。",
            "不因杖屦逢周史，徐甲何曾有此身。"
        ],
        "title": "赠华阳宋真人兼寄清都刘先生",
        "id": "9b00f413-2151-4371-afc6-27fbd40bba2f"
    },
    {
        "author": "李商隐",
        "paragraphs": [
            "十二峰前落照微，高唐宫暗坐迷归。",
            "朝云暮雨长相接，犹自君王恨见稀。"
        ],
        "title": "楚宫二首 一",
        "id": "b0e0fed4-bbf2-434e-aee8-f6a82c722c85"
    },
    {
        "author": "李商隐",
        "paragraphs": [
            "月姊曾逢下彩蟾，倾城消息隔重帘。",
            "已闻佩响知腰细，更辨弦声觉指纤。",
            "暮雨自归山悄悄，秋河不动夜厌厌。",
            "王昌且在墙东住，未必金堂得免嫌。"
        ],
        "title": "楚宫二首 二",
        "id": "fdbf77fd-ed38-490f-a090-ba7040273f83"
    },
    {
        "author": "李商隐",
        "paragraphs": [
            "东望花楼会不同，西来双燕信休通。",
            "仙人掌冷三霄露，玉女窗虚五夜风。",
            "翠袖自随回雪转，烛房寻类外庭空。",
            "殷勤莫使清香透，牢合金鱼鏁桂丛。"
        ],
        "title": "和友人戏赠二首 一",
        "id": "f332ec60-421a-49e0-addd-94ed01d9f3d9"
    },
    {
        "author": "李商隐",
        "paragraphs": [
            "迢遰青门有几关，柳梢楼角见南山。",
            "明珠可贯须为佩，白璧堪裁且作环。",
            "子夜休歌团扇揜，新正未破剪刀闲。",
            "猿啼鹤怨终年事，未抵熏炉一夕间。"
        ],
        "title": "和友人戏赠二首 二",
        "id": "ce27db7e-0077-41a1-9872-f7aecc077d40"
    },
    {
        "author": "李商隐",
        "paragraphs": [
            "一丈红蔷拥翠筠，罗窗不识绕街尘。",
            "峡中寻觅长逢雨，月里依稀更有人。",
            "虚为错刀留远客，枉缘书札损文鳞。",
            "遥知小阁还斜照，羡杀乌龙卧锦茵。"
        ],
        "title": "题二首後重有戏赠任秀才",
        "id": "66b33383-1aa5-4ec3-8f69-021007fc14ca"
    },
    {
        "author": "李商隐",
        "paragraphs": [
            "九服归元化，三灵叶睿图。",
            "如何本初辈，自取屈牦诛。",
            "有甚当车泣，因劳下殿趋。",
            "何成奏云物，直是灭萑苻。",
            "证逮符书密，辞连性命俱。",
            "竟缘尊汉相，不早辨胡雏。",
            "鬼箓分朝部，军烽照上都。",
            "敢云堪恸哭，未免怨洪炉。"
        ],
        "title": "有感二首 一",
        "id": "c802da18-34e9-40bf-ac0d-350c23fa0aeb"
    },
    {
        "author": "李商隐",
        "paragraphs": [
            "丹陛犹敷奏，彤庭歘战争。",
            "临危对卢植，始悔用庞萌。",
            "御仗收前殿，兵徒剧背城。",
            "苍黄五色棒，掩遏一阳生。",
            "古有清君侧，今非乏老成。",
            "素心虽未易，此举太无名。",
            "谁瞑衔冤目，宁吞欲绝声。",
            "近闻开寿燕，不废用咸英。"
        ],
        "title": "有感二首 二",
        "id": "f73b9375-ef5e-4a4b-9b94-6367a4054385"
    },
    {
        "author": "李商隐",
        "paragraphs": [
            "玉帐牙旗得上游，安危须共主君忧。",
            "窦融表已来关右，陶侃军宜次石头。",
            "岂有蛟龙愁失水，更无鹰隼与高秋。",
            "昼号夜哭兼幽显，早晚星关雪涕收。"
        ],
        "tags": [
            "爱国"
        ],
        "title": "重有感",
        "id": "06609c06-2c71-4ec5-a1ac-89e76d2c3428"
    },
    {
        "author": "李商隐",
        "paragraphs": [
            "沩水闻贞媛，常山索锐师。",
            "昔忧迷帝力，今分送王姬。",
            "事等和强虏，恩殊睦本枝。",
            "四郊多垒在，此礼恐无时。"
        ],
        "title": "寿安公主出降",
        "id": "c068b506-f9b7-48de-a916-1aefb2ace2d2"
    },
    {
        "author": "李商隐",
        "paragraphs": [
            "花明柳暗绕天愁，上尽重城更上楼。",
            "欲问孤鸿向何处，不知身世自悠悠。"
        ],
        "title": "夕阳楼",
        "id": "314bff28-4e76-4516-a388-3d49878c69f4"
    },
    {
        "author": "李商隐",
        "paragraphs": [
            "怅卧新春白袷衣，白门寥落意多违。",
            "红楼隔雨相望冷，珠箔飘灯独自归。",
            "远路应悲春晼晚，残宵犹得梦依稀。",
            "玉珰缄札何由达，万里云罗一雁飞。"
        ],
        "tags": [
            "唐诗三百首",
            "写雨",
            "七言律诗",
            "爱情",
            "雨"
        ],
        "title": "春雨",
        "id": "8331c76b-a250-4d07-9c28-b8a456e0974c"
    },
    {
        "author": "李商隐",
        "paragraphs": [
            "绛节飘飖宫国来，中元朝拜上清回。",
            "羊权须得金条脱，温峤终虚玉镜台。",
            "曾省惊眠闻雨过，不知迷路为花开。",
            "有娀未抵瀛洲远，青雀如何鸩鸟媒。"
        ],
        "title": "中元作",
        "id": "d5c1800d-add5-46ba-b1a7-2a1efbee7f99"
    },
    {
        "author": "李商隐",
        "paragraphs": [
            "雌去雄飞万里天，云罗满眼泪潸然。",
            "不须长结风波愿，锁向金笼始两全。"
        ],
        "title": "鸳鸯",
        "id": "7ec99484-1412-4b81-9f94-c42d559dfd54"
    },
    {
        "author": "李商隐",
        "paragraphs": [
            "湘波如泪色漻缪，楚厉迷魂逐恨遥。",
            "枫树夜猿愁自断，女萝山鬼语相邀。",
            "空归腐败犹难复，更困腥臊岂易招。",
            "但使故乡三户在，彩丝谁惜惧长蛟。"
        ],
        "tags": [
            "隋・唐・五代",
            "悼亡",
            "咏史怀古"
        ],
        "title": "楚宫",
        "id": "f1ed72b6-15e2-4576-895d-52a917386936"
    },
    {
        "author": "李商隐",
        "paragraphs": [
            "叠嶂千重呌恨猿，长江万里洗离魂。",
            "武昌若有山头石，为拂苍苔检泪痕。"
        ],
        "tags": [
            "长江"
        ],
        "title": "妓席暗记送同年独孤云之武昌",
        "id": "682b6406-99cc-4a58-9b4a-6f2163a36178"
    },
    {
        "author": "李商隐",
        "paragraphs": [
            "羇绪鳏鳏夜景侵，高窗不掩见惊禽。",
            "飞来曲渚烟方合，过尽南塘树更深。",
            "胡马嘶和榆塞笛，楚猿吟杂橘村砧。",
            "失羣挂木知何限，远隔天涯共此心。"
        ],
        "title": "宿晋昌亭闻惊禽",
        "id": "1dfafe07-1bbd-40d0-b70c-a3f7a94fe995"
    },
    {
        "author": "李商隐",
        "paragraphs": [
            "金殿销香闭绮栊，玉壶传点咽铜龙。",
            "狂飙不惜萝阴薄，清露偏知桂叶浓。",
            "斑竹岭边无限泪，景阳宫里及时钟。",
            "岂知为雨为云处，只有高唐十二峰。"
        ],
        "title": "深宫",
        "id": "ac26a868-7b6b-4c47-a71b-d718683af67a"
    },
    {
        "author": "李商隐",
        "paragraphs": [
            "贞吝嫌兹世，会心驰本原。",
            "人非四禅缚，地绝一尘喧。",
            "霜露欹高木，星河压故园。",
            "撕游傥为胜，九折幸回轩。"
        ],
        "title": "明禅师院酬从兄见寄",
        "id": "ef3d063c-4403-49de-9e11-9c9be8eda363"
    },
    {
        "author": "李商隐",
        "paragraphs": [
            "别地萧条极，如何更独来。",
            "秋应为黄叶，雨不厌青苔。",
            "沈约只能瘦，潘仁岂是才。",
            "杂情堪底寄，惟有冷于灰。"
        ],
        "title": "寄裴衡",
        "id": "d157abb5-7728-4c43-aa0a-c19b8ac2b0b5"
    },
    {
        "author": "李商隐",
        "paragraphs": [
            "小苑试春衣，高楼倚暮晖。",
            "夭桃惟是笑，舞蝶不空飞。",
            "赤岭久无耗，鸿门犹合围。",
            "几家缘锦字，含泪坐鸳机。"
        ],
        "title": "即日",
        "id": "fc87ee7a-6346-4d3f-b76e-30bf5b091e66"
    },
    {
        "author": "李商隐",
        "paragraphs": [
            "荒村倚废营，投宿旅魂惊。",
            "断雁高仍急，寒溪晓更清。",
            "昔年尝聚盗，此日颇分兵。",
            "猜贰谁先致，三朝事始平。"
        ],
        "title": "淮阳路",
        "id": "8f8ea85f-aab0-4a42-bfff-339542425d29"
    },
    {
        "author": "李商隐",
        "paragraphs": [
            "曲岸风雷罢，东亭霁日凉。",
            "新秋仍酒困，幽兴暂江乡。",
            "摇落真何遽，交亲或未忘。",
            "一帆彭蠡月，数雁塞门霜。",
            "俗态虽多累，仙标发近狂。",
            "声名佳句在，身世玉琴张。",
            "万古山空碧，无人鬓免黄。",
            "骅骝忧老大，鶗鴂妬芬芳。",
            "密竹沉虚籁，孤莲泊晚香。",
            "如何此幽胜，淹卧剧清漳。"
        ],
        "title": "崇让宅东亭醉後沔然有作",
        "id": "c9ff794b-ce5f-43fe-8ba8-9d3f42eafacf"
    },
    {
        "author": "李商隐",
        "paragraphs": [
            "深居俯夹城，春去夏犹清。",
            "天意怜幽草，人间重晚晴。",
            "并添高阁迥，微注小窗明。",
            "越鸟巢干後，归飞体更轻。"
        ],
        "tags": [
            "写景",
            "夏天",
            "抒情",
            "登高"
        ],
        "title": "晚晴",
        "id": "fe966059-d9e0-41b0-8776-ff745cf877bc"
    },
    {
        "author": "李商隐",
        "paragraphs": [
            "积雨晚骚骚，相思正郁陶。",
            "不知人万里，时有燕双高。",
            "寇盗缠三辅，莓苔滑百牢。",
            "圣朝推卫霍，归日动仙曹。"
        ],
        "title": "迎寄韩鲁州",
        "id": "32525dbe-5358-4fec-8d82-ae7b34119853"
    },
    {
        "author": "李商隐",
        "paragraphs": [
            "只得流霞酒一杯，空中箫鼓几时回。",
            "武夷洞里生毛竹，老尽曾孙更不来。"
        ],
        "tags": [
            "写山",
            "描写山"
        ],
        "title": "武夷山",
        "id": "5aa573a4-f08e-4447-a053-f7723607d3e5"
    },
    {
        "author": "李商隐",
        "paragraphs": [
            "一片琼英价动天，连城十二昔虚传。",
            "良工巧费真为累，楮叶成来不直钱。"
        ],
        "title": "一片",
        "id": "13076522-b29a-42a4-b49f-ffff7ebb164b"
    },
    {
        "author": "李商隐",
        "paragraphs": [
            "红莲幕下紫棃新，命断湘南病渴人。",
            "今日问君能寄否，二江风水接天津。"
        ],
        "title": "寄成都高苗二从事",
        "id": "d8759c08-8fe1-4c91-ad4c-7ce9603884f6"
    },
    {
        "author": "李商隐",
        "paragraphs": [
            "蓬岛烟霞阆苑钟，三官笺奏附金龙。",
            "茅君奕世仙曹贵，许掾全家道气浓。",
            "绛简尚参黄纸案，丹炉犹用紫泥封。",
            "不知他日华阳洞，许上经楼第几重。"
        ],
        "title": "郑州献从叔舍人褎",
        "id": "382a6a9a-c67a-4a12-ac97-0003bd0f8c89"
    },
    {
        "author": "李商隐",
        "paragraphs": [
            "百里阴云覆雪泥，行人只在雪云西。",
            "明朝惊破还乡梦，定是陈仓碧野鸡。"
        ],
        "title": "西南行却寄相送者",
        "id": "c4adfa07-0b3d-4434-a8b7-a89634852932"
    },
    {
        "author": "李商隐",
        "paragraphs": [
            "羽翼殊勋弃若遗，皇天有运我无时。",
            "庙前便接山门路，不长青松长紫芝。"
        ],
        "title": "四皓庙",
        "id": "4cffdb3f-f281-4e30-9aa5-2a7ddd22027d"
    },
    {
        "author": "李商隐",
        "paragraphs": [
            "白石莲花谁所共，六时长捧佛前灯。",
            "空庭苔藓饶霜露，时梦西山老病僧。",
            "大海龙宫无限地，诸天雁塔几多层。",
            "漫夸鹙子真罗汉，不会牛车是上乘。"
        ],
        "title": "题白石莲花寄楚公",
        "id": "0584bca6-3fb6-43d8-945b-11800654fe0f"
    },
    {
        "author": "李商隐",
        "paragraphs": [
            "迢遰高城百尺楼，绿杨枝外尽汀洲。",
            "贾生年少虚垂泪，王粲春来更远游。",
            "永忆江湖归白发，欲回天地入扁舟。",
            "不知腐鼠成滋味，猜意鸳雏竟未休。"
        ],
        "title": "[安定]城楼",
        "id": "1c2467a6-24a4-4556-847a-13818099dacb"
    },
    {
        "author": "李商隐",
        "paragraphs": [
            "消息东郊木帝回，宫中行乐有新梅。",
            "沈香甲煎为庭燎，玉液琼苏作寿杯。",
            "遥望露盘疑是月，远闻鼍鼓欲惊雷。",
            "昭阳第一倾城客，不踏金莲不肯来。"
        ],
        "title": "隋宫守岁",
        "id": "80c97c16-3012-4f56-aced-493434184fd6"
    },
    {
        "author": "李商隐",
        "paragraphs": [
            "神剑飞来不易销，碧潭珍重驻兰桡。",
            "自携明月移灯疾，欲就行云散锦遥。",
            "河伯轩窗通贝阙，水宫帷箔卷冰绡。",
            "他时燕脯无人寄，雨满空城蕙叶雕。"
        ],
        "title": "利州江潭作",
        "id": "f5a258f1-bcce-41a0-bee1-e6e785f30ca7"
    },
    {
        "author": "李商隐",
        "paragraphs": [
            "地宽楼已迥，人更迥于楼。",
            "细意经春物，伤酲属暮愁。",
            "望赊殊易断，恨久欲难收。",
            "大埶真无利，多情岂自由。",
            "空园兼树废，败港拥花流。",
            "书去青枫驿，鸿归杜若洲。",
            "单栖应分定，辞疾索谁忧。",
            "更替林鸦恨，惊频去不休。"
        ],
        "title": "即目",
        "id": "321aa72d-3178-42d4-9b63-be26a0bb3b3e"
    },
    {
        "author": "李商隐",
        "paragraphs": [
            "相思树上合欢枝，紫凤青鸾共羽仪。",
            "肠断秦台吹管客，日西春尽到来迟。"
        ],
        "title": "相思",
        "id": "290595ea-c887-4b90-aeb7-76eecf3ba58f"
    },
    {
        "author": "李商隐",
        "paragraphs": [
            "汉家天马出蒲梢，苜蓿榴花遍近郊。",
            "内苑只知含凤觜，属车无复插鸡翘。",
            "玉桃偷得怜方朔，金屋修成贮阿娇。",
            "谁料苏卿老归国，茂陵松栢雨萧萧。"
        ],
        "tags": [
            "隋・唐・五代",
            "咏史怀古",
            "讽刺"
        ],
        "title": "茂陵",
        "id": "ae1df834-6ec8-4338-bb9c-09a923b2943d"
    },
    {
        "author": "李商隐",
        "paragraphs": [
            "镜槛芙蓉入，香台翡翠过。",
            "拨弦惊火凤，交扇拂天鹅。",
            "隐忍阳城笑，喧传郢市歌。",
            "仙眉琼作叶，佛髻钿为螺。",
            "五里无因雾，三秋只见河。",
            "月中供药剩，海上得绡多。",
            "玉集胡沙割，犀留圣水磨。",
            "斜门穿戏蝶，小阁锁飞蛾。",
            "骑襜侵鞯卷，车帷约幰鈋。",
            "传书两行雁，取酒一封駞。",
            "桥迥凉风压，沟横夕照和。",
            "待乌燕太子，驻马魏东阿。",
            "想像铺芳褥，依稀解醉罗。",
            "散时帘隔露，卧後幕生波。",
            "梯稳从攀桂，弓调任射莎。",
            "岂能抛断梦，听鼓事朝珂。"
        ],
        "title": "镜槛",
        "id": "c26081b2-47fd-4098-a10f-61df2879aec8"
    },
    {
        "author": "李商隐",
        "paragraphs": [
            "黎辟滩声五月寒，南风无处附平安。",
            "君怀一匹胡威绢，争拭酬恩泪得干。"
        ],
        "title": "送郑大台文南觐",
        "id": "f61bba78-f169-4a11-884c-c70979076412"
    },
    {
        "author": "李商隐",
        "paragraphs": [
            "迥拂来鸿急，斜催别燕高。",
            "已寒休惨淡，更远尚呼号。",
            "楚色分西塞，夷音接下牢。",
            "归舟天外有，一为戒波涛。"
        ],
        "title": "风",
        "id": "2a3ec8d9-9b38-4d86-9b23-077176008e7d"
    },
    {
        "author": "李商隐",
        "paragraphs": [
            "洞庭鱼可拾，不假更垂罾。",
            "闹若雨前蚁，多于秋後蝇。",
            "岂思鳞作簟，仍计腹为灯。",
            "浩荡天池路，翱翔欲化鹏。"
        ],
        "tags": [
            "洞庭湖"
        ],
        "title": "洞庭鱼",
        "id": "24b9a540-7a2c-4dba-8327-ed533a0adbf6"
    },
    {
        "author": "李商隐",
        "paragraphs": [
            "春日在天涯，天涯日又斜。",
            "莺啼如有泪，为湿最高花。"
        ],
        "tags": [
            "羁旅",
            "抒情",
            "苦痛",
            "写鸟",
            "春天",
            "鸟"
        ],
        "title": "天涯",
        "id": "e3dfd440-d250-4f79-9131-0a9877afe5db"
    },
    {
        "author": "李商隐",
        "paragraphs": [
            "国以斯文重，公仍内署来。",
            "风标森太华，星象逼中台。",
            "朝满迁莺侣，门多吐凤才。",
            "宁同鲁司寇，惟铸一颜回。"
        ],
        "title": "喜舍弟羲叟及第上礼部魏公",
        "id": "a5fa4a45-19ce-4b9a-9aa6-25a77a94651e"
    },
    {
        "author": "李商隐",
        "paragraphs": [
            "延颈全同鹤，柔肠素怯猿。",
            "湘波无限泪，蜀魄有余冤。",
            "轻幰长无道，哀筝不出门。",
            "何由问香炷，翠幕自黄昏。"
        ],
        "title": "哀筝",
        "id": "441652b5-bc89-4f25-a7e2-e0c8830bbe91"
    },
    {
        "author": "李商隐",
        "paragraphs": [
            "水急愁无地，山深故有云。",
            "那通极目望，又作断肠分。",
            "郑驿来虽及，燕台哭不闻。",
            "犹余遗意在，许刻镇南勋。"
        ],
        "title": "自南山北归经分水岭",
        "id": "27785d86-ef4c-45b6-b06f-10ef16ab04bc"
    },
    {
        "author": "李商隐",
        "paragraphs": [
            "东人望幸久咨嗟，四海于今是一家。",
            "犹锁平时旧行殿，尽无宫户有宫鸦。"
        ],
        "title": "旧顿",
        "id": "f3a53f7d-75b7-46ba-afb0-7518a6f595b1"
    },
    {
        "author": "李商隐",
        "paragraphs": [
            "莫将画扇出帷来，遮掩春山滞上才。",
            "若道团圆似明月，此中须放桂花开。"
        ],
        "title": "代董秀才却扇",
        "id": "f963bac2-1690-4563-b26d-0c23a1935f53"
    },
    {
        "author": "李商隐",
        "paragraphs": [
            "非关宋玉有微辞，却是襄王梦觉迟。",
            "一自高唐赋成後，楚天云雨尽堪疑。"
        ],
        "title": "有感",
        "id": "ed66d98b-17ba-4efe-976c-4d8f598c44d1"
    },
    {
        "author": "李商隐",
        "paragraphs": [
            "骊岫飞泉泛暖香，九龙呵护玉莲房。",
            "平明每幸长生殿，不从金舆惟寿王。"
        ],
        "title": "骊山有感",
        "id": "4b2238ab-7c28-4e12-a086-43562c51b81f"
    },
    {
        "author": "李商隐",
        "paragraphs": [
            "云鬓无端怨别离，十年移易住山期。",
            "东西南北皆垂泪，却是杨朱真本师。"
        ],
        "title": "别智玄法师",
        "id": "26219a47-f414-4a7f-a0e8-45f48438f28f"
    },
    {
        "author": "李商隐",
        "paragraphs": [
            "长乐遥听上苑钟，彩衣称庆桂香浓。",
            "陆机始拟夸文赋，不觉云间有士龙。"
        ],
        "title": "赠孙绮新及第",
        "id": "9254f723-ac73-44c0-b6e6-e673b89f4af0"
    },
    {
        "author": "李商隐",
        "paragraphs": [
            "清切曹司近玉除，比来秋兴复何如。",
            "崇文馆里丹霜後，无限红棃忆校书。"
        ],
        "title": "代秘书赠弘文馆诸校书",
        "id": "058b45cb-6338-49d2-af61-fb3d05980bdc"
    },
    {
        "author": "李商隐",
        "paragraphs": [
            "虎踞龙蹲纵复横，星光渐减雨痕生。",
            "不须并碍东西路，哭杀厨头阮步兵。"
        ],
        "title": "乱石",
        "id": "245493d5-ed57-489e-aa36-45d6947f3cab"
    },
    {
        "author": "李商隐",
        "paragraphs": [
            "日日春光鬬日光，山城斜路杏花香。",
            "几时心绪浑无事，得及游丝百尺长。"
        ],
        "title": "日日",
        "id": "c3b72999-28de-457a-a344-dc400d52943f"
    },
    {
        "author": "李商隐",
        "paragraphs": [
            "巫峡迢迢旧楚宫，至今云雨暗丹枫。",
            "微生尽恋人间乐，只有襄王忆梦中。"
        ],
        "title": "过楚宫",
        "id": "f00479ca-fd1b-4a9e-bd7d-7e471a4e6464"
    },
    {
        "author": "李商隐",
        "paragraphs": [
            "龙池赐酒敞云屏，羯鼓声高众乐停。",
            "夜半宴归宫漏永，薛王沉醉寿王醒。"
        ],
        "title": "龙池",
        "id": "8db70485-e8b8-422d-b87f-1c59c536325e"
    },
    {
        "author": "李商隐",
        "paragraphs": [
            "永巷长年怨绮罗，离情终日思风波。",
            "湘江竹上痕无限，岘首碑前洒几多。",
            "人去紫台秋入塞，兵残楚帐夜闻歌。",
            "朝来灞水桥边问，未抵青袍送玉珂。"
        ],
        "title": "涙",
        "id": "d6f1b7a8-b400-46f5-b7d7-2061ace55322"
    },
    {
        "author": "李商隐",
        "paragraphs": [
            "伊水溅溅相背流，朱栏画阁几人游。",
            "漆灯夜照真无数，蜡炬晨炊竟未休。",
            "顾我有怀同大梦，期君不至更沉忧。",
            "西园碧树今谁主，与近高窗卧听秋。"
        ],
        "title": "十字水期韦潘侍御同年不至时韦寓居水次故郭汾宁宅",
        "id": "f9d86129-5463-42d3-9e96-3150f126ccad"
    },
    {
        "author": "李商隐",
        "paragraphs": [
            "流莺飘荡复参差，渡陌临流不自持。",
            "巧啭岂能无本意，良辰未必有佳期。",
            "风朝露夜阴晴里，万户千门开闭时。"
        ],
        "tags": [
            "咏物",
            "抒情",
            "身世",
            "写鸟",
            "咏物诗",
            "鸟"
        ],
        "title": "流莺",
        "id": "5f1d1587-07a6-452c-9264-3c55e26b173c"
    },
    {
        "author": "李商隐",
        "paragraphs": [
            "芦叶梢梢夏景深，邮亭暂欲洒尘襟。",
            "昔年曾是江南客，此日初为关外心。",
            "思子台边风自急，玉娘湖上月应沈。",
            "清声不远行人去，一世荒城伴夜砧。"
        ],
        "title": "出关宿盘豆馆对丛芦有感",
        "id": "a3df8e68-d875-4db2-a709-c07eb8bae466"
    },
    {
        "author": "李商隐",
        "paragraphs": [
            "星使追还不自由，双童捧上绿琼辀。",
            "九枝灯下朝金殿，三素云中侍玉楼。",
            "凤女颠狂成久别，月娥孀独好同游。",
            "当时若爱韩公子，埋骨成灰恨未休。"
        ],
        "title": "和韩录事送宫人入道",
        "id": "9bae5a01-c8c7-4a16-a3d3-89b5fcd0e305"
    },
    {
        "author": "李商隐",
        "paragraphs": [
            "小鼎煎茶面曲池，白须道士竹间棋。",
            "何人书破蒲葵扇，记着南塘移树时。"
        ],
        "title": "即目",
        "id": "3896840c-3fe8-4548-95b5-7eea3bae363f"
    },
    {
        "author": "李商隐",
        "paragraphs": [
            "杳蔼逢仙迹，苍茫滞客途。",
            "何年归碧落，此路向皇都。",
            "消息期青雀，逢迎异紫姑。",
            "肠回楚国梦，心断汉宫巫。",
            "从骑裁寒竹，行车荫白榆。",
            "星娥一去後，月姊更来无。",
            "寡鹄迷苍壑，羇凰怨翠梧。",
            "惟应碧桃下，方朔是狂夫。"
        ],
        "title": "圣女祠",
        "id": "3c621f65-39a2-456c-ab95-6ef8b45e974d"
    },
    {
        "author": "李商隐",
        "paragraphs": [
            "露如微霰下前池，月过回塘万竹悲。",
            "浮世本来多聚散，红蕖何事亦离披。",
            "悠扬归梦惟灯见，濩落生涯独酒知。",
            "岂到白头长只尔，嵩阳松雪有心期。"
        ],
        "tags": [
            "秋天",
            "壮志难酬",
            "写景",
            "感慨"
        ],
        "title": "七月二十九日崇让宅燕作",
        "id": "dd56a399-b6d6-41c5-8c89-53fea6235883"
    },
    {
        "author": "李商隐",
        "paragraphs": [
            "怅望人间万事违，私书幽梦约忘机。",
            "荻花村里鱼标在，石藓庭中鹿迹微。",
            "幽径定携僧共入，寒塘好与月相依。",
            "城中猘犬憎兰佩，莫损幽芳久不归。"
        ],
        "title": "赠从兄阆之",
        "id": "fcbdf93f-a1a6-4d39-8d39-2f35534cd3a4"
    },
    {
        "author": "李商隐",
        "paragraphs": [
            "龙槛沈沈水殿清，禁门深揜断人声。",
            "吴王宴罢满宫醉，日暮水漂花出城。"
        ],
        "title": "吴宫",
        "id": "1b46369b-d429-4216-9d01-8c59005107dc"
    },
    {
        "author": "李商隐",
        "paragraphs": [
            "云母屏风烛影深，长河渐落晓星沈。",
            "常娥应悔偷灵药，碧海青天夜夜心。"
        ],
        "tags": [
            "唐诗三百首",
            "孤独",
            "中秋",
            "写人",
            "三年级下册",
            "七言绝句",
            "小学古诗"
        ],
        "title": "常娥",
        "id": "f7c9c409-9571-4eb8-abd9-91ec6c1ff564"
    },
    {
        "author": "李商隐",
        "paragraphs": [
            "残花啼露莫留春，尖髪谁非怨别人。",
            "若但掩关劳烛梦，宝钗何日不生尘。"
        ],
        "title": "残花",
        "id": "6d8df2e0-709b-4e33-b5b2-4f577a9884f7"
    },
    {
        "author": "李商隐",
        "paragraphs": [
            "虏马崩腾忽一狂，翠华无日到东方。",
            "天津西望肠真断，满眼秋波出苑墙。"
        ],
        "title": "天津西望",
        "id": "da10a8c6-c0e0-47be-8f73-e4358888fd31"
    },
    {
        "author": "李商隐",
        "paragraphs": [
            "此夜西亭月正圆，疎帘相伴宿风烟。",
            "梧桐莫更翻清露，孤鹤从来不得眠。"
        ],
        "title": "西亭",
        "id": "664c13c6-bfb4-4eb0-b477-f3bf50d78646"
    },
    {
        "author": "李商隐",
        "paragraphs": [
            "无事经年别远公，帝城钟晓忆西峰。",
            "炉烟消尽寒灯晦，童子开门雪满松。"
        ],
        "tags": [
            "思念",
            "友人",
            "追忆"
        ],
        "title": "忆住一师",
        "id": "8449179c-8f81-4616-9183-02fc1a9fcac5"
    },
    {
        "author": "李商隐",
        "paragraphs": [
            "不辞鶗鴂妬年芳，但惜流尘暗烛房。",
            "昨夜西池凉露满，桂花吹断月中香。"
        ],
        "title": "昨夜",
        "id": "95cd604d-e7f3-4837-9fd7-08773949bdff"
    },
    {
        "author": "李商隐",
        "paragraphs": [
            "海客乘槎上紫氛，星娥罢织一相闻。",
            "只应不惮牵牛妬，聊用支机石赠君。"
        ],
        "title": "海客",
        "id": "318d7db7-d6c7-447f-b7af-b04eb5159332"
    },
    {
        "author": "李商隐",
        "paragraphs": [
            "嫩箨香苞初出林，于陵论价重如金。",
            "皇都陆海应无数，忍剪凌云一寸心。"
        ],
        "title": "初食笋呈座中",
        "id": "dd250eca-0b6e-42e2-a18d-1394c45cb365"
    },
    {
        "author": "李商隐",
        "paragraphs": [
            "风露澹清晨，帘间独起人。",
            "莺花啼又笑，毕竟是谁春。"
        ],
        "title": "早起",
        "id": "2b51478e-5f70-4258-aff6-fd117b7222e9"
    },
    {
        "author": "李商隐",
        "paragraphs": [
            "君到临邛问酒垆，近来还有长卿无。",
            "金徽却是无情物，不许文君忆故夫。"
        ],
        "title": "寄蜀客",
        "id": "5ad1e022-9f0f-4acd-b596-014978311869"
    },
    {
        "author": "李商隐",
        "paragraphs": [
            "楼上春云水底天，五云章色破巴笺。",
            "诸生个个王恭柳，从事人人庾杲莲。",
            "六曲屏风江雨急，九枝灯檠夜珠圆。",
            "深惭走马金牛路，骤和陈王白玉篇。"
        ],
        "title": "行至金牛驿寄兴元渤海尚书",
        "id": "53e2a812-b830-456f-a8f2-3d68fe0bcacb"
    },
    {
        "author": "李商隐",
        "paragraphs": [
            "高桃留晚实，寻得小庭南。",
            "矮堕绿云髻，欹危红玉簪。",
            "惜堪充凤食，痛已被莺含。",
            "越鸟夸香荔，齐名亦未甘。"
        ],
        "title": "深树见一颗樱桃尚在",
        "id": "62c434cb-285c-4fd2-b355-aaec2d1e2f0f"
    },
    {
        "author": "李商隐",
        "paragraphs": [
            "帷飘白玉堂，簟卷碧牙床。",
            "楚女当时意，萧萧髪彩凉。"
        ],
        "title": "细雨",
        "id": "b8b6652a-5eed-414e-b49e-be67592f78b0"
    },
    {
        "author": "李商隐",
        "paragraphs": [
            "遏云歌响清，回雪舞腰轻。",
            "只要君流眄，君倾国自倾。"
        ],
        "title": "歌舞",
        "id": "1dbf6f32-dc2e-4ed2-be7a-129231db405b"
    },
    {
        "author": "李商隐",
        "paragraphs": [
            "石桥东望海连天，徐福空来不得仙。",
            "直遣麻姑与搔背，可能留命待桑田。"
        ],
        "title": "海上",
        "id": "8e899f60-7985-4cd4-945d-c5fab85db25f"
    },
    {
        "author": "李商隐",
        "paragraphs": [
            "暗楼连夜阁，不拟为黄昏。",
            "未必断别泪，何曾妨梦魂。",
            "疑穿花逶迤，渐近火温黁。",
            "海底翻无水，仙家却有邨。",
            "锁香金屈[戌]，殢酒玉昆仑。",
            "羽白风交扇，冰清月映盆。",
            "旧欢尘自积，新岁电犹奔。",
            "霞绮空留段，云峰不带根。",
            "念君千里舸，江草漏灯痕。"
        ],
        "title": "魏侯第东北楼堂郢叔言别聊用书所见成篇",
        "id": "03acf765-3a7a-4a0e-89ce-b8ee06182b16"
    },
    {
        "author": "李商隐",
        "paragraphs": [
            "平生误识白云夫，再到仙檐忆酒垆。",
            "墙外万株人绝迹，夕阳惟照欲栖乌。"
        ],
        "title": "白云夫旧居",
        "id": "7eff5e3c-acbf-4bf7-9971-ed0e3d095211"
    },
    {
        "author": "李商隐",
        "paragraphs": [
            "莫羡仙家有上真，仙家暂谪亦千春。",
            "月中桂树高多少，试问西河斫树人。"
        ],
        "title": "同学彭道士参寥",
        "id": "428b63b2-9e22-4788-89c5-8bcb9d001fff"
    },
    {
        "author": "李商隐",
        "paragraphs": [
            "扇风淅沥簟流离，万里南风滞所思。",
            "守到清秋还寂莫，叶丹苔碧闭门时。"
        ],
        "title": "到秋",
        "id": "26145e3f-2165-4341-83a9-c6721d61d0f8"
    },
    {
        "author": "李商隐",
        "paragraphs": [
            "孤鹤不睡云无心，衲衣筇杖来西林。",
            "院门昼锁回廊静，秋日当阶柿叶阴。"
        ],
        "title": "华师",
        "id": "a353976b-e90f-48a4-a9a8-972304095488"
    },
    {
        "author": "李商隐",
        "paragraphs": [
            "神仙有分岂关情，八马虚随落日行。",
            "莫恨名姬中夜没，君王犹自不长生。"
        ],
        "tags": [
            "华山"
        ],
        "title": "华岳下题西王母庙",
        "id": "bd44f2a6-ef35-45d9-b487-c7c7821d2ed6"
    },
    {
        "author": "李商隐",
        "paragraphs": [
            "华清别馆闭黄昏，碧草悠悠内厩门。",
            "自是明时不巡幸，至今青海有龙孙。"
        ],
        "title": "过华清内廐门",
        "id": "786f65e5-c374-411e-af4a-629176e4ce85"
    },
    {
        "author": "李商隐",
        "paragraphs": [
            "万树鸣蝉隔岸虹，乐游原上有西风。",
            "羲和自趁虞泉宿，不放斜阳更向东。"
        ],
        "tags": [
            "夏天",
            "写景"
        ],
        "title": "乐游原",
        "id": "b18af06e-709e-4a98-9b49-6b2022daa42b"
    },
    {
        "author": "李商隐",
        "paragraphs": [
            "世间花叶不相伦，花入金盆叶作尘。",
            "惟有绿荷红菡萏，卷舒开合任天真。",
            "此[花]此叶常相映，翠减红衰愁杀人。"
        ],
        "tags": [
            "赞美",
            "荷花"
        ],
        "title": "赠荷花",
        "id": "d83e75a1-db6e-4035-a4b6-cab288182996"
    },
    {
        "author": "李商隐",
        "paragraphs": [
            "青女丁宁结夜霜，羲和辛苦送朝阳。",
            "丹丘万里无消息，几对梧桐忆凤皇。"
        ],
        "title": "丹丘",
        "id": "50db36bc-3e3d-409d-97ab-3a665b7c4b04"
    },
    {
        "author": "李商隐",
        "paragraphs": [
            "不见姮娥影，清秋守月轮。",
            "月中闲杵臼，桂子捣成尘。"
        ],
        "title": "房君珊瑚散",
        "id": "a857e97a-91d5-4ab2-9eed-da392c4a0de0"
    },
    {
        "author": "李商隐",
        "paragraphs": [
            "竟日小桃园，休寒亦未暄。",
            "坐莺当酒重，送客出墙繁。",
            "啼久艳粉薄，舞多香雪翻。",
            "犹怜未圆月，先出照黄昏。"
        ],
        "title": "小桃园",
        "id": "8f1e710d-e244-44e0-9897-51886651078d"
    },
    {
        "author": "李商隐",
        "paragraphs": [
            "朱实鸟含尽，青楼人未归。",
            "南园无限树，独自叶如帏。"
        ],
        "title": "嘲樱桃",
        "id": "8b6d1679-0aa5-4ab0-bbb6-3aeed5df53df"
    },
    {
        "author": "李商隐",
        "paragraphs": [
            "晴暖感余芳，红苞杂绛房。",
            "落时犹自舞，扫後更闻香。",
            "梦罢收罗荐，仙归勅玉箱。",
            "回肠九回後，犹有剩回肠。"
        ],
        "title": "和张秀才落花有感",
        "id": "43d6ba8c-0051-49f0-a139-db2d55d492ae"
    },
    {
        "author": "李商隐",
        "paragraphs": [
            "笑啼俱不敢，几欲是吞声。",
            "遽遣离琴怨，都由半镜明。",
            "应防啼与笑，微露浅深情。"
        ],
        "title": "代越公房妓嘲徐公主",
        "id": "298b8e0c-6c88-4042-a594-cca7a6a8ea4c"
    },
    {
        "author": "李商隐",
        "paragraphs": [
            "芳条得意红，飘落忽西东。",
            "分逐春风去，风回得故丛。",
            "明朝金井露，始看忆春风。"
        ],
        "title": "代贵公主",
        "id": "7bb02dc6-51cb-42a4-be27-d5bc16c0618d"
    },
    {
        "author": "李商隐",
        "paragraphs": [
            "万里峰峦归路迷，未判容彩借山鸡。",
            "新春定有将雏乐，阿阁华池两处栖。"
        ],
        "title": "凤",
        "id": "a9c3acb2-8f83-4491-b0fb-55f8554e19e0"
    },
    {
        "author": "李商隐",
        "paragraphs": [
            "九县怀雄武，三灵仰睿文。",
            "周王传叔父，汉后重神君。",
            "玉律朝惊露，金茎夜切云。",
            "笳箫凄欲断，无复咏横汾。"
        ],
        "title": "昭肃皇帝挽歌辞三首 一",
        "id": "7ef251d4-9925-4007-9e29-e85d06b1f4e1"
    },
    {
        "author": "李商隐",
        "paragraphs": [
            "玉塞惊宵柝，金桥罢举烽。",
            "始巢阿阁凤，旋驾鼎湖龙。",
            "门咽通神鼓，楼凝警夜钟。",
            "小臣观吉从，犹误欲东封。"
        ],
        "title": "昭肃皇帝挽歌辞三首 二",
        "id": "e606d599-66b9-432a-a7a5-f630cad9da53"
    },
    {
        "author": "李商隐",
        "paragraphs": [
            "莫验昭华管，虚传甲帐神。",
            "海迷求药使，雪隔献桃人。",
            "桂寝青云断，松扉白露新。",
            "万方同象鸟，举恸满秋尘。"
        ],
        "title": "昭肃皇帝挽歌辞三首 三",
        "id": "33ec0faf-e156-4829-aec6-cdf07eab727f"
    },
    {
        "author": "李商隐",
        "paragraphs": [
            "不拣花朝与雪朝，五年从事霍嫖姚。",
            "君缘接座交珠履，我为分行近翠翘。",
            "楚雨含情皆有托，漳滨卧病竟无憀。",
            "长吟远下燕台去，惟有衣香染未销。"
        ],
        "title": "梓州罢吟寄同舍",
        "id": "34e1cc78-213f-4ab0-85e5-6df3d35fddfc"
    },
    {
        "author": "李商隐",
        "paragraphs": [
            "凤尾香罗薄几重，碧文圆顶夜深缝。",
            "扇裁月魄羞难掩，车走雷声语未通。",
            "曾是寂寥金烬暗，断无消息石榴红。"
        ],
        "tags": [
            "思念",
            "七言律诗",
            "唐诗三百首"
        ],
        "title": "无题二首 一",
        "id": "e006dfd3-40be-40ef-ba3b-552428931ae3"
    },
    {
        "author": "李商隐",
        "paragraphs": [
            "重帷深下莫愁堂，卧後清宵细细长。",
            "神女生涯原是梦，小姑居处本无郎。",
            "风波不信菱枝弱，月露谁教桂叶香。",
            "直道相思了无益，未妨惆怅是清狂。"
        ],
        "tags": [
            "唐诗三百首",
            "思念",
            "七言律诗",
            "抒情",
            "爱情"
        ],
        "title": "无题二首 二",
        "id": "b6475dea-1d69-4f0d-b98a-39393f47741e"
    },
    {
        "author": "李商隐",
        "paragraphs": [
            "十顷平波溢岸清，病来惟梦此中行。",
            "相如未是真消渴，犹放沱江过锦城。"
        ],
        "title": "病中早访招国李十将军遇挈家游曲江",
        "id": "dd24ccbd-680c-470d-afda-63798396e338"
    },
    {
        "author": "李商隐",
        "paragraphs": [
            "昨日紫姑神去也，今朝青鸟使来赊。",
            "未容言语还分散，少得团圆足怨嗟。",
            "二八月轮蟾影破，十三弦柱雁行斜。",
            "平明钟後更何事，笑倚墙边梅树花。"
        ],
        "title": "昨日",
        "id": "3256b035-3b67-4be9-9b73-3997f6ffc646"
    },
    {
        "author": "李商隐",
        "paragraphs": [
            "流莺舞蝶两相欺，不取花芳正结时。",
            "他日未开今日谢，嘉辰长短是参差。"
        ],
        "title": "樱桃花下",
        "id": "fbfab70f-3306-41d6-bacb-3616986f084b"
    },
    {
        "author": "李商隐",
        "paragraphs": [
            "饥乌翻树晚鸡啼，泣过秋原没马泥。",
            "二纪征南恩与旧，此时丹旐玉山西。"
        ],
        "title": "故驿迎吊故桂府常侍有感",
        "id": "810878a7-9824-47f8-a5a6-8d3a28b1474d"
    },
    {
        "author": "李商隐",
        "paragraphs": [
            "风露凄凄秋景繁，可怜荣落在朝昏。",
            "未央宫里三千女，但保红颜莫保恩。"
        ],
        "title": "槿花",
        "id": "39482792-8182-4fb8-a324-bfd89fa460c1"
    },
    {
        "author": "李商隐",
        "paragraphs": [
            "荷叶生时春恨生，荷叶枯时秋恨成。",
            "深知身在情长在，怅望江头江水声。"
        ],
        "tags": [
            "思念",
            "爱情"
        ],
        "title": "暮秋独游曲江",
        "id": "e053b61f-d055-4484-8a65-7d977480aed5"
    },
    {
        "author": "李商隐",
        "paragraphs": [
            "黄昏封印点刑徒，愧负荆山入座隅。",
            "却羡卞和双刖足，一生无复没阶趋。"
        ],
        "title": "任弘农尉献州刺史乞假还京",
        "id": "d5824360-df41-481d-bf99-b65bb35d8fbf"
    },
    {
        "author": "李商隐",
        "paragraphs": [
            "佳期不定春期赊，春物夭阏兴咨嗟。",
            "愿得句芒索青女，不教容易损年华。"
        ],
        "title": "赠句芒神",
        "id": "42b1b526-1d8e-4373-a990-af650dc8583e"
    },
    {
        "author": "李商隐",
        "paragraphs": [
            "东有青龙西白虎，中含福星包世度。",
            "玉壶渭水笑清潭，凿天不到牵牛处。",
            "骐驎踏云天马狞，牛山撼碎珊瑚声。",
            "秋娥点滴不成泪，十二玉楼无故钉。",
            "推烟唾月抛千里，十番红桐一行死。",
            "白杨别屋鬼迷人，空留暗记如蚕纸。",
            "日暮向风牵短丝，血凝血散今谁是。"
        ],
        "title": "无愁果有愁曲北齐歌",
        "id": "8d395e7b-beda-45b7-9d58-ecb61186c80e"
    },
    {
        "author": "李商隐",
        "paragraphs": [
            "蔷薇泣幽素，翠带花钱小。",
            "娇郎痴若云，抱日西帘晓。",
            "枕是龙宫石，割得秋波色。",
            "玉簟失柔肤，但见蒙罗碧。",
            "忆得前年春，未语含悲辛。",
            "归来已不见，锦瑟长于人。",
            "今日涧底松，明日山头檗。",
            "愁到天池翻，相看不相识。"
        ],
        "title": "房中曲",
        "id": "ad19569a-b234-4db2-8c9f-4de50f36872c"
    },
    {
        "author": "李商隐",
        "paragraphs": [
            "缓逐烟波起，如妬柳绵飘。",
            "故临飞阁度，欲入回陂销。",
            "萦歌怜画扇，敞景弄柔条。",
            "更奈天南位，牛渚宿残宵。"
        ],
        "title": "齐梁晴云",
        "id": "dffc9e3f-84ce-452d-bdd7-1b1d14860240"
    },
    {
        "author": "李商隐",
        "paragraphs": [
            "密帐真珠络，温帏翡翠装。",
            "楚腰知便宠，宫眉正鬬强。",
            "结带悬栀子，绣领刺鸳鸯。",
            "轻寒衣省夜，金斗熨沉香。"
        ],
        "title": "效徐陵体赠更衣",
        "id": "610c6aa4-17ed-40ca-a064-2b0c3af7852e"
    },
    {
        "author": "李商隐",
        "paragraphs": [
            "郎船安两桨，侬舸动双桡。",
            "扫黛开宫额，裁裙约楚腰。",
            "乖期方积思，临酒欲拌娇。",
            "莫以采菱唱，欲羡秦台箫。"
        ],
        "title": "又效江南曲",
        "id": "1604b1c0-e643-4bc5-8c4c-c32caee588f0"
    },
    {
        "author": "李商隐",
        "paragraphs": [
            "偷桃窃药事难兼，十二城中锁彩蟾。",
            "应共三英同夜赏，玉楼仍是水精帘。"
        ],
        "title": "月夜重寄宋华阳姊妹",
        "id": "8751c49d-ce6d-4c8a-8966-8a6d74f665ba"
    },
    {
        "author": "李商隐",
        "paragraphs": [
            "卿卿不惜锁窗春，去作长楸走马身。",
            "闲倚绣帘吹柳絮，日高深院断无人。"
        ],
        "title": "访人不遇留别馆",
        "id": "242af81a-f8c3-4ca3-ac1e-a91074d26149"
    },
    {
        "author": "李商隐",
        "paragraphs": [
            "碧云东去雨云西，苑路高高驿路低。",
            "秋水绿芜终尽分，夫君太骋锦障泥。"
        ],
        "title": "雨中长乐水馆送赵十五滂不及",
        "id": "7bc1e5de-bfda-464b-b942-81eaa8e33225"
    },
    {
        "author": "李商隐",
        "paragraphs": [
            "人高诗苦滞夷门，万里梁王有旧园。",
            "烟幌自应怜白纻，月楼谁伴咏黄昏。",
            "露桃涂颊依苔井，风柳夸腰住水村。",
            "苏小小坟今在否，紫兰香径与招魂。"
        ],
        "title": "汴上送李郢之苏州",
        "id": "958f0059-3cec-4585-8523-39220cf764d8"
    },
    {
        "author": "李商隐",
        "paragraphs": [
            "浪迹江湖白发新，浮云一片是吾身。",
            "寒归山观随碁局，暖入汀洲逐钓轮。",
            "越桂留烹张翰鲙，蜀姜供煮陆机莼。",
            "相逢一笑怜疎放，他日扁舟有故人。"
        ],
        "title": "赠郑谠处士",
        "id": "20f90857-83a9-4807-92e2-dd6f73dea0c9"
    },
    {
        "author": "李商隐",
        "paragraphs": [
            "伊人卜筑自幽深，桂巷杉篱不可寻。",
            "柱上雕虫对书字，槽中瘦马仰听琴。",
            "求之流辈岂易得，行矣关山方独吟。",
            "赊取松醪一斗酒，与君相伴洒烦襟。"
        ],
        "title": "复至裴明府所居",
        "id": "e9e8d65f-3b6b-4174-bde9-d262676b4051"
    },
    {
        "author": "李商隐",
        "paragraphs": [
            "莫恃金汤忽太平，草间霜露古今情。",
            "空糊頳坏真何益，欲举黄旗竟未成。",
            "长乐瓦飞随水逝，景阳钟堕失天明。",
            "回头一吊箕山客，始信逃尧不为名。"
        ],
        "title": "览古",
        "id": "1edf0a20-87ff-4ca0-851f-abffeb1972d1"
    },
    {
        "author": "李商隐",
        "paragraphs": [
            "看山对酒君思我，听鼓离城我访君。",
            "腊雪已添墙下水，斋钟不散槛前云。",
            "阴移竹柏浓还淡，歌杂渔樵断更闻。",
            "亦拟村南买烟舍，子孙相约事耕耘。"
        ],
        "title": "子初郊墅",
        "id": "d1e0fde6-4599-47d4-865e-cb62e86a28d0"
    },
    {
        "author": "李商隐",
        "paragraphs": [
            "西师万众几时回，哀痛天书近已裁。",
            "文吏何曾重刀笔，将军犹自舞轮台。",
            "几时拓土成王道，从古穷兵是祸胎。",
            "陛下好生千万寿，玉楼长御白云杯。"
        ],
        "title": "汉南书事",
        "id": "57fd6525-b368-41f5-b625-c901e00202b3"
    },
    {
        "author": "李商隐",
        "paragraphs": [
            "密迩平阳接上兰，秦楼鸳瓦汉宫盘。",
            "池光不定花光乱，日气初涵露气干。",
            "但觉游蜂饶舞蝶，岂知孤凤忆离鸾。",
            "三星自转三山远，紫府程遥碧落宽。"
        ],
        "title": "当句有对",
        "id": "6c93c1b3-316c-4b0f-acf6-5a1613104c32"
    },
    {
        "author": "李商隐",
        "paragraphs": [
            "井络天彭一掌中，漫夸天设剑为峰。",
            "阵图东聚燕江石，边柝西悬雪岭松。",
            "堪叹故君成杜宇，可能先主是真龙。",
            "将来为报奸雄辈，莫向金牛访旧踪。"
        ],
        "title": "井络",
        "id": "6d7f3b9e-084e-4f78-af9c-68a34ecf54eb"
    },
    {
        "author": "李商隐",
        "paragraphs": [
            "燕雁迢迢隔上林，高秋望断正长吟。",
            "人间路有潼江险，天外山惟玉垒深。",
            "日向花间留返照，云从城上结层阴。",
            "三年已制思乡泪，更入新年恐不禁。"
        ],
        "title": "写意",
        "id": "b1f915d3-7491-4306-b37a-f6812a654f5e"
    },
    {
        "author": "李商隐",
        "paragraphs": [
            "东征日调万黄金，几竭中原买鬬心。",
            "军令未闻诛马谡，捷书惟是报孙歆。",
            "但须鸑鷟巢阿阁，岂假鸱鸮在泮林。",
            "可惜前朝玄菟郡，积骸成莽阵云深。"
        ],
        "title": "随师东",
        "id": "87d23413-0dbe-4045-9c94-21817b6b4abe"
    },
    {
        "author": "李商隐",
        "paragraphs": [
            "何事荆台百万家，惟教宋玉擅才华。",
            "楚辞已不饶唐勒，风赋何曾让景差。",
            "落日渚宫供观阁，开年云梦送烟花。",
            "可怜庾信寻荒径，犹得三朝托後车。"
        ],
        "title": "宋玉",
        "id": "f5a9da1b-1b08-4067-9030-b65756d160dc"
    },
    {
        "author": "李商隐",
        "paragraphs": [
            "籍籍征西万户侯，新缘贵婿起朱楼。",
            "一名我漫居先甲，千骑君翻在上头。",
            "云路招邀回彩凤，天河迢遰笑牵牛。",
            "南朝禁脔无人近，瘦尽琼枝咏四愁。"
        ],
        "title": "韩同年新居饯韩西迎家室戏赠",
        "id": "93f08235-2abe-4392-b905-ccc95276fa30"
    },
    {
        "author": "李商隐",
        "paragraphs": [
            "潼关地接古弘农，万里高飞雁与鸿。",
            "桂树一枝当白日，芸香三代继清风。",
            "仙舟尚惜乖双美，彩服何由得尽同。",
            "谁惮士龙多笑疾，美髭终类晋司空。"
        ],
        "title": "奉和太原公送前杨秀才戴兼招杨正字戎",
        "id": "1b25b3c0-1450-42e9-84b0-eb2fbac2bfd8"
    },
    {
        "author": "李商隐",
        "paragraphs": [
            "玉管葭灰细细吹，流莺上下燕参差。",
            "日西千遶池边树，忆把枯条撼雪时。"
        ],
        "title": "池边",
        "id": "62a65e3b-dc73-4c9f-86c1-6a34050f0039"
    },
    {
        "author": "李商隐",
        "paragraphs": [
            "宣室求贤访逐臣，贾生才调更无伦。",
            "可怜夜半虚前席，不问苍生问鬼神。"
        ],
        "tags": [
            "唐诗三百首",
            "隋・唐・五代",
            "托古讽今",
            "七言绝句",
            "怀才不遇"
        ],
        "title": "贾生",
        "id": "02456f60-6ab5-4de8-b9ed-f7519818f0ca"
    },
    {
        "author": "李商隐",
        "paragraphs": [
            "多少分曹掌秘文，洛阳花雪梦随君。",
            "定知何逊缘联句，每到城东忆范云。"
        ],
        "title": "送王十三校书分司",
        "id": "72ac253a-605a-455a-8ef1-4db76f263e69"
    },
    {
        "author": "李商隐",
        "paragraphs": [
            "帘外辛夷定已开，开时莫放艳阳回。",
            "年华若到经风雨，便是胡僧话劫灰。"
        ],
        "title": "寄恼韩同年二首 一",
        "id": "75c05119-28d2-4647-a58f-e2dda460d5de"
    },
    {
        "author": "李商隐",
        "paragraphs": [
            "龙山晴雪凤楼霞，洞里迷人有几家。",
            "我为伤春心自醉，不劳君劝石榴花。"
        ],
        "title": "寄恼韩同年二首 二",
        "id": "61659953-ea54-4c63-8b9d-4a19d05a8b30"
    },
    {
        "author": "李商隐",
        "paragraphs": [
            "从来系日乏长绳，水去云回恨不胜。",
            "欲就麻姑买沧海，一杯春露冷如冰。"
        ],
        "tags": [
            "抒情",
            "登高",
            "写景"
        ],
        "title": "谒山",
        "id": "f602b4b7-b7cf-4b67-a1a9-12282c8072ad"
    },
    {
        "author": "李商隐",
        "paragraphs": [
            "上帝钧天会众灵，昔人因梦到青冥。",
            "伶伦吹裂孤生竹，却为知音不得听。"
        ],
        "title": "钧天",
        "id": "4a49bc13-8939-4d2d-ac7e-f3fb0d24918a"
    },
    {
        "author": "李商隐",
        "paragraphs": [
            "祝融南去万重云，清啸无因更一闻。",
            "莫遣碧江通箭道，不教肠断忆同羣。"
        ],
        "title": "失猿",
        "id": "d0c9f158-8e05-4056-96f5-ca699b182651"
    },
    {
        "author": "李商隐",
        "paragraphs": [
            "花迳逶迤柳巷深，小阑亭舞啭春禽。",
            "相如解作长门赋，却用文君取酒金。"
        ],
        "title": "戏题友人壁",
        "id": "b4e4b854-a0a3-4b95-a45b-eb2c3b9c7742"
    },
    {
        "author": "李商隐",
        "paragraphs": [
            "素琴弦断酒缾空，倚坐欹眠日已中。",
            "谁向刘灵天幕内，更当陶令北窻风。"
        ],
        "title": "假日",
        "id": "4981ac5a-eb1d-4f53-92f2-b917c96e1cb1"
    },
    {
        "author": "李商隐",
        "paragraphs": [
            "姮娥捣药无时已，玉女投壶未肯休。",
            "何日桑田俱变了，不教伊水向东流。"
        ],
        "title": "寄远",
        "id": "4fc78fe8-b466-4452-9010-0ee4a336c0a7"
    },
    {
        "author": "李商隐",
        "paragraphs": [
            "毛延寿画欲通神，忍为黄金不顾人。",
            "马上琵琶行万里，汉宫长有隔生春。"
        ],
        "title": "王昭君",
        "id": "4ab77712-fd4f-49bb-9448-d3757930dba6"
    },
    {
        "author": "李商隐",
        "paragraphs": [
            "云台高议正纷纷，谁定当时荡寇勋。",
            "日暮灞陵原上猎，李将军是故将军。"
        ],
        "title": "旧将军",
        "id": "bc57ab42-df51-48ce-ae62-ed2d59fe0a23"
    },
    {
        "author": "李商隐",
        "paragraphs": [
            "十八年来堕世间，瑶池归梦碧桃闲。",
            "如何汉殿穿针夜，又向窻中觑阿环。"
        ],
        "title": "曼倩辞",
        "id": "ff3c01f2-a898-43e6-9753-c1aef10c9934"
    },
    {
        "author": "李商隐",
        "paragraphs": [
            "窻下寻书细，溪边坐石平。",
            "水风醒酒病，霜日曝衣轻。",
            "鸡黍随人设，蒲渔得地生。",
            "前贤无不谓，容易即遗名。"
        ],
        "title": "所居",
        "id": "cbc1659f-763b-4030-a6ab-a24103e457a7"
    },
    {
        "author": "李商隐",
        "paragraphs": [
            "高松出众木，伴我向天涯。",
            "客散初晴候，僧来不语时。",
            "有风传雅韵，无雪试幽姿。",
            "上药终相待，他年访伏龟。"
        ],
        "title": "高松",
        "id": "b22dca88-d21b-42ee-966a-d0cad2f1ce16"
    },
    {
        "author": "李商隐",
        "paragraphs": [
            "酒薄吹还醒，楼危望已穷。",
            "江皋当落日，帆席见归风。",
            "烟带龙潭白，霞分鸟道红。",
            "殷勤报秋意，只是有丹枫。"
        ],
        "tags": [
            "抒情",
            "秋天"
        ],
        "title": "访秋",
        "id": "6effad7a-4035-4848-b239-229c70901a62"
    },
    {
        "author": "李商隐",
        "paragraphs": [
            "桂水春犹早，昭川日正西。",
            "虎当官道鬬，猿上驿楼啼。",
            "绳烂金沙井，松干乳洞梯。",
            "乡音殊可骇，仍有醉如泥。"
        ],
        "title": "昭州",
        "id": "c97083d3-0fd7-4cb1-b5bb-cb6260ce07fe"
    },
    {
        "author": "李商隐",
        "paragraphs": [
            "路有论冤谪，言皆在中兴。",
            "空闻迁贾谊，不待相孙弘。",
            "江阔惟回首，天高但抚膺。",
            "去年相送地，春雪满黄陵。"
        ],
        "title": "哭刘司户蕡",
        "id": "e77a57ba-1bb8-48d5-b68c-34b51c175f6e"
    },
    {
        "author": "李商隐",
        "paragraphs": [
            "爱君茅屋下，向晚水溶溶。",
            "试墨书新竹，张琴和古松。",
            "坐来闻好鸟，归去度疎钟。",
            "明日还相见，桥南贳酒醲。"
        ],
        "title": "裴明府居止",
        "id": "b03916cf-f4b4-4144-9ba8-450f028795ae"
    },
    {
        "author": "李商隐",
        "paragraphs": [
            "昔去真无奈，今还岂自知。",
            "青辞木奴橘，紫见地仙芝。",
            "四海秋风阔，千嵓暮景迟。",
            "向来忧际会，犹有五湖期。"
        ],
        "title": "陆发荆南始至商洛",
        "id": "756653f2-048c-4463-805f-739b73681958"
    },
    {
        "author": "李商隐",
        "paragraphs": [
            "玄武开新苑，龙舟燕幸频。",
            "渚莲参法驾，沙鸟犯句陈。",
            "寿献金茎露，歌翻玉树尘。",
            "夜来江令醉，别诏宿临春。"
        ],
        "title": "陈後宫",
        "id": "ac3757d4-033b-4c69-baf8-8558055d42d4"
    },
    {
        "author": "李商隐",
        "paragraphs": [
            "春梦乱不记，春原登已重。",
            "青门弄烟柳，紫阁舞云松。",
            "拂砚轻冰散，开尊绿酎浓。",
            "无悰托诗遣，吟罢更无悰。"
        ],
        "tags": [
            "春天",
            "写景",
            "抒情"
        ],
        "title": "乐游原",
        "id": "83007a15-cc6d-4eb4-8758-0d1a2739ce77"
    },
    {
        "author": "李商隐",
        "paragraphs": [
            "池光忽隐墙，花气乱侵房。",
            "屏缘蝶留粉，窗油蜂印黄。",
            "官书推小吏，侍史从清郎。",
            "并马更吟去，寻思有底忙。"
        ],
        "title": "赠子直花下",
        "id": "3fef80d2-5d8a-4a3d-b39d-98e162b7a665"
    },
    {
        "author": "李商隐",
        "paragraphs": [
            "柳带谁能结，花房未肯开。",
            "空余双蝶舞，竟绝一人来。",
            "半展龙须席，轻斟玛瑙杯。",
            "年年春不定，虚信岁前梅。"
        ],
        "title": "小园独酌",
        "id": "8e443c36-3168-4728-bc0d-f80377f08b9e"
    },
    {
        "author": "李商隐",
        "paragraphs": [
            "固有楼堪依，能无酒可倾。",
            "岭云春沮洳，江月夜晴明。",
            "鱼乱书何托，猿哀梦易惊。",
            "旧居连上苑，时节正迁莺。"
        ],
        "title": "思归",
        "id": "c2c7a332-9a19-4939-a38a-d1f1ffdd9aac"
    },
    {
        "author": "李商隐",
        "paragraphs": [
            "幕府三年远，春秋一字襃。",
            "书论秦逐客，赋续楚离骚。",
            "地理南溟阔，天文北极高。",
            "酬恩抚身世，未觉胜鸿毛。"
        ],
        "title": "献寄旧府开封公",
        "id": "1eec5cf1-4b4d-4419-944e-5b33f272d56d"
    },
    {
        "author": "李商隐",
        "paragraphs": [
            "当风横去幰，临水卷空帷。",
            "北土秋千罢，南朝祓禊归。",
            "花情羞脉脉，柳意怅微微。",
            "莫叹佳期晚，佳期自古稀。"
        ],
        "title": "向晚",
        "id": "02ffd0e1-e85d-4100-b89f-7b077bfeb497"
    },
    {
        "author": "李商隐",
        "paragraphs": [
            "桥峻斑骓疾，川长白鸟高。",
            "烟轻惟润柳，风滥欲吹桃。",
            "徙倚三层阁，摩挲七宝刀。",
            "庾郎年最少，青草妬春袍。"
        ],
        "title": "春游",
        "id": "ae4aa20e-0532-4940-beee-163f08a0a8ad"
    },
    {
        "author": "李商隐",
        "paragraphs": [
            "出宿金尊掩，从公玉帐新。",
            "依依向余照，远远隔芳尘。",
            "细草翻惊雁，残花伴醉人。",
            "杨朱不用劝，只是更沾巾。"
        ],
        "title": "离席",
        "id": "5e8cbbf6-3284-48fd-a120-27024e74a442"
    },
    {
        "author": "李商隐",
        "paragraphs": [
            "短顾何由遂，迟光且莫惊。",
            "莺能歌子夜，蝶解舞宫城。",
            "柳讶眉双浅，桃猜粉太轻。",
            "年华有情状，吾岂怯平生。"
        ],
        "title": "俳谐",
        "id": "0a7f9be0-8e61-47a2-9078-e3f33966f797"
    },
    {
        "author": "李商隐",
        "paragraphs": [
            "萧洒傍回汀，依微过短亭。",
            "气凉先动竹，点细未开萍。",
            "稍促高高燕，微疎的的萤。",
            "故园烟草色，仍近五门青。"
        ],
        "title": "细雨",
        "id": "5262b973-36ff-4bae-979c-8e674b705893"
    },
    {
        "author": "李商隐",
        "paragraphs": [
            "六百商于路，崎岖古共闻。",
            "蜂房春欲暮，虎穽日初曛。",
            "路向泉间辨，人从树杪分。",
            "更谁开捷径，速拟上青云。"
        ],
        "title": "商于新开路",
        "id": "3ed4190b-f684-45d2-a1dd-6111536f27b6"
    },
    {
        "author": "李商隐",
        "paragraphs": [
            "结构何峰是，喧闲此地分。",
            "石梁高泻月，樵路细侵云。",
            "堰卧蛟螭室，希夷鸟兽羣。",
            "近知西岭上，玉管有时闻。"
        ],
        "title": "题郑大有隐居",
        "id": "ffc746f8-fc07-4cc8-a60f-a70d2d13cb3f"
    },
    {
        "author": "李商隐",
        "paragraphs": [
            "卜夜容衰鬓，开筵属异方。",
            "烛分歌扇泪，雨送酒船香。",
            "江海三年客，干坤百战场。",
            "谁能辞酩酊，淹卧剧清漳。"
        ],
        "title": "夜饮",
        "id": "fc6082d1-7aff-4ace-a1bb-602972a4eb03"
    },
    {
        "author": "李商隐",
        "paragraphs": [
            "万里风来地，清江北望楼。",
            "云通梁苑路，月带楚城秋。",
            "刺字从漫灭，归途尚阻修。",
            "前程更烟水，吾道岂淹留。"
        ],
        "title": "江上",
        "id": "39cee781-3835-415e-a59d-87eadbc8e5ca"
    },
    {
        "author": "李商隐",
        "paragraphs": [
            "客去波平槛，蝉休露满枝。",
            "永怀当此节，倚立自移时。",
            "北斗兼春远，南陵寓使迟。",
            "天涯占梦数，疑误有新知。"
        ],
        "tags": [
            "唐诗三百首",
            "愁思",
            "五言律诗"
        ],
        "title": "凉思",
        "id": "15c6cbc9-753a-4f09-86bf-4fe2d8bb1fee"
    },
    {
        "author": "李商隐",
        "paragraphs": [
            "旧镜鸾何处，衰桐凤不栖。",
            "金钱饶孔雀，锦段落山鸡。",
            "王子调清管，天人降紫泥。",
            "岂无云路分，相望不应迷。"
        ],
        "title": "鸶凤",
        "id": "96183765-aba5-4f09-b0e8-ffc9233246f4"
    },
    {
        "author": "李商隐",
        "paragraphs": [
            "绛纱弟子音尘绝，鸾镜佳人旧会稀。",
            "今日致身歌舞地，木棉花暖鹧鸪飞。"
        ],
        "title": "李卫公",
        "id": "68582fdd-45c9-42d9-b969-87b3c5ede889"
    },
    {
        "author": "李商隐",
        "paragraphs": [
            "谢家离别正凄凉，少傅临岐赌佩囊。",
            "却忆短亭回首处，夜来烟雨满池塘。"
        ],
        "title": "韦蟾",
        "id": "5e2a64e8-e5e6-4a54-873f-6b5bfe8f5a1d"
    },
    {
        "author": "李商隐",
        "paragraphs": [
            "陶令弃官後，仰眠书屋中。",
            "谁将五斗米，拟换北窗风。"
        ],
        "title": "自贶",
        "id": "18f90e38-6104-487f-bcc8-8356a1acd3d4"
    },
    {
        "author": "李商隐",
        "paragraphs": [
            "孤蝶小徘徊，翩翾粉翅开。",
            "并应伤皎洁，频近雪中来。"
        ],
        "title": "蝶",
        "id": "c038d184-4ba3-4b7c-a849-31d2c1b9030e"
    },
    {
        "author": "李商隐",
        "paragraphs": [
            "帘垂幕半卷，枕冷被仍香。",
            "如何为相忆，魂梦过潇湘。"
        ],
        "title": "夜意",
        "id": "00ec5d09-642e-419e-82d3-5a4b16c75cbf"
    },
    {
        "author": "李商隐",
        "paragraphs": [
            "绝徼南通栈，孤城北枕江。",
            "猿声连月槛，鸟影落天窗。",
            "海石分碁子，郫筒当酒缸。",
            "生归话辛苦，别夜对凝釭。"
        ],
        "title": "因书",
        "id": "b0f81bac-a6f7-4c5f-9c15-7277ce8e2cd7"
    },
    {
        "author": "李商隐",
        "paragraphs": [
            "忆奉莲花座，兼闻贝叶经。",
            "岩光分蜡屐，涧响入铜缾。",
            "日下徒推鹤，天涯正对萤。",
            "鱼山羡曹植，眷属有文星。"
        ],
        "title": "奉寄安国大师兼简子蒙",
        "id": "e71f2dc7-76b6-49e0-999c-d76dac5ba0aa"
    },
    {
        "author": "李商隐",
        "paragraphs": [
            "危亭题竹粉，曲沼嗅荷花。",
            "数日同携酒，平明不在家。",
            "寻幽殊未极，得句总堪夸。",
            "强下西楼去，西楼倚暮霞。"
        ],
        "title": "闲游",
        "id": "4e6afeba-b99d-42d0-b2a7-c1b8fe87adba"
    },
    {
        "author": "李商隐",
        "paragraphs": [
            "晚醉题诗赠物华，罢吟还醉忘归家。",
            "若无江氏五色笔，争奈河阳一县花。"
        ],
        "title": "县中恼饮席",
        "id": "2188f3d7-5dfb-45fd-8e71-1e97b1263cbd"
    },
    {
        "author": "李商隐",
        "paragraphs": [
            "旧着思玄赋，新编杂拟诗。",
            "江庭犹近别，山舍得幽期。",
            "嫩割周颙韭，肥烹鲍照葵。",
            "饱闻南烛酒，仍及拨醅时。"
        ],
        "title": "题李上謩壁",
        "id": "ed639115-f3ed-40fd-8a15-fdb08cd77934"
    },
    {
        "author": "李商隐",
        "paragraphs": [
            "沙岸竹森森，维艄听越禽。",
            "数家同老寿，一径自阴深。",
            "喜客尝留橘，应官说采金。",
            "倾壶真得地，爱日静霜砧。"
        ],
        "title": "江村题壁",
        "id": "f32f662b-4ce2-4481-a1b7-53cfbd41b2cf"
    },
    {
        "author": "李商隐",
        "paragraphs": [
            "桂林闻旧说，曾不异炎方。",
            "山响匡床语，花飘度腊香。",
            "几时逢雁足，着处断猿肠。",
            "独抚青青桂，临城忆雪霜。"
        ],
        "title": "即日",
        "id": "1aa19603-f858-4fa7-832a-75f76c24e192"
    },
    {
        "author": "李商隐",
        "paragraphs": [
            "沈宋裁辞矜变律，王杨落笔得良朋。",
            "当时自谓宗师妙，今日惟观对属能。"
        ],
        "title": "漫成五章 一",
        "id": "e6ae6da2-783a-4da3-9012-3cb96ff93fca"
    },
    {
        "author": "李商隐",
        "paragraphs": [
            "李杜操持事略齐，三才万象共端倪。",
            "集仙殿与金銮殿，可是苍蝇惑曙鸡。"
        ],
        "title": "漫成五章 二",
        "id": "ac7c473c-01d3-46fc-829c-fd79b864b0bc"
    },
    {
        "author": "李商隐",
        "paragraphs": [
            "生儿古有孙征虏，嫁女今无王右军。",
            "借问琴书终一世，何如旗盖仰三分。"
        ],
        "title": "漫成五章 三",
        "id": "735c36c7-50b7-4d55-b77f-54cf2bffd19a"
    },
    {
        "author": "李商隐",
        "paragraphs": [
            "代北偏师衔使节，关中裨将建行台。",
            "不妨常日饶轻薄，且喜临戎用草莱。"
        ],
        "title": "漫成五章 四",
        "id": "02ab34de-208b-42bd-8432-116a9fcc28a6"
    },
    {
        "author": "李商隐",
        "paragraphs": [
            "郭令素心非黩武，韩公本意在和戎。",
            "两都耆旧偏垂泪，临老中原见朔风。"
        ],
        "title": "漫成五章 五",
        "id": "ea82e0c2-3af3-48a9-a08a-2012a4772101"
    },
    {
        "author": "李商隐",
        "paragraphs": [
            "思牢弩箭磨青石，绣额蛮渠三虎力。",
            "寻潮背日伺泅鳞，贝阙夜移鲸失色。",
            "纤纤粉簳馨香饵，绿鸭回塘养龙水。",
            "含冰汉语远于天，何由回作金盘死。"
        ],
        "title": "射鱼曲",
        "id": "de91c17f-6db9-48c8-a6e3-db4e499803af"
    },
    {
        "author": "李商隐",
        "paragraphs": [
            "镀镮故锦縻轻拖，玉𥫽不动便门锁。",
            "水精眠梦是何人，栏药日高红髲𩭝。",
            "飞香上云春诉天，云梯十二门九关。",
            "轻身灭影何可望，粉蛾帖死屏风上。"
        ],
        "title": "日高",
        "id": "f3a696d8-ae23-42b2-ad56-0af657c1176e"
    },
    {
        "author": "李商隐",
        "paragraphs": [
            "云母滤宫月，夜夜白于水。",
            "赚得羊车来，低扇遮黄子。",
            "水精不觉冷，自刻鸳鸯翅。",
            "蚕缕茜香浓，正朝缠左臂。",
            "巴笺两三幅，满写承恩字。",
            "欲得识青天，昨夜苍龙是。"
        ],
        "title": "宫中曲",
        "id": "0839ea23-580d-43fd-bc24-ca9e752d0e8e"
    },
    {
        "author": "李商隐",
        "paragraphs": [
            "桂水寒于江，玉兔秋冷咽。",
            "海底觅仙人，香桃如瘦骨。",
            "紫鸾不肯舞，满翅蓬山雪。",
            "借得龙堂宽，晓出揲云髪。",
            "刘郎旧香炷，立见茂陵树。",
            "云孙帖帖卧秋烟，上元细字如蚕眠。"
        ],
        "title": "海上谣",
        "id": "5139878e-bd5a-4aa3-9333-00b1ce9f4cc4"
    },
    {
        "author": "李商隐",
        "paragraphs": [
            "一带不结心，两股方安髻。",
            "惭愧白茅人，月没教星替。"
        ],
        "title": "李夫人三首 一",
        "id": "ce8dd56f-f879-4962-8bc2-e8a8b5660174"
    },
    {
        "author": "李商隐",
        "paragraphs": [
            "剩结茱萸枝，多擘秋莲的。",
            "独自有波光，彩囊盛不得。"
        ],
        "title": "李夫人三首 二",
        "id": "74f9bb0d-5622-482c-b165-11fd6e89d3a0"
    },
    {
        "author": "李商隐",
        "paragraphs": [
            "蛮丝系条脱，妍眼和香屑。",
            "寿宫不惜铸南人，柔肠早被秋眸割。",
            "清澄有余幽素香，鳏鱼渴凤真珠房。",
            "不知瘦骨类冰井，更许夜帘通晓霜。",
            "土花漠漠云茫茫，黄河欲尽天苍苍。"
        ],
        "tags": [
            "黄河"
        ],
        "title": "李夫人三首 三",
        "id": "65344e34-9b98-44cb-9ad9-bb92010a52e2"
    },
    {
        "author": "李商隐",
        "paragraphs": [
            "秋港菱花干，玉盘明月蚀。",
            "血渗两枯心，情多去未得。",
            "徒经白门伴，不见丹山客。",
            "未待刻作人，愁多有魂魄。",
            "谁将玉盘与，不死翻相误。",
            "天更阔于江，孙枝觅郎主。",
            "昔妬邻宫槐，道类双眉敛。",
            "今日繁红樱，抛人占长簟。",
            "翠襦不禁绽，留泪啼天眼。",
            "寒灰劫尽问方知，石羊不去谁相绊。"
        ],
        "title": "景阳宫井双桐",
        "id": "d91d4049-4d11-4b38-891c-888b3aa592ce"
    },
    {
        "author": "李商隐",
        "paragraphs": [
            "桐槿日零落，雨余方寂寥。",
            "枕寒庄蝶去，窻冷胤萤销。",
            "取适琴将酒，忘名牧与樵。",
            "平生有游旧，一一在烟霄。"
        ],
        "title": "秋日晚思",
        "id": "be8991ff-00c0-47b6-b1d1-1bd0e61ad1a0"
    },
    {
        "author": "李商隐",
        "paragraphs": [
            "地胜遗尘事，身闲念岁华。",
            "晚晴风过竹，深夜月当花。",
            "石乱知泉咽，苔荒任迳斜。",
            "陶然恃琴酒，忘却在山家。"
        ],
        "title": "春宵自遣",
        "id": "40fe3139-61c4-4a96-8206-f879f613a694"
    },
    {
        "author": "李商隐",
        "paragraphs": [
            "宝婺摇珠佩，常娥照玉轮。",
            "灵归天上匹，巧遗世间人。",
            "花果香千户，笙竽滥四邻。",
            "明朝晒犊鼻，方信阮家贫。"
        ],
        "title": "七夕偶题",
        "id": "7b71e7a7-5444-4112-87d1-26510d74961d"
    },
    {
        "author": "李商隐",
        "paragraphs": [
            "愚公方住谷，仁者本依山。",
            "共誓林泉志，胡为尊俎间。",
            "华莲开菡萏，荆玉刻孱颜。",
            "爽气临周道，岚光入汉关。",
            "满壶徒蚁泛，高阁已苔斑。",
            "想就安车召，宁期负矢还。",
            "潘游全璧散，郭去半舟闲。",
            "定笑幽人迹，鸿轩不可攀。"
        ],
        "title": "灵仙阁晚眺寄郓州韦评事",
        "id": "e24c0447-4f15-4fff-9025-caca400fa139"
    },
    {
        "author": "李商隐",
        "paragraphs": [
            "羽翼摧残日，郊园寂寞时。",
            "晓鸡惊树雪，寒骛守冰池。",
            "急景忽云暮，颓年浸已衰。",
            "如何匡国分，不与夙心期。"
        ],
        "tags": [
            "爱国",
            "冬天",
            "写景"
        ],
        "title": "幽居冬暮",
        "id": "4350eb92-339b-49e8-b8a3-8a13b6cb4813"
    },
    {
        "author": "李商隐",
        "paragraphs": [
            "拱木临周道，荒庐积古苔。",
            "鱼因感姜出，鹤为吊陶来。",
            "两鬓蓬常乱，双眸血不开。",
            "圣朝敦尔类，非独路人哀。"
        ],
        "title": "过姚孝子庐偶书",
        "id": "1fcaa691-8161-4893-9958-ce4d224e6be3"
    },
    {
        "author": "李商隐",
        "paragraphs": [
            "皓月方离海，坚冰正满池。",
            "金波双激射，璧彩两参差。",
            "影占徘徊处，光含的皪时。",
            "高低连素色，上下接清规。",
            "顾兔飞难定，潜鱼跃未期。",
            "鹊惊俱欲遶，狐听始无疑。",
            "似镜将盈手，如霜恐透肌。",
            "独怜游翫意，达晓不知疲。"
        ],
        "title": "赋得月照冰池",
        "id": "702e1b2f-5792-4007-9be4-4d121e740061"
    },
    {
        "author": "李商隐",
        "paragraphs": [
            "手种悲陈事，心期玩物华。",
            "柳飞彭泽雪，桃散武陵霞。",
            "枳嫩栖鸾叶，桐香待凤花。",
            "绶藤萦弱蔓，袍草展新芽。",
            "学植功虽倍，成蹊迹尚赊。",
            "芳年谁共玩，终老邵平瓜。"
        ],
        "title": "永乐县所居一草一木无非自栽今春悉已芳茂因书即事一章",
        "id": "43f35b78-9101-4e37-9c51-0ab68d3fcf52"
    },
    {
        "author": "李商隐",
        "paragraphs": [
            "马卿聊应召，谢傅已登山。",
            "歌发百花外，乐调深竹间。",
            "鹢舟萦远岸，鱼钥启重关。",
            "莺蝶如相引，烟萝不暇攀。",
            "佳人启玉齿，上客颔朱颜。",
            "肯念沈痾士，俱期倒载还。"
        ],
        "title": "南潭上亭燕集以疾後至因而抒情",
        "id": "5ee868dd-0971-493e-8cbb-97d8e8e2b68d"
    },
    {
        "author": "李商隐",
        "paragraphs": [
            "驿途仍近节，旅宿倍思家。",
            "独夜三更月，空庭一树花。",
            "介山当驿秀，汾水遶关斜。",
            "自怯春寒苦，那堪禁火赊。"
        ],
        "title": "寒食行次冷泉驿",
        "id": "ed0a5d7c-e6f1-4ef7-847d-42367dd4ffe1"
    },
    {
        "author": "李商隐",
        "paragraphs": [
            "灵岳几千仞，老松逾百寻。",
            "攀崖仍蹑壁，噉叶复眠阴。",
            "海上呼三岛，斋中戏五禽。",
            "唯应逢阮籍，长啸作鸾音。"
        ],
        "tags": [
            "华山"
        ],
        "title": "寄华岳孙逸人",
        "id": "4b17e56c-b0f1-4293-a390-aa8ccdce82c3"
    },
    {
        "author": "李商隐",
        "paragraphs": [
            "绛台驿吏老风尘，耽酒成仙几十春。",
            "过客不劳询甲子，惟书亥字与时人。"
        ],
        "title": "戏题赠稷山驿吏王全",
        "id": "8520c586-9556-4c55-8a11-56d416380376"
    },
    {
        "author": "李商隐",
        "paragraphs": [
            "桂含爽气三秋首，蓂吐中旬二叶新。",
            "正是澄江如练处，玄晖应喜见诗人。"
        ],
        "title": "和韦潘前辈七月十二日夜泊池州城下先寄上李使君",
        "id": "8de6a9e6-0185-4bc4-8bc5-3c38a3b9def4"
    },
    {
        "author": "李商隐",
        "paragraphs": [
            "寻芳不觉醉流霞，倚树沈眠日已斜。",
            "客散酒醒深夜後，更持红烛赏残花。"
        ],
        "title": "花下醉",
        "id": "50295b5c-22d9-4c04-975c-7edddb177542"
    },
    {
        "author": "李商隐",
        "paragraphs": [
            "甘膏滴滴是精诚，昼夜如丝一尺盈。",
            "祗怪闾阎喧鼓吹，邑人同报束长生。"
        ],
        "title": "所居永乐县久旱县宰祈祷得雨因赋诗",
        "id": "fbc7d768-3364-466a-9db3-ccec07df57a1"
    },
    {
        "author": "李商隐",
        "paragraphs": [
            "月色灯光满帝都，香车宝辇隘通衢。",
            "身闲不睹中兴盛，羞逐乡人赛紫姑。"
        ],
        "tags": [
            "节日",
            "元宵节",
            "元宵"
        ],
        "title": "正月十五夜闻京有灯恨不得观",
        "id": "7af6841a-3381-426d-a811-4e1d133ba180"
    },
    {
        "author": "李商隐",
        "paragraphs": [
            "俱识孙公与谢公，二年歌哭处还同。",
            "已叨邹马声华末，更共刘卢族望通南省恩深宾馆在，东山事往妓楼空。",
            "不堪岁暮相逢地，我欲西征君又东。"
        ],
        "title": "赠赵协律晳",
        "id": "cbce96ac-c994-4521-b108-5e25b931320a"
    },
    {
        "author": "李商隐",
        "paragraphs": [
            "摇落伤年日，羁留念远心。",
            "水亭吟断续，月幌梦飞沈。",
            "古木含风久，疎萤怯露深。",
            "人闲始遥夜，地迥更清砧。",
            "结爱曾伤晚，端忧复至今。",
            "未谙沧海路，何处玉山岑？滩激黄牛暮，云屯白帝阴。",
            "遥知沾洒意，不减欲分襟。"
        ],
        "title": "摇落",
        "id": "3f9c820c-a58e-49f3-b2be-e614fc15850a"
    },
    {
        "author": "李商隐",
        "paragraphs": [
            "滞雨长安夜，残灯独客愁。",
            "故乡云水地，归梦不宜秋。"
        ],
        "tags": [
            "抒情",
            "思乡"
        ],
        "title": "滞雨",
        "id": "9386eae5-ef3b-4c42-8602-bee9a75a8018"
    },
    {
        "author": "李商隐",
        "paragraphs": [
            "小亭闲眠微醉消，山榴海栢枝相交。",
            "水文簟上琥珀枕，傍有堕钗双翠翘。"
        ],
        "title": "偶题二首 一",
        "id": "264265bc-10cc-4084-b6e7-e6d93ddfecbd"
    },
    {
        "author": "李商隐",
        "paragraphs": [
            "清月依微香露轻，曲房小院多逢迎。",
            "春丛定见饶栖鸟，饮罢莫持红烛行。"
        ],
        "title": "偶题二首 二",
        "id": "26560253-1755-422e-861b-0a1d456bf79a"
    },
    {
        "author": "李商隐",
        "paragraphs": [
            "过水穿楼触处明，藏人带树远含清。",
            "初生欲缺虚惆怅，未必圆时即有情。"
        ],
        "title": "月",
        "id": "00135042-ba1a-4926-9c73-f227f3a7793e"
    },
    {
        "author": "李商隐",
        "paragraphs": [
            "树遶池宽月影多，村砧坞笛隔风萝。",
            "西亭翠被余香薄，一夜将愁向败荷。"
        ],
        "title": "夜冷",
        "id": "76b3540f-48bf-4116-a9aa-73b368ac9521"
    },
    {
        "author": "李商隐",
        "paragraphs": [
            "密锁重关掩绿苔，廊深阁迥此徘徊。",
            "先知风起月含晕，尚自露寒花未开。",
            "蝙拂帘旌终展转，鼠翻牕网小惊猜。",
            "背灯独共余香语，不觉犹歌起夜来。"
        ],
        "title": "正月崇让宅",
        "id": "f8d3fa77-35a3-407f-9205-1d372b8c98ca"
    },
    {
        "author": "李商隐",
        "paragraphs": [
            "露寒风定不无情，临水当山又隔城。",
            "未必明时胜蜯蛤，一生长共月亏盈。"
        ],
        "title": "城外",
        "id": "7d0944b7-f3a5-415f-b728-4c275497cc98"
    },
    {
        "author": "李商隐",
        "paragraphs": [
            "延陵留表墓，岘首送沈碑。",
            "敢伐不加点，犹当无愧辞。",
            "百生终莫报，九死谅难追。",
            "待得生金後，川原亦几移。"
        ],
        "title": "撰彭阳公志文毕有感",
        "id": "c4914cff-9362-498b-9602-c802daf5c870"
    },
    {
        "author": "李商隐",
        "paragraphs": [
            "残阳西入崦，茅屋访孤僧。",
            "落叶人何在，寒云路几层。",
            "独敲初夜磬，闲倚一枝藤。",
            "世界微尘里，吾宁爱与憎。"
        ],
        "tags": [
            "唐诗三百首",
            "寻访",
            "五言律诗"
        ],
        "title": "北青萝",
        "id": "9380d4f6-e19d-4ff1-8309-07f4ede69f7c"
    },
    {
        "author": "李商隐",
        "paragraphs": [
            "别馆君孤枕，空庭我闭关。",
            "池光不受月，野气欲沈山。",
            "星汉秋方会，关河梦几还。",
            "危弦伤远道，明镜惜红颜。",
            "古木含风久，平芜尽日闲。",
            "心知两愁绝，不段若寻环。"
        ],
        "title": "戏赠张书记",
        "id": "8c43285a-df09-4b32-b5d7-9af713978aa6"
    },
    {
        "author": "李商隐",
        "paragraphs": [
            "丹灶三年火，苍崖万岁藤。",
            "樵归说逢虎，碁罢正留僧。",
            "星斗同秦分，人烟接汉陵。",
            "东流清渭苦，不尽照衰兴。"
        ],
        "title": "幽人",
        "id": "f88687ce-4a49-4ee7-a7e7-201caaa98247"
    },
    {
        "author": "李商隐",
        "paragraphs": [
            "日月淹秦甸，江湖动越吟。",
            "苍桐应露下，白阁自云深。",
            "皎皎非鸾扇，翘翘失凤簪。",
            "床空鄂君被，杵冷女媭砧。",
            "北思惊沙雁，南情属海禽。",
            "关山已摇落，天地共登临。"
        ],
        "title": "念远",
        "id": "c5f746e9-c478-46ee-9338-3b7cdb5ae376"
    },
    {
        "author": "李商隐",
        "paragraphs": [
            "绛帐恩如昨，乌衣事莫寻。",
            "诸生空会葬，旧掾已华簪。",
            "共入留宾驿，俱分市骏金。",
            "莫凭无鬼论，终负托孤心。"
        ],
        "title": "过故崔兖海宅与崔明秀才话旧因寄僚杜赵李三掾",
        "id": "3b8fc044-5100-49fd-86fb-9431f821777e"
    },
    {
        "author": "李商隐",
        "paragraphs": [
            "初随林霭动，稍共夜凉分。",
            "窗迥侵灯冷，庭虚近水闻。"
        ],
        "tags": [
            "写雨",
            "雨",
            "咏物",
            "咏物诗"
        ],
        "title": "微雨",
        "id": "23fd89cf-a133-42f4-80eb-d4997dc36bec"
    },
    {
        "author": "李商隐",
        "paragraphs": [
            "莲幕遥临黑水津，橐鞬无事但寻春。",
            "梁王司马非孙武，且免宫中斩美人。"
        ],
        "title": "南山赵行军新诗盛称游燕之洽因寄一絶",
        "id": "91b7a173-d330-4add-afc4-013c9d480ed9"
    },
    {
        "author": "李商隐",
        "paragraphs": [
            "望断平时翠辇过，空闻子夜鬼悲歌。",
            "金舆不返倾城色，玉殿犹分下苑波。",
            "死忆华亭闻唳鹤，老忧王室泣铜驼。",
            "天荒地变心难折，若比阳春意未多。"
        ],
        "tags": [
            "忧国忧民",
            "悲伤",
            "叙事",
            "政治"
        ],
        "title": "曲江",
        "id": "c60a62f9-bae4-45fe-b7f1-899b0acf8515"
    },
    {
        "author": "李商隐",
        "paragraphs": [
            "景阳宫井剩堪悲，不尽龙鸾誓死期。",
            "肠断吴王宫外水，浊泥犹得葬西施。"
        ],
        "title": "景阳井",
        "id": "b9e00bc2-52d6-49bd-91c2-6ef990f4e0b7"
    },
    {
        "author": "李商隐",
        "paragraphs": [
            "饮鸩非君命，兹身亦厚亡。",
            "江陵从种橘，交广合投香。",
            "不见千金子，空馀数仞墙。",
            "杀人须显戮，谁举汉三章。"
        ],
        "title": "故番禺侯以赃罪致不辜事觉母者他日过其门",
        "id": "bc9a793a-a116-4a9c-b0b9-8a4f38b7ae89"
    },
    {
        "author": "李商隐",
        "paragraphs": [
            "捧月三更断，藏星七夕明。",
            "纔闻飘迥路，旋见隔重城。",
            "潭暮随龙起，河秋压雁声。",
            "只应惟宋玉，知是楚神名。"
        ],
        "title": "咏云",
        "id": "63431f77-0404-4f65-8bf0-a193ece18c35"
    },
    {
        "author": "李商隐",
        "paragraphs": [
            "东府忧春尽，西溪许日曛。",
            "月澄新涨水，星见欲销云。",
            "柳好休伤别，松高莫出羣。",
            "军书虽倚马，犹未当能文。"
        ],
        "title": "夜出西溪",
        "id": "dea9f624-70b1-4bc6-b2d6-00c20bed2e79"
    },
    {
        "author": "李商隐",
        "paragraphs": [
            "长长汉殿眉，窄窄楚宫衣。",
            "镜好鸾空舞，帘疎燕误飞。",
            "君王不可问，昨夜约黄归。"
        ],
        "title": "效长吉",
        "id": "a0c8050c-4122-4c2a-a6a6-e66d096331a2"
    },
    {
        "author": "李商隐",
        "paragraphs": [
            "江南江北雪初消，漠漠轻黄惹嫩条。",
            "灞岸已攀行客手，楚宫先骋舞姬腰。",
            "清明带雨临官道，晚日含风拂野桥。",
            "如线如丝正牵恨，王孙归路一何遥。"
        ],
        "title": "柳",
        "id": "97baa2c2-02e7-4320-8ccc-9509c669d752"
    },
    {
        "author": "李商隐",
        "paragraphs": [
            "举家忻共报，秋雪堕前峰。",
            "岭外他年忆，于东此日逢。",
            "粒轻还自乱，花薄未成重。",
            "岂是惊离鬓，应来洗病容。"
        ],
        "title": "九月于东逢雪",
        "id": "98dadbcc-7409-42f1-b504-2b2775282f4c"
    },
    {
        "author": "李商隐",
        "paragraphs": [
            "本为留侯慕赤松，汉庭方识紫芝翁。",
            "萧何只解追韩信，岂得虚当第一功。"
        ],
        "title": "四皓庙",
        "id": "99969894-e7ad-4687-a9ee-c02c7c232a48"
    },
    {
        "author": "李商隐",
        "paragraphs": [
            "草堂归意背烟萝，黄绶垂腰不奈何。",
            "因汝华阳求药物，碧松根下茯苓多。"
        ],
        "title": "送阿龟归华",
        "id": "5acb0fbd-d02d-4370-97d3-17edc3d0258a"
    },
    {
        "author": "李商隐",
        "paragraphs": [
            "曾共山翁把酒时，霜天白菊绕阶墀。",
            "十年泉下无人问，九日樽前有所思。",
            "不学汉臣栽苜蓿，空教楚客咏江篱。",
            "郎君官贵施行马，东阁无因再得窥。"
        ],
        "title": "九日",
        "id": "f45be7b3-9455-4769-a066-3bb421d02a19"
    },
    {
        "author": "李商隐",
        "paragraphs": [
            "薄叶风才倚，枝轻雾不胜。",
            "开先如避客，色浅为依僧。",
            "粉壁正荡水，缃帏初卷灯。",
            "倾城惟待笑，要裂几多缯。"
        ],
        "title": "僧院牡丹",
        "id": "39ecc68c-d75d-4256-bc26-6ebb2e184bc5"
    },
    {
        "author": "李商隐",
        "paragraphs": [
            "杜牧司勋字牧之，清秋一首杜秋诗。",
            "前身应是梁江总，名总还曾字总持。",
            "心铁已从干镆利，鬓丝休叹雪霜垂。",
            "汉江远吊西江水，羊[祜]韦丹尽有碑。"
        ],
        "tags": [
            "长江"
        ],
        "title": "赠司勋杜十三员外",
        "id": "af2b6768-c929-4910-97f5-7472cc1217e1"
    },
    {
        "author": "李商隐",
        "paragraphs": [
            "花将人共笑，篱外露繁枝。",
            "宋玉临江宅，墙低不碍窥。"
        ],
        "title": "高花",
        "id": "751c67f2-a4a5-462e-877f-87d9e9e47578"
    },
    {
        "author": "李商隐",
        "paragraphs": [
            "无赖夭桃面，平明露井东。",
            "春风为开了，却拟笑春风。"
        ],
        "title": "嘲桃",
        "id": "5831e658-329d-4fd8-b624-c4af883a121f"
    },
    {
        "author": "李商隐",
        "paragraphs": [
            "万古商于地，凭君泣路岐。",
            "固难寻绮季，可得信张仪。",
            "雨气燕先觉，叶阴蝉遽知。",
            "望乡尤忌晚，山晚更参差。"
        ],
        "title": "送丰都李尉",
        "id": "18d87f3b-c668-427b-9e56-0e1022911d52"
    },
    {
        "author": "李商隐",
        "paragraphs": [
            "罢执霓旌上醮坛，慢妆娇树水晶盘。",
            "更深欲诉蛾眉敛，衣薄临醒玉艳寒。",
            "白足禅僧思败道，青袍御史拟休官。",
            "虽然同是将军客，不敢公然子细看。"
        ],
        "title": "天平公座中呈令狐令公时蔡京在坐京曾为僧徒故有第五句",
        "id": "7df747d5-e7b2-4651-ab44-f0f7db3534c1"
    },
    {
        "author": "李商隐",
        "paragraphs": [
            "征南幕下带长刀，梦笔深藏五色毫。",
            "逢着澄江不敢咏，镇西留与谢功曹。"
        ],
        "title": "江上忆严五广休",
        "id": "475063b5-bd8e-48a9-9ea2-d0226e53d7de"
    },
    {
        "author": "李商隐",
        "paragraphs": [
            "莫叹万重山，君还我未还。",
            "武关犹怅望，何况百牢关。"
        ],
        "title": "饯席重送从叔余之梓州",
        "id": "40d6818a-3178-4ec6-ba53-74234ea48421"
    },
    {
        "author": "李商隐",
        "paragraphs": [
            "路到层峰断，门依老树开。",
            "月从平楚转，泉自上方来。",
            "薤白罗朝馔，松黄暖夜杯。",
            "相留笑孙绰，空解赋天台。"
        ],
        "title": "访隐",
        "id": "4c35c7ff-bf5d-4dca-9e32-da58c5713909"
    },
    {
        "author": "李商隐",
        "paragraphs": [
            "薄宦仍多病，从知竟远游。",
            "谈谐叨客礼，休澣接冥搜。",
            "树好频移榻，云奇不下楼。",
            "岂关无景物，自是有乡愁。"
        ],
        "title": "寓兴",
        "id": "cd8f26bd-589f-462d-b1a4-e9f30f19dbcb"
    },
    {
        "author": "李商隐",
        "paragraphs": [
            "东南一望日中乌，欲遂羲和去得无。",
            "且向秦楼棠树下，每朝先觅照罗敷。"
        ],
        "title": "东南",
        "id": "1f484765-e036-4f66-b3e8-0e36f0fec4cb"
    },
    {
        "author": "李商隐",
        "paragraphs": [
            "旧隐无何别，归来始更悲。",
            "难寻白道士，不见惠禅师。",
            "草径虫鸣急，沙渠水下迟。",
            "却将波浪眼，清晓对红梨。"
        ],
        "title": "归来",
        "id": "15c66868-b96c-4213-a1ae-a3311faa0982"
    },
    {
        "author": "李商隐",
        "paragraphs": [
            "吴馆何时熨，秦台几夜熏。",
            "绡轻谁解卷，香异自先闻。",
            "月里谁无姊，云中亦有君。",
            "罇前见飘荡，愁极客襟分。"
        ],
        "title": "子直晋昌李花",
        "id": "a18a5269-8281-44f4-9fc6-b0f097b580aa"
    },
    {
        "author": "李商隐",
        "paragraphs": [
            "胜概殊江右，佳名逼渭川。",
            "虹收青嶂雨，鸟没夕阳天。",
            "客鬓行如此，沧波坐渺然。",
            "此中真得地，漂荡钓鱼船。"
        ],
        "title": "河清与赵氏昆季燕集得拟杜工部",
        "id": "2e1338b8-d89b-4f96-8346-0ce769e21d60"
    },
    {
        "author": "李商隐",
        "paragraphs": [
            "园桂悬心碧，池莲饫眼红。",
            "此生真远客，几别即衰翁。",
            "小幌风烟入，高窻雾雨通。",
            "新知他日好，锦瑟傍朱栊。"
        ],
        "title": "寓目",
        "id": "29fe9b6a-61b4-4cff-8e65-0ea9e1649922"
    },
    {
        "author": "李商隐",
        "paragraphs": [
            "紫府丹成化鹤羣，青松手植变龙文。",
            "壶中别有仙家日，岭上犹多隐士云。",
            "独坐遗芳成故事，褰帷旧貌似元君。",
            "自怜筑室灵山下，徒望朝岚与夕曛。"
        ],
        "title": "题道静院院在中条山故王颜中丞所置虢州刺史舍官居此今写真存焉",
        "id": "55e36123-9411-4b9b-b9e3-4bc20f6c5b38"
    },
    {
        "author": "李商隐",
        "paragraphs": [
            "夭桃花正发，秾李蘂方繁。",
            "应候非争艳，成蹊不在言。",
            "静中霞暗吐，香处雪潜翻。",
            "得意摇风态，含情泣露痕。",
            "芬芳光上苑，寂默委中园。",
            "赤白徒自许，幽芳谁与论。"
        ],
        "title": "赋得桃李无言",
        "id": "9521af5a-4b92-4e5f-af33-ba71807dbce2"
    },
    {
        "author": "李商隐",
        "paragraphs": [
            "庙列前峰迥，楼开四望穷。",
            "岭鼷岚色外，陂雁夕阳中。",
            "弱柳千条露，衰荷一面风。",
            "壶关有狂孽，速继老生功。"
        ],
        "title": "登霍山驿楼",
        "id": "404b5d91-26be-4868-b366-3c9562917770"
    },
    {
        "author": "李商隐",
        "paragraphs": [
            "仙郎倦去心，郑驿暂登临。",
            "水色潇湘阔，沙程朔漠深。",
            "鹢舟时往复，鸥鸟恣浮沈。",
            "更想逢归马，悠悠岳树阴。"
        ],
        "title": "寄和水部马郎中题兴德驿时昭义已平",
        "id": "0bcc8af5-e5cd-4dbd-9db4-bdfdb585826b"
    },
    {
        "author": "李商隐",
        "paragraphs": [
            "怜君孤秀植庭中，细叶轻阴满座风。",
            "桃李盛时虽寂寞，雪霜多後始青葱。",
            "一年几变枯荣事，百尺方资柱石功。",
            "为谢西园车马客，定悲摇落尽成空。"
        ],
        "tags": [
            "抒情",
            "咏物",
            "咏物诗"
        ],
        "title": "题小松",
        "id": "30c37368-602f-4ccf-9de5-36e827acaac0"
    },
    {
        "author": "李商隐",
        "paragraphs": [
            "将军大斾埽狂童，诏选名贤赞武功。",
            "暂逐虎牙临故绛，远含鸡舌过新丰。",
            "鱼游沸鼎知无日，鸟覆危巢岂待风。",
            "早勒勋庸燕石上，伫光纶綍汉廷中。"
        ],
        "title": "行次昭应县道上送户部李郎中充昭义攻讨",
        "id": "bc1fb1be-6613-49e7-b3ff-45b6c5cb6590"
    },
    {
        "author": "李商隐",
        "paragraphs": [
            "多病欣依有道邦，南塘宴起想秋江。",
            "卷帘飞燕还拂水，开户暗虫犹打窗。",
            "更阅前题已披卷，仍斟昨夜未开缸。",
            "谁人为报故交道，莫惜鲤雨时一双。"
        ],
        "title": "水斋",
        "id": "abf6916b-e466-4acb-a755-e2bfc3a3f6d7"
    },
    {
        "author": "李商隐",
        "paragraphs": [
            "万里谁能访十洲，新亭云构压中流。",
            "河鲛纵翫难为室，海蜃遥惊耻化楼。",
            "左右名山穷远目，东西大道锁轻舟。",
            "独留巧思传千古，长与蒲津作胜游。"
        ],
        "title": "奉同诸公题河中任中丞新创河亭四韵之作",
        "id": "bee77a97-c70a-4d90-bd7b-01f0f8cf9998"
    },
    {
        "author": "李商隐",
        "paragraphs": [
            "信陵亭馆接郊畿，幽象遥通晋水祠。",
            "日落高门喧燕雀，风飘大树撼熊罴。",
            "新蒲似笔思投日，芳草如茵忆吐时。",
            "山下祗今黄绢字，泪痕犹堕六州儿。"
        ],
        "title": "过故府中武威公交城旧庄感事",
        "id": "62cc5ffe-6f2f-43a8-9cf3-562c4607039d"
    },
    {
        "author": "李商隐",
        "paragraphs": [
            "荷莜衰翁似有情，相逢携手遶村行。",
            "烧畬晓映远山色，伐树暝传深谷声。",
            "鸥鸟忘机翻浃洽，交亲得路昧平生。",
            "抚躬道直诚感激，在野无贤心自惊。"
        ],
        "title": "赠田叟",
        "id": "27e9b15b-75ed-46c3-ada7-d4d10190785f"
    },
    {
        "author": "李商隐",
        "paragraphs": [
            "何年部落到阴陵，奕世勤王国史称。",
            "夜卷牙旗千帐雪，朝飞羽骑一河冰。",
            "蕃儿襁负来青冢，狄女壶浆出白登。",
            "日晚鸊鹈泉畔猎，路人遥识郅都鹰。"
        ],
        "tags": [
            "战争"
        ],
        "title": "赠别前蔚州契苾使君",
        "id": "dc6f6aa7-b244-45a3-9cb5-c4b9737c9bce"
    },
    {
        "author": "李商隐",
        "paragraphs": [
            "虎丘山下剑池边，长遣游人叹逝川。",
            "罥树断丝悲舞席，出云清梵想歌筵。",
            "柳眉空吐效颦叶，榆荚还飞买笑钱。",
            "一自香魂招不得，祗应江上独婵娟。"
        ],
        "title": "和人题真娘墓",
        "id": "416a1b26-baf9-499f-8838-34ce8d26691a"
    },
    {
        "author": "李商隐",
        "paragraphs": [
            "文王喻复今朝是，子晋吹笙此日同。",
            "舜格有苗旬太远，周称流火月难穷。",
            "镂金作胜传荆俗，翦彩为人起晋风。",
            "独想道衡诗思苦，离家恨得二年中。"
        ],
        "title": "人日即事",
        "id": "dc83756d-d6a8-4da7-9daf-4f1e91470ed7"
    },
    {
        "author": "李商隐",
        "paragraphs": [
            "世间荣落重逡巡，我独丘园坐四春。",
            "纵使有花兼有月，可堪无酒又无人。",
            "青袍似草年年定，白发如丝日日新。",
            "欲逐风波千万里，未知何路到龙津。"
        ],
        "tags": [
            "春天",
            "抒怀",
            "愁苦",
            "壮志未酬"
        ],
        "title": "春日寄怀",
        "id": "9e08df46-f0ea-4e85-b136-c0945ab28482"
    },
    {
        "author": "李商隐",
        "paragraphs": [
            "白社幽闲君暂居，青云器业我全疎。",
            "看封谏草归鸾掖，尚贲衡门待鹤书。",
            "莲耸碧峰关路近，荷翻翠扇水堂虚。",
            "自探典籍忘名利，欹枕时惊落蠹鱼。"
        ],
        "title": "和刘评事永乐闲居见寄",
        "id": "2540c7c4-de81-4032-8360-262fa6d72053"
    },
    {
        "author": "李商隐",
        "paragraphs": [
            "陶诗只采黄金宝，郢曲新传白雪英。",
            "素色不同篱下发，繁花疑自月中生。",
            "浮杯小摘开云母，带露全移缀水精。",
            "偏称含香五字客，从兹得地始芳荣。"
        ],
        "title": "和马郎中移白菊见示",
        "id": "1c1ac9e3-ae77-47b4-a501-ab9ca2eb84bc"
    },
    {
        "author": "李商隐",
        "paragraphs": [
            "鹏鱼何事遇屯同，云水升沈一会中。",
            "刘放未归鸡树老，邹阳新去兔园空。",
            "寂寥我对先生柳，赫奕君乘御史骢。",
            "若向南台见莺友，为传垂翅度春风。"
        ],
        "title": "喜闻太原同院崔侍御台拜兼寄在台三二同年之什",
        "id": "b04fcdbd-a33c-4a85-bb27-f14970010de5"
    },
    {
        "author": "李商隐",
        "paragraphs": [
            "朔雪自龙沙，呈祥势可嘉。",
            "有田皆种玉，无树不开花。",
            "班扇慵裁素，曹衣讵比麻。",
            "鹅归逸少宅，鹤满令威家。",
            "寂寞门扉掩，依稀履迹斜。",
            "人疑游面市，马似困盐车。",
            "洛水妃虚妬，姑山客漫夸。",
            "联辞虽许谢，和曲本惭巴。",
            "粉署闱全隔，霜台路正赊。",
            "此时倾贺酒，相望在京华。"
        ],
        "title": "喜雪",
        "id": "9ac26cbb-e57d-4df7-bd60-cf668ef47d4a"
    },
    {
        "author": "李商隐",
        "paragraphs": [
            "花房与蜜脾，蜂雄蛱蝶雌。",
            "同时不同类，那复更相思。"
        ],
        "title": "柳枝五首 一",
        "id": "17d156e0-7c71-4f1d-beb9-e6accf2ce7c0"
    },
    {
        "author": "李商隐",
        "paragraphs": [
            "本是丁香树，春条结始生。",
            "玉作弹碁局，中心亦不平。"
        ],
        "title": "柳枝五首 二",
        "id": "07022b01-e5ce-4d70-8cc3-d8e92cd40baf"
    },
    {
        "author": "李商隐",
        "paragraphs": [
            "嘉瓜引蔓长，碧玉冰寒浆。",
            "东陵虽五色，不忍值牙香。"
        ],
        "title": "柳枝五首 三",
        "id": "a48fb9c2-4bd6-4150-981d-245b904b758e"
    },
    {
        "author": "李商隐",
        "paragraphs": [
            "柳枝井上蟠，莲叶浦中干。",
            "锦鳞与绣羽，水陆有伤残。"
        ],
        "title": "柳枝五首 四",
        "id": "b6e06bcb-8091-46f4-8a36-548bb55b54e7"
    },
    {
        "author": "李商隐",
        "paragraphs": [
            "画屏绣步障，物物自成双。",
            "如何湖上望，只是见鸳鸯。"
        ],
        "title": "柳枝五首 五",
        "id": "79caf113-8524-4f43-b128-5aa3a8a165dd"
    },
    {
        "author": "李商隐",
        "paragraphs": [
            "风光冉冉东西陌，几日娇魂寻不得。",
            "蜜房羽客类芳心，冶叶倡条徧相识。",
            "暖蔼辉迟桃树西，高鬟立共桃鬟齐。",
            "雄龙雌凤杳何许，絮乱丝繁天亦迷。",
            "醉起微阳若初曙，映帘梦断闻残语。",
            "愁将铁网罥珊瑚，海阔天翻迷处所。",
            "衣带无情有宽窄，春烟自碧秋霜白。",
            "研丹擘石天不知，愿得天牢锁冤魄。",
            "夹罗委箧单绡起，香肌冷衬琤琤佩。",
            "今日东风自不胜，化作幽光入西海。"
        ],
        "title": "燕台四首 春",
        "id": "4a0df6ca-b050-4985-bfee-4bda09da6bc6"
    },
    {
        "author": "李商隐",
        "paragraphs": [
            "前阁雨帘愁不卷，後堂芳树阴阴见。",
            "石城景物类黄泉，夜半行郎空柘弹。",
            "绫扇唤风阊阖天，轻帷翠幕波渊旋。",
            "蜀魂寂寞有伴未，几夜瘴花开木棉。",
            "桂宫留影光难取，嫣熏兰破轻轻语。",
            "直教银汉堕怀中，未遣星妃镇来去。",
            "浊水清波何异源，济河水清黄河浑。",
            "安得簿雾起缃裙，手接云軿呼太君。"
        ],
        "tags": [
            "黄河"
        ],
        "title": "燕台四首 夏",
        "id": "b5c254cc-0149-4bb9-89cb-d9146893714d"
    },
    {
        "author": "李商隐",
        "paragraphs": [
            "月浪冲天天宇湿，凉蟾落尽疎星入。",
            "云屏不动掩孤嚬，西楼一夜风筝急。",
            "欲织相思花寄远，终日相思却相怨。",
            "但闻北斗声回环，不见长河水清浅。",
            "金鱼锁断红桂春，古时尘满鸳鸯茵。",
            "堪悲小苑作长道，玉树未怜亡国人。",
            "瑶琴愔愔藏楚弄，越罗冷薄金泥重。",
            "帘钩鹦鹉夜惊霜，唤起南云绕云梦。",
            "双珰丁丁联尺素，内记湘川相识处。",
            "歌唇一世衔雨看，可惜馨香手中故。"
        ],
        "title": "燕台四首 秋",
        "id": "31328cbe-0011-48e1-9f8f-892d2993df6b"
    },
    {
        "author": "李商隐",
        "paragraphs": [
            "天东日出天西下，雌凤孤飞女龙寡。",
            "青溪白石不相望，堂中远甚苍梧野。",
            "冻壁霜华交隐起，芳根中断香心死。",
            "浪乘画舸忆蟾蜍，月娥未必婵娟子。",
            "楚管蛮弦愁一概，空城舞罢腰支在。",
            "当时欢向掌中销，桃叶桃根双姊妹。",
            "破鬟矮堕凌朝寒，白玉燕钗黄金蝉。",
            "风车雨马不持去，蜡烛啼红怨天曙。"
        ],
        "title": "燕台四首 冬",
        "id": "491fe247-c00b-4f11-9e67-7db1c7d55b3c"
    },
    {
        "author": "李商隐",
        "paragraphs": [
            "鼍鼓沈沈虬水咽，秦丝不上蛮弦绝。",
            "常娥衣薄不禁寒，蟾蜍夜艳秋河月。",
            "碧城冷落空蒙烟，帘轻幕重金钩栏。",
            "灵香不下两皇子，孤星直上相风竿。",
            "八桂林边九芝草，短襟小鬓相逢道。",
            "入门暗数一千春，愿去闰年留月小。",
            "栀子交加香蓼繁，停辛伫苦留待君。"
        ],
        "title": "河内诗二首 一",
        "id": "8979051e-dbab-4191-b4eb-da134a09f691"
    },
    {
        "author": "李商隐",
        "paragraphs": [
            "阊门日下吴歌远，陂路绿菱香满满。",
            "後溪暗起鲤鱼风，船旗闪断芙蓉干。",
            "轻身奉君畏身轻，双桡两桨樽酒清。",
            "莫因风雨罢团扇，此曲断肠惟北声。",
            "低楼小径城南道，犹自金鞍对芳草。"
        ],
        "title": "河内诗二首 二",
        "id": "d828e0d8-f37b-4835-9bf3-daf2294e4b45"
    },
    {
        "author": "李商隐",
        "paragraphs": [
            "建国宜师古，兴邦属上庠。",
            "从来以儒戏，安得振朝纲。",
            "叔世何多难，兹基遂已亡。",
            "泣麟犹委吏，歌凤更佯狂。",
            "屋壁余无几，焚坑逮可伤。",
            "挟书秦二世，壤宅汉诸王。",
            "草草临盟誓，区区务富强。",
            "微茫金马署，狼籍鬬鸡场。",
            "尽欲心无窍，皆如面正墙。",
            "惊疑豹文鼠，贪窃虎皮羊。",
            "南渡宜终否，西迁冀小康。",
            "策非方正士，贡绝孝廉郎。",
            "海鸟悲钟鼓，狙公畏服裳。",
            "多岐空扰扰，幽室竟伥伥。",
            "凝邈为时范，虚空作士常。",
            "何由羞五霸，直自呰三皇。",
            "别派驱杨墨，他镳并老庄。",
            "诗书资破冢，法制困探囊。",
            "周礼仍存鲁，隋师果禅唐。",
            "鼎新麾一举，革故法三章。",
            "星宿森文雅，风雷起退藏。",
            "缧囚为学切，掌故受经忙。",
            "夫子时之彦，先生迹未荒。",
            "褐衣终不召，白首兴难忘。",
            "感激殊非圣，栖迟到异粻。",
            "片辞褒有德，一字贬无良。",
            "燕地尊邹衍，西河重卜商。",
            "式闾真道在，拥篲信谦光。",
            "获预青衿列，叨来绛帐旁。",
            "虽从各言志，还要大为防。",
            "勿谓孤寒弃，深忧讦直妨。",
            "叔孙谗易得，盗跖暴难当。",
            "雁下秦云黑，蝉休陇叶黄。",
            "莫踰巾屦念，容许後升堂。"
        ],
        "title": "赠送前刘五经映三十四韵",
        "id": "74ad36fa-903a-4312-8a17-3d090b5a29e0"
    },
    {
        "author": "李商隐",
        "paragraphs": [
            "遥作时多难，先令祸有源。",
            "初惊逐客议，旋骇党人冤。",
            "密侍荣方入，司刑望愈尊。",
            "皆因优诏用，实有谏书存。",
            "苦雾三辰没，穷阴四塞昏。",
            "虎威狐更假，隼击鸟踰喧。",
            "徒欲心存阙，终遭耳属垣。",
            "遗音和蜀魄，易箦对巴猿。",
            "有女悲初寡，无男泣过门。",
            "朝争屈原草，庙馁莫敖魂。",
            "迥阁伤神峻，长江极望翻。",
            "青云宁寄意，白骨始沾恩。",
            "早岁思东合，为邦属故园。",
            "登舟惭郭泰，解榻愧陈蕃。",
            "分以忘年契，情犹锡类敦。",
            "公先真帝子，我系本王孙。",
            "啸傲张高盖，从容接短辕。",
            "秋吟小山桂，春醉後堂萱。",
            "自叹离通籍，何尝忘呌阍。",
            "不成穿圹入，终拟上书论。",
            "多士还鱼贯，云谁正骏奔。",
            "暂能诛儵忽，长与问干坤。",
            "蚁漏三泉路，螀啼百草根。",
            "始知同泰讲，徼福是虚言。"
        ],
        "tags": [
            "长江"
        ],
        "title": "哭遂州萧侍郎二十四韵",
        "id": "6767b044-44d9-46ee-b87b-33bfcb381ba0"
    },
    {
        "author": "李商隐",
        "paragraphs": [
            "照席琼枝秀，当年紫绶荣。",
            "班资古直阁，勋伐旧西京。",
            "在昔王纲紊，因谁国步清。",
            "如无一战霸，安有大横庚。",
            "内竖依凭切，凶门责望轻。",
            "中台终恶直，上将更要盟。",
            "丹陛祥烟灭，皇闱杀气横。",
            "喧阗众狙怒，容易八蛮惊。",
            "梼杌宽之久，防风戮不行。",
            "素来矜异类，此去岂亲征。",
            "舍鲁真非策，居邠未有名。",
            "曾无力牧御，宁待雨师迎。",
            "火箭侵乘石，云桥逼禁营。",
            "何时绝刁斗，不夜见欃枪。",
            "屡亦闻投鼠，谁其敢射鲸。",
            "世情休念乱，物议笑轻生。",
            "大卤思龙跃，苍梧失象耕。",
            "灵衣沾愧汗，仪马困阴兵。",
            "别馆兰熏酷，深宫蜡焰明。",
            "黄山遮舞态，黑水断歌声。",
            "纵未移周鼎，何辞免赵坑。",
            "空拳转鬬地，数板不沈城。",
            "且欲凭神算，无因计力争。",
            "幽囚苏武节，弃市仲由缨。",
            "下殿言终验，增埤事早萌。",
            "蒸鸡殊减饍，屑曲异和羹。",
            "否极时还泰，屯余运果亨。",
            "流离几南渡，仓卒得西平。",
            "神鬼收昏黑，奸凶首满盈。",
            "官非督护贵，师以丈人贞。",
            "覆载还高下，寒暄急改更。",
            "马前烹莽卓，坛上揖韩彭。",
            "扈跸三才正，回军六合晴。",
            "此时惟短剑，仍世尽双旌。",
            "顾我由羣从，逢君叹老成。",
            "庆流归嫡长，贻厥在名卿。",
            "隼击须当要，鹏抟莫问程。",
            "趋朝排玉座，出位泣金茎。",
            "幸藉梁园赋，叨蒙许氏评。",
            "中郎推贵壻，定远重时英。",
            "政已标三尚，人今伫一鸣。",
            "长刀悬月魄，快马骇星精。",
            "披豁惭深眷，暌离动素诚。",
            "蕙留春晼晚，松待岁峥嵘。",
            "异县期回雁，登时已饭鲭。",
            "去程风刺刺，别夜漏丁丁。",
            "庾信生多感，杨朱死有情。",
            "弦危中妇瑟，甲冷想夫筝。",
            "会与秦楼凤，俱听汉苑莺。",
            "洛川迷曲沼，烟月两心倾。"
        ],
        "tags": [
            "黄山"
        ],
        "title": "送千牛李将军赴阙五十韵",
        "id": "c89d8196-a13b-4f0c-9f5f-71652c0061e1"
    },
    {
        "author": "李商隐",
        "paragraphs": [
            "年鬓日堪悲，衡茅益自嗤。",
            "攻文枯若木，处世钝如锤。",
            "敢忘垂堂戒，宁将暗室欺。",
            "悬头曾苦学，折臂反成医。",
            "仆御嫌夫懦，孩童笑叔痴。",
            "小男方嗜栗，幼女漫忧葵。",
            "遇炙谁先噉，逢韲即便吹。",
            "官衔同画饼，面貎乏凝脂。",
            "典籍将蠡测，文章若管窥。",
            "图形翻类狗，入梦肯非罴。",
            "自哂成书簏，终当呪酒巵。",
            "懒沾襟上血，羞镊镜中丝。",
            "槖钥言方喻，樗蒱齿讵知。",
            "事神徒惕虑，佞佛媿虚辞。",
            "曲艺垂麟角，浮名状虎皮。",
            "乘轩宁见宠，巢幕更逢危。",
            "礼俗拘嵇喜，侯王忻戴逵。",
            "途穷方结舌，静胜但搘颐。",
            "粝食空弹剑，亨衢讵置锥。",
            "栢台成口号，芸阁暂肩随。",
            "悔逐迁莺伴，谁观择虱时。",
            "瓮间眠太率，床下隐何卑。",
            "奋迹登弘阁，摧心对董帷。",
            "校雠如有暇，松竹一相思。"
        ],
        "title": "咏怀寄秘阁旧僚二十六韵",
        "id": "727fc701-c7b8-48b8-89be-7759dc365062"
    },
    {
        "author": "李商隐",
        "paragraphs": [
            "大道谅无外，会越自登真。",
            "丹元子何索，在己莫问邻。",
            "蒨璨玉琳华，翶翔九真君。",
            "戏掷万里火，聊召六甲旬。",
            "瑶简被灵诰，持符开七门。",
            "金铃摄羣魔，绛节何兟兟。",
            "吟弄东海若，笑倚扶桑春。",
            "三山诚迥视，九州扬一尘。",
            "我本玄元胄，禀华由上津。",
            "中迷鬼道乐，沈为下土民。",
            "托质属太阴，炼形复为人。",
            "誓将覆宫泽，安此真与神。",
            "龟山有慰荐，南真为弥纶。",
            "玉管会玄圃，火枣承天姻。",
            "科车遏故气，侍香传灵氛。",
            "飘飖被青霓，婀娜佩紫纹。",
            "林洞何其微，下仙不与羣。",
            "丹泥因未控，万劫犹逡巡。",
            "荆芜既以薙，舟壑永无湮。",
            "相期保妙命，腾景侍帝宸。"
        ],
        "title": "戊辰会静中出贻同志二十韵",
        "id": "d1dbe123-eb3a-4d48-ba55-0a14d193f33e"
    },
    {
        "author": "李商隐",
        "paragraphs": [
            "冰雾怨何穷，秦丝娇未已。",
            "寒空烟霞高，白日一万里。",
            "碧嶂愁不行，浓翠遥相倚。",
            "茜袖捧琼姿，皎日丹霞起。",
            "孤猿耿幽寂，西风吹白芷。",
            "回首苍梧深，女萝闭山鬼。",
            "荒郊白鳞断，别浦晴霞委。",
            "长彴压河心，白道连地尾。",
            "秦人昔富家，绿窗闻妙旨。",
            "鸿惊雁背飞，象床殊故里。",
            "因令五十丝，中道分宫征。",
            "斗粟配新声，娣侄徒纤指。",
            "风流大堤上，怅望白门里。",
            "蠹粉实雌弦，灯光冷如水。",
            "羌管促蛮柱，从醉吴宫耳。",
            "满内不埽眉，君王对西子。",
            "初花惨朝露，冷臂凄愁髓。",
            "一曲送连钱，远别长于死。",
            "玉砌衔红兰，妆窗结碧绮。",
            "九门十二关，清晨禁桃李。"
        ],
        "title": "和郑愚赠汝阳王孙家筝妓二十韵",
        "id": "af70c9da-8e36-44b4-aee0-4e73e87192e1"
    },
    {
        "author": "李商隐",
        "paragraphs": [
            "爱景人方乐，同云候稍愆。",
            "徒闻周雅什，愿赋朔风篇。",
            "欲俟千箱庆，须资六出妍。",
            "咏留飞絮後，歌唱落梅前。",
            "庭树思琼蕊，妆楼认粉绵。",
            "瑞邀盈尺日，丰待两岐年。",
            "预约延枚酒，虚乘访戴船。",
            "映书孤志业，披氅阻神仙。",
            "几向霜阶步，频将月幌褰。",
            "玉京应已足，白屋但颙然。"
        ],
        "title": "四年冬以退居蒲之永乐渴然有农夫望岁之志遂作忆雪又作残雪诗各一百言以寄情于游旧 忆雪",
        "id": "7fb0a5a6-b0c4-45eb-8d92-e8ea38463dd3"
    },
    {
        "author": "李商隐",
        "paragraphs": [
            "旭日开晴色，寒空失素尘。",
            "遶墙全剥粉，傍井渐消银。",
            "刻兽摧盐虎，为山倒玉人。",
            "珠还犹照魏，璧碎尚留秦。",
            "落日惊侵画，余光悞惜春。",
            "檐冰滴鹅管，屋瓦镂鱼鳞。",
            "岭霁岚光坼，松暄翠粒新。",
            "拥林愁拂尽，着砌恐行频。",
            "焦寝忻无患，梁园去有因。",
            "莫能知帝力，空此荷平均。"
        ],
        "title": "四年冬以退居蒲之永乐渴然有农夫望岁之志遂作忆雪又作残雪诗各一百言以寄情于游旧 残雪",
        "id": "879b7153-c37a-420f-82e7-9f863d1ce365"
    },
    {
        "author": "李商隐",
        "paragraphs": [
            "驱马遶河干，家山照露寒。",
            "依然五柳在，况值百花残。",
            "昔去惊投笔，今来分挂冠。",
            "不忧悬磬乏，乍喜覆盂安。",
            "甑破宁回顾，舟沈岂暇看。",
            "脱身离虎口，移疾就猪肝。",
            "鬓入新年白，颜无旧日丹。",
            "自悲秋获少，谁惧夏畦难。",
            "逸志忘鸿鹄，清香披蕙兰。",
            "还持一杯酒，坐想二公欢。"
        ],
        "title": "大卤平後移家到永乐县居书怀十韵寄刘韦二前辈二公尝于此县寄居",
        "id": "eb89bf00-4f43-4dfa-96a3-899b19931b80"
    },
    {
        "author": "李商隐",
        "paragraphs": [
            "黄河摇溶天上来，玉楼影近中天台。",
            "龙头泻酒客寿杯，主人浅笶红玫瑰。",
            "梓泽东来七十里，长沟复堑埋云子。",
            "可惜秋眸一脔光，汉陵走马黄尘起。",
            "南浦老鱼腥古涎，真珠密字芙蓉篇。",
            "湘中寄到梦不到，衰容自去抛凉天。",
            "忆得蛟丝裁小卓，蛱蝶飞回木绵薄。",
            "绿繍笙囊不见人，一口红霞夜深嚼。",
            "幽兰泣露新香死，画图浅缥松溪水。",
            "楚丝微觉竹枝高，半曲新辞写绵纸。",
            "巴西夜市红守宫，後房点臂斑斑红。",
            "堤南渴雁自飞久，芦花一夜吹西风。",
            "晓帘串断蜻蜓翼，罗屏但有空青色。",
            "玉湾不钓三千年，莲房暗被蛟龙惜。",
            "湿银注镜井口平，鸾钗映月寒铮铮。",
            "不知桂树在何处，仙人不下双金茎。",
            "百尺相风插重屋，侧近嫣红伴柔绿。",
            "百劳不识对月郎，湘竹千条为一束。"
        ],
        "tags": [
            "黄河"
        ],
        "title": "河阳诗",
        "id": "dda04956-3b08-44a5-af05-d4b170ce445f"
    },
    {
        "author": "李商隐",
        "paragraphs": [
            "下客依莲幕，明公念竹林。",
            "纵然膺使命，何以奉徽音。",
            "投刺虽伤晚，酬恩岂在今。",
            "迎来新琐闼，从到碧瑶岑。",
            "水势初知海，天文始识参。",
            "固惭非贾谊，惟恐後陈琳。",
            "前席惊虚辱，华樽许细斟。",
            "尚怜秦痔苦，不遣楚醪沈。",
            "既载从戎笔，仍披选胜襟。",
            "泷通伏波柱，帘对有虞琴。",
            "宅与严城接，门藏别岫深。",
            "阁凉松冉冉，堂静桂森森。",
            "社内容周续，乡中保展禽。",
            "白衣居士访，乌帽逸人寻。",
            "佞佛将成传，耽书或类淫。",
            "长怀五羖赎，终着九州箴。",
            "良讯封鸳绮，余光借玳簪。",
            "张衡愁浩浩，沈约瘦愔愔。",
            "芦白疑粘鬓，枫丹欲照心。",
            "归期无雁报，旅抱有猿侵。",
            "短日安能驻，低云只有阴。",
            "乱鸦冲晒网，寒女簇遥砧。",
            "东道违宁久，西园望不禁。",
            "江生魂黯黯，泉客泪涔涔。",
            "逸翰应藏法，高辞肯浪吟。",
            "数须传庾翼，莫独与卢谌。",
            "假寐凭书簏，哀吟叩剑镡。",
            "未尝贪偃息，那复议登临。",
            "彼美回清镜，其谁受曲针。",
            "人皆向燕路，无乃费黄金。"
        ],
        "title": "自桂林奉使江陵途中感怀寄献尚书",
        "id": "8511f2ce-c150-4948-ad49-ad6e8ac118ff"
    },
    {
        "author": "李商隐",
        "paragraphs": [
            "大镇初更帅，嘉宾素见邀。",
            "使车无远近，归路更烟霄。",
            "稳放骅骝步，高安翡翠巢。",
            "御风知有在，去国肯无聊。",
            "早忝诸孙末，俱从小隐招。",
            "心悬紫云阁，梦断赤城标。",
            "素女悲清瑟，秦娥弄玉箫。",
            "山连玄圃近，水接绛河遥。",
            "岂意闻周铎，翻然慕舜韶。",
            "皆辞乔木去，远逐断蓬飘。",
            "薄俗谁其激，斯民已甚恌。",
            "鸾皇期一举，燕雀不相饶。",
            "敢共颓波远，因之内火烧。",
            "是非过别梦，时节惨惊飙。",
            "未至谁能赋，中干欲病痟。",
            "屡曾纡锦繍，勉欲报琼瑶。",
            "我恐霜侵鬓，君先绶挂腰。",
            "甘心与陈阮，挥手谢松乔。",
            "锦里差邻接，云台闭寂寥。",
            "一川虚月魄，万崦自芝苗。",
            "瘴雨泷间急，离魂峡外销。",
            "非关无烛夜，其奈落花朝。",
            "几处逢鸣佩，何筵不翠翘。",
            "蛮童骑象舞，江市卖鲛绡。",
            "南诏知非敌，西山亦屡骄。",
            "勿贪佳丽地，不为圣明朝。",
            "少减东城饮，时看北斗杓。",
            "莫因乖别久，遂逐岁寒凋。",
            "盛幕开高宴，将军问故僚。",
            "为言公玉季，早日弃渔樵。"
        ],
        "title": "送从翁从东川弘农尚书幕",
        "id": "3d0605f6-b831-4ddf-a00e-18a0f7380ddd"
    },
    {
        "author": "李商隐",
        "paragraphs": [
            "万草已凉露，开图披古松。",
            "青山徧沧海，此树生何峰。",
            "孤根邈无倚，直立撑鸿蒙。",
            "端如君子身，挺若壮士胸。",
            "樛枝势夭矫，忽欲蟠拏空。",
            "又如惊螭走，默与奔云逢。",
            "孙枝擢细叶，旖旎狐裘茸。",
            "邹颠蓐髪软，丽姬眉黛浓。",
            "视久眩目睛，倏忽变辉容。",
            "竦削正稠直，婀娜旋敷峰。",
            "又如洞房冷，翠被张穹笼。",
            "亦若暨罗女，平旦妆颜容。",
            "细疑袭气母，猛若争神功。",
            "燕雀固寂寂，雾露常冲冲。",
            "香兰媿伤暮，碧竹惭空中。",
            "可集呈瑞凤，堪藏行雨龙。",
            "淮山桂偃蹇，蜀郡桑重童。",
            "枝条亮眇脆，灵气何由同。",
            "昔闻咸阳帝，近说稽山侬。",
            "或着仙人号，或以大夫封。",
            "终南与清都，烟雨遥相通。",
            "安知夜夜意，不起西南风。",
            "美人昔清兴，重之犹月钟。",
            "宝笥十八九，香缇千万重。",
            "一旦鬼瞰室，稠叠张羉罿。",
            "赤羽中要害，是非皆怱怱。",
            "生如碧海月，死践霜郊蓬。",
            "平生握中玩，散失随奴童。",
            "我闻照妖镜，及与神剑锋。",
            "寓身会有地，不为凡物蒙。",
            "伊人秉蕬图，顾眄择所从。",
            "而我何为者，开颜捧灵踪。",
            "报以漆鸣琴，悬之真珠栊。",
            "是时方暑夏，座内若严冬。",
            "忆昔谢四骑，学仙玉阳东。",
            "千株尽若此，路入琼瑶宫。",
            "口咏玄云歌，手把金芙蓉。",
            "浓蔼深霓袖，色映琅玕中。",
            "悲哉堕世网，去之若遗弓。",
            "形魄天坛上，海日高曈曈。",
            "终骑紫鸾归，持寄扶桑翁。"
        ],
        "title": "李肱所遗画松诗书两纸得四十韵",
        "id": "733f6c2e-04a1-4935-9054-01ae4e03220c"
    },
    {
        "author": "李商隐",
        "paragraphs": [
            "君家在河北，我家在山西。",
            "百岁本无业，阴阴仙李枝。",
            "尚书文与武，战罢幕府开。",
            "君从渭南至，我自仙游来。",
            "平昔苦南北，动成云雨乖。",
            "逮今两携手，对若床下鞵。",
            "夜归碣石馆，朝上黄金台。",
            "我有苦寒调，君抱阳春才。",
            "年颜各少壮，髪绿齿尚齐。",
            "我虽不能饮，君时醉如泥。",
            "政静筹画简，退食多相携。",
            "埽掠走马路，整顿射雉翳。",
            "春风二三月，柳密莺正啼。",
            "清河在门外，上与浮云齐。",
            "欹冠调玉琴，弹作松风哀。",
            "又弹明君怨，一去怨不回。",
            "感激坐者泣，起视雁行低。",
            "翻忧龙山雪，却杂胡沙飞。",
            "仲容铜琵琶，项直声凄凄。",
            "上贴金捍拨，画为承露鸡。",
            "君时卧掁触，劝客白玉杯。",
            "苦云年光疾，不饮将安归。",
            "我赏此言是，因循未能谐。",
            "君言中圣人，坐卧莫我违。",
            "楡荚乱不整，杨花飞相随。",
            "上有白日照，下有东风吹。",
            "青楼有美人，颜色如玫瑰。",
            "歌声入青云，所痛无良媒。",
            "少年苦不久，顾慕良难哉。",
            "徒令真珠肶，裛入珊瑚腮。",
            "君今且少安，听我苦吟诗。",
            "古诗何人作，老大从伤悲。"
        ],
        "title": "戏题枢言草阁三十二韵",
        "id": "b52c24db-89d8-423c-aa49-b665a8b41141"
    },
    {
        "author": "李商隐",
        "paragraphs": [
            "沛国东风吹大泽，蒲青柳碧春一色。",
            "我来不见隆准人，沥酒空余庙中客。",
            "征东同舍鸳与鸾，酒酣劝我悬征鞍。",
            "蓝山宝肆不可入，玉中仍是青琅玕。",
            "武威将军使中侠，少年箭道惊杨叶。",
            "战功高後数文章，怜我秋斋梦蝴蝶。",
            "诘旦九门传奏章，高车大马来煌煌。",
            "路逢邹枚不暇揖，腊月大雪过大梁。",
            "忆昔公为会昌宰，我时入谒虚怀待。",
            "众中赏我赋高唐，回看屈宋由年辈。",
            "公事武皇为铁冠，历厅请我相所难。",
            "我时顦顇在书阁，卧枕芸香春夜阑。",
            "明年赴辟下昭桂，东郊恸哭辞兄弟。",
            "韩公堆上跋马时，回望秦川树如荠。",
            "依稀南指阳台云，鲤鱼食钩猿失羣。",
            "湘妃庙下已春尽，虞帝城前初日曛。",
            "谢游桥上澄江馆，下望山城如一弹。",
            "鹧鸪声苦晓惊眠，朱槿花娇晚相伴。",
            "顷之失职辞南风，破帆坏桨荆江中。",
            "斩蛟断璧不无意，平生自许非忩忩。",
            "归来寂寞灵台下，着破蓝衫出无马。",
            "天官补吏府中趋，玉骨瘦来无一把。",
            "手封狴牢屯制囚，直厅印锁黄昏愁。",
            "平明赤帖使修表，上贺嫖姚收贼州。",
            "旧山万仞青霞外，望见扶桑出东海。",
            "爱君忧国去未能，白道青松了然在。",
            "此时闻有燕昭台，挺身东望心眼开。",
            "且吟王粲从军乐，不赋渊明归去来。",
            "彭门十万皆雄勇，首戴公恩若山重。",
            "廷评日下握灵蛇，书记眠时吞彩凤。",
            "之子夫君郑与裴，何甥谢舅当世才。",
            "青袍白简风流极，碧沼红莲倾倒开。",
            "我生麤疎不足数，梁父哀吟鸲鹆舞。",
            "横行阔视倚公怜，狂来笔力如牛弩。",
            "借酒祝公千万年，吾徒礼分常周旋。",
            "收旗卧鼓相天子，相门出相光青史。"
        ],
        "title": "偶成转韵七十二句赠四同舍",
        "id": "a153607f-10f7-41ab-ba80-88ed17e9d728"
    },
    {
        "author": "李商隐",
        "paragraphs": [
            "帝作黄金阙，仙开白玉京。",
            "有人扶太极，惟岳降元精。",
            "耿贾官勋大，荀陈地望清。",
            "旗常悬祖德，甲令着嘉声。",
            "经出宣尼壁，书留晏子楹。",
            "武乡传陈法，践土主文盟。",
            "自昔流王泽，由来仗国桢。",
            "九河分合沓，一柱忽峥嵘。",
            "得主劳三顾，惊人肯再鸣。",
            "碧虚天共转，黄道日同行。",
            "後饮曹参酒，先和傅说羹。",
            "即时贤路辟，此夜泰阶平。",
            "愿保无疆福，将图不朽名。",
            "率身期济世，叩额虑兴兵。",
            "感念殽尸露，咨嗟赵卒坑。",
            "傥令安隐忍，何以赞贞明。",
            "恶草虽当路，寒松实挺生。",
            "人言真可畏，公意本无争。",
            "故事留台阁，前驱且斾旌。",
            "芙蓉王俭府，杨柳亚夫营。",
            "清啸频疎俗，高谈屡析酲。",
            "过庭多令子，乞墅有名甥。",
            "南诏应闻命，西山莫敢惊。",
            "寄辞收的博，端坐扫欃枪。",
            "雅宴初无倦，长歌底有情。",
            "槛危春水暖，楼迥雪峰晴。",
            "移席牵缃蔓，回桡扑绛英。",
            "谁知杜武库，只见谢宣城。",
            "有客趋高义，于今滞下卿。",
            "登门惭後至，置驿恐虚迎。",
            "自是依刘表，安能比老彭。",
            "雕龙心己切，画虎意何成。",
            "岂有曾黔突，徒劳不倚衡。",
            "乘时乖巧宦，占象合艰贞。",
            "废忘淹中学，迟回谷口耕。",
            "悼伤潘岳重，树立马迁轻。",
            "陇鸟悲丹觜，湘兰怨紫茎。",
            "归期过旧岁，旅梦遶残更。",
            "弱植叨华族，衰门倚外兄。",
            "欲陈劳者曲，未唱泪先横。"
        ],
        "title": "五言述德抒情诗一首四十韵献上杜七兄仆射相公",
        "id": "ceb373e9-4d4e-48f0-8dac-43a20d12466e"
    },
    {
        "author": "李商隐",
        "paragraphs": [
            "家擅无双誉，朝居第一功。",
            "四时当首夏，八节应条风。",
            "涤濯临清济，巉岩倚碧嵩。",
            "鲍壶冰皎洁，王佩玉丁东。",
            "处剧张京兆，通经戴侍中。",
            "将星临迥夜，卿月丽层穹。",
            "下令销秦盗，高谈破宋聋。",
            "含霜太山竹，拂雾峄阳桐。",
            "乐道干知退，当官蹇匪躬。",
            "服箱青海马，入兆渭川熊。",
            "固是符真宰，徒劳让化工。",
            "凤池春潋艳，鸡树晓曈昽。",
            "愿守三章约，还期九译通。",
            "熏琴调大舜，宝瑟和神农。",
            "慷慨资元老，周旋值狡童。",
            "仲尼羞问阵，魏绛喜和戎。",
            "欵欵将除蠧，孜孜欲达聪。",
            "所求因渭浊，安肯与雷同。",
            "物议将调鼎，君恩忽赐弓。",
            "开吴相上下，全蜀占西东。",
            "锐卒鱼悬饵，豪胥鸟在笼。",
            "疲民呼杜母，邻国仰羊公。",
            "置驿推东道，安禅合北宗。",
            "嘉宾增重价，上士悟真空。",
            "扇举遮王导，樽开见孔融。",
            "烟飞愁舞罢，尘定惜歌终。",
            "岸柳兼池绿，园花映烛红。",
            "未曾周顗醉，转觉季之恭。",
            "系滞喧人望，便蕃属圣衷。",
            "天书何日降，庭燎几时烘。",
            "早岁乖投刺，今晨幸发蒙。",
            "远途哀跛鳖，薄艺奖雕虫。",
            "故事曾尊隗，前修有荐雄。",
            "终须烦刻画，聊拟更磨礲。",
            "蛮岭晴留雪，巴江晚带枫。",
            "营巢怜越燕，裂帛待燕鸿。",
            "自苦诚先檗，长飘不後蓬。",
            "容华虽少健，思绪即悲翁。",
            "感激淮山馆，优游碣石宫。",
            "待公三入相，丕祚始无穷。"
        ],
        "title": "今月二日不自量度辄以诗一首四十韵干渎尊严伏蒙仁恩俯赐披览奖踰其实情溢于辞顾惟疎芜曷用酬戴辄复五言四十韵诗献上亦诗人咏叹不足之义也",
        "id": "90bb2eb8-0a59-43e9-9d1c-b29f382d3aaf"
    },
    {
        "author": "李商隐",
        "paragraphs": [
            "衮师我骄儿，美秀乃无匹。",
            "文葆未周晬，固已知六七。",
            "四岁知名姓，眼不视棃栗。",
            "交朋颇窥观，谓是丹穴物。",
            "前朝尚器貌，流品方第一。",
            "不然神仙姿，不尔燕鹤骨。",
            "安得此相谓，欲慰衰朽质。",
            "青春妍和月，朋戏浑甥侄。",
            "绕堂复穿林，沸若金鼎溢。",
            "门有长者来，造次请先出。",
            "客前问所须，含意下吐实。",
            "归来学客面，䦱败秉爷笏。",
            "或嚯张飞胡，或笑邓艾吃。",
            "豪鹰毛崱屴，猛马气佶傈。",
            "截得青篔筜，骑走恣唐突。",
            "忽复学参军，按声唤苍鹘。",
            "又复纱灯旁，稽首礼夜佛。",
            "仰鞭罥蛛网，俯首饮花蜜。",
            "欲争蛱蝶轻，未谢柳絮疾。",
            "阶前逢阿姊，六甲颇输失。",
            "凝走弄香奁，拔脱金屈[戌]。",
            "抱持多反侧，威怒不可律。",
            "曲躬牵牕网，衉唾拭琴漆。",
            "有时看临书，挺立不动膝。",
            "古锦请裁衣，玉轴亦欲乞。",
            "请爷书春胜，春胜宜春日。",
            "芭蕉斜卷笺，辛夷低过笔。",
            "爷昔好读书，恳苦自着述。",
            "顦顇欲四十，无肉畏蚤虱。",
            "儿慎勿学爷，读书求甲乙。",
            "穰苴司马法，张良黄石术。",
            "便为帝王师，不假更纤悉。",
            "况今西与北，羌戎正狂悖。",
            "诛赦两未成，将养如痼疾。",
            "儿当速成大，探雏入虎穴。",
            "当为万户侯，勿守一经帙。"
        ],
        "title": "骄儿诗",
        "id": "1e21d335-a523-4b60-b2d4-6d198f86c88d"
    },
    {
        "author": "李商隐",
        "paragraphs": [
            "蛇年建午月，我自梁还秦。",
            "南下大散关，北济渭之滨。",
            "草木半舒坼，不类冰雪晨。",
            "又若夏苦热，燋卷无芳津。",
            "高田长檞枥，下田长荆榛。",
            "农具弃道旁，饥牛死空墩。",
            "依依过村落，十室无一存。",
            "存者皆面啼，无衣可迎宾。",
            "始若畏人问，及门还具陈。",
            "右辅田畴薄，斯民常苦贫。",
            "伊昔称乐土，所赖牧伯仁。",
            "官清若冰玉，吏善如六亲。",
            "生儿不远征，生女事四邻。",
            "浊酒盈瓦缶，烂谷堆荆囷。",
            "健儿庇旁妇，衰翁舐童孙。",
            "况自贞观後，命官多儒臣。",
            "例以贤牧伯，征人司陶钧。",
            "降及开元中，奸邪挠经纶。",
            "晋公忌此事，多録边将勋。",
            "因令猛毅辈，杂牧升平民。",
            "中原遂多故，除授非至尊。",
            "或出幸臣辈，或由帝戚恩。",
            "中原困屠解，奴隶厌肥豚。",
            "皇子弃不乳，椒房抱羌浑。",
            "重赐竭中国，强兵临北边。",
            "控弦二十万，长臂皆如猿。",
            "皇都三千里，来往同雕鸢。",
            "五里一换马，十里一开筵。",
            "指顾动白日，暖热回苍旻。",
            "公卿辱嘲叱，唾弃如粪丸。",
            "大朝会万方，天子正临轩。",
            "彩旗转初旭，玉座当祥烟。",
            "金障既特设，珠帘亦高褰。",
            "捋须蹇不顾，坐在御榻前。",
            "忤者死艰屦，附之升顶颠。",
            "华侈矜递衒，豪俊相并吞。",
            "因失生惠养，渐见征求频。",
            "奚寇西北来，挥霍如天翻。",
            "是时正忘战，重兵多在边。",
            "列城遶长河，平明插旗旛。",
            "但闻虏骑入，不见汉兵屯。",
            "大妇抱儿哭，小妇攀车轓。",
            "生小太平年，不识夜闭门。",
            "少壮尽点行，疲老守空村。",
            "生分作死誓，挥泪连秋云。",
            "廷臣例麞怯，诸将如羸奔。",
            "为贼扫上阳，捉人送潼关。",
            "玉辇望南斗，未知何日旋。",
            "诚知开辟久，遘此云雷屯。",
            "送者问鼎大，存者要高官。",
            "抢攘互间谍，孰辨枭与鸾。",
            "千马无返辔，万车无还辕。",
            "城空鼠雀死，人去豺狼喧。",
            "南资竭吴越，西费失河源。",
            "因令左藏库，摧毁惟空垣。",
            "如人当一身，有左无右边。",
            "筋体半痿痹，肘腋生臊膻。",
            "列圣蒙此耻，含怀不能宣。",
            "谋臣拱手立，相戒无敢先。",
            "万国困杼轴，内库无金钱。",
            "健儿立霜雪，腹歉衣裳单。",
            "馈饷多过时，高估铜与铅。",
            "山东望河北，爨烟犹相联。",
            "朝廷不暇给，辛苦无半年。",
            "行人搉行资，居者税屋椽。",
            "中间遂作梗，狼籍用戈鋋。",
            "临门送节制，以锡通天班。",
            "破者以族灭，存者尚迁延。",
            "礼数异君父，羁糜如羌零。",
            "直求输赤诚，所望大体全。",
            "巍巍政事堂，宰相厌八珍。",
            "敢问下执事，今谁掌其权。",
            "疮疽几十载，不敢扶其根。",
            "国蹙赋更重，人稀役弥繁。",
            "近年牛医儿，城社更扳援。",
            "盲目把大斾，处此京西藩。",
            "乐祸忘怨敌，树党多狂狷。",
            "生为人所惮，死非人所怜。",
            "快刀断其头，列若猪牛悬。",
            "凤翔三百里，兵马如黄巾。",
            "夜半军牒来，屯兵万五千。",
            "乡里骇供亿，老少相扳牵。",
            "儿孙生未孩，弃之无惨颜。",
            "不复议所适，但欲死山间。",
            "尔来又三岁，甘泽不及春。",
            "盗贼亭午起，问谁多穷民。",
            "节使杀亭吏，捕之恐无因。",
            "咫尺不相见，旱久多黄尘。",
            "官健腰佩弓，自言为官巡。",
            "常恐值荒迥，此辈还射人。",
            "媿客问本末，愿客无因循。",
            "郿坞抵陈仓，此地忌黄昏。",
            "我听此言罢，冤愤如相焚。",
            "昔闻举一会，羣盗为之奔。",
            "又闻理与乱，在人不在天。",
            "我愿为此事，君前剖心肝。",
            "叩头出鲜血，滂沱污紫宸。",
            "九重黯已隔，涕泗空沾唇。",
            "使典作尚书，厮养为将军。",
            "慎勿道此言，此言未忍闻。"
        ],
        "title": "行次西郊作一百韵",
        "id": "21ba27c8-91e7-4d58-b85a-99cd049552a8"
    },
    {
        "author": "李商隐",
        "paragraphs": [
            "皇都依仁里，西北有高斋。",
            "昨日主人氏，治井堂西陲。",
            "工人三五辈，辇出土与泥。",
            "到水不数尺，积共庭树齐。",
            "他日井甃毕，用土益作堤。",
            "曲随林掩映，缭以池周回。",
            "下去冥寞穴，上承雨露滋。",
            "寄辞别地脉，因言谢泉扉。",
            "升腾不自意，畴昔忽已乖。",
            "伊余掉行鞅，行行来自西。",
            "一日下马到，此时芳草萋。",
            "四面多好树，旦暮云霞姿。",
            "晚落花满地，幽鸟鸣何枝。",
            "萝幄既已荐，山樽亦可开。",
            "待得孤月上，如与佳人来。",
            "因兹感物理，恻怆平生怀。",
            "茫茫此羣品，不定轮与蹄。",
            "喜得舜可禅，不以瞽瞍疑。",
            "禹竟代舜立，其父吁咈哉。",
            "嬴氏幷六合，所来因不韦。",
            "汉祖把左契，自言一布衣。",
            "当涂佩国玺，本乃黄门携。",
            "长戟乱中原，何妨起戎氐。",
            "不独帝王耳，臣下亦如斯。",
            "伊尹佐兴王，不藉汉父资。",
            "蟠溪老钓叟，坐为周之师。",
            "屠狗兴贩缯，突起定倾危。",
            "长沙启封土，岂是出程姬。",
            "帝问主人翁，有自卖珠儿。",
            "武昌昔男子，老苦为人妻。",
            "蜀王有遗魄，今在林中啼。",
            "淮南鸡舐药，翻向云中飞。",
            "大钧运羣有，难以一理推。",
            "顾于冥冥内，为问秉者谁。",
            "我恐更万世，此事愈云为。",
            "猛虎与双翅，更以角副之。",
            "凤凰不五色，联翼上鸡栖。",
            "我欲秉钧者，朅来与我偕。",
            "浮云不相顾，寥泬谁为梯。",
            "悒怏夜将半，但歌井中泥。"
        ],
        "title": "井泥四十韵",
        "id": "dac05039-922b-4847-85d5-2fc051753b30"
    },
    {
        "author": "李商隐",
        "paragraphs": [
            "银箭耿寒漏，金釭凝夜光。",
            "彩鸾空自舞，别燕不相将。",
            "寄恨一尺素，含情双玉珰。",
            "会前犹月在，去後始宵长。",
            "往事经春物，前期托报章。",
            "永令虚粲枕，长不掩兰房。",
            "觉动迎猜影，疑来浪认香。",
            "鹤应闻露警，蜂亦为花忙。",
            "古有阳台梦，今多下蔡倡。",
            "何为薄冰雪，消瘦滞非乡。"
        ],
        "title": "夜思",
        "id": "cd263b00-f520-4266-8d16-5e0e19d8160d"
    },
    {
        "author": "李商隐",
        "paragraphs": [
            "内殿张弦管，中原绝鼓鼙。",
            "舞成青海马，鬬杀汝南鸡。",
            "不见华胥梦，空闻下蔡迷。",
            "宸襟他日泪，薄暮望贤西。"
        ],
        "title": "思贤顿",
        "id": "b33f8ef9-fbf0-492f-8437-88ed7d4b5e44"
    },
    {
        "author": "李商隐",
        "paragraphs": [
            "万里风波一叶舟，忆归初罢更夷犹。",
            "碧江地没元相引，黄鹤沙边亦少留。",
            "益德冤魂终报主，阿童高义镇横秋。",
            "人生岂得长无谓，怀古思乡共白头。"
        ],
        "title": "无题",
        "id": "5dffd98b-0cfe-4376-9ece-658a111877a7"
    },
    {
        "author": "李商隐",
        "paragraphs": [
            "薄宦频移疾，当年久索居。",
            "哀同庚开府，瘦极沈尚书。",
            "城绿新阴远，江清返照虚。",
            "所思惟翰墨，从古待双鱼。"
        ],
        "title": "有怀在蒙飞卿",
        "id": "9b2e28da-a8d4-4f75-9d5d-b3a3beddb628"
    },
    {
        "author": "李商隐",
        "paragraphs": [
            "睥睨江鸦集，堂皇海燕过。",
            "减衣怜蕙若，展帐动烟波。",
            "日烈忧花甚，风长奈柳何。",
            "陈遵容易学，身世醉时多。"
        ],
        "title": "春深脱衣",
        "id": "be4f0808-2ef3-4917-a41c-e78808ed69f6"
    },
    {
        "author": "李商隐",
        "paragraphs": [
            "何时粉署仙，傲兀逐戎旃。",
            "关塞犹传箭，江湖莫系船。",
            "欲收棊子醉，竟把钓车眠。",
            "谢朓真堪忆，多才不忌前。"
        ],
        "title": "怀求古翁",
        "id": "f32f5a08-5e49-4772-a0fa-3a674e74d406"
    },
    {
        "author": "李商隐",
        "paragraphs": [
            "紫阁相逢处，丹岩议宿时。",
            "堕蝉翻败叶，栖鸟定寒枝。",
            "万里飘流远，三年问讯迟。",
            "炎方忆初地，频梦碧琉璃。"
        ],
        "title": "五月六日夜忆往岁秋与彻师同宿",
        "id": "431a83cf-ac5f-4faf-8e21-ef3e486e69e2"
    },
    {
        "author": "李商隐",
        "paragraphs": [
            "有客虚投笔，无憀独上城。",
            "沙禽失侣远，江树着阴轻。",
            "边遽稽天讨，军须竭地征。",
            "贾生游刃极，作赋又论兵。"
        ],
        "title": "城上",
        "id": "dcd807c4-684b-47c2-b53e-e5e3f394ec0f"
    },
    {
        "author": "李商隐",
        "paragraphs": [
            "如有瑶台客，相难复索归。",
            "芭蕉开绿扇，菡萏荐红衣。",
            "浦外传光远，烟中结响微。",
            "良宵一寸焰，回首是重帏。"
        ],
        "title": "如有",
        "id": "05ee948c-da09-4249-8e0d-669cad8206c0"
    },
    {
        "author": "李商隐",
        "paragraphs": [
            "莲後红何患，梅先白莫夸。",
            "纔飞建章火，又落赤城霞。",
            "不卷锦步障，未登油壁车。",
            "日西相对罢，休澣向天涯。"
        ],
        "title": "朱槿花二首 一",
        "id": "5a7b2dae-0164-4177-8bcc-c648dc17f470"
    },
    {
        "author": "李商隐",
        "paragraphs": [
            "勇多侵路去，恨有碍灯还。",
            "嗅自微微白，看成沓沓殷。",
            "坐疑忘物外，归去有帘间。",
            "君问伤春句，千辞不可删。"
        ],
        "title": "朱槿花二首 二",
        "id": "d792bdc2-3729-4337-9adb-c0a6cabaf833"
    },
    {
        "author": "李商隐",
        "paragraphs": [
            "彩鸾餐颢气，威凤入卿云。",
            "长养三清境，追随五帝君。",
            "烟波遗汲汲，矰缴任云云。",
            "下界围黄道，前程合紫氛。",
            "金书惟是见，玉管不胜闻。",
            "草为回生种，香缘却死熏。",
            "海明三岛见，天迥九江分。",
            "搴树无劳援，神禾岂用耘。",
            "鬬龙风结阵，恼鹤露成文。",
            "汉岭霜何早，秦宫日易曛。",
            "星机抛密绪，月杵散灵氛。",
            "阳鸟西南下，相思不及羣。"
        ],
        "title": "寓怀",
        "id": "caa83495-341c-4eb8-82b1-a4b52710d331"
    },
    {
        "author": "李商隐",
        "paragraphs": [
            "二月二十二，木兰开坼初。",
            "初当新病酒，复自久离居。",
            "愁绝更倾国，惊新闻远书。",
            "紫丝何日障，油壁几时车。",
            "弄粉知伤重，调红或有余。",
            "波痕空映袜，烟态不胜裾。",
            "桂岭含芳远，莲塘属意疎。",
            "瑶姬与神女，长短定何如。"
        ],
        "title": "木兰",
        "id": "86b5e021-5de9-4133-8e51-f36db9874431"
    },
    {
        "author": "李商隐",
        "paragraphs": [
            "洒砌听来响，卷帘看已迷。",
            "江间风暂定，云外日应西。",
            "稍稍落蝶粉，班班融燕泥。",
            "飐萍初过沼，重柳更缘堤。",
            "必拟和残漏，宁无晦暝鼙。",
            "半将花漠漠，全共草萋萋。",
            "猿别方长啸，鸟惊始独栖。",
            "府公能八咏，聊且续新题。"
        ],
        "title": "细雨成咏献尚书河东公",
        "id": "59643cd3-cf82-453a-a932-cf793f8dc196"
    },
    {
        "author": "李商隐",
        "paragraphs": [
            "闻驻行春斾，中途赏物华。",
            "缘忧武昌柳，遂忆洛阳花。",
            "嵇鹤元无对，荀龙不在夸。",
            "只将沧海月，长压赤城霞。",
            "兴欲倾燕馆，欢终到习家。",
            "风长应侧帽，路隘岂容车。",
            "楼迥波窥锦，窗虚日弄纱。",
            "锁门金了鸟，展障玉鸦叉。",
            "舞妙从兼楚，歌能莫杂巴。",
            "必投潘岳果，谁掺祢衡挝。",
            "刻烛当时忝，传杯此夕赊。",
            "可怜漳浦卧，愁绪独如麻。"
        ],
        "title": "病中闻河东公乐营置酒口占寄上",
        "id": "622626e1-e3ff-4450-b14a-cb5ead3f5954"
    },
    {
        "author": "李商隐",
        "paragraphs": [
            "下苑他年未可追，西州今日忽相期。",
            "水亭暮雨寒犹在，罗荐春香暖不知。",
            "舞蝶殷勤收落蘂，佳人惆怅卧遥帷。",
            "章台街里芳菲伴，且问宫腰损几枝。"
        ],
        "title": "回中牡丹为雨所败二首 一",
        "id": "24bec9f3-8073-4343-a5d1-37781d4c3aad"
    },
    {
        "author": "李商隐",
        "paragraphs": [
            "浪笑榴花不及春，先期零落更愁人。",
            "玉盘迸泪伤心数，锦瑟惊弦破梦频。",
            "万里重阴非旧圃，一年生意属流尘。",
            "前溪舞罢君回顾，并觉今朝粉态新。"
        ],
        "title": "回中牡丹为雨所败二首 二",
        "id": "8e04b3e9-ca54-4939-abb4-acf10c3e8ea6"
    },
    {
        "author": "李商隐",
        "paragraphs": [
            "怅望逢张女，迟回送阿侯。",
            "空看小垂手，忍问大刀头。",
            "妙选茱萸帐，平居翡翠楼。",
            "云屏不取暖，月扇未遮羞。",
            "上掌真何有，倾城岂自由。",
            "楚妃交荐枕，汉后共藏𩰘。",
            "夫向羊车觅，男从凤穴求。",
            "书成祓禊帖，唱杀畔牢愁。",
            "夜杵鸣江练，春刀解若榴。",
            "象床穿幰网，犀帖钉窗油。",
            "仁寿遗明镜，陈仓拂彩球。",
            "真防舞如意，佯盖卧箜篌。",
            "濯锦桃花水，溅裙杜若洲。",
            "鱼儿悬宝剑，燕子合金瓯。",
            "银箭催摇落，华筵惨去留。",
            "几时销薄怒，从此抱离忧。",
            "帆落啼猿峡，樽开画鹢舟。",
            "急弦肠对断，翦蜡泪争流。",
            "璧马谁能带，金虫不复收。",
            "银河扑醉眼，珠串咽歌喉。",
            "去梦随川后，来风贮石邮。",
            "兰丛衔露重，榆荚点星稠。",
            "解佩无遗迹，凌波有旧游。",
            "曾来十九首，私谶咏牵牛。"
        ],
        "title": "拟意",
        "id": "38a7e5bf-e4f3-49b5-a134-9d59c4451f50"
    },
    {
        "author": "李商隐",
        "paragraphs": [
            "辰象森罗正，句陈翊卫宽。",
            "鱼龙排百戏，剑佩俨千官。",
            "城禁将开晚，宫深欲曙难。",
            "月输移枍诣，仙路下栏干。",
            "共贺高禖应，将陈寿酒欢。",
            "金星压芒角，银汉转波澜。",
            "王母来空阔，羲和上屈盘。",
            "凤皇传诏旨，獬廌冠朝端。",
            "造化中台座，威风上将坛。",
            "甘泉犹望幸，早晚冠呼韩。"
        ],
        "title": "谢往桂林至彤庭窃咏",
        "id": "ea04b546-f35e-4b21-a63d-052a966af2fd"
    },
    {
        "author": "李商隐",
        "paragraphs": [
            "钿云蟠蟠牙比鱼，孔雀翅尾蛟龙须。",
            "漳宫旧样博山炉，楚娇捧笑开芙蕖。",
            "八蚕茧绵小分炷，兽焰微红隔云母。",
            "白天月泽寒未冰，金虎含秋向东吐。",
            "玉佩呵光铜照昏，帘波日暮冲斜门。",
            "西来欲上茂陵树，柏梁已失栽桃魂。",
            "露庭月井大红气，轻衫薄细当君意。",
            "蜀殿琼人伴夜深，金銮不问残灯事。",
            "何当巧吹君怀度，襟灰为土填清露。"
        ],
        "title": "烧香曲",
        "id": "f7fcd168-6de6-45a1-a1a4-e11d7ff5a345"
    },
    {
        "author": "李商隐",
        "paragraphs": [
            "昔帝回冲眷，维皇恻上仁。",
            "三灵迷赤气，万汇呌苍旻。",
            "刊木方隆禹，升陑始创殷。",
            "夏台曾圮闭，汜水敢逡巡。",
            "拯溺休规步，防虞要徙薪。",
            "蒸黎今得请，宇宙昨还淳。",
            "缵祖功宜急，贻孙计甚勤。",
            "降灾虽代有，稔恶不无因。",
            "宫掖方为蛊，边隅忽遘迍。",
            "献书秦逐客，间谍汉名臣。",
            "北伐将谁使，南征决此辰。",
            "中原重板荡，玄象失钩陈。",
            "诘旦违清道，衔枚别紫宸。",
            "兹行殊厌胜，故老遂分新。",
            "去异封于巩，来宁避处豳。",
            "永嘉几失坠，宣政遽酸辛。",
            "元子当传启，皇孙合授询。",
            "时非三揖让，表请再陶钧。",
            "旧好盟还在，中枢策屡遵。",
            "苍黄传国玺，违远属车尘。",
            "雏虎如凭怒，漦龙性漫驯。",
            "封崇自何等，流落乃斯民。",
            "逗挠官军乱，优容败将频。",
            "早朝披草莽，夜缒达丝纶。",
            "忘战追无及，长驱气益振。",
            "妇言终未易，庙算况非神。",
            "日驭难淹蜀，星旄要定秦。",
            "人心诚未去，天道亦无亲。",
            "锦水湔云浪，黄山扫地春。",
            "斯文虚梦鸟，吾道欲悲麟。",
            "断续殊乡泪，存亡满席珍。",
            "魂销季羔窦，衣化子张绅。",
            "建议庸何所，通班昔滥臻。",
            "浮生见开泰，独得咏汀苹。"
        ],
        "tags": [
            "黄山"
        ],
        "title": "送从翁东川弘农尚书幕",
        "id": "f3ae2b00-1de4-4748-a751-7db2bd520450"
    },
    {
        "author": "李商隐",
        "paragraphs": [
            "西北朝天路，登临思上才。",
            "城闲烟草遍，村暗雨云回。",
            "人岂无端别，猨应有意哀。",
            "征南予更远，吟断望乡台。"
        ],
        "title": "晋昌晚归马上赠",
        "id": "b731f233-722f-407b-8754-6a8d84575a04"
    },
    {
        "author": "李商隐",
        "paragraphs": [
            "汉网疎仍漏，齐民困未苏。",
            "如何大丞相，翻作弛刑徒。",
            "中宪方外易，尹京终就拘。",
            "本矜能弭谤，先议取非辜。",
            "巧有凝脂密，功无一柱扶。",
            "深知狱吏贵，几迫季冬诛。",
            "呌帝青天阔，辞家白日晡。",
            "流亡诚不吊，神理若为诬。",
            "在昔恩知忝，诸生礼秩殊。",
            "入韩非剑客，过赵受钳奴。",
            "楚水招魂远，邙山卜宅孤。",
            "甘心亲垤蚁，旋踵戮城狐。",
            "阴骘今如此，天灾未可无。",
            "莫凭牲玉请，便望救焦枯。"
        ],
        "title": "哭虔州杨侍郎",
        "id": "5f9dce4c-57b9-4431-92a2-47166fc5a016"
    },
    {
        "author": "李商隐",
        "paragraphs": [
            "隋舰临淮甸，唐旗出井陉。",
            "断鳌搘四柱，卓马济三灵。",
            "祖业隆盘古，孙谋复大庭。",
            "从来师俊杰，可以焕丹青。",
            "旧族开东岳，雄图奋北溟。",
            "邪同獬廌触，乐伴凤凰听。",
            "酣战仍挥日，降妖亦鬬霆。",
            "将军功不伐，叔舅德惟馨。",
            "鸡塞谁生事，狼烟不暂停。",
            "拟填沧海鸟，敢竞太阳萤。",
            "内草纔传诏，前茅已勒铭。",
            "那劳出师表，尽入大荒经。",
            "德水萦长带，阴山绕画屏。",
            "秖忧非綮肯，未觉有膻腥。",
            "保佐资冲漠，扶持在杳冥。",
            "乃心防暗室，华髪称明廷。",
            "按甲神初静，挥戈思欲醒。",
            "羲之当妙选，孝若近归宁。",
            "月色来侵幌，诗成有转棂。",
            "罗含黄菊宅，柳恽白苹汀。",
            "神物龟酬孔，僊才鹤姓丁。",
            "西山童子药，南极老人星。",
            "自顷徒窥管，于今媿挈瓶。",
            "何由叨末席，还得叩玄扃。",
            "庄叟虚悲雁，终童漫识艇。",
            "幕中虽策画，剑外且伶俜。",
            "俣俣行忘止，鳏鳏卧不瞑。",
            "身应瘠于鲁，泪欲溢为荣。",
            "禹贡思金鼎，尧图忆土铏。",
            "公乎来入相，王欲驾云亭。"
        ],
        "title": "寄太原卢司空三十韵",
        "id": "0eb698f4-f471-40fb-91b9-de88d62e4b26"
    },
    {
        "author": "李商隐",
        "paragraphs": [
            "丈人博陵王名家，怜我总角称才华。",
            "华州留语晓至暮，高声喝吏放两衙。",
            "明朝骑马出城外，送我习业南山阿。",
            "仲子延岳年十六，面如白玉欹乌纱。",
            "其弟炳章犹两丱，瑶林琼树含奇花。",
            "陈留阮家诸侄秀，逦迤出拜何骈罗。",
            "府中从事杜与李，麟角虎翅相过摩。",
            "清词孤韵有歌响，击触钟磬鸣环珂。",
            "三月石堤冻销释，东风开花满阳坡。",
            "时禽得伴戏新木，其声尖咽如鸣梭。",
            "公时载酒领从事，踊跃鞍马来相过。",
            "仰看楼殿撮清汉，坐视世界如恒沙。",
            "面热脚掉互登陟，青云表柱白云崖。",
            "一百八句在贝叶，三十三天长雨花。",
            "长者子来辄献盖，辟支佛去空留鞾。",
            "公时受诏镇东鲁，遣我草诏随车牙。",
            "顾我下笔即千字，疑我读书倾五车。",
            "呜嘑大贤苦不寿，时世方士无灵砂。",
            "五月至止六月病，遽颓泰山惊逝波。",
            "明年徒步吊京国，宅破子毁哀如何。",
            "西风冲户卷素帐，隟光斜照旧燕窠。",
            "古人常叹知己少，况我沦贱艰虞多。",
            "如公之德世一二，岂得无泪如黄河。",
            "沥胆咒愿天有眼，君子之泽方滂沱。"
        ],
        "tags": [
            "泰山",
            "黄河"
        ],
        "title": "安平公诗",
        "id": "410b6c68-3226-47ea-a83c-c93f648d5213"
    },
    {
        "author": "李商隐",
        "paragraphs": [
            "折戟沈沙铁未销，自将磨洗认前朝。",
            "东风不与周郎便，铜雀春深锁二乔。"
        ],
        "tags": [
            "唐诗三百首",
            "隋・唐・五代",
            "战争",
            "八年级下册(课内)",
            "初中古诗",
            "七言绝句",
            "咏史怀古",
            "怀才不遇"
        ],
        "title": "赤壁",
        "id": "ae660471-84bc-4a58-a438-005b8a99c3c1"
    },
    {
        "author": "李商隐",
        "paragraphs": [
            "垂柳碧鬅茸，楼昏雨带容。",
            "思量成夜梦，束久废春慵。",
            "梳洗凭张敞，乘骑笑稚恭。",
            "碧虚随转笠，红烛近高舂。",
            "怨目明秋水，愁眉淡远峰。",
            "小阑花尽蝶，静院醉醒蛩。",
            "旧作琴台凤，今为药店龙。",
            "宝奁抛掷久，一任景阳钟。"
        ],
        "title": "垂柳",
        "id": "10256150-7be8-4da3-8292-82e61ac918a2"
    },
    {
        "author": "李商隐",
        "paragraphs": [
            "含泪坐春宵，闻君欲度辽。",
            "绿池荷叶嫩，红砌杏花娇。",
            "曙月当窗满，征云出塞遥。",
            "画楼终日闭，清管为谁调。"
        ],
        "title": "清夜怨",
        "id": "a56b89f1-347a-417f-853e-7721520942ee"
    },
    {
        "author": "李商隐",
        "paragraphs": [
            "檀槽一抹广陵春，定子初开睡脸新。",
            "却笑吃虚隋炀帝，破家亡国为何人。"
        ],
        "title": "定子",
        "id": "cc85917d-d8b9-4e69-a8bf-891edf86f3fe"
    },
    {
        "author": "李商隐",
        "paragraphs": [
            "洞庭波冷晓侵云，日日征帆送远人。",
            "几度木兰舟上望，不知元是此花身。"
        ],
        "tags": [
            "洞庭湖"
        ],
        "title": "木兰花",
        "id": "43c95929-ff50-40f7-8447-2b2603f8b551"
    },
    {
        "author": "李商隐",
        "paragraphs": [
            "碧烟秋寺泛湖来，水打城根古堞摧。",
            "尽日伤心人不见，石榴花满旧琴台。"
        ],
        "title": "游灵伽寺",
        "id": "64a7f056-71e6-4ccf-abe1-711ccedef0be"
    },
    {
        "author": "李商隐",
        "paragraphs": [
            "汉苑残花别，吴江盛夏来。",
            "惟看万树谷，不见一枝开。"
        ],
        "title": "龙丘途中 一",
        "id": "0abe360d-128c-446d-a27b-62371e6bbc04"
    },
    {
        "author": "李商隐",
        "paragraphs": [
            "水色饶湘浦，滩声怯建溪。",
            "泪流回月上，可得更猨蹄。"
        ],
        "title": "龙丘途中 二",
        "id": "131b9bdc-8df2-4dd9-aa38-db6c73284606"
    },
    {
        "author": "李商隐",
        "paragraphs": [
            "兰膏爇处心犹浅，银烛烧残焰不馨。",
            "好向书生窗畔种，免教辛苦更囊萤。",
            "遥想故园陌，桃李正酣酣。",
            "头上金雀钗，腰佩翠琅玕。",
            "芦洲客雁报春来。"
        ],
        "title": "句",
        "id": "5aeef785-6d02-4199-b259-175b136a977c"
    },
    {
        "author": "纪唐夫",
        "paragraphs": [
            "落花兼柳絮，无处不纷纷。",
            "远道空归去，流莺独自闻。",
            "墅桥喧碓水，山郭入楼云。",
            "故里南陔曲，秋期欲送君。"
        ],
        "title": "送友人归宜春",
        "id": "c568d2b8-c691-490c-acab-58ebc366db47"
    },
    {
        "author": "纪唐夫",
        "paragraphs": [
            "连钱出塞蹋沙蓬，岂比当时御史骢。",
            "逐北自谙深碛路，连嘶谁念静边功。",
            "登山每与青云合，弄影应知碧草同。",
            "今日虏平将换妾，不如罗袖舞春风。"
        ],
        "title": "骢马曲",
        "id": "cea96e47-9117-4909-bf90-9394890b87d7"
    },
    {
        "author": "纪唐夫",
        "paragraphs": [
            "何事明时泣玉频，长安不见杏园春。",
            "凤皇诏下虽沾命，鹦鹉才高却累身。",
            "且尽绿醽销积恨，莫辞黄绶拂行尘。",
            "方城若比长沙路，犹隔千山与万津。"
        ],
        "title": "送温庭筠尉方城",
        "id": "2c4fc4ed-9623-4cef-a0de-1a270effc21c"
    },
    {
        "author": "裴思谦",
        "paragraphs": [
            "银缸斜背解鸣珰，小语偷声贺玉郎。",
            "从此不知兰麝贵，夜来新染桂枝香。"
        ],
        "title": "及第後宿平康里",
        "id": "2997f5a6-5f48-411b-a445-e21d865db136"
    },
    {
        "author": "李衢",
        "paragraphs": [
            "锡瑞来丰岁，旌贤入贡辰。",
            "轻摇梅共笑，飞褭柳知春。",
            "遶砌封琼屑，依阶喷玉尘。",
            "蜉蝣吟更古，科斗映还新。",
            "鹤毳迷难辨，冰壶鉴易真。",
            "因歌大君德，率舞咏陶钧。"
        ],
        "title": "都堂试贡士日庆春雪",
        "id": "55cbce85-fcf0-4d3a-8141-a0357f2e70d7"
    },
    {
        "author": "李损之",
        "paragraphs": [
            "春雪昼悠扬，飘飞试士场。",
            "缀毫疑起草，沾字共成章。",
            "匝地如铺练，凝阶似截肪。",
            "鹅毛萦树合，柳絮带风狂。",
            "息疫方殊庆，丰年已报祥。",
            "应知郢上曲，高唱出东堂。"
        ],
        "title": "都堂试贡士日庆春雪",
        "id": "3d45b8ef-2cc2-49da-8ae7-3246fdb817f6"
    },
    {
        "author": "李景",
        "paragraphs": [
            "长安朔风起，穷巷掩双扉。",
            "新岁明朝是，故乡何路归。",
            "鬓丝饶镜色，隟雪夺灯辉。",
            "却羡秦州鴈，逢春尽北飞。"
        ],
        "title": "除夜长安作",
        "id": "04881b67-c09f-4fcb-b935-a2591cde6430"
    },
    {
        "author": "李景",
        "paragraphs": [
            "密雪分天路，羣才坐粉廊。",
            "霭空迷昼景，临宇借寒光。",
            "似暖花消地，无声玉满堂。",
            "洒池偏误曲，留砚忽因方。",
            "几处曹风比，何人谢赋长。",
            "春晖早相照，莫滞九衢芳。"
        ],
        "title": "都堂试贡士日庆春雪",
        "id": "54c567ce-5fb0-40d9-a00a-bca0d94b3643"
    },
    {
        "author": "张元宗",
        "paragraphs": [
            "胡马饮河洛，我家从此迁。",
            "今来独垂泪，三十六峰前。"
        ],
        "title": "登景云寺阁",
        "id": "bed1a4a7-2786-4d40-adab-6d8e9ca7bae7"
    },
    {
        "author": "张元宗",
        "paragraphs": [
            "红尘白日长安路，马足车轮不暂闲。",
            "唯有茂陵多病客，每来高处望南山。"
        ],
        "tags": [
            "终南山"
        ],
        "title": "望终南山",
        "id": "d38f9d8f-3a9f-4c1b-8c53-ece13e3b47b5"
    },
    {
        "author": "李肱",
        "paragraphs": [
            "开元太平时，万国贺丰岁。",
            "梨园献旧曲，玉座流新制。",
            "凤管递参差，霞衣竞摇曳。",
            "燕罢水殿空，辇余春草细。",
            "蓬壶事已久，仙乐功无替。",
            "讵肯听遗音，圣明知善继。"
        ],
        "title": "省试霓裳羽衣曲",
        "id": "342fab30-f025-454a-a63d-4c3e1ef4e633"
    },
    {
        "author": "李肱",
        "paragraphs": [
            "水光先见月，露气早知秋。"
        ],
        "title": "句",
        "id": "20980d9a-874a-48f8-af29-0ea529c7eb3d"
    },
    {
        "author": "郑史",
        "paragraphs": [
            "宋玉正秋悲，那堪更别离。",
            "从来襟上泪，尽作鬓边丝。",
            "永水清如此，袁江色可知。",
            "到家黄菊坼，亦莫怪归迟。"
        ],
        "title": "永州送侄归宜春",
        "id": "132d0b6a-2bc0-4385-84fa-9b415f305243"
    },
    {
        "author": "郑史",
        "paragraphs": [
            "湘月苹风乍畅襟，烛前江水练千寻。",
            "新秋宋玉能为赋，永夕袁安好共吟。",
            "辇下翠蛾须强展，尊中绿蚁且徐斟。",
            "汀沙渐有珠凝露，缓棹兰桡任夜深。"
        ],
        "title": "秋日零陵与幕下诸宾游河夜饮",
        "id": "ceba570e-3e0b-4a9c-b521-9c25b1e1e102"
    },
    {
        "author": "郑史",
        "paragraphs": [
            "最爱铅华薄薄妆，更兼衣着又鹅黄。",
            "从来南国名佳丽，何事今朝在北行。"
        ],
        "title": "赠妓行云诗",
        "id": "07bc7049-60da-49f1-8f5d-794947993563"
    },
    {
        "author": "许瀍",
        "paragraphs": [
            "晓入瑶台露气清，天风飞下步虚声。",
            "尘心未尽俗缘在，十里下山空月明。"
        ],
        "title": "纪梦",
        "id": "f845e50b-8b2b-466b-bdc4-73ae4502f2ff"
    },
    {
        "author": "牛丛",
        "paragraphs": [
            "蹑石攀萝路不迷，晓天风好浪花低。",
            "洞名独占朝阳号，应有梧桐待凤栖。"
        ],
        "title": "题朝阳岩",
        "id": "a443d900-8747-454f-bafc-1c59dc0615d1"
    },
    {
        "author": "陈上美",
        "paragraphs": [
            "山连河水碧氛氲，瑞气东移拥圣君。",
            "秦苑有花空笑日，汉陵无主自侵云。",
            "古槐堤上莺千啭，远渚沙中鹭一羣。",
            "赖与渊明同把菊，烟郊西望夕阳曛。"
        ],
        "title": "咸阳有怀",
        "id": "9c074d22-f8fb-48e7-8790-39751e272622"
    },
    {
        "author": "杨鸿",
        "paragraphs": [
            "九华闲望簇清虚，气象羣峰尽不如。",
            "惆怅都南挂冠吏，无人解向此山居。"
        ],
        "tags": [
            "九华山"
        ],
        "title": "晴望九华山",
        "id": "38fa500d-186d-44b1-adea-0fa43230fa4d"
    },
    {
        "author": "赵璜",
        "paragraphs": [
            "正月今朝半，阳台信未回。",
            "水芹寒不食，山杏雨应开。",
            "世网留三宿，真源寄一杯。",
            "因声谢猨鸟，岁[晏]会归来。"
        ],
        "title": "正月",
        "id": "5524ba0b-6cfa-499e-9032-6d8460523264"
    },
    {
        "author": "赵璜",
        "paragraphs": [
            "乌鹊桥头双扇开，年年一度过河来。",
            "莫嫌天上稀相见，犹胜人间去不回。",
            "欲减烟花饶俗世，暂烦云月掩楼台。",
            "别时旧路长清浅，岂肯离情似死灰。"
        ],
        "title": "七夕诗",
        "id": "483c8965-6078-49ba-b9e7-e31cde55e2b8"
    },
    {
        "author": "赵璜",
        "paragraphs": [
            "长堤十里转香车，两岸烟花锦不如。",
            "欲问神仙在何处，紫云楼阁向空虚。"
        ],
        "title": "曲江上巳",
        "id": "cea6636e-71e3-4270-b496-32ddcd871c93"
    },
    {
        "author": "赵璜",
        "paragraphs": [
            "帝子吹箫上翠微，秋风一曲凤皇归。",
            "明年七月重相见，依旧高悬织女机。"
        ],
        "title": "题七夕图",
        "id": "df2cc9a0-fb5a-4d7e-adef-c5659ba33d8e"
    },
    {
        "author": "潘咸",
        "paragraphs": [
            "来经古城上，极目思无穷。",
            "寇尽烟萝外，人归蔓草中。",
            "峰峦当阙古，堞垒对云空。",
            "不见昔名将，徒称有战功。"
        ],
        "title": "登明戍堡",
        "id": "27e5216a-6ba3-4f7c-a037-1be2a09e958d"
    },
    {
        "author": "潘咸",
        "paragraphs": [
            "客见天台县，闾阎树色间。",
            "骖回几临水，带缓独开山。",
            "吏散落花尽，人居远岛闲。",
            "过于老莱子，端简独承颜。"
        ],
        "title": "送陈明府之任",
        "id": "50fa4a0e-6c9c-4636-8b98-01509255d3de"
    },
    {
        "author": "潘咸",
        "paragraphs": [
            "客在关西春暮夜，还同江外已清明。",
            "三更独立看花月，惟欠子规啼一声。"
        ],
        "title": "长安春暮",
        "id": "c4870297-447a-47e1-b3c4-adbb19519bd9"
    },
    {
        "author": "潘咸",
        "paragraphs": [
            "平沙极浦无人度，独系孤舟寒草西。",
            "半夜起看潮上月，万山中有一猨啼。"
        ],
        "title": "舟行",
        "id": "e8557154-1783-4d3c-b8e2-cb793c40e509"
    },
    {
        "author": "潘咸",
        "paragraphs": [
            "阙下僧归山顶寺，却看朝日下方明。",
            "莫道野人寻不见，半天云里有钟声。"
        ],
        "title": "送僧",
        "id": "118df0b5-8bf6-41c2-a95f-67531ac766f0"
    },
    {
        "author": "潘咸",
        "paragraphs": [
            "栈踏猨声暮，江看剑影秋。",
            "僧老白云上，磬寒高鸟边。",
            "心已同猨狖，不闻人是非。",
            "行人渡流水，白马入前山。",
            "秋深雪满黄金塞，夜夜鸿声入汉阳。"
        ],
        "title": "句",
        "id": "e25da8d3-1c5a-453f-b82b-214db39e0fe5"
    },
    {
        "author": "薛莹",
        "paragraphs": [
            "藉草与行莎，相看日未斜。",
            "断崖分鸟道，疎树见人家。",
            "望远临孤石，吟余落片霞。",
            "野情看不足，归路思犹赊。"
        ],
        "title": "秋晚同友人闲步",
        "id": "33916556-2066-498e-a2ae-0e35f03f3589"
    },
    {
        "author": "薛莹",
        "paragraphs": [
            "十载别仙峰，峰前千古踪。",
            "阴王修道处，云雪满高松。",
            "洞口风雷异，池心星汉重。",
            "明朝下山去，片月落残钟。"
        ],
        "title": "宿仙都观阴王二君修道处",
        "id": "b9b28029-af0b-410b-adca-7e93a044b043"
    },
    {
        "author": "薛莹",
        "paragraphs": [
            "野寺寒塘晓，游人一梦分。",
            "钟残数树月，僧起半岩云。",
            "宿鸟惊初见，幽泉落不闻。",
            "吟余凭前槛，红叶下纷纷。"
        ],
        "title": "宿东岩寺晓起",
        "id": "7d2b8cec-3afd-4eb5-8d05-b7e692753748"
    },
    {
        "author": "薛莹",
        "paragraphs": [
            "落日五湖游，烟波处处愁。",
            "沈浮千古事，谁与问东流。"
        ],
        "title": "秋日湖上",
        "id": "60a7d82c-47ae-41e3-862c-e61ea8f65494"
    },
    {
        "author": "薛莹",
        "paragraphs": [
            "渺渺无穷尽，风涛几日平。",
            "年光与人事，东去一声声。"
        ],
        "title": "江山闲望",
        "id": "ff24370c-4941-4ce7-b424-b484367a0aba"
    },
    {
        "author": "薛莹",
        "paragraphs": [
            "花发鸟仍啼，行行路欲迷。",
            "二真无问处，虚度武陵溪。"
        ],
        "title": "访武陵道者不遇",
        "id": "e020e986-d544-401d-95ee-f9d8ae0adb74"
    },
    {
        "author": "薛莹",
        "paragraphs": [
            "旧山诸隐沦，身在苦无身。",
            "莫锁白云路，白云多悞人。"
        ],
        "title": "寄旧山隐侣",
        "id": "bdcdfd98-1a2f-4cc4-94f2-9179fd13ca70"
    },
    {
        "author": "薛莹",
        "paragraphs": [
            "处世曾无着，生前事尽非。",
            "一缾兼一衲，南北去如归。"
        ],
        "title": "羡僧",
        "id": "da552079-89c8-48ec-a913-710125e257e7"
    },
    {
        "author": "薛莹",
        "paragraphs": [
            "轧轧弄寒机，功多力渐微。",
            "惟忧机上锦，不称舞人衣。"
        ],
        "title": "锦",
        "id": "b7ca7ff8-c8b5-4b33-a191-4ada8ce9e86f"
    },
    {
        "author": "薛莹",
        "paragraphs": [
            "三十六旬盈复缺，百年堪喜又堪伤。",
            "劝君莫惜登楼望，云放婵娟不久长。"
        ],
        "title": "中秋月",
        "id": "634aa7c8-8cf7-4519-88fa-57ff5d91ba03"
    },
    {
        "author": "薛莹",
        "paragraphs": [
            "单棹横疎雨，江滩秋泊时。",
            "花留身住越，月递梦还秦。"
        ],
        "title": "句",
        "id": "51a95b90-85f2-43d9-adbd-ac98573860d3"
    },
    {
        "author": "崔元略",
        "paragraphs": [
            "莫将凡圣比云泥，椿菌之年本不齐。",
            "度世无劳大稻米，升天只用半刀圭。",
            "人间嗟对黄昏槿，海上闲听碧落鸡。",
            "旌节行中令引道，便从尘外踏丹梯。"
        ],
        "title": "赠毛仙翁",
        "id": "c6071988-def8-4a18-a925-66ef3ef61b70"
    },
    {
        "author": "冯涯",
        "paragraphs": [
            "圣唐复古制，德义功无替。",
            "奥旨悦诗书，遗文分篆隶。",
            "银钩互交映，石壁靡尘翳。",
            "永与干坤期，不逐日月逝。",
            "儒林道益广，学者心弥锐。",
            "从此理化成，恩光遍遐裔。"
        ],
        "title": "太学创置石经",
        "id": "42f41270-eebd-4809-b0f5-0f687bbf629c"
    },
    {
        "author": "喻凫",
        "paragraphs": [
            "羽翼恣抟扶，山河使笔驱。",
            "月疎吟夜桂，龙失咏春珠。",
            "草细盘金勒，花繁倒玉壶。",
            "徒嗟好章句，无力致前途。"
        ],
        "title": "赠李商隐",
        "id": "d235b6d6-20e0-44fd-a924-5b4841822972"
    },
    {
        "author": "喻凫",
        "paragraphs": [
            "敛板贺交亲，称觞讵有巡。",
            "年光悲掷旧，景色喜呈新。",
            "水柳烟中重，山梅雪後真。",
            "不知将白发，何以度青春。"
        ],
        "title": "元日即事",
        "id": "98690cc8-65fe-492c-96c7-eda3c902d84d"
    },
    {
        "author": "喻凫",
        "paragraphs": [
            "山光与水色，独往此中深。",
            "溪沥椒花气，岩盘漆叶阴。",
            "潇湘终共去，巫峡羡先寻。",
            "几夕江楼月，玄晖伴静吟。"
        ],
        "title": "送贾岛往金州谒姚员外",
        "id": "511d4d29-fcfb-40af-86d1-a5a66dd82825"
    },
    {
        "author": "喻凫",
        "paragraphs": [
            "憔悴满衣尘，风光岂属身。",
            "卖琴红粟贵，看镜白髭新。",
            "栈畔谁高步，巴边自问津。",
            "凄然莫滴血，杜宇正哀春。"
        ],
        "title": "送友人罢举归蜀",
        "id": "41d49db0-d027-4a09-82a3-4e73d65b1ddb"
    },
    {
        "author": "喻凫",
        "paragraphs": [
            "草木正花时，交亲触雨辞。",
            "一官之任远，尽室出城迟。",
            "乳滴茅君洞，鸦鸣季子祠。",
            "想知佐理暇，日有咏怀诗。"
        ],
        "title": "送卫尉之延陵",
        "id": "3b392b79-2a3a-49f3-bd7d-a3c5528cba5f"
    },
    {
        "author": "喻凫",
        "paragraphs": [
            "官曹权纪纲，行李半舟航。",
            "浦溆潮来广，川源鸟去长。",
            "笋成稽岭岸，莲发镜湖香。",
            "泽国还之任，鲈鱼浪得尝。"
        ],
        "title": "送越州高录事",
        "id": "915fdfc5-575f-4cfe-a4b9-07eb5b6a2258"
    },
    {
        "author": "喻凫",
        "paragraphs": [
            "时时赍破囊，访我息闲坊。",
            "煮雪问茶味，当风看鴈行。",
            "心齐山鹿逸，句敌柳花狂。",
            "坚苦今如此，前程岂渺茫。"
        ],
        "title": "送潘咸",
        "id": "14e3b4e7-8e36-498f-b304-01b2d0ac88b0"
    },
    {
        "author": "喻凫",
        "paragraphs": [
            "紫阁雪未尽，杏园花亦寒。",
            "灞西辞旧友，楚外忆新安。",
            "细雨猨啼枿，微阳鹭起滩。",
            "旋应赴秋贡，讵得久承欢。"
        ],
        "title": "送友人下第归宁",
        "id": "850eb99d-8e71-4d28-a138-f2d828a1a792"
    },
    {
        "author": "喻凫",
        "paragraphs": [
            "烟冈影畔寺，游步此时孤。",
            "庭静众药在，鹤闲双桧枯。",
            "蓝峰露秋院，灞水入春厨。",
            "便可栖心迹，如何返旧途。"
        ],
        "title": "游北山寺",
        "id": "0987c6db-16dc-418e-81a9-00263a8c3fd0"
    },
    {
        "author": "喻凫",
        "paragraphs": [
            "入户道心生，茶间踏叶行。",
            "泻风瓶水涩，承露鹤巢轻。",
            "阁北长河气，窗东一桧声。",
            "诗言与禅味，语默此皆清。"
        ],
        "title": "冬日题无可上人院",
        "id": "82aa7717-7a23-471c-a650-c263244f4044"
    },
    {
        "author": "喻凫",
        "paragraphs": [
            "涧壑吼风雷，香门绝顶开。",
            "阁寒僧不下，钟定虎常来。",
            "鸟啄林稍菓，鼯跳竹里苔。",
            "心源无一事，尘界拟休回。"
        ],
        "title": "游云际寺",
        "id": "a19ba3e6-c35f-41bf-a5fc-cf0cdbffe7ae"
    },
    {
        "author": "喻凫",
        "paragraphs": [
            "沿溪又涉巅，始喜入前轩。",
            "钟度鸟沈壑，殿扃云湿幡。",
            "凉泉堕众石，古木彻疎猨。",
            "月上僧阶近，斯游岂易言。"
        ],
        "title": "题翠微寺",
        "id": "c6480be6-096b-4c28-a2ef-231691fc73b2"
    },
    {
        "author": "喻凫",
        "paragraphs": [
            "杨公休簿领，二木日坚牢。",
            "直甚彰吾节，清终庇尔曹。",
            "幽阴月里细，冷树雪中高。",
            "谁见干霄後，枝飘白鹤毛。"
        ],
        "title": "广德官舍二松",
        "id": "e30a1d04-8a64-4d91-9749-a94785424ed1"
    },
    {
        "author": "喻凫",
        "paragraphs": [
            "解控复收鞭，长津动细涟。",
            "空蹄沈绿玉，阔臆没连钱。",
            "沫漩桥声下，嘶盘柳影边。",
            "常闻畯龙性，固与白波便。"
        ],
        "title": "浴马",
        "id": "689ccdb3-04b3-4669-84d9-8c4fc9f9c03f"
    },
    {
        "author": "喻凫",
        "paragraphs": [
            "晨飞晚未休，兰阁客吟愁。",
            "萧飒柳边挂，萦纡花底流。",
            "声繁乍离籁，洒急不成沤。",
            "经夕江湖思，烟波一钓舟。"
        ],
        "title": "和段学士南亭春日对雨",
        "id": "2eb1a9b4-e2a1-4cdb-b4a4-4b31d767b9a9"
    },
    {
        "author": "喻凫",
        "paragraphs": [
            "秖是守琴书，僧中独寓居。",
            "心唯务鹤静，分合与名疎。",
            "暮雨啼螀次，凉风落木初。",
            "家山太湖渌，归去复何如。"
        ],
        "tags": [
            "太湖"
        ],
        "title": "书怀",
        "id": "11019324-2d71-40a7-8b63-ae45da9c35a2"
    },
    {
        "author": "喻凫",
        "paragraphs": [
            "幽深谁掩关，清净自多闲。",
            "一雨收众木，孤云生远山。",
            "花萎绿苔上，鸽乳翠楼间。",
            "岚霭燃香夕，容听半偈还。"
        ],
        "title": "一公房",
        "id": "c88c9816-8f77-4d64-9ed2-49ded4293ddf"
    },
    {
        "author": "喻凫",
        "paragraphs": [
            "路入犬羊群，城寒雉堞曛。",
            "居人秖尚武，过客谩投文。",
            "马怯奔浑水，鵰沈莽苍云。",
            "沙田积蒿艾，竟夕见烧焚。"
        ],
        "title": "晚次临泾",
        "id": "19e60559-18ed-4ef8-b25a-810f2870905b"
    },
    {
        "author": "喻凫",
        "paragraphs": [
            "云霞千古事，桃李旧花颜。",
            "芳信沈青鸟，空祠掩暮山。",
            "香传一座暗，柳匝万家闲。",
            "那复伤神所，河昏落日间。"
        ],
        "title": "王母祠前写望",
        "id": "229d0658-f8bf-4d95-81dd-8d32ffa488a3"
    },
    {
        "author": "喻凫",
        "paragraphs": [
            "坞木殿前空，山河泽国同。",
            "鸟闲沙影上，泉落树阴中。",
            "缆舸蒲花水，萦幡柳絮风。",
            "翛然方寸地，何事更悲蓬。"
        ],
        "title": "游暖泉精舍",
        "id": "ec9055aa-cee0-401e-b541-09d4f5273981"
    },
    {
        "author": "喻凫",
        "paragraphs": [
            "秋风江上家，钓艇泊芦花。",
            "断岸绿杨荫，疎篱红槿遮。",
            "鼍鸣积雨窟，鹤步夕阳沙。",
            "抱疾僧窗夜，归心过月斜。"
        ],
        "title": "怀乡",
        "id": "16fde343-ca5b-4c39-8c78-415f168206ea"
    },
    {
        "author": "喻凫",
        "paragraphs": [
            "锡影配瓶光，孤溪照草堂。",
            "水悬青石磴，钟动白云床。",
            "树色含残雨，河流带夕阳。",
            "唯应无月夜，瞑目见他方。"
        ],
        "title": "岫禅师南溪兰若",
        "id": "f2258cfa-0427-4fa7-b26d-6816c1e22b96"
    },
    {
        "author": "喻凫",
        "paragraphs": [
            "钟声南北寺，不道往来遥。",
            "人事因循过，时光荏苒销。",
            "悬灯洒砌雨，上阁遶云鵰。",
            "即是洲中柳，嘶蝉急暮条。"
        ],
        "title": "龙翔寺寄李频",
        "id": "9fde34ab-2f79-43e0-997d-3f75722068a9"
    },
    {
        "author": "喻凫",
        "paragraphs": [
            "戍路少人踪，边烟澹复浓。",
            "诗宁写别恨，酒不上离容。",
            "燕拂沙河柳，鸦高石窟钟。",
            "悠然一暌阻，山叠虏云重。"
        ],
        "title": "送武瑴之邠宁",
        "id": "fe6bb71f-ad93-4d03-85ba-ce9c7fab240d"
    },
    {
        "author": "喻凫",
        "paragraphs": [
            "朝朝声磬罢，童子扫藤阴。",
            "花过少游客，日长无事心。",
            "回山闭院直，落水下桥深。",
            "安得开方便，容身老此林。"
        ],
        "title": "夏日题岫禅师房",
        "id": "c23437ce-78a0-4748-8169-310d097a3d77"
    },
    {
        "author": "喻凫",
        "paragraphs": [
            "落日太湖西，波涵万象低。",
            "藕花熏浦溆，菱蔓匿凫鹥。",
            "树及长桥尽，滩回七里迷。",
            "还应坐筹暇，时一梦荆溪。"
        ],
        "tags": [
            "太湖"
        ],
        "title": "夏日因怀阳羡旧游寄裴书记",
        "id": "1c503cfd-d02a-42a6-9001-88b0a6d8cc07"
    },
    {
        "author": "喻凫",
        "paragraphs": [
            "辛勤长在学，一室少曾开。",
            "时忆暮山寺，独登衰草台。",
            "名期五字立，迹媿九年来。",
            "此意今聊写，还希君子哀。"
        ],
        "title": "呈薛博士",
        "id": "0c313e45-0757-47d9-abeb-bddd4a4596d1"
    },
    {
        "author": "喻凫",
        "paragraphs": [
            "抱杖立溪口，迎秋看塞门。",
            "连山互苍翠，二水各清浑。",
            "笛发孤烟戍，鸦归夕照村。",
            "萋萋芳草色，终是忆王孙。"
        ],
        "title": "即事",
        "id": "7ba029c7-be9f-40e0-81bf-a3fefd3cb75b"
    },
    {
        "author": "喻凫",
        "paragraphs": [
            "春城带病别，秋塞见除书。",
            "况是神仙吏，仍非尘土居。",
            "河风吹鸟迥，岳雨滴桐疎。",
            "坐阁驰思夕，沙东凉月虚。"
        ],
        "title": "龙翔寺阁夜怀渭南张少府",
        "id": "3bf3f45d-1866-4c5f-afe3-0a2025fc04f3"
    },
    {
        "author": "喻凫",
        "paragraphs": [
            "古剎一幡斜，吹门水过沙。",
            "数声钟里饭，双影树间茶。",
            "落日穷荒雨，微风古堑花。",
            "何当戴豸客，复此问生涯。"
        ],
        "title": "夏日龙翔寺居即事寄崔侍御",
        "id": "ba261c33-9ac6-4b4a-9ef8-d3f1c46e6b66"
    },
    {
        "author": "喻凫",
        "paragraphs": [
            "林栖无异欢，煮茗就花栏。",
            "雀啅北冈晓，僧开西阁寒。",
            "冲桥二水急，扣月一钟残。",
            "明发还分手，徒悲行路难。"
        ],
        "title": "龙翔寺居喜胡权见访因宿",
        "id": "0f2e2859-7c3f-4065-b9a9-ee6253ca3679"
    },
    {
        "author": "喻凫",
        "paragraphs": [
            "一剎古冈南，孤钟撼夕岚。",
            "客闲明月阁，僧闭白云庵。",
            "野鹤立枯枿，天龙吟净潭。",
            "因知不生理，合自此中探。"
        ],
        "title": "宿石窟寺",
        "id": "b5f6b748-3e06-4e2a-9778-6b5b3e315737"
    },
    {
        "author": "喻凫",
        "paragraphs": [
            "沙西林杪寺，殿倚石棱开。",
            "晓月僧汲井，残阳钟殷台。",
            "河冲绿野去，鸟背白云来。",
            "日夕唯增思，京关未想回。"
        ],
        "title": "夏日龙翔寺寄张侍御",
        "id": "17ee7094-c667-40c0-a923-b9cb9988df60"
    },
    {
        "author": "喻凫",
        "paragraphs": [
            "朔漠正秋霖，西风传夕砧。",
            "沧洲未归迹，华髪受恩心。",
            "露色冈莎冷，蝉声坞木深。",
            "清晨鈇钺内，只献白云吟。"
        ],
        "title": "秋日将归长安留别王尚书",
        "id": "2f90ade9-bf36-46e6-b89d-f7f4d1386f2e"
    },
    {
        "author": "喻凫",
        "paragraphs": [
            "眠云喜道存，读易过朝昏。",
            "乔木青连郭，长河白泻门。",
            "钟沈残月坞，鸟去夕阳村。",
            "搜此成闲句，期逢作者论。"
        ],
        "title": "龙翔寺言怀",
        "id": "854cbca4-e192-405c-92cf-c402bc2126fc"
    },
    {
        "author": "喻凫",
        "paragraphs": [
            "那期高斾下，得遇重臣知。",
            "泉石容居止，风沙免路岐。",
            "河兼落下望，句入大荒思。",
            "无复愁烦暑，回山翠阁危。"
        ],
        "title": "龙翔寺居夏日寄献王尚书",
        "id": "14592c94-949d-4adb-8e5c-834ccf0bc08b"
    },
    {
        "author": "喻凫",
        "paragraphs": [
            "楚鞋应此世，祇遶砌苔休。",
            "色相栽花视，身心坐石修。",
            "声寒通节院，城黑见烽楼。",
            "欲取闲云并，闲云有去留。"
        ],
        "title": "题弘济寺不出院僧",
        "id": "62884693-ae3c-4a9e-a0fc-1595fb2c3ab6"
    },
    {
        "author": "喻凫",
        "paragraphs": [
            "城西青岛寺，累夏漱寒泉。",
            "今在提纲所，应难扫石眠。",
            "风沙榆塞迥，波浪橘洲偏。",
            "重整潇湘棹，心期更几年。"
        ],
        "title": "寄刘录事",
        "id": "5127db9b-4afa-4697-8b2c-d4d560bc9c71"
    },
    {
        "author": "喻凫",
        "paragraphs": [
            "驰心栖杳冥，何物比清冷。",
            "夜月照巫峡，秋风吹洞庭。",
            "酬难尘鬓皓，坐久壁灯青。",
            "竟晚苍山咏，乔枝有鹤听。"
        ],
        "tags": [
            "洞庭湖"
        ],
        "title": "酬王檀见寄",
        "id": "90be1917-c155-4ef7-8fe8-6584c1a45137"
    },
    {
        "author": "喻凫",
        "paragraphs": [
            "修修复雭雭，黄叶此时飞。",
            "隐几客吟断，邻房僧话稀。",
            "鸽寒栖树定，萤湿在窗微。",
            "即事潇湘渚，渔翁披草衣。"
        ],
        "title": "寺居秋日对雨有怀",
        "id": "18d07f5b-2e76-4874-8ad2-aa27a1c0f464"
    },
    {
        "author": "喻凫",
        "paragraphs": [
            "相逢仍朔漠，相问即波涛。",
            "江思苇花折，笛声关月高。",
            "簿书君阅倦，章句我吟劳。",
            "竟夕空凭阁，长河漴石壕。"
        ],
        "title": "答刘录事夜月怀湘西友人见寄",
        "id": "cfc41b8f-f284-403a-bd48-06765f526724"
    },
    {
        "author": "喻凫",
        "paragraphs": [
            "旧隐白云峰，生涯落叶同。",
            "关河一栖旅，杨柳十东风。",
            "迹处龙钟内，声居汩没中。",
            "酬恩若有地，宁止杀微躬。"
        ],
        "title": "上高侍御",
        "id": "a750206e-ee88-4e0b-9bc3-4fc745032274"
    },
    {
        "author": "喻凫",
        "paragraphs": [
            "空为梁甫吟，谁竟是知音。",
            "风雪坐闲夜，乡园来旧心。",
            "沧江孤棹迥，落日一钟深。",
            "君子久忘我，此诚甘自沈。"
        ],
        "title": "冬日寄友人",
        "id": "8e56a5e4-4d13-47b1-837d-39fe1676f20d"
    },
    {
        "author": "喻凫",
        "paragraphs": [
            "每来多便宿，不负白云言。",
            "古木朔风动，寒城疎雪翻。",
            "微灯悬刻漏，旧梦返湘沅。",
            "先是琴边起，知为阁务繁。"
        ],
        "title": "冬夜宿余正字静恭里闲居",
        "id": "337e9742-7a04-42c4-82d0-cfea2c2a95b3"
    },
    {
        "author": "喻凫",
        "paragraphs": [
            "远书来阮巷，阙下见江东。",
            "不得经史力，枉抛耕稼功。",
            "鴈天霞脚雨，渔夜苇条风。",
            "无复琴桮兴，开怀向尔同。"
        ],
        "title": "得子侄书",
        "id": "97e51284-1ded-45d7-8444-fee7da266d28"
    },
    {
        "author": "喻凫",
        "paragraphs": [
            "亦忝受恩身，当殊投刺新。",
            "竟蒙分玉石，终不离埃尘。",
            "大谷非无暖，幽枝自未春。",
            "昏昏过朝夕，应念苦吟人。"
        ],
        "title": "献知己",
        "id": "de19af25-fc83-42bd-a05b-38c4cfea9796"
    },
    {
        "author": "喻凫",
        "paragraphs": [
            "露白覆棋宵，林青读易朝。",
            "道高天子问，名重四方招。",
            "许鹤归华顶，期僧过石桥。",
            "虽然在京国，心迹自逍遥。"
        ],
        "title": "赠张濆处士",
        "id": "cb4a385c-778a-42b9-92c9-2e6294d5e302"
    },
    {
        "author": "喻凫",
        "paragraphs": [
            "六十上清冥，晓缄东越藤。",
            "山光紫衣陟，寺影白云凝。",
            "湿叶起寒鸟，深林惊古僧。",
            "微风窗静展，细雨阁吟登。",
            "清韵岳磬远，佳音湖水澄。",
            "却思前所献，何以豸冠称。"
        ],
        "title": "早秋寺居酬张侍御六韵见寄",
        "id": "b268a5ae-de77-43f2-9f61-22ad746a3f3f"
    },
    {
        "author": "喻凫",
        "paragraphs": [
            "盈尺知丰稔，开窗对酒壶。",
            "飘当大野匝，洒到急流无。",
            "密际西风尽，凝间朔气扶。",
            "干摧鸟栖枿，冷射夜残垆。",
            "赞月澄斜汉，兼沙搅北湖。",
            "惭于郢客坐，一此调巴歈。"
        ],
        "title": "和段学士对雪",
        "id": "588b124d-9213-448e-9875-bffd63febf7e"
    },
    {
        "author": "喻凫",
        "paragraphs": [
            "霎霎复凄凄，飘松又洒槐。",
            "气蒙蛛网槛，声叠藓花阶。",
            "古壁青灯动，深庭湿叶埋。",
            "徐垂旧夗瓦，竞历小茅斋。",
            "冷与阴虫间，清将玉漏谐。",
            "病身唯展转，谁见此时怀。"
        ],
        "title": "监试夜雨滴空阶",
        "id": "5a880973-a905-4a16-8127-6d6a1348c8a2"
    },
    {
        "author": "喻凫",
        "paragraphs": [
            "幂幂敛轻尘，蒙蒙湿野春。",
            "细光添柳重，幽点溅花匀。",
            "惨淡游丝景，阴沈落絮辰。",
            "回低飞蝶翅，寒滴语禽身。",
            "洒岳摧余雪，吹江叠远苹。",
            "东城与西陌，晴後趣何新。"
        ],
        "title": "春雨如膏",
        "id": "87acee2c-c3bc-4d63-8b68-4c79cea0fdbe"
    },
    {
        "author": "喻凫",
        "paragraphs": [
            "春尽大方游，思君便白头。",
            "地蒸川有毒，天暖树无秋。",
            "水急三巴险，猨分五岭愁。",
            "为缘知己分，南国必淹留。"
        ],
        "title": "送友人南中访旧知",
        "id": "144e5455-814b-4c56-bd48-47f598aba26b"
    },
    {
        "author": "喻凫",
        "paragraphs": [
            "藓帻翠髯公，存思古观空。",
            "晓坛柽叶露，晴圃柳花风。",
            "寿已将椿并，碁难见局终。",
            "何当与高鹤，飞去海光中。"
        ],
        "title": "玄都观李尊师",
        "id": "a8437a0b-6675-4d49-829a-08d9a543c90d"
    },
    {
        "author": "喻凫",
        "paragraphs": [
            "同志幸同年，高堂君独还。",
            "齐荣恩未报，共隐事皆闲。",
            "访寺临河岸，开楼见海山。",
            "洛中推二陆，莫久恋乡关。"
        ],
        "title": "送石贲归吴兴",
        "id": "bace5027-79a4-46a3-b6b2-ac15930c5c3e"
    },
    {
        "author": "喻凫",
        "paragraphs": [
            "江乡十年别，京国累日同。",
            "在客几多事，俱付酒杯中。"
        ],
        "title": "感遇",
        "id": "1b773ff0-e4d4-46bd-b85b-c4a2db753c84"
    },
    {
        "author": "喻凫",
        "paragraphs": [
            "鹤下紫阁云，沈沈翠微雨。",
            "独坐正无言，孤庄一声杵。"
        ],
        "title": "晚思",
        "id": "7f42def0-8c47-4b9e-90e7-d51293cfa951"
    },
    {
        "author": "喻凫",
        "paragraphs": [
            "虎见修行久，松知夏腊高。",
            "寒堂坐风雨，瞑目尚波涛。"
        ],
        "title": "赠空禅师",
        "id": "e6c10d4b-8872-4b2d-bc25-ce9803757ae3"
    },
    {
        "author": "喻凫",
        "paragraphs": [
            "獬豸霜中貌，龙钟病後颜。",
            "惨伤此身事，风雪动江山。"
        ],
        "title": "西山寒日逢韦侍御",
        "id": "127c839c-ba95-49f6-b7e0-07ece7bd0135"
    },
    {
        "author": "喻凫",
        "paragraphs": [
            "无花地亦香，有鹤松多直。",
            "向此奚必孤，山僧尽相识。"
        ],
        "title": "题禅院",
        "id": "f0952fff-6045-44ee-bc86-cf2192e23e7c"
    },
    {
        "author": "喻凫",
        "paragraphs": [
            "莺啭纔间关，蝉鸣旋萧屑。",
            "如何两鬓毛，不作千枝雪。"
        ],
        "title": "惊秋",
        "id": "374cf837-fba4-4c2c-9767-0a954a0830d0"
    },
    {
        "author": "喻凫",
        "paragraphs": [
            "远冢松回曲渚风，一官闻是校书终。",
            "霜情月思今何在，零落人间策子中。"
        ],
        "title": "经刘校书墓",
        "id": "8be2e543-a1f4-4672-a0f2-25e6df8fa430"
    },
    {
        "author": "喻凫",
        "paragraphs": [
            "绝杯夏别螺江渡，单钵春过处士斋。",
            "尝茗议空经不夜，照花明月影侵阶。"
        ],
        "title": "蒋处士宅喜闲公至",
        "id": "d15c747c-5963-4992-b8fa-b566613c89d0"
    },
    {
        "author": "喻凫",
        "paragraphs": [
            "银地无尘金菊开，紫棃红枣堕莓苔。",
            "一泓秋水一轮月，今夜故人来不来。"
        ],
        "title": "绝句",
        "id": "dbcf0b92-c243-49fc-b190-60d6de7379c6"
    },
    {
        "author": "喻凫",
        "paragraphs": [
            "颜凋明镜觉，思苦白云知。",
            "沧洲迷钓隐，紫阁负僧期。"
        ],
        "title": "句",
        "id": "6c3dbecb-f90b-4757-afc5-cf09a49f8d67"
    }
]