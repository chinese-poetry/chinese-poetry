[
    {
        "author": "韓愈",
        "paragraphs": [
            "羽衛煌煌一百里，曉出都門葬天子。",
            "羣臣雜沓馳後先，宮官穰穰來不已。",
            "是時新秋七月初，金神按節炎氣除。",
            "清風飄飄輕雨灑，偃蹇旗斾卷以舒。",
            "逾梁下坂笳鼓咽，嵽嵲遂走玄宮閭。",
            "哭聲訇天百鳥噪，幽坎晝閉空靈輿。",
            "皇帝孝心深且遠，資送禮備無贏餘。",
            "設官置衛鎖嬪妓，供養朝夕象平居。",
            "臣聞神道尚清淨，三代舊制存諸書。",
            "墓藏廟祭不可亂，欲言非職知何如。"
        ],
        "title": "豐陵行",
        "id": "31aafe00-bc07-4f3e-bcfe-bb2591ef1268"
    },
    {
        "author": "韓愈",
        "paragraphs": [
            "秋灰初吹季月管，日出卯南暉景短。",
            "友生招我佛寺行，正值萬株紅葉滿。",
            "光華閃壁見神鬼，赫赫炎官張火傘。",
            "然雲燒樹火實駢，金烏下啄赬虬卵。",
            "魂翻眼倒忘處所，赤氣沖融無間斷。",
            "有如流傳上古時，九輪照燭乾坤旱。",
            "二三道士席其間，靈液屢進玻黎盌。",
            "忽驚顏色變韶稚，却信靈僊非怪誕。",
            "桃源迷路竟茫茫，棗下悲歌徒纂纂。",
            "前年嶺隅鄉思發，躑躅成山開不算。",
            "去歲羇帆湘水明，霜楓千里隨歸伴。",
            "猿呼鼯嘯鷓鴣啼，惻耳酸腸難濯澣。",
            "思君攜手安能得，今者相從敢辭懶。",
            "由來鈍騃寡參尋，況是儒官飽閑散。",
            "惟君與我同懷抱，鋤去陵谷置平坦。",
            "年少得途未要忙，時清諫疏尤宜罕。",
            "何人有酒身無事，誰家多竹門可款。",
            "須知節候即風寒，幸及亭午猶妍暖。",
            "南山逼冬轉清瘦，刻畫圭角出崖窾。",
            "當憂復被冰雪埋，汲汲來窺戒遲緩。"
        ],
        "title": "遊青龍寺贈崔大補闕",
        "id": "f35849f3-6334-49a3-8733-5fa7b8693356"
    },
    {
        "author": "韓愈",
        "paragraphs": [
            "崔侯文章苦捷敏，高浪駕天輸不盡。",
            "曾從關外來上都，隨身卷軸車連軫。",
            "朝爲百賦猶鬱怒，暮作千詩轉遒緊。",
            "搖毫擲簡自不供，頃刻青紅浮海蜃。",
            "才豪氣猛易語言，往往蛟螭雜螻蚓。",
            "知音自古稱難遇，世俗乍見那妨哂。",
            "勿嫌法官未登朝，猶勝赤尉長趨尹。",
            "時命雖乖心轉壯，技能虛富家逾窘。",
            "念昔塵埃兩相逢，爭名齟齬持矛楯。",
            "子時專場誇觜距，余始張軍嚴韅靷。",
            "爾來但欲保封疆，莫學龐涓怯孫臏。",
            "竄逐新歸厭聞鬧，齒髮早衰嗟可閔。",
            "頻蒙怨句刺棄遺，豈有閑官敢推引。",
            "深藏篋笥時一發，戢戢已多如束筍。",
            "可憐無益費精神，有似黃金擲虛牝。",
            "當今聖人求侍從，拔擢杞梓收楛箘。",
            "東馬嚴徐已奮飛，枚臯即召窮且忍。",
            "復聞王師西討蜀，霜風冽冽摧朝菌。",
            "走章馳檄在得賢，燕雀紛拏要鷹隼。",
            "竊料二途必處一，豈比恒人長蠢蠢。",
            "勸君韜養待徴招，不用雕琢愁肝腎。",
            "牆根菊花好沽酒，錢帛縱空衣可準。",
            "暉暉簷日暖且鮮，摵摵井梧疎更殞。",
            "高士例須憐麯糵，丈夫終莫生畦畛。",
            "能來取醉任喧呼，死後賢愚俱泯泯。"
        ],
        "title": "贈崔立之評事",
        "id": "e0f33af0-78ba-4a07-bb14-ff45aeea00c2"
    },
    {
        "author": "韓愈",
        "paragraphs": [
            "穆昔南征軍不歸，蟲沙猿鶴伏以飛。",
            "洶洶洞庭莽翠微，九疑鑱天荒是非。",
            "野有象犀水貝璣，分散百寶人士稀。",
            "我遷於南日周圍，來見者衆莫伊俙。",
            "爰有區子熒熒暉，觀以彝訓或從違。",
            "我念前人譬葑菲，落以斧引以纆徽。",
            "雖有不逮驅騑騑，或採於薄漁於磯。",
            "服役不辱言不譏，從我荆州來京畿。",
            "離其母妻絕因依，嗟我道不能自肥。",
            "子雖勤苦終何希，王都觀闕雙巍巍。",
            "騰蹋衆駿事鞍鞿，佩服上色紫與緋。",
            "獨子之節可嗟唏，母附書至妻寄衣。",
            "開書拆衣淚痕晞，雖不敕還情庶幾。",
            "朝暮盤羞惻庭闈，幽房無人感伊威。",
            "人生此難餘可祈，子去矣時若發機。",
            "蜃沈海底氣昇霏，彩雉野伏朝扇翬。",
            "處子窈窕王所妃，苟有令德隱不腓。",
            "況今天子鋪德威，蔽能者誅薦受禨。",
            "出送撫背我涕揮，行行正直慎脂韋。",
            "業成志樹來頎頎，我當爲子言天扉。"
        ],
        "tags": [
            "洞庭湖"
        ],
        "title": "送區弘南歸",
        "id": "5a123c44-bba1-4f01-9dc9-715a25da8eea"
    },
    {
        "author": "韓愈",
        "paragraphs": [
            "我生之辰，月宿南斗。",
            "牛奮其角，箕張其口。",
            "牛不見服箱，斗不挹酒漿。",
            "箕獨有神靈，無時停簸揚。",
            "無善名已聞，無惡聲已讙。",
            "名聲相乘除，得少失有餘。",
            "三星各在天，什伍東西陳。",
            "嗟汝牛與斗，汝獨不能神。"
        ],
        "title": "三星行",
        "id": "98b0fd3d-e436-43bb-98b3-3949c75a902a"
    },
    {
        "author": "韓愈",
        "paragraphs": [
            "剝剝啄啄，有客至門。",
            "我不出應，客去而嗔。",
            "從者語我，子胡爲然。",
            "我不厭客，困於語言。",
            "欲不出納，以堙其源。",
            "空堂幽幽，有秸有莞。",
            "門以兩板，叢書於間。",
            "窅窅深塹，其墉甚完。",
            "彼寧可隳，此不可干。",
            "從者語我，嗟子誠難。",
            "子雖云爾，其口益蕃。",
            "我爲子謀，有萬其全。",
            "凡今之人，急名與官。",
            "子不引去，與爲波瀾。",
            "雖不開口，雖不開關。",
            "變化咀嚼，有鬼有神。",
            "今去不勇，其如後艱。",
            "我謝再拜，汝無復云。",
            "往追不及，來不有年。"
        ],
        "title": "剝啄行",
        "id": "30cacc20-7b61-4c3b-af5b-cd0e154a9672"
    },
    {
        "author": "韓愈",
        "paragraphs": [
            "青青水中蒲，下有一雙魚。",
            "君今上隴去，我在與誰居。"
        ],
        "title": "青青水中蒲三首 一",
        "id": "30e1b184-2377-472a-a27d-5151bc27b391"
    },
    {
        "author": "韓愈",
        "paragraphs": [
            "青青水中蒲，長在水中居。",
            "寄語浮萍草，相隨我不如。"
        ],
        "title": "青青水中蒲三首 二",
        "id": "9f7b9119-e202-4288-b6b0-91642072dbf4"
    },
    {
        "author": "韓愈",
        "paragraphs": [
            "青青水中蒲，葉短不出水。",
            "婦人不下堂，行子在萬里。"
        ],
        "title": "青青水中蒲三首 三",
        "id": "46f0b9f1-9390-4b75-9386-54b48ec57b5f"
    },
    {
        "author": "韓愈",
        "paragraphs": [
            "失子將何尤，吾將上尤天。",
            "女實主下人，與奪一何偏。",
            "彼於女何有，乃令蕃且延。",
            "此獨何罪辜，生死旬日間。",
            "上呼無時聞，滴地淚到泉。",
            "地祇爲之悲，瑟縮久不安。",
            "乃呼大靈龜，騎雲款天門。",
            "問天主下人，薄厚胡不均。",
            "天曰天地人，由來不相關。",
            "吾懸日與月，吾繫星與辰。",
            "日月相噬齧，星辰踣而顛。",
            "吾不女之罪，知非女由因。",
            "且物各有分，孰能使之然。",
            "有子與無子，禍福未可原。",
            "魚子滿母腹，一一欲誰憐。",
            "細腰不自乳，舉族常孤鰥。",
            "鴟梟啄母腦，母死子始翻。",
            "蝮蛇生子時，坼裂腸與肝。",
            "好子雖云好，未還恩與勤。",
            "惡子不可說，鴟梟蝮蛇然。",
            "有子且勿喜，無子固勿歎。",
            "上聖不待敎，賢聞語而遷。",
            "下愚聞語惑，雖敎無由悛。",
            "大靈頓頭受，即日以命還。",
            "地祇謂大靈，女往告其人。",
            "東野夜得夢，有夫玄衣巾。",
            "闖然入其戶，三稱天之言。",
            "再拜謝玄夫，收悲以歡忻。"
        ],
        "title": "孟東野失子",
        "id": "530ab82c-db31-45ed-bab1-01599eb9d5fe"
    },
    {
        "author": "韓愈",
        "paragraphs": [
            "皇甫補官古賁渾，時當玄冬澤乾源。",
            "山狂谷很相吐吞，風怒不休何軒軒。",
            "擺磨出火以自燔，有聲夜中驚莫原。",
            "天跳地踔顛乾坤，赫赫上照窮崖垠。",
            "截然高周燒四垣，神焦鬼爛無逃門。",
            "三光弛隳不復暾，虎熊麋豬逮猴猿。",
            "水龍鼉龜魚與黿，鴉鴟雕鷹雉鵠鵾。",
            "燖炰煨爊孰飛奔，祝融告休酌卑尊。",
            "錯陳齊玫闢華園，芙蓉披猖塞鮮繁。",
            "千鍾萬鼓咽耳喧，攢雜啾嚄沸篪塤。",
            "彤幢絳旃紫纛旛，炎官熱屬朱冠褌。",
            "髹其肉皮通䏶臀，頹胸垤腹車掀轅。",
            "緹顏靺股豹兩鞬，霞車虹靷日轂轓。",
            "丹蕤縓蓋緋繙㠾，紅帷赤幕羅脤膰。",
            "𥁃池波風肉陵屯，谽呀鉅壑頗黎盆。",
            "豆登五山瀛四尊，熙熙釂醻笑語言。",
            "雷公擘山海水翻，齒牙嚼齧舌腭反。",
            "電光䃸磹赬目䁔，頊冥收威避玄根。",
            "斥棄輿馬背厥孫，縮身潛喘拳肩跟。",
            "君臣相憐加愛恩，命黑螭偵焚其元。",
            "天闕悠悠不可援，夢通上帝血面論。",
            "側身欲進叱於閽，帝賜九河湔涕痕。",
            "又詔巫陽反其魂，徐命之前問何冤。",
            "火行於冬古所存，我如禁之絕其飧。",
            "女丁婦壬傳世婚，一朝結讐奈後昆。",
            "時行當反慎藏蹲，視桃著花可小騫。",
            "月及申酉利復怨，助汝五龍從九鯤。",
            "溺厥邑囚之崑崙，皇甫作詩止睡昏。",
            "辭誇出真遂上焚，要余和增怪又煩，雖欲悔舌不可捫。"
        ],
        "title": "陸渾山火和皇甫湜用其韻",
        "id": "63043fd8-cf4d-402e-86a0-209e54a5338d"
    },
    {
        "author": "韓愈",
        "paragraphs": [
            "出宰山水縣，讀書松桂林。",
            "蕭條捐末事，邂逅得初心。",
            "哀狖醒俗耳，清泉潔塵襟。",
            "詩成有共賦，酒熟無孤斟。",
            "青竹時默釣，白雲日幽尋。",
            "南方本多毒，北客恒懼侵。",
            "謫譴甘自守，滯留愧難任。",
            "投章類縞帶，佇答逾兼金。"
        ],
        "title": "縣齋讀書",
        "id": "e7daab7d-768f-40a6-9cdc-73b79b0760d4"
    },
    {
        "author": "韓愈",
        "paragraphs": [
            "筍添南堦竹，日日成清閟。",
            "縹節已儲霜，黃苞猶揜翠。",
            "出欄抽五六，當戶羅三四。",
            "高標陵秋嚴，貞色奪春媚。",
            "稀生巧補林，併出疑爭地。",
            "縱橫乍依行，爛熳忽無次。",
            "風枝未飄吹，露粉先涵淚。",
            "何人可攜翫，清景空瞪視。"
        ],
        "title": "新竹",
        "id": "1d70922b-4e1b-4eb5-ae5b-79df44859f57"
    },
    {
        "author": "韓愈",
        "paragraphs": [
            "少年飲酒時，踊躍見菊花。",
            "今來不復飲，每見恒咨嗟。",
            "佇立摘滿手，行行把歸家。",
            "此時無與語，棄置奈悲何。"
        ],
        "title": "晚菊",
        "id": "7ff205d9-e2f9-4721-910c-90213458841a"
    },
    {
        "author": "韓愈",
        "paragraphs": [
            "去年落一牙，今年落一齒。",
            "俄然落六七，落勢殊未已。",
            "餘存皆動搖，盡落應始止。",
            "憶初落一時，但念豁可恥。",
            "及至落二三，始憂衰即死。",
            "每一將落時，懔懔恒在已。",
            "叉牙妨食物，顛倒怯漱水。",
            "終焉捨我落，意與崩山比。",
            "今來落既熟，見落空相似。",
            "餘存二十餘，次第知落矣。",
            "儻常歲落一，自足支兩紀。",
            "如其落併空，與漸亦同指。",
            "人言齒之落，壽命理難恃。",
            "我言生有涯，長短俱死爾。",
            "人言齒之豁，左右驚諦視。",
            "我言莊周云，水雁各有喜。",
            "語訛默固好，嚼廢軟還美。",
            "因歌遂成詩，持用詫妻子。"
        ],
        "title": "落齒",
        "id": "01239a8e-37d4-4f39-bd57-5b8c7227618d"
    },
    {
        "author": "韓愈",
        "paragraphs": [
            "人皆期七十，纔半豈蹉跎。",
            "併出知己淚，自然白髮多。",
            "晨興爲誰慟，還坐久滂沱。",
            "論文與晤語，已矣可如何。"
        ],
        "title": "哭楊兵部凝陸歙州參",
        "id": "e6213326-0c71-4a26-b5ee-344172e0656f"
    },
    {
        "author": "韓愈",
        "paragraphs": [
            "四時各平分，一氣不可兼。",
            "隆寒奪春序，顓頊固不廉。",
            "太昊弛維綱，畏避但守謙。",
            "遂令黃泉下，萌牙夭句尖。",
            "草木不復抽，百味失苦甜。",
            "凶飆攪宇宙，鋩刃甚割砭。",
            "日月雖云尊，不能活烏蟾。",
            "羲和送日出，恇怯頻窺覘。",
            "炎帝持祝融，呵噓不相炎。",
            "而我當此時，恩光何由沾。",
            "肌膚生鱗甲，衣被如刀鐮。",
            "氣寒鼻莫齅，血凍指不拈。",
            "濁醪沸入喉，口角如銜箝。",
            "將持匕箸食，觸指如排籤。",
            "侵爐不覺暖，熾炭屢已添。",
            "探湯無所益，何況纊與縑。",
            "虎豹僵穴中，蛟螭死幽潛。",
            "熒惑喪纏次，六龍冰脫髯。",
            "芒碭大包內，生類恐盡殲。",
            "啾啾窗間雀，不知已微纖。",
            "舉頭仰天鳴，所願晷刻淹。",
            "不如彈射死，却得親炰燖。",
            "鸞皇苟不存，爾固不在占。",
            "其餘蠢動儔，俱死誰恩嫌。",
            "伊我稱最靈，不能女覆苫。",
            "悲哀激憤歎，五藏難安恬。",
            "中宵倚牆立，淫淚何漸漸。",
            "天王哀無辜，惠我下顧瞻。",
            "褰旒去耳纊，調和進梅鹽。",
            "賢能日登御，黜彼傲與憸。",
            "生風吹死氣，豁達如褰簾。",
            "懸乳零落墮，晨光入前簷。",
            "雪霜頓銷釋，土脉膏且黏。",
            "豈徒蘭蕙榮，施及艾與蒹。",
            "日萼行鑠鑠，風條坐襜襜。",
            "天乎苟其能，吾死意亦厭。"
        ],
        "title": "苦寒",
        "id": "81c89efe-d541-488b-b257-b03b53ea66d6"
    },
    {
        "author": "韓愈",
        "paragraphs": [
            "赤藤爲杖世未窺，臺郎始攜自滇池。",
            "滇王掃宮避使者，跪進再拜語嗢咿。",
            "繩橋拄過免傾墮，性命造次蒙扶持。",
            "途經百國皆莫識，君臣聚觀逐旌麾。",
            "共傳滇神出水獻，赤龍拔鬚血淋漓。",
            "又云羲和操火鞭，暝到西極睡所遺。",
            "幾重包裹自題署，不以珍怪誇荒夷。",
            "歸來捧贈同舍子，浮光照手欲把疑。",
            "空堂晝眠倚牖戶，飛電著壁搜蛟螭。",
            "南宮清深禁闈密，唱和有類吹塤篪。",
            "妍辭麗句不可繼，見寄聊且慰分司。"
        ],
        "title": "和虞部盧四酬翰林錢七赤藤杖歌",
        "id": "518d5f1a-fe1e-4fdd-8631-d707c55f836d"
    },
    {
        "author": "韓愈",
        "paragraphs": [
            "崔君初來時，相識頗未慣。",
            "但聞赤縣尉，不比博士慢。",
            "賃屋得連牆，往來忻莫間。",
            "我時亦新居，觸事苦難辦。",
            "蔬飱要同喫，破襖請來綻。",
            "謂言安堵後，貸借更何患。",
            "不知孤遺多，舉族仰薄宦。",
            "有時未朝餐，得米日已晏。",
            "隔牆聞讙呼，衆口極鵝雁。",
            "前計頓乖張，居然見真贋。",
            "嬌兒好眉眼，褲脚凍兩骭。",
            "捧書隨諸兄，累累兩角丱。",
            "冬惟茹寒齏，秋始識瓜瓣。",
            "問之不言飢，飫若厭芻豢。",
            "才名三十年，久合居給諫。",
            "白頭趨走裏，閉口絕謗訕。",
            "府公舊同袍，拔擢宰山澗。",
            "寄詩雜詼俳，有類說鵬鷃。",
            "上言酒味酸，冬衣竟未擐。",
            "下言人吏稀，惟足彪與虥。",
            "又言致豬鹿，此語乃善幻。",
            "三年國子師，腸肚習藜莧。",
            "況住洛之涯，魴鱒可罩汕。",
            "肯效屠門嚼，久嫌弋者篡。",
            "謀拙日焦拳，活計似鋤剗。",
            "男寒澀詩書，妻瘦剩腰襻。",
            "爲官不事職，厥罪在欺謾。",
            "行當自劾去，漁釣老葭薍。",
            "歲窮寒氣驕，冰雪滑磴棧。",
            "音問難屢通，何由覿清盼。"
        ],
        "title": "崔十六少府攝伊陽以詩及書見投因酬三十韻",
        "id": "b0e75248-a3b6-4d4e-922b-26db7503b686"
    },
    {
        "author": "韓愈",
        "paragraphs": [
            "憶昔初及第，各以少年稱。",
            "君頤始生鬚，我齒清如冰。",
            "爾時心氣壯，百事謂己能。",
            "一別詎幾何，忽如隔晨興。",
            "我齒豁可鄙，君顏老可憎。",
            "相逢風塵中，相視迭嗟矜。",
            "幸同學省官，末路再得朋。",
            "東司絕敎授，遊[宴]以爲恒。",
            "秋漁蔭密樹，夜博然明燈。",
            "雪逕抵樵叟，風廊折談僧。",
            "陸渾桃花間，有湯沸如烝。",
            "三月崧少步，躑躅紅千層。",
            "洲沙厭晚坐，嶺壁窮晨升。",
            "沈冥不計日，爲樂不可勝。",
            "遷滿一已異，乖離坐難憑。",
            "行行事結束，人馬何蹻騰。",
            "感激生膽勇，從軍豈嘗曾。",
            "洸洸司徒公，天子爪與肱。",
            "提師十萬餘，四海欽風稜。",
            "河北兵未進，蔡州師新薨。",
            "曷不請掃除，活彼黎與烝。",
            "鄙夫誠怯弱，受恩媿徒弘。",
            "猶思脫儒冠，棄死取先登。",
            "又欲面言事，上書求詔徴。",
            "侵官固非是，妄作譴可懲。",
            "惟當待責免，耕斸歸溝塍。",
            "今君得所附，勢若脫鞲鷹。",
            "檄筆無與讓，幕謀職其膺。",
            "收績開史牒，翰飛逐溟鵬。",
            "男兒貴立事，流景不可乘。",
            "歲老陰沴作，雲頹雪翻崩。",
            "別袖拂洛水，征車轉崤陵。",
            "勤勤酒不進，勉勉恨已仍。",
            "送君出門歸，愁腸若牽繩。",
            "默坐念語笑，癡如遇寒蠅。",
            "策馬誰可適，晤言誰爲應。",
            "席塵惜不掃，殘尊對空凝。",
            "信知後會時，日月屢環絙。",
            "生期理行役，歡緒絕難承。",
            "寄書惟在頻，無恡簡與繒。"
        ],
        "title": "送侯參謀赴河中幕",
        "id": "161aef05-ddfa-4aa0-a282-75018f245eaf"
    },
    {
        "author": "韓愈",
        "paragraphs": [
            "少年氣真狂，有意與春競。",
            "行逢二三月，九州花相暎。",
            "川原曉服鮮，桃李晨妝靚。",
            "荒乘不知疲，醉死豈辭病。",
            "飲噉惟所便，文章倚豪橫。",
            "爾來曾幾時，白髮忽滿鏡。",
            "舊遊喜乖張，新輩足嘲評。",
            "心腸一變化，羞見時節盛。",
            "得閑無所作，貴欲辭視聽。",
            "深居疑避仇，默臥如當暝。",
            "朝曦入牖來，鳥喚昏不醒。",
            "爲生鄙計算，鹽米告屢罄。",
            "坐疲都忘起，冠側懶復正。",
            "幸蒙東都官，獲離機與穽。",
            "乖慵遭傲僻，漸染生弊性。",
            "既去焉能追，有來猶莫騁。",
            "有船魏王池，往往縱孤泳。",
            "水容與天色，此處皆綠淨。",
            "岸樹共紛披，渚牙相緯經。",
            "懷歸苦不果，即事取幽迸。",
            "貪求匪名利，所得亦已併。",
            "悠悠度朝昏，落落捐季孟。",
            "羣公一何賢，上戴天子聖。",
            "謀謨收禹績，四面出雄勁。",
            "轉輸非不勤，稽逋有軍令。",
            "在庭百執事，奉職各祗敬。",
            "我獨胡爲哉，坐與億兆慶。",
            "譬如籠中鳥，仰給活性命。",
            "爲詩告友生，負愧終究竟。"
        ],
        "title": "東都遇春",
        "id": "1f3bb0ed-fd03-487b-8d59-519db3076dc0"
    },
    {
        "author": "韓愈",
        "paragraphs": [
            "辛夷高花最先開，青天露坐始此廻。",
            "已呼孺人戛鳴瑟，更遣稚子傳清杯。",
            "選壯軍興不爲用，坐狂朝論無由陪。",
            "如今到死得閑處，還有詩賦歌康哉。"
        ],
        "title": "感春五首 一",
        "id": "5fd5aa26-9bbd-4f6c-964e-6d91f2491865"
    },
    {
        "author": "韓愈",
        "paragraphs": [
            "洛陽東風幾時來，川波岸柳春全廻。",
            "宮門一鎖不復啓，雖有九陌無塵埃。",
            "策馬上橋朝日出，樓闕赤白正崔嵬。",
            "孤吟屢闋莫與和，寸恨至短誰能裁。"
        ],
        "title": "感春五首 二",
        "id": "0ac43513-de5f-451f-b968-71d3ff89ac64"
    },
    {
        "author": "韓愈",
        "paragraphs": [
            "春田可耕時已催，王師北討何當廻。",
            "放車載草農事濟，戰馬苦飢誰念哉。",
            "蔡州納節舊將死，起居諫議聯翩來。",
            "朝廷未省有遺策，肯不垂意缾與罍。"
        ],
        "title": "感春五首 三",
        "id": "03fc8e4c-ad4a-4d6e-8896-50768d9c3b05"
    },
    {
        "author": "韓愈",
        "paragraphs": [
            "前隨杜尹拜表廻，笑言溢口何歡咍。",
            "孔丞別我適臨汝，風骨峭峻遺塵埃。",
            "音容不接祗隔夜，凶訃詎可相尋來。",
            "天公高居鬼神惡，欲保性命誠難哉。"
        ],
        "title": "感春五首 四",
        "id": "1ba6448d-dc28-4d31-88be-43e29951be6d"
    },
    {
        "author": "韓愈",
        "paragraphs": [
            "辛夷花房忽全開，將衰正盛須頻來。",
            "清晨輝輝燭霞日，薄暮耿耿和煙埃。",
            "朝明夕暗已足歎，況乃滿地成摧頹。",
            "迎繁送謝別有意，誰肯留戀少環廻。"
        ],
        "title": "感春五首 五",
        "id": "d096b273-f8f4-4c86-bd39-4e915e2390a4"
    },
    {
        "author": "韓愈",
        "paragraphs": [
            "相公罷論道，聿至活東人。",
            "御史坐言事，作吏府中塵。",
            "遂令河南治，今古無儔倫。",
            "四海日富庶，道途隘蹄輪。",
            "府西三百里，候館同魚鱗。",
            "相公謂御史，勞子去自巡。",
            "是時山水秋，光景何鮮新。",
            "哀鴻鳴清耳，宿霧褰高旻。",
            "遺我行旅詩，軒軒有風神。",
            "譬如黃金盤，照耀荆璞真。",
            "我來亦已幸，事賢友其仁。",
            "持竿洛水側，孤坐屢窮辰。",
            "多才自勞苦，無用祗因循。",
            "辭免期匪遠，行行及山春。"
        ],
        "title": "酬裴十六功曹巡府西驛塗中見寄",
        "id": "a3a4ba02-d97f-4284-a5ad-2f2519423a66"
    },
    {
        "author": "韓愈",
        "paragraphs": [
            "吾皇紹祖烈，天下再太平。",
            "詔下諸郡國，歲貢鄉曲英。",
            "元和五年冬，房公尹東京。",
            "功曹上言公，是月當登名。",
            "乃選二十縣，試官得鴻生。",
            "羣儒負己材，相賀簡擇精。",
            "怒起簸羽翮，引吭吐鏗轟。",
            "此都自周公，文章繼名聲。",
            "自非絕殊尤，難使耳目驚。",
            "今者遭震薄，不能出聲鳴。",
            "鄙夫忝縣尹，愧慄難爲情。",
            "惟求文章寫，不敢妬與爭。",
            "還家敕妻兒，具此煎炰烹。",
            "柿紅蒲萄紫，肴果相扶檠。",
            "芳荼出蜀門，好酒濃且清。",
            "何能充歡燕，庶以露厥誠。",
            "昨聞詔書下，權公作邦楨。",
            "文人得其職，文道當大行。",
            "陰風攪短日，冷雨澀不晴。",
            "勉哉戒徒馭，家國遲子榮。"
        ],
        "title": "燕河南府秀才得生字",
        "id": "990f8b56-0bff-467c-8a10-ddc620c9db41"
    },
    {
        "author": "韓愈",
        "paragraphs": [
            "廣州萬里途，山重江逶迤。",
            "行行何時到，誰能定歸期。",
            "揖我出門去，顏色異恒時。",
            "雖云有追送，足跡絕自茲。",
            "人生一世間，不自張與弛。",
            "譬如浮江木，縱橫豈自知。",
            "寧懷別時苦，勿作別後思。"
        ],
        "title": "送李翺",
        "id": "374ebe7b-244f-4d37-b7dc-baa3da2a3556"
    },
    {
        "author": "韓愈",
        "paragraphs": [
            "長把種樹書，人云避世士。",
            "忽騎將軍馬，自號報恩子。",
            "風雲入壯懷，泉石別幽耳。",
            "鉅鹿師欲老，常山險猶恃。",
            "豈惟彼相憂，固是吾徒恥。",
            "去去事方急，酒行可以起。"
        ],
        "title": "送石洪處士赴河陽幕得起字",
        "id": "af65cc35-b1d3-4469-8614-4a2277ea2436"
    },
    {
        "author": "韓愈",
        "paragraphs": [
            "長沙入楚深，洞庭值秋晚。",
            "人隨鴻雁少，江共蒹葭遠。",
            "歷歷余所經，悠悠子當返。",
            "孤遊懷耿介，旅宿夢婉娩。",
            "風土稍殊音，魚蝦日異飯。",
            "親交俱在此，誰與同息偃。"
        ],
        "tags": [
            "洞庭湖"
        ],
        "title": "送湖南李正字歸",
        "id": "fe066ba7-1212-4923-a9ab-49488d245b29"
    },
    {
        "author": "韓愈",
        "paragraphs": [
            "元和六年春，寒氣不肯歸。",
            "河南二月末，雪花一尺圍。",
            "崩騰相排拶，龍鳳交橫飛。",
            "波濤何飄揚，天風吹旛旂。",
            "白帝盛羽衛，鬖髿振裳衣。",
            "白霓先啓途，從以萬玉妃。",
            "翕翕陵厚載，譁譁弄陰機。",
            "生平未曾見，何暇議是非。",
            "或云豐年祥，飽食可庶幾。",
            "善禱吾所慕，誰言寸誠微。"
        ],
        "title": "辛卯年雪",
        "id": "1bbb6433-3602-4ed6-a136-c44d90bf46d6"
    },
    {
        "author": "韓愈",
        "paragraphs": [
            "昔年因讀李白杜甫詩，長恨二人不相從。",
            "吾與東野生並世，如何復躡二子蹤。",
            "東野不得官，白首誇龍鍾。",
            "韓子稍姦黠，自慙青蒿倚長松。",
            "低頭拜東野，願得終始如駏蛩。",
            "東野不廻頭，有如寸筳撞鉅鐘。",
            "我願身爲雲，東野變爲龍。",
            "四方上下逐東野，雖有離別無由逢。"
        ],
        "tags": [
            "抒情",
            "友谊"
        ],
        "title": "醉留東野",
        "id": "7a75f95e-9e6a-4060-8b7e-511bcde7fad3"
    },
    {
        "author": "韓愈",
        "paragraphs": [
            "平旦入西園，梨花數株若矜夸。",
            "旁有一株李，顏色慘慘似含嗟。",
            "問之不肯道所以，獨繞百帀至日斜。",
            "忽憶前時經此樹，正見芳意初萌牙。",
            "奈何趁酒不省錄，不見玉枝攢霜葩。",
            "泫然爲汝下雨淚，無由反斾羲和車。",
            "東風來吹不解顏，蒼茫夜氣生相遮。",
            "冰盤夏薦碧實脆，斥去不御慚其花。"
        ],
        "title": "李花二首 一",
        "id": "d45b2bb2-b2ab-4027-b8b0-293cf3d0c0b9"
    },
    {
        "author": "韓愈",
        "paragraphs": [
            "當春天地爭奢華，洛陽園苑尤紛拏。",
            "誰將平地萬堆雪，翦刻作此連天花。",
            "日光赤色照未好，明月暫入都交加。",
            "夜領張徹投盧仝，乘雲共至玉皇家。",
            "長姬香御四羅列，縞裙練帨無等差。",
            "靜濯明妝有所奉，顧我未肯置齒牙。",
            "清寒瑩骨肝膽醒，一生思慮無由邪。"
        ],
        "title": "李花二首 二",
        "id": "07b07804-4b6a-41f7-8a62-542e60a6a2a9"
    },
    {
        "author": "韓愈",
        "paragraphs": [
            "柏生兩石間，萬歲終不大。",
            "野馬不識人，難以駕車蓋。",
            "柏移就平地，馬羈入廄中。",
            "馬思自由悲，柏有傷根容。",
            "傷根柏不死，千丈日以至。",
            "馬悲罷還樂，振迅矜鞍轡。",
            "之罘南山來，文字得我驚。",
            "館置使讀書，日有求歸聲。",
            "我令之罘歸，失得柏與馬。",
            "之罘別我去，計出柏馬下。",
            "我自之罘歸，入門思而悲。",
            "之罘別我去，能不思我爲。",
            "灑埽縣中居，引水經竹間。",
            "囂譁所不及，何異山中閑。",
            "前陳百家書，食有肉與魚。",
            "先王遺文章，綴緝實在余。",
            "禮稱獨學陋，易貴不遠復。",
            "作詩招之罘，晨夕抱飢渴。"
        ],
        "title": "招楊之罘",
        "id": "d2a64b68-43ba-4194-94ea-8db5169d73ee"
    },
    {
        "author": "韓愈",
        "paragraphs": [
            "玉川先生洛城裏，破屋數間而已矣。",
            "一奴長鬚不裹頭，一婢赤脚老無齒。",
            "辛勤奉養十餘人，上有慈親下妻子。",
            "先生結髮憎俗徒，閉門不出動一紀。",
            "至今鄰僧乞米送，僕忝縣尹能不恥。",
            "俸錢供給公私餘，時致薄少助祭祀。",
            "勸參留守謁大尹，言語纔及輙掩耳。",
            "水北山人得名聲，去年去作幕下士。",
            "水南山人又繼往，鞍馬僕從塞閭里。",
            "少室山人索價高，兩以諫官徴不起。",
            "彼皆刺口論世事，有力未免遭驅使。",
            "先生事業不可量，惟用法律自繩己。",
            "春秋三傳束高閣，獨抱遺經究終始。",
            "往年弄筆嘲同異，怪辭驚衆謗不已。",
            "近來自說尋坦途，猶上虛空跨綠駬。",
            "去年生兒名添丁，意令與國充耘耔。",
            "國家丁口連四海，豈無農夫親耒耜。",
            "先生抱才終大用，宰相未許終不仕。",
            "假如不在陳力列，立言垂範亦足恃。",
            "苗裔當蒙十世宥，豈謂貽厥無基阯。",
            "故知忠孝生天性，潔身亂倫安足擬。",
            "昨晚長鬚來下狀，隔牆惡少惡難似。",
            "每騎屋山下窺闞，渾舍驚怕走折趾。",
            "憑依婚媾欺官吏，不信令行能禁止。",
            "先生受屈未曾語，忽此來告良有以。",
            "嗟我身爲赤縣令，操權不用欲何俟。",
            "立召賊曹呼伍伯，盡取鼠輩尸諸市。",
            "先生又遣長鬚來，如此處置非所喜。",
            "況又時當長養節，都邑未可猛政理。",
            "先生固是余所畏，度量不敢窺涯涘。",
            "放縱是誰之過歟，效尤戮僕愧前史。",
            "買羊沽酒謝不敏，偶逢明月曜桃李。",
            "先生有意許降臨，更遣長鬚致雙鯉。"
        ],
        "title": "寄盧仝",
        "id": "e1404531-b21b-4e48-b715-9a9ead6cf56c"
    },
    {
        "author": "韓愈",
        "paragraphs": [
            "長安雨洗新秋出，極目寒鏡開塵函。",
            "終南曉望蹋龍尾，倚天更覺青巉巉。",
            "自知短淺無所補，從事久此穿朝衫。",
            "歸來得便即遊覽，暫似壯馬脫重銜。",
            "曲江荷花蓋十里，江湖生目思莫緘。",
            "樂遊下矚無遠近，綠槐萍合不可芟。",
            "白首寓居誰借問，平地寸步扃雲巖。",
            "雲夫吾兄有狂氣，嗜好與俗殊酸鹹。",
            "日來省我不肯去，論詩說賦相諵諵。",
            "望秋一章已驚絕，猶言低抑避謗讒。",
            "若使乘酣騁雄怪，造化何以當鐫劖。",
            "嗟我小生值強伴，怯膽變勇神明鑒。",
            "馳坑跨谷終未悔，爲利而止真貪饞。",
            "高揖羣公謝名譽，遠追甫白感至諴。",
            "樓頭完月不共宿，其奈就缺行攕攕。"
        ],
        "title": "酬司門盧四兄雲夫院長望秋作",
        "id": "ef723493-47e5-4466-bc49-c2cecd0bcb63"
    },
    {
        "author": "韓愈",
        "paragraphs": [
            "非癡非狂誰氏子，去入王屋稱道士。",
            "白頭老母遮門啼，挽斷衫袖留不止。",
            "翠眉新婦年二十，載送還家哭穿市。",
            "或云欲學吹鳳笙，所慕靈妃嫓蕭史。",
            "又云時俗輕尋常，力行險怪取貴仕。",
            "神僊雖然有傳說，知者盡知其妄矣。",
            "聖君賢相安可欺，乾死窮山竟何俟。",
            "嗚呼余心誠豈弟，願往敎誨究終始。",
            "罰一勸百政之經，不從而誅未晚耳。",
            "誰其友親能哀憐，寫吾此詩持送似。"
        ],
        "title": "誰氏子",
        "id": "3e9f5dd2-0524-495f-8a52-94212ad97ed4"
    },
    {
        "author": "韓愈",
        "paragraphs": [
            "灌池纔盈五六丈，築臺不過七八尺。",
            "欲將層級壓籬落，未許波瀾量斗石。",
            "規摹雖巧何足誇，景趣不遠真可惜。",
            "長令人吏遠趨走，已有蛙黽助狼籍。"
        ],
        "title": "河南令舍池臺",
        "id": "6d44bf2d-b57a-447f-a0ee-57f512d2727d"
    },
    {
        "author": "韓愈",
        "paragraphs": [
            "無本於爲文，身大不及膽。",
            "吾嘗示之難，勇往無不敢。",
            "蛟龍弄角牙，造次欲手攬。",
            "衆鬼囚大幽，下覰襲玄窞。",
            "天陽熙四海，注視首不頷。",
            "鯨鵬相摩窣，兩舉快一噉。",
            "夫豈能必然，固已謝黯黮。",
            "狂詞肆滂葩，低昂見舒慘。",
            "姦窮怪變得，往往造平澹。",
            "蠭蟬碎錦纈，綠池披菡萏。",
            "芝英擢荒榛，孤翮起連菼。",
            "家住幽都遠，未識氣先感。",
            "來尋吾何能，無殊嗜昌歜。",
            "始見洛陽春，桃枝綴紅糝。",
            "遂來長安里，時卦轉習坎。",
            "老嬾無鬬心，久不事鉛槧。",
            "欲以金帛酬，舉室常顑頷。",
            "念當委我去，雪霜刻以憯。",
            "獰飆攪空衢，天地與頓撼。",
            "勉率吐歌詩，慰女別後覽。"
        ],
        "title": "送無本師歸范陽",
        "id": "76461079-8151-4e54-9be8-f650b406a657"
    },
    {
        "author": "韓愈",
        "paragraphs": [
            "張生手持石鼓文，勸我試作石鼓歌。",
            "少陵無人謫仙死，才薄將奈石鼓何。",
            "周綱陵遲四海沸，宣王憤起揮天戈。",
            "大開明堂受朝賀，諸侯劒佩鳴相磨。",
            "蒐于岐陽騁雄俊，萬里禽獸皆遮羅。",
            "鐫功勒成告萬世，鑿石作鼓隳嵯峨。",
            "從臣才藝咸第一，揀選撰刻留山阿。",
            "雨淋日炙野火燎，鬼物守護煩撝呵。",
            "公從何處得紙本，毫髮盡備無差訛。",
            "辭嚴義密讀難曉，字體不類隸與科。",
            "年深豈免有缺畫，快劒斫斷生蛟鼉。",
            "鸞翔鳳翥衆僊下，珊瑚碧樹交枝柯。",
            "金繩鐵索鎖紐壯，古鼎躍水龍騰梭。",
            "陋儒編詩不收入，二雅褊迫無委蛇。",
            "孔子西行不到秦，掎摭星宿遺羲娥。",
            "嗟予好古生苦晚，對此涕淚雙滂沱。",
            "憶昔初蒙博士徴，其年始改稱元和。",
            "故人從軍在右輔，爲我度量掘臼科。",
            "濯冠沐浴告祭酒，如此至寶存豈多。",
            "氊包席裹可立致，十鼓祗載數駱駝。",
            "薦諸太廟比郜鼎，光價豈止百倍過。",
            "聖恩若許留太學，諸生講解得切磋。",
            "觀經鴻都尚填咽，坐見舉國來奔波。",
            "剜苔剔蘚露節角，安置妥帖平不頗。",
            "大廈深簷與蓋覆，經歷久遠期無佗。",
            "中朝大官老於事，詎肯感激徒媕婀。",
            "牧童敲火牛礪角，誰復著手爲摩挲。",
            "日銷月鑠就埋沒，六年西顧空吟哦。",
            "羲之俗書趁姿媚，數紙尚可博白鵝。",
            "繼周八代爭戰罷，無人收拾理則那。",
            "方今太平日無事，柄任儒術崇丘軻。",
            "安能以此上論列，願借辨口如懸河。",
            "石鼓之歌止於此，嗚呼吾意其蹉跎。"
        ],
        "tags": [
            "唐诗三百首",
            "七言古诗",
            "题咏"
        ],
        "title": "石鼓歌",
        "id": "1b9b8047-2410-47ae-a24c-aad7342b338f"
    },
    {
        "author": "韓愈",
        "paragraphs": [
            "雙鳥海外來，飛飛到中州。",
            "一鳥落城市，一鳥集巖幽。",
            "不得相伴鳴，爾來三千秋。",
            "兩鳥各閉口，萬象銜口頭。",
            "春風卷地起，百鳥皆飄浮。",
            "兩鳥忽相逢，百日鳴不休。",
            "有耳聒皆聾，有口反自羞。",
            "百舌舊饒聲，從此恒低頭。",
            "得病不呻喚，泯默至死休。",
            "雷公告天公，百物須膏油。",
            "自從兩鳥鳴，聒亂雷聲收。",
            "鬼神怕嘲詠，造化皆停留。",
            "草木有微情，挑抉示九州。",
            "蟲鼠誠微物，不堪苦誅求。",
            "不停兩鳥鳴，百物皆生愁。",
            "不停兩鳥鳴，自此無春秋。",
            "不停兩鳥鳴，日月難旋輈。",
            "不停兩鳥鳴，大法失九疇。",
            "周公不爲公，孔丘不爲丘。",
            "天公怪兩鳥，各捉一處囚。",
            "百蟲與百鳥，然後鳴啾啾。",
            "兩鳥既別處，閉聲省愆尤。",
            "朝食千頭龍，暮食千頭牛。",
            "朝飲河生塵，暮飲海絕流。",
            "還當三千秋，更起鳴相酬。"
        ],
        "title": "雙鳥詩",
        "id": "2b07aab6-3a5c-44ca-b474-70083158bed5"
    },
    {
        "author": "韓愈",
        "paragraphs": [
            "羨君齒牙牢且潔，大肉硬餅如刀截。",
            "我今呀豁落者多，所存十餘皆兀臲。",
            "匙抄爛飯穩送之，合口軟嚼如牛呞。",
            "妻兒恐我生悵望，盤中不飣栗與棃。",
            "祗今年纔四十五，後日懸知漸莽鹵。",
            "朱顏皓頸訝莫親，此外諸餘誰更數。",
            "憶昔太公仕進初，口含兩齒無贏餘。",
            "虞翻十三比豈少，遂自惋恨形於書。",
            "丈夫命存百無害，誰能點檢形骸外。",
            "巨緡東釣儻可期，與子共飽鯨魚膾。"
        ],
        "title": "贈劉師服",
        "id": "a2aa754f-6e6a-4eea-8361-bfef283409ec"
    },
    {
        "author": "韓愈",
        "paragraphs": [
            "萬生都陽明，幽暗鬼所寰。",
            "嗟龍獨何智，出入人鬼間。",
            "不知誰爲助，若執造化關。",
            "厭處平地水，巢居插天山。",
            "列峰若攢指，石盂仰環環。",
            "巨靈高其捧，保此一掬慳。",
            "森沈固含蓄，本以儲陰奸。",
            "魚鼈蒙擁護，羣嬉傲天頑。",
            "翾翾棲託禽，飛飛一何閑。",
            "祠堂像侔真，擢玉紆煙鬟。",
            "羣怪儼伺候，恩威在其顏。",
            "我來日正中，悚惕思先還。",
            "寄立尺寸地，敢言來途艱。",
            "吁無吹毛刃，血此牛蹄殷。",
            "至令乘水旱，鼓舞寡與鰥。",
            "林叢鎮冥冥，窮年無由刪。",
            "妍英雜豔實，星瑣黃朱斑。",
            "石級皆險滑，顛躋莫牽攀。",
            "龍區雛衆碎，付與宿已頒。",
            "棄去可奈何，吾其死茅菅。"
        ],
        "title": "題炭谷湫祠堂",
        "id": "3badf1e6-af73-4e46-8567-eb4a61673057"
    },
    {
        "author": "韓愈",
        "paragraphs": [
            "昵昵兒女語，恩怨相爾汝。",
            "劃然變軒昂，勇士赴敵場。",
            "浮雲柳絮無根蔕，天地闊遠隨飛揚。",
            "喧啾百鳥羣，忽見孤鳳皇。",
            "躋攀分寸不可上，失勢一落千丈強。",
            "嗟余有兩耳，未省聽絲篁。",
            "自聞穎師彈，起坐在一旁。",
            "推手遽止之，濕衣淚滂滂。",
            "穎乎爾誠能，無以冰炭置我腸。"
        ],
        "title": "聽穎師彈琴",
        "id": "1a8adc45-8900-4717-9037-020169e0df9f"
    },
    {
        "author": "韓愈",
        "paragraphs": [
            "舉舉江南子，名以能詩聞。",
            "一來取高第，官佐東宮軍。",
            "迎婦丞相府，誇映秀士羣。",
            "鸞鳴桂樹間，觀者何繽紛。",
            "人事喜顛倒，旦夕異所云。",
            "蕭蕭青雲幹，遂逐荆棘焚。",
            "歲晚鴻雁過，鄉思見新文。",
            "踐此秦關雪，家彼吳洲雲。",
            "悲啼上車女，骨肉不可分。",
            "感慨都門別，丈夫酒方醺。",
            "我實門下士，力薄蚋與蚊。",
            "受恩不即報，永負湘中墳。"
        ],
        "title": "送陸暢歸江南",
        "id": "9b10808b-630a-4551-860f-abe2ecc4c051"
    },
    {
        "author": "韓愈",
        "paragraphs": [
            "猛虎落檻穽，坐食如孤㹠。",
            "丈夫在富貴，豈必守一門。",
            "公心有勇氣，公口有直言。",
            "奈何任埋沒，不自求騰軒。",
            "僕本亦進士，頗嘗究根源。",
            "由來骨鯁材，喜被軟弱吞。",
            "低頭受侮笑，隱忍硉兀冤。",
            "泥雨城東路，夏槐作雲屯。",
            "還家雖闕短，指日親晨飧。",
            "攜持令名歸，自足貽家尊。",
            "時節不可翫，親交可攀援。",
            "勉來取金紫，勿久休中園。"
        ],
        "title": "送進士劉師服東歸",
        "id": "22420c03-fb25-4ce7-a428-093f04461ebf"
    },
    {
        "author": "韓愈",
        "paragraphs": [
            "魯連細而黠，有似黃鷂子。",
            "田巴兀老蒼，憐汝矜爪觜。",
            "開端要驚人，雄跨吾厭矣。",
            "高拱禪鴻聲，若輟一杯水。",
            "獨稱唐虞賢，顧未知之耳。"
        ],
        "title": "嘲魯連子",
        "id": "0c486e4f-38fd-4f61-848a-9ed6da82a49e"
    },
    {
        "author": "韓愈",
        "paragraphs": [
            "吾老著讀書，餘事不挂眼。",
            "有兒雖甚憐，敎示不免簡。",
            "君來好呼出，踉蹡越門限。",
            "懼其無所知，見則先媿赧。",
            "昨因有緣事，上馬插手版。",
            "留君住廳食，使立侍盤𧣴。",
            "薄暮歸見君，迎我笑而莞。",
            "指渠相賀言，此是黃金產。",
            "吾愛其風骨，粹美無可揀。",
            "試將詩義授，如以肉貫丳。",
            "開祛露毫末，自得高蹇嵼。",
            "我身蹈丘軻，爵位不早綰。",
            "固宜長有人，文章紹編剗。",
            "感荷君子德，怳若乘朽棧。",
            "召令吐所記，解摘了瑟僴。",
            "顧視窗壁間，親戚競覘矕。",
            "喜氣排寒冬，逼耳鳴睍睆。",
            "如今更誰恨，便可耕灞滻。"
        ],
        "title": "贈張籍",
        "id": "8ee65924-3f5e-46f7-9e44-bfa0e8938679"
    },
    {
        "author": "韓愈",
        "paragraphs": [
            "李杜文章在，光燄萬丈長。",
            "不知羣兒愚，那用故謗傷。",
            "蚍蜉撼大樹，可笑不自量。",
            "伊我生其後，舉頸遙相望。",
            "夜夢多見之，晝思反微茫。",
            "徒觀斧鑿痕，不矚治水航。",
            "想當施手時，巨刃磨天揚。",
            "垠崖劃崩豁，乾坤擺雷硠。",
            "惟此兩夫子，家居率荒涼。",
            "帝欲長吟哦，故遣起且僵。",
            "翦翎送籠中，使看百鳥翔。",
            "平生千萬篇，金薤垂琳琅。",
            "仙官敕六丁，雷電下取將。",
            "流落人間者，太山一毫芒。",
            "我願生兩翅，捕逐出八荒。",
            "精誠忽交通，百怪入我腸。",
            "刺手拔鯨牙，舉瓢酌天漿。",
            "騰身跨汗漫，不著織女襄。",
            "顧語地上友，經營無太忙。",
            "乞君飛霞佩，與我高頡頏。"
        ],
        "title": "調張籍",
        "id": "c9f275d5-d466-4ba0-8293-3889e7db130b"
    },
    {
        "author": "韓愈",
        "paragraphs": [
            "昔尋李愿向盤谷，正見高崖巨壁爭開張。",
            "是時新晴天井溢，誰把長劒倚太行。",
            "衝風吹破落天外，飛雨白日灑洛陽。",
            "東蹈燕川食曠野，有饋木蕨芽滿筐。",
            "馬頭溪深不可厲，借車載過水入箱。",
            "平沙綠浪榜方口，雁鴨飛起穿垂楊。",
            "窮探極覽頗恣橫，物外日月本不忙。",
            "歸來辛苦欲誰爲，坐令再往之計墮眇芒。",
            "閉門長安三日雪，推書撲筆歌慨慷。",
            "旁無壯士遣屬和，遠憶盧老詩顛狂。",
            "開緘忽覩送歸作，字向紙上皆軒昂。",
            "又知李侯竟不顧，方冬獨入崔嵬藏。",
            "我今進退幾時決，十年蠢蠢隨朝行。",
            "家請官供不報答，何異雀鼠偷太倉。",
            "行抽手版付丞相，不待彈劾還耕桑。"
        ],
        "title": "盧郎中雲夫寄示送盤谷子詩兩章歌以和之",
        "id": "f69d1917-b86e-48a6-a8f3-079cef0064aa"
    },
    {
        "author": "韓愈",
        "paragraphs": [
            "敲門驚晝睡，問報睦州吏。",
            "手把一封書，上有皇甫字。",
            "拆書放牀頭，涕與淚垂四。",
            "昏昏還就枕，惘惘夢相值。",
            "悲哉無奇術，安得生兩翅。"
        ],
        "title": "寄皇甫湜",
        "id": "7b75633a-02a2-42f6-9e63-189fc17c34d2"
    },
    {
        "author": "韓愈",
        "paragraphs": [
            "中虛得暴下，避冷臥北窗。",
            "不蹋曉鼓朝，安眠聽逢逢。",
            "籍也處閭里，抱能未施邦。",
            "文章自娛戲，金石日擊撞。",
            "龍文百斛鼎，筆力可獨扛。",
            "談舌久不掉，非君亮誰雙。",
            "扶几導之言，曲節初摐摐。",
            "半途喜開鑿，派別失大江。",
            "吾欲盈其氣，不令見麾幢。",
            "牛羊滿田野，解斾束空杠。",
            "傾尊與斟酌，四壁堆罌缸。",
            "玄帷隔雪風，照爐釘明釭。",
            "夜闌縱捭闔，哆口疏眉厖。",
            "勢侔高陽翁，坐約齊橫降。",
            "連日挾所有，形軀頓胮肛。",
            "將歸乃徐謂，子言得無哤。",
            "回軍與角逐，斫樹收窮龐。",
            "雌聲吐款要，酒壺綴羊腔。",
            "君乃崑崙渠，籍乃嶺頭瀧。",
            "譬如蟻蛭微，詎可陵崆㟅。",
            "幸願終賜之，斬拔枿與樁。",
            "從此識歸處，東流水淙淙。"
        ],
        "title": "病中贈張十八",
        "id": "5a4cd89d-4903-4e4f-9c7f-07d4be7f0f1d"
    },
    {
        "author": "韓愈",
        "paragraphs": [
            "古史散左右，詩書置後前。",
            "豈殊蠹書蟲，生死文字間。",
            "古道自愚憃，古言自包纏。",
            "當今固殊古，誰與爲欣歡。",
            "獨攜無言子，共升崑崙顛。",
            "長風飄襟裾，遂起飛高圓。",
            "下視禹九州，一塵集豪端。",
            "遨嬉未云幾，下已億萬年。",
            "向者夸奪子，萬墳厭其巔。",
            "惜哉抱所見，白黑未及分。",
            "慷慨爲悲咤，淚如九河飜。",
            "指摘相告語，雖還今誰親。",
            "翩然下大荒，被髮騎騏驎。"
        ],
        "title": "雜詩",
        "id": "f3869758-c131-425c-b942-75c5b902355b"
    },
    {
        "author": "韓愈",
        "paragraphs": [
            "西城員外丞，心迹兩屈奇。",
            "往歲戰詞賦，不將勢力隨。",
            "下驢入省門，左右驚紛披。",
            "傲兀坐試席，深叢見孤羆。",
            "文如飜水成，初不用意爲。",
            "四座各低面，不敢捩眼窺。",
            "升階揖侍郎，歸舍日未敧。",
            "佳句喧衆口，考官敢瑕疵。",
            "連年收科第，若摘頷底髭。",
            "回首卿相位，通途無他岐。",
            "豈論校書郎，袍笏光參差。",
            "童穉見稱說，祝身得如斯。",
            "儕輩妒且熱，喘如竹筒吹。",
            "老婦願嫁女，約不論財貲。",
            "老翁不量分，累月笞其兒。",
            "攪攪爭附託，無人角雄雌。",
            "由來人間事，翻覆不可知。",
            "安有巢中鷇，插翅飛天陲。",
            "駒麛著爪牙，猛虎借與皮。",
            "汝頭有韁繫，汝脚有索縻。",
            "陷身泥溝間，誰復稟指撝。",
            "不脫吏部選，可見偶與奇。",
            "又作朝士貶，得非命所施。",
            "客居京城中，十日營一炊。",
            "逼迫走巴蠻，恩愛座上離。",
            "昨來漢水頭，始得完孤羇。",
            "桁挂新衣裳，盎棄食殘糜。",
            "苟無飢寒苦，那用分高卑。",
            "憐我還好古，宦途同險巘。",
            "每旬遺我書，竟歲無差池。",
            "新篇奚其思，風幡肆逶迤。",
            "又論諸毛功，劈水看蛟螭。",
            "雷電生睒睗，角鬣相撐披。",
            "屬我感窮景，抱華不能摛。",
            "唱來和相報，媿歎俾我疵。",
            "又寄百尺綵，緋紅相盛衰。",
            "巧能喻其誠，深淺抽肝脾。",
            "開展放我側，方餐涕垂匙。",
            "朋交日凋謝，存者逐利移。",
            "子寧獨迷誤，綴綴意益彌。",
            "舉頭庭樹豁，狂飆卷寒曦。",
            "迢遞山水隔，何由應塤篪。",
            "別來就十年，君馬記騧驪。",
            "長女當及事，誰助出帨縭。",
            "諸男皆秀朗，幾能守家規。",
            "文字銳氣在，輝輝見旌麾。",
            "摧腸與慼容，能復持酒巵。",
            "我雖未耋老，髮禿骨力羸。",
            "所餘十九齒，飄颻盡浮危。",
            "玄花著兩眼，視物隔褷䙰。",
            "燕席謝不詣，游鞍懸莫騎。",
            "敦敦凭書案，譬彼鳥黏黐。",
            "且吾聞之師，不以物自隳。",
            "孤豚眠糞壤，不慕太廟犧。",
            "君看一時人，幾輩先騰馳。",
            "過半黑頭死，陰蟲食枯骴。",
            "歡華不滿眼，咎責塞兩儀。",
            "觀名計之利，詎足相陪裨。",
            "仁者恥貪冒，受祿量所宜。",
            "無能食國惠，豈異哀癃罷。",
            "久欲辭謝去，休令衆睢睢。",
            "況又嬰疹疾，寧保軀不貲。",
            "不能前死罷，內實慙神祇。",
            "舊籍在東郡，茅屋枳棘籬。",
            "還歸非無指，灞渭揚春澌。",
            "生兮耕吾疆，死也埋吾陂。",
            "文書自傳道，不仗史筆垂。",
            "夫子固吾黨，新恩釋銜羈。",
            "去來伊洛上，相待安罛箄。",
            "我有雙飲𧣴，其銀得朱提。",
            "黃金塗物象，雕鐫妙工倕。",
            "乃令千里鯨，幺麽微螽斯。",
            "猶能爭明月，擺掉出渺瀰。",
            "野草花葉細，不辨薋菉葹。",
            "緜緜相糾結，狀似環城陴。",
            "四隅芙蓉樹，擢豔皆猗猗。",
            "鯨以興君身，失所逢百罹。",
            "月以喻夫道，僶勉勵莫虧。",
            "草木明覆載，妍醜齊榮萎。",
            "願君恒御之，行止雜燧觿。",
            "異日期對舉，當如合分支。"
        ],
        "title": "寄崔二十六立之",
        "id": "d8d9851e-ed86-4b43-96a4-cee84889e1c6"
    },
    {
        "author": "韓愈",
        "paragraphs": [
            "元和庚寅斗插子，月十四日三更中。",
            "森森萬木夜僵立，寒氣屓奰頑無風。",
            "月形如白盤，完完上天東。",
            "忽然有物來噉之，不知是何蟲。",
            "如何至神物，遭此狼狽凶。",
            "星如撒沙出，攢集爭強雄。",
            "油燈不照席，是夕吐燄如長虹。",
            "玉川子，涕泗下，中庭獨行。",
            "念此日月者，爲天之眼睛。",
            "此猶不自保，吾道何由行。",
            "嘗聞古老言，疑是蝦蟆精。",
            "徑圓千里納女腹，何處養女百醜形。",
            "杷沙脚手鈍，誰使女解緣青冥。",
            "黃帝有四目，帝舜重其明。",
            "今天祗兩目，何故許食使偏盲。",
            "堯呼大水浸十日，不惜萬國赤子魚頭生。",
            "女於此時若食日，雖食八九無嚵名。",
            "赤龍黑鳥燒口熱，翎鬣倒側相搪撐。",
            "婪酣大肚遭一飽，飢腸徹死無由鳴。",
            "後時食月罪當死，天羅磕帀何處逃汝刑。",
            "玉川子立於庭而言曰，地行賤臣仝。",
            "再拜敢告上天公，臣有一寸刃。",
            "可刳凶蟆腸，無梯可上天。",
            "天階無由有臣蹤，寄牋東南風。",
            "天門西北祈風通，丁寧附耳莫漏泄。",
            "薄命正值飛廉慵，東方青色龍。",
            "牙角何呀呀，從官百餘座。",
            "嚼啜煩官家，月蝕汝不知。",
            "安用爲龍窟天河，赤鳥司南方。",
            "尾禿翅觰沙，月蝕于汝頭。",
            "汝口開呀呀，蝦蟆掠汝兩吻過。",
            "忍學省事不以汝觜啄蝦蟆，於菟蹲於西。",
            "旗旄衛毿㲚，既從白帝祠。",
            "又食於蜡禮有加，忍令月被惡物食。",
            "枉於汝口插齒牙，烏龜怯姦。",
            "怕寒縮頸，以殼自遮。",
            "終令夸蛾抉汝出，卜師燒錐鑽灼滿板如星羅。",
            "此外內外官，瑣細不足科。",
            "臣請悉埽除，慎勿許語令啾譁。",
            "幷光全耀歸我月，盲眼鏡淨無纖瑕。",
            "弊蛙拘送主府官，帝箸下腹嘗其皤。",
            "依前使兔操杵臼，玉階桂樹閑婆娑。",
            "姮娥還宮室，太陽有室家。",
            "天雖高，耳屬地。",
            "感臣赤心，使臣知意。",
            "雖無明言，潛喻厥旨。",
            "有氣有形，皆吾赤子。",
            "雖忿大傷，忍殺孩穉。",
            "還汝月明，安行于次。",
            "盡釋衆罪，以蛙磔死。"
        ],
        "title": "月蝕詩效玉川子作",
        "id": "de7ae571-5241-4ea9-82f7-0d49eeebd710"
    },
    {
        "author": "韓愈",
        "paragraphs": [
            "孟生江海士，古貌又古心。",
            "嘗讀古人書，謂言古猶今。",
            "作詩三百首，窅默咸池音。",
            "騎驢到京國，欲和熏風琴。",
            "豈識天子居，九重鬱沈沈。",
            "一門百夫守，無籍不可尋。",
            "晶光蕩相射，旗戟翩以森。",
            "遷延乍却走，驚怪靡自任。",
            "舉頭看白日，泣涕下霑襟。",
            "朅來遊公卿，莫肯低華簪。",
            "諒非軒冕族，應對多差參。",
            "萍蓬風波急，桑榆日月侵。",
            "奈何從進士，此路轉嶇嶔。",
            "異質忌處羣，孤芳難寄林。",
            "誰憐松桂性，競愛桃李陰。",
            "朝悲辭樹葉，夕感歸巢禽。",
            "顧我多慷慨，窮檐時見臨。",
            "清宵靜相對，髮白聆苦吟。",
            "采蘭起幽念，眇然望東南。",
            "秦吳修且阻，兩地無數金。",
            "我論徐方牧，好古天下欽。",
            "竹實鳳所食，德馨神所歆。",
            "求觀衆丘小，必上泰山岑。",
            "求觀衆流細，必泛滄溟深。",
            "子其聽我言，可以當所箴。",
            "既獲則思返，無爲久滯淫。",
            "卞和試三獻，期子在秋砧。"
        ],
        "tags": [
            "泰山"
        ],
        "title": "孟生詩",
        "id": "81d2c0f7-48ad-4b35-b142-9ed40165e8e2"
    },
    {
        "author": "韓愈",
        "paragraphs": [
            "有鳥夜飛名訓狐，矜凶挾狡誇自呼。",
            "乘時陰黑止我屋，聲勢慷慨非常麤。",
            "安然大喚誰畏忌，造作百怪非無須。",
            "聚鬼徵妖自朋扇，擺掉栱桷頹塈塗。",
            "慈母抱兒怕入席，那暇更護雞窠雛。",
            "我念乾坤德泰大，卵此惡物常勤劬。",
            "縱之豈即遽有害，斗柄行拄西南隅。",
            "誰謂停奸計尤劇，意欲唐突羲和烏。",
            "侵更歷漏氣彌厲，何由僥倖休須臾。",
            "咨余往射豈得已，候女兩眼張睢盱。",
            "梟驚墮梁蛇走竇，一夫斬頸羣雛枯。"
        ],
        "title": "射訓狐",
        "id": "7b9b330b-4d3f-4de9-96bd-610bdd918133"
    },
    {
        "author": "韓愈",
        "paragraphs": [
            "君門不可入，勢利互相推。",
            "借問讀書客，胡爲在京師。",
            "舉頭未能對，閉眼聊自思。",
            "倏忽十六年，終朝苦寒飢。",
            "宦途竟寥落，鬢髮坐差池。",
            "潁水清且寂，箕山坦而夷。",
            "如今便當去，咄咄無自疑。"
        ],
        "title": "將歸贈孟東野房蜀客",
        "id": "c8b0a242-4a1f-483b-9b13-63f488d66822"
    },
    {
        "author": "韓愈",
        "paragraphs": [
            "規模背時利，文字覰天巧。",
            "人皆餘酒肉，子獨不得飽。",
            "纔春思已亂，始秋悲又攪。",
            "朝餐動及午，夜諷恒至卯。",
            "名聲暫羶腥，腸肚鎮煎煼。",
            "古心雖自鞭，世路終難拗。",
            "弱拒喜張臂，猛拏閑縮爪。",
            "見倒誰肯扶，從嗔我須齩。"
        ],
        "title": "答孟郊",
        "id": "bd7f6507-833d-42b2-b311-8643337f1767"
    },
    {
        "author": "韓愈",
        "paragraphs": [
            "居閑食不足，從仕力難任。",
            "兩事皆害性，一生恒苦心。",
            "黃昏歸私室，惆悵起歎音。",
            "棄置人間世，古來非獨今。"
        ],
        "title": "從仕",
        "id": "577f012c-8d67-4550-85df-204fd765b488"
    },
    {
        "author": "韓愈",
        "paragraphs": [
            "長檠八尺空自長，短檠二尺便且光。",
            "黃簾綠幕朱戶閉，風露氣入秋堂涼。",
            "裁衣寄遠淚眼暗，搔頭頻挑移近牀。",
            "太學儒生東魯客，二十辭家來射策。",
            "夜書細字綴語言，兩目眵昏頭雪白。",
            "此時提攜當案前，看書到曉那能眠。",
            "一朝富貴還自恣，長檠高張照珠翠。",
            "吁嗟世事無不然，牆角君看短檠棄。"
        ],
        "title": "短燈檠歌",
        "id": "73e9346a-f26a-43b0-8b93-a0eeaf09b90d"
    },
    {
        "author": "韓愈",
        "paragraphs": [
            "夏半陰氣始，淅然雲景秋。",
            "蟬聲入客耳，驚起不可留。",
            "草草具盤饌，不待酒獻酬。",
            "士生爲名累，有似魚中鈎。",
            "齎材入市賣，貴者恒難售。",
            "豈不畏顦顇，爲功忌中休。",
            "勉哉耘其業，以待歲晚收。"
        ],
        "title": "送劉師服",
        "id": "e3f212e6-2886-49c3-8bfb-9bcacbfb3cae"
    },
    {
        "author": "韓愈",
        "paragraphs": [
            "木之就規矩，在梓匠輪輿。",
            "人之能爲人，由腹有詩書。",
            "詩書勤乃有，不勤腹空虛。",
            "欲知學之力，賢愚同一初。",
            "由其不能學，所入遂異閭。",
            "兩家各生子，提孩巧相如。",
            "少長聚嬉戲，不殊同隊魚。",
            "年至十二三，頭角稍相疎。",
            "二十漸乖張，清溝映汙渠。",
            "三十骨骼成，乃一龍一豬。",
            "飛黃騰踏去，不能顧蟾蜍。",
            "一爲馬前卒，鞭背生蟲蛆。",
            "一爲公與相，潭潭府中居。",
            "問之何因爾，學與不學歟。",
            "金璧雖重寶，費用難貯儲。",
            "學問藏之身，身在則有餘。",
            "君子與小人，不繫父母且。",
            "不見公與相，起身自犂鉏。",
            "不見三公後，寒飢出無驢。",
            "文章豈不貴，經訓乃菑畬。",
            "潢潦無根源，朝滿夕已除。",
            "人不通古今，馬牛而襟裾。",
            "行身陷不義，況望多名譽。",
            "時秋積雨霽，新涼入郊墟。",
            "燈火稍可親，簡編可卷舒。",
            "豈不旦夕念，爲爾惜居諸。",
            "恩義有相奪，作詩勸躊躇。"
        ],
        "title": "符讀書城南",
        "id": "bb1104a6-5946-4226-93c3-d75d4a1e8b84"
    },
    {
        "author": "韓愈",
        "paragraphs": [
            "宣城去京國，里數逾三千。",
            "念汝欲別我，解裝具盤筵。",
            "日昏不能散，起坐相引牽。",
            "冬夜豈不長，達旦燈燭然。",
            "座中悉親故，誰肯捨汝眠。",
            "念汝將一身，西來曾幾年。",
            "名科揜衆俊，州考居吏前。",
            "今從府公召，府公又時賢。",
            "時輩千百人，孰不謂汝妍。",
            "汝來江南近，里閭故依然。",
            "昔日同戲兒，看汝立路邊。",
            "人生但如此，其實亦可憐。",
            "吾老世味薄，因循致留連。",
            "強顏班行內，何實非罪愆。",
            "才短難自力，懼終莫洗湔。",
            "臨分不汝誑，有路即歸田。"
        ],
        "title": "示爽",
        "id": "aa81c8f9-094a-45a0-ab24-166c99217b5d"
    },
    {
        "author": "韓愈",
        "paragraphs": [
            "初正候纔兆，涉七氣已弄。",
            "靄靄野浮陽，暉暉水披凍。",
            "聖朝身不廢，佳節古所用。",
            "親交既許來，子妷亦可從。",
            "盤蔬冬春雜，尊酒清濁共。",
            "令徵前事爲，觴詠新詩送。",
            "扶杖凌圮阯，刺船犯枯葑。",
            "戀池羣鴨回，釋嶠孤雲縱。",
            "人生本坦蕩，誰使妄倥傯。",
            "直指桃李闌，幽尋寧止重。"
        ],
        "title": "人日城南登高",
        "id": "ff6d4609-5b29-4244-8ee5-feed483a96f4"
    },
    {
        "author": "韓愈",
        "paragraphs": [
            "屋東惡水溝，有鴟墮鳴悲。",
            "青泥揜兩翅，拍拍不得離。",
            "羣童呌相召，瓦礫爭先之。",
            "計校生平事，殺却理亦宜。",
            "奪攘不媿耻，飽滿盤天嬉。",
            "晴日占光景，高風恣追隨。",
            "遂凌鸞鳳羣，肯顧鴻鵠卑。",
            "今者命運窮，遭逢巧丸兒。",
            "中汝要害處，汝能不得施。",
            "於吾乃何有，不忍乘其危。",
            "丐汝將死命，浴以清水池。",
            "朝餐輟魚肉，暝宿防狐貍。",
            "自知無以致，蒙德久猶疑。",
            "飽入深竹叢，飢來傍階基。",
            "亮無責報心，固以聽所爲。",
            "昨日有氣力，飛跳弄藩籬。",
            "今晨忽徑去，曾不報我知。",
            "僥倖非汝福，天衢汝休窺。",
            "京城事彈射，豎子不易欺。",
            "勿諱泥坑辱，泥坑乃良規。"
        ],
        "title": "病鴟",
        "id": "aac9f803-f3db-4ab1-a5be-41d37fa1eb5b"
    },
    {
        "author": "韓愈",
        "paragraphs": [
            "街東街西講佛經，撞鐘吹螺鬧宮庭。",
            "廣張罪福資誘脅，聽衆狎恰排浮萍。",
            "黃衣道士亦講說，座下寥落如明星。",
            "華山女兒家奉道，欲驅異敎歸僊靈。",
            "洗粧拭面著冠帔，白咽紅頰長眉青。",
            "遂來陞座演真訣，觀門不許人開扃。",
            "不知誰人暗相報，訇然振動如雷霆。",
            "掃除衆寺人跡絕，驊騮塞路連椔軿。",
            "觀中人滿坐觀外，後至無地無由聽。",
            "抽簪脫釧解環佩，堆金疊玉光青熒。",
            "天門貴人傳詔召，六宮願識師顏形。",
            "玉皇頷首許歸去，乘龍駕鶴去青冥。",
            "豪家少年豈知道，來遶百帀脚不停。",
            "雲牕霧閣事恍惚，重重翠幕深金屏。",
            "僊梯難攀俗緣重，浪憑青鳥通丁寧。"
        ],
        "title": "華山女",
        "id": "01254379-b998-4526-a356-2ace1e5ea7fd"
    },
    {
        "author": "韓愈",
        "paragraphs": [
            "晉人目二子，其猶吹一吷。",
            "區區自其下，顧肯挂牙舌。",
            "春秋書王法，不誅其人身。",
            "爾雅注蟲魚，定非磊落人。",
            "湜也困公安，不自閑窮年。",
            "枉智思掎摭，糞壤污穢豈有臧。",
            "誠不如兩忘，但以一概量。"
        ],
        "title": "讀皇甫湜公安園池詩書其後二首 一",
        "id": "c9136ef2-3660-4fee-bcf9-fd3d3fb0ee75"
    },
    {
        "author": "韓愈",
        "paragraphs": [
            "我有一池水，蒲葦生其間。",
            "蟲魚沸相嚼，日夜不得閑。",
            "我初往觀之，其後益不觀。",
            "觀之亂我意，不如不觀完。",
            "用將濟諸人，捨得業孔顏。",
            "百年詎幾時，君子不可閑。"
        ],
        "title": "讀皇甫湜公安園池詩書其後二首 二",
        "id": "6c6f9211-995d-4707-9a2c-2cd1ccfcb17b"
    },
    {
        "author": "韓愈",
        "paragraphs": [
            "堆堆路傍堠，一雙復一隻。",
            "迎我出秦關，送我入楚澤。",
            "千以高山遮，萬以遠水隔。",
            "吾君勤聽治，照與日月敵。",
            "臣愚幸可哀，臣罪庶可釋。",
            "何當迎送歸，緣路高歷歷。"
        ],
        "title": "路傍堠",
        "id": "b56cefd7-b197-4f95-a7ef-ecc9fce835f3"
    },
    {
        "author": "韓愈",
        "paragraphs": [
            "晨及曲河驛，悽然自傷情。",
            "羣烏巢庭樹，乳燕飛簷楹。",
            "而我抱重罪，孑孑萬里程。",
            "親戚頓乖角，圖史棄縱橫。",
            "下負明義重，上孤朝命榮。",
            "殺身諒無補，何用答生成。"
        ],
        "title": "食曲河驛",
        "id": "7af68c9e-81a1-4d1f-bcee-de44b015366c"
    },
    {
        "author": "韓愈",
        "paragraphs": [
            "南陽郭門外，桑下麥青青。",
            "行子去未已，春鳩鳴不停。",
            "秦商邈既遠，湖海浩將經。",
            "孰忍生以慼，吾其寄餘齡。"
        ],
        "title": "過南陽",
        "id": "7ca0d65f-bea4-453b-9675-6b5b22b22f88"
    },
    {
        "author": "韓愈",
        "paragraphs": [
            "南行逾六旬，始下昌樂瀧。",
            "險惡不可狀，船石相舂撞。",
            "往問瀧頭吏，潮州尚幾里。",
            "行當何時到，土風復何似。",
            "瀧吏垂手笑，官何問之愚。",
            "譬官居京邑，何由知東吳。",
            "東吳遊宦鄉，官知自有由。",
            "潮州底處所，有罪乃竄流。",
            "儂幸無負犯，何由到而知。",
            "官今行自到，那遽妄問爲。",
            "不虞卒見困，汗出媿且駭。",
            "吏曰聊戲官，儂嘗使往罷。",
            "嶺南大抵同，官去道苦遼。",
            "下此三千里，有州始名潮。",
            "惡溪瘴毒聚，雷電常洶洶。",
            "鱷魚大於船，牙眼怖殺儂。",
            "州南數十里，有海無天地。",
            "颶風有時作，掀簸真差事。",
            "聖人於天下，於物無不容。",
            "比聞此州囚，亦在生還儂。",
            "官無嫌此州，固罪人所徙。",
            "官當明時來，事不待說委。",
            "官不自謹慎，宜即引分往。",
            "胡爲此水邊，神色久戃慌。",
            "㼚大缾甖小，所任自有宜。",
            "官何不自量，滿溢以取斯。",
            "工農雖小人，事業各有守。",
            "不知官在朝，有益國家不。",
            "得無虱其間，不武亦不文。",
            "仁義飭其躬，巧姦敗羣倫。",
            "叩頭謝吏言，始慚今更羞。",
            "歷官二十餘，國恩竝未酬。",
            "凡吏之所訶，嗟實頗有之。",
            "不即金木誅，敢不識恩私。",
            "潮州雖云遠，雖惡不可過。",
            "於身實已多，敢不持自賀。"
        ],
        "title": "瀧吏",
        "id": "b3b3eba8-1805-453c-acba-8b80dea48929"
    },
    {
        "author": "韓愈",
        "paragraphs": [
            "知識久去眼，吾行其既遠。",
            "瞢瞢莫訾省，默默但寢飯。",
            "子兮何爲者，冠珮立憲憲。",
            "何氏之從學，蘭蕙已滿畹。",
            "於何翫其光，以至歲向晚。",
            "治惟尚和同，無俟於謇謇。",
            "或師絕學賢，不以藝自輓。",
            "子兮獨如何，能自媚婉娩。",
            "金石出聲音，宮室發關楗。",
            "何人識章甫，而知駿蹄踠。",
            "惜乎吾無居，不得留息偃。",
            "臨當背面時，裁詩示繾綣。"
        ],
        "title": "贈別元十八協律六首 一",
        "id": "a3b11e88-8115-4a9b-8a18-8aa74515d39b"
    },
    {
        "author": "韓愈",
        "paragraphs": [
            "英英桂林伯，實惟文武特。",
            "遠勞從事賢，來弔逐臣色。",
            "南裔多山海，道里屢紆直。",
            "風波無程期，所憂動不測。",
            "子行誠艱難，我去未窮極。",
            "臨別且何言，有淚不可拭。"
        ],
        "title": "贈別元十八協律六首 二",
        "id": "6ce23af5-4a29-4f10-ae1d-ff0a17933f17"
    },
    {
        "author": "韓愈",
        "paragraphs": [
            "吾友柳子厚，其人藝且賢。",
            "吾未識子時，已覽贈子篇。",
            "寤寐想風采，於今已三年。",
            "不意流竄路，旬日同食眠。",
            "所聞昔已多，所得今過前。",
            "如何又須別，使我抱悁悁。"
        ],
        "title": "贈別元十八協律六首 三",
        "id": "3da8ee23-30f7-4767-a3e5-ffdcff9034ae"
    },
    {
        "author": "韓愈",
        "paragraphs": [
            "勢要情所重，排斥則埃塵。",
            "骨肉未免然，又況四海人。",
            "嶷嶷桂林伯，矯矯義勇身。",
            "生平所未識，待我逾交親。",
            "遺我數幅書，繼以藥物珍。",
            "藥物防瘴癘，書勸養形神。",
            "不知四罪地，豈有再起辰。",
            "窮途致感激，肝膽還輪囷。"
        ],
        "title": "贈別元十八協律六首 四",
        "id": "18e6afd4-d6dd-4347-b20b-c2133154a437"
    },
    {
        "author": "韓愈",
        "paragraphs": [
            "讀書患不多，思義患不明。",
            "患足已不學，既學患不行。",
            "子今四美具，實大華亦榮。",
            "王官不可闕，未宜後諸生。",
            "嗟我擯南海，無由助飛鳴。"
        ],
        "title": "贈別元十八協律六首 五",
        "id": "e2f34d14-a94c-46d1-a049-34ae7e28a62a"
    },
    {
        "author": "韓愈",
        "paragraphs": [
            "寄書龍城守，君驥何時秣。",
            "峽山逢颶風，雷電助撞捽。",
            "乘潮簸扶胥，近岸指一髮。",
            "兩巖雖云牢，水石互飛發。",
            "屯門雖云高，亦映波浪沒。",
            "余罪不足惜，子生未宜忽。",
            "胡爲不忍別，感謝情至骨。"
        ],
        "title": "贈別元十八協律六首 六",
        "id": "a9144589-d38d-42f5-a834-7fddfc0a063c"
    },
    {
        "author": "韓愈",
        "paragraphs": [
            "鱟實如惠文，骨眼相負行。",
            "蠔相黏爲山，百十各自生。",
            "蒲魚尾如蛇，口眼不相營。",
            "蛤即是蝦蟆，同實浪異名。",
            "章舉馬甲柱，鬬以怪自呈。",
            "其餘數十種，莫不可歎驚。",
            "我來禦魑魅，自宜味南烹。",
            "調以鹹與酸，芼以椒與橙。",
            "腥臊始發越，咀吞面汗騂。",
            "惟蛇舊所識，實憚口眼獰。",
            "開籠聽其去，鬱屈尚不平。",
            "賣爾非我罪，不屠豈非情。",
            "不祈靈珠報，幸無嫌怨幷。",
            "聊歌以記之，又以告同行。"
        ],
        "title": "初南食貽元十八協律",
        "id": "cf2697a5-7914-4440-be16-db76bb88be26"
    },
    {
        "author": "韓愈",
        "paragraphs": [
            "雲昏水奔流，天水漭相圍。",
            "三江滅無口，其誰識涯圻。",
            "暮宿投民村，高處水半扉。",
            "犬雞俱上屋，不復走與飛。",
            "篙舟入其家，暝聞屋中唏。",
            "問知歲常然，哀此爲生微。",
            "海風吹寒晴，波揚衆星輝。",
            "仰視北斗高，不知路所歸。"
        ],
        "title": "宿曾江口示姪孫湘二首 一",
        "id": "335314f2-aa38-4f25-a0c3-6d8e375daec6"
    },
    {
        "author": "韓愈",
        "paragraphs": [
            "舟行忘故道，屈曲高林間。",
            "林間無所有，奔流但潺潺。",
            "嗟我亦拙謀，致身落南蠻。",
            "茫然失所詣，無路何能還。"
        ],
        "title": "宿曾江口示姪孫湘二首 二",
        "id": "15d1bdba-d2a0-4c84-aa2f-dd4df8598766"
    },
    {
        "author": "韓愈",
        "paragraphs": [
            "蝦蟆雖水居，水特變形貌。",
            "強號爲蛙蛤，於實無所校。",
            "雖然兩股長，其奈脊皴皰。",
            "跳躑雖云高，意不離濘淖。",
            "鳴聲相呼和，無理只取鬧。",
            "周公所不堪，灑灰垂典敎。",
            "我棄愁海濱，恒願眠不覺。",
            "叵堪朋類多，沸耳作驚爆。",
            "端能敗笙磬，仍工亂學校。",
            "雖蒙句踐禮，竟不聞報效。",
            "大戰元鼎年，孰強孰敗橈。",
            "居然當鼎味，豈不辱釣罩。",
            "余初不下喉，近亦能稍稍。",
            "常懼染蠻夷，失平生好樂。",
            "而君復何爲，甘食比豢豹。",
            "獵較務同俗，全身斯爲孝。",
            "哀哉思慮深，未見許回櫂。"
        ],
        "title": "答柳柳州食蝦蟆",
        "id": "5af8728f-fca2-4092-a9a1-b554bfbd0a8f"
    },
    {
        "author": "韓愈",
        "paragraphs": [
            "我遷於揭陽，君先揭陽居。",
            "揭陽去京華，其里萬有餘。",
            "不謂小郭中，有子可與娛。",
            "心平而行高，兩通詩與書。",
            "婆娑海水南，簸弄明月珠。",
            "及我遷宜春，意欲攜以俱。",
            "擺頭笑且言，我豈不足歟。",
            "又奚爲於北，往來以紛如。",
            "海中諸山中，幽子頗不無。",
            "相期風濤觀，已久不可渝。",
            "又嘗疑龍蝦，果誰雄牙鬚。",
            "蚌蠃魚鼈蟲，瞿瞿以狙狙。",
            "識一已忘十，大同細自殊。",
            "欲一窮究之，時歲屢謝除。",
            "今子南且北，豈非亦有圖。",
            "人心未嘗同，不可一理區。",
            "宜各從所務，未用相賢愚。"
        ],
        "title": "別趙子",
        "id": "3c8b4a6f-8aad-458d-9ca3-43dff3b224bd"
    },
    {
        "author": "韓愈",
        "paragraphs": [
            "盆城去鄂渚，風便一日耳。",
            "不枉故人書，無因帆江水。",
            "故人辭禮闈，旌節鎮江圻。",
            "而我竄逐者，龍鍾初得歸。",
            "別來已三歲，望望長迢遞。",
            "咫尺不相聞，平生那可計。",
            "我齒落且盡，君鬢白幾何。",
            "年皆過半百，來日苦無多。",
            "少年樂新知，衰暮思故友。",
            "譬如親骨肉，寧免相可不。",
            "我昔實愚惷，不能降色辭。",
            "子犯亦有言，臣猶自知之。",
            "公其務貰過，我亦請改事。",
            "桑榆儻可收，願寄相思字。"
        ],
        "title": "除官赴闕至江州寄鄂岳李大夫",
        "id": "571d0836-d8bc-4bc6-91a5-a35b7db77bc4"
    },
    {
        "author": "韓愈",
        "paragraphs": [
            "南山有高樹，花葉何衰衰。",
            "上有鳳皇巢，鳳皇乳且棲。",
            "四旁多長枝，羣鳥所托依。",
            "黃鵠據其高，衆鳥接其卑。",
            "不知何山鳥，羽毛有光輝。",
            "飛飛擇所處，正得衆所希。",
            "上承鳳皇恩，自期永不衰。",
            "中與黃鵠羣，不自隱其私。",
            "下視衆鳥羣，汝徒竟何爲。",
            "不知挾丸子，心默有所規。",
            "彈汝枝葉間，汝翅不覺摧。",
            "或言由黃鵠，黃鵠豈有之。",
            "慎勿猜衆鳥，衆鳥不足猜。",
            "無人語鳳皇，汝屈安得知。",
            "黃鵠得汝去，婆娑弄毛衣。",
            "前汝下視鳥，各議汝瑕疵。",
            "汝豈無朋匹，有口莫肯開。",
            "汝落蒿艾間，幾時復能飛。",
            "哀哀故山友，中夜思汝悲。",
            "路遠翅翎短，不得持汝歸。"
        ],
        "title": "南山有高樹行贈李宗閔",
        "id": "9f7df79d-4efe-48f6-9fca-f55ee33f5510"
    },
    {
        "author": "韓愈",
        "paragraphs": [
            "猛虎雖云惡，亦各有匹儕。",
            "羣行深谷間，百獸望風低。",
            "身食黃熊父，子食赤豹麛。",
            "擇肉於熊豹，肯視兔與貍。",
            "正晝當谷眠，眼有百步威。",
            "自矜無當對，氣性縱以乖。",
            "朝怒殺其子，暮還食其妃。",
            "匹儕四散走，猛虎還孤棲。",
            "狐鳴門兩旁，烏鵲從噪之。",
            "出逐猴入居，虎不知所歸。",
            "誰云猛虎惡，中路正悲啼。",
            "豹來銜其尾，熊來攫其頤。",
            "猛虎死不辭，但慚前所爲。",
            "虎坐無助死，況如汝細微。",
            "故當結以信，親當結以私。",
            "親故且不保，人誰信汝爲。"
        ],
        "title": "猛虎行",
        "id": "e3d209ca-7919-4442-836f-97a406c8a208"
    },
    {
        "author": "韓愈",
        "paragraphs": [
            "藍田十月雪塞關，我興南望愁羣山。",
            "攢天嵬嵬凍相映，君乃寄命於其間。",
            "秩卑俸薄食口衆，豈有酒食開容顏。",
            "殿前羣公賜食罷，驊騮蹋路驕且閑。",
            "稱多量少鑒裁密，豈念幽桂遺榛菅。",
            "幾欲犯嚴出薦口，氣象硉兀未可攀。",
            "歸來殞涕揜關臥，心之紛亂誰能刪。",
            "詩翁憔悴斸荒棘，清玉刻佩聯玦環。",
            "腦脂遮眼臥壯士，大弨挂壁無由彎。",
            "乾坤惠施萬物遂，獨於數子懷偏慳。",
            "朝欷暮唶不可解，我心安得如石頑。"
        ],
        "title": "雪後寄崔二十六丞公",
        "id": "fb827220-205f-431b-8488-2aadba1434d2"
    },
    {
        "author": "韓愈",
        "paragraphs": [
            "浮屠西來何施爲，擾擾四海爭奔馳。",
            "構樓架閣切星漢，誇雄鬬麗止者誰。",
            "僧伽後出淮泗上，勢到衆佛尤恢奇。",
            "越商胡賈脫身罪，珪璧滿船寧計資。",
            "清淮無波平如席，欄柱傾扶半天赤。",
            "火燒水轉掃地空，突兀便高三百尺。",
            "影沈潭底龍驚遁，當晝無雲跨虛碧。",
            "借問經營本何人，道人澄觀名籍籍。",
            "愈昔從軍大梁下，往來滿屋賢豪者。",
            "皆言澄觀雖僧徒，公才吏用當今無。",
            "後從徐州辟書至，紛紛過客何由記。",
            "人言澄觀乃詩人，一座競吟詩句新。",
            "向風長歎不可見，我欲收歛加冠巾。",
            "洛陽窮秋厭窮獨，丁丁啄門疑啄木。",
            "有僧來訪呼使前，伏犀插腦高頰權。",
            "惜哉已老無所及，坐睨神骨空潸然。",
            "臨淮太守初到郡，遠遣州民送音問。",
            "好奇賞俊直難逢，去去爲致思從容。"
        ],
        "title": "送僧澄觀",
        "id": "8cd18d6f-fdeb-4e04-94f0-24722019866f"
    },
    {
        "author": "韓愈",
        "paragraphs": [
            "梁維西南屏，山厲水刻屈。",
            "稟生肖剿剛，難諧在民物。",
            "滎公鼎軸老，烹斡力健倔。",
            "帝咨女予往，牙纛前岔坲。",
            "威風挾惠氣，蓋壤兩劘拂。",
            "茫漫華黑間，指畫變怳歘。",
            "誠既富而美，章彙霍炳蔚。",
            "日延講大訓，龜判錯衮黻。",
            "樊子坐賓署，演孔刮老佛。",
            "金舂撼玉應，厥臭劇蕙鬱。",
            "遺我一言重，跽受惕齋慄。",
            "辭慳義卓闊，呀豁疚掊掘。",
            "如新去耵聹，雷霆逼颶䫻。",
            "綴此豈爲訓，俚言紹莊屈。"
        ],
        "title": "山南鄭相公樊員外酬答爲詩其末咸有見及語樊封以示愈依賦十四韻以獻",
        "id": "70eca4ac-4132-4c1c-a72d-7237eb0a5288"
    },
    {
        "author": "韓愈",
        "paragraphs": [
            "穆穆鸞鳳友，何年來止茲。",
            "飄零失故態，隔絕抱長思。",
            "翠角高獨聳，金華煥相差。",
            "坐蒙恩顧重，畢命守堦墀。"
        ],
        "title": "奉和武相公鎮蜀時詠使宅韋太尉所養孔雀",
        "id": "97782c86-fb89-436b-a76f-934bc872acb0"
    },
    {
        "author": "韓愈",
        "paragraphs": [
            "偶坐藤樹下，暮春下旬間。",
            "藤陰已可庇，落蘂還漫漫。",
            "亹亹新葉大，瓏瓏晚花乾。",
            "青天高寥寥，兩蝶飛翻翻。",
            "時節適當爾，懷悲自無端。"
        ],
        "title": "感春三首 一",
        "id": "f1fc910c-a0e0-4c8b-af3a-1bba24f25e71"
    },
    {
        "author": "韓愈",
        "paragraphs": [
            "黃黃蕪菁花，桃李事已退。",
            "狂風簸枯榆，狼籍九衢內。",
            "春序一如此，汝顏安足賴。",
            "誰能駕飛車，相從觀海外。"
        ],
        "title": "感春三首 二",
        "id": "d94a17f7-e838-45a8-a08d-8ee9f80237d6"
    },
    {
        "author": "韓愈",
        "paragraphs": [
            "晨遊百花林，朱朱兼白白。",
            "柳枝弱而細，懸樹垂百尺。",
            "左右同來人，金紫貴顯劇。",
            "嬌童爲我歌，哀響跨箏笛。",
            "豔姬蹋筵舞，清眸刺劒戟。",
            "心懷平生友，莫一在燕席。",
            "死者長眇芒，生者困乖隔。",
            "少年真可喜，老大百無益。"
        ],
        "title": "感春三首 三",
        "id": "056b0cfb-aaa2-462d-8e22-61b6b4c92b5a"
    },
    {
        "author": "韓愈",
        "paragraphs": [
            "天街東西異，祗命遂成遊。",
            "月明御溝曉，蟬吟堤樹秋。",
            "老僧情不薄，僻寺境還幽。",
            "寂寥二三子，歸騎得相收。"
        ],
        "title": "早赴街西行香贈盧李二中舍人",
        "id": "6d54e31f-b5b7-462a-b9d0-17d45f49ac5a"
    },
    {
        "author": "韓愈",
        "paragraphs": [
            "日薄風景曠，出歸偃前簷。",
            "晴雲如擘絮，新月似磨鐮。",
            "田野興偶動，衣冠情久厭。",
            "吾生可攜手，歎息歲將淹。"
        ],
        "title": "晚寄張十八助敎周郎博士",
        "id": "6ab50975-6bf6-4537-ace4-a28f46037462"
    },
    {
        "author": "韓愈",
        "paragraphs": [
            "君居泥溝上，溝濁萍青青。",
            "蛙讙橋未掃，蟬嘒門長扃。",
            "名秩後千品，詩文齊六經。",
            "端來問奇字，爲我講聲形。"
        ],
        "title": "題張十八所居",
        "id": "1b869632-0dcf-4e3c-98f5-291aaa1b3884"
    },
    {
        "author": "韓愈",
        "paragraphs": [
            "曲江千頃秋波淨，平鋪紅雲蓋明鏡。",
            "大明宮中給事歸，走馬來看立不正。",
            "遺我明珠九十六，寒光映骨睡驪目。",
            "我今官閑得婆娑，問言何處芙蓉多。",
            "撐舟昆明度雲錦，脚敲兩舷呌吳歌。",
            "太白山高三百里，負雪崔嵬插花裏。",
            "玉山前却不復來，曲江汀瀅水平盃。",
            "我時相思不覺一回首，天門九扇相當開。",
            "上界真人足官府，豈如散仙鞭笞鸞鳳終日相追陪。"
        ],
        "title": "奉酬盧給事雲夫四兄曲江荷花行見寄幷呈上錢七兄閣老張十八助敎",
        "id": "e6bf25ce-19e9-4316-bd35-cdc6bb050c61"
    },
    {
        "author": "韓愈",
        "paragraphs": [
            "翻翻江浦荷，而今生在此。",
            "擢擢菰葉長，芳根復誰徙。",
            "露涵兩鮮翠，風蕩相磨倚。",
            "但取主人知，誰言盆盎是。"
        ],
        "title": "奉和錢七兄曹長盆池所植",
        "id": "b8f3a223-3b9a-4163-8814-78733007a6b9"
    },
    {
        "author": "韓愈",
        "paragraphs": [
            "夜夢神官與我言，羅縷道妙角與根。",
            "挈攜陬維口瀾翻，百二十刻須臾間。",
            "我聽其言未云足，捨我先度橫山腹。",
            "我徒三人共追之，一人前度安不危。",
            "我亦平行蹋𠿕𧇠，神完骨蹻脚不掉。",
            "側身上視溪谷盲，杖撞玉版聲彭𦨻。",
            "神官見我開顏笑，前對一人壯非少。",
            "石壇坡陀可坐臥，我手承頦肘拄座。",
            "隆樓傑閣磊嵬高，天風飄飄吹我過。",
            "壯非少者哦七言，六字常語一字難。",
            "我以指撮白玉丹，行且咀噍行詰盤。",
            "口前截斷第二句，綽虐顧我顏不歡。",
            "乃知仙人未賢聖，護短憑愚邀我敬。",
            "我能屈曲自世間，安能從汝巢神山。"
        ],
        "title": "記夢",
        "id": "453424e2-ef15-4710-956b-3ec491c17ec1"
    },
    {
        "author": "韓愈",
        "paragraphs": [
            "薄雲蔽秋曦，清雨不成泥。",
            "罷賀南內衙，歸涼曉淒淒。",
            "綠槐十二街，渙散馳輪蹄。",
            "余惟戇書生，孤身無所齎。",
            "三黜竟不去，致官九列齊。",
            "豈惟一身榮，佩玉冠簪犀。",
            "滉蕩天門高，著籍朝厥妻。",
            "文才不如人，行又無町畦。",
            "問之朝廷事，略不知東西。",
            "況於經籍深，豈究端與倪。",
            "君恩太山重，不見酬稗稊。",
            "所職事無多，又不自提撕。",
            "明庭集孔鸞，曷取於鳧鷖。",
            "樹以松與柏，不宜間蒿藜。",
            "婉孌自媚好，幾時不見擠。",
            "貪食以忘軀，尠不調鹽醯。",
            "法吏多少年，磨淬出角圭。",
            "將舉汝愆尤，以爲己階梯。",
            "收身歸關東，期不到死迷。"
        ],
        "title": "南內朝賀歸呈同官",
        "id": "adfed685-daa4-41cd-85cf-6cb3dd9a7a02"
    },
    {
        "author": "韓愈",
        "paragraphs": [
            "峩峩進賢冠，耿耿水蒼佩。",
            "服章豈不好，不與德相對。",
            "顧影聽其聲，赬顏汗漸背。",
            "進乏犬雞效，又不勇自退。",
            "坐食取其肥，無堪等聾瞶。",
            "長風吹天墟，秋日萬里曬。",
            "抵暮但昏眠，不成歌慷慨。"
        ],
        "title": "朝歸",
        "id": "cee85ef6-fa41-4448-b06d-15dc3ccdcc76"
    },
    {
        "author": "韓愈",
        "paragraphs": [
            "朝蠅不須驅，暮蚊不可拍。",
            "蠅蚊滿八區，可盡與相格。",
            "得時能幾時，與汝恣啖咋。",
            "涼風九月到，掃不見蹤跡。"
        ],
        "title": "雜詩四首 一",
        "id": "e9c79a46-c520-4e2d-ac07-bab0b16c0685"
    },
    {
        "author": "韓愈",
        "paragraphs": [
            "鵲鳴聲楂楂，烏噪聲擭擭。",
            "爭鬬庭宇間，持身博彈射。",
            "黃鵠能忍飢，兩翅久不擘。",
            "蒼蒼雲海路，歲晚將無獲。"
        ],
        "title": "雜詩四首 二",
        "id": "aeb17101-1f54-4814-b625-6870432ced12"
    },
    {
        "author": "韓愈",
        "paragraphs": [
            "截橑爲欂櫨，斵楹以爲椽。",
            "束蒿以代之，小大不相權。",
            "雖無風雨災，得不覆且顛。",
            "解轡棄騏麟，蹇驢鞭使前。",
            "崑崙高萬里，歲盡道苦邅。",
            "停車臥輪下，絕意於神僊。"
        ],
        "title": "雜詩四首 三",
        "id": "0425716c-30c2-4fa6-9b52-0ac8078a0f69"
    },
    {
        "author": "韓愈",
        "paragraphs": [
            "雀鳴朝營食，鳩鳴暮覓羣。",
            "獨有知時鶴，雖鳴不緣身。",
            "喑蟬終不鳴，有抱不列陳。",
            "蛙黽鳴無謂，閤閤祗亂人。"
        ],
        "title": "雜詩四首 四",
        "id": "6062fcb5-fc32-4697-b068-783cd0d2797b"
    },
    {
        "author": "韓愈",
        "paragraphs": [
            "嚴嚴王母宮，下維萬仙家。",
            "噫欠爲飄風，濯手大雨沱。",
            "方朔乃豎子，驕不加禁訶。",
            "偷入雷電室，輷輘掉狂車。",
            "王母聞以笑，衛官助呀呀。",
            "不知萬萬人，生身埋泥沙。",
            "簸頓五山踣，流漂八維蹉。",
            "曰吾兒可憎，奈此狡獪何。",
            "方朔聞不喜，褫身絡蛟蛇。",
            "瞻相北斗柄，兩手自相挼。",
            "羣仙急乃言，百犯庸不科。",
            "向觀睥睨處，事在不可赦。",
            "欲不布露言，外口實諠譁。",
            "王母不得已，顏嚬口齎嗟。",
            "頷頭可其奏，送以紫玉珂。",
            "方朔不懲創，挾恩更矜誇。",
            "詆欺劉天子，正晝溺殿衙。",
            "一旦不辭訣，攝身凌蒼霞。"
        ],
        "title": "讀東方朔雜事",
        "id": "531a437b-02ea-4c51-b84f-d8ed49d83fce"
    },
    {
        "author": "韓愈",
        "paragraphs": [
            "屑屑水帝魂，謝謝無餘輝。",
            "如何不肖子，尚奮瘧鬼威。",
            "乘秋作寒熱，翁嫗所駡譏。",
            "求食歐泄間，不知臭穢非。",
            "醫師加百毒，熏灌無停機。",
            "灸師施艾炷，酷若獵火圍。",
            "詛師毒口牙，舌作霹靂飛。",
            "符師弄刀筆，丹墨交橫揮。",
            "咨汝之胄出，門戶何巍巍。",
            "祖軒而父頊，未沫於前徽。",
            "不修其操行，賤薄似汝稀。",
            "豈不忝厥祖，靦然不知歸。",
            "湛湛江水情，歸居安汝妃。",
            "清波爲裳衣，白石爲門畿。",
            "呼吸明月光，手掉芙蓉旂。",
            "降集隨九歌，飲芳而食菲。",
            "贈汝以好辭，咄汝去莫違。"
        ],
        "title": "譴瘧鬼",
        "id": "7e04e92f-e561-401b-b645-d7da15568455"
    },
    {
        "author": "韓愈",
        "paragraphs": [
            "始我來京師，止攜一束書。",
            "辛勤三十年，以有此屋廬。",
            "此屋豈爲華，於我自有餘。",
            "中堂高且新，四時登牢蔬。",
            "前榮饌賓親，冠婚之所於。",
            "庭內無所有，高樹八九株。",
            "有藤婁絡之，春華夏陰敷。",
            "東堂坐見山，雲風相吹噓。",
            "松果連南亭，外有瓜芋區。",
            "西偏屋不多，槐榆翳空虛。",
            "山鳥旦夕鳴，有類澗谷居。",
            "主婦治北堂，膳服適戚疎。",
            "恩封高平君，子孫從朝裾。",
            "開門問誰來，無非卿大夫。",
            "不知官高卑，玉帶懸金魚。",
            "問客之所爲，峨冠講唐虞。",
            "酒食罷無爲，棋槊以相娛。",
            "凡此座中人，十九持鈞樞。",
            "又問誰與頻，莫與張樊如。",
            "來過亦無事，考評道精麤。",
            "躚躚媚學子，牆屏日有徒。",
            "以能問不能，其蔽豈可祛。",
            "嗟我不修飾，事與庸人俱。",
            "安能坐如此，比肩於朝儒。",
            "詩以示兒曹，其無迷厥初。"
        ],
        "title": "示兒",
        "id": "5895afcc-89a8-45f5-8257-3275ef3650d5"
    },
    {
        "author": "韓愈",
        "paragraphs": [
            "庭楸止五株，共生十步間。",
            "各有藤繞之，上各相鈎聯。",
            "下葉各垂地，樹顛各雲連。",
            "朝日出其東，我常坐西偏。",
            "夕日在其西，我常坐東邊。",
            "當晝日在上，我在中央間。",
            "仰視何青青，上不見纖穿。",
            "朝暮無日時，我且八九旋。",
            "濯濯晨露香，明珠何聯聯。",
            "夜月來照之，蒨蒨自生煙。",
            "我已自頑鈍，重遭五楸牽。",
            "客來尚不見，肯到權門前。",
            "權門衆所趨，有客動百千。",
            "九牛亡一毛，未在多少間。",
            "往既無可顧，不往自可憐。"
        ],
        "title": "庭楸",
        "id": "e0f8e660-83be-456f-ae80-1afcc0cf63aa"
    },
    {
        "author": "韓愈",
        "paragraphs": [
            "前夕雖十五，月長未滿規。",
            "君來晤我時，風露渺無涯。",
            "浮雲散白石，天宇開青池。",
            "孤質不自憚，中天爲君施。",
            "翫翫夜遂久，亭亭曙將披。",
            "況當今夕圓，又以嘉客隨。",
            "惜無酒食樂，但用歌嘲爲。"
        ],
        "title": "翫月喜張十八員外以王六秘書至",
        "id": "04d00831-5661-4ff2-894f-cd0f4951d6ba"
    },
    {
        "author": "韓愈",
        "paragraphs": [
            "燦燦辰角曙，亭亭寒露朝。",
            "川原共澄暎，雲日還浮飄。",
            "上宰嚴祀事，清途振華鑣。",
            "圓丘峻且坦，前對南山標。",
            "村樹黃復綠，中田稼何饒。",
            "顧瞻想巖谷，興歎倦塵囂。",
            "惟彼顛瞑者，去公豈不遼。",
            "爲仁朝自治，用靜兵以銷。",
            "勿憚吐捉勤，可歌風雨調。",
            "聖賢相遇少，功德今宣昭。"
        ],
        "title": "和李相公攝事南郊覽物興懷呈一二知舊",
        "id": "b4434d99-ee2d-44b9-b4cb-99cb535043f1"
    },
    {
        "author": "韓愈",
        "paragraphs": [
            "公乎真愛山，看山旦連夕。",
            "猶嫌山在眼，不得着脚歷。",
            "枉語山中人，匄我澗側石。",
            "有來應公須，歸必載金帛。",
            "當軒乍駢羅，隨勢忽開坼。",
            "有洞若神剜，有巖類天劃。",
            "終朝巖洞間，歌鼓燕賓戚。",
            "孰謂衡霍期，近在王侯宅。",
            "傅氏築已卑，磻溪釣何激。",
            "逍遙功德下，不與事相摭。",
            "樂我盛明朝，於焉傲今昔。"
        ],
        "title": "和裴僕射相公假山十一韻",
        "id": "09d2c2e6-b8a4-4b02-b837-8101ecde8dfd"
    },
    {
        "author": "韓愈",
        "paragraphs": [
            "一日復一日，一朝復一朝。",
            "秖見有不如，不見有所超。",
            "食作前日味，事作前日調。",
            "不知久不死，憫憫尚誰要。",
            "富貴自縶拘，貧賤亦煎焦。",
            "俯仰未得所，一世已解鑣。",
            "譬如籠中鶴，六翮無所搖。",
            "譬如兔得蹄，安用東西跳。",
            "還看古人書，復舉前人瓢。",
            "未知所究竟，且作新詩謠。"
        ],
        "title": "與張十八同效阮步兵一日復一夕",
        "id": "82c880fc-b1f4-4249-997d-6710c1bd016c"
    },
    {
        "author": "韓愈",
        "paragraphs": [
            "鄴侯家多書，插架三萬軸。",
            "一一懸牙籤，新若手未觸。",
            "爲人強記覽，過眼不再讀。",
            "偉哉羣聖文，磊落載其腹。",
            "行年五十餘，出守數已六。",
            "京邑有舊廬，不容久食宿。",
            "臺閣多官員，無地寄一足。",
            "我雖官在朝，氣勢日局縮。",
            "屢爲丞相言，雖懇不見錄。",
            "送行過滻水，東望不轉目。",
            "今子從之遊，學問得所欲。",
            "入海觀龍魚，矯翮逐黃鵠。",
            "勉爲新詩章，月寄三四幅。"
        ],
        "title": "送諸葛覺往隨州讀書",
        "id": "d77c54d5-4723-40c8-bc09-d88eb1ff6aa9"
    },
    {
        "author": "韓愈",
        "paragraphs": [
            "榜舟南山下，上上不得返。",
            "幽事隨去多，孰能量近遠。",
            "陰沈過連樹，藏昂抵橫坂。",
            "石麤肆磨礪，波惡厭牽挽。",
            "或倚偏岸漁，竟就平洲飯。",
            "點點暮雨飄，梢梢新月偃。",
            "餘年懍無幾，休日愴已晚。",
            "自是病使然，非由取高蹇。"
        ],
        "title": "南溪始泛三首 一",
        "id": "ee595e38-1cc8-4833-bcae-8bea127dcd6f"
    },
    {
        "author": "韓愈",
        "paragraphs": [
            "南溪亦清駛，而無檝與舟。",
            "山農驚見之，隨我觀不休。",
            "不惟兒童輩，或有杖白頭。",
            "饋我籠中瓜，勸我此淹留。",
            "我云以病歸，此已頗自由。",
            "幸有用餘俸，置居在西疇。",
            "囷倉米穀滿，未有旦夕憂。",
            "上去無得得，下來亦悠悠。",
            "但恐煩里閭，時有緩急投。",
            "願爲同社人，雞豚燕春秋。"
        ],
        "title": "南溪始泛三首 二",
        "id": "96480f47-9e04-41f4-865a-b836875cd349"
    },
    {
        "author": "韓愈",
        "paragraphs": [
            "足弱不能步，自宜收朝蹟。",
            "羸形可輿致，佳觀安事擲。",
            "即此南坂下，久聞有水石。",
            "拕舟入其間，溪流正清激。",
            "隨波吾未能，峻瀨乍可刺。",
            "鷺起若導吾，前飛數十尺。",
            "亭亭柳帶沙，團團松冠壁。",
            "歸時還盡夜，誰謂非事役。"
        ],
        "title": "南溪始泛三首 三",
        "id": "6fc1fab1-a86c-4c8d-af6a-292ee64aa7cb"
    },
    {
        "author": "韓愈",
        "paragraphs": [
            "丘墳滿目衣冠盡，城闕連雲草樹荒。",
            "猶有國人懷舊德，一間茅屋祭昭王。"
        ],
        "title": "題楚昭王廟",
        "id": "1f1e1ecd-b0e5-4527-8ecf-7188263e4d17"
    },
    {
        "author": "韓愈",
        "paragraphs": [
            "浩浩復湯湯，灘聲抑更揚。",
            "奔流疑激電，驚浪似浮霜。",
            "夢覺燈生暈，宵殘雨送涼。",
            "如何連曉語，一半是思鄉。"
        ],
        "tags": [
            "描写水",
            "抒怀",
            "写水",
            "述志"
        ],
        "title": "宿龍宮灘",
        "id": "29a10340-8b18-4b35-850d-ee23d7d2bd58"
    },
    {
        "author": "韓愈",
        "paragraphs": [
            "叉魚春岸闊，此興在中宵。",
            "大炬然如晝，長船縛似橋。",
            "深窺沙可數，靜搒水無搖。",
            "刃下那能脫，波間或自跳。",
            "中鱗憐錦碎，當目訝珠銷。",
            "迷火逃翻近，驚人去暫遙。",
            "競多心轉細，得雋語時囂。",
            "潭罄知存寡，舷平覺獲饒。",
            "交頭疑湊餌，駢首類同條。",
            "濡沫情雖密，登門事已遼。",
            "盈車欺故事，飼犬驗今朝。",
            "血浪凝猶沸，腥風遠更飄。",
            "蓋江烟羃羃，拂棹影寥寥。",
            "獺去愁無食，龍疑懼見燒。",
            "如棠名既誤，釣渭日徒消。",
            "文客驚先賦，篙工喜盡謠。",
            "膾成思我友，觀樂憶吾僚。",
            "自可捐憂累，何須強問鴞。"
        ],
        "title": "叉魚招張功曹",
        "id": "c4236e09-94df-410d-aa17-b0d27cf0205e"
    },
    {
        "author": "韓愈",
        "paragraphs": [
            "題是臨池後，分從起草餘。",
            "兔尖針莫竝，繭淨雪難如。",
            "莫怪殷勤謝，虞卿正著書。"
        ],
        "title": "李員外寄紙筆",
        "id": "7c6556c5-ba74-473a-bb42-8fd55ade03b7"
    },
    {
        "author": "韓愈",
        "paragraphs": [
            "今日是何朝，天晴物色饒。",
            "落英千尺墮，遊絲百丈飄。",
            "泄乳交巖脉，懸流揭浪標。",
            "無心思嶺北，猿鳥莫相撩。"
        ],
        "title": "次同冠峽",
        "id": "d9463fb8-d058-46d4-b14d-3cc1fe7337e7"
    },
    {
        "author": "韓愈",
        "paragraphs": [
            "山淨江空水見沙，哀猿啼處兩三家。",
            "篔簹競長纖纖笋，躑躅閑開豔豔花。",
            "未報恩波知死所，莫令炎瘴送生涯。",
            "吟君詩罷看雙鬢，斗覺霜毛一半加。"
        ],
        "tags": [
            "抒情",
            "写景"
        ],
        "title": "答張十一功曹",
        "id": "6ccb03d7-ae6f-4103-b4f3-e3b4f5c9e0b7"
    },
    {
        "author": "韓愈",
        "paragraphs": [
            "乞雨女郎魂，炰羞潔且繁。",
            "廟開鼯鼠呌，神降越巫言。",
            "旱氣期銷蕩，陰官想駿奔。",
            "行看五馬入，蕭颯已隨軒。"
        ],
        "title": "郴州祈雨",
        "id": "faf84775-3042-4ba1-964b-ab007504cf40"
    },
    {
        "author": "韓愈",
        "paragraphs": [
            "休垂絕徼千行淚，共泛清湘一葉舟。",
            "今日嶺猿兼越鳥，可憐同聽不知愁。"
        ],
        "title": "湘中酬張十一功曹",
        "id": "783d570a-44b7-4d2e-82db-e6891538cd95"
    },
    {
        "author": "韓愈",
        "paragraphs": [
            "山作劍攢江寫鏡，扁舟斗轉疾於飛。",
            "回頭笑向張公子，終日思歸此日歸。"
        ],
        "title": "郴口又贈二首 一",
        "id": "97bf3efe-f55e-4ce4-babc-52bf38529b3e"
    },
    {
        "author": "韓愈",
        "paragraphs": [
            "雪颭霜翻看不分，雷驚電激語難聞。",
            "沿涯宛轉到深處，何限青天無片雲。"
        ],
        "title": "郴口又贈二首 二",
        "id": "e9a4a6ca-5a49-4fff-ac07-7e7e4e888fa3"
    },
    {
        "author": "韓愈",
        "paragraphs": [
            "火透波穿不計春，根如頭面榦如身。",
            "偶然題作木居士，便有無窮求福人。"
        ],
        "title": "題木居士二首 一",
        "id": "d61c8f59-fdd9-4c00-a75a-078c83959088"
    },
    {
        "author": "韓愈",
        "paragraphs": [
            "爲神詎比溝中斷，遇賞還同爨下餘。",
            "朽蠹不勝刀鋸力，匠人雖巧欲何如。"
        ],
        "title": "題木居士二首 二",
        "id": "cf16b1e2-b2fd-4b7e-9431-3df231c95038"
    },
    {
        "author": "韓愈",
        "paragraphs": [
            "郡城朝解纜，江岸暮依村。",
            "二女竹上淚，孤臣水底魂。",
            "雙雙歸蜇燕，一一呌羣猿。",
            "回首那聞語，空看別袖翻。"
        ],
        "title": "晚泊江口",
        "id": "52478b93-6c8a-4b4e-80f1-6eebb40437cf"
    },
    {
        "author": "韓愈",
        "paragraphs": [
            "猿愁魚踊水翻波，自古流傳是汨羅。",
            "蘋藻滿盤無處奠，空聞漁父扣舷歌。"
        ],
        "title": "湘中",
        "id": "923e2f27-fc95-4649-9442-1aeeb083da91"
    },
    {
        "author": "韓愈",
        "paragraphs": [
            "山僧愛山出無期，俗士牽俗來何時。",
            "祝融峰下一回首，即是此生長別離。"
        ],
        "title": "別盈上人",
        "id": "e1bb2a42-9bb2-4c22-b16e-f86ac22a1a37"
    },
    {
        "author": "韓愈",
        "paragraphs": [
            "宿雲寒不卷，春雪墮如簁。",
            "騁巧先投隙，潛光半入池。",
            "喜深將策試，驚密仰簷窺。",
            "自下何曾汙，增高未覺危。",
            "比心明可燭，拂面愛還吹。",
            "妬舞時飄袖，欺梅併壓枝。",
            "地空迷界限，砌滿接高卑。",
            "浩蕩乾坤合，霏微物象移。",
            "爲祥矜大熟，布澤荷平施。",
            "已分年華晚，猶憐曙色隨。",
            "氣嚴當酒換，灑急聽窗知。",
            "照曜臨初日，玲瓏滴晚澌。",
            "聚庭看嶽聳，掃路見雲披。",
            "陣勢魚麗遠，書文鳥篆奇。",
            "縱歡羅豔黠，列賀擁熊螭。",
            "履敝行偏冷，門扃臥更羸。",
            "悲嘶聞病馬，浪走信嬌兒。",
            "竈靜愁煙絕，絲繁念鬢衰。",
            "擬鹽吟舊句，授簡慕前規。",
            "捧贈同燕石，多慚失所宜。"
        ],
        "title": "喜雪獻裴尚書",
        "id": "6838a513-72e8-47ce-a665-273205ad5e8d"
    },
    {
        "author": "韓愈",
        "paragraphs": [
            "看雪乘清旦，無人坐獨謠。",
            "拂花輕尚起，落地煖初銷。",
            "已訝陵歌扇，還來伴舞腰。",
            "灑篁留密節，著柳送長條。",
            "入鏡鸞窺沼，行天馬度橋。",
            "徧堦憐可掬，滿樹戲成搖。",
            "江浪迎濤日，風毛縱獵朝。",
            "弄閑時細轉，爭急[忽]驚飄。",
            "城險疑懸布，砧寒未擣綃。",
            "莫愁陰景促，夜色自相饒。"
        ],
        "title": "春雪",
        "id": "af69bb7c-cfa9-4cfa-a341-d59331b53a2c"
    },
    {
        "author": "韓愈",
        "paragraphs": [
            "桃溪惆悵不能過，紅豔紛紛落地多。",
            "聞道郭西千樹雪，欲將君去醉如何。"
        ],
        "title": "聞梨花發贈劉師命",
        "id": "5cfff02d-2c43-4e77-867a-2d5101a05cc5"
    },
    {
        "author": "韓愈",
        "paragraphs": [
            "梅將雪共春，彩豔不相因。",
            "逐吹能爭密，排枝巧妬新。",
            "誰令香滿座，獨使淨無塵。",
            "芳意饒呈瑞，寒光助照人。",
            "𤫩瓏開已徧，點綴坐來頻。",
            "那是俱疑似，須知兩逼真。",
            "熒煌初亂眼，浩蕩忽迷神。",
            "未許瓊華比，從將玉樹親。",
            "先期迎獻歲，更伴占茲晨。",
            "願得長輝暎，輕微敢自珍。"
        ],
        "title": "春雪間早梅",
        "id": "4b13e5da-48ea-4213-9ede-dd8cec48c7c3"
    },
    {
        "author": "韓愈",
        "paragraphs": [
            "朝鶯雪裏新，雪樹眼前春。",
            "帶澀先迎氣，侵寒已報人。",
            "共矜初聽早，誰貴後聞頻。",
            "暫囀那成曲，孤鳴豈及辰。",
            "風霜徒自保，桃李詎相親。",
            "寄謝幽棲友，辛勤不爲身。"
        ],
        "title": "早春雪中聞鶯",
        "id": "6c0ce25a-d4e2-4338-8fa7-903aa92e6872"
    },
    {
        "author": "韓愈",
        "paragraphs": [
            "洛陽城外清明節，百花寥落梨花發。",
            "今日相逢瘴海頭，共驚爛漫開正月。"
        ],
        "title": "梨花下贈劉師命",
        "id": "deb3ec18-ec62-47b5-a65b-448018743e43"
    },
    {
        "author": "韓愈",
        "paragraphs": [
            "早知皆是自拘囚，不學因循到白頭。",
            "汝既出家還擾擾，何人更得死前休。"
        ],
        "title": "和歸工部送僧約",
        "id": "34780f4c-c222-41ea-86f4-ed0869a20970"
    },
    {
        "author": "韓愈",
        "paragraphs": [
            "歲老豈能充上駟，力微當自慎前程。",
            "不知何故翻驤首，牽過關門妄一鳴。"
        ],
        "title": "入關詠馬",
        "id": "fe226f7b-e057-4298-b7d2-ba5a27feb1cf"
    },
    {
        "author": "韓愈",
        "paragraphs": [
            "新開寒露叢，遠比水間紅。",
            "豔色寧相妬，嘉名偶自同。",
            "採江官渡晚，搴木古祠空。",
            "願得勤來看，無令便逐風。"
        ],
        "title": "木芙蓉",
        "id": "fddc2755-a080-41e0-a99d-7d9399dd98ff"
    },
    {
        "author": "韓愈",
        "paragraphs": [
            "五月榴花照眼明，枝間時見子初成。",
            "可憐此地無車馬，顛倒青苔落絳英。"
        ],
        "tags": [
            "咏物",
            "抒情",
            "咏物诗",
            "怀才不遇"
        ],
        "title": "題張十一旅舍三詠 榴花",
        "id": "9b4b06ea-a08a-4b6d-b09e-abba3ffa3db0"
    },
    {
        "author": "韓愈",
        "paragraphs": [
            "賈誼宅中今始見，葛洪山下昔曾窺。",
            "寒泉百尺空看影，正是行人渴死時。"
        ],
        "title": "題張十一旅舍三詠 井",
        "id": "1a0367f4-2ab9-4100-89f1-693f825b1809"
    },
    {
        "author": "韓愈",
        "paragraphs": [
            "新莖未徧半猶枯，高架支離倒復扶。",
            "若欲滿盤堆馬乳，莫辭添竹引龍鬚。"
        ],
        "title": "題張十一旅舍三詠 蒲萄",
        "id": "a80c62cf-8e3b-4f89-9476-d7273ea5dfa7"
    },
    {
        "author": "韓愈",
        "paragraphs": [
            "居然鱗介不能容，石眼環環水一鍾。",
            "聞說旱時求得雨，秖疑科斗是蛟龍。"
        ],
        "title": "峽石西泉",
        "id": "c8685806-6dd3-4162-8a41-2ac6ce62727d"
    },
    {
        "author": "韓愈",
        "paragraphs": [
            "定諡芳聲遠，移封大國新。",
            "巽宮尊長女，台室屬良人。",
            "河漢重泉夜，梧桐半樹春。",
            "龍[轜]非厭翟，還輾禁城塵。"
        ],
        "title": "梁國惠康公主挽歌二首 一",
        "id": "949dc32c-20b2-48e4-959c-7db9910de93d"
    },
    {
        "author": "韓愈",
        "paragraphs": [
            "秦地吹簫女，湘波鼓瑟妃。",
            "佩蘭初應夢，奔月竟淪輝。",
            "夫族迎魂去，宮官會葬歸。",
            "從今沁園草，無復更芳菲。"
        ],
        "title": "梁國惠康公主挽歌二首 二",
        "id": "26a07dcc-02d2-4188-902c-2f759d63f7ce"
    },
    {
        "author": "韓愈",
        "paragraphs": [
            "三秋端正月，今夜出東溟。",
            "對日猶分勢，騰天漸吐靈。",
            "未高烝遠氣，半上霽孤形。",
            "赫奕當躔次，虛徐度杳冥。",
            "長河晴散霧，列宿曙分螢。",
            "浩蕩英華溢，蕭疎物象泠。",
            "池邊臨倒照，簷際送橫經。",
            "花樹參差見，臯禽斷續聆。",
            "牖光窺寂寞，砧影伴娉婷。",
            "幽坐看侵戶，閑吟愛滿庭。",
            "輝斜通壁練，彩碎射沙星。",
            "清潔雲間路，空涼水上亭。",
            "淨堪分顧兔，細得數飄萍。",
            "山翠相凝綠，林煙共冪青。",
            "過隅驚桂側，當午覺輪停。",
            "屬思摛霞錦，追歡罄縹缾。",
            "郡樓何處望，隴笛此時聽。",
            "右掖連台座，重門限禁扃。",
            "風臺觀滉瀁，冰砌步青熒。",
            "獨有虞庠客，無由拾落蓂。"
        ],
        "title": "和崔舍人詠月二十韻",
        "id": "c72c7a3d-05f3-4e87-bc13-b303d6756ef7"
    },
    {
        "author": "韓愈",
        "paragraphs": [
            "只見縱橫落，寧知遠近來。",
            "飄颻還自弄，歷亂竟誰催。",
            "座暖銷那怪，池清失可猜。",
            "坳中初蓋成，垤處遂成堆。",
            "慢有先居後，輕多去却回。",
            "度前鋪瓦隴，發本積牆隈。",
            "穿細時雙透，乘危忽半摧。",
            "舞深逢坎井，集早值層臺。",
            "砧練終宜擣，階紈未暇裁。",
            "城寒裝睥睨，樹凍裹莓苔。",
            "片片勻如翦，紛紛碎若挼。",
            "定非燖鵠鷺，真是屑瓊瑰。",
            "緯繣觀朝萼，冥茫矚晚埃。",
            "當窗恒凜凜，出戶即皚皚。",
            "壓野榮芝菌，傾都委貨財。",
            "娥嬉華蕩瀁，胥怒浪崔嵬。",
            "磧迥疑浮地，雲平想輾雷。",
            "隨車翻縞帶，逐馬散銀桮。",
            "萬屋漫汗合，千株照曜開。",
            "松篁遭搓抑，糞壤獲饒培。",
            "隔絕門庭遽，擠排陛級纔。",
            "豈堪裨嶽鎮，強欲效鹽梅。",
            "隱匿瑕疵盡，包羅委瑣該。",
            "誤雞宵呃喔，驚雀暗裴回。",
            "浩浩過三暮，悠悠帀九垓。",
            "鯨鯢陸死骨，玉石火炎灰。",
            "厚慮填溟壑，高愁㨖斗魁。",
            "日輪埋欲側，坤軸壓將頹。",
            "岸類長蛇攪，陵猶巨象豗。",
            "水官夸傑黠，木氣怯胚胎。",
            "著地無由卷，連天不易推。",
            "龍魚冷蟄苦，虎豹餓號哀。",
            "巧借奢華便，專繩困約災。",
            "威貪陵布被，光肯離金罍。",
            "賞翫捐他事，歌謠放我才。",
            "狂敎詩硉矹，興與酒陪鰓。",
            "惟子能諳耳，諸人得語哉。",
            "助留風作黨，勸坐火爲媒。",
            "雕刻文刀利，搜求智網恢。",
            "莫煩相屬和，傳示及提孩。"
        ],
        "title": "詠雪贈張籍",
        "id": "e56f04e5-09b6-49df-a7df-d67658a5d2e2"
    },
    {
        "author": "韓愈",
        "paragraphs": [
            "三日柴門擁不開，階平庭滿白皚皚。",
            "今朝蹋作瓊瑤跡，爲有詩從鳳沼來。"
        ],
        "tags": [
            "写雪",
            "雪",
            "孤单"
        ],
        "title": "酬王二十舍人雪中見寄",
        "id": "b0ba8902-b105-43de-9d1e-1ce7dc9ecbac"
    },
    {
        "author": "韓愈",
        "paragraphs": [
            "已作龍鍾後時者，懶於街裏蹋塵埃。",
            "如今便別長官去，直到新年衙日來。"
        ],
        "title": "送侯喜",
        "id": "99bdecd2-e80e-4559-85e7-f9ef036d1f5c"
    },
    {
        "author": "韓愈",
        "paragraphs": [
            "鳥有償冤者，終年抱寸誠。",
            "口銜山石細，心望海波平。",
            "渺渺功難見，區區命已輕。",
            "人皆譏造次，我獨賞專精。",
            "豈計休無日，惟應盡此生。",
            "何慙刺客傳，不著報讎名。"
        ],
        "title": "學諸進士作精衛銜石填海",
        "id": "4f5e4ab8-9181-4c44-8841-3fa737458123"
    },
    {
        "author": "韓愈",
        "paragraphs": [
            "傾朝共羨寵光頻，半歲遷騰作虎臣。",
            "戎斾暫停辭社樹，里門先下敬鄉人。",
            "橫飛玉盞家山曉，遠蹀金珂塞草春。",
            "自笑平生誇膽氣，不離文字鬢毛新。"
        ],
        "title": "奉酬振武胡十二丈大夫",
        "id": "4c0a08b4-2c3e-4252-9e9e-0afcb4aee945"
    },
    {
        "author": "韓愈",
        "paragraphs": [
            "天仗宵嚴建羽旄，春雲送色曉雞號。",
            "金爐香動螭頭暗，玉佩聲來雉尾高。",
            "戎服上趨承北極，儒冠列侍暎東曹。",
            "太平時節難身遇，郎署何須歎二毛。"
        ],
        "title": "奉和庫部盧四兄曹長元日朝回",
        "id": "d6f0319f-8116-449e-9f70-9076852f4146"
    },
    {
        "author": "韓愈",
        "paragraphs": [
            "寒食時看度，春遊事已違。",
            "風光連日直，陰雨半朝歸。",
            "不見紅毬上，那論綵索飛。",
            "惟將新賜火，向曙著朝衣。"
        ],
        "title": "寒食直歸遇雨",
        "id": "ab4f85b4-93fc-4040-85e4-0c28552e2407"
    },
    {
        "author": "韓愈",
        "paragraphs": [
            "早日羈遊所，春風送客歸。",
            "柳花還漠漠，江燕正飛飛。",
            "歌舞知誰在，賓僚逐使非。",
            "宋亭池水綠，莫忘蹋芳菲。"
        ],
        "title": "送李六協律歸荆南",
        "id": "b7c5aab1-a57d-492c-b43b-e03b9e1a72fc"
    },
    {
        "author": "韓愈",
        "paragraphs": [
            "百葉雙桃晚更紅，窺窗暎竹見玲瓏。",
            "應知侍史歸天上，故伴仙郎宿禁中。"
        ],
        "title": "題百葉桃花",
        "id": "245660c4-0496-46cf-a7f5-ad6dfffe8db9"
    },
    {
        "author": "韓愈",
        "paragraphs": [
            "新年都未有芳華，二月初驚見草芽。",
            "白雪却嫌春色晚，故穿庭樹作飛花。"
        ],
        "tags": [
            "写雪",
            "春天",
            "雪"
        ],
        "title": "春雪",
        "id": "b7c13139-b250-4e7f-a708-3ec87d7be464"
    },
    {
        "author": "韓愈",
        "paragraphs": [
            "幸自同開俱隱約，何須相倚鬬輕盈。",
            "陵晨併作新妝面，對客偏含不語情。",
            "雙燕無機還拂掠，遊蜂多思正經營。",
            "長年是事皆拋盡，今日欄邊暫眼明。"
        ],
        "title": "戲題牡丹",
        "id": "3458aa79-b6e9-4ceb-96de-be31695a8156"
    },
    {
        "author": "韓愈",
        "paragraphs": [
            "老翁真個似童兒，汲水埋盆作小池。",
            "一夜青蛙鳴到曉，恰如方口釣魚時。"
        ],
        "title": "盆池五首 一",
        "id": "25c5e784-2d4c-4b27-a7f7-e67c23188e2f"
    },
    {
        "author": "韓愈",
        "paragraphs": [
            "莫道盆池作不成，藕稍初種已齊生。",
            "從今有雨君須記，來聽蕭蕭打葉聲。"
        ],
        "title": "盆池五首 二",
        "id": "000ed10b-40fb-43ce-be8c-e9809266398e"
    },
    {
        "author": "韓愈",
        "paragraphs": [
            "瓦沼晨朝水自清，小蟲無數不知名。",
            "忽然分散無蹤影，惟有魚兒作隊行。"
        ],
        "title": "盆池五首 三",
        "id": "de94c121-1576-46c2-a1e2-2a33b810038c"
    },
    {
        "author": "韓愈",
        "paragraphs": [
            "泥盆淺小詎成池，夜半青蛙聖得知。",
            "一聽暗來將伴侶，不煩鳴喚鬬[雄雌]。"
        ],
        "title": "盆池五首 四",
        "id": "2e817089-e63f-4174-be73-dc739ddcc6d2"
    },
    {
        "author": "韓愈",
        "paragraphs": [
            "池光天影共青青，拍岸纔添水數缾。",
            "且待夜深明月去，試看涵泳幾多星。"
        ],
        "title": "盆池五首 五",
        "id": "a2281075-39aa-469f-9a12-e27b951d2024"
    },
    {
        "author": "韓愈",
        "paragraphs": [
            "浩態狂香昔未逢，紅燈爍爍綠盤籠。",
            "覺來獨對情驚恐，身在僊宮第幾重。"
        ],
        "title": "芍藥",
        "id": "96c627b6-75cf-493f-b06f-2ed5fef037ad"
    },
    {
        "author": "韓愈",
        "paragraphs": [
            "湖上新亭好，公來日出初。",
            "水文浮枕簟，瓦影蔭龜魚。"
        ],
        "title": "奉和虢州劉給事使君三堂新題二十一詠 新亭",
        "id": "18e9122d-09b7-4ac7-9f38-d529d486d607"
    },
    {
        "author": "韓愈",
        "paragraphs": [
            "汩汩幾時休，從春復到秋。",
            "只言池未滿，池滿強交流。"
        ],
        "title": "奉和虢州劉給事使君三堂新題二十一詠 流水",
        "id": "51c0a45d-e396-4f44-a68b-9d8eaea52d33"
    },
    {
        "author": "韓愈",
        "paragraphs": [
            "竹洞何年有，公初斫竹開。",
            "洞門無鎖鑰，俗客不曾來。"
        ],
        "title": "奉和虢州劉給事使君三堂新題二十一詠 竹洞",
        "id": "ae1575a1-37c9-4f20-8db2-219565b17e43"
    },
    {
        "author": "韓愈",
        "paragraphs": [
            "南館城陰闊，東湖水氣多。",
            "直須臺上看，始奈月明何。"
        ],
        "title": "奉和虢州劉給事使君三堂新題二十一詠 月臺",
        "id": "2a02a224-5cbb-4dd3-bd22-a4fe19ff1fab"
    },
    {
        "author": "韓愈",
        "paragraphs": [
            "自有人知處，那無步往蹤。",
            "莫敎安四壁，面面看芙蓉。"
        ],
        "title": "奉和虢州劉給事使君三堂新題二十一詠 渚亭",
        "id": "70f6084a-95fc-4be3-9c7e-26f03e4ecb1c"
    },
    {
        "author": "韓愈",
        "paragraphs": [
            "藹藹溪流慢，梢梢岸篠長。",
            "穿沙碧簳淨，落水紫苞香。"
        ],
        "title": "奉和虢州劉給事使君三堂新題二十一詠 竹溪",
        "id": "0cb1f27f-af8a-4ed5-abd5-22f43cb845eb"
    },
    {
        "author": "韓愈",
        "paragraphs": [
            "聞說游湖棹，尋常到此回。",
            "應留醒心處，準擬醉時來。"
        ],
        "title": "奉和虢州劉給事使君三堂新題二十一詠 北湖",
        "id": "2af68a89-61e9-444e-852c-d3e1d66af3e2"
    },
    {
        "author": "韓愈",
        "paragraphs": [
            "蜂蝶去紛紛，香風隔岸聞。",
            "欲知花島處，水上覓紅雲。"
        ],
        "title": "奉和虢州劉給事使君三堂新題二十一詠 花島",
        "id": "5e37bd22-2e01-4e61-85d5-621ac1941b72"
    },
    {
        "author": "韓愈",
        "paragraphs": [
            "柳樹誰人種，行行夾岸高。",
            "莫將條繫纜，著處有蟬號。"
        ],
        "title": "奉和虢州劉給事使君三堂新題二十一詠 柳溪",
        "id": "eddc10d2-98b3-4dae-aa00-2683379da11b"
    },
    {
        "author": "韓愈",
        "paragraphs": [
            "新月迎宵挂，晴雲到晚留。",
            "爲遮西望眼，終是懶回頭。"
        ],
        "title": "奉和虢州劉給事使君三堂新題二十一詠 西山",
        "id": "f3a3c4fd-ac69-4084-884b-887df01849f8"
    },
    {
        "author": "韓愈",
        "paragraphs": [
            "無塵從不掃，有鳥莫令彈。",
            "若要添風月，應除數百竿。"
        ],
        "title": "奉和虢州劉給事使君三堂新題二十一詠 竹逕",
        "id": "b8f8d992-088f-4cdf-bef6-6690f55e6a8f"
    },
    {
        "author": "韓愈",
        "paragraphs": [
            "風雨秋池上，高荷蓋水繁。",
            "未諳鳴摵摵，那似卷翻翻。"
        ],
        "title": "奉和虢州劉給事使君三堂新題二十一詠 荷池",
        "id": "43c9f1f6-3a24-489d-a8c9-552711348736"
    },
    {
        "author": "韓愈",
        "paragraphs": [
            "罫布畦堪數，枝分水莫尋。",
            "魚肥知已秀，鶴沒覺初深。"
        ],
        "title": "奉和虢州劉給事使君三堂新題二十一詠 稻畦",
        "id": "155414a2-0f3e-4175-a08f-b962868a9be7"
    },
    {
        "author": "韓愈",
        "paragraphs": [
            "柳巷還飛絮，春餘幾許時。",
            "吏人休報事，公作送春詩。"
        ],
        "title": "奉和虢州劉給事使君三堂新題二十一詠 柳巷",
        "id": "3c4f3148-3d1c-4b37-906d-aac309850c25"
    },
    {
        "author": "韓愈",
        "paragraphs": [
            "源上花初發，公應日日來。",
            "丁寧紅與紫，慎莫一時開。"
        ],
        "title": "奉和虢州劉給事使君三堂新題二十一詠 花源",
        "id": "20c7f738-6ca4-4131-9662-a8ad13182422"
    },
    {
        "author": "韓愈",
        "paragraphs": [
            "郡樓乘曉上，盡日不能回。",
            "晚色將秋至，長風送月來。"
        ],
        "title": "奉和虢州劉給事使君三堂新題二十一詠 北樓",
        "id": "d659f265-3341-4969-862a-5b2ad242572c"
    },
    {
        "author": "韓愈",
        "paragraphs": [
            "非鑄復非鎔，泓澄忽此逢。",
            "魚鰕不用避，只是照蛟龍。"
        ],
        "title": "奉和虢州劉給事使君三堂新題二十一詠 鏡潭",
        "id": "75abd02e-afa5-4e41-986c-605a46b0a525"
    },
    {
        "author": "韓愈",
        "paragraphs": [
            "朝遊孤嶼南，暮戲孤嶼北。",
            "所以孤嶼鳥，與公盡相識。"
        ],
        "title": "奉和虢州劉給事使君三堂新題二十一詠 孤嶼",
        "id": "a7bdf539-2431-4980-9b85-09ccc6461824"
    },
    {
        "author": "韓愈",
        "paragraphs": [
            "非閣復非船，可居兼可過。",
            "君欲問方橋，方橋如此作。"
        ],
        "title": "奉和虢州劉給事使君三堂新題二十一詠 方橋",
        "id": "7c8d4b7d-45c0-439b-b1e2-b90a284e27a3"
    },
    {
        "author": "韓愈",
        "paragraphs": [
            "乍似上青冥，初疑躡菡萏。",
            "自無飛仙骨，欲度何由敢。"
        ],
        "title": "奉和虢州劉給事使君三堂新題二十一詠 梯橋",
        "id": "c07e4d69-ad6f-4c4a-a3d7-3bc9f14bf5bf"
    },
    {
        "author": "韓愈",
        "paragraphs": [
            "寒池月下明，新月池邊曲。",
            "若不妒清妍，却成相映燭。"
        ],
        "title": "奉和虢州劉給事使君三堂新題二十一詠 月池",
        "id": "a261570a-0dff-4b8e-bf08-cb39c7dcd9ea"
    },
    {
        "author": "韓愈",
        "paragraphs": [
            "白布長衫紫領巾，差科未動是閑人。",
            "麥苗含穟桑生葚，共向田頭樂社神。"
        ],
        "title": "遊城南十六首 賽神",
        "id": "de458634-e334-4c79-9831-e38075501179"
    },
    {
        "author": "韓愈",
        "paragraphs": [
            "榆莢車前蓋地皮，薔薇蘸水笋穿籬。",
            "馬蹄無入朱門跡，縱使春歸可得知。"
        ],
        "title": "遊城南十六首 題于賓客莊",
        "id": "6187a93e-9311-40dd-8243-c0fc9100aa26"
    },
    {
        "author": "韓愈",
        "paragraphs": [
            "草樹知春不久歸，百般紅紫鬬芳菲。",
            "楊花榆莢無才思，惟解漫天作雪飛。"
        ],
        "tags": [
            "哲理",
            "春天"
        ],
        "title": "遊城南十六首 晚春",
        "id": "45415d34-7f13-4fcb-9f66-cf2b5ae980ad"
    },
    {
        "author": "韓愈",
        "paragraphs": [
            "已分將身著地飛，那羞踐踏損光暉。",
            "無端又被春風誤，吹落西家不得歸。"
        ],
        "title": "遊城南十六首 落花",
        "id": "1896dfac-ff83-497b-a90e-79dbf0fb17ca"
    },
    {
        "author": "韓愈",
        "paragraphs": [
            "幾歲生成爲大樹，一朝纏繞困長藤。",
            "誰人與脫青羅帔，看吐高花萬萬層。"
        ],
        "title": "遊城南十六首 楸樹二首 一",
        "id": "f035b6a0-ad2b-4b45-9d29-c24794b5b05e"
    },
    {
        "author": "韓愈",
        "paragraphs": [
            "幸自枝條能樹立，可煩蘿蔓作交加。",
            "傍人不解尋根本，却道新花勝舊花。"
        ],
        "title": "遊城南十六首 楸樹二首 二",
        "id": "d231d370-bc57-459b-bc6e-dd5278728d7e"
    },
    {
        "author": "韓愈",
        "paragraphs": [
            "浮豔侵天難就看，清香撲地只遙聞。",
            "春風也是多情思，故揀繁枝折贈君。"
        ],
        "title": "遊城南十六首 風折花枝",
        "id": "d12f8b82-814e-45df-87b8-6062b29bd2a4"
    },
    {
        "author": "韓愈",
        "paragraphs": [
            "喚起窗全曙，催歸日未西。",
            "無心花裏鳥，更與盡情啼。"
        ],
        "title": "遊城南十六首 贈同遊",
        "id": "4b3e7672-8d4b-4e9c-9768-82d7b3f5b758"
    },
    {
        "author": "韓愈",
        "paragraphs": [
            "喜君眸子重清朗，攜手城南歷舊遊。",
            "忽見孟生題竹處，相看淚落不能收。"
        ],
        "title": "遊城南十六首 贈張十八助敎",
        "id": "af9cb51e-80f1-4766-89f1-20c35e804f3c"
    },
    {
        "author": "韓愈",
        "paragraphs": [
            "昔者誰能比，今來事不同。",
            "寂寥青草曲，散漫白榆風。",
            "架倒藤全落，籬崩竹半空。",
            "寧須惆悵立，翻覆本無窮。"
        ],
        "title": "遊城南十六首 題韋氏莊",
        "id": "bf7afde3-6dc5-4fe0-bbb5-893fb5480453"
    },
    {
        "author": "韓愈",
        "paragraphs": [
            "廉纖晚雨不能晴，池岸草間蚯蚓鳴。",
            "投竿跨馬蹋歸路，纔到城門打鼓聲。"
        ],
        "title": "遊城南十六首 晚雨",
        "id": "cc6d23de-73bf-45a4-ac23-ae629b2312f1"
    },
    {
        "author": "韓愈",
        "paragraphs": [
            "暫出城門蹋青草，遠於林下見春山。",
            "應須韋杜家家到，祗有今朝一日閑。"
        ],
        "title": "遊城南十六首 出城",
        "id": "5be67cbc-90e8-484e-9b43-4cbbf935a398"
    },
    {
        "author": "韓愈",
        "paragraphs": [
            "擾擾馳名者，誰能一日閑。",
            "我來無伴侶，把酒對南山。"
        ],
        "title": "遊城南十六首 把酒",
        "id": "966c9bb0-6642-4c60-8183-67eb80ac71a2"
    },
    {
        "author": "韓愈",
        "paragraphs": [
            "直把春償酒，都將命乞花。",
            "祗知閑信馬，不覺誤隨車。"
        ],
        "title": "遊城南十六首 嘲少年",
        "id": "ed678f60-9e43-47f5-aa99-fc476753503e"
    },
    {
        "author": "韓愈",
        "paragraphs": [
            "青幢紫蓋立童童，細雨浮煙作綵籠。",
            "不得畫師來貌取，定知難見一生中。"
        ],
        "title": "遊城南十六首 楸樹",
        "id": "11185a07-9a7f-4091-a5f3-582b12a3c4ea"
    },
    {
        "author": "韓愈",
        "paragraphs": [
            "斷送一生惟有酒，尋思百計不如閑。",
            "莫憂世事兼身事，須著人間比夢間。"
        ],
        "title": "遊城南十六首 遣興",
        "id": "cd542cb4-430d-4d1b-a085-4eeb4db324e1"
    },
    {
        "author": "韓愈",
        "paragraphs": [
            "帝憂南國切，改命付忠良。",
            "壤畫星搖動，旗分獸簸揚。",
            "五營兵轉肅，千里地還方。",
            "控帶荆門遠，飄浮漢水長。",
            "賜書寬屬郡，戰馬隔鄰疆。",
            "縱獵雷霆迅，觀棊玉石忙。",
            "風流峴首客，花豔大堤倡。",
            "富貴由身致，誰敎不自強。"
        ],
        "title": "送李尚書赴襄陽八韻得長字",
        "id": "3c802975-63a9-416c-ac3e-cad1d8bb50ab"
    },
    {
        "author": "韓愈",
        "paragraphs": [
            "絳闕銀河曙，東風右掖春。",
            "官隨名共美，花與思俱新。",
            "綺陌朝遊間，綾衾夜直頻。",
            "橫門開日月，高閣切星辰。",
            "庭變寒前草，天銷霽後塵。",
            "溝聲通苑急，柳色壓城勻。",
            "綸綍謀猷盛，丹青步武親。",
            "芳菲含斧藻，光景暢形神。",
            "傍砌看紅藥，巡池詠白蘋。",
            "多情懷酒伴，餘事作詩人。",
            "倚玉難藏拙，吹竽久混真。",
            "坐慙空自老，江海未還身。"
        ],
        "title": "和席八十二韻",
        "id": "b7b344b4-2f7a-48a0-97b1-50073a9263c8"
    },
    {
        "author": "韓愈",
        "paragraphs": [
            "早晚飛來入錦城，誰人敎解百般鳴。",
            "春風紅樹驚眠處，似妬歌童作豔聲。"
        ],
        "title": "和武相公早春聞鶯",
        "id": "a6f9692f-f0d6-4b32-8c0a-3dbbe3bc128a"
    },
    {
        "author": "韓愈",
        "paragraphs": [
            "公主當年欲占春，故將臺榭押城闉。",
            "欲知前面花多少，直到南山不屬人。"
        ],
        "tags": [
            "讽刺",
            "写人",
            "怀古",
            "写人诗"
        ],
        "title": "遊太平公主山莊",
        "id": "20b51078-7016-481f-9e1d-977a76361984"
    },
    {
        "author": "韓愈",
        "paragraphs": [
            "誰收春色將歸去，慢綠妖紅半不存。",
            "榆莢祗能隨柳絮，等閑撩亂走空園。"
        ],
        "tags": [
            "春天",
            "景物"
        ],
        "title": "晚春",
        "id": "f2b58be3-ba59-4df2-93a7-899916454dbf"
    },
    {
        "author": "韓愈",
        "paragraphs": [
            "一紀尊名正，三時孝養榮。",
            "高居朝聖主，厚德載羣生。",
            "武帳虛中禁，玄堂掩太平。",
            "秋天笳鼓歇，松柏徧山鳴。"
        ],
        "title": "大行皇太后挽歌詞三首 一",
        "id": "91981995-3a0f-4aef-844e-288345da7d20"
    },
    {
        "author": "韓愈",
        "paragraphs": [
            "威儀備吉凶，文物雜軍容。",
            "配地行新祭，因山託故封。",
            "鳳飛終不返，劒化會相從。",
            "無復臨長樂，空聞報曉鐘。"
        ],
        "title": "大行皇太后挽歌詞三首 二",
        "id": "334ccae3-b3f8-4489-9d20-daf0cbd2e00a"
    },
    {
        "author": "韓愈",
        "paragraphs": [
            "追攀萬國來，警衛百神陪。",
            "畫翣登秋殿，容衣入夜臺。",
            "雲隨僊馭遠，風助聖情哀。",
            "只有朝陵日，妝匳一暫開。"
        ],
        "title": "大行皇太后挽歌詞三首 三",
        "id": "2b334a0c-3897-4322-ba26-20e1f343d730"
    },
    {
        "author": "韓愈",
        "paragraphs": [
            "三百六旬長擾擾，不衝風雨即塵埃。",
            "久慙朝士無裨補，空愧高僧數往來。",
            "學道窮年何所得，吟詩竟日未能廻。",
            "天寒古寺遊人少，紅葉窗前有幾堆。"
        ],
        "title": "廣宣上人頻見過",
        "id": "cab9c089-686b-400b-b75f-b180869c9c55"
    },
    {
        "author": "韓愈",
        "paragraphs": [
            "雨後來更好，繞池徧青青。",
            "柳花閑度竹，菱葉故穿萍。",
            "獨坐殊未厭，孤斟詎能醒。",
            "持竿至日暮，幽詠欲誰聽。"
        ],
        "title": "閑遊二首 一",
        "id": "b4cf3bfa-c6c8-4057-b0d0-f23700d69867"
    },
    {
        "author": "韓愈",
        "paragraphs": [
            "茲遊苦不數，再到遂經旬。",
            "萍蓋汙池淨，藤籠老樹新。",
            "林烏鳴訝客，岸竹長遮鄰。",
            "子雲祗自守，奚事九衢塵。"
        ],
        "title": "閑遊二首 二",
        "id": "7dfe15f9-43c2-4d0e-9635-fe2e424cc29a"
    },
    {
        "author": "韓愈",
        "paragraphs": [
            "一壺情所寄，四句意能多。",
            "秋到無詩酒，其如月色何。"
        ],
        "title": "酬馬侍郎寄酒",
        "id": "ee654644-02ba-487a-afbe-88c7f6e7bc62"
    },
    {
        "author": "韓愈",
        "paragraphs": [
            "竹亭人不到，新笋滿前軒。",
            "乍出真堪賞，初多未覺煩。",
            "成行齊婢僕，環立比兒孫。",
            "驗長常攜尺，愁乾屢側盆。",
            "對吟忘膳飲，偶坐變朝昏。",
            "滯雨膏腴濕，驕陽氣候溫。",
            "得時方張王，挾勢欲騰騫。",
            "見角牛羊沒，看皮虎豹存。",
            "攢生猶有隙，散布忽無垠。",
            "詎可持籌算，誰能以理言。",
            "縱橫公占地，羅列暗連根。",
            "狂劇時穿壁，橫強幾觸藩。",
            "深潛如避逐，遠去若追奔。",
            "始訝妨人路，還驚入藥園。",
            "萌芽防寖大，覆載莫偏恩。",
            "已復侵危砌，非徒出短垣。",
            "身寧虞瓦礫，計擬揜蘭蓀。",
            "且歎高無數，庸知上幾番。",
            "短長終不校，先後竟誰論。",
            "外恨苞藏密，中仍節目繁。",
            "暫須廻步履，要取助盤飧。",
            "穰穰疑翻地，森森競塞門。",
            "戈矛頭戢戢，蛇虺首掀掀。",
            "婦懦咨料揀，兒癡謁盡髠。",
            "侯生來慰我，詩句讀驚魂。",
            "屬和才將竭，呻吟至日暾。"
        ],
        "title": "和侯協律詠笋",
        "id": "4da3942e-f4e4-4d45-86de-c93a0fe8f411"
    },
    {
        "author": "韓愈",
        "paragraphs": [
            "龍疲虎困割川原，億萬蒼生性命存。",
            "誰勸君王回馬首，真成一擲賭乾坤。"
        ],
        "title": "過鴻溝",
        "id": "446d1d2b-2cc4-4d3e-a1fa-508377745433"
    },
    {
        "author": "韓愈",
        "paragraphs": [
            "司徒東鎮馳書謁，丞相西來走馬迎。",
            "兩府元臣今轉密，一方逋寇不難平。"
        ],
        "title": "送張侍郎",
        "id": "1f5be867-3dfd-4c4e-8392-f3e16405658a"
    },
    {
        "author": "韓愈",
        "paragraphs": [
            "紅旗照海壓南荒，徵入中臺作侍郎。",
            "暫從相公平小寇，便歸天闕致時康。"
        ],
        "title": "贈刑部馬侍郎",
        "id": "39e34419-dc6c-41bf-8bf4-b1190d566711"
    },
    {
        "author": "韓愈",
        "paragraphs": [
            "旗穿曉日雲霞雜，山倚秋空劍戟明。",
            "敢請相公平賊後，暫攜諸吏上崢嶸。"
        ],
        "title": "奉和裴相公東征途經女几山下作",
        "id": "13e75ff2-c432-48b0-8543-20bcd4b7b3ed"
    },
    {
        "author": "韓愈",
        "paragraphs": [
            "城上赤雲呈勝氣，眉間黃色見歸期。",
            "幕中無事惟須飲，即是連鑣向闕時。"
        ],
        "title": "郾城晚飲奉贈副使馬侍郎及馮李二員外",
        "id": "90c06400-81aa-4f73-be70-8f8426c9345b"
    },
    {
        "author": "韓愈",
        "paragraphs": [
            "爲文無出相如右，謀師難居卻縠先。",
            "歸去雪銷溱洧動，西來旌斾拂晴天。"
        ],
        "title": "酬別留後侍郎",
        "id": "c0925324-863d-4640-9fd9-3b8674bea909"
    },
    {
        "author": "韓愈",
        "paragraphs": [
            "周楚仍連接，川原乍屈盤。",
            "雲垂天不暖，塵漲雪猶乾。",
            "印綬歸台室，旌旗別將壇。",
            "欲知迎候盛，騎火萬星攢。"
        ],
        "title": "同李二十八夜次襄城",
        "id": "92ded1d1-ed42-47fb-b121-6c82304dfad4"
    },
    {
        "author": "韓愈",
        "paragraphs": [
            "四面星辰著地明，散燒煙火宿天兵。",
            "不關破賊須歸奏，自趂新年賀太平。"
        ],
        "title": "同李二十八員外從裴相公野宿西界",
        "id": "a5c97944-064e-449b-8717-c7d4f0dad847"
    },
    {
        "author": "韓愈",
        "paragraphs": [
            "郾城辭罷過襄城，潁水嵩山刮眼明。",
            "已去蔡州三百里，家人不用遠來迎。"
        ],
        "title": "過襄城",
        "id": "2dd38c1b-ca84-48f4-a731-d789a3c95176"
    },
    {
        "author": "韓愈",
        "paragraphs": [
            "荒山野水照斜暉，啄雪寒鴉趂始飛。",
            "夜宿驛亭愁不睡，幸來相就蓋征衣。"
        ],
        "title": "宿神龜招李二十八馮十七",
        "id": "b768177b-5a26-4f53-b7e2-d2db2d362cbc"
    },
    {
        "author": "韓愈",
        "paragraphs": [
            "數日方離雪，今朝又出山。",
            "試憑高處望，隱約見潼關。"
        ],
        "title": "次硤石",
        "id": "77d3ff20-d7a6-4e36-a7d4-008df44f2503"
    },
    {
        "author": "韓愈",
        "paragraphs": [
            "夾道疎槐出老根，高甍巨桷壓山原。",
            "宮前遺老來相問，今是開元幾葉孫。"
        ],
        "title": "和李司勳過連昌宮",
        "id": "6a94e28f-17a5-40a4-a690-b117747d78e4"
    },
    {
        "author": "韓愈",
        "paragraphs": [
            "荆山已去華山來，日出潼關四扇開。",
            "刺史莫辭迎候遠，相公親破蔡州廻。"
        ],
        "tags": [
            "抒情"
        ],
        "title": "次潼關先寄張十二閣老使君",
        "id": "70a8fb4e-999a-4497-ae52-40bc78359a58"
    },
    {
        "author": "韓愈",
        "paragraphs": [
            "暫辭堂印執兵權，盡管諸軍破賊年。",
            "冠蓋相望催入相，待將功德格皇天。"
        ],
        "title": "次潼關上都統相公",
        "id": "3ef8452e-67c9-46c4-bd17-8edfd80a7676"
    },
    {
        "author": "韓愈",
        "paragraphs": [
            "西來騎火照山紅，夜宿桃林臘月中。",
            "手把命珪兼相印，一時重疊賞元功。"
        ],
        "title": "桃林夜賀晉公",
        "id": "17a154bf-36c4-49cf-8091-105f48c9ec09"
    },
    {
        "author": "韓愈",
        "paragraphs": [
            "去年秋露下，羇旅逐東征。",
            "今歲春光動，驅馳別上京。",
            "飲中相顧色，送後獨歸情。",
            "兩地無千里，因風數寄聲。"
        ],
        "title": "送李員外院長分司東都",
        "id": "23865eac-df6b-407d-acea-2544745a2611"
    },
    {
        "author": "韓愈",
        "paragraphs": [
            "南伐旋師太華東，天書夜到冊元功。",
            "將軍舊壓三司貴，相國新兼五等崇。",
            "鵷鷺欲歸仙仗裏，熊羆還入禁營中。",
            "長慙典午非材職，得就閑官即至公。"
        ],
        "title": "晉公破賊回重拜台司以詩示幕中賓客愈奉和",
        "id": "84de8581-250e-4a4e-9813-868067cc876a"
    },
    {
        "author": "韓愈",
        "paragraphs": [
            "侯家林館勝，偶入得垂竿。",
            "曲樹行藤角，平池散芡盤。",
            "羽沈知食駛，緡細覺牽難。",
            "聊取夸兒女，榆條繫從鞍。"
        ],
        "title": "獨釣四首 一",
        "id": "96ff7a1f-7b2a-4127-b407-d03cfdcac921"
    },
    {
        "author": "韓愈",
        "paragraphs": [
            "一逕向池斜，池搪野草花。",
            "雨多添柳耳，水長減蒲芽。",
            "坐厭親刑柄，偷來傍釣車。",
            "太平公事少，吏隱詎相賒。"
        ],
        "title": "獨釣四首 二",
        "id": "33b6328c-daa7-4137-bc4c-31789f6291ce"
    },
    {
        "author": "韓愈",
        "paragraphs": [
            "獨往南塘上，秋晨景氣醒。",
            "露排四岸草，風約半池萍。",
            "鳥下見人寂，魚來聞餌馨。",
            "所嗟無可召，不得倒吾缾。"
        ],
        "title": "獨釣四首 三",
        "id": "bddfa020-0ddc-46e9-b99d-df4088a2c418"
    },
    {
        "author": "韓愈",
        "paragraphs": [
            "秋半百物變，溪魚去不來。",
            "風能坼芡觜，露亦染梨腮。",
            "遠岫重疊出，寒花散亂開。",
            "所期終莫至，日暮與誰廻。"
        ],
        "title": "獨釣四首 四",
        "id": "3fd92446-b46c-42e7-ab23-ce3ff3fe01a4"
    },
    {
        "author": "韓愈",
        "paragraphs": [
            "老樹無枝葉，風霜不復侵。",
            "腹穿人可過，皮剝蟻還尋。",
            "寄託惟朝菌，依投絕暮禽。",
            "猶堪持改火，未肯但空心。"
        ],
        "title": "枯樹",
        "id": "7931bd8a-db01-4e8e-aec3-9fcd1d452798"
    },
    {
        "author": "韓愈",
        "paragraphs": [
            "元日新詩已去年，蔡州遙寄荷相憐。",
            "今朝縱有誰人領，自是三峰不敢眠。"
        ],
        "title": "元日酬蔡州馬十二尚書去年蔡州元日見寄之什",
        "id": "3e10c191-80af-40e3-b99b-7b4698c2dd0a"
    },
    {
        "author": "韓愈",
        "paragraphs": [
            "今夕知何夕，花然錦帳中。",
            "自能當雪暖，那肯待春紅。",
            "黃裏排金粟，釵頭綴玉蟲。",
            "更煩將喜事，來報主人公。"
        ],
        "title": "詠燈花同侯十一",
        "id": "0083cf89-9243-4765-8a97-a147ec34f3dd"
    },
    {
        "author": "韓愈",
        "paragraphs": [
            "祖席洛橋邊，親交共黯然。",
            "野晴山簇簇，霜曉菊鮮鮮。",
            "書寄相思處，桮銜欲別前。",
            "淮陽知不薄，終願早廻船。"
        ],
        "title": "祖席前字",
        "id": "b86d0d78-6f25-4416-a0a5-0616535d4e9f"
    },
    {
        "author": "韓愈",
        "paragraphs": [
            "淮南悲木落，而我亦傷秋。",
            "況與故人別，那堪羇宦愁。",
            "榮華今異路，風雨昔同憂。",
            "莫以宜春遠，江山多勝遊。"
        ],
        "title": "秋字",
        "id": "231a4c73-c9df-482b-9980-caad78610d31"
    },
    {
        "author": "韓愈",
        "paragraphs": [
            "番禺軍府盛，欲說暫停桮。",
            "蓋海旂幢出，連天觀閣開。",
            "衙時龍戶集，上日馬人來。",
            "風靜鶢鶋去，官廉蚌蛤廻。",
            "貨通師子國，樂奏武王臺。",
            "事事皆殊異，無嫌屈大才。"
        ],
        "title": "送鄭尚書赴南海",
        "id": "eecadce0-6252-4216-aa60-df22b3b6c242"
    },
    {
        "author": "韓愈",
        "paragraphs": [
            "軟濕青黃狀可猜，欲烹還喚木盤廻。",
            "煩君自入華陽洞，直割乖龍左耳來。"
        ],
        "title": "答道士寄樹雞",
        "id": "1b6621a9-58a8-44d1-a365-52e9feb3604f"
    },
    {
        "author": "韓愈",
        "paragraphs": [
            "一封朝奏九重天，夕貶潮州路八千。",
            "欲爲聖朝除弊事，肯將衰朽惜殘年。",
            "雲橫秦嶺家何在，雪擁藍關馬不前。",
            "知汝遠來應有意，好收吾骨瘴江邊。"
        ],
        "title": "左遷至藍關示姪孫湘",
        "id": "861aac3a-3c3d-480c-bdb0-d0c25b7fbf14"
    },
    {
        "author": "韓愈",
        "paragraphs": [
            "嗟爾戎人莫慘然，湖南地近保生全。",
            "我今罪重無歸望，直去長安路八千。"
        ],
        "title": "武關西逢配流吐蕃",
        "id": "e9e4e3e7-ab3d-4eeb-968c-440e97f99b03"
    },
    {
        "author": "韓愈",
        "paragraphs": [
            "潮陽南去倍長沙，戀闕那堪又憶家。",
            "心訝愁來惟貯火，眼知別後自添花。",
            "商顏暮雪逢人少，鄧鄙春泥見驛賒。",
            "早晚王師收海嶽，普將雷雨發萌芽。"
        ],
        "title": "次鄧州界",
        "id": "0ef12f5c-3640-49fb-9d44-669fb27f6ea5"
    },
    {
        "author": "韓愈",
        "paragraphs": [
            "不覺離家已五千，仍將衰病入瀧船。",
            "潮陽未到吾能說，海氣昏昏水拍天。"
        ],
        "title": "題臨瀧寺",
        "id": "7c56658c-6928-42e3-ba7f-b2098a33453e"
    },
    {
        "author": "韓愈",
        "paragraphs": [
            "韶州南去接宣溪，雲水蒼茫日向西。",
            "客淚數行先自落，鷓鴣休傍耳邊啼。"
        ],
        "title": "晚次宣溪辱韻州張端公使君惠書敘別酬以絕句二章 一",
        "id": "0a501890-4994-4da6-9620-5a6f80f41b8f"
    },
    {
        "author": "韓愈",
        "paragraphs": [
            "兼金那足比清文，百首相隨媿使君。",
            "俱是嶺南巡管內，莫欺荒僻斷知聞。"
        ],
        "title": "晚次宣溪辱韻州張端公使君惠書敘別酬以絕句二章 二",
        "id": "939ab698-2ed2-4525-8577-45a8179cc842"
    },
    {
        "author": "韓愈",
        "paragraphs": [
            "橋夾水松行百步，竹牀莞席到僧家。",
            "暫拳一手支頭臥，還把魚竿下釣沙。"
        ],
        "title": "題秀禪師房",
        "id": "f54b5e5c-f695-4bb7-8484-33650a82a1ab"
    },
    {
        "author": "韓愈",
        "paragraphs": [
            "曲江山水聞來久，恐不知名訪倍難。",
            "願借圖經將入界，每逢佳處便開看。"
        ],
        "title": "將至韶州先寄張端公使君借圖經",
        "id": "3fa73cd3-703f-46cf-9eb5-8f628eb69947"
    },
    {
        "author": "韓愈",
        "paragraphs": [
            "憶作兒童隨伯氏，南來今只一身存。",
            "目前百口還相逐，舊事無人可共論。"
        ],
        "title": "過始興江口感懷",
        "id": "982364ab-2766-490e-8b90-88d9169c2fb5"
    },
    {
        "author": "韓愈",
        "paragraphs": [
            "來往再逢梅柳新，別離一醉綺羅春。",
            "久欽江總文才妙，自歎虞翻骨相屯。",
            "鳴笛急吹爭落日，清歌緩送款行人。",
            "已知奏課當徵拜，那復淹留詠白蘋。"
        ],
        "title": "韶州留別張端公使君",
        "id": "691adfca-49d9-429b-95f1-d23eccc452b4"
    },
    {
        "author": "韓愈",
        "paragraphs": [
            "明時遠逐事何如，遇赦移官罪未除。",
            "北望詎令隨塞鴈，南遷纔免葬江魚。",
            "將經貴郡煩留客，先惠高文謝起予。",
            "暫欲繫船韶石下，上賓虞舜整冠裾。"
        ],
        "title": "從潮州量移袁州張韶州端公以詩相賀因酬之",
        "id": "5db93f1b-e79b-4322-9eef-4714a1b31681"
    },
    {
        "author": "韓愈",
        "paragraphs": [
            "憑高試廻首，一望豫章城。",
            "人由戀德泣，馬亦別羣鳴。",
            "寒日夕始照，風江遠漸平。",
            "默然都不語，應識此時情。"
        ],
        "title": "次石頭驛寄江西王十中丞閣老",
        "id": "59f47b2d-ed9b-456c-9877-908f5f85e7dc"
    },
    {
        "author": "韓愈",
        "paragraphs": [
            "中郎有女能傳業，伯道無兒可保家。",
            "偶到匡山曾住處，幾行衰淚落煙霞。"
        ],
        "tags": [
            "庐山"
        ],
        "title": "遊西林寺題蕭二兄郎中舊堂",
        "id": "53f96ba9-eb8f-4293-9d1a-47bd07855c14"
    },
    {
        "author": "韓愈",
        "paragraphs": [
            "行行指漢東，暫喜笑言同。",
            "雨雪離江上，蒹葭出夢中。",
            "面猶含瘴色，眼已見華風。",
            "歲暮難相值，酣歌未可終。"
        ],
        "title": "自袁州還京行次安陸先寄隨州周員外",
        "id": "46e8a421-af5d-4785-af7d-443cdbfab7e9"
    },
    {
        "author": "韓愈",
        "paragraphs": [
            "白水龍飛已幾春，偶逢遺跡問耕人。",
            "丘墳發掘當官路，何處南陽有近親。"
        ],
        "title": "題廣昌館",
        "id": "d978fb59-bb80-4d6c-a2e0-3beb10b68525"
    },
    {
        "author": "韓愈",
        "paragraphs": [
            "陸孟丘楊久作塵，同時存者更誰人。",
            "金丹別後知傳得，乞取刀圭救病身。"
        ],
        "title": "寄隨州周員外",
        "id": "57db46c4-7375-4705-ab9e-0c07e71b8cb2"
    },
    {
        "author": "韓愈",
        "paragraphs": [
            "濁水汙泥清路塵，還曾同制掌絲綸。",
            "眼穿長訝雙魚斷，耳熱何辭數爵頻。",
            "銀燭未銷窗送曙，金釵半醉座添春。",
            "知公不久歸鈞軸，應許閑官寄病身。"
        ],
        "title": "酒中留上襄陽李相公",
        "id": "8b7dc40f-abeb-4bbf-bc8f-6be1b25a4854"
    },
    {
        "author": "韓愈",
        "paragraphs": [
            "數條藤束木皮棺，草殯荒山白骨寒。",
            "驚恐入心身已病，扶舁沿路衆知難。",
            "繞墳不暇號三帀，設祭惟聞飯一盤。",
            "致汝無辜由我罪，百年慙痛淚闌干。"
        ],
        "title": "去歲自刑部侍郎以罪貶潮州刺史乘驛赴任其後家亦譴逐小女道死殯之層峰驛旁山下蒙恩還朝過其墓留題驛梁",
        "id": "20b7830c-2095-461d-ab54-97dff0c25a20"
    },
    {
        "author": "韓愈",
        "paragraphs": [
            "司空遠寄養初成，毛色桃花眼鏡明。",
            "落日已曾交轡語，春風還擬竝鞍行。",
            "長令奴僕知飢渴，須着賢良待性情。",
            "旦夕公歸伸拜謝，免勞騎去逐雙旌。"
        ],
        "title": "賀張十八秘書得裴司空馬",
        "id": "c9604f42-9a59-48ac-9978-5c66dce7922d"
    },
    {
        "author": "韓愈",
        "paragraphs": [
            "東風花樹下，送爾出京城。",
            "久抱傷春意，新添惜別情。",
            "歸來身已病，相見眼還明。",
            "更遣將詩酒，誰家逐後生。"
        ],
        "title": "杏園送張徹侍御歸使",
        "id": "c94b341b-494b-447d-a668-8bdd9193a338"
    },
    {
        "author": "韓愈",
        "paragraphs": [
            "放朝還不報，半路蹋泥歸。",
            "雨慣曾無節，雷頻自失威。",
            "見牆生菌徧，憂麥作蛾飛。",
            "歲晚偏蕭索，誰當救晉饑。"
        ],
        "title": "雨中寄張博士籍侯主簿喜",
        "id": "fa54743c-d0e4-4112-893c-ca39716ea2ca"
    },
    {
        "author": "韓愈",
        "paragraphs": [
            "來朝當路日，承詔改轅時。",
            "再領須句國，仍遷少昊司。",
            "暖風抽宿麥，清雨卷歸旗。",
            "賴寄新珠玉，長吟慰我思。"
        ],
        "title": "奉和兵部張侍郎酬鄆州馬尚書祗召途中見寄開緘之日馬帥已再領鄆州之作",
        "id": "795a1848-1768-460c-9ccb-082ee70bb11a"
    },
    {
        "author": "韓愈",
        "paragraphs": [
            "牆下春渠入禁溝，渠冰初破滿渠浮。",
            "鳳池近日長先暖，流到池時更不流。"
        ],
        "title": "早春與張十八博士籍遊楊尚書林亭寄第三閣老兼呈白馮二閣老",
        "id": "1dab9bf3-9d50-404f-a75c-04648fbcb9be"
    },
    {
        "author": "韓愈",
        "paragraphs": [
            "朗朗聞街鼓，晨起似朝時。",
            "翻翻走驛馬，春盡是歸期。",
            "地失嘉禾處，風存蟋蟀辭。",
            "暮齒良多感，無事涕垂頤。"
        ],
        "title": "奉使常山早次太原呈副使吳郎中",
        "id": "7187c16a-ee57-472a-8a26-5fb3675ed3ed"
    },
    {
        "author": "韓愈",
        "paragraphs": [
            "風光欲動別長安，春半城邊特地寒。",
            "不見園花兼巷柳，馬頭惟有月團團。"
        ],
        "title": "夕次壽陽驛題吳郎中詩後",
        "id": "fd20e8ed-c177-4ea6-b751-1fd9515969a6"
    },
    {
        "author": "韓愈",
        "paragraphs": [
            "別來楊柳街頭樹，擺弄春風只欲飛。",
            "還有小園桃李在，留花不發待郎歸。"
        ],
        "title": "鎮州初歸",
        "id": "8c5ec1ac-b70f-44cf-a41e-c5ebf6231b27"
    },
    {
        "author": "韓愈",
        "paragraphs": [
            "漠漠輕陰晚自開，青天白日映樓臺。",
            "曲江水滿花千樹，有底忙時不肯來。"
        ],
        "title": "同水部張員外籍曲江春遊寄白二十二舍人",
        "id": "84ad2115-65fa-4d8f-9d32-008443003d5d"
    },
    {
        "author": "韓愈",
        "paragraphs": [
            "漢家舊種明光殿，炎帝還書本草經。",
            "豈似滿朝承雨露，共看傳賜出青冥。",
            "香隨翠籠擎初到，色暎銀盤寫未停。",
            "食罷自知無所報，空然慙汗仰皇扃。"
        ],
        "title": "和水部張員外宣政衙賜百官櫻桃詩",
        "id": "f7b65471-38e0-4be2-b932-87655d3edbfd"
    },
    {
        "author": "韓愈",
        "paragraphs": [
            "天街小雨潤如酥，草色遙看近却無。",
            "最是一年春好處，絕勝煙柳滿皇都。"
        ],
        "tags": [
            "写雨",
            "春天",
            "八年级下册(课外)",
            "写景",
            "柳树",
            "初中古诗",
            "雨",
            "春"
        ],
        "title": "早春呈水部張十八員外二首 一",
        "id": "d7cb4244-143b-403b-8599-b10c6763d032"
    },
    {
        "author": "韓愈",
        "paragraphs": [
            "莫道官忙身老大，即無年少逐春心。",
            "憑君先到江頭看，柳色如今深未深。"
        ],
        "title": "早春呈水部張十八員外二首 二",
        "id": "8e522ba0-45e7-431c-84d0-07342a614318"
    },
    {
        "author": "韓愈",
        "paragraphs": [
            "蒼蒼森八桂，茲地在湘南。",
            "江作青羅帶，山如碧玉篸。",
            "戶多輸翠羽，家自種黃甘。",
            "遠勝登僊去，飛鸞不假驂。"
        ],
        "tags": [
            "送别",
            "山水",
            "景点"
        ],
        "title": "送桂州嚴大夫同用南字",
        "id": "556900c5-7e75-4b5f-8c52-e32693953396"
    },
    {
        "author": "韓愈",
        "paragraphs": [
            "天平篇什外，政事亦無雙。",
            "威令加徐土，儒風被魯邦。",
            "清爲公論重，寬得士心降。",
            "歲晏偏相憶，長謠坐北窗。"
        ],
        "title": "奉酬天平馬十二僕射暇日言懷見寄之作",
        "id": "263cca89-a600-405f-a0a8-d778ac99e5b8"
    },
    {
        "author": "韓愈",
        "paragraphs": [
            "竄逐三年海上歸，逢公復此著征衣。",
            "旋吟佳句還鞭馬，恨不身先去鳥飛。"
        ],
        "title": "奉使鎮州行次承天行營奉酬裴司空",
        "id": "531d9020-6b63-4b14-8605-9a779b2d2579"
    },
    {
        "author": "韓愈",
        "paragraphs": [
            "銜命山東撫亂師，日馳三百自嫌遲。",
            "風霜滿面無人識，何處如今更有詩。"
        ],
        "title": "鎮州路上謹酬裴司空相公重見寄",
        "id": "4e871e4a-9c45-4b79-93c6-a12e91f8ad34"
    },
    {
        "author": "韓愈",
        "paragraphs": [
            "文武功成後，居爲百辟師。",
            "林園窮勝事，鐘鼓樂清時。",
            "擺落遺高論，雕鐫出小詩。",
            "自然無不可，范蠡爾其誰。"
        ],
        "title": "奉和僕射裴相公感跨恩言志",
        "id": "5641c747-b437-4c50-b073-812cf05aec0e"
    },
    {
        "author": "韓愈",
        "paragraphs": [
            "盡瘁年將久，公今始暫閑。",
            "事隨憂共減，詩與酒俱還。",
            "放意機衡外，收身矢石間。",
            "秋臺風日迥，正好看前山。"
        ],
        "title": "和僕射相公朝廻見寄",
        "id": "4a639502-2c63-4bd7-86d7-01edca3c50f6"
    },
    {
        "author": "韓愈",
        "paragraphs": [
            "山公自是林園主，歎惜前賢造作時。",
            "巖洞幽深門盡鎖，不因丞相幾人知。"
        ],
        "title": "奉和李相公題蕭家林亭",
        "id": "20d878ef-3122-49aa-a5e9-311d5442c8d4"
    },
    {
        "author": "韓愈",
        "paragraphs": [
            "耒耜興姬國，輴欙建夏家。",
            "在功誠可尚，於道詎爲華。",
            "象帝威容大，僊宗寶曆賒。",
            "衛門羅戟槊，圖壁雜龍蛇。",
            "禮樂追尊盛，乾坤降福遐。",
            "四真皆齒列，二聖亦肩差。",
            "陽月時之首，陰泉氣未牙。",
            "殿階鋪水碧，庭炬坼金葩。",
            "紫極觀忘倦，青詞奏不譁。",
            "噌吰宮夜闢，嘈囐鼓晨撾。",
            "褻味陳奚取，名香薦孔嘉。",
            "垂祥紛可錄，俾壽浩無涯。",
            "貴相山瞻峻，清文玉絕瑕。",
            "代工聲問遠，攝事敬恭加。",
            "皎潔當天月，葳蕤捧日霞。",
            "唱妍酬亦麗，俛仰但稱嗟。"
        ],
        "title": "奉和杜相公太清宮紀事陳誠上李相公十六韻",
        "id": "736572d1-f38d-46aa-ba3d-8b895cf81011"
    },
    {
        "author": "韓愈",
        "paragraphs": [
            "帝奠九廛，有葉有年。",
            "有荒不條，河岱之間。",
            "及我憲考，一收正之。",
            "視邦選侯，以公來尸。",
            "公來尸之，人始未信。",
            "公不飲食，以訓以徇。",
            "孰飢無食，孰呻孰歎。",
            "孰冤不問，不得分願。",
            "孰爲邦蟊，節根之螟。",
            "羊很狼貪，以口覆城。",
            "吹之喣之，摩手拊之。",
            "箴之石之，膊而磔之。",
            "凡公四封，既富以彊。",
            "謂公吾父，孰違公令。",
            "可以師征，不寧守邦。",
            "公作谿堂，播播流水。",
            "淺有蒲蓮，深有葭葦。",
            "公以賓燕，其鼓駭駭。",
            "公燕谿堂，賓校醉飽。",
            "流有跳魚，岸有集鳥。",
            "既歌以舞，其鼓考考。",
            "公在谿堂，公御琴瑟。",
            "公暨賓贊，稽經諏律。",
            "施用不差，人用不屈。",
            "谿有薲苽，有龜有魚。",
            "公在中流，右詩左書。",
            "無我斁遺，此邦是庥。"
        ],
        "title": "鄆州谿堂詩",
        "id": "9763af12-4206-43f2-ba3c-1dd4265b713e"
    },
    {
        "author": "韓愈",
        "paragraphs": [
            "大匠無棄材，尋尺各有施。",
            "況當營都邑，杞梓用不疑。",
            "張侯嵩高來，面有熊豹姿。",
            "開口論利害，劒鋒白差差。",
            "恨無一尺捶，爲國笞羌夷。",
            "詣闕三上書，臣非黃冠師。",
            "臣有膽與氣，不忍死茅茨。",
            "又不媚笑語，不能伴兒嬉。",
            "乃著道士服，衆人莫臣知。",
            "臣有平賊策，狂童不難治。",
            "其言簡且要，陛下幸聽之。",
            "天空日月高，下照理不遺。",
            "或是章奏繁，裁擇未及斯。",
            "寧當不竢報，歸袖風披披。",
            "答我事不爾，吾親屬吾思。",
            "昨宵夢倚門，手取連環持。",
            "今日有書至，又言歸何時。",
            "霜天熟柿栗，收拾不可遲。",
            "嶺北梁可構，寒魚下清伊。",
            "既非公家用，且復還其私。",
            "從容進退間，無一不合宜。",
            "時有利不利，雖賢欲奚爲。",
            "但當勵前操，富貴非公誰。"
        ],
        "title": "送張道士",
        "id": "23fbeeb1-832d-4c6d-a461-d06da393a4bf"
    },
    {
        "author": "韓愈",
        "paragraphs": [
            "相公倦台鼎，分正新邑洛。",
            "才子富文華，校讐天祿閣。",
            "壽觴佳節過，歸騎春衫薄。",
            "鳥哢正交加，楊花共紛泊。",
            "親交誰不羨，去去翔寥廓。"
        ],
        "title": "送鄭十校理得洛字",
        "id": "837ee663-d797-49f4-93b8-923d4baac950"
    },
    {
        "author": "韓愈",
        "paragraphs": [
            "我衣之華兮，我佩之光。",
            "陸君之去兮，誰與翺翔。",
            "斂此大惠兮，施於一州。",
            "今其去矣，胡不爲留。",
            "我作此詩，歌於遠道。",
            "無疾其驅，天子有詔。"
        ],
        "title": "送陸歙州傪",
        "id": "4196d48d-8b3d-4b74-b28c-1cecaa9f32fa"
    },
    {
        "author": "韓愈",
        "paragraphs": [
            "奉使羌池靜，臨戎汴水安。",
            "沖天鵬翅闊，報國劒鋩寒。",
            "曉日驅征騎，春風詠采蘭。",
            "誰言臣子道，忠孝兩全難。"
        ],
        "title": "送汴州監軍俱文珍",
        "id": "33f3bc50-8a7f-4445-995e-1d1af406ae26"
    },
    {
        "author": "韓愈",
        "paragraphs": [
            "昔年十日雨，子桑苦寒飢。",
            "哀歌坐空室，不怨但自悲。",
            "其友名子輿，忽然憂且思。",
            "搴裳觸泥水，裹飯往食之。",
            "入門相對語，天命良不疑。",
            "好事漆園吏，書之存雄詞。",
            "千年事已遠，二子情可推。",
            "我讀此篇日，正當寒雪時。",
            "吾身固已困，吾友復何爲。",
            "薄粥不足裹，深泥諒難馳。",
            "曾無子輿事，空賦子桑詩。"
        ],
        "title": "贈崔立之",
        "id": "616dfb51-66c5-483f-b2a9-134e151c5009"
    },
    {
        "author": "韓愈",
        "paragraphs": [
            "海水非不廣，鄧林豈無枝。",
            "風波一蕩薄，魚鳥不可依。",
            "海水饒大波，鄧林多驚風。",
            "豈無魚與鳥，巨細各不同。",
            "海有吞舟鯨，鄧有垂天鵬。",
            "苟非鱗羽大，蕩薄不可能。",
            "我鱗不盈寸，我羽不盈尺。",
            "一木有餘陰，一泉有餘澤。",
            "我將辭海水，濯鱗清冷池。",
            "我將辭鄧林，刷羽蒙籠枝。",
            "海水非愛廣，鄧林非愛枝。",
            "風波亦常事，鱗魚自不宜。",
            "我鱗日已大，我羽日已修。",
            "風波無所苦，還作鯨鵬遊。"
        ],
        "title": "海水",
        "id": "0c77b837-3be7-4296-b952-ce99dff4f622"
    },
    {
        "author": "韓愈",
        "paragraphs": [
            "四海失巢穴，兩都困塵埃。",
            "感恩由未報，惆悵空一來。",
            "裘破氣不暖，馬羸鳴且哀。",
            "主人情更重，空使劒鋒摧。"
        ],
        "title": "贈河陽李大夫",
        "id": "28106f1b-3e27-4774-a357-7f4dba9cb7ca"
    },
    {
        "author": "韓愈",
        "paragraphs": [
            "黃昏苦寒歌，夜半不能休。",
            "豈不有陽春，節歲聿其周。",
            "君何愛重裘，兼味養大賢。",
            "冰食葛製神所憐，填窗塞戶慎勿出，暄風暖景明年日。"
        ],
        "title": "苦寒歌",
        "id": "13931b8a-688a-4ebb-9354-b15490ba70c2"
    },
    {
        "author": "韓愈",
        "paragraphs": [
            "丈人庭中開好花，更無凡木爭春華。",
            "翠莖紅蘂天力與，此恩不屬黃鍾家。",
            "溫馨熟美鮮香起，似笑無言習君子。",
            "霜刀翦汝天女勞，何事低頭學桃李。",
            "嬌癡婢子無靈性，競挽春衫來比並。",
            "欲將雙頰一晞紅，綠窗磨徧青銅鏡。",
            "一尊春酒甘若飴，丈人此樂無人知。",
            "花前醉倒歌者誰，楚狂小子韓退之。"
        ],
        "title": "芍藥歌",
        "id": "fe4cef65-5782-4d2d-ba9e-7e956b2f0d55"
    },
    {
        "author": "韓愈",
        "paragraphs": [
            "我年十八九，壯氣起胸中。",
            "作書獻雲闕，辭家逐秋蓬。",
            "歲時易遷次，身命多厄窮。",
            "一名雖云就，片祿不足充。",
            "今者復何事，卑棲寄徐戎。",
            "蕭條資用盡，濩落門巷空。",
            "朝眠未能起，遠懷方鬱悰。",
            "擊門者誰子，問言乃吾宗。",
            "自云有奇術，探妙知天工。",
            "既往悵何及，將來喜還通。",
            "期我語非佞，當爲佐時雍。"
        ],
        "title": "贈徐州族姪",
        "id": "bce64707-a533-438a-9d36-deb8520b13f7"
    },
    {
        "author": "韓愈",
        "paragraphs": [
            "澹師晝睡時，聲氣一何猥。",
            "頑飆吹肥脂，坑谷相嵬磊。",
            "雄哮乍咽絕，每發壯益倍。",
            "有如阿鼻尸，長喚忍衆罪。",
            "馬牛驚不食，百鬼聚相待。",
            "木枕十字裂，鏡面生痱癗。",
            "鐵佛聞皺眉，石人戰搖腿。",
            "孰云天地仁，吾欲責真宰。",
            "幽尋虱搜耳，猛作濤翻海。",
            "太陽不忍明，飛御皆惰怠。",
            "乍如彭與黥，呼冤受葅醢。",
            "又如圈中虎，號瘡兼吼餒。",
            "雖令伶倫吹，苦韻難可改。",
            "雖令巫咸招，魂爽難復在。",
            "何山有靈藥，療此願與採。"
        ],
        "title": "嘲鼾睡",
        "id": "fee63cab-0d90-4fd0-b35f-116d0edede51"
    },
    {
        "author": "韓愈",
        "paragraphs": [
            "澹公坐臥時，長睡無不穩。",
            "吾嘗聞其聲，深慮五藏損。",
            "黃河弄濆薄，梗澀連拙鮌。",
            "南帝初舊槌，鑿竅洩混沌。",
            "迥然忽長引，萬丈不可忖。",
            "謂言絕於斯，繼出方袞袞。",
            "幽幽寸喉中，草木森苯䔿。",
            "盜賊雖狡獪，亡魂敢窺閫。",
            "鴻蒙總合雜，詭譎騁戾很。",
            "乍如鬬呶呶，忽若怨懇懇。",
            "賦形苦不同，無路尋根本。",
            "何能堙其源，惟有土一畚。"
        ],
        "tags": [
            "黄河"
        ],
        "title": "嘲鼾睡 二",
        "id": "780ee4b9-16db-4039-ae3c-2f393b1281ef"
    },
    {
        "author": "韓愈",
        "paragraphs": [
            "玉盌不磨著泥土，青天孔出白石補。",
            "兔入臼藏蛙縮肚，桂樹枯株女閉戶。",
            "陰爲陽羞固自古，嗟汝下民或敢侮，戲嘲盜視汝目瞽。"
        ],
        "title": "晝月",
        "id": "ff42e14b-b52e-42f4-99f5-271350ce688a"
    },
    {
        "author": "韓愈",
        "paragraphs": [
            "莫辭酒，此會固難同。",
            "請看女工機上帛，半作軍人旗上紅。",
            "莫辭酒，誰爲君王之爪牙。",
            "春雷三月不作響，戰士豈得來還家。"
        ],
        "title": "贈張徐州莫辭酒",
        "id": "8f6c694c-c2d2-476c-a1ff-a43def1eede7"
    },
    {
        "author": "韓愈",
        "paragraphs": [
            "抑逼敎唱歌，不解看豔詞。",
            "坐中把酒人，豈有歡樂姿。",
            "幸有伶者婦，腰身如柳枝。",
            "但令送君酒，如醉如憨癡。",
            "聲自肉中出，使人能逶隨。",
            "復遣慳恡者，贈金不皺眉。",
            "豈有長直夫，喉中聲雌雌。",
            "君心豈無恥，君豈是女兒。",
            "君敎發直言，大聲無休時。",
            "君敎哭古恨，不肯復吞悲。",
            "乍可阻君意，豔歌難可爲。"
        ],
        "title": "辭唱歌",
        "id": "bbbb3f85-f8bd-4e6c-8077-f7153f0b13f7"
    },
    {
        "author": "韓愈",
        "paragraphs": [
            "知音者誠希，念子不能別。",
            "行行天未曉，攜酒踏明月。"
        ],
        "tags": [
            "朋友",
            "抒情",
            "惜别"
        ],
        "title": "知音者誠希",
        "id": "1cd60767-2951-4ad1-993d-cf1ff770aede"
    },
    {
        "author": "韓愈",
        "paragraphs": [
            "秦客何年駐，仙源此地深。",
            "還隨躡鳧騎，來訪馭風襟。",
            "院閉青霞入，松高老鶴尋。",
            "猶疑隱形坐，敢起竊桃心。"
        ],
        "title": "同竇韋尋劉尊師不遇",
        "id": "9f900f9e-1045-42bf-a4e2-57e644560bc3"
    },
    {
        "author": "韓愈",
        "paragraphs": [
            "片片驅鴻急，紛紛逐吹斜。",
            "到江還作水，著樹漸成花。",
            "越喜飛排瘴，胡愁厚蓋砂。",
            "兼雲封洞口，助月照天涯。",
            "暝見迷巢鳥，朝逢失轍車。",
            "呈豐盡相賀，寧止力耕家。"
        ],
        "title": "春雪",
        "id": "0b995b0e-aaf5-4332-9f95-ade8ac6d14ef"
    },
    {
        "author": "韓愈",
        "paragraphs": [
            "京城數尺雪，寒氣倍常年。",
            "泯泯都無地，茫茫豈是天。",
            "崩奔驚亂射，揮霍訝相纏。",
            "不覺侵堂陛，方應折屋椽。",
            "出門愁落道，上馬恐平韉。",
            "朝鼓矜凌起，山齋酩酊眠。",
            "吾方嗟此役，君乃詠其妍。",
            "冰玉清顏隔，波濤盛句傳。",
            "朝飧思共飯，夜宿憶同氈。",
            "舉目無非白，雄文乃獨玄。"
        ],
        "title": "酬藍田崔丞立之詠雪見寄",
        "id": "4824b743-c097-468f-8df4-3990f966d05f"
    },
    {
        "author": "韓愈",
        "paragraphs": [
            "夜寒眠半覺，鼓笛鬧嘈嘈。",
            "暗浪舂樓堞，驚風破竹篙。",
            "主人看使範，客子讀離騷。",
            "聞道松醪賤，何須恡錯刀。"
        ],
        "title": "潭州泊船呈諸公",
        "id": "8bb024e5-a471-4caf-8a56-6607196b8776"
    },
    {
        "author": "韓愈",
        "paragraphs": [
            "偶上城南土骨堆，共傾春酒三五桮。",
            "爲逢桃樹相料理，不覺中丞喝道來。"
        ],
        "title": "飲城南道邊古墓上逢中丞過贈禮部衛員外少室張道士",
        "id": "3b92f553-d6d8-46c7-898c-e441ffcf7192"
    },
    {
        "author": "韓愈",
        "paragraphs": [
            "池上無風有落暉，楊花晴後自飛飛。",
            "爲將纖質凌清鏡，濕却無窮不得歸。"
        ],
        "title": "池上絮",
        "id": "81454da0-d4c8-43a7-84e2-0224ebc041ef"
    },
    {
        "author": "韓愈",
        "paragraphs": [
            "孟郊死葬北邙山，從此風雲得暫閑。",
            "天恐文章渾斷絕，更生賈島着人間。"
        ],
        "title": "贈賈島",
        "id": "e5006eea-d3d2-4f5e-8cf7-f4eb89758fb0"
    },
    {
        "author": "韓愈",
        "paragraphs": [
            "孟郊死葬北邙山，從此風雲得暫閑。",
            "世上不教才子絶，更生賈島着人間。"
        ],
        "title": "贈賈島",
        "id": "b7ed33f4-ad7a-4498-9554-f2a993b55868"
    },
    {
        "author": "韓愈",
        "paragraphs": [
            "萬里休言道路賒，有誰敎汝度流沙。",
            "只今中國方多事，不用無端更亂華。"
        ],
        "title": "贈譯經僧",
        "id": "1e9a731e-dbf1-4b4b-acae-f6b3b18646a4"
    },
    {
        "author": "王涯",
        "paragraphs": [
            "威儀畢陳，備樂將闋。",
            "苞茅酒縮，膋蕭香徹。",
            "宮臣展事，肅雍在列。",
            "迎精送往，厥鑒昭晰。"
        ],
        "title": "享惠昭太子廟樂章",
        "id": "aafc4c1f-228d-4615-b3a2-0d634ac19607"
    },
    {
        "author": "王涯",
        "paragraphs": [
            "宿雲開霽景，佳氣此時濃。",
            "瑞雪凝清禁，祥煙冪小松。",
            "依稀鴛瓦出，隱映鳳樓重。",
            "金闕晴光照，瓊枝瑞色封。",
            "葉鋪全類玉，柯偃乍疑龍。",
            "詎比寒山上，風霜老昔容。"
        ],
        "title": "望禁門松雪",
        "id": "dee0b55c-e436-41ab-980c-c6b609790ce5"
    },
    {
        "author": "王涯",
        "paragraphs": [
            "延英面奉入春闈，亦選功夫亦選奇。",
            "在冶只求金不耗，用心空學秤無私。",
            "龍門變化人皆望，鶯谷飛鳴自有時。",
            "獨喜至公誰是證，彌天上人與新詩。"
        ],
        "title": "廣宣上人以詩賀放榜和謝",
        "id": "c5eacd94-ff51-4cca-af84-dce680383b0a"
    },
    {
        "author": "王涯",
        "paragraphs": [
            "御氣黃花節，臨軒紫陌頭。",
            "早陽生綵仗，霽色入仙樓。",
            "獻壽皆鵷鷺，瞻天盡冕旒。",
            "菊樽過九日，鳳曆肇千秋。",
            "樂奏薰風起，盃酣瑞影收。",
            "年年歌舞度，此地慶皇休。"
        ],
        "title": "九月九日勤政樓下觀百僚獻壽",
        "id": "1f5d0bbe-5783-4352-84e2-56e01c1b3b4a"
    },
    {
        "author": "王涯",
        "paragraphs": [
            "萬樹江邊杏，新開一夜風。",
            "滿園深淺色，照在綠波中。"
        ],
        "title": "春遊曲二首 一",
        "id": "55efc4cb-6eb0-46b4-babc-4caea0dba170"
    },
    {
        "author": "王涯",
        "paragraphs": [
            "上苑何窮樹，花間次第新。",
            "香車與絲騎，風靜亦生塵。"
        ],
        "title": "春遊曲二首 二",
        "id": "91c5aa16-1dd4-4958-b8f1-c813ccfd8022"
    },
    {
        "author": "王涯",
        "paragraphs": [
            "風俗今和厚，君王在穆清。",
            "行看采華曲，盡是泰階平。"
        ],
        "title": "太平詞",
        "id": "70889241-0c17-4d61-af05-f7e9d3ca1936"
    },
    {
        "author": "王涯",
        "paragraphs": [
            "日日人空老，年年春更歸。",
            "相歡在尊酒，不用惜花飛。"
        ],
        "title": "送春詞",
        "id": "9910755c-0c3d-4b6d-bb66-ee175ed1d911"
    },
    {
        "author": "王涯",
        "paragraphs": [
            "天驕遠塞行，出鞘寶刀鳴。",
            "定是酬恩日，今朝覺命輕。"
        ],
        "title": "塞上曲二首 一",
        "id": "d5099ed5-7f3a-44af-85fb-e2dde9286b3e"
    },
    {
        "author": "王涯",
        "paragraphs": [
            "塞虜常爲敵，邊風已報秋。",
            "平生多志氣，箭底覓封侯。"
        ],
        "title": "塞上曲二首 二",
        "id": "f6ea7318-bbea-409d-8efb-9b47e6d277a1"
    },
    {
        "author": "王涯",
        "paragraphs": [
            "負羽到邊州，鳴笳度隴頭。",
            "雲黃知塞近，草白見邊秋。"
        ],
        "title": "隴上行",
        "id": "86a4b793-07df-4a30-993d-fb6fe576feab"
    },
    {
        "author": "王涯",
        "paragraphs": [
            "雞鳴天漢曉，鶯語禁林春。",
            "誰入巫山夢，唯應洛水神。"
        ],
        "title": "思君恩",
        "id": "c256a4bd-24ad-41cf-a750-6619b87c8954"
    },
    {
        "author": "王涯",
        "paragraphs": [
            "雪盡萱抽葉，風輕水變苔。",
            "玉關音信斷，又見發庭梅。"
        ],
        "title": "春閨思",
        "id": "9e31a8dc-5ff5-4c8a-a147-ba7522847298"
    },
    {
        "author": "王涯",
        "paragraphs": [
            "搖漾越江春，相將采白蘋。",
            "歸時不覺夜，出浦月隨人。"
        ],
        "title": "春江曲",
        "id": "9f7081f4-71d3-4bd6-a190-749e3d272ae2"
    },
    {
        "author": "王涯",
        "paragraphs": [
            "花明綺陌春，柳拂御溝新。",
            "爲報遼陽客，流芳不待人。"
        ],
        "title": "閨人贈遠五首 一",
        "id": "91e8eb3b-b379-4f52-becc-c128dfabd4fd"
    },
    {
        "author": "王涯",
        "paragraphs": [
            "遠戍功名薄，幽閨年貌傷。",
            "妝成對春樹，不語淚千行。"
        ],
        "title": "閨人贈遠五首 二",
        "id": "e67b7d02-22c8-4304-9194-64ac25bb6523"
    },
    {
        "author": "王涯",
        "paragraphs": [
            "形影一朝別，煙波千里分。",
            "君看望君處，祗是起行雲。"
        ],
        "title": "閨人贈遠五首 三",
        "id": "db545213-177e-446c-84ae-f5c9630132eb"
    },
    {
        "author": "王涯",
        "paragraphs": [
            "啼鶯綠樹深，語燕雕梁晚。",
            "不省出門行，沙場知近遠。"
        ],
        "title": "閨人贈遠五首 四",
        "id": "54c8c58e-4b0e-413e-bdc6-5b3509e80d0d"
    },
    {
        "author": "王涯",
        "paragraphs": [
            "洞房今夜月，如練復如霜。",
            "爲照離人恨，亭亭到曉光。"
        ],
        "title": "閨人贈遠五首 五",
        "id": "d0e937a7-e3f1-4fed-949e-24d1d15bf71e"
    },
    {
        "author": "王涯",
        "paragraphs": [
            "戈甲從軍久，風雲識陣難。",
            "今朝拜韓信，計日斬成安。"
        ],
        "title": "從軍詞三首 一",
        "id": "a3e1e10b-a2e0-46b6-9f3e-d389972ea4b5"
    },
    {
        "author": "王涯",
        "paragraphs": [
            "燕頷多奇相，狼頭敢犯邊。",
            "寄言班定遠，正是立功年。"
        ],
        "title": "從軍詞三首 二",
        "id": "198bac3e-2bb0-4fd1-bd41-60b80b10bebd"
    },
    {
        "author": "王涯",
        "paragraphs": [
            "旄頭夜落捷書飛，來奏金門著賜衣。",
            "白馬將軍頻破敵，黃龍戍卒幾時歸。"
        ],
        "title": "從軍詞三首 三",
        "id": "628b303b-4725-47e9-b676-dd017de3787d"
    },
    {
        "author": "王涯",
        "paragraphs": [
            "辛勤幾出黃花戍，迢遰初隨細柳營。",
            "塞晚每愁殘月苦，邊愁更逐斷篷驚。"
        ],
        "title": "塞下曲二首 一",
        "id": "c18cd25f-f291-411b-9f7c-22cf9013a11a"
    },
    {
        "author": "王涯",
        "paragraphs": [
            "年少辭家從冠軍，金妝寶劒去邀勳。",
            "不知馬骨傷寒水，唯見龍城起暮雲。"
        ],
        "tags": [
            "爱国",
            "边塞",
            "写人",
            "赞美"
        ],
        "title": "塞下曲二首 二",
        "id": "85077c6f-9548-43fd-82e7-726a9cfd759d"
    },
    {
        "author": "王涯",
        "paragraphs": [
            "太白秋高助發兵，長風夜卷虜塵清。",
            "男兒解却腰間劒，喜見從王道化平。"
        ],
        "title": "平戎辭",
        "id": "ca7a8f95-8421-45b7-837b-e7465157a3c7"
    },
    {
        "author": "王涯",
        "paragraphs": [
            "曲江綠柳變煙條，寒谷冰隨暖氣銷。",
            "纔見春光生綺陌，已聞清樂動雲韶。"
        ],
        "title": "遊春詞二首 一",
        "id": "10c6f457-bb8f-40c6-95e6-8490c0ab5601"
    },
    {
        "author": "王涯",
        "paragraphs": [
            "經過柳陌與桃蹊，尋逐春光著處迷。",
            "鳥度時時衝絮起，花繁衮衮壓枝低。"
        ],
        "title": "遊春詞二首 二",
        "id": "f4564c76-9a91-41da-93bb-ed8fcc28bb55"
    },
    {
        "author": "王涯",
        "paragraphs": [
            "網軒涼吹動輕衣，夜聽更長玉漏稀。",
            "月度天河光轉濕，鵲驚秋樹葉頻飛。"
        ],
        "title": "秋思二首 一",
        "id": "524dd709-b9fd-494f-9496-60e7bec43c83"
    },
    {
        "author": "王涯",
        "paragraphs": [
            "宮連太液見滄波，暑氣微消秋意多。",
            "一夜清風蘋末起，露珠翻盡滿池荷。"
        ],
        "title": "秋思二首 二",
        "id": "c4dcbde6-84cd-47d8-886f-578b3af77234"
    },
    {
        "author": "王涯",
        "paragraphs": [
            "二月春風遍柳條，九天仙樂奏雲韶。",
            "蓬萊殿後花如錦，紫閣階前雪未銷。"
        ],
        "title": "漢苑行",
        "id": "40aaaddc-20eb-4b3d-8e71-d5402e0065d8"
    },
    {
        "author": "王涯",
        "paragraphs": [
            "桂魄初生秋露微，輕羅已薄未更衣。",
            "銀箏夜久殷勤弄，心怯空房不忍歸。"
        ],
        "tags": [
            "思念",
            "秋天",
            "女子",
            "唐诗三百首",
            "乐府"
        ],
        "title": "秋夜曲",
        "id": "0055db4e-e8d3-41a0-b201-0e3b970e27b6"
    },
    {
        "author": "王涯",
        "paragraphs": [
            "宮殿參差列九重，祥雲瑞氣捧堦濃。",
            "微臣欲獻唐堯壽，遙指南山對衮龍。"
        ],
        "title": "獻壽辭",
        "id": "49c67e23-39cb-460d-9bc6-695ba45f788f"
    },
    {
        "author": "王涯",
        "paragraphs": [
            "當年只自守空帷，夢裏關山覺別離。",
            "不見鄉書傳鴈足，唯看新月吐蛾眉。"
        ],
        "title": "秋思贈遠二首 一",
        "id": "44d4faf2-cb8d-42b6-94e5-2fd74bb867b8"
    },
    {
        "author": "王涯",
        "paragraphs": [
            "厭攀楊柳臨清閣，閑採芙蕖傍碧潭。",
            "走馬臺邊人不見，拂雲堆畔戰初酣。"
        ],
        "title": "秋思贈遠二首 二",
        "id": "0097454e-92da-4f1c-8ebf-47033b154acc"
    },
    {
        "author": "王涯",
        "paragraphs": [
            "愁見遊空百尺絲，春風挽斷更傷離。",
            "閑花落盡青苔地，盡日無人誰得知。"
        ],
        "title": "春閨思",
        "id": "bb7ab732-9f98-4c1d-a764-a2ad1aa96b85"
    },
    {
        "author": "王涯",
        "paragraphs": [
            "白人宜著紫衣裳，冠子梳頭雙眼長。",
            "新睡起來思舊夢，見人忘却道勝常。"
        ],
        "title": "宮詞三十首 一",
        "id": "dc7d4559-82fb-449b-9e1f-92132d57ecf5"
    },
    {
        "author": "王涯",
        "paragraphs": [
            "春來新插翠雲釵，尚著雲頭踏殿鞋。",
            "欲得君王回一顧，爭扶玉輦下金階。"
        ],
        "title": "宮詞三十首 二",
        "id": "02c8e6bd-0445-4780-9d4f-35dc471988fa"
    },
    {
        "author": "王涯",
        "paragraphs": [
            "五更初起覺風寒，香炷燒來夜已殘。",
            "欲卷珠簾驚雪滿，自將紅燭上樓看。"
        ],
        "title": "宮詞三十首 三",
        "id": "dfdd4693-19a7-4d06-b33a-00226c9f79ab"
    },
    {
        "author": "王涯",
        "paragraphs": [
            "各將金鎖鎖宮門，院院青娥侍至尊。",
            "頭白監門掌來去，問頻多是最承恩。"
        ],
        "title": "宮詞三十首 四",
        "id": "77e96a64-452f-4a18-8a2f-3067f8be55c1"
    },
    {
        "author": "王涯",
        "paragraphs": [
            "夜久盤中蠟滴稀，金刀剪起盡霏霏。",
            "傳聲總是君王喚，紅燭臺前著舞衣。"
        ],
        "title": "宮詞三十首 五",
        "id": "e2427ecc-d485-4877-8259-c70380cd5a59"
    },
    {
        "author": "王涯",
        "paragraphs": [
            "箏翻禁曲覺聲難，玉柱皆非舊處安。",
            "記得君王曾道好，長因下輦得先彈。"
        ],
        "title": "宮詞三十首 六",
        "id": "b0ff849a-0304-4e57-92c4-f6f50a5ed13a"
    },
    {
        "author": "王涯",
        "paragraphs": [
            "一叢高鬢綠雲光，官樣輕輕淡淡黃。",
            "爲看九天公主貴，外邊爭學內家裝。"
        ],
        "title": "宮詞三十首 七",
        "id": "767b2bcf-9e3f-4495-aa26-6e5262c3a642"
    },
    {
        "author": "王涯",
        "paragraphs": [
            "宜春院裏駐仙輿，夜宴笙歌總不如。",
            "傳索金箋提寵號，鐙前御筆與親書。"
        ],
        "title": "宮詞三十首 八",
        "id": "42055772-ae3a-4db4-89db-2a662b9f1fef"
    },
    {
        "author": "王涯",
        "paragraphs": [
            "永巷重門漸半開，宮官著鎖隔門回。",
            "誰知曾笑他人處，今日將身自入來。"
        ],
        "title": "宮詞三十首 九",
        "id": "f1ccbdd2-2eb0-483e-b08e-e38013c5dc39"
    },
    {
        "author": "王涯",
        "paragraphs": [
            "春風簾裏舊青娥，無奈新人奪寵何。",
            "寒食禁花開滿樹，玉堂終日閉時多。"
        ],
        "title": "宮詞三十首 十",
        "id": "a9d41a6e-0790-450f-ab53-35690819654b"
    },
    {
        "author": "王涯",
        "paragraphs": [
            "碧繡簷前柳散垂，守門宮女欲攀時。",
            "曾經玉輦從容處，不敢臨風折一枝。"
        ],
        "title": "宮詞三十首 十一",
        "id": "3f2fafa3-097a-4a45-880f-51b913f86d8f"
    },
    {
        "author": "王涯",
        "paragraphs": [
            "鴉飛深在禁城牆，多繞重樓複殿傍。",
            "時向春簷瓦溝上，散開朝翅占朝光。"
        ],
        "title": "宮詞三十首 十二",
        "id": "6b1cddc9-35cd-42ce-b48a-ff61e71cd93a"
    },
    {
        "author": "王涯",
        "paragraphs": [
            "白雪猧兒拂地行，慣眠紅毯不曾驚。",
            "深宮更有何人到，只曉金階吠晚螢。"
        ],
        "title": "宮詞三十首 十三",
        "id": "9f5077ea-e80c-4898-b9fe-b6845edf22a7"
    },
    {
        "author": "王涯",
        "paragraphs": [
            "百尺仙梯倚閣邊，內人爭下擲金錢。",
            "風來競看銅烏轉，遙指朱干在半天。"
        ],
        "title": "宮詞三十首 十四",
        "id": "d01b4f20-e797-4b44-88a4-2268bfef4330"
    },
    {
        "author": "王涯",
        "paragraphs": [
            "春風擺蕩禁花枝，寒食鞦韆滿地時。",
            "又落深宮石渠裏，盡隨流水入龍池。"
        ],
        "title": "宮詞三十首 十五",
        "id": "36474bb0-4b71-4a44-8ec9-40ab9280e34c"
    },
    {
        "author": "王涯",
        "paragraphs": [
            "牆牆不斷接宮城，金榜皆書殿院名。",
            "萬轉千回相隔處，各調弦管對聞聲。"
        ],
        "title": "宮詞三十首 十六",
        "id": "73bea1b1-961a-4774-b78b-9123a9a17136"
    },
    {
        "author": "王涯",
        "paragraphs": [
            "霏霏春雨九重天，漸暖龍池御柳煙。",
            "玉輦遊時應不避，千廊萬屋自相連。"
        ],
        "title": "宮詞三十首 十七",
        "id": "dc6fb581-65bb-4a7d-beda-0f5c94a93c11"
    },
    {
        "author": "王涯",
        "paragraphs": [
            "禁門煙起紫沉沉，樓閣當中複道深。",
            "長入暮天凝不散，掖庭宮裏動秋砧。"
        ],
        "title": "宮詞三十首 十八",
        "id": "49304717-3975-4599-aa06-a88e82169958"
    },
    {
        "author": "王涯",
        "paragraphs": [
            "炎炎夏日滿天時，桐葉交加覆玉墀。",
            "向晚移鐙上銀簟，叢叢綠鬢坐彈棋。"
        ],
        "title": "宮詞三十首 十九",
        "id": "b3a53c3d-5cd2-4a9d-918f-e7052d9dcadc"
    },
    {
        "author": "王涯",
        "paragraphs": [
            "瞳瞳日出大明宮，天樂遙聞在碧空。",
            "禁樹無風正和暖，玉樓金殿曉光中。"
        ],
        "title": "宮詞三十首 二十",
        "id": "c89fc398-d01c-4d20-a847-88a6428b8c15"
    },
    {
        "author": "王涯",
        "paragraphs": [
            "迥出芙蓉閣上頭，九天懸處正當秋。",
            "年年七夕晴光裏，宮女穿針盡上樓。"
        ],
        "title": "宮詞三十首 二十一",
        "id": "99c57fb0-4d0e-47f6-95a6-ef1769ddb878"
    },
    {
        "author": "王涯",
        "paragraphs": [
            "教來鸚鵡語初成，久閉金籠慣認名。",
            "總向春園看花去，獨於深院笑人聲。"
        ],
        "title": "宮詞三十首 二十二",
        "id": "6a752946-4b1b-4cfb-ac10-e86155e27a52"
    },
    {
        "author": "王涯",
        "paragraphs": [
            "銀瓶瀉水欲朝妝，燭焰紅高粉壁光。",
            "共怪滿衣珠翠冷，黃花瓦上有新霜。"
        ],
        "title": "宮詞三十首 二十三",
        "id": "38a421b9-e9aa-4bef-be8a-9def1dfc0442"
    },
    {
        "author": "王涯",
        "paragraphs": [
            "迎風殿裏罷雲和，起聽新蟬布淺莎。",
            "爲愛九天和露滴，萬年枝上最聲多。"
        ],
        "title": "宮詞三十首 二十四",
        "id": "d3d1c087-8884-44bd-96c1-6c970e86c3b1"
    },
    {
        "author": "王涯",
        "paragraphs": [
            "御果收時屬內官，傍簷低壓玉闌干。",
            "明朝摘向金華殿，盡日枝邊次第看。"
        ],
        "title": "宮詞三十首 二十五",
        "id": "6d130481-5efe-4c51-b80d-a7a9cd1eba20"
    },
    {
        "author": "王涯",
        "paragraphs": [
            "內裏松香滿殿聞，四行階下暖氤氳。",
            "春深欲取黃金粉，繞樹宮娥著絳裙。"
        ],
        "title": "宮詞三十首 二十六",
        "id": "70ee5b8e-aa3e-4270-aec0-adca994e1d39"
    },
    {
        "author": "王涯",
        "paragraphs": [
            "禁樹傳聲在九霄，內中殘火獨遙遙。",
            "千官待取門猶閉，未到宮前下馬橋。"
        ],
        "title": "宮詞三十首 二十七",
        "id": "143b2241-60ea-42f9-ba42-b6d267dd3438"
    },
    {
        "author": "賈稜",
        "paragraphs": [
            "御苑陽和早，章溝柳色新。",
            "託根偏近日，布葉乍迎春。",
            "秀質方含翠，清陰欲庇人。",
            "輕雲度斜景，多露滴行塵。",
            "褭褭堪離贈，依依獨望頻。",
            "王孫如可賞，攀折在芳辰。"
        ],
        "title": "御溝新柳",
        "id": "15ec394c-fd55-41fd-a677-c683c1fcb166"
    },
    {
        "author": "劉遵古",
        "paragraphs": [
            "韶光先禁柳，幾處覆溝新。",
            "映水疑分翠，含煙欲占春。",
            "悠悠遲日晚，褭褭好風頻。",
            "吐節茸猶嫩，通條澤稍均。",
            "遠和瑤草色，暗拂玉樓塵。",
            "願假騫飛便，歸棲及此辰。"
        ],
        "title": "御溝新柳",
        "id": "92cfdebd-aee0-4974-8a58-7471eec4f11e"
    },
    {
        "author": "李正封",
        "paragraphs": [
            "曉日清明天，夜來嵩少雨。",
            "千門尚煙火，九陌無塵土。",
            "酒綠河橋春，漏閑宮殿午。",
            "遊人戀芳草，半犯嚴城鼓。"
        ],
        "title": "洛陽清明日雨霽",
        "id": "3a2fb093-b148-4321-9a22-dcc07ff38680"
    },
    {
        "author": "李正封",
        "paragraphs": [
            "霏霏靈液重，雲表無聲落。",
            "霑樹急玄蟬，灑池棲皓鶴。",
            "流塵清遠陌，飛月澄高閣。",
            "宵潤玉堂簾，曙寒金井索。",
            "佳人比珠淚，坐感紅綃薄。"
        ],
        "title": "詠露",
        "id": "f1956d4c-ddf4-4319-be2c-0d5bd34e84b4"
    },
    {
        "author": "李正封",
        "paragraphs": [
            "竹柏風雨過，蕭疎臺殿涼。",
            "石渠寫奔溜，金剎照頹陽。",
            "鶴飛巖煙碧，鹿鳴澗草香。",
            "山僧引清梵，幡蓋繞迴廊。"
        ],
        "title": "夏遊招隱寺暴雨晚晴",
        "id": "46c89814-2b61-4d20-be11-98ba356bf244"
    },
    {
        "author": "李正封",
        "paragraphs": [
            "簨𥲤高懸于闐鐘，黃昏發地殷龍宮。",
            "遊人憶到嵩山夜，疊閣連樓倚太空。"
        ],
        "title": "禪門寺暮鐘",
        "id": "df4bc9cb-7d7b-45d7-96f4-ad157f39ac3a"
    },
    {
        "author": "李正封",
        "paragraphs": [
            "青蒼初得地，華省植來新。",
            "尚帶山中色，猶含洞裏春。",
            "近樓依北戶，隱砌淨遊塵。",
            "鶴壽應成蓋，龍形未有鱗。",
            "爲梁資大廈，封爵恥嬴秦。",
            "幸此觀光日，清風屢得親。"
        ],
        "title": "貢院樓北新栽小松",
        "id": "3e76f468-b3a7-49ce-8d15-d9c83f589209"
    },
    {
        "author": "崔立之",
        "paragraphs": [
            "千官望長至，萬國拜含元。",
            "隔仗爐光出，浮霜煙氣翻。",
            "飄飄縈內殿，漠漠澹前軒。",
            "聖日開如捧，卿雲近欲渾。",
            "輪囷灑宮闕，蕭索散乾坤。",
            "願倚天風便，披香奉至尊。"
        ],
        "title": "南至隔仗望含元殿香爐",
        "id": "2252b33d-7087-4c95-a17c-df14bb749eb4"
    },
    {
        "author": "崔立之",
        "paragraphs": [
            "閑尋欹岸步，因向曲池看。",
            "透底何澄徹，迴流乍屈盤。",
            "稍隨高樹古，迥與遠天寒。",
            "月入鏡華轉，星臨珠影攢。",
            "纖鱗時蔽石，轉吹或生瀾。",
            "願假涓微效，來濡拙筆端。"
        ],
        "title": "曲池潔寒流",
        "id": "ca9ed607-5da1-4d4f-beef-3bb225f92093"
    },
    {
        "author": "崔立之",
        "paragraphs": [
            "時令忽已變，年光俄又春。",
            "高低惠風入，遠近芳氣新。",
            "靡靡纔偃草，泠泠不動塵。",
            "溫和乍扇物，煦嫗偏感人。",
            "去出桂林漫，來過蕙圃頻。",
            "晨輝正澹蕩，披拂長相親。"
        ],
        "title": "賦得春風扇微和",
        "id": "24f4ea24-e884-46cd-9ed3-4e738e28eb92"
    },
    {
        "author": "郭遵",
        "paragraphs": [
            "冕旒親負扆，卉服盡朝天。",
            "暘谷移初日，金爐出御煙。",
            "芬馨流遠近，散漫入貂蟬。",
            "霜仗凝逾白，朱欄映轉鮮。",
            "如看浮闕在，稍覺逐風遷。",
            "爲沐皇家慶，來瞻羽衛前。"
        ],
        "title": "南至日隔仗望含元殿香爐",
        "id": "9b82e073-dbfd-4e9c-bc7a-f187032b9304"
    },
    {
        "author": "郭遵",
        "paragraphs": [
            "微風飄淑氣，散漫及茲晨。",
            "習習何處至，熙熙與春親。",
            "曖空看早辨，映日度逾頻。",
            "高拂非煙雜，低垂衆卉新。",
            "霽天輕有靄，綺陌盡無塵。",
            "還似登臺意，元和欲煦人。"
        ],
        "title": "賦得春風扇微和",
        "id": "a3ffd773-6a24-46b5-b689-be27ea626d02"
    },
    {
        "author": "韋紓",
        "paragraphs": [
            "嘉名標萬祀，擢秀出深宮。",
            "嫩葉含煙靄，芳柯振惠風。",
            "參差搖翠色，綺靡舞晴空。",
            "氣稟禎祥異，榮霑雨露同。",
            "天年方未極，聖壽比應崇。",
            "幸列華林裏，知殊衆木中。"
        ],
        "title": "賦得風動萬年枝",
        "id": "0a7d1083-d5c9-425f-9b47-b89acfd2ef9c"
    },
    {
        "author": "樊陽源",
        "paragraphs": [
            "珍木羅前殿，乘春任好風。",
            "振柯方褭褭，舒葉乍濛濛。",
            "影動丹墀上，聲傳紫禁中。",
            "離披偏向日，凌亂半分空。",
            "輕拂祥煙散，低搖翠色同。",
            "長令占天眷，四氣借全功。"
        ],
        "title": "賦得風動萬年枝",
        "id": "7a5ee012-5f28-4729-9ce8-0825ffdfb77f"
    },
    {
        "author": "許稷",
        "paragraphs": [
            "瓊樹偏春早，光飛處處宜。",
            "曉浮三殿日，暗度萬年枝。",
            "婀娜搖仙禁，繽翻映玉池。",
            "含芳煙乍和，拂砌影初移。",
            "爲近韶陽煦，皆先衆卉垂。",
            "成陰知可待，不與衆芳隨。"
        ],
        "title": "賦得風動萬年枝",
        "id": "4980291e-c2e1-4813-ac37-2ef1d7783be8"
    },
    {
        "author": "許稷",
        "paragraphs": [
            "玉律窮三紀，推爲積閏期。",
            "月餘因妙算，歲遍自成時。",
            "乍覺年華改，翻憐物候遲。",
            "六旬知不惑，四氣本無欺。",
            "月桂虧還正，階蓂落復滋。",
            "從斯分曆象，共仰定毫釐。"
        ],
        "title": "閏月定四時",
        "id": "bb1f05e4-cb3d-4102-bc6b-712bbdd45261"
    },
    {
        "author": "范傳正",
        "paragraphs": [
            "麾蓋從仙府，笙歌入舊山。",
            "水流丹竈缺，雲起草堂關。",
            "白鹿行爲衛，青鸞舞自閑。",
            "種松鱗未立，移石蘚仍斑。",
            "望路煙霞外，迴輿巖岫間。",
            "豈唯遼海鶴，空歎令威還。"
        ],
        "title": "謝真人還舊山",
        "id": "37913ab2-eb18-4641-ad0d-482c67481b1d"
    },
    {
        "author": "范傳正",
        "paragraphs": [
            "歷歷聞金奏，微微下玉京。",
            "爲祥家諜久，偏識洞陰名。",
            "澹佇人聞聽，鏗鏘古曲成。",
            "何須百獸舞，自暢九天情。",
            "注目看無見，留心記未精。",
            "雲霄如可托，借鶴向層城。"
        ],
        "title": "范成君撃洞陰磬",
        "id": "f0742d32-6da9-436e-993c-1b6bda3211bf"
    },
    {
        "author": "范傳正",
        "paragraphs": [
            "曖曖當遲日，微微扇好風。",
            "吹搖新葉上，光動淺花中。",
            "澹蕩凝清晝，氤氳曖碧空。",
            "稍看生綠水，已覺散芳叢。",
            "徙倚情偏適，裴回賞未窮。",
            "妍華不可狀，竟夕氣融融。"
        ],
        "title": "賦得春風扇微和",
        "id": "7154a5db-41bc-4df9-922b-e904b3bbafc2"
    },
    {
        "author": "豆盧榮",
        "paragraphs": [
            "春晴生縹緲，軟吹和初徧。",
            "池影動淵淪，山容發蔥蒨。",
            "遲遲入綺閣，習習流芳甸。",
            "樹杪颺鶯啼，階前落花片。",
            "韶光恐閑放，旭日宜游宴。",
            "文客拂塵衣，仁風願迴扇。"
        ],
        "title": "賦得春風扇微和",
        "id": "b287e0db-32ab-4568-b439-41640dc329ae"
    },
    {
        "author": "邵偃",
        "paragraphs": [
            "微風扇和氣，韶景共芳晨。",
            "始見郊原綠，旋過御苑春。",
            "三條開廣陌，八水泛通津。",
            "煙動花間葉，香流馬上人。",
            "逶迤雲彩曙，嘹唳鳥聲頻。",
            "爲報東堂客，明朝桂樹新。"
        ],
        "title": "賦得春風扇微和",
        "id": "d631b56a-25d8-4561-8bf3-25cfbc823e4a"
    },
    {
        "author": "柳道倫",
        "paragraphs": [
            "青陽初入律，淑氣應春風。",
            "始辨梅花裏，俄分柳色中。",
            "依微開夕照，澹蕩媚晴空。",
            "拂水生蘋末，經巖觸桂叢。",
            "稍抽蘭葉紫，微吐杏花紅。",
            "願逐仁風布，將俾生植功。"
        ],
        "title": "賦得春風扇微和",
        "id": "e0c79dfa-3ac9-4afc-ba7a-4655ce481c89"
    },
    {
        "author": "陳九流",
        "paragraphs": [
            "喜見陽和至，遙知橐籥功。",
            "遲遲散南陌，褭褭逐東風。",
            "暗入芳園裏，潛吹草木中。",
            "蘭蓀纔有綠，桃杏未成紅。",
            "已覺寒光盡，還看淑氣通。",
            "由來榮與悴，今日發應同。"
        ],
        "title": "賦得春風扇微和",
        "id": "adece3fe-ce58-4106-b748-37624f2c1d5b"
    },
    {
        "author": "夏方慶",
        "paragraphs": [
            "何年成道去，綽約化童顏。",
            "天上辭仙侶，人間憶舊山。",
            "滄桑今已變，蘿蔓尚堪攀。",
            "雲覆瑤壇淨，苔生丹竈閑。",
            "逍遙堪白石，寂寞閉玄關。",
            "應是悲塵世，思將羽駕還。"
        ],
        "title": "謝真人仙駕還舊山",
        "id": "ddf23ee0-203d-453f-867b-84ded73ac2e0"
    },
    {
        "author": "陳羽",
        "paragraphs": [
            "金羈白面郎，何處蹋青來。",
            "馬嬌郎半醉，躞蹀望樓臺。",
            "似見樓上人，玲瓏窗戶開。",
            "隔花聞一笑，落日不知回。"
        ],
        "title": "公子行",
        "id": "af3a0afc-c631-45ef-b15e-096d5c9cd40b"
    },
    {
        "author": "陳羽",
        "paragraphs": [
            "十三學繡羅衣裳，自憐紅袖聞馨香。",
            "人言此是嫁時服，含笑不刺雙鴛鴦。",
            "郎年十九髭未生，拜官天下聞郎名。",
            "車馬駢闐賀門館，自然不失爲公卿。",
            "是時妾家猶未貧，兄弟出入雙車輪。",
            "繁華全盛兩相敵，與郎年少爲婚姻。",
            "郎家居近御溝水，豪門客盡躡珠履。",
            "雕盤酒器常不干，曉入中廚妾先起。",
            "姑嫜嚴肅有規矩，小姑嬌憨意難取。",
            "朝參暮拜白玉堂，繡衣著盡黃金縷。",
            "妾貌漸衰郎漸薄，時時強笑意索寞。",
            "知郎本來無歲寒，幾回掩淚看花落。",
            "妾年四十絲滿頭，郎年五十封公侯。",
            "男兒全盛日忘舊，銀牀羽帳空颼飀。",
            "庭花紅遍蝴蝶飛，看郎佩玉下朝時。",
            "歸來略略不相顧，却令侍婢生光輝。",
            "郎恨婦人易衰老，妾亦恨深不忍道。",
            "看郎強健能幾時，年過六十還枯[槁]。"
        ],
        "title": "古意",
        "id": "f72e2e68-150e-486e-a538-38dd5a66f2aa"
    },
    {
        "author": "陳羽",
        "paragraphs": [
            "相思長相思，相思無限極。",
            "相思苦相思，相思損容色。",
            "容色真可惜，相思不可徹。",
            "日日長相思，相思腸斷絕。",
            "腸斷絕，淚還續，閑人莫作相思曲。"
        ],
        "title": "長相思",
        "id": "3c2af986-90f5-4aa2-a182-4ca643dc9649"
    },
    {
        "author": "陳羽",
        "paragraphs": [
            "分命諸侯重，葳蕤繡服香。",
            "八蠻治險阻，千騎蹋繁霜。",
            "山斷旌旗出，天晴劒珮光。",
            "還將小戴禮，遠出化南方。"
        ],
        "title": "送戴端公赴容州",
        "id": "6a1270c8-1e48-4402-8221-804a30a8f444"
    },
    {
        "author": "陳羽",
        "paragraphs": [
            "離堂悲楚調，君奏豫章行。",
            "愁處雪花白，夢中江水清。",
            "扣船歌月色，避浪宿猨聲。",
            "還作經年別，相思湖草生。"
        ],
        "title": "送殷華之洪州",
        "id": "8a43df9d-01dc-4b80-8e23-8753b717b151"
    },
    {
        "author": "陳羽",
        "paragraphs": [
            "東風吹煖氣，消散入晴天。",
            "漸變池塘色，欲生楊柳煙。",
            "蒙茸花向月，潦倒客經年。",
            "鄉思應愁望，江湖春水連。"
        ],
        "title": "春日晴原野望",
        "id": "4ae70026-7725-46c4-b055-52e65929534d"
    },
    {
        "author": "陳羽",
        "paragraphs": [
            "舜欲省蠻陬，南巡非逸游。",
            "九山沈白日，二女泣滄洲。",
            "目極楚雲斷，恨連湘水流。",
            "至今聞鼓瑟，咽絕不勝愁。"
        ],
        "title": "湘妃怨",
        "id": "56cf6555-4f70-4397-a1eb-237e0c3ce4f6"
    },
    {
        "author": "陳羽",
        "paragraphs": [
            "驛使向天西，巡羌復入氐。",
            "玉關晴有雪，砂磧雨無泥。",
            "落淚軍中笛，驚眠塞上雞。",
            "逢春鄉思苦，萬里草萋萋。"
        ],
        "title": "冬晚送友人使西蕃",
        "id": "22efc969-6c59-4708-a2f7-3d91fd7a9ab6"
    },
    {
        "author": "陳羽",
        "paragraphs": [
            "水隔羣物遠，夜深風起頻。",
            "霜中千樹橘，月下五湖人。",
            "聽鶴忽忘寢，見山如得鄰。",
            "明年還到此，共看洞庭春。"
        ],
        "tags": [
            "洞庭湖"
        ],
        "title": "春園即事",
        "id": "d8063912-f95b-43d2-b92a-4940991cac94"
    },
    {
        "author": "陳羽",
        "paragraphs": [
            "五陵春色泛花枝，心醉花前遠別離。",
            "落羽耻爲關右客，成名空羨里中兒。",
            "都門雨歇愁分處，山店燈殘夢到時。",
            "家住洞庭多釣伴，因來相賀話相思。"
        ],
        "tags": [
            "洞庭湖"
        ],
        "title": "送友人及第歸江東",
        "id": "79290dfd-c53b-4dae-8064-9b94a007ddae"
    },
    {
        "author": "陳羽",
        "paragraphs": [
            "鳳皇城裏花時別，客舍莫辭先買酒，相門曾忝共登龍。",
            "迎風騷屑千家竹，隔水悠揚午夜鐘。",
            "明日又行西蜀路，不堪天際遠山重。"
        ],
        "title": "梓州與溫商夜別",
        "id": "b0c4819b-d884-485c-b1fa-03d5717c8d9a"
    },
    {
        "author": "陳羽",
        "paragraphs": [
            "九重門鎖禁城秋，月過南宮漸映樓。",
            "紫陌夜深槐露滴，碧空雲盡火星流。",
            "風清刻漏傳三殿，甲第歌鐘樂五侯。",
            "楚客病來鄉思苦，寂寥燈下不勝愁。"
        ],
        "title": "長安臥病秋夜言懷",
        "id": "d4b5b719-f5cd-49f1-b533-6d28299b3534"
    },
    {
        "author": "陳羽",
        "paragraphs": [
            "千門萬戶雪花浮，點點無聲落瓦溝。",
            "全似玉塵銷更積，半成冰水結還流。",
            "光添曙色連天遠，平地已沾盈尺潤，年豐須荷富人侯。"
        ],
        "title": "喜雪上竇相公",
        "id": "17b9e9b5-d633-40f2-b865-9c5cbb339550"
    },
    {
        "author": "陳羽",
        "paragraphs": [
            "垂楊拂岸草茸茸，繡戶窗前花影重。",
            "鱠下玉盤紅縷細，酒開金甕綠醅醲。",
            "中朝附馬何平叔，南國詞人陸士龍。",
            "落日泛舟同醉處，迴潭百丈映千峯。"
        ],
        "title": "宴楊駙馬山亭",
        "id": "b3fed01c-2525-4489-a7c4-dd9739239efb"
    },
    {
        "author": "陳羽",
        "paragraphs": [
            "春色華陽國，秦人此別離。",
            "驛樓橫水影，鄉路入花枝。",
            "日暖鶯飛好，山晴馬去遲。",
            "劒門當石隘，棧閣入雲危。",
            "獨鶴心千里，貧交酒一巵。",
            "桂條攀偃蹇，蘭葉藉參差。",
            "旅夢驚蝴蝶，殘芳怨子規。",
            "碧霄今夜月，惆悵上峨嵋。"
        ],
        "title": "西蜀送許中庸歸秦赴舉",
        "id": "c9bf1fcf-9377-47b0-b837-81e9c1d1c0f7"
    },
    {
        "author": "陳羽",
        "paragraphs": [
            "宛宛如絲柳，含黃一望新。",
            "未成溝上暗，且向日邊春。",
            "嫋娜方遮水，低迷欲醉人。",
            "託空芳鬱鬱，逐溜影鱗鱗。",
            "弄水滋宵露，垂枝染夕塵。",
            "夾堤連太液，還似映天津。"
        ],
        "title": "小苑春望宮池柳色",
        "id": "bb7bd85f-5a12-4ede-9bcf-12fe909e7405"
    },
    {
        "author": "陳羽",
        "paragraphs": [
            "鏡裏秋宵望，湖平月彩深。",
            "圓光珠入浦，浮照鵲驚林。",
            "澹動光還碎，嬋娟影不沈。",
            "遠時生岸曲，空處落波心。",
            "逈徹輪初滿，孤明魄未侵。",
            "桂枝如可折，何惜夜登臨。"
        ],
        "title": "中秋夜臨鏡湖望月",
        "id": "7db8d3e0-6dba-4d3f-93e1-5597b9c971b1"
    },
    {
        "author": "陳羽",
        "paragraphs": [
            "江上翁開門，開門向衰草。",
            "只知愁子孫，不覺生涯老。"
        ],
        "title": "江上愁思二首 一",
        "id": "5a953cb5-26cf-4e66-847b-c3b1e867afdc"
    },
    {
        "author": "陳羽",
        "paragraphs": [
            "江上草莖枯，莖枯葉復焦。",
            "那堪芳意盡，夜夜沒寒潮。"
        ],
        "title": "江上愁思二首 二",
        "id": "665ce408-8b52-4d03-babc-416e522be0fd"
    },
    {
        "author": "陳羽",
        "paragraphs": [
            "朝爲耕種人，暮作刀槍鬼。",
            "相看父子血，共染城濠水。"
        ],
        "title": "梁城老人怨",
        "id": "b0e03011-2685-4e63-89f6-df489e1fca0f"
    },
    {
        "author": "陳羽",
        "paragraphs": [
            "十年勞遠別，一笑喜相逢。",
            "又上青山去，青山千萬重。"
        ],
        "title": "送靈一上人",
        "id": "81408fc9-9fb4-42c8-a956-b8a5ac3ea9b0"
    },
    {
        "author": "陳羽",
        "paragraphs": [
            "姑蘇城畔千年木，刻作夫差廟裏神。",
            "冠蓋寂寥塵滿室，不知簫鼓樂何人。"
        ],
        "title": "經夫差廟",
        "id": "5f03c2e9-b5da-4437-9db7-6d93d9fb104f"
    },
    {
        "author": "陳羽",
        "paragraphs": [
            "漢江天外東流去，巴塞連山萬里秋。",
            "節過重陽人病起，一枝殘菊不勝愁。"
        ],
        "title": "九月十日即事",
        "id": "1258066e-c005-43f1-807c-91c5de1cce61"
    },
    {
        "author": "陳羽",
        "paragraphs": [
            "池上涼臺五月涼，百花開盡水芝香。",
            "黃金買酒邀詩客，醉倒檐前青玉牀。"
        ],
        "title": "夏日讌九華池贈主人",
        "id": "a194cf22-2ec6-4dae-80d1-369fd2cf83b4"
    },
    {
        "author": "陳羽",
        "paragraphs": [
            "九衢日暖樹蒼蒼，萬里吳人憶水鄉。",
            "漢主未曾親羽獵，不知將底諫君王。"
        ],
        "title": "長安早春言志",
        "id": "5a94796e-39fc-4799-a98c-0070900ac25b"
    },
    {
        "author": "陳羽",
        "paragraphs": [
            "天山西北居延海，沙塞重重不見春。",
            "腸斷帝鄉遙望日，節旄零落漢家臣。"
        ],
        "title": "讀蘇屬國傳",
        "id": "230d114f-9f9d-4993-b1bb-affb2f1a0941"
    },
    {
        "author": "陳羽",
        "paragraphs": [
            "吳王舊國水煙空，香徑無人蘭葉紅。",
            "春色似憐歌舞地，年年先發館娃宮。"
        ],
        "title": "吳城覽古",
        "id": "48100fde-672c-4a27-a6ef-ee8461a1a907"
    },
    {
        "author": "陳羽",
        "paragraphs": [
            "犍爲城下牂牁路，空冢灘西賈客舟。",
            "此夜可憐江上月，夷歌銅鼓不勝愁。"
        ],
        "title": "犍爲城下夜泊聞夷歌",
        "id": "aa02b064-d182-4403-b0bc-18dda2fc0a8a"
    },
    {
        "author": "陳羽",
        "paragraphs": [
            "風光滿路旗旛出，林下高人待使君。",
            "笑藉紫蘭相向醉，野花千樹落紛紛。"
        ],
        "title": "和王中丞使君春日過高評事幽居",
        "id": "8ee2518c-583b-4124-abe9-9ff8b9f708d2"
    },
    {
        "author": "陳羽",
        "paragraphs": [
            "節應中和天地晴，繁弦疊鼓動高城。",
            "漢家分刺諸侯貴，一曲陽春江水清。"
        ],
        "title": "和王中丞中和日",
        "id": "081fd5e7-8e05-4fe8-ad1e-82857bc17613"
    },
    {
        "author": "陳羽",
        "paragraphs": [
            "銀燭煌煌半醉人，嬌歌宛轉動朱脣。",
            "繁花落盡春風裏，繡被郎官不負春。"
        ],
        "title": "同韋中丞花下夜飲贈歌人",
        "id": "67715f49-df41-4375-b1f1-148780e32e07"
    },
    {
        "author": "陳羽",
        "paragraphs": [
            "溪上春晴聊看竹，誰言驛使此相逢。",
            "擔簦躡屐仍多病，笑殺雲間陸士龍。"
        ],
        "title": "若耶溪逢陸澧",
        "id": "401da5a6-f506-4a31-86f5-8ac780cd84d6"
    },
    {
        "author": "陳羽",
        "paragraphs": [
            "小雪已晴蘆葉暗，長波乍急鶴聲嘶。",
            "孤舟一夜宿流水，眼看山頭月落溪。"
        ],
        "title": "夜泊荆溪",
        "id": "3fdddde1-10b7-4ead-9c84-649bf6bb3bdc"
    },
    {
        "author": "陳羽",
        "paragraphs": [
            "惆悵人間多別離，梅花滿眼獨行時。",
            "無家度日多爲客，欲共山僧何處期。"
        ],
        "title": "南山別僧",
        "id": "39d53cea-56b6-4fec-9798-3b88133562b5"
    },
    {
        "author": "陳羽",
        "paragraphs": [
            "雲蓋秋松幽洞近，水穿危石亂山深。",
            "門前自有千竿竹，免向人家看竹林。"
        ],
        "title": "戲題山居二首 一",
        "id": "dece1bbc-2959-43a1-93e2-cb34a168865e"
    },
    {
        "author": "陳羽",
        "paragraphs": [
            "雖有柴門長不關，片雲高木共身閑。",
            "猶嫌住久人知處，見欲移居更上山。"
        ],
        "title": "戲題山居二首 二",
        "id": "81d4891b-ebb7-45c4-aa7c-2ae11329e972"
    },
    {
        "author": "陳羽",
        "paragraphs": [
            "青山高處上不易，白雲深處行亦難。",
            "留君不宿對秋月，莫厭山空泉石寒。"
        ],
        "title": "山中秋夜喜周士閑見過",
        "id": "b9853d70-f4eb-4b7a-9f01-23903dcbb5c5"
    },
    {
        "author": "陳羽",
        "paragraphs": [
            "衆草穿沙芳色齊，蹋莎行草過春谿。",
            "閑雲相引上山去，人到山頭雲却低。"
        ],
        "title": "過櫟陽山谿",
        "id": "18f98f94-f282-40b1-89a9-3518493fd3de"
    },
    {
        "author": "陳羽",
        "paragraphs": [
            "憶昔吳王爭霸日，歌鐘滿地上高臺。",
            "三千宮女看花處，人盡臺崩花自開。"
        ],
        "title": "姑蘇臺懷古",
        "id": "6fb8b33d-fcba-425b-bc93-30668dfd2836"
    },
    {
        "author": "陳羽",
        "paragraphs": [
            "相共遊梁今獨還，異鄉搖落憶空山。",
            "信陵死後無公子，徒向夷門學抱關。"
        ],
        "title": "將歸舊山留別",
        "id": "8017660e-e1f1-401a-9821-9bf18198c29a"
    },
    {
        "author": "陳羽",
        "paragraphs": [
            "初訪西城禮少君，獨行深入洞天雲。",
            "風吹青桂寒花落，香繞仙壇處處聞。"
        ],
        "title": "遊洞靈觀",
        "id": "4c979a6c-3eba-42d1-96a7-940be7220b77"
    },
    {
        "author": "陳羽",
        "paragraphs": [
            "江上煙消漢水清，王師大破綠林兵。",
            "干戈用盡人成血，韓信空傳壯士名。"
        ],
        "title": "旅次沔陽聞克復而用師者窮兵黷武因書簡之",
        "id": "80d520e6-37ab-4d6f-a027-6cc092080c5d"
    },
    {
        "author": "陳羽",
        "paragraphs": [
            "二妃怨處雲沈沈，二妃哭處湘水深。",
            "商人酒滴廟前草，蕭索風生斑竹林。"
        ],
        "title": "湘君祠",
        "id": "403fbd38-35c0-4c27-828a-bf6d8185ca4d"
    },
    {
        "author": "陳羽",
        "paragraphs": [
            "西去蘭陵家不遠，到家還及採蘭時。",
            "新年送客我爲客，惆悵門前黃柳絲。"
        ],
        "title": "送辛吉甫常州覲省",
        "id": "1692c313-e03e-4371-a5ce-29d96d95eed0"
    },
    {
        "author": "陳羽",
        "paragraphs": [
            "西過流沙歸路長，一生遺迹在東方。",
            "空堂寂寞閉燈影，風動四山松柏香。"
        ],
        "title": "題舞花山大師遺居",
        "id": "a8300d33-c1ec-4f8b-82c2-2b700aa3e8ba"
    },
    {
        "author": "陳羽",
        "paragraphs": [
            "霜落寒空月上樓，月中歌吹滿揚州。",
            "相看醉舞倡樓月，不覺隋家陵樹秋。"
        ],
        "title": "廣陵秋夜對月即事",
        "id": "3806408c-e43f-4f4f-8fc2-8a539d74e807"
    },
    {
        "author": "陳羽",
        "paragraphs": [
            "涼葉蕭蕭生遠風，曉鵶飛度望春宮。",
            "越人歸去一搖首，腸斷馬嘶秋水東。"
        ],
        "title": "早秋滻水送人歸越",
        "id": "d61e274f-b073-4b6a-a725-ce6072c15c95"
    },
    {
        "author": "陳羽",
        "paragraphs": [
            "鶴唳天邊秋水空，荻花蘆葉起西風。",
            "今夜渡江何處宿，會稽山在月明中。"
        ],
        "title": "小江驛送陸侍御歸湖上山",
        "id": "84a642b1-e1a8-488a-9ac3-32b20223be4d"
    },
    {
        "author": "陳羽",
        "paragraphs": [
            "烏巾年少歸何處，一片綵霞仙洞中。",
            "惆悵別時花似雪，行人不肯醉春風。"
        ],
        "title": "送李德輿歸穿石洞山居",
        "id": "edd88f76-3872-4096-9f64-6da254cb8884"
    },
    {
        "author": "陳羽",
        "paragraphs": [
            "九霄心在勞相問，四十年間豈足驚。",
            "風動自然雲出岫，高僧不用笑浮生。"
        ],
        "title": "酬幽居閑上人喜及第後見贈",
        "id": "cbb68b3c-4906-4031-953f-750c2e5cc628"
    },
    {
        "author": "陳羽",
        "paragraphs": [
            "天竺沙門洛下逢，請爲同社笑相容。",
            "支頤忽望碧雲裏，心愛嵩山第幾重。"
        ],
        "title": "洛下贈徹公",
        "id": "2736836a-f50b-4d37-a606-2b30d5a9a9fe"
    },
    {
        "author": "陳羽",
        "paragraphs": [
            "翩翩絳旐寒流上，行引東歸萬里魂。",
            "幾處州人臨水哭，共看遺草有王言。"
        ],
        "title": "觀朱舍人歸葬吳中",
        "id": "595c57cc-e61d-4076-8ead-42dad5de4670"
    },
    {
        "author": "陳羽",
        "paragraphs": [
            "路入千山愁自知，雪花撩亂壓松枝。",
            "世人並道離別苦，誰信山僧輕別離。"
        ],
        "title": "題清鏡寺留別",
        "id": "b54bf578-45b3-4473-8512-a08804c9e63c"
    },
    {
        "author": "陳羽",
        "paragraphs": [
            "海畔風吹凍泥裂，枯桐葉落枝梢折。",
            "橫笛聞聲不見人，紅旗直上天山雪。"
        ],
        "tags": [
            "行军",
            "边塞"
        ],
        "title": "從軍行",
        "id": "7481bb63-1d8b-4a09-9057-cbeccc070239"
    },
    {
        "author": "陳羽",
        "paragraphs": [
            "秋燈點點淮陰市，楚客聯檣宿淮水。",
            "夜深風起魚鼈腥，韓信祠堂明月裏。"
        ],
        "title": "宿淮陰作",
        "id": "19e3b3ab-d7eb-4363-aad5-3e0f3197be84"
    },
    {
        "author": "陳羽",
        "paragraphs": [
            "處處看山不可行，野花相向笑無成。",
            "長嫌爲客過州縣，漸被時人識姓名。"
        ],
        "title": "春日南山行",
        "id": "c8f4ef3d-dfd7-4d77-8d4c-df0e8575eeef"
    },
    {
        "author": "陳羽",
        "paragraphs": [
            "漢武青齋讀鼎書，太官扶上畫雲車。",
            "壇上月明宮殿閉，仰看星斗禮空虛。"
        ],
        "title": "步虛詞二首 一",
        "id": "46de16bf-9cba-40d2-8cab-92888b89d657"
    },
    {
        "author": "陳羽",
        "paragraphs": [
            "樓殿層層阿母家，崑崙山頂駐紅霞。",
            "笙歌出見穆天子，相引笑看琪樹花。"
        ],
        "title": "步虛詞二首 二",
        "id": "fe5870e3-82e9-4f97-9b2e-fb212a5afa96"
    },
    {
        "author": "陳羽",
        "paragraphs": [
            "襄陽城郭春風起，漢水東流去不還。",
            "孟子死來江樹老，煙霞猶在鹿門山。"
        ],
        "title": "襄陽過孟浩然舊居",
        "id": "32c6fd71-0813-4060-ad07-8fa827806409"
    },
    {
        "author": "陳羽",
        "paragraphs": [
            "嵩山歸路繞天壇，雪影松聲滿谷寒。",
            "君見九龍潭上月，莫辭清夜訪袁安。"
        ],
        "title": "送友人遊嵩山",
        "id": "e7c36b33-eab1-47ec-adb3-2a9ea0bb26e2"
    },
    {
        "author": "陳羽",
        "paragraphs": [
            "洞裏春晴花正開，看花出洞幾時迴。",
            "殷勤好去武陵客，莫引世人相逐來。"
        ],
        "title": "伏翼西洞送夏方慶",
        "id": "ea01e257-27d4-48cb-82a6-0bf168b8544d"
    },
    {
        "author": "陳羽",
        "paragraphs": [
            "或櫂孤舟或杖藜，尋常適意釣長溪。",
            "草堂竹徑在何處，落日孤煙寒渚西。"
        ],
        "title": "贈人",
        "id": "c211d043-f534-4ad0-b293-5a9c791e8c36"
    },
    {
        "author": "陳羽",
        "paragraphs": [
            "稚子新能編筍笠，山妻舊解補荷衣。",
            "秋山隔岸清猨叫，湖水當門白鳥飛。"
        ],
        "title": "句",
        "id": "8dc1b019-ffb1-4cb1-ab29-ed77ac718cd5"
    },
    {
        "author": "歐陽詹",
        "paragraphs": [
            "東風叶時，匪沃匪飄。",
            "莫雪凝川，莫陰沍郊。",
            "朝不徯夕乃銷，東風之行地上兮。",
            "上德臨慝，匪戮匪梟。",
            "莫暴在野，莫醜在階。",
            "以踣以殲，夕不徯朝，隴西公來浚都兮。"
        ],
        "title": "東風二章 一",
        "id": "0a3c3f84-9946-4c55-aaa7-ad22bcab3779"
    },
    {
        "author": "歐陽詹",
        "paragraphs": [
            "東風叶時，匪鑿匪[穮]。",
            "莫蟄在泉，莫枯在條。",
            "宵不徯晨乃繇，東風之行地上兮。",
            "上德爲政，匪食匪招。",
            "莫顧於家，莫流於遼。",
            "以飽以迴，晨不徯霄，隴西公來浚都兮。"
        ],
        "title": "東風二章 二",
        "id": "b850806a-2014-49d4-870c-cc97b0fc26ad"
    },
    {
        "author": "歐陽詹",
        "paragraphs": [
            "相思君子，吁嗟萬里。",
            "亦既至止，曷不覯止。",
            "本不信巫，謂巫言是履。",
            "在門五日，如待之死，有所恨兮。"
        ],
        "title": "有所恨二章 一",
        "id": "49243050-ebfa-4e56-a695-493e61d65601"
    },
    {
        "author": "歐陽詹",
        "paragraphs": [
            "相思遺衣，爲憶以貽。",
            "亦既受止，曷不保持。",
            "本不欺友，謂友情是違。",
            "隔生之贈，造次亡之，有所恨兮。"
        ],
        "title": "有所恨二章 二",
        "id": "adf4050a-da16-4038-81fc-302ce657db02"
    },
    {
        "author": "歐陽詹",
        "paragraphs": [
            "八月十五夕，舊嘉蟾兔光。",
            "斯從古人好，共下今宵堂。",
            "素魄皎孤凝，芳輝紛四揚。",
            "裴回林上頭，泛灧天中央。",
            "皓露助流華，輕風佐浮涼。",
            "清冷到肌骨，潔白盈衣裳。",
            "惜此苦宜玩，攬之非可將。",
            "含情顧廣庭，願勿沈西方。"
        ],
        "title": "玩月",
        "id": "879a3a26-c1d4-4e47-bda6-b6e98481547d"
    },
    {
        "author": "歐陽詹",
        "paragraphs": [
            "少華類太華，太室似少室。",
            "亞相與丞相，亦復無異質。",
            "渟如月臨水，肅若松照日。",
            "輝影互光澄，陰森兩蔥鬱。",
            "連城鸞鳳分，同氣龜龍出。",
            "併力革夷心，通籌整師律。",
            "英豪願迴席，蠻貊皆屈膝。",
            "中外行分途，寰瀛待清謐。"
        ],
        "title": "詠德上韋檢察",
        "id": "358b69bc-760b-4274-9fd6-1a2251eb9699"
    },
    {
        "author": "歐陽詹",
        "paragraphs": [
            "桃李有奇質，樗櫟無妙姿。",
            "皆承慶雲沃，一種春風吹。",
            "美惡苟同歸，喧囂徒爾爲。",
            "相將任玄造，聊醉手中巵。"
        ],
        "title": "寓興",
        "id": "39504689-a531-4837-96ff-43ed29ace50a"
    },
    {
        "author": "歐陽詹",
        "paragraphs": [
            "故人舒其憤，昨示駑驥篇。",
            "駑以易售陳，驥以難知言。",
            "委曲感既深，咨嗟詞亦殷。",
            "伊情有遠瀾，余志遜其源。",
            "室在周孔堂，道通堯舜門。",
            "調雅聲寡同，途遐勢難翻。",
            "顧茲萬恨來，假彼二物云。",
            "賤貴而貴賤，世人良共然。",
            "巴蕉一葉妖，茙葵一花妍。",
            "畢無才實資，手植堦墀前。",
            "楩柟十圍瑰，松柏百尺堅。",
            "罔念梁棟功，野長丘墟邊。",
            "傷哉昌黎韓，焉得不迍邅。",
            "上帝本厚生，大君方建元。",
            "寶將庇羣甿，庶此規崇軒。",
            "班爾圖永安，掄擇期精專。",
            "君看廣廈中，豈有樹庭萱。"
        ],
        "title": "荅韓十八駑驥吟",
        "id": "e4d037ba-589c-4cda-af55-98f2cf5ad48f"
    },
    {
        "author": "歐陽詹",
        "paragraphs": [
            "驅馬至益昌，倍驚風俗和。",
            "耕夫隴上謠，負者途中歌。",
            "處處川復原，重重山與河。",
            "人煙遍餘田，時稼無閑坡。",
            "問業一何脩，太守德化加。",
            "問身一何安，太守恩懷多。",
            "賢哉我太守，在古無以過。",
            "愛人甚愛身，治郡如治家。",
            "雲雷既奮騰，草木遂萌芽。",
            "乃知良二千，德足爲國華。",
            "今時固精求，漢帝非徒嗟。",
            "四海有青春，衆植佇揚葩。",
            "期當作說霖，天下同雱𩃱。"
        ],
        "title": "益昌行",
        "id": "dc03f335-ced6-4cb0-bd9e-e24151c01b6e"
    },
    {
        "author": "歐陽詹",
        "paragraphs": [
            "惆悵策疲馬，孤蓬被風吹。",
            "昨東今又西，冉冉長路岐。",
            "歲晚樹無葉，夜寒霜滿枝。",
            "旅人恒苦辛，冥寞天何知。"
        ],
        "title": "自淮中却赴洛途中作",
        "id": "455b1c96-7b63-4d5e-88c0-ee32154c68d4"
    },
    {
        "author": "歐陽詹",
        "paragraphs": [
            "村店月西出，山林鵯鵊聲。",
            "旅燈徹夜席，束囊事晨征。",
            "寂寂人尚眠，悠悠天未明。",
            "豈無偃息心，所務前有程。"
        ],
        "title": "晨裝行",
        "id": "77c91cec-5b68-4b9b-9984-eecb94006d7b"
    },
    {
        "author": "歐陽詹",
        "paragraphs": [
            "縹緲空中絲，蒙籠道傍樹。",
            "翻茲葉間吹，惹破花上露。",
            "悠揚絲意去，苒蒻花枝住。",
            "何計脫纏綿，天長春日暮。"
        ],
        "title": "新都行",
        "id": "1eefb001-0b7b-435f-bd3a-61837433a2e9"
    },
    {
        "author": "歐陽詹",
        "paragraphs": [
            "蕭條登古臺，迴首黃金屋。",
            "落葉不歸林，高陵永爲谷。",
            "妝容徒自麗，舞態閱誰目。",
            "惆悵繐帷空，歌聲苦於哭。"
        ],
        "title": "銅雀妓",
        "id": "c7693fd9-1b59-4478-844b-91bfc6d5a29d"
    },
    {
        "author": "歐陽詹",
        "paragraphs": [
            "前來稱英雋，有食主人魚。",
            "後來曰賢才，又受主人車。",
            "伊予亦投刺，恩煦胡凋疎。",
            "既覩主人面，復見主人書。",
            "餬口百家周，賃廡三月餘。",
            "眼見寒序臻，坐送秋光除。",
            "西日惄飢腸，北風疾絺裾。",
            "升堂有知音，此意當何如。"
        ],
        "title": "太原旅懷呈薛十八侍御齊十二奉禮",
        "id": "fafc09ae-0b35-448d-8acb-6d5202c5180a"
    },
    {
        "author": "歐陽詹",
        "paragraphs": [
            "風雅不墜地，五言始君先。",
            "希微嘉會章，杳冥河梁篇。",
            "理蔓語無枝，言一意則千。",
            "往來更後人，澆蕩醨前源。",
            "傾筐實不收，樸樕華爭繁。",
            "大教護微旨，哲人生令孫。",
            "高飆激頹波，坐使橫流翻。",
            "昔日越重阻，側聆滄海傳。",
            "逮茲覿清揚，幸覩青琅編。",
            "泠泠中山醇，片片崑丘璠。",
            "一杯有餘味，再覽增光鮮。",
            "對寶人皆鑒，握鞶良自妍。",
            "吾其告先師，六義今還全。"
        ],
        "title": "李評事公進示文集因贈之",
        "id": "d786a412-340b-4aed-b485-3b45bf6efc61"
    },
    {
        "author": "歐陽詹",
        "paragraphs": [
            "嘉穀不夏熟，大器當晚成。",
            "徐生異凡鳥，安得非時鳴。",
            "汲汲有所爲，驅驅無本情。",
            "懿哉蒼梧鳳，終見排雲征。"
        ],
        "title": "徐十八晦落第",
        "id": "bee2cbb1-71a9-4702-91dc-cce9446269ff"
    },
    {
        "author": "歐陽詹",
        "paragraphs": [
            "客路度年華，故園云未返。",
            "悠悠去源水，日日只有遠。",
            "始歎秋葉零，又看春草晚。",
            "寄書南飛鴻，相憶劇鄉縣。"
        ],
        "title": "春日途中寄故園所親",
        "id": "9e52799f-5182-4e6f-ae2e-f411c4af69f2"
    },
    {
        "author": "歐陽詹",
        "paragraphs": [
            "寧體即雲構，方前恒玉食。",
            "貧居豈及此，要自懷歸憶。",
            "在夢關山遠，如流歲華逼。",
            "明晨首鄉路，迢遰孤飛翼。"
        ],
        "title": "蜀中將歸留辭韓相公貫之",
        "id": "2c05f2b1-902f-49dd-a9ff-bc4fae236a7b"
    },
    {
        "author": "歐陽詹",
        "paragraphs": [
            "弭棹已傷別，不堪離緒催。",
            "十年一心人，千里同舟來。",
            "鄉路我尚遙，客遊君未回。",
            "將何慰兩端，互勉臨岐杯。"
        ],
        "title": "江夏留別華二",
        "id": "a9f11723-8c05-4402-8ecb-9282de704534"
    },
    {
        "author": "歐陽詹",
        "paragraphs": [
            "三語又爲掾，大家聞屈聲。",
            "多年名下人，四姓江南英。",
            "衡嶽半天秀，湘潭無底清。",
            "何言驅車遠，去有蒙莊情。"
        ],
        "title": "送潭州陸戶曹之任",
        "id": "f4d7c131-d44a-4feb-845b-f55e47bcfb60"
    },
    {
        "author": "歐陽詹",
        "paragraphs": [
            "美人河嶽靈，家本滎水濆。",
            "門承若蘭族，身蘊如瓊文。",
            "早折青桂枝，俯窺鴻鵠羣。",
            "邇來丹霄姿，遠逐蒼梧雲。",
            "有伊光鑒人，惜茲瑤蕙薰。",
            "中酣前激昂，四座同氛氳。",
            "海郡梅霪晴，山郵炎景曛。",
            "迴翔罷南遊，鳴唳期西聞。",
            "秦塞鸞鳳征，越江雲雨分。",
            "從茲一別離，佇致如堯君。"
        ],
        "title": "福州送鄭楚材赴京時監察劉公亮有感激鄭意",
        "id": "c19d180f-2283-4d4c-9adf-65d1dbdc129b"
    },
    {
        "author": "歐陽詹",
        "paragraphs": [
            "驅馬覺漸遠，迴頭長路塵。",
            "高城已不見，況復城中人。",
            "去意自未甘，居情諒猶辛。",
            "五原東北晉，千里西南秦。",
            "一屨不出門，一車無停輪。",
            "流萍與繫匏，早晚期相親。"
        ],
        "title": "初發太原途中寄太原所思",
        "id": "7b18f8d4-7e91-4311-910f-83687f2092aa"
    },
    {
        "author": "歐陽詹",
        "paragraphs": [
            "汝墳春女蠶忙月，朝起採桑日西沒。",
            "輕綃裙露紅羅襪，半蹋金梯倚枝歇。",
            "垂空玉腕若無骨，映葉朱唇似花發。",
            "相歡誰是遊冶郎，蠶休不得岐路旁。"
        ],
        "title": "汝川行",
        "id": "c544c727-c17f-486e-a2d2-dd00027319bc"
    },
    {
        "author": "歐陽詹",
        "paragraphs": [
            "水已清，清中不易當其精。",
            "精華極，何宜更復加磨拭。",
            "良工磨拭成貫珠，泓澄洞澈看如無。",
            "星輝月耀莫之逾，駭雞照乘徒稱殊。",
            "上人念佛泛貞諦，一佛一珠以爲計。",
            "既指其珠當佛身，亦欲珠明佛像智。",
            "咨董母，訪朱公。",
            "得之玓瓅羣奇中，龍龕鷲嶺長隨躬。",
            "朝自守持纖掌透，夜來月照紅條空。",
            "窮川極陸難爲寶，孰說軖璖將瑪瑙。",
            "連連寒溜下陰軒，熒熒泫露垂秋草。",
            "皎晶晶，彰煌煌。",
            "陸離電烻紛不常，凌眸暈目生光芒。",
            "我來借問修行術，數日殷勤美茲物。",
            "上人視日授微言，心靜如斯即諸佛。"
        ],
        "title": "智達上人水精念珠歌",
        "id": "84f71b83-837d-45ff-9cc4-3d4a788aa232"
    },
    {
        "author": "歐陽詹",
        "paragraphs": [
            "秦川行盡潁川長，吳江越嶺已同方。",
            "征途渺渺煙茫茫，未得還鄉傷近鄉。",
            "隨萍逐梗見春光，行樂登臺鬬在旁。",
            "林間啼鳥野中芳，有似故園皆斷腸。"
        ],
        "title": "許州途中",
        "id": "084bd5ac-df4b-4dfe-b1b7-2b313031f1c9"
    },
    {
        "author": "歐陽詹",
        "paragraphs": [
            "月沒天欲明，秋河尚凝白。",
            "皚皚積光素，耿耿橫虛碧。",
            "南斗接，北辰連，空濛鴻洞浮高天。",
            "蕩蕩漫漫皆晶然，實類平蕪流大川。",
            "星爲潭底珠，雲是波中煙。",
            "雞唱漏盡東方作，曲渚蒼蒼曉霜落。",
            "鴈叫疑從清淺驚，鳧聲似在沿洄泊。",
            "幷州細侯直下孫，才應秋賦懷金門。",
            "念排雲漢將飛翻，仰之踴躍當華軒。",
            "夜來陪餞歐陽子，偶坐通宵見深旨。",
            "心知慷慨日昭然，前程心在青雲裏。"
        ],
        "title": "賦得秋河曙耿耿送郭秀才應舉",
        "id": "07a036a1-fe61-431c-acf2-31af1c614832"
    },
    {
        "author": "歐陽詹",
        "paragraphs": [
            "羸馬出都門，修途指江東。",
            "關河昨夜雨，草木非春風。",
            "矢捨雖未中，璞全終待攻。",
            "層霄秋可翔，豈不隨高鴻。"
        ],
        "title": "送袁秀才下第歸毘陵",
        "id": "2fd9de74-3cf1-458a-b466-3b200a4f02ec"
    },
    {
        "author": "歐陽詹",
        "paragraphs": [
            "有善伊涼曲，離別在天涯。",
            "虛堂正相思，所妙發鄰家。",
            "聲音雖類聞，形影終以遐。",
            "因之增遠懷，惆悵菖蒲花。"
        ],
        "title": "聞鄰舍唱涼州有所思",
        "id": "ce55dfbe-58f4-4c3e-989e-87eea0afc301"
    },
    {
        "author": "歐陽詹",
        "paragraphs": [
            "幷州汾上閣，登望似吳閶。",
            "貫郭河通路，縈村水逼鄉。",
            "城槐臨枉渚，巷市接飛梁。",
            "莫論江湖思，南人正斷腸。"
        ],
        "title": "陪太原鄭行軍中丞登汾上閣中丞詩曰汾樓秋水闊宛似到閶門惆悵江湖思惟將南客論南客即詹也輒書即事上荅",
        "id": "6be58134-7437-4e69-96c4-79b5d56a2e40"
    },
    {
        "author": "歐陽詹",
        "paragraphs": [
            "不負人間累，棲身任所從。",
            "灰心聞密行，菜色見羸容。",
            "幻世方同悟，深居願繼踪。",
            "孤雲與禪誦，到後在何峯。"
        ],
        "title": "送少微上人歸德峯",
        "id": "30726e0d-5d2b-4fbe-8665-cab35288179d"
    },
    {
        "author": "歐陽詹",
        "paragraphs": [
            "無機成旅逸，中夜上江樓。",
            "雲盡月如練，水涼風似秋。",
            "鳧聲聞夢澤，黛色上昭丘。",
            "不遠人情在，良宵恨獨遊。"
        ],
        "tags": [
            "孤独",
            "写景",
            "抒情",
            "水"
        ],
        "title": "荆南夏夜水樓懷昭丘直上人雲夢李莘",
        "id": "4d84619b-2065-42ec-81e4-fdc19b5c7b93"
    },
    {
        "author": "歐陽詹",
        "paragraphs": [
            "算日未成年，英姿已[襃]然。",
            "王家千里後，荀氏八龍先。",
            "蔥蒨松猶嫩，清明月漸圓。",
            "將何一枝桂，容易賞名賢。"
        ],
        "title": "酬裴十二秀才孩子詠",
        "id": "a52a19f0-ead1-4794-b251-81d26a38ce12"
    },
    {
        "author": "歐陽詹",
        "paragraphs": [
            "中宵天色淨，片月出滄洲。",
            "皎潔臨孤島，嬋娟入亂流。",
            "應同故園夜，獨起異鄉愁。",
            "那得修蓬轉，從君上庾樓。"
        ],
        "title": "旅次舟中對月寄姜公",
        "id": "1fdf6645-69a1-40fc-8a38-29f170bc949f"
    },
    {
        "author": "歐陽詹",
        "paragraphs": [
            "十上書仍寢，如流歲又遷。",
            "望家思獻壽，算甲恨長年。",
            "虛牖傳寒柝，孤燈照絕編。",
            "誰應問窮轍，泣盡更潸然。"
        ],
        "tags": [
            "思乡",
            "春节"
        ],
        "title": "除夜長安客舍",
        "id": "60d3b99d-99a2-4d2a-94fe-67ad3005be16"
    },
    {
        "author": "歐陽詹",
        "paragraphs": [
            "寶塔過千仞，登臨盡四維。",
            "毫端分馬頰，墨點辨蛾眉。",
            "地逈風彌緊，天長日久遲。",
            "因高欲有賦，遠意慘生悲。"
        ],
        "title": "早秋登慈恩寺塔",
        "id": "8340c35c-e614-442b-88ee-953777780df5"
    },
    {
        "author": "歐陽詹",
        "paragraphs": [
            "西寺碧雲端，東溟白雪團。",
            "年來一夜玩，君在半天看。",
            "素魄當懷上，清光在下寒。",
            "宜裁濟江什，有阻惠連歡。"
        ],
        "title": "太原和嚴長官八月十五日夜西山童子上方玩月寄中丞少尹",
        "id": "e2227f88-0595-46df-8a7f-6cf8ad77a2d6"
    },
    {
        "author": "歐陽詹",
        "paragraphs": [
            "客路重陽日，登高寄上樓。",
            "風煙今令節，臺閣古雄州。",
            "泛菊聊斟酒，持萸嬾插頭。",
            "情人共惆悵，良久不同遊。"
        ],
        "title": "九日廣陵同陳十五先輩登高懷林十二先輩",
        "id": "e0403532-fc3c-4599-9a51-28e131f578a1"
    },
    {
        "author": "歐陽詹",
        "paragraphs": [
            "弭棹歷塵跡，悄然關我情。",
            "伊無昔時節，豈有今日名。",
            "辭貴不辭賤，是心誰復行。",
            "欽哉此溪曲，永獨古風清。"
        ],
        "title": "題嚴光釣臺",
        "id": "994c7472-17c8-45aa-b66f-6d15bb892e27"
    },
    {
        "author": "歐陽詹",
        "paragraphs": [
            "偕隱有賢親，岷南四十春。",
            "棲雲自匪石，觀國暫同塵。",
            "就養思兒戲，延年愛鳥伸。",
            "還看謝時去，有類潁陽人。"
        ],
        "title": "送高士安下第歸岷南寧覲",
        "id": "69588c99-4ab4-4da8-a846-bc0f2729d506"
    },
    {
        "author": "歐陽詹",
        "paragraphs": [
            "山橫碧立並雄岷，大阜洪川共降神。",
            "心合雲雷清禍亂，力迴天地作陽春。",
            "非熊德媿當周輔，稱傑叨慙首漢臣。",
            "何幸腐儒無一藝，得爲門下食魚人。"
        ],
        "title": "述德上興元嚴僕射",
        "id": "ef860c48-a517-48a8-8aa1-826f47bfafba"
    },
    {
        "author": "歐陽詹",
        "paragraphs": [
            "才非天授學非師，以此成名曩豈期。",
            "楊葉射頻因偶中，桂枝材美敢當之。",
            "稱文作藝方慙德，相賀投篇料媿詞。",
            "猶著褐衣何足羨，如君即是載鳴時。"
        ],
        "title": "及第後酬故園親故",
        "id": "1989e242-9e27-44c6-9413-7ca68e470f9f"
    },
    {
        "author": "歐陽詹",
        "paragraphs": [
            "高居勝景誰能有，佳意幽情共可歡。",
            "新柳遶門青翡翠，修篁浮徑碧琅玕。",
            "步兵阮籍空除屏，彭澤陶潛謾挂冠。",
            "只在城隍也趨府，豈如吾子道斯安。"
        ],
        "title": "題華十二判官汝州宅內亭",
        "id": "855d8967-d433-4ec4-8968-cb53bec512b0"
    },
    {
        "author": "歐陽詹",
        "paragraphs": [
            "江臯昨夜雨收梅，寂寂衡門與釣臺。",
            "西島落花隨水至，前山飛鳥出雲來。",
            "觀風駟馬能言駐，行縣雙旌許蹔迴。",
            "豈不偶然聊爲竹，空令石逕掃莓苔。"
        ],
        "title": "薛舍人使君觀察韓判官侍御許雨晴到所居既霽先呈即事",
        "id": "01cc00ab-b96f-4f24-aedd-8e3f0981fdbe"
    },
    {
        "author": "歐陽詹",
        "paragraphs": [
            "斗柄東迴歲又新，邃旒南面挹來賓。",
            "和光髣髴樓臺曉，休氣氛氳天地春。",
            "儀籥不唯丹穴鳥，稱觴半是越裳人。",
            "江臯腐草今何幸，亦與恒星拱北辰。"
        ],
        "title": "元日陪早朝",
        "id": "ff32e672-5b8e-45e2-b1dd-c14d0ad909ee"
    },
    {
        "author": "歐陽詹",
        "paragraphs": [
            "青窗朱戶半天開，極目凝神望幾迴。",
            "晉國頹墉生草樹，皇家瑞氣在樓臺。",
            "千條水入黃河去，萬點山從紫塞來。",
            "獨恨侍遊違長者，不知高意是誰陪。"
        ],
        "tags": [
            "黄河"
        ],
        "title": "和太原鄭中丞登龍興寺閣",
        "id": "5689f7b8-86c8-4a2d-91e2-2d192f8818ef"
    },
    {
        "author": "歐陽詹",
        "paragraphs": [
            "那以公方郭細侯，幷州非復舊幷州。",
            "九重帝宅司丹地，十萬兵樞擁碧油。",
            "鏘玉半爲趨閤吏，腰金皆是走庭流。",
            "王襃見德空知頌，身在三千最上頭。"
        ],
        "title": "詠德上太原李尚書",
        "id": "91ae8451-d75e-4354-9ffa-5a93b3e50c78"
    },
    {
        "author": "歐陽詹",
        "paragraphs": [
            "百丈化城樓，君登最上頭。",
            "九霄回棧路，八到視幷州。",
            "煙火遺堯庶，山河啓聖猷。",
            "短垣齊介嶺，片白指分流。",
            "清鐸中天籟，哀鳴下界秋。",
            "境閑知道勝，心遠見名浮。",
            "豈念乘肥馬，方應駕大牛。",
            "自憐蓬逐吹，不得與良遊。"
        ],
        "title": "和嚴長官秋日登太原龍興寺閣野望",
        "id": "d35e86d0-1748-4524-b21a-7e0f05d410a2"
    },
    {
        "author": "歐陽詹",
        "paragraphs": [
            "東風韶景至，垂柳御溝新。",
            "媚作千門秀，連爲一道春。",
            "柔荑生女指，嫩葉長龍鱗。",
            "舞絮迴青岸，翻煙拂綠蘋。",
            "王孫初命賞，佳客欲傷神。",
            "芳意堪相贈，一枝先遠人。"
        ],
        "title": "小苑春望宮池柳色",
        "id": "c38a63bc-bf26-4379-8a83-eaebcab303b6"
    },
    {
        "author": "歐陽詹",
        "paragraphs": [
            "村步如延壽，川原似福平。",
            "無人相共識，獨自故鄉情。"
        ],
        "title": "蜀門與林藴分路後屢有山川似閩中因寄林藴藴亦閩人也",
        "id": "97fa05d3-e555-40af-aa33-ac4bb3750bf0"
    },
    {
        "author": "歐陽詹",
        "paragraphs": [
            "論兵去商虐，講德興周道。",
            "屠沽未遇時，豈異茲川老。"
        ],
        "title": "讀周太公傳",
        "id": "8a794755-ce81-4b97-a3d2-48cbdb28ae9e"
    },
    {
        "author": "歐陽詹",
        "paragraphs": [
            "嬋娟有麗玉如也，美笑當予繫予馬。",
            "羅幃碧簟豈相容，行到山頭憶山下。"
        ],
        "title": "樂津店北陂",
        "id": "5eda2e48-d0fb-418a-8b38-84d705bd4cde"
    },
    {
        "author": "歐陽詹",
        "paragraphs": [
            "北客今朝出蜀門，翛然領得入時魂。",
            "遊人莫道歸來易，三不曾聞古老言。"
        ],
        "title": "出蜀門",
        "id": "d7cddc61-5ae5-4032-a44e-43c6e1da0566"
    },
    {
        "author": "歐陽詹",
        "paragraphs": [
            "曾稱野鶴比羣公，忽作長松向府中。",
            "驄馬不騎人不識，冷然三尺別生風。"
        ],
        "title": "題第五司戶侍御",
        "id": "5ec74fde-5b02-4481-88f7-07670a452d04"
    },
    {
        "author": "歐陽詹",
        "paragraphs": [
            "偕行那得會心期，先者貪前後者遲。",
            "空憶麗詞能狀物，每看奇異但相思。"
        ],
        "title": "建溪行待陳詡",
        "id": "d7c69883-1ef7-4791-aad3-a5f030d5eed0"
    },
    {
        "author": "歐陽詹",
        "paragraphs": [
            "推車閫外主恩新，今日梁川草遍春。",
            "玉色據鞍雙節下，揚兵百萬路無塵。"
        ],
        "title": "述德上興元嚴僕射",
        "id": "7070422c-8945-4916-baa0-31ab2febfb20"
    },
    {
        "author": "歐陽詹",
        "paragraphs": [
            "心誦陰符口不言，風驅千騎出轅門。",
            "孫吳去後無長策，誰敵留侯直下孫。"
        ],
        "title": "許州送張中丞出臨潁鎮",
        "id": "2cb358f3-1e3d-4422-b218-56eb2d719e8b"
    },
    {
        "author": "歐陽詹",
        "paragraphs": [
            "舊友親題壁上詩，傷看緣跡不緣詞。",
            "門前猶是長安道，無復迴車下筆時。"
        ],
        "title": "覩亡友題詩處",
        "id": "f05df1de-4fe9-47c8-82c3-1dc42796bc22"
    },
    {
        "author": "歐陽詹",
        "paragraphs": [
            "南下斯須隔帝鄉，北行一步掩南方。",
            "悠悠煙景兩邊意，蜀客秦人各斷腸。"
        ],
        "title": "題秦嶺",
        "id": "66255388-5cf2-427f-861f-7809a38dde30"
    },
    {
        "author": "歐陽詹",
        "paragraphs": [
            "鳥企蛇盤地半天，下窺千仞到浮煙。",
            "因高回望沾恩處，認得梁州落日邊。"
        ],
        "title": "自南山却赴京師石臼嶺頭即事寄嚴僕射",
        "id": "80ae0056-53e2-4922-9a5d-aa6822753297"
    },
    {
        "author": "歐陽詹",
        "paragraphs": [
            "青苞朱實忽離離，摘得盈筐淚更垂。",
            "上德同之豈無意，故園山路一枝枝。"
        ],
        "title": "與洪孺卿自梁州迴途中經駱谷見野果有閩中懸壺子即同採摘因呈之洪亦閩人",
        "id": "bed5209b-488b-44e0-b075-3a9d5c10a43b"
    },
    {
        "author": "歐陽詹",
        "paragraphs": [
            "服製虹霓鬢似雲，蕭郎屋裏上清人。",
            "等閑逐酒傾杯樂，飛盡虹梁一夜塵。"
        ],
        "title": "韋晤宅聽歌",
        "id": "cb341afc-6306-4758-9cc0-48d26463dd66"
    },
    {
        "author": "歐陽詹",
        "paragraphs": [
            "正是閩中越鳥聲，幾回留聽暗沾纓。",
            "傷心激念君深淺，共有離鄉萬里情。"
        ],
        "title": "與林藴同之蜀途次嘉陵江認得越鳥聲呈林林亦閩中人也",
        "id": "ef440ea8-c82e-480f-a12a-c0bb31f8c8ca"
    },
    {
        "author": "歐陽詹",
        "paragraphs": [
            "二室峯峯昔願遊，從雲從鶴思悠悠。",
            "丹梯石路君先去，爲上青冥最上頭。"
        ],
        "title": "送聞上人遊嵩山",
        "id": "8b8e247e-6bcc-476b-94d8-1cdff649e142"
    },
    {
        "author": "歐陽詹",
        "paragraphs": [
            "草席蒲團不掃塵，松閑石上似無人。",
            "羣陰欲午鐘聲動，自煮溪蔬養幻身。"
        ],
        "title": "永安寺照上人房",
        "id": "58a44419-4efb-4b61-b76c-2f8c54a9e852"
    },
    {
        "author": "歐陽詹",
        "paragraphs": [
            "笑向來人話古時，繩牀竹杖自扶持。",
            "秋深頭冷不能剃，白黑蒼然髪到眉。"
        ],
        "title": "山中老僧",
        "id": "f14cd215-be6a-4661-80b6-ebfbca36c438"
    },
    {
        "author": "歐陽詹",
        "paragraphs": [
            "外戶通宵不閉關，抱孫弄子萬家閑。",
            "若將邑號稱賢宰，又是皇唐李魯山。"
        ],
        "title": "贈魯山李明府",
        "id": "ee3a748c-e210-472d-99bb-71831799d10d"
    },
    {
        "author": "歐陽詹",
        "paragraphs": [
            "天長地闊多岐路，身即飛蓬共水萍。",
            "匹馬將驅豈容易，弟兄親故滿離亭。"
        ],
        "title": "泉州赴上都留別舍弟及故人",
        "id": "9ca644ee-c880-47fa-a80b-ed18ae8d973d"
    },
    {
        "author": "歐陽詹",
        "paragraphs": [
            "寶馬琱弓金僕姑，龍驤虎視出皇都。",
            "揚鞭莫怪輕胡虜，曾在漁陽敵萬夫。"
        ],
        "title": "送張驃騎邠寧行營",
        "id": "8931a16d-73b3-48c5-bb27-b856f92a700d"
    },
    {
        "author": "歐陽詹",
        "paragraphs": [
            "南北風煙即異方，連峯危棧倚蒼蒼。",
            "哀猨咽水偏高處，誰不沾衣望故鄉。"
        ],
        "title": "題棃嶺",
        "id": "4f1f1858-9efe-4e97-b679-db52d06f08e1"
    },
    {
        "author": "歐陽詹",
        "paragraphs": [
            "尚被浮名誘此身，今時誰與德爲鄰。",
            "遙知是夜檀溪上，月照千峯爲一人。"
        ],
        "title": "秋夜寄僧",
        "id": "e7b91849-3907-488f-ba7f-e3e758b5cccd"
    },
    {
        "author": "歐陽詹",
        "paragraphs": [
            "何事悲酸淚滿巾，浮生共是北邙塵。",
            "他時不見北山路，死者還曾哭送人。"
        ],
        "title": "觀送葬",
        "id": "8caeacee-deaf-4bd0-8239-0e17328c4d13"
    },
    {
        "author": "歐陽詹",
        "paragraphs": [
            "𥳌{𥫗/窮}一席眠還坐，蛙噪螢飛夜未央。",
            "僮僕舟人空寂寂，隔簾微月入中倉。"
        ],
        "title": "宿建溪中宵即事",
        "id": "f0a09c3b-54ff-48e6-b5e6-371387278537"
    },
    {
        "author": "歐陽詹",
        "paragraphs": [
            "日日郊亭啓竹扉，論桑勸穡是常機。",
            "山城要得牛羊下，方與農人分背歸。"
        ],
        "title": "題王明府郊亭",
        "id": "c55d61ca-f437-40dd-b84d-92fda8e2a83f"
    },
    {
        "author": "歐陽詹",
        "paragraphs": [
            "聞說胡兵欲利秋，昨來投筆到營州。",
            "驍雄已許將軍用，邊塞無勞天子憂。"
        ],
        "title": "塞上行",
        "id": "0fbde34e-6692-4e18-bd4c-71ad7b3dbbac"
    },
    {
        "author": "歐陽詹",
        "paragraphs": [
            "千山江上背斜暉，一徑中峯見所歸。",
            "不信扁舟迴在晚，宿雲先已到柴扉。"
        ],
        "title": "題別業",
        "id": "af215778-668a-4186-bf55-d25cc6791ec9"
    },
    {
        "author": "歐陽詹",
        "paragraphs": [
            "簪萸泛菊俯平阡，飲過三杯却惘然。",
            "十歲此辰同醉友，登高各處已三年。"
        ],
        "title": "九日廣陵登高懷邵二先輩",
        "id": "8ee4a403-4578-4bde-bb43-b5e7e5f296ed"
    },
    {
        "author": "歐陽詹",
        "paragraphs": [
            "想象精靈欲見難，通津一去水漫漫。",
            "空餘昔日凌霜色，長與澄潭生晝寒。"
        ],
        "title": "題延平劒潭",
        "id": "4001fe9b-8bc2-44f7-9b23-9436708a523b"
    },
    {
        "author": "歐陽詹",
        "paragraphs": [
            "迴峯疊嶂遶庭隅，散點煙霞勝畫圖。",
            "日暮華軒卷長箔，太清雲上對蓬壺。"
        ],
        "title": "晚泊漳州營頭亭",
        "id": "27114f2b-7cd1-4aea-8020-c80155a8885e"
    },
    {
        "author": "歐陽詹",
        "paragraphs": [
            "爲鴈爲鴻弟與兄，如雕如鶚傑連英。",
            "天旋地轉煙雲黑，共鼓長風六合清。"
        ],
        "title": "贈山南嚴兵馬使",
        "id": "85864d15-6ae3-468a-9559-08a310507242"
    },
    {
        "author": "歐陽詹",
        "paragraphs": [
            "莫歎明朝又一春，相看堪共貴茲身。",
            "悠悠寰宇同今夜，膝下傳杯有幾人。"
        ],
        "title": "除夜侍酒呈諸兄示舍弟",
        "id": "68479c4e-2461-4f27-8810-95565529446b"
    },
    {
        "author": "柳宗元",
        "paragraphs": [
            "皇耆其武，于溵于淮。",
            "既巾乃車，環蔡具來。",
            "狡衆昏嚚，甚毒于酲。",
            "狂奔呌呶，以干大刑。"
        ],
        "title": "皇武 一",
        "id": "506593fa-4613-495c-99df-9cc35ac6e058"
    },
    {
        "author": "柳宗元",
        "paragraphs": [
            "皇咨于度，惟汝一德。",
            "曠誅四紀，其徯汝克。",
            "錫汝斧鉞，其往視師。",
            "師是蔡人，以宥以釐。"
        ],
        "title": "皇武 二",
        "id": "b7300491-6061-4e49-980c-76ca3da9882d"
    },
    {
        "author": "柳宗元",
        "paragraphs": [
            "度拜稽首，廟于元龜。",
            "既禡既類，于社是宜。",
            "金節煌煌，錫盾雕戈。",
            "犀甲熊旂，威命是荷。"
        ],
        "title": "皇武 三",
        "id": "301414a1-bb58-41cb-94e3-c80b09371490"
    },
    {
        "author": "柳宗元",
        "paragraphs": [
            "度拜稽首，出次于東。",
            "天子餞之，罍斝是崇。",
            "鼎臑俎胾，五獻百籩。",
            "凡百卿士，班以周旋。"
        ],
        "title": "皇武 四",
        "id": "25d55e99-63e4-49b3-b303-45e00cd6baa6"
    },
    {
        "author": "柳宗元",
        "paragraphs": [
            "既涉于滻，乃翼乃前。",
            "孰圖厥猶，其佐多賢。",
            "宛宛周道，于山于川。",
            "遠揚邇昭，陟降連連。"
        ],
        "title": "皇武 五",
        "id": "3f9780ae-224e-4f08-9238-354c2fbdb3e3"
    },
    {
        "author": "柳宗元",
        "paragraphs": [
            "我斾我旗，于道于陌。",
            "訓于羣帥，拳勇來格。",
            "公曰徐之，無恃頟頟。",
            "式和爾容，惟義之宅。"
        ],
        "title": "皇武 六",
        "id": "67c391a9-e57e-46f3-a213-27338f012939"
    },
    {
        "author": "柳宗元",
        "paragraphs": [
            "進次于郾，彼昏卒狂。",
            "裒兇鞠頑，鋒蝟斧螗。",
            "赤子匍匐，厥父是亢。",
            "怒其萌芽，以悖太陽。"
        ],
        "title": "皇武 七",
        "id": "7823b47b-9a7a-41e8-b6b8-859b4c9e039e"
    },
    {
        "author": "柳宗元",
        "paragraphs": [
            "王旅渾渾，是佚是怙。",
            "既獲敵師，若飢得餔。",
            "蔡兇伊窘，悉起來聚。",
            "左擣其虛，靡愆厥慮。"
        ],
        "title": "皇武 八",
        "id": "5c311edd-164b-446a-a252-c938fb7ea498"
    },
    {
        "author": "柳宗元",
        "paragraphs": [
            "載闢載袚，丞相是臨。",
            "弛其武刑，諭我德心。",
            "其危既安，有長如林。",
            "曾是讙譊，化爲謳吟。"
        ],
        "title": "皇武 九",
        "id": "088bc124-269b-4db3-8529-582b48e9964c"
    },
    {
        "author": "柳宗元",
        "paragraphs": [
            "皇曰來歸，汝復相予。",
            "爵之成國，胙以夏區。",
            "度拜稽首，天子聖神。",
            "度拜稽首，皇祐下人。"
        ],
        "title": "皇武 十",
        "id": "dc0557d9-6129-43d9-a338-783f33ca8cc2"
    },
    {
        "author": "柳宗元",
        "paragraphs": [
            "淮夷既平，震是朔南。",
            "宜廟宜郊，以告德音。",
            "歸牛休馬，豐稼于埜。",
            "我武惟皇，永保無疆。"
        ],
        "title": "皇武 十一",
        "id": "5df4d53a-2b2b-43ea-939c-40b4b751b22f"
    },
    {
        "author": "柳宗元",
        "paragraphs": [
            "方城臨臨，王卒峙之。",
            "匪徼匪競，皇有正命。",
            "皇命于愬，往舒余仁。",
            "踣彼艱頑，柔惠是馴。"
        ],
        "title": "方城 一",
        "id": "03d78bae-f4c6-409f-b13b-93818f3af0ed"
    },
    {
        "author": "柳宗元",
        "paragraphs": [
            "愬拜即命，于皇之訓。",
            "既礪既攻，以後厥刃。",
            "王師嶷嶷，熊羆是式。",
            "銜勇韜力，日思予殛。"
        ],
        "title": "方城 二",
        "id": "8a4cf46c-0a8a-4a6a-b73f-58816987dc24"
    },
    {
        "author": "柳宗元",
        "paragraphs": [
            "寇昏以狂，敢蹈愬疆。",
            "士獲厥心，大袒高驤。",
            "長戟酋矛，粲其綏章。",
            "右翦左屠，聿禽其良。"
        ],
        "title": "方城 三",
        "id": "a0a54d7f-1aba-417d-b1c8-1ca7d6720816"
    },
    {
        "author": "柳宗元",
        "paragraphs": [
            "其良既宥，告以父母。",
            "恩柔于肌，卒貢爾有。",
            "維彼攸恃，乃偵乃誘維彼攸宅，乃發乃守。"
        ],
        "title": "方城 四",
        "id": "6c897bd8-5e07-4329-b856-820eeefb9d9a"
    },
    {
        "author": "柳宗元",
        "paragraphs": [
            "其恃爰獲，我功我多。",
            "陰諜厥圖，以究爾訛。",
            "雨雪洋洋，大風來加。",
            "于燠其寒，于邇其遐。"
        ],
        "title": "方城 五",
        "id": "60ec9b1a-f3d4-4b7f-bdcb-f8e140012d97"
    },
    {
        "author": "柳宗元",
        "paragraphs": [
            "汝陰之茫，懸瓠之峨。",
            "是震是拔，大殲厥家。",
            "狡虜既縻，輸于國都。",
            "示之市人，即社行誅。"
        ],
        "title": "方城 六",
        "id": "82cd4938-3373-4c37-b947-bb908cd2d306"
    },
    {
        "author": "柳宗元",
        "paragraphs": [
            "乃諭乃止，蔡有厚喜。",
            "完其室家，仰父俯子。",
            "汝水沄沄，既清而瀰。",
            "蔡人行歌，我步逶遲。"
        ],
        "title": "方城 七",
        "id": "101f6bee-402d-4a35-971d-367297b35963"
    },
    {
        "author": "柳宗元",
        "paragraphs": [
            "蔡人歌矣，蔡風和矣。",
            "孰颣蔡初，胡甈爾居。",
            "式慕以康，爲愿有餘。",
            "是究是咨，皇德既舒。"
        ],
        "title": "方城 八",
        "id": "b80e7522-fde3-4d6f-88cf-7681955a0aac"
    },
    {
        "author": "柳宗元",
        "paragraphs": [
            "皇曰咨愬，裕乃父功。",
            "昔我文祖，惟西平是庸。",
            "內誨于家，外刑于邦。",
            "孰是蔡人，而不率從。"
        ],
        "title": "方城 九",
        "id": "fd9c37f9-68e7-4ff9-85bd-0c77906e91a2"
    },
    {
        "author": "柳宗元",
        "paragraphs": [
            "蔡人率止，惟西平有子。",
            "西平有子，惟我有臣。",
            "疇允大邦，俾惠我人。",
            "于廟告功，以顧萬方。"
        ],
        "title": "方城 十",
        "id": "8e27f410-6881-456b-b383-588a75931af9"
    },
    {
        "author": "柳宗元",
        "paragraphs": [
            "晉陽武，奮義威。",
            "煬之渝，德焉歸。",
            "氓畢屠，綏者誰。",
            "皇烈烈，專天機。",
            "號以仁，揚其旗。",
            "日之昇，九土晞。",
            "斥田坼，流洪輝。",
            "有其二，翼餘隋。",
            "斮梟鷔，連熊螭。",
            "枯以肉，勍者羸。",
            "后土蕩，玄穹彌。",
            "合之育，莾然施。",
            "惟德輔，慶無期。"
        ],
        "title": "唐鐃歌妓吹曲十二篇",
        "id": "f5dd74de-3d63-4970-b23d-1374ed88ad76"
    },
    {
        "author": "柳宗元",
        "paragraphs": [
            "獸之窮，奔大麓。",
            "天厚黃德，狙獷服。",
            "甲之櫜，弓弭矢箙。",
            "皇旅靖，敵逾蹙。",
            "自亡其徒，匪予戮。",
            "屈𧸾猛，虔慄慄。",
            "縻以尺組，噉以秩。",
            "黎之陽，土茫茫。",
            "富兵戎，盈倉箱。",
            "乏者德，莫能享。",
            "驅豺兕，授我疆。"
        ],
        "title": "唐鐃歌妓吹曲十二篇",
        "id": "b54e6d4e-5c99-4e41-84b0-1be53f3c3da9"
    },
    {
        "author": "柳宗元",
        "paragraphs": [
            "戰武牢，動河朔。",
            "逆之助，圖掎角。",
            "怒鷇麛，抗喬嶽。",
            "翹萌牙，傲霜雹。",
            "王謀內定，申掌握。",
            "鋪施芟夷，二主縛。",
            "憚華戎，廓封略。",
            "命之瞢，卑以斮。",
            "歸有德，唯先覺。"
        ],
        "title": "唐鐃歌妓吹曲十二篇",
        "id": "ccc2ad15-c3f4-4611-9460-b9890b904aca"
    },
    {
        "author": "柳宗元",
        "paragraphs": [
            "涇水黃，隴野茫。",
            "負太白，騰天狼。",
            "有鳥鷙立，羽翼張。",
            "鈎喙決前，鉅趯傍。",
            "怒飛飢嘯，翾不可當。",
            "老雄死，子復良。",
            "巢岐飲渭，肆翱翔。",
            "頓地紘，提天綱。",
            "列缺掉幟，招搖耀鋩。",
            "鬼神來助，夢嘉祥。",
            "腦塗原野，魄飛揚。",
            "星辰復，恢一方。"
        ],
        "tags": [
            "咏史",
            "水"
        ],
        "title": "唐鐃歌妓吹曲十二篇",
        "id": "1a6b9cdc-85a0-4ec8-aae6-f2e9c7ab3348"
    },
    {
        "author": "柳宗元",
        "paragraphs": [
            "奔鯨沛，盪海垠。",
            "吐霓翳日，腥浮雲。",
            "帝怒下顧，哀墊昏。",
            "授以神柄，推元臣。",
            "手援天矛，截脩鱗。",
            "披攘蒙霿，開海門。",
            "地平水靜，浮天根。",
            "羲和顯耀，乘清氛。",
            "赫炎溥暢，融大鈞。"
        ],
        "title": "唐鐃歌妓吹曲十二篇",
        "id": "75ddf192-9207-4c1a-96b7-782817cc3c51"
    },
    {
        "author": "柳宗元",
        "paragraphs": [
            "苞枿𪒶矣，惟根之蟠。",
            "彌巴蔽荆，負南極以安。",
            "[冃]我舊梁氏，緝綏艱難。",
            "江漢之阻，都邑固以完。",
            "聖人作，神武用。",
            "有臣勇智，奮不以衆。",
            "投跡死地，謀猷縱。",
            "化敵爲家，慮則中。",
            "浩浩海裔，不威而同。",
            "係縲降王，定厥功。",
            "澶漫萬里，宣唐風。",
            "蠻夷九譯，咸來從。",
            "凱旋金奏，象形容。",
            "震赫萬國，罔不龔。"
        ],
        "title": "唐鐃歌妓吹曲十二篇",
        "id": "cc95ff9b-7918-4588-9624-6dbe9678c325"
    },
    {
        "author": "柳宗元",
        "paragraphs": [
            "河右澶漫，頑爲之魁。",
            "王師如雷震，崑崙以頹。",
            "上聾下聰，驁不可廻。",
            "助讎抗有德，惟人之災。",
            "乃潰乃奮，執縛歸厥命。",
            "萬室蒙其仁，一夫則病。",
            "濡以鴻澤，皇之聖。",
            "威畏德懷，功以定。",
            "順之于理，物咸遂厥性。"
        ],
        "title": "唐鐃歌妓吹曲十二篇",
        "id": "95d51064-c607-44b7-96ee-11b063501b4f"
    },
    {
        "author": "柳宗元",
        "paragraphs": [
            "鐵山碎，大漠舒。",
            "二虜勁，連穹廬。",
            "背北海，專坤隅。",
            "歲來侵邊，或傅于都。",
            "天子命元帥，奮其雄圖。",
            "破定襄，降魁渠。",
            "窮竟窟宅，斥余吾。",
            "百蠻破膽，邊氓蘇。",
            "威武輝耀，明鬼區。",
            "利澤彌萬祀，功不可踰。",
            "官臣拜手，惟帝之暮。"
        ],
        "title": "唐鐃歌妓吹曲十二篇",
        "id": "dca1e577-5542-42ce-bb3c-51e641e8be32"
    },
    {
        "author": "柳宗元",
        "paragraphs": [
            "本邦伊晉，惟時不靖。",
            "根柢之搖，枯葉攸病。",
            "守臣不任，勩于神聖。",
            "惟越之興，翦焉則定。",
            "洪惟我理，式和以敬。",
            "羣頑既夷，庶績咸正。",
            "皇謩載大，惟人之慶。"
        ],
        "title": "唐鐃歌妓吹曲十二篇",
        "id": "4a1008e6-8028-4155-9d26-0df2cd3a9fbf"
    },
    {
        "author": "柳宗元",
        "paragraphs": [
            "吐谷渾盛彊，背西海以夸。",
            "歲侵擾我疆，退匿險且遐。",
            "帝謂神武師。",
            "往征靖皇家。",
            "烈烈斾其旗，熊虎雜龍蛇。",
            "王旅千萬人，銜枚默無譁。",
            "束刃踰山徼，張翼縱漠沙。",
            "一舉刈羶腥，尸骸積如麻。",
            "除惡務本根，況敢遺萌芽。",
            "洋洋西海水，威命窮天涯。",
            "係虜來王都，犒樂窮休嘉。",
            "登高望還師，竟野如春華。",
            "行者靡不歸，親戚勸要遮。",
            "凱旋獻清廟，萬國思無邪。"
        ],
        "title": "唐鐃歌妓吹曲十二篇",
        "id": "623937c4-d618-4c10-b326-b8324ce70bd4"
    },
    {
        "author": "柳宗元",
        "paragraphs": [
            "麴氏雄西北，別絕臣外區。",
            "既恃遠且險，縱傲不我虞。",
            "烈烈王者師，熊螭以爲徒。",
            "龍旂翻海浪，馹騎馳坤隅。",
            "賁育搏嬰兒，一掃不復餘。",
            "平沙際天極，但見黃雲驅。",
            "臣靖執長纓，智勇伏囚拘。",
            "文皇南面坐，夷狄千羣趨。",
            "咸稱天子神，往古不得俱。",
            "獻號天可汗，以覆我國都。",
            "兵戎不交害，各保性與軀。"
        ],
        "title": "唐鐃歌妓吹曲十二篇",
        "id": "e689817f-e0cc-4a57-9464-c6c7de3df9bc"
    },
    {
        "author": "柳宗元",
        "paragraphs": [
            "東蠻有謝氏，冠帶理海中。",
            "自言我異世，雖聖莫能通。",
            "王卒如飛翰，鵬鶱駭羣龍。",
            "轟然自天墜，乃信神武功。",
            "繫虜君臣人，累累來自東。",
            "無思不服從，唐業如山崇。",
            "百辟拜稽首，咸願圖形容。",
            "如周王會書，永永傳無窮。",
            "睢盱萬狀乖，咿嗢九譯重。",
            "廣輪撫四海，浩浩知皇風。",
            "歌詩鐃鼓閒，以壯我元戎。"
        ],
        "title": "唐鐃歌妓吹曲十二篇",
        "id": "3d9fe521-fbe8-4d7d-9734-5f611bc276b6"
    },
    {
        "author": "柳宗元",
        "paragraphs": [
            "於穆敬德，黎人皇之。",
            "惟貞厥符，浩浩將之。",
            "仁函于膚，刃莫畢屠。",
            "澤熯于爨，𩰾炎以澣。",
            "殄厥兇德，乃敺乃夷。",
            "懿其休風，是喣是吹。",
            "父子熙熙，相寧以嬉。",
            "賦徹而藏，厚我糗粻。",
            "刑輕以清，我肌靡傷。",
            "貽我子孫，百代是康。",
            "十聖嗣于理，仁后之子。",
            "子思孝父，易患于已。",
            "拱之戴之，神具爾宜。",
            "載揚于雅，承天之嘏。",
            "天之誠神，宜鑒于仁。",
            "神之曷依，宜仁之歸。",
            "濮沿于北，祝栗于南。",
            "幅員西東，祗一乃心。",
            "祝唐之紀，後天罔墜。",
            "祝皇之壽，與地咸久。",
            "曷徒祝之，心誠篤之。",
            "神協人同，道以告之。",
            "俾彌億萬年，不震不危。",
            "我代之延，永永毗之。",
            "仁增以崇，曷不爾思。",
            "有號于天，僉曰嗚呼。",
            "咨爾皇靈，無替厥符。"
        ],
        "title": "貞符",
        "id": "95e30faf-c17c-4627-8fca-c189788361ee"
    },
    {
        "author": "柳宗元",
        "paragraphs": [
            "帝眎民情，匪幽匪明。",
            "慘或在腹，已如色聲。",
            "亦無動威，亦無止力。",
            "弗動弗止，惟民之極。",
            "帝懷民眎，乃降明德。",
            "乃生明翼，明翼者何。",
            "迺房迺杜，惟房與杜。",
            "實爲民路，迺定天子。",
            "迺開萬國，萬國既分。",
            "迺釋蠹民，迺學與仕。",
            "迺播與食，迺器與用。",
            "迺貨與通，有作有遷。",
            "無遷無作，士實蕩蕩。",
            "農實董董，工實蒙蒙。",
            "賈實融融，左右惟一。",
            "出入惟同，攝儀以引。",
            "以遵以肆，其風既流。",
            "品物載休，惟天子守。",
            "乃二公之久，惟天子明。",
            "乃二公之成，惟百辟正。",
            "乃二公之令，惟百辟穀。",
            "乃二公之祿，二公行矣。",
            "弗敢憂縱，是獲憂共。",
            "二公居矣，弗敢泰止。",
            "是獲泰已，既柔一德。",
            "四夷是則，四夷是則，永懷不忒。"
        ],
        "title": "眎民詩",
        "id": "de76d823-85a2-459b-b16c-8340efcb915f"
    },
    {
        "author": "柳宗元",
        "paragraphs": [
            "弱歲游玄圃，先容幸棄瑕。",
            "名勞長者記，文許後生誇。",
            "鷃翼嘗披隼，蓬心類倚麻。",
            "繼酬天祿署，俱尉甸侯家。",
            "憲府初收迹，丹墀共拜嘉。",
            "分行參瑞獸，傳點亂宮鴉。",
            "執簡寧循枉，持書每去邪。",
            "鸞鳳標魏闕，熊武負崇牙。",
            "辨色宜相顧，傾心自不譁。",
            "金爐仄流月，紫殿啓晨赮。",
            "未竟遷喬樂，俄成失路嗟。",
            "還如渡遼水，更似謫長沙。",
            "別怨秦城暮，途窮越嶺斜。",
            "訟庭閒枳棘，候吏逐麋䴥。",
            "三載皇恩暢，千年聖曆遐。",
            "朝宗延駕海，師役罷梁溠。",
            "京邑搜貞幹，南宮步渥洼。",
            "世惟材是梓，人仰驥中驊。",
            "歘刺苗人地，仍逾贛石崖。",
            "禮容垂珌琫，戍備響錏鍜。",
            "寵即郎官舊，威從太守加。",
            "建旟翻鷙鳥，負弩繞文蛇。",
            "冊府榮八命，中闈盛六珈。",
            "肯隨胡質矯，方惡馬融奢。",
            "褒德符新換，懷仁道併遮。",
            "俗嫌龍節晚，朝訝介圭賒。",
            "禹貢輸苞匭，周官賦秉秅。",
            "雄風吞七澤，異產控三巴。",
            "即事觀農稼，因時展物華。",
            "秋原被蘭葉，春渚漲桃花。",
            "令肅軍無擾，程懸市禁貰。",
            "不應虞竭澤，寧復歎棲苴。",
            "蹀躞騶先駕，籠銅鼓報衙。",
            "染毫東國素，濡印錦溪砂。",
            "貨積舟難泊，人歸山倍畬。",
            "吳歈工折柳，楚舞舊傳芭。",
            "隱几松爲曲，傾罇石作汙。",
            "寒初榮橘柚，夏首薦枇杷。",
            "祀變荆巫禱，風移魯婦髽。",
            "已聞施愷悌，還覩正奇衺。",
            "慕友慚連璧，言姻喜附葭。",
            "沈埋全死地，流落半生涯。",
            "入郡腰恒折，逢人手盡叉。",
            "敢辭親耻汙，唯恐長疵瘕。",
            "善幻迷冰火，齊諧笑柏塗。",
            "東門牛屢飯，中散蝨空爬。",
            "逸戲看猿鬬，殊音辨馬撾。",
            "渚行狐作孽，林宿鳥爲𣩈。",
            "同病憂能老，新聲厲似姱。",
            "豈知千仞墜，秖爲一毫差。",
            "守道甘長絕，明心欲自𠜲。",
            "貯愁聽夜雨，隔淚數殘葩。",
            "梟族音常聒，豺羣喙競呀。",
            "岸蘆翻毒蜃，磎竹鬬狂{广/秝/牛}。",
            "野鶩行看弋，江魚或共扠。",
            "瘴氛恒積潤，訛火亟生煆。",
            "耳靜煩喧蟻，魂驚怯怒蛙。",
            "風枝散陳葉，霜蔓綖寒瓜。",
            "霧密前山桂，冰枯曲沼蕸。",
            "思鄉比莊舄，遯世遇眭夸。",
            "漁舍茨荒草，村橋臥古槎。",
            "御寒衾用罽，挹水勺仍椰。",
            "窗蠹惟潛蝎，甍涎競綴蝸。",
            "引泉開故竇，護藥插新笆。",
            "樹怪花因槲，蟲憐目待蝦。",
            "驟歌喉易嗄，饒醉鼻成皻。",
            "曳捶牽羸馬，垂簑牧艾豭。",
            "已看能類鼈，猶訝雉爲鷨。",
            "誰采中原菽，徒巾下澤車。",
            "俚兒供苦筍，傖父饋酸樝。",
            "勸策扶危杖，邀持當酒茶。",
            "道流徵短褐，禪客會袈裟。",
            "香飯舂菰米，珍蔬折五茄。",
            "方期飲甘露，更欲吸流霞。",
            "屋鼠從穿兀，林狙任攫拏。",
            "春衫裁白紵，朝帽挂烏紗。",
            "屢歎恢恢網，頻搖肅肅罝。",
            "衰榮因蓂莢，盈缺幾蝦蟇。",
            "路識溝邊柳，城聞隴上笳。",
            "共思捐佩處，千騎擁青緺。"
        ],
        "title": "同劉二十八院長述舊言懷感時書事奉寄澧州張員外使君五十二韻之作因其韻增至八十通贈二君子",
        "id": "37d48834-7fd0-4ce2-b952-e10dc7fc983c"
    },
    {
        "author": "柳宗元",
        "paragraphs": [
            "知命儒爲貴，時中聖所臧。",
            "處心齊寵辱，遇物任行藏。",
            "關識新安地，封傳臨晉鄉。",
            "挺生推豹蔚，遐步仰龍驤。",
            "幹有千尋竦，精聞百鍊鋼。",
            "茂功期舜禹，高韻狀羲黃。",
            "足逸詩書囿，鋒搖翰墨場。",
            "雅歌張仲德，頌祝魯侯昌。",
            "憲府初騰價，神州轉耀鋩。",
            "右言盈簡策，左轄備條綱。",
            "響切晨趨佩，煙濃近侍香。",
            "司儀六禮洽，論將七兵揚。",
            "合樂來儀鳳，尊祠重餼羊。",
            "卿材優柱石，公器擅巖廊。",
            "峻節臨衡嶠，和風滿豫章。",
            "人歸父母育，郡得股肱良。",
            "細故誰留念，煩言肯過防。",
            "璧非真盜客，金有誤持郎。",
            "龜虎休前寄，貂蟬冠舊行。",
            "訓刑方命呂，理劇復推張。",
            "直用明銷惡，還將道勝剛。",
            "敬逾齊國社，恩比召南棠。",
            "希怨猶逢怒，多容競忤彊。",
            "火炎侵琬琰，鷹擊謬鸞凰。",
            "刻木終難對，焚芝未改芳。",
            "遠遷逾桂嶺，中徙滯餘杭。",
            "顧土雖懷趙，知天詎畏匡。",
            "論嫌齊物誕，騷愛遠游傷。",
            "麗澤周羣品，重明照萬方。",
            "斗間收紫氣，臺上挂清光。",
            "福爲深仁集，妖從盛德禳。",
            "秦民啼畎畝，周士舞康莊。",
            "采綬還垂艾，華簪更截肪。",
            "高居遷鼎邑，遙傅好書王。",
            "碧樹環金谷，丹霞映上陽。",
            "留歡唱容與，要醉對清涼。",
            "故友仍同里，常僚每合堂。",
            "淵龍過許劭，冰鯉弔王祥。",
            "玉漏天門靜，銅駝御路荒。",
            "澗瀍秋瀲灧，嵩少暮微茫。",
            "遵渚徒云樂，沖天自不遑。",
            "降神終入輔，種德會明敭。",
            "獨棄傖人國，難窺夫子牆。",
            "通家殊孔李，舊好即潘楊。",
            "世議排張摯，時情棄仲翔。",
            "不言縲紲枉，徒恨纆徽長。",
            "賈賦愁單閼，鄒書怯大梁。",
            "炯心那自是，鳴玉機全息，懷沙事不忘。",
            "戀恩何敢死，垂淚對清湘。"
        ],
        "title": "弘農公以碩德偉材屈於誣枉左官三歲復爲大僚天監昭明人心感悅宗元竄伏湘浦拜賀末由謹獻詩五十韻以畢微志",
        "id": "2a6e14a5-ee60-480f-8a82-38b2c5210833"
    },
    {
        "author": "柳宗元",
        "paragraphs": [
            "金馬嘗齊入，銅魚亦共頒。",
            "疑山看積翠，湞水想澄灣。",
            "標牓同驚俗，清明兩照姦。",
            "乘軺參孔僅，按節服侯狦。",
            "賈傅辭寧切，虞童髪未䰔。",
            "秉心方的的，騰口任㘖㘖。",
            "聖理高懸象，爰書降罰鍰。",
            "德風流海外，和氣滿人寰。",
            "禦魅恩猶貸，思賢淚自潸。",
            "在亡均寂寞，零落間惸鰥。",
            "夙志隨憂盡，殘肌觸瘴𤸷。",
            "月光搖淺瀨，風韻碎枯菅。",
            "海俗衣猶卉，山夷髻不鬟。",
            "泥沙潛虺蜮，榛莽鬬豺獌。",
            "循省誠知懼，安排秖自𢢀。",
            "食貧甘莽鹵，被褐謝斕斒。",
            "遠物裁青罽，時珍饌白鷴。",
            "長捐楚客佩，未賜大夫環。",
            "異政徒云仰，高蹤不可攀。",
            "空勞慰顦顇，妍唱劇妖㛠。"
        ],
        "title": "酬韶州裴曹長使君寄道州呂八大使以見示二十韻一首",
        "id": "f7a459f1-85fa-46c8-aac4-c23cc89c6d48"
    },
    {
        "author": "柳宗元",
        "paragraphs": [
            "遠棄甘幽獨，誰云值故人。",
            "好音憐鎩羽，濡沫慰窮鱗。",
            "困志情惟舊，相知樂更新。",
            "浪遊輕費日，醉舞詎傷春。",
            "風月歡寧間，星霜分益親。",
            "已將名是患，還用道爲鄰。",
            "機事齊飄瓦，嫌猜比拾塵。",
            "高冠余肯賦，長鋏子忘貧。",
            "晼晚驚移律，睽攜忽此辰。",
            "開顏時不再，絆足去何因。",
            "海上銷魂別，天邊弔影身。",
            "秖應西澗水，寂寞但垂綸。"
        ],
        "title": "酬婁秀才將之淮南見贈之什",
        "id": "44cea862-5bd3-4705-aeae-2a7b899a201a"
    },
    {
        "author": "柳宗元",
        "paragraphs": [
            "客有故園思，瀟湘生夜愁。",
            "病依居士室，夢繞羽人丘。",
            "味道憐知止，遺名得自求。",
            "壁空殘月曙，門掩候蟲秋。",
            "謬委雙金重，難徵雜佩酬。",
            "碧霄無枉路，徒此助離憂。"
        ],
        "title": "酬婁秀才寓居開元寺早秋月夜病中見寄",
        "id": "df70911c-bbed-45b7-919f-e381838d6961"
    },
    {
        "author": "柳宗元",
        "paragraphs": [
            "稍稍雨侵竹，翻翻鵲驚叢。",
            "美人隔湘浦，一夕生秋風。",
            "積霧杳難極，滄波浩無窮。",
            "相思豈云遠，即席莫與同。",
            "若人抱奇音，朱弦緪枯桐。",
            "清商激西顥，泛灧凌長空。",
            "自得本無作，天成諒非功。",
            "希聲閟大樸，聾俗何由聰。"
        ],
        "tags": [
            "同情",
            "忧愤",
            "秋天",
            "怀友",
            "夜晚"
        ],
        "title": "初秋夜坐贈吳武陵",
        "id": "96314951-671b-423f-a172-4f10ec08a6f2"
    },
    {
        "author": "柳宗元",
        "paragraphs": [
            "汲井漱寒齒，清心拂塵服。",
            "閒持貝葉書，步出東齋讀。",
            "真源了無取，妄跡世所逐。",
            "遺言冀可冥，繕性何由熟。",
            "道人庭宇靜，苔色連深竹。",
            "日出霧露餘，青松如膏沐。",
            "澹然離言說，悟悅心自足。"
        ],
        "tags": [
            "唐诗三百首",
            "五言古诗",
            "抒情",
            "贬谪"
        ],
        "title": "晨詣超師院讀禪經",
        "id": "2954ddd2-f1c7-41b1-8c9e-42058398cde0"
    },
    {
        "author": "柳宗元",
        "paragraphs": [
            "老僧道機熟，默語心皆寂。",
            "去歲別舂陵，沿流此投跡。",
            "室空無侍者，巾履唯掛壁。",
            "一飯不願餘，跏趺便終夕。",
            "風牕疎竹響，露井寒松滴。",
            "偶地即安居，滿庭芳草積。"
        ],
        "tags": [
            "写人",
            "生活",
            "写人诗"
        ],
        "title": "贈江華長老",
        "id": "a5f1a8ad-737d-4f10-bd3a-782747054253"
    },
    {
        "author": "柳宗元",
        "paragraphs": [
            "芳叢翳湘竹，零露凝清華。",
            "復此雪山客，晨朝掇靈芽。",
            "蒸煙俯石瀨，咫尺凌丹崖。",
            "圓方麗奇色，圭璧無纖瑕。",
            "呼兒爨金鼎，餘馥延幽遐。",
            "滌慮發真照，還源蕩昏邪。",
            "猶同甘露飯，佛事薰毗耶。",
            "咄此蓬瀛侶，無乃貴流霞。"
        ],
        "title": "巽上人以竹閒自採新茶見贈酬之以詩",
        "id": "b060055f-cb85-4656-8297-035e68b380ed"
    },
    {
        "author": "柳宗元",
        "paragraphs": [
            "理世固輕士，棄捐湘之湄。",
            "陽光競四溟，敲石安所施。",
            "鎩羽集枯幹，低昂互鳴悲。",
            "朔雲吐風寒，寂歷窮秋時。",
            "君子尚容與，小人守兢危。",
            "慘悽日相視，離憂坐自滋。",
            "尊酒聊可酌，放歌諒徒爲。",
            "惜無協律者，窈眇絃吾詩。"
        ],
        "title": "零陵贈李卿元侍御簡吳武陵",
        "id": "e387aad0-cefb-4e70-b299-855d181a36ab"
    },
    {
        "author": "柳宗元",
        "paragraphs": [
            "界圍匯湘曲，青壁環澄流。",
            "懸泉粲成簾，羅注無時休。",
            "韻磬叩凝碧，鏘鏘徹巖幽。",
            "丹霞冠其巔，想像凌虛遊。",
            "靈境不可狀，鬼工諒難求。",
            "忽如朝玉皇，天冕垂前旒。",
            "楚臣昔南逐，有意仍丹丘。",
            "今我始北旋，新詔釋縲囚。",
            "采真誠眷戀，許國無淹留。",
            "再來寄幽夢，遺貯催行舟。"
        ],
        "tags": [
            "喜悦",
            "抒情",
            "写景",
            "心情"
        ],
        "title": "界圍巖水簾",
        "id": "88d529e0-7481-45fa-8568-bf134ec06a59"
    },
    {
        "author": "柳宗元",
        "paragraphs": [
            "漢家三十六將軍，東方雷動橫陣雲。",
            "雞鳴函谷客如霧，貌同心異不可數。",
            "赤丸夜語飛電光，徼巡司隸眠如羊。",
            "當街一叱百吏走，馮敬胷中函匕首。",
            "兇徒側耳潛愜心，悍臣破膽皆杜口。",
            "魏王臥內藏兵符，子西掩袂真無辜。",
            "羗胡轂下一朝起，敵國舟中非所擬。",
            "安陵誰辨削礪功，韓國詎明深井里。",
            "絕臙斷骨那下補，萬金寵贈不如土。"
        ],
        "title": "古東門行",
        "id": "8bdc2c58-e651-49d0-9142-85ab23847cf3"
    },
    {
        "author": "柳宗元",
        "paragraphs": [
            "初拜柳州出東郊，道旁相送皆賢豪。",
            "廻眸炫晃別羣玉，獨赴異域穿蓬蒿。",
            "炎煙六月咽口鼻，胷鳴肩舉不可逃。",
            "桂州西南又千里，灕水鬬石麻蘭高。",
            "陰森野葛交蔽日，懸蛇結虺如蒲萄。",
            "到官數宿賊滿野，縛壯殺老啼且號。",
            "饑行夜坐設方略，籠銅枹鼓手所操。",
            "奇瘡釘骨狀如箭，鬼手脫命爭纖毫。",
            "今年噬毒得霍疾，支心攪腹戟與刀。",
            "邇來氣少筋骨露，蒼白瀄汩盈顛毛。",
            "君今矻矻又竄逐，辭賦已復窮詩騷。",
            "神兵廟略頻破虜，四溟不日清風濤。",
            "聖恩倘忽念行葦，十年踐蹈久已勞。",
            "幸因解網入鳥獸，畢命江海終遊遨。",
            "願言未果身益老，起望東北心滔滔。"
        ],
        "title": "寄韋珩",
        "id": "37fce2eb-8608-4641-9ee8-3e367d534cf9"
    },
    {
        "author": "柳宗元",
        "paragraphs": [
            "郡樓有遺唱，新和敵南金。",
            "境以道情得，人期幽夢尋。",
            "層軒隔炎暑，迥野恣窺臨。",
            "鳳去徽音續，芝焚芳意深。",
            "游鱗出陷浦，唳鶴繞仙岑。",
            "風起三湘浪，雲生萬里陰。",
            "宏規齊德宇，麗藻競詞林。",
            "靜契分憂術，閑同遲客心。",
            "驊騮當遠步，鶗鴂莫相侵。",
            "今日登高處，還聞梁父吟。"
        ],
        "title": "奉和楊尚書郴州追和故李中書夏日登北樓十韻之作依本詩韻次用",
        "id": "4020eb95-6f63-4c86-bdcb-34ec37b63cfa"
    },
    {
        "author": "柳宗元",
        "paragraphs": [
            "截玉銛錐作妙形，貯雲含霧到南溟。",
            "尚書舊用裁天詔，內史新將寫道經。",
            "曲藝豈能裨損益，微辭秖欲播芳馨。",
            "桂陽卿月光輝徧，毫末應傳顧兔靈。"
        ],
        "title": "楊尚書寄郴筆知是小生本樣令更商榷使盡其功輙獻長句",
        "id": "1ad733c4-5502-4869-80b9-07e3ab4129d6"
    },
    {
        "author": "柳宗元",
        "paragraphs": [
            "聖代提封盡海壖，狼荒猶得紀山川。",
            "華夷圖上應初錄，風土記中殊未傳。",
            "椎髻老人難借問，黃茆深峒敢留連。",
            "南宮有意求遺俗，試檢周書王會篇。"
        ],
        "title": "南省轉牒欲具江國圖令盡通風俗故事",
        "id": "604ee73f-05ea-4201-80bd-c068e47ed590"
    },
    {
        "author": "柳宗元",
        "paragraphs": [
            "海畔尖山似劒鋩，秋來處處割愁腸。",
            "若爲化得身千億，散上峰頭望故鄉。"
        ],
        "tags": [
            "思念",
            "山",
            "描写山",
            "写山"
        ],
        "title": "與浩初上人同看山寄京華親故",
        "id": "65d61708-16c4-4937-9f25-ddc2656a532d"
    },
    {
        "author": "柳宗元",
        "paragraphs": [
            "發春念長違，中夏欣再覩。",
            "是時植物秀，杳若臨懸圃。",
            "歊陽訝垂冰，白日驚雷雨。",
            "笙簧潭際起，鸛鶴雲間舞。",
            "古苔凝青枝，陰草濕翠羽。",
            "蔽空素彩列，激浪寒光聚。",
            "的皪沈珠淵，鏘鳴捐佩浦。",
            "幽巖畫屏倚，新月玉鈎吐。",
            "夜涼星滿川，忽疑眠洞府。"
        ],
        "title": "再至界圍巖水簾遂宿巖下",
        "id": "ac2f736a-0a3d-4ec1-a855-374f26faff25"
    },
    {
        "author": "柳宗元",
        "paragraphs": [
            "每憶纖鱗遊尺澤，翻愁弱羽上丹霄。",
            "岸傍古堠應無數，次第行看別路遙。"
        ],
        "title": "詔追赴都廻寄零陵親故",
        "id": "80751d99-7945-44a5-925b-21fdd94a79f2"
    },
    {
        "author": "柳宗元",
        "paragraphs": [
            "故國名園久別離，今朝楚樹發南枝。",
            "晴天歸路好相逐，正是峰前廻雁時。"
        ],
        "tags": [
            "衡山"
        ],
        "title": "過衡山見新花開却寄弟",
        "id": "f40f6ab5-543f-4405-818e-3a2603d82151"
    },
    {
        "author": "柳宗元",
        "paragraphs": [
            "南來不作楚臣悲，重入脩門自有期。",
            "爲報春風汨羅道，莫將波浪枉明時。"
        ],
        "tags": [
            "忧国忧民",
            "抒情",
            "羁旅",
            "抱负"
        ],
        "title": "汨羅遇風",
        "id": "194a53e4-d7f8-49a6-92eb-3e36d41fd32c"
    },
    {
        "author": "柳宗元",
        "paragraphs": [
            "投荒垂一紀，新詔下荆扉。",
            "疑比莊周夢，情如蘇武歸。",
            "賜環留逸響，五馬助征騑。",
            "不羨衡陽雁，春來前後飛。"
        ],
        "title": "朗州竇常員外寄劉二十八詩見促行騎走筆酬贈",
        "id": "134e6050-0242-4e9c-92cb-b6a4e6412581"
    },
    {
        "author": "柳宗元",
        "paragraphs": [
            "無限居人送獨醒，可憐寂寞到長亭。",
            "荆州不遇高陽侶，一夜春寒滿下廳。"
        ],
        "tags": [
            "抒情",
            "送别",
            "愁绪"
        ],
        "title": "離觴不醉至驛却寄相送諸公",
        "id": "e52b13f4-9bb3-477c-952e-64a36965d159"
    },
    {
        "author": "柳宗元",
        "paragraphs": [
            "驅車方向闕，廻首一臨川。",
            "多壘非余耻，無謀終自憐。",
            "亂松知野寺，餘雪記山田。",
            "惆悵樵漁事，今還又落然。"
        ],
        "title": "北還登漢陽北原題臨川驛",
        "id": "c2a912f4-d7b3-4b92-a25b-8d87e3ac47c3"
    },
    {
        "author": "柳宗元",
        "paragraphs": [
            "水上鵠已去，亭中鳥又鳴。",
            "辭因使楚重，名爲救齊成。",
            "荒壠遽千古，羽觴難再傾。",
            "劉伶今日意，異代是同聲。"
        ],
        "title": "善謔驛和劉夢得酹淳于先生",
        "id": "c6a022f3-1760-4dd6-863a-60aa5fc68d26"
    },
    {
        "author": "柳宗元",
        "paragraphs": [
            "十一年前南渡客，四千里外北歸人。",
            "詔書許逐陽和至，驛路開花處處新。"
        ],
        "tags": [
            "喜悦",
            "抒情",
            "感慨"
        ],
        "title": "詔追赴都二月至灞亭上",
        "id": "5be6ce26-fcc6-494d-a684-c3c3bafce78d"
    },
    {
        "author": "柳宗元",
        "paragraphs": [
            "遠師騶忌鼓鳴琴，去和南風愜舜心。",
            "從此他山千古重，殷勤曾是奉徽音。"
        ],
        "title": "李西川薦琴石",
        "id": "f6cccae4-2e01-4f12-ad32-efc5fe5c5dd7"
    },
    {
        "author": "柳宗元",
        "paragraphs": [
            "衡岳新摧天柱峰，士林顦顇泣相逢。",
            "祗令文字傳青簡，不使功名上景鐘。",
            "三畝空留懸磬室，九原猶寄若堂封。",
            "遙想荆州人物論，幾回中夜惜元龍。"
        ],
        "title": "同劉二十八哭呂衡州兼寄江陵李元二侍御",
        "id": "9dd7d4eb-5662-4dae-ab12-25882cd10835"
    },
    {
        "author": "柳宗元",
        "paragraphs": [
            "貞一來時送彩牋，一行歸雁慰驚弦。",
            "翰林寂寞誰爲主，鳴鳳應須早上天。"
        ],
        "title": "奉酬楊侍郎丈因送八叔拾遺戲贈詔追南來諸賓二首 一",
        "id": "22e86cb8-863c-4c69-8dd1-b843de7de4c7"
    },
    {
        "author": "柳宗元",
        "paragraphs": [
            "一生判却歸休，謂著南冠到頭。",
            "冶長雖解縲絏，無由得見東周。"
        ],
        "title": "奉酬楊侍郎丈因送八叔拾遺戲贈詔追南來諸賓二首 二",
        "id": "34a154bb-90c1-4527-aa74-deae218dc562"
    },
    {
        "author": "柳宗元",
        "paragraphs": [
            "孤松停翠蓋，託根臨廣路。",
            "不以險自防，遂爲明所誤。",
            "幸逢仁惠意，重此藩籬護。",
            "猶有半心存，時將承雨露。"
        ],
        "title": "商山臨路有孤松往來斫以爲明好事者憐之編竹成楥遂其生植感而賦詩",
        "id": "a3b573aa-58b9-41ef-b21c-4799f3c98a56"
    },
    {
        "author": "柳宗元",
        "paragraphs": [
            "十年顦顇到秦京，誰料翻爲嶺外行。",
            "伏波故道風煙在，翁仲遺墟草樹平。",
            "直以慵疎招物議，休將文字占時名。",
            "今朝不用臨河別，垂淚千行便濯纓。"
        ],
        "tags": [
            "赠别",
            "友情"
        ],
        "title": "衡陽與夢得分路贈別",
        "id": "7d475032-daa2-4ee7-bbaa-dbd8d0bc2dca"
    },
    {
        "author": "柳宗元",
        "paragraphs": [
            "二十年來萬事同，今朝岐路忽西東。",
            "皇恩若許歸田去，晚歲當爲鄰舍翁。"
        ],
        "tags": [
            "离别",
            "抒情",
            "愁绪"
        ],
        "title": "重別夢得",
        "id": "fe6a4fdb-7d32-47ad-b976-da9d50df4368"
    },
    {
        "author": "柳宗元",
        "paragraphs": [
            "信書成自誤，經事漸知非。",
            "今日臨岐別，何年待汝歸。"
        ],
        "title": "三贈劉員外",
        "id": "d28f7fa2-d327-44a2-9d39-c432e24ccb15"
    },
    {
        "author": "柳宗元",
        "paragraphs": [
            "好在湘江水，今朝又上來。",
            "不知從此去，更遣幾年迴。"
        ],
        "title": "再上湘江",
        "id": "d60160ba-08f7-45a8-85c5-a96ed2c09449"
    },
    {
        "author": "柳宗元",
        "paragraphs": [
            "簷下疎篁十二莖，襄陽從事寄幽情。",
            "祗應更指伶倫見，寫盡雌雄雙鳳鳴。"
        ],
        "title": "清水驛叢竹天水趙云余手種一十二莖",
        "id": "dd6aa460-87be-4520-94c6-ccdfc93d1431"
    },
    {
        "author": "柳宗元",
        "paragraphs": [
            "海鶴一爲別，存亡三十秋。",
            "今來數行淚，獨上驛南樓。"
        ],
        "title": "長沙驛前南樓感舊",
        "id": "3779cd3c-8ef9-4259-8f2a-f3110b4aac09"
    },
    {
        "author": "柳宗元",
        "paragraphs": [
            "幽徑爲誰開，美人城北來。",
            "王程倘餘暇，一上子陵臺。"
        ],
        "title": "桂州北望秦驛手開竹徑至釣磯留待徐容州",
        "id": "d1165e3b-828f-4c97-8494-e9347cbb61f9"
    },
    {
        "author": "柳宗元",
        "paragraphs": [
            "城上高樓接大荒，海天愁思正茫茫。",
            "驚風亂颭芙蓉水，密雨斜侵薜荔牆。",
            "嶺樹重遮千里目，江流曲似九廻腸。",
            "共來百越文身地，猶自音書滯一鄉。"
        ],
        "tags": [
            "唐诗三百首",
            "七言律诗",
            "抒情",
            "怀人"
        ],
        "title": "登柳州城樓寄漳汀封連四州",
        "id": "3d26433c-a673-4094-8c83-cadb1b08412a"
    },
    {
        "author": "柳宗元",
        "paragraphs": [
            "越絕孤城千萬峰，空齋不語坐高舂。",
            "印文生綠經旬合，硯匣留塵盡日封。",
            "梅嶺寒煙藏翡翠，桂江秋水露鰅鳙。",
            "丈人本自忘機事，爲想年來憔悴容。"
        ],
        "title": "柳州寄丈人周韶州",
        "id": "424c1536-61e0-48ae-8333-1eec727f5eb6"
    },
    {
        "author": "柳宗元",
        "paragraphs": [
            "荒山秋日午，獨上意悠悠。",
            "如何望鄉處，西北是融州。"
        ],
        "title": "登柳州峨山",
        "id": "d41a204e-f263-4b55-aa31-5b92bc8e3c78"
    },
    {
        "author": "柳宗元",
        "paragraphs": [
            "臨蒸且莫歎炎方，爲報秋來雁幾行。",
            "林邑東廻山似戟，牂牁南下水如湯。",
            "蒹葭浙瀝含秋霧，橘柚玲瓏透夕陽。",
            "非是白蘋洲畔客，還將遠意問瀟湘。"
        ],
        "tags": [
            "抒情",
            "写景",
            "苦闷"
        ],
        "title": "得盧衡州書因以詩寄",
        "id": "212bf7ea-f6b1-4e8e-a98f-695166f02597"
    },
    {
        "author": "柳宗元",
        "paragraphs": [
            "連璧本難雙，分符刺小邦。",
            "崩雲下灕水，劈箭上潯江。",
            "負弩啼寒狖，鳴枹驚夜狵。",
            "遙憐郡山好，謝守但臨窗。"
        ],
        "title": "答劉連州邦字",
        "id": "5d153ce7-5125-419a-bec6-72bc18d34967"
    },
    {
        "author": "柳宗元",
        "paragraphs": [
            "瘴江南去入雲煙，望盡黃茆是海邊。",
            "山腹雨晴添象跡，潭心日暖長蛟涎。",
            "射工巧伺遊人影，颶母偏驚旅客船。",
            "從此憂來非一事，豈容華髪待流年。"
        ],
        "tags": [
            "励志"
        ],
        "title": "嶺南江行",
        "id": "382c265b-130c-43b1-b500-f49215b85f2e"
    },
    {
        "author": "柳宗元",
        "paragraphs": [
            "郡城南下接通津，異服殊音不可親。",
            "青箬裹鹽歸峒客，綠荷包飯趂虛人。",
            "鵝毛禦臘縫山罽，雞骨占年拜水神。",
            "愁向公庭問重譯，欲投章甫作文身。"
        ],
        "tags": [
            "生活",
            "写人",
            "抒怀",
            "写人诗"
        ],
        "title": "柳州峒氓",
        "id": "4219b728-27b9-41d8-93bb-504ae1465338"
    },
    {
        "author": "柳宗元",
        "paragraphs": [
            "鵷鴻念舊行，虛館對芳塘。",
            "落日明朱檻，繁花照羽觴。",
            "泉歸滄海近，樹入楚山長。",
            "榮賤俱爲累，相期在故鄉。"
        ],
        "title": "酬徐二中丞普寧郡內池館即事見寄",
        "id": "959dee20-a6ce-46d5-87a5-b2c84bd68332"
    },
    {
        "author": "柳宗元",
        "paragraphs": [
            "芳巧自爲別，無心乃玄功。",
            "夭夭日放花，榮耀將安窮。",
            "青松遺澗底，擢蒔茲庭中。",
            "積雪表明秀，寒花助葱蘢。",
            "貞幽夙有慕，持以延清風。"
        ],
        "title": "酬賈鵬山人郡內新栽松寓興見贈二首 一",
        "id": "79a30dfa-4ed0-4d45-98d3-1ac80b0defc1"
    },
    {
        "author": "柳宗元",
        "paragraphs": [
            "無能常閉閣，偶以靜見名。",
            "奇姿來遠山，忽似人家生。",
            "勁色不改舊，芳心與誰榮。",
            "喧卑豈所安，任物非我情。",
            "清韻動竽瑟，諧此風中聲。"
        ],
        "title": "酬賈鵬山人郡內新栽松寓興見贈二首 二",
        "id": "87b71056-e4f5-4cc5-b42b-63d2ee7fa562"
    },
    {
        "author": "柳宗元",
        "paragraphs": [
            "柳州柳刺史，種柳柳江邊。",
            "談笑爲故事，推移成昔年。",
            "垂陰當覆地，聳幹會參天。",
            "好作思人樹，慚無惠化傳。"
        ],
        "tags": [
            "柳树",
            "愿望"
        ],
        "title": "種柳戲題",
        "id": "6bc9518f-6506-4720-89f8-b49b2958a855"
    },
    {
        "author": "柳宗元",
        "paragraphs": [
            "宦情羈思共悽悽，春半如秋意轉迷。",
            "山城過雨百花盡，榕葉滿庭鶯亂啼。"
        ],
        "tags": [
            "春天",
            "写景",
            "抒情"
        ],
        "title": "柳州二月榕葉落盡偶題",
        "id": "5679526b-d077-4f1f-a67e-fc430e4643a9"
    },
    {
        "author": "柳宗元",
        "paragraphs": [
            "珠樹玲瓏隔翠微，病來方外事多違。",
            "仙山不屬分符客，一任凌空錫杖飛。"
        ],
        "title": "浩初上人見貽絕句欲登仙人山因以酬之",
        "id": "354d1430-5c88-4520-9397-3e7d5ceaa076"
    },
    {
        "author": "柳宗元",
        "paragraphs": [
            "寒江夜雨聲潺潺，曉雲遮盡仙人山。",
            "遙知玄豹在深處，下笑羈絆泥塗間。"
        ],
        "title": "雨中贈仙人山賈山人",
        "id": "1fb004f1-ffec-441c-8a85-0e022d75f293"
    },
    {
        "author": "柳宗元",
        "paragraphs": [
            "零落殘紅倍黯然，雙垂別淚越江邊。",
            "一身去國六千里，萬死投荒十二年。",
            "桂嶺瘴來雲似墨，洞庭春盡水如天。",
            "欲知此後相思夢，長在荆門郢樹煙。"
        ],
        "tags": [
            "洞庭湖",
            "抒情",
            "送别",
            "迁谪",
            "写景"
        ],
        "title": "別舍弟宗一",
        "id": "cf3a0ecd-c2dd-468d-adf6-26b1e3d92f76"
    },
    {
        "author": "柳宗元",
        "paragraphs": [
            "丘山仰德耀，天路下征騑。",
            "夢喜三刀近，書嫌五載違。",
            "凝情江月落，屬思嶺雲飛。",
            "會入司徒府，還邀周掾歸。"
        ],
        "title": "奉和周二十丈酬郴州侍郎衡江夜泊得韶州書幷附當州生黃茶一封率然成篇代意之作",
        "id": "7bd52da1-5075-49d7-bcde-6680d97e5441"
    },
    {
        "author": "柳宗元",
        "paragraphs": [
            "書成欲寄庾安西，紙背應勞手自題。",
            "聞到盡來諸子弟，臨池尋已厭家雞。"
        ],
        "title": "殷賢戲批書後寄劉連州幷示孟崙二童",
        "id": "cd90f31a-75b7-4f67-b707-f8a21fd135bc"
    },
    {
        "author": "柳宗元",
        "paragraphs": [
            "聞道將雛向墨池，劉家還有異同詞。",
            "如今試遣隈牆問，已道世人那得知。"
        ],
        "title": "重贈二首 一",
        "id": "eeeaecf4-1f4f-4809-81f3-13040acb9e04"
    },
    {
        "author": "柳宗元",
        "paragraphs": [
            "世上悠悠不識真，薑芽盡是捧心人。",
            "若道柳家無子弟，往年何事乞西賓。"
        ],
        "title": "重贈二首 二",
        "id": "c75f28d6-1e45-4499-89cd-ce3224eb9043"
    },
    {
        "author": "柳宗元",
        "paragraphs": [
            "小學新翻墨沼波，羨君瓊樹散枝柯。",
            "左家弄玉唯嬌女，空覺庭前鳥跡多。"
        ],
        "title": "疊前",
        "id": "e752c7ea-b896-4dd1-881c-1ae06f7951d3"
    },
    {
        "author": "柳宗元",
        "paragraphs": [
            "事業無成耻藝成，南宮起草舊連名。",
            "勸君火急添功用，趂取當時二妙聲。"
        ],
        "title": "疊後",
        "id": "dc1afe59-acba-49a3-ac70-655752a51636"
    },
    {
        "author": "柳宗元",
        "paragraphs": [
            "行盡關山萬里餘，到時閭井是荒墟。",
            "附庸唯有銅魚使，此後無因寄遠書。"
        ],
        "title": "銅魚使赴都寄親友",
        "id": "9765ae66-ebe0-4cc1-9114-84514dcb0c94"
    },
    {
        "author": "柳宗元",
        "paragraphs": [
            "早歲京華聽越吟，聞君江海分逾深。",
            "他時若寫蘭亭會，莫畫高僧支道林。"
        ],
        "title": "韓漳州書報徹上人亡因寄二絕 一",
        "id": "8266d738-14bb-4717-a174-470b71253311"
    },
    {
        "author": "柳宗元",
        "paragraphs": [
            "頻把瓊書出袖中，獨吟遺句立秋風。",
            "桂江日夜流千里，揮淚何時到甬東。"
        ],
        "title": "韓漳州書報徹上人亡因寄二絕 二",
        "id": "d6705464-4bc5-4f1b-944b-ed96dc055204"
    },
    {
        "author": "柳宗元",
        "paragraphs": [
            "手種黃柑二百株，春來新葉徧城隅。",
            "方同楚客憐皇樹，不學荆州利木奴。",
            "幾歲開花聞噴雪，何人摘實見垂珠。",
            "若教坐待成林日，滋味還堪養老夫。"
        ],
        "title": "柳州城西北隅種柑樹",
        "id": "67d3c773-4fd0-410c-8f19-d2ffd45b8934"
    },
    {
        "author": "柳宗元",
        "paragraphs": [
            "東越高僧還姓湯，幾時瓊佩觸鳴璫。",
            "空花一散不知處，誰采金英與侍郎。"
        ],
        "title": "聞徹上人亡寄侍郎楊丈",
        "id": "a09b5f48-59f0-4139-9efa-1a97582dbc9e"
    },
    {
        "author": "柳宗元",
        "paragraphs": [
            "交侶平生意最親，衡陽往事似分身。",
            "袖中忽見三行字，拭淚相看是故人。"
        ],
        "title": "段九秀才處見亡友呂衡州書迹",
        "id": "d29596db-d8ae-4411-ac71-3e408a2f3801"
    },
    {
        "author": "柳宗元",
        "paragraphs": [
            "林邑山連瘴海秋，牂牁水向郡前流。",
            "勞君遠問龍城地，正北三千到錦州。"
        ],
        "title": "柳州寄京中親故",
        "id": "e2af1834-05f0-4b2b-abee-1fa3116c5ea0"
    },
    {
        "author": "柳宗元",
        "paragraphs": [
            "上苑年年占物華，飄零今日在天涯。",
            "祗因長作龍城守，剩種庭前木槲花。"
        ],
        "title": "種木槲花",
        "id": "40932cc3-cb8e-4e0f-ba48-9bd1bd6ca4f7"
    },
    {
        "author": "柳宗元",
        "paragraphs": [
            "海上朱櫻贈所思，樓居況是望仙時。",
            "蓬萊羽客如相訪，不是偷桃一小兒。"
        ],
        "title": "摘櫻桃贈元居士時在望仙亭南樓與朱道士同處",
        "id": "5a8f448f-d34b-4f01-95ca-4c0111970197"
    },
    {
        "author": "柳宗元",
        "paragraphs": [
            "破額山前碧玉流，騷人遙駐木蘭舟。",
            "春風無限瀟湘意，欲採蘋花不自由。"
        ],
        "title": "酬曹侍御過象縣見寄",
        "id": "79c4501d-99f2-4e89-86a2-93f3a8636022"
    },
    {
        "author": "柳宗元",
        "paragraphs": [
            "拘情病幽鬱，曠志寄高爽。",
            "願言懷名緇，東峰旦夕仰。",
            "始欣雲雨霽，尤悅草木長。",
            "道同有愛弟，披拂恣心賞。",
            "松谿𥦖窱入，石棧夤緣上。",
            "蘿葛綿層甍，莓苔侵標牓。",
            "密林互對聳，絕壁儼雙敞。",
            "塹峭出蒙籠，墟險臨滉瀁。",
            "稍疑地脉斷，悠若天梯往。",
            "結構罩羣崖，廻環驅萬象。",
            "小劫不逾瞬，大千若在掌。",
            "體空得化元，觀有遺細想。",
            "喧煩困蠛蠓，跼蹐疲魍魎。",
            "寸進諒何營，尋直非所枉。",
            "探奇極遙矚，窮妙閟清響。",
            "理會方在今，神開庶殊曩。",
            "茲遊苟不嗣，浩氣竟誰養。",
            "道異誠所希，名賓匪余仗。",
            "超攄藉外獎，俯默有內朗。",
            "鑑爾揖古風，終焉乃吾黨。",
            "潛軀委韁鎖，高步謝塵坱。",
            "蓄志徒爲勞，追縱將焉倣。",
            "淹留值頹暮，眷戀睇遐壤。",
            "映日雁聯軒，翻雲波泱漭。",
            "殊風紛已萃，鄉路悠且廣。",
            "羈木畏漂浮，離旌倦搖蕩。",
            "昔人歎違志，出處今已兩。",
            "何用期所歸，浮圖有遺像。",
            "幽蹊不盈尺，虛室有函丈。",
            "微言信可傳，申旦稽吾顙。"
        ],
        "title": "法華寺石門精舍三十韻",
        "id": "2298ea36-2160-44bf-9c71-7149e2d34dfa"
    },
    {
        "author": "柳宗元",
        "paragraphs": [
            "謫棄殊隱淪，登陟非遠郊。",
            "所懷緩伊鬱，詎欲肩夷巢。",
            "高巖瞰清江，幽窟潛神蛟。",
            "開曠延陽景，廻薄攢林梢。",
            "西亭搆其巓，反字臨呀庨。",
            "背瞻星辰興，下見雲雨交。",
            "惜非吾鄉土，得以蔭菁茆。",
            "羈貫去江介，世仕尚函崤。",
            "故墅即灃川，數畝均肥磽。",
            "臺館葺荒丘，池塘疏沈坳。",
            "會有圭組戀，遂貽山林嘲。",
            "薄軀信無庸，瑣屑劇斗筲。",
            "囚居固其宜，厚羞久已包。",
            "庭除植蓬艾，隟牖懸蠨蛸。",
            "所賴山川客，扁舟枉長梢。",
            "挹流敵清觴，掇野代嘉肴。",
            "適道有高言，取樂非絃匏。",
            "逍遙屏幽昧，淡薄辭喧呶。",
            "晨雞不余欺，風雨聞嘐嘐。",
            "再期永日閒，提挈移中庖。"
        ],
        "tags": [
            "抒情",
            "思乡",
            "山水",
            "写景",
            "愤懑"
        ],
        "title": "遊朝陽巖遂登西亭二十韻",
        "id": "653e7422-5ea4-4ab0-b23b-6f457b9a54f3"
    },
    {
        "author": "柳宗元",
        "paragraphs": [
            "九疑濬傾奔，臨源委縈廻。",
            "會合屬空曠，泓澄停風雷。",
            "高館軒霞表，危樓臨山隈。",
            "茲辰始澂霽，纖雲盡褰開。",
            "天秋日正中，水碧無塵埃。",
            "杳杳漁父吟，呌呌羈鴻哀。",
            "境勝豈不豫，慮分固難裁。",
            "升高欲自舒，彌使遠念來。",
            "歸流駛且廣，汎舟絕沿洄。"
        ],
        "tags": [
            "山水",
            "写景",
            "抒情",
            "水"
        ],
        "title": "湘口館瀟湘二水所會",
        "id": "a6338edb-f09e-4d88-adcd-f1752a9195a6"
    },
    {
        "author": "柳宗元",
        "paragraphs": [
            "隱憂倦永夜，凌霧臨江津。",
            "猿鳴稍已疎，登石娛清淪。",
            "日出洲渚靜，澄明皛無垠。",
            "浮暉翻高禽，沈景照文鱗。",
            "雙江匯西奔，詭怪潛坤珍。",
            "孤山乃北峙，森爽棲靈神。",
            "洄潭或動容，島嶼疑搖振。",
            "陶埴茲擇土，蒲魚相與鄰。",
            "信美非所安，羈心屢逡巡。",
            "糺結良可解，紆鬱亦已伸。",
            "高歌返故室，自誷非所欣。"
        ],
        "title": "登蒲州石磯望橫江口潭島深逈斜對香零山",
        "id": "20491a26-8ddd-490c-bc26-c8d48929d779"
    },
    {
        "author": "柳宗元",
        "paragraphs": [
            "秋氣集南磵，獨遊亭午時。",
            "廻風一蕭瑟，林影久參差。",
            "始至若有得，稍深遂忘疲。",
            "羈禽響幽谷，寒藻舞淪漪。",
            "去國魂已遠，懷人淚空垂。",
            "孤生易爲感，失路少所宜。",
            "索寞竟何事，徘徊秖自知。",
            "誰爲後來者，當與此心期。"
        ],
        "tags": [
            "写景",
            "愁苦",
            "抒情",
            "秋天",
            "孤寂"
        ],
        "title": "南磵中題",
        "id": "e20e81c8-9fb7-47ee-adf9-b6cf3d62ed56"
    },
    {
        "author": "柳宗元",
        "paragraphs": [
            "志適不期貴，道存豈偷生。",
            "久忘上封事，復笑昇天行。",
            "竄逐宦湘浦，搖心劇懸旌。",
            "始驚陷世議，終欲逃天刑。",
            "歲月殺憂慄，慵疎寡將迎。",
            "追遊疑所愛，且復舒吾情。",
            "石角恣幽步，長烏遂遐征。",
            "磴廻茂樹斷，景晏寒川明。",
            "曠望少行人，時聞田鸛鳴。",
            "風篁冒水遠，霜稻侵山平。",
            "稍與人事閒，益知身世輕。",
            "爲農信可樂，居寵真虛榮。",
            "喬木餘故國，願言果丹誠。",
            "四支反田畝，釋至東臯耕。"
        ],
        "title": "遊石角過小嶺至長烏村",
        "id": "25d5785e-b764-498d-b08a-887987b2513c"
    },
    {
        "author": "柳宗元",
        "paragraphs": [
            "鶴鳴楚山靜，露白秋江曉。",
            "連袂度危橋，縈廻出林杪。",
            "西岑極遠目，毫末皆可了。",
            "重疊九疑高，微茫洞庭小。",
            "逈窮兩儀際，高出萬象表。",
            "馳景泛頹波，遙風遞寒篠。",
            "謫居安所習，稍厭從紛擾。",
            "生同胥靡遺，壽比彭鏗夭。",
            "蹇連困顛踣，愚蒙怯幽眇。",
            "非令親愛疎，誰使心神悄。",
            "偶茲遁山水，得以觀魚鳥。",
            "吾子幸淹留，緩我愁腸繞。"
        ],
        "tags": [
            "洞庭湖"
        ],
        "title": "與崔策登西山",
        "id": "7ef0fcb1-5259-4a80-a64e-9bba53c50f36"
    },
    {
        "author": "柳宗元",
        "paragraphs": [
            "竄身楚南極，山水窮險艱。",
            "步登最高寺，蕭散任疎頑。",
            "西垂下斗絕，欲似窺人寰。",
            "反如在幽谷，榛翳不可攀。",
            "命童恣披翦，葺宇橫斷山。",
            "割如判清濁，飄若升雲間。",
            "遠岫攢衆頂，澄江抱清灣。",
            "夕照臨軒墮，棲鳥當我還。",
            "菡萏溢嘉色，篔簹遺清斑。",
            "神舒屏羈鎖，志適忘幽孱。",
            "棄逐久枯槁，迨今始開顏。",
            "賞心難久留，離念來相關。",
            "北望間親愛，南瞻雜夷蠻。",
            "置之勿復道，且寄須臾閑。"
        ],
        "tags": [
            "纪游",
            "抒怀",
            "夏天",
            "愁苦"
        ],
        "title": "構法華寺西亭",
        "id": "c328476f-ca1d-4e6f-b9db-19075cb5c39a"
    },
    {
        "author": "柳宗元",
        "paragraphs": [
            "苦熱中夜起，登樓獨褰衣。",
            "山澤凝暑氣，星漢湛光輝。",
            "火晶燥露滋，野靜停風威。",
            "探湯汲陰井，煬竈開重扉。",
            "憑闌久彷徨，流汗不可揮。",
            "莫辯亭毒意，仰訴璿與璣。",
            "諒非姑射子，靜勝安能希。"
        ],
        "tags": [
            "夏天",
            "忧国忧民",
            "夜晚",
            "抒情"
        ],
        "title": "夏夜苦熱登西樓",
        "id": "812dcc1c-9da1-41ae-9b8a-734c021c631f"
    },
    {
        "author": "柳宗元",
        "paragraphs": [
            "久知老會至，不謂便見侵。",
            "今年宜未衰，稍已來相尋。",
            "齒疎髪就種，奔走力不任。",
            "咄此可奈何，未必傷我心。",
            "彭聃安在哉？周孔亦已沈。",
            "古稱壽聖人，曾不留至今。",
            "但願得美酒，朋友常共酙。",
            "是時春向暮，桃李生繁陰。",
            "日照天正綠，杳杳歸鴻吟。",
            "出門呼所親，扶杖登西林。",
            "高歌足自快，商頌有遺音。"
        ],
        "title": "覺衰",
        "id": "47e1560e-42f1-4da5-9900-cf0b820e975d"
    },
    {
        "author": "柳宗元",
        "paragraphs": [
            "夙抱丘壑尚，率性恣遊遨。",
            "中爲吏役牽，十祀空悁勞。",
            "外曲徇塵轍，私心寄英髦。",
            "進乏廓廟器，退非鄉曲豪。",
            "天命斯不易，鬼責將安逃。",
            "屯難果見凌，剝喪宜所遭。",
            "神明固浩浩，衆口徒嗷嗷。",
            "投跡山水地，放情詠離騷。",
            "再懷曩歲期，容與馳輕舠。",
            "虛館背山郭，前軒面江臯。",
            "重疊間浦溆，邐迤驅巖㟼。",
            "積翠浮澹灧，始疑負靈鼇。",
            "叢林留衝飆，石礫迎飛濤。",
            "曠朗天景霽，樵蘇遠相號。",
            "澄潭涌沈鷗，半壁跳懸猱。",
            "鹿鳴驗食埜，魚樂知觀濠。",
            "孤賞誠所悼，暫欣良足襃。",
            "留連俯櫺檻，注我壺中醪。",
            "朵頤進芰實，擢手持蟹螯。",
            "炊稻視爨鼎，膾鮮聞操刀。",
            "埜蔬盈傾筐，頗雜池沼芼。",
            "緬慕鼓枻翁，嘯詠哺其糟。",
            "退想於陵子，三咽資李螬。",
            "斯道難爲偕，沈憂安所韜。",
            "曲渚怨鴻鵠，環洲彫蘭𦺆。",
            "暮景迴西岑，北流逝滔滔。",
            "徘徊遂昏黑，遠火明連艘。",
            "木落寒山靜，江空秋月高。",
            "歛袂戒還徒，善游矜所操。",
            "趣淺戢長枻，乘深屏輕篙。",
            "曠望援深竿，哀歌叩鳴艚。",
            "中川恣超忽，漫若翔且翱。",
            "淹泊遂所止，埜風自颾颾。",
            "澗急驚鱗奔，蹊荒饑獸嗥。",
            "入門守拘縶，悽戚增鬱陶。",
            "慕士情未忘，懷人首徒搔。",
            "內顧乃無有，德輶甚鴻毛。",
            "名竊久自欺，食浮固雲叨。",
            "問牛悲釁鐘，說彘驚臨牢。",
            "永遁刀筆吏，寧期簿書曹。",
            "中興遂羣物，裂壤分鞬櫜。",
            "岷凶既云捕，吳虜亦已鏖。",
            "捍禦盛方虎，謨明富伊咎。",
            "披山窮木禾，駕海逾蟠桃。",
            "重來越裳雉，再返西旅獒。",
            "左右抗槐棘，縱橫羅雁羔。",
            "三辟咸肆宥，衆生均覆燾。",
            "安得奉皇靈，在宥解天弢。",
            "歸誠慰松梓，陳力開蓬篙。",
            "卜室有鄠杜，名田占灃澇。",
            "磻溪近餘基，阿城連故濠。",
            "螟蛑願親燎，荼堇甘自薅。",
            "飢食期農耕，寒衣俟蠶繰。",
            "及骭足爲溫，滿腹寧復饕。",
            "安將蒯及菅，誰慕粱與膏。",
            "弋林敺雀鷃，漁澤從鰌魛。",
            "觀象嘉素履，陳詩謝干旄。",
            "方託麋鹿羣，敢同騏驥槽。",
            "處賤無溷濁，固窮匪淫慆。",
            "踉蹌辭束縛，悅懌換煎熬。",
            "登年徒負版，興役趨代鼛。",
            "目眩絕渾渾，耳喧息嘈嘈。",
            "茲焉畢餘命，富貴非吾曹。",
            "長沙哀糺纆，漢陰嗤桔槔。",
            "苟伸擊壤情，機事息秋豪。",
            "海霧多蓊鬱，越風饒腥臊。",
            "寧唯迫魑魅，所懼齊焄藨。",
            "知罃懷褚中，范叔戀綈袍。",
            "伊人不可期，慷慨徒忉忉。"
        ],
        "title": "遊南亭夜還敘志七十韻",
        "id": "dc7a8ce9-52d5-4b83-9a3c-8018aa5bab36"
    },
    {
        "author": "柳宗元",
        "paragraphs": [
            "道安本儒士，頗擅弓劒名。",
            "二十遊太行，暮聞號哭聲。",
            "疾驅前致問，有叟垂華纓。",
            "言我故刺史，失職還西京。",
            "偶爲羣盜得，毫縷無餘贏。",
            "貨財足非恡，二女皆娉婷。",
            "蒼黃見驅逐，誰識死與生。",
            "便當此殞命，休復事晨征。",
            "一聞激高義，眥裂肝膽橫。",
            "挂弓問所在，趫捷超崢嶸。",
            "見盜寒磵陰，羅列方忿爭。",
            "一矢斃酋帥，餘黨號且驚。",
            "麾令遞束縛，纆索相拄撐。",
            "彼姝久褫魄，刃下俟誅刑。",
            "却立不親授，諭以從父行。",
            "捃收自擔肩，轉道趨前程。",
            "夜發敲石火，山林如晝明。",
            "父子更抱持，涕血紛交零。",
            "頓首願歸貨，納女稱舅甥。",
            "道安舊衣去，義重利固輕。",
            "師婚古所病，合姓非用兵。",
            "朅來事儒術，十載所能逞。",
            "慷慨張徐州，朱邸揚前旌。",
            "投區獲所願，前馬出王城。",
            "轅門立奇士，淮水秋風生。",
            "君侯既即世，麾下相欹傾。",
            "立孤抗王命，鐘鼓四野鳴。",
            "橫潰非所壅，逆節非所嬰。",
            "舉頭自引[刃]，顧義誰顧形。",
            "烈士不忘死，所死在忠貞。",
            "咄嗟徇權子，翕習尤趨榮。",
            "我歌非悼死，所悼時世情。"
        ],
        "title": "韋道安",
        "id": "8fc1b3da-3ed1-4d9b-96ad-d17f5ecb4225"
    },
    {
        "author": "柳宗元",
        "paragraphs": [
            "廢逐人所棄，遂爲鬼神欺。",
            "才難不其然，卒與大患期。",
            "凌人古受氏，吳世夸雄姿。",
            "寂寞富春水，英氣方在斯。",
            "六學誠一貫，精義窮發揮。",
            "著書逾十年，幽頥靡不推。",
            "天庭掞高文，萬字若波馳。",
            "記室征西府，宏謀耀其奇。",
            "輶軒下東越，列郡蘇疲羸。",
            "宛宛凌江羽，來棲翰林枝。",
            "孝文留弓劒，中外方危疑。",
            "抗聲促遺詔，定命由陳辭。",
            "徒隸肅曹官，征賦參有司。",
            "出守烏江滸，老遷湟水湄。",
            "高堂傾故國，葬祭限囚羈。",
            "仲叔繼幽淪，狂呌唯童兒。",
            "一門既無主，焉用徒生爲。",
            "舉聲但呼天，孰知神者誰。",
            "泣盡目無見，腎傷足不持。",
            "溘死委炎荒，臧獲守靈帷。",
            "平生負國譴，骸骨非敢私。",
            "蓋棺未塞責，孤旐凝寒颸。",
            "念昔始相遇，腑腸爲君知。",
            "進身齊選擇，失路同瑕疵。",
            "本期濟仁義，今爲衆所嗤。",
            "滅名竟不試，世義安可支。",
            "恬死百憂盡，苟生萬慮滋。",
            "顧余九逝魂，與子各何之。",
            "我歌誠自慟，非獨爲君悲。"
        ],
        "title": "哭連州凌員外司馬",
        "id": "ca80ebc1-d68e-4ba3-9a03-1df39d1fd7a2"
    },
    {
        "author": "柳宗元",
        "paragraphs": [
            "新沐換輕幘，曉池風露清。",
            "自諧塵外意，況與幽人行。",
            "霞散衆山逈，天高數雁鳴。",
            "機心付當路，聊適羲皇情。"
        ],
        "title": "旦攜謝山人至愚池",
        "id": "9d839121-570a-4a3b-a7ec-123ef750b664"
    },
    {
        "author": "柳宗元",
        "paragraphs": [
            "覺來窗牖空，寥落雨聲曉。",
            "良遊怨遲暮，末事驚紛擾。",
            "爲問經世心，古人難盡了。"
        ],
        "title": "獨覺",
        "id": "8ff00086-6ece-4a0d-ad85-3ee36fb24f77"
    },
    {
        "author": "柳宗元",
        "paragraphs": [
            "南楚春候早，餘寒已滋榮。",
            "土膏釋原埜，百蟄競所營。",
            "綴景未及郊，穡人先耦耕。",
            "園林幽鳥囀，渚澤新泉清。",
            "農事誠素務，羈囚阻平生。",
            "故池想蕪沒，遺畝當榛荆。",
            "慕隱既有繫，圖功遂無成。",
            "聊從田父言，款曲陳此情。",
            "眷然撫耒耜，回首煙雲橫。"
        ],
        "tags": [
            "春天",
            "田园",
            "思乡"
        ],
        "title": "首春逢耕者",
        "id": "62f80556-3154-4531-8866-26abd2553f1e"
    },
    {
        "author": "柳宗元",
        "paragraphs": [
            "久爲簪組累，幸此南夷謫。",
            "閑依農圃鄰，偶似山林客。",
            "曉耕翻露草，夜榜響溪石。",
            "來往不逢人，長歌楚天碧。"
        ],
        "tags": [
            "唐诗三百首",
            "孤独",
            "五言古诗",
            "生活"
        ],
        "title": "溪居",
        "id": "469dec8b-ba5e-4faf-b52f-2ad203e38d81"
    },
    {
        "author": "柳宗元",
        "paragraphs": [
            "悠悠雨初霽，獨繞清溪曲。",
            "引杖試荒泉，解帶圍新竹。",
            "沈吟亦何事，寂寞固所欲。",
            "幸此息營營，嘯歌靜炎燠。"
        ],
        "tags": [
            "乐观",
            "抒情",
            "写景"
        ],
        "title": "夏初雨後尋愚溪",
        "id": "7f361785-7997-4aa1-9a4f-e0068085f49f"
    },
    {
        "author": "柳宗元",
        "paragraphs": [
            "溪路千里曲，哀猿何處鳴。",
            "孤臣淚已盡，虛作斷腸聲。"
        ],
        "tags": [
            "抒情",
            "写景",
            "伤怀"
        ],
        "title": "入黃溪聞猿",
        "id": "260bc544-c174-4872-b312-831142afb9b0"
    },
    {
        "author": "柳宗元",
        "paragraphs": [
            "驕陽愆歲事，良牧念菑畬。",
            "列騎低殘月，鳴笳度碧虛。",
            "稍窮樵客路，遙駐野人居。",
            "谷口寒流淨，叢祠古木疎。",
            "焚香秋霧濕，奠玉曉光初。",
            "肸蠁巫言報，精誠禮物餘。",
            "惠風仍偃草，靈雨會隨車。",
            "俟罪非真吏，翻慚奉簡書。"
        ],
        "title": "韋使君黃溪祈雨見召從行至祠下口號",
        "id": "5906e6f6-f3a8-468b-8e7e-1cbe696c239c"
    },
    {
        "author": "柳宗元",
        "paragraphs": [
            "屏居負山郭，歲暮驚離索。",
            "野逈樵唱來，庭空燒燼落。",
            "世紛因事遠，心賞隨年薄。",
            "默默諒何爲，徒成今與昨。"
        ],
        "title": "郊居歲暮",
        "id": "7906dd95-6598-4cae-9297-58ac173f8713"
    },
    {
        "author": "柳宗元",
        "paragraphs": [
            "杪秋霜露重，晨起行幽谷。",
            "黃葉覆溪橋，荒村唯古木。",
            "寒花疎寂歷，幽泉微斷續。",
            "機心久已忘，何事驚麋鹿。"
        ],
        "tags": [
            "纪行",
            "秋天"
        ],
        "title": "秋曉行南谷經荒村",
        "id": "3cfb1372-3aec-4131-ab6f-2ac73a29e2f8"
    },
    {
        "author": "柳宗元",
        "paragraphs": [
            "宿雲散洲渚，曉日明村塢。",
            "高樹臨清池，風驚夜來雨。",
            "予心適無事，偶此成賓主。"
        ],
        "title": "雨後曉行獨至愚溪北池",
        "id": "360ea23a-2963-4444-91b6-1ee5d44e6669"
    },
    {
        "author": "柳宗元",
        "paragraphs": [
            "覺聞繁露墜，開戶臨西園。",
            "寒月上東嶺，泠泠疎竹根。",
            "石泉遠逾響，山鳥時一喧。",
            "倚楹遂至旦，寂寞將何言。"
        ],
        "tags": [
            "抒情",
            "贬谪",
            "生活",
            "写景"
        ],
        "title": "中夜起望西園值月上",
        "id": "22b36a7a-dc90-47d9-b5cb-0f1fcef619c0"
    },
    {
        "author": "柳宗元",
        "paragraphs": [
            "平埜春草綠，曉鶯啼遠林。",
            "日晴瀟湘渚，雲斷岣嶁岑。",
            "仙駕不可望，世途非所任。",
            "凝情空景慕，萬里蒼梧陰。"
        ],
        "tags": [
            "春天",
            "抒怀",
            "写景",
            "壮志未酬"
        ],
        "title": "零陵春望",
        "id": "2f72f173-5cf6-4fef-a8e8-eb6f9b68044c"
    },
    {
        "author": "柳宗元",
        "paragraphs": [
            "寓居湘岸四無鄰，世網難嬰每自珍。",
            "蒔藥閑庭延國老，開罇虛室值賢人。",
            "泉迴淺石依高柳，逕轉垂藤閒綠筠。",
            "聞道偏爲五禽戲，出門鷗鳥更相親。"
        ],
        "title": "從崔中丞過盧少尹郊居",
        "id": "869a83a3-d57f-420b-a67f-45bc55c74e4e"
    },
    {
        "author": "柳宗元",
        "paragraphs": [
            "南州溽暑醉如酒，隱几熟眠開北牖。",
            "日午獨覺無餘聲，山童隔竹敲茶臼。"
        ],
        "tags": [
            "生活",
            "夏天",
            "闲适"
        ],
        "title": "夏晝偶作",
        "id": "0944daf0-fb7e-4fdf-a2d4-e827e672356a"
    },
    {
        "author": "柳宗元",
        "paragraphs": [
            "江雨初晴思遠步，日西獨向愚溪渡。",
            "渡頭水落村逕成，撩亂浮槎在高樹。"
        ],
        "title": "雨晴至江渡",
        "id": "dff12ec8-f20f-4b87-94af-d7c845d40b95"
    },
    {
        "author": "柳宗元",
        "paragraphs": [
            "千山鳥飛絕，萬逕人蹤滅。",
            "孤舟蓑笠翁，獨釣寒江雪。"
        ],
        "tags": [
            "唐诗三百首",
            "写雪",
            "山水",
            "冬天",
            "雪",
            "冬",
            "写景",
            "写鸟",
            "五言绝句",
            "鸟"
        ],
        "title": "江雪",
        "id": "1f92134b-bca9-46eb-b2fe-87b30413041a"
    },
    {
        "author": "柳宗元",
        "paragraphs": [
            "少時陳力希公侯，許國不復爲身謀。",
            "風波一跌逝萬里，壯心瓦解空縲囚。",
            "縲囚終老無餘事，願卜湘西冉溪地。",
            "却學壽張樊敬侯，種漆南園待成器。"
        ],
        "title": "冉溪",
        "id": "fa268e1e-5c77-4914-b549-609cf2c647f6"
    },
    {
        "author": "柳宗元",
        "paragraphs": [
            "[祇]樹夕陽亭，共傾三昧酒。",
            "霧暗水連堦，月明花復牖。",
            "莫厭尊前醉，相看未白首。"
        ],
        "title": "法華寺西亭夜飲",
        "id": "10be461a-6b02-4e28-9c7a-28c27abb5838"
    },
    {
        "author": "柳宗元",
        "paragraphs": [
            "石門長老身如夢，旃檀成林手所種。",
            "坐來念念非昔人，萬徧蓮花爲誰用。",
            "如今七十自忘機，貪愛都忘筋力微。",
            "莫向東軒春埜望，花開日出雉皆飛。"
        ],
        "title": "戲題石門長老東軒",
        "id": "9ccd8d2d-59c0-4dc8-a7c2-555fcbc7322e"
    },
    {
        "author": "柳宗元",
        "paragraphs": [
            "瘴茅葺爲宇，溽暑常侵肌。",
            "適有重膇疾，蒸鬱寧所宜。",
            "東鄰幸導我，樹竹邀涼颸。",
            "欣然愜吾志，荷鍤西巖垂。",
            "楚壤多怪石，墾鑿力已疲。",
            "江風忽云暮，輿曳還相追。",
            "蕭瑟過極浦，旖旎附幽墀。",
            "貞根期永固，貽爾寒泉滋。",
            "夜牕遂不掩，羽扇寧復持。",
            "清泠集濃露，枕簟淒已知。",
            "網蟲依密葉，曉禽棲逈枝。",
            "豈伊紛囂閒，重以心慮怡。",
            "嘉爾亭亭質，自遠棄幽期。",
            "不見野蔓草，蓊蔚有華姿。",
            "諒無淩寒色，豈與青山辭。"
        ],
        "title": "茅簷下始栽竹",
        "id": "f9eb3661-12d0-4bab-bbbd-443609889a30"
    },
    {
        "author": "柳宗元",
        "paragraphs": [
            "窮陋闕自養，癘氣劇囂煩。",
            "隆冬乏霜霰，日夕南風溫。",
            "杖藜下庭際，曳踵不及門。",
            "門有野田吏，慰我飄零魂。",
            "及言有靈藥，近在湘西原。",
            "服之不盈旬，蹩𨇨皆騰鶱。",
            "笑忭前即吏，爲我擢其根。",
            "蔚蔚遂充庭，英翹忽已繁。",
            "晨起自採曝，杵臼通夜喧。",
            "靈和理內藏，攻疾貴自源。",
            "擁覆逃積霧，伸舒委餘暄。",
            "奇功苟可徵，寧復資蘭蓀。",
            "我聞畸人術，一氣中夜存。",
            "能令深深息，呼吸還歸跟。",
            "疎放固難效，且以藥餌論。",
            "痿者不忘起，窮者寧復言。",
            "神哉輔吾足，幸及兒女奔。"
        ],
        "title": "種仙靈毗",
        "id": "3c7ef80d-0348-48c2-b3ad-43d4d8d164a8"
    },
    {
        "author": "柳宗元",
        "paragraphs": [
            "守閒事服餌，採朮東山阿。",
            "東山幽且阻，疲苶煩經過。",
            "戒徒斸靈根，封植閟天和。",
            "違爾澗底石，徹我庭中莎。",
            "土膏滋玄液，松露墜繁柯。",
            "南東自成畝，繚繞紛相羅。",
            "晨步佳色媚，夜眠幽氣多。",
            "離憂苟可怡，孰能知其他。",
            "爨竹茹芳葉，寧慮瘵與瘥。",
            "留連樹蕙辭，婉娩採薇歌。",
            "悟拙甘自足，激清媿同波。",
            "單豹且理內，高門復如何。"
        ],
        "title": "種朮",
        "id": "fe3c260c-affc-4234-87e6-2615321980a0"
    },
    {
        "author": "柳宗元",
        "paragraphs": [
            "血蟲化爲癘，夷俗多所神。",
            "銜猜每腊毒，謀富不爲仁。",
            "蔬果自遠至，盃酒盈肆陳。",
            "言甘中必苦，何用知其真。",
            "華潔事外飾，尤病中州人。",
            "錢刀恐賈害，飢至益逡巡。",
            "竄伏常戰慄，懷故逾悲辛。",
            "庶氏有嘉草，攻禬事久泯。",
            "炎帝垂靈編，言此殊足珍。",
            "崎嶇乃有得，託以全余身。",
            "紛敷碧樹陰，眄睞心所親。"
        ],
        "tags": [
            "抒情",
            "言志",
            "讽刺"
        ],
        "title": "種白蘘荷",
        "id": "202641be-8d53-4de4-b477-fcbef11c89bf"
    },
    {
        "author": "柳宗元",
        "paragraphs": [
            "弱植不盈尺，遠意駐蓬瀛。",
            "月寒空堦曙，幽夢綵雲生。",
            "糞壤擢珠樹，莓苔插瓊英。",
            "芳根閟顏色，徂歲爲誰榮。"
        ],
        "tags": [
            "咏物诗",
            "抒怀",
            "言志",
            "咏物"
        ],
        "title": "新植海石榴",
        "id": "2cb983f0-34c5-40ff-89e0-dbdd4da26eb2"
    },
    {
        "author": "柳宗元",
        "paragraphs": [
            "凡卉與時謝，妍華麗茲晨。",
            "欹紅醉濃露，窈窕留餘春。",
            "孤賞白日暮，暄風動搖頻。",
            "夜牕藹芳氣，幽臥知相親。",
            "願致溱洧贈，悠悠南國人。"
        ],
        "tags": [
            "牡丹",
            "隐喻",
            "咏物诗",
            "咏物"
        ],
        "title": "戲題堦前芍藥",
        "id": "b2b75195-273f-4dbf-af3d-7306de9d55d6"
    },
    {
        "author": "柳宗元",
        "paragraphs": [
            "幾年封植愛芳叢，韶豔朱顏竟不同。",
            "從此休論上春事，看成古木對衰翁。"
        ],
        "title": "始見白髪題所植海石榴",
        "id": "31aff727-0102-427a-a1e0-21966f5509ff"
    },
    {
        "author": "柳宗元",
        "paragraphs": [
            "白華照寒水，怡我適野情。",
            "前趨問長老，重復欣嘉名。",
            "蹇連易衰朽，方剛謝經營。",
            "敢期齒杖賜，聊且移孤莖。",
            "叢萼中競秀，分房外舒英。",
            "柔條乍反植，勁節常對生。",
            "循翫足忘疲，稍覺步武輕。",
            "安能事翦伐，持用資徒行。"
        ],
        "title": "植靈壽木",
        "id": "e9138d2a-488e-4d70-8bb4-d0e3aac0d1fa"
    },
    {
        "author": "柳宗元",
        "paragraphs": [
            "謫官去南裔，清湘繞靈岳。",
            "晨登蒹葭岸，霜景霽紛濁。",
            "離披得幽桂，芳本欣盈握。",
            "火耕困煙燼，薪採久摧剝。",
            "道旁且不願，岑嶺況悠邈。",
            "傾筐壅故壤，棲息期鸞鷟。",
            "路遠清涼宮，一雨悟無學。",
            "南人始珍重，微我誰先覺。",
            "芳意不可傳，丹心徒自渥。"
        ],
        "title": "自衡陽移桂十餘本植零陵所住精舍",
        "id": "39115c15-994b-43ec-b1e5-388a495629f1"
    },
    {
        "author": "柳宗元",
        "paragraphs": [
            "有美不自蔽，安能守孤根。",
            "盈盈湘西岸，秋至風露繁。",
            "麗影別寒水，穠芳委前軒。",
            "芰荷諒難雜，反此生高原。"
        ],
        "tags": [
            "愁苦",
            "抒情",
            "孤寂",
            "花",
            "写花"
        ],
        "title": "湘岸移木芙蓉植龍興精舍",
        "id": "12c990df-c417-480a-aa17-39836764b4ef"
    },
    {
        "author": "柳宗元",
        "paragraphs": [
            "早梅發高樹，逈映楚天碧。",
            "朔吹飄夜香，繁霜滋曉白。",
            "欲爲萬里贈，杳杳山水隔。",
            "寒英坐銷落，何用慰遠客。"
        ],
        "tags": [
            "咏物",
            "梅花",
            "抒怀",
            "咏物诗"
        ],
        "title": "早梅",
        "id": "68ae20e0-130a-43ef-b672-8ce0d95abb8b"
    },
    {
        "author": "柳宗元",
        "paragraphs": [
            "橘柚懷貞質，受命此炎方。",
            "密林耀朱綠，晚歲有餘芳。",
            "殊風限清漢，飛雪滯故鄉。",
            "攀條何所歎，北望熊與湘。"
        ],
        "tags": [
            "咏物诗",
            "抒怀",
            "咏物",
            "赞美",
            "感慨"
        ],
        "title": "南中榮橘柚",
        "id": "5c3dbac0-97ae-499a-9161-50f86235aa6c"
    },
    {
        "author": "柳宗元",
        "paragraphs": [
            "晚英值窮節，綠潤含朱光。",
            "以茲正陽色，窈窕凌清霜。",
            "遠物世所重，旅人心獨傷。",
            "回暉眺林際，摵摵無遺芳。"
        ],
        "title": "紅蕉",
        "id": "cddea3a9-a11d-4fdb-8faf-e4d2bbeb68f8"
    },
    {
        "author": "柳宗元",
        "paragraphs": [
            "結習自無始，淪溺窮苦源。",
            "流形及茲世，始悟三空門。",
            "華堂開淨域，圖像煥且繁。",
            "清冷焚衆香，微妙歌法言。",
            "稽首媿導師，超遙謝塵昏。"
        ],
        "title": "巽公院五詠 淨土堂",
        "id": "45949e82-08fb-4b8e-94b1-9c2e0f5e541e"
    },
    {
        "author": "柳宗元",
        "paragraphs": [
            "寂滅本非斷，文字安可離。",
            "曲堂何爲設，高士方在斯。",
            "聖默寄言宣，分別乃無知。",
            "趣中即空假，名相與誰期。",
            "願言絕聞得，忘意聊思惟。"
        ],
        "title": "巽公院五詠 曲講堂",
        "id": "c9ad6fd9-f748-4df2-a5e7-3a188cf5198b"
    },
    {
        "author": "柳宗元",
        "paragraphs": [
            "發地結菁茅，團團抱虛白。",
            "山花落幽戶，中有忘機客。",
            "涉有本非取，照空不待析。",
            "萬籟俱緣生，窅然喧中寂。",
            "心境本洞如，鳥飛無遺跡。"
        ],
        "title": "巽公院五詠 禪堂",
        "id": "1d057127-c006-4a03-932b-1b0f3839e9d7"
    },
    {
        "author": "柳宗元",
        "paragraphs": [
            "新亭俯朱檻，嘉木開芙蓉。",
            "清香晨風遠，溽彩寒露濃。",
            "瀟灑出人世，低昂多異容。",
            "嘗聞色空喻，造物誰爲工。",
            "留連秋月晏，迢遞來山鐘。"
        ],
        "title": "巽公院五詠 芙蓉亭",
        "id": "599ff2eb-7a17-414b-bae8-6b537724eec2"
    },
    {
        "author": "柳宗元",
        "paragraphs": [
            "危橋屬幽徑，繚繞穿疎林。",
            "迸籜分苦節，輕筠抱虛心。",
            "俯瞰涓涓流，仰聆蕭蕭吟。",
            "差池下煙日，嘲异常鳴山禽。",
            "諒無要津用，棲息有餘陰。"
        ],
        "tags": [
            "咏物诗",
            "竹子",
            "怀才不遇",
            "咏物"
        ],
        "title": "巽公院五詠 苦竹橋",
        "id": "9e26e57f-c6df-4f7a-81d3-538b04cc4dac"
    },
    {
        "author": "柳宗元",
        "paragraphs": [
            "梅實迎時雨，蒼茫值晚春。",
            "愁深楚猿夜，夢斷越雞晨。",
            "海霧連南極，江雲暗北津。",
            "素衣今盡化，非爲帝京塵。"
        ],
        "tags": [
            "写雨",
            "雨"
        ],
        "title": "梅雨",
        "id": "6ecbed64-2409-4f6d-ade3-ccfec85ff92c"
    },
    {
        "author": "柳宗元",
        "paragraphs": [
            "問春從此去，幾日到秦原。",
            "憑寄還鄉夢，殷勤入故園。"
        ],
        "tags": [
            "思乡",
            "怨愤"
        ],
        "title": "零陵早春",
        "id": "b1534d3f-c9c2-4eb1-872a-1bb24ea99cb7"
    },
    {
        "author": "柳宗元",
        "paragraphs": [
            "蓐食徇所務，驅牛向東阡。",
            "雞鳴村巷白，夜色歸暮田。",
            "札札耒耜聲，飛飛來烏鳶。",
            "竭茲筋力事，持用窮歲年。",
            "盡輸助徭役，聊就空自眠。",
            "子孫日已長，世世還復然。"
        ],
        "title": "田家三首 一",
        "id": "28d14ca6-9080-4341-9945-1a6a8ff01622"
    },
    {
        "author": "柳宗元",
        "paragraphs": [
            "籬落隔煙火，農談四鄰夕。",
            "庭際秋蟲鳴，疎麻方寂歷。",
            "蠶絲盡輸稅，機杼空倚壁。",
            "里胥夜經過，雞黍事筵席。",
            "各言官長峻，文字多督責。",
            "東鄉後租期，車轂陷泥澤。",
            "公門少推恕，鞭朴恣狼籍。",
            "努力慎經營，肌膚真可惜。",
            "迎新在此歲，唯恐踵前跡。"
        ],
        "title": "田家三首 二",
        "id": "19eddc03-4ac4-4c71-b850-2d2ff638428e"
    },
    {
        "author": "柳宗元",
        "paragraphs": [
            "古道饒蒺藜，縈迴古城曲。",
            "蓼花被堤岸，陂水寒更綠。",
            "是時收穫竟，落日多樵牧。",
            "風高榆柳疎，霜重棃棗熟。",
            "行人迷去住，野鳥競棲宿。",
            "田翁笑相念，昏黑慎原陸。",
            "今年幸少豐，無厭饘與粥。"
        ],
        "title": "田家三首 三",
        "id": "97465f06-fe21-4b2c-901d-9483805fa85b"
    },
    {
        "author": "柳宗元",
        "paragraphs": [
            "君不見夸父逐日窺虞淵，跳踉北海超崑崙。",
            "披霄決漢出沆漭，瞥裂左右遺星辰。",
            "須臾力盡道渴死，狐鼠蜂蟻爭噬吞。",
            "北方竫人長九寸，開口抵掌更笑喧。",
            "啾啾飲食滴與粒，生死亦足終天年。",
            "睢盱大志小成遂，坐使兒女相悲憐。"
        ],
        "title": "行路難三首 一",
        "id": "31ac5443-ea10-4e3f-8762-d65aec27490b"
    },
    {
        "author": "柳宗元",
        "paragraphs": [
            "虞衡斤斧羅千山，工命采斫杙與椽。",
            "深林土剪十取一，百牛連鞅摧雙轅。",
            "萬圍千尋妨道路，東西蹶倒山火焚。",
            "遺餘毫末不見保，躪躒磵壑何當存。",
            "羣材未成質已夭，突兀哮豁空巖巒。",
            "柏梁天災武庫火，匠石狼顧相愁冤。",
            "君不見南山棟梁益稀少，愛材養育誰復論。"
        ],
        "title": "行路難三首 二",
        "id": "f017dd9b-1d9c-465f-a7da-7e6b1ad28aa7"
    },
    {
        "author": "柳宗元",
        "paragraphs": [
            "飛雪斷道冰成梁，侯家熾炭雕玉房。",
            "蟠龍吐耀虎喙張，熊蹲豹躑爭低昂。",
            "攢巒叢㟧射朱光，丹霞翠霧飄奇香。",
            "美人四向迴明璫，雪山冰谷晞太陽。",
            "星躔奔走不得止，奄忽雙燕棲虹梁。",
            "風臺露榭生光飾，死灰棄置參與商。",
            "盛時一去貴反賤，桃笙葵扇安可當。"
        ],
        "title": "行路難三首 三",
        "id": "918ea01d-553d-44cb-ad8d-b508452b8ab6"
    },
    {
        "author": "柳宗元",
        "paragraphs": [
            "天田不日降皇輿，留滯長沙歲又除。",
            "宣室無由問釐事，周南何處託成書。"
        ],
        "title": "聞籍田有感",
        "id": "1682a191-1a61-4cb4-b5a7-ac1aea1d71c7"
    },
    {
        "author": "柳宗元",
        "paragraphs": [
            "城上日出羣烏飛，鵶鵶爭赴朝陽枝。",
            "刷毛伸翼和且樂，爾獨落魄今何爲。",
            "無乃慕高近白日，三足妬爾令爾疾。",
            "無乃飢啼走道旁，貪鮮攫肉人所傷。",
            "翹肖獨足下叢薄，口銜低枝始能躍。",
            "還顧泥涂備螻蟻，仰看棟梁防燕雀。",
            "左右六翮利如刀，踊身失勢不得高。",
            "支離無趾猶自免，努力低飛逃後患。"
        ],
        "title": "跂烏詞",
        "id": "d0453ea5-ee4e-46ad-85c2-36d2d5a301c1"
    },
    {
        "author": "柳宗元",
        "paragraphs": [
            "淒風淅瀝飛嚴霜，蒼鷹上擊翻曙光。",
            "雲披霧裂虹蜺斷，霹靂掣電捎平岡。",
            "砉然勁翮翦荆棘，下攫狐兔騰蒼茫。",
            "爪毛吻血百鳥逝，獨立四顧時激昂。",
            "炎風溽暑忽然至，羽翼脫落自摧藏。",
            "草中狸鼠足爲患，一夕十顧驚且傷。",
            "但願清商復爲假，拔去萬累雲間翔。"
        ],
        "title": "籠鷹詞",
        "id": "0c3dc50a-50fb-4b40-8e05-9bbee262aeb1"
    },
    {
        "author": "柳宗元",
        "paragraphs": [
            "楚越有鳥甘且腴，嘲嘲自名爲鷓鴣。",
            "徇媒得食不復慮，機械潛發罹罝罦。",
            "羽毛摧折觸籠籞，煙火煽赫驚庖廚。",
            "鼎前芍藥調五味，膳夫攘腕左右視。",
            "齊王不忍觳觫牛，簡子亦放邯鄲鳩。",
            "二子得意猶念此，況我萬里爲孤囚。",
            "破籠展翅當遠去，同類相呼莫相顧。"
        ],
        "title": "放鷓鴣詞",
        "id": "f873e56a-180a-4ee6-ab81-a78c6dd98021"
    },
    {
        "author": "柳宗元",
        "paragraphs": [
            "長安新技出宮掖，喧喧初徧王侯宅。",
            "玉盤滴瀝黃金錢，皎如文龜麗秋天。",
            "八方定位開神卦，六甲離離齊上下。",
            "投變轉動玄機卑，星流霞破相參差。",
            "四分五裂勢未已，出無入有誰能知。",
            "乍驚散漫無處所，須臾羅列已如故。",
            "徒言萬事有盈虛，終朝一擲知勝負。",
            "脩門象棋不復貴，魏宮妝奩世所棄。",
            "豈如瑞質耀奇文，願持千歲壽吾君。",
            "廟堂巾笥非余慕，錢刀兒女徒紛紛。"
        ],
        "title": "龜背戲",
        "id": "34730a4b-0b2f-489b-b33e-129117aa2622"
    },
    {
        "author": "柳宗元",
        "paragraphs": [
            "倦聞子規嘲暮聲，不意忽有黃鸝鳴。",
            "一聲夢斷楚江曲，滿眼故園春意生。",
            "目極千里無山河，麥芒際天搖清波。",
            "王畿優本少賦役，務閑酒熟饒經過。",
            "此時晴煙最深處，舍南巷北遙相語。",
            "翻日迥度昆明飛，凌風邪看細柳翥。",
            "我今誤落千萬山，身同傖人不思還。",
            "鄉禽何事亦來此，令我生心憶桑梓。",
            "閉聲迴翅歸務速，西林紫椹行當熟。"
        ],
        "tags": [
            "抒怀",
            "思乡",
            "写鸟",
            "鸟"
        ],
        "title": "聞黃鸝",
        "id": "617121d0-e2bb-4f15-8062-2cf925e33f57"
    },
    {
        "author": "柳宗元",
        "paragraphs": [
            "翠帷雙卷出傾城，龍劒破匣霜月明。",
            "朱脣掩仰悄無聲，金簧玉磬宮中生。",
            "下沈秋火激太清，天高地逈凝日晶，羽觴蕩漾何事傾。"
        ],
        "title": "渾鴻臚宅聞歌效白紵",
        "id": "26e0cd7b-3bd0-4c1f-a7b4-105bb299106a"
    },
    {
        "author": "柳宗元",
        "paragraphs": [
            "楊白花，風吹渡江水。",
            "坐令宮樹無顏色，搖蕩春光千萬里。",
            "茫茫曉日下長秋，哀歌未斷城鴉起。"
        ],
        "title": "楊白花",
        "id": "ee01573c-048a-4c12-9edd-d9525c9252f2"
    },
    {
        "author": "柳宗元",
        "paragraphs": [
            "漁翁夜傍西巖宿，曉汲清湘燃楚竹。",
            "煙銷日出不見人，[欸]乃一聲山水綠。",
            "迴看天際下中流，巖上無心雲相逐。"
        ],
        "tags": [
            "唐诗三百首",
            "写人",
            "七言古诗",
            "山水"
        ],
        "title": "漁翁",
        "id": "51b1aeeb-9a66-412d-b15c-4afaa6c6b1d7"
    },
    {
        "author": "柳宗元",
        "paragraphs": [
            "今夕少愉樂，起坐開清尊。",
            "舉觴酹先酒，爲我驅憂煩。",
            "須臾心自殊，頓覺天地暄。",
            "連山變幽晦，綠水函晏溫。",
            "藹藹南郭門，樹木一何繁。",
            "清陰可自庇，竟夕聞佳言。",
            "盡醉無復辭，偃臥有芳蓀。",
            "彼哉晉楚富，此道未必存。"
        ],
        "title": "飲酒",
        "id": "a356172a-b00b-48ca-ae06-2e6fa81d9817"
    },
    {
        "author": "柳宗元",
        "paragraphs": [
            "幽沈謝世事，俛默窺唐虞。",
            "上下觀古今，起伏千萬途。",
            "遇欣或自笑，感戚亦以吁。",
            "縹帙各舒散，前後互相逾。",
            "瘴痾擾靈府，日與往昔殊。",
            "臨文乍了了，徹卷兀若無。",
            "竟夕誰與言，但與竹素俱。",
            "倦極便倒臥，熟寐乃一蘇。",
            "欠伸展肢體，吟詠心自愉。",
            "得意適其適，非願爲世儒。",
            "道盡即閉口，蕭散捐囚拘。",
            "巧者爲我拙，智者爲我愚。",
            "書史足自悅，安用勤與劬。",
            "貴爾六尺軀，勿爲名所驅。"
        ],
        "title": "讀書",
        "id": "51c99f73-8a33-4c3b-b8b3-9e625e71805f"
    },
    {
        "author": "柳宗元",
        "paragraphs": [
            "西陸動涼氣，驚烏號北林。",
            "棲息豈殊性，集枯安可任。",
            "鴻鵠去不返，勾吳阻且深。",
            "徒嗟日沈湎，丸鼓騖奇音。",
            "東海久搖蕩，南風已駸駸。",
            "坐使青天暮，小星愁太陰。",
            "衆情嗜姦利，居貨捐千金。",
            "危根一以振，齊斧來相尋。",
            "攬衣中夜起，感物涕盈襟。",
            "微霜衆所踐，誰念歲寒心。"
        ],
        "title": "感遇二首 一",
        "id": "276645b8-28df-46f9-9235-aea982772911"
    },
    {
        "author": "柳宗元",
        "paragraphs": [
            "旭日照寒野，鸒斯起蒿萊。",
            "啁啾有餘樂，飛舞西陵隈。",
            "迴風旦夕至，零葉委陳荄。",
            "所棲不足恃，鷹隼縱橫來。"
        ],
        "title": "感遇二首 二",
        "id": "9b0f160b-13ae-4b9d-a7f2-0edce38709a5"
    },
    {
        "author": "柳宗元",
        "paragraphs": [
            "燕有黃金臺，遠致望諸君。",
            "嗛嗛事強怨，三歲有奇勳。",
            "悠哉辟疆理，東海漫浮雲。",
            "寧知世情異，嘉穀坐熇焚。",
            "致令委金石，誰願蠢蠕羣。",
            "風波歘潛構，遺恨意紛紜。",
            "豈不善圖後，交私非所聞。",
            "爲忠不顧內，晏子亦垂文。"
        ],
        "title": "詠史",
        "id": "83df3e51-a4a9-4fb7-a0fc-3478ff49f9cf"
    },
    {
        "author": "柳宗元",
        "paragraphs": [
            "束帶值明后，顧盼流輝光。",
            "一心在陳力，鼎列夸四方。",
            "款款效忠信，恩義皎如霜。",
            "生時亮同體，死沒寧分張。",
            "壯軀閉幽隧，猛志填黃腸。",
            "殉死禮所非，況乃用其良。",
            "霸基弊不振，晉楚更張皇。",
            "疾病命固亂，魏氏言有章。",
            "從邪陷厥父，吾欲討彼狂。"
        ],
        "tags": [
            "先秦至六朝",
            "咏史怀古"
        ],
        "title": "詠三良",
        "id": "7bad2d2b-66f0-498a-849b-902355e11bf3"
    },
    {
        "author": "柳宗元",
        "paragraphs": [
            "燕秦不兩立，太子已爲虞。",
            "千金奉短計，匕首荆卿趨。",
            "窮年徇所欲，兵勢且見屠。",
            "微言激幽憤，怒目辭燕都。",
            "朔風動易水，揮爵前長驅。",
            "函首致宿怨，獻田開版圖。",
            "炯然耀電光，掌握罔正夫。",
            "造端何其銳，臨事竟趑趄。",
            "長虹吐白日，倉卒反受誅。",
            "按劒赫憑怒，風雷助號呼。",
            "慈父斷子首，狂走無容軀。",
            "夷城芟七族，臺觀皆焚汙。",
            "始期憂患弭，卒動災禍樞。",
            "秦皇本詐力，事與桓公殊。",
            "奈何效曹子，實謂勇且愚。",
            "世傳故多謬，太史徵無且。"
        ],
        "tags": [
            "先秦至六朝",
            "咏史怀古"
        ],
        "title": "詠荆軻",
        "id": "3b67a24e-33da-4a40-941a-e7a42931b390"
    },
    {
        "author": "柳宗元",
        "paragraphs": [
            "生死悠悠爾，一氣聚散之。",
            "偶來紛喜怒，奄忽已復辭。",
            "爲役孰賤辱，爲貴非神奇。",
            "一朝纊息定，枯巧無妍媸。",
            "生平勤皂櫪，剉秣不告疲。",
            "既死給槥櫝，葬之東山基。",
            "奈何值崩湍，蕩析臨路垂。",
            "髐然暴百骸，散亂不復支。",
            "從者幸告余，睠之涓然悲。",
            "猫虎獲迎祭，犬馬有蓋帷。",
            "佇立唁爾魂，豈復識此爲。",
            "畚鍤載埋瘞，溝瀆護其危。",
            "我心得所安，不謂爾有知。",
            "掩骼著春令，茲焉適其時。",
            "及物非吾事，聊且顧爾私。"
        ],
        "title": "掩役夫張進骸",
        "id": "1369c08e-0001-4134-897d-678dbdb42f69"
    },
    {
        "author": "柳宗元",
        "paragraphs": [
            "設色既成象，卿雲示國都。",
            "九天開秘祉，百辟贊嘉謨。",
            "抱日依龍衮，非煙近御爐。",
            "高標連汗漫，逈望接虛無。",
            "裂素榮光發，舒華瑞色敷。",
            "恒將配堯德，垂慶代河圖。"
        ],
        "title": "省試觀慶雲圖詩",
        "id": "2237377e-d00e-4e7a-9ce4-1ea09940c89c"
    },
    {
        "author": "柳宗元",
        "paragraphs": [
            "九扈鳴已晚，楚鄉農事春。",
            "悠悠故池水，空待灌園人。"
        ],
        "title": "春懷故園",
        "id": "fb1a266b-a490-4cef-8446-5837e25a5c7f"
    },
    {
        "author": "劉禹錫",
        "paragraphs": [
            "團扇復團扇，奉君清暑殿。",
            "秋風入庭樹，從此不相見。",
            "上有乘鸞女，蒼蒼蟲網遍。",
            "明年入懷袖，別是機中練。"
        ],
        "title": "團扇詩",
        "id": "7bf0a2a0-b7dc-4c56-8396-dcf54882cb22"
    },
    {
        "author": "劉禹錫",
        "paragraphs": [
            "野水繞空城，行塵起孤驛。",
            "荒臺側生樹，石碣陽鐫額。",
            "靡靡度行人，溫風吹宿麥。"
        ],
        "title": "宜城歌",
        "id": "4c126cc6-4904-4d77-a178-e58b68cc45a5"
    },
    {
        "author": "劉禹錫",
        "paragraphs": [
            "朝辭官軍驛，前望順陽路。",
            "野水齧荒墳，秋蟲鏤宮樹。",
            "曾聞天寶末，胡馬西南騖。",
            "城守魯將軍，拔城從此去。"
        ],
        "title": "順陽歌",
        "id": "adba6369-f910-4b4d-9e1b-c4a4e174e9b7"
    },
    {
        "author": "劉禹錫",
        "paragraphs": [
            "莫猺自生長，名字無符籍。",
            "市易雜鮫人，婚姻通木客。",
            "星居占泉眼，火種開山脊。",
            "夜渡千仞谿，含沙不能射。"
        ],
        "title": "莫猺歌",
        "id": "81738668-4372-4467-bea2-f9474e6616fb"
    },
    {
        "author": "劉禹錫",
        "paragraphs": [
            "桂陽嶺，下下復高高。",
            "人稀鳥獸駭，地遠草木豪。",
            "寄言千金子，知余歌者勞。"
        ],
        "title": "度桂嶺歌",
        "id": "4a862348-178c-4de0-856d-38dd13eadb51"
    },
    {
        "author": "劉禹錫",
        "paragraphs": [
            "岡頭花草齊，燕子東西飛。",
            "田塍望如線，白水光參差。",
            "農婦白紵裙，農父綠蓑衣。",
            "齊唱郢中歌，嚶儜如竹枝。",
            "但聞怨響音，不辨俚語詞。",
            "時時一大笑，此必相嘲嗤。",
            "水平苗漠漠，煙火生墟落。",
            "黃犬往復還，赤雞鳴且啄。",
            "路旁誰家郎，烏帽衫袖長。",
            "自言上計吏，年幼離帝鄉。",
            "田夫語計吏，君家儂定諳。",
            "一來長安道，眼大不相參。",
            "計吏笑致辭，長安真大處。",
            "省門高軻峨，儂入無度數。",
            "昨來補衛士，唯用筒竹布。",
            "君看二三年，我作官人去。"
        ],
        "title": "插田歌",
        "id": "cc861eb1-384f-4048-8904-b3bbd290a37e"
    },
    {
        "author": "劉禹錫",
        "paragraphs": [
            "野田生葡萄，纏繞一枝高。",
            "移來碧墀下，張王日日高。",
            "分岐浩繁縟，脩蔓蟠詰曲。",
            "揚翹向庭柯，意思如有屬。",
            "爲之立長檠，布濩當軒綠。",
            "米液溉其根，理疎看滲漉。",
            "繁葩組綬結，懸實珠璣蹙。",
            "馬乳帶輕霜，龍鱗曜初旭。",
            "有客汾陰至，臨堂瞪雙目。",
            "自言我晉人，種此如種玉。",
            "釀之成美酒，令人飲不足。",
            "爲君持一斗，往取涼州牧。"
        ],
        "title": "葡萄歌",
        "id": "867efd8c-98d1-45c8-99bf-8635532444c0"
    },
    {
        "author": "劉禹錫",
        "paragraphs": [
            "蠻語鉤輈音，蠻衣斑斕布。",
            "熏狸掘沙鼠，時節祠盤瓠。",
            "忽逢乘馬客，恍若驚麏顧。",
            "腰斧上高山，意行無舊路。"
        ],
        "title": "蠻子歌",
        "id": "cbffe2fa-ff43-4c02-aa8d-fb8208ba0967"
    },
    {
        "author": "劉禹錫",
        "paragraphs": [
            "綠野扶風道，黃塵馬嵬驛。",
            "路邊楊貴人，墳高三四尺。",
            "乃問里中兒，皆言幸蜀時。",
            "軍家誅戚族，天子捨妖姬。",
            "羣吏伏門屏，貴人牽帝衣。",
            "低回轉美目，風日爲無暉。",
            "貴人飲金屑，倏忽舜英暮。",
            "平生服杏丹，顏色真如故。",
            "屬車塵已遠，里巷來窺覰。",
            "共愛宿妝妍，君王畫眉處。",
            "履綦無復有，履組光未滅。",
            "不見巖畔人，空見凌波襪。",
            "郵童愛踪跡，私手解鞶結。",
            "傳看千萬眼，縷絕香不歇。",
            "指環照骨明，首飾敵連城。",
            "將入咸陽市，猶得賈胡驚。"
        ],
        "title": "馬嵬行",
        "id": "4cb22c8a-88d6-44c1-8f31-3e2de9127945"
    },
    {
        "author": "劉禹錫",
        "paragraphs": [
            "長安百花時，風景宜輕薄。",
            "無人不沽酒，何處不聞樂。",
            "春風連夜動，微雨凌曉濯。",
            "紅焰出牆頭，雪光映樓角。",
            "繁紫韻松竹，遠黃繞籬落。",
            "臨路不勝愁，輕煙去何託。",
            "滿庭蕩魂魄，照廡成丹渥。",
            "爛熳簇顛狂，飄零勸行樂。",
            "時節易晼晚，清陰覆池閣。",
            "唯有安石榴，當軒慰寂寞。"
        ],
        "title": "百花行",
        "id": "e8d612ee-0090-4cab-a883-406f4520e195"
    },
    {
        "author": "劉禹錫",
        "paragraphs": [
            "陰風振寒郊，猛虎正咆哮。",
            "徐行出燒地，連吼入黃茅。",
            "壯士走馬去，鐙前彎玉弰。",
            "叱之使人立，一發如鈹交。",
            "悍睛忽星墮，飛血濺林梢。",
            "彪炳爲我席，羶腥充我庖。",
            "里中欣害除，賀酒紛呶號。",
            "明日長橋上，傾城看斬蛟。"
        ],
        "title": "壯士行",
        "id": "51b1fbda-3484-45a7-ab12-efc1119c14ee"
    },
    {
        "author": "劉禹錫",
        "paragraphs": [
            "悠悠飛走情，同樂在陽和。",
            "歲中三百日，常恐風雨多。",
            "天人信遐遠，時節易蹉跎。",
            "洞房有明燭，無乃酣且歌。"
        ],
        "title": "苦雨行",
        "id": "ed7ef6eb-8c75-4ce9-8b03-2ad22ed6d8b0"
    },
    {
        "author": "劉禹錫",
        "paragraphs": [
            "洪罏作高山，元氣鼓其橐。",
            "俄然神功就，峻拔在寥廓。",
            "靈跡露指爪，殺氣見稜角。",
            "凡木不敢生，神僊聿來託。",
            "天資帝王宅，以我爲關鑰。",
            "能令下國人，一見換神骨。",
            "高山固無限，如此方爲嶽。",
            "丈夫無特達，雖貴猶碌碌。"
        ],
        "title": "華山歌",
        "id": "ea9d2b45-7a22-492a-9893-f1315219bda5"
    },
    {
        "author": "劉禹錫",
        "paragraphs": [
            "五綵繡團圓，登君玳瑁筵。",
            "最宜紅燭下，偏稱落花前。",
            "上客如先起，應須贈一船。"
        ],
        "title": "拋毬樂詞 一",
        "id": "af352613-12f5-4a88-90b7-cc6ffc141997"
    },
    {
        "author": "劉禹錫",
        "paragraphs": [
            "春早見花枝，朝朝恨發遲。",
            "及看花落後，却憶未開時。",
            "幸有拋球樂，一杯君莫辭。"
        ],
        "title": "拋毬樂詞 二",
        "id": "3a930bf4-38e2-4320-900f-3d9d17d99a58"
    },
    {
        "author": "劉禹錫",
        "paragraphs": [
            "日出驪山東，裴回照溫泉。",
            "樓臺影玲瓏，稍稍開白煙。",
            "言昔太上皇，常居此祈年。",
            "風中聞清樂，往往來列仙。",
            "翠華入五雲，紫氣歸上玄。",
            "哀哀生人淚，泣盡弓劒前。",
            "聖道本自我，凡情徒顒然。",
            "小臣感玄化，一望青冥天。"
        ],
        "title": "華清詞",
        "id": "efdb19c5-4ea9-4742-a22d-a201935a9495"
    },
    {
        "author": "劉禹錫",
        "paragraphs": [
            "春向晚，春晚思悠哉。",
            "風雲日已改，花葉自相摧。",
            "漠漠空中去，何時天際來。"
        ],
        "title": "送春曲三首 一",
        "id": "d8ebb16f-31c7-491b-bb3a-965c2da744dc"
    },
    {
        "author": "劉禹錫",
        "paragraphs": [
            "春已暮，冉冉如人老。",
            "映葉見殘花，連天是青草。",
            "可憐桃與李，從此同桑棗。"
        ],
        "title": "送春曲三首 二",
        "id": "04cbe110-8003-4d0c-8b03-b15a1a154d5f"
    },
    {
        "author": "劉禹錫",
        "paragraphs": [
            "春景去，此去何時回。",
            "遊人千萬恨，落日上高臺。",
            "寂寞繁花盡，流鸎歸莫來。"
        ],
        "title": "送春曲三首 三",
        "id": "6dba141f-3a7d-4102-8ccc-d0f1316c509a"
    },
    {
        "author": "劉禹錫",
        "paragraphs": [
            "銅壺方促夜，斗柄暫南回。",
            "稍嫌單衣重，初憐北戶開。",
            "西園花已盡，新月爲誰來。"
        ],
        "title": "初夏曲三首 一",
        "id": "5f19b213-3290-42f4-a18e-a4abe5623253"
    },
    {
        "author": "劉禹錫",
        "paragraphs": [
            "時節過繁華，陰陰千萬家。",
            "巢禽命子戲，園果墜枝斜。",
            "寂寞孤飛蝶，窺叢覓晚花。"
        ],
        "title": "初夏曲三首 二",
        "id": "24b01880-dc52-4fc6-a3de-fcd0af996101"
    },
    {
        "author": "劉禹錫",
        "paragraphs": [
            "綠水風初暖，青林露早晞。",
            "麥隴雉朝雊，桑野人暮歸。",
            "百舌悲花盡，平蕪來去飛。"
        ],
        "title": "初夏曲三首 三",
        "id": "8bd83e81-1d93-4e02-90d9-a0cc53781f73"
    },
    {
        "author": "劉禹錫",
        "paragraphs": [
            "爽砧應秋律，繁杵含淒風。",
            "一一遠相續，家家音不同。",
            "戶庭凝露清，伴侶明月中。",
            "長裾委襞積，輕佩垂𤧚瓏。",
            "汗餘衫更馥，鈿移麝半空。",
            "報寒驚邊鴈，促思聞候蟲。",
            "天狼正芒角，虎落定相攻。",
            "盈篋寄何處，征人如轉蓬。"
        ],
        "title": "擣衣曲",
        "id": "b439500e-b770-4ad5-a23e-cd6158cd4d03"
    },
    {
        "author": "劉禹錫",
        "paragraphs": [
            "何處好畬田，團團縵山腹。",
            "鑚龜得雨卦，上山燒臥木。",
            "驚麏走且顧，羣雉聲咿喔。",
            "紅焰遠成霞，輕煤飛入郭。",
            "風引上高岑，獵獵度青林。",
            "青林望靡靡，赤光低復起。",
            "照潭出老蛟，爆竹驚山鬼。",
            "夜色不見山，孤明星漢間。",
            "如星復如月，俱逐曉風滅。",
            "本從敲石光，遂至烘天熱。",
            "下種暖灰中，乘陽拆牙孽。",
            "蒼蒼一雨後，苕頴如雲發。",
            "巴人拱手吟，耕耨不關心。",
            "由來得地勢，徑寸有餘金。"
        ],
        "title": "畬田行",
        "id": "87b2aaa6-533b-4792-8f8e-129aad0b84b8"
    },
    {
        "author": "劉禹錫",
        "paragraphs": [
            "朝陽有鳴鳳，不聞千萬祀。",
            "鶗鴂摧衆芳，晨間先入耳。",
            "秋風白露晞，從是爾啼時。",
            "如何上春日，唧唧滿庭飛。"
        ],
        "title": "鶗鴂吟",
        "id": "d6b2b649-2b2b-4c35-bb15-5681cbdd1775"
    },
    {
        "author": "劉禹錫",
        "paragraphs": [
            "興雲感陰氣，疾足如見機。",
            "晴來意態行，有若功成歸。",
            "葱蘢含晚景，潔白凝秋暉。",
            "夜深度銀漢，漠漠仙人衣。"
        ],
        "title": "觀雲篇",
        "id": "9b8940d5-7966-47ab-bbf9-55efadf169b3"
    },
    {
        "author": "劉禹錫",
        "paragraphs": [
            "養鷙非玩形，所資擊鮮力。",
            "少年昧其理，日日哺不息。",
            "探雛網黃口，旦暮有餘食。",
            "寧知下韝時，翅重飛不得。",
            "毰毸止林表，狡兔自南北。",
            "飲啄既已盈，安能勞羽翼。"
        ],
        "title": "養鷙詞",
        "id": "113e7136-2be2-46a0-9e3b-25d3036d1d40"
    },
    {
        "author": "劉禹錫",
        "paragraphs": [
            "前時送君去，揮手青門橋。",
            "路轉不相見，猶聞馬蕭蕭。",
            "今得出關書，行程日已遙。",
            "春還遲君至，共結芳蘭苕。"
        ],
        "title": "別友人後得書因以詩贈",
        "id": "261fca31-93b2-4e5e-b6a8-65a79ac156dd"
    },
    {
        "author": "劉禹錫",
        "paragraphs": [
            "昔忝南宮郎，往來東觀頻。",
            "嘗披燕公傳，聳若窺三辰。",
            "翊聖崇國本，像賢正朝倫。",
            "高視緬今古，清風敻無鄰。",
            "蘭錡照通衢，一家十朱輪。",
            "酇國嗣侯絕，韋卿世業貧。",
            "夫子承大名，少年振芳塵。",
            "青袍仙掌下，矯首凌煙旻。",
            "公冶本非罪，潘郎一爲民。",
            "風霜苦搖落，堅白無緇磷。",
            "一旦逢良時，天光燭幽淪。",
            "重爲長裾客，佐彼觀風臣。",
            "分野窮禹畫，人煙過虞巡。",
            "不言此行遠，所樂相知新。",
            "雨起巫山陽，鳥鳴湘水濱。",
            "離筵出蒼莽，別曲多悲辛。",
            "今朝一杯酒，明日千里人。",
            "從此孤舟去，悠悠天海春。"
        ],
        "title": "送華陰尉張苕赴邕府使幕",
        "id": "8fc97122-a0f4-4483-b254-454821da29a1"
    },
    {
        "author": "劉禹錫",
        "paragraphs": [
            "射策志未就，從事歲云除。",
            "篋留馬卿賦，袖有劉弘書。",
            "忽見夏木深，悵然憶吾廬。",
            "復持州民刺，歸謁專城居。",
            "君家誠易知，勝絕傾里閭。",
            "人言北郭生，門有卿相輿。",
            "鍾陵靄千里，帶郭西江水。",
            "朱檻照河宮，旗亭綠雲裏。",
            "前年初缺守，慎簡由宸扆。",
            "臨軒弄郡章，得人方付此。",
            "是時左馮翊，天下第一理。",
            "貴臣持牙璋，優詔發青紙。",
            "迎風姦吏免，先令疲人喜。",
            "何武劾腐儒，陳蕃禮高士。",
            "昔升君子堂，腰下綬猶黃。",
            "汾陰有寶氣，赤堇多奇鋩。",
            "束簡下曲臺，佩鞬來歷陽。",
            "綺筵陪一笑，蘭室襲餘芳。",
            "風水忽異勢，江湖遂相忘。",
            "因君倘借問，爲話老滄浪。"
        ],
        "tags": [
            "长江"
        ],
        "title": "送湘陽熊判官孺登府罷歸鍾陵因寄呈江西裴中丞二十三兄",
        "id": "61e77b5c-983a-4b10-afb5-a76563ba71ef"
    },
    {
        "author": "劉禹錫",
        "paragraphs": [
            "驚禽一辭巢，棲息無少安。",
            "秋扇一離手，流塵蔽霜紈。",
            "故侶不可追，涼風日已寒。",
            "遠逢杜陵士，別盡平生歡。",
            "逐客無印綬，楚江多芷蘭。",
            "因居暇時遊，長鋏不復彈。",
            "閱書南軒霽，絙瑟清夜闌。",
            "萬境身外寂，一杯腹中寬。",
            "伊昔玄宗朝，冬卿冠鴛鸞。",
            "肅穆升內殿，從容領儒冠。",
            "游夏無措詞，陽秋垂不刊。",
            "至今羣玉府，學者空縱觀。",
            "世人希德門，揭若攀峰巒。",
            "之子尚明訓，鏘如振琅玕。",
            "一旦西上書，斑衣拂征鞍。",
            "荆臺宿暮雨，漢水浮春瀾。",
            "君門起天中，多士如星攢。",
            "煙霞覆雙闕，抃舞羅千官。",
            "清漏滴銅壺，仙廚下雕槃。",
            "熒煌仰金榜，錯落濡飛翰。",
            "古來才傑士，所嗟遭時難。",
            "一鳴從此始，相望青雲端。"
        ],
        "title": "送韋秀才道沖赴制舉",
        "id": "92e10d9d-a268-4f67-a55f-07bc0334c08c"
    },
    {
        "author": "劉禹錫",
        "paragraphs": [
            "深春風日淨，晝長幽鳥鳴。",
            "僕夫前致詞，門有白面生。",
            "攝衣相問訊，解帶坐南榮。",
            "端志見眉睫，苦言發精誠。",
            "因出懷中文，調孤詞亦清。",
            "悄如促柱弦，掩抑多不平。",
            "乃言本蜀士，世降岷山靈。",
            "前人秉藝文，高視來上京。",
            "曳綬司徒府，所從信國楨。",
            "析薪委寶林，善響繼家聲。",
            "何處翳附郭，幾人思郈成。",
            "雲天望喬木，風水悲流萍。",
            "前與計吏西，始列貢士名。",
            "森然就筆札，從試春官卿。",
            "帝城岐路多，萬足伺晨星。",
            "茫茫風塵中，工拙同有營。",
            "寒女勞夜織，山苗榮寸莖。",
            "侯門方擊鐘，衣褐誰將迎。",
            "弱羽果摧頹，壯心鬱怦怦。",
            "諒無蟠木容，聊復蓬累行。",
            "昨日訊靈龜，繇言利艱貞。",
            "當求捨拔中，必在審已明。",
            "誓將息薄遊，焦思窮筆精。",
            "蒔蘭在幽渚，安得揚芬馨。",
            "曰余摧落者，散質負華纓。",
            "一聆苦辛詞，再動伊鬱情。",
            "身棄言不動，愛才心尚驚。",
            "恨無羊角風，使爾化北溟。",
            "論罷情益親，涉旬忘歸程。",
            "日攜邑中客，閑眺江上城。",
            "晝憩命金罍，宵談轉璿衡。",
            "薰風香麈尾，月露濡桃笙。",
            "忽被戒羸驂，薄言事南征。",
            "火雲蔚千里，旅思浩已盈。",
            "湘江含碧虛，衡嶺浮翠晶。",
            "豈伊山水異，適與人事幷。",
            "油幕侶昆丘，粲然疊瑤瓊。",
            "庾樓見清月，孔坐多綠醽。",
            "復有衡山守，本自雲龍庭。",
            "抗志在靈府，發越侔咸英。",
            "一揮出滎陽，惠彼嗤嗤氓。",
            "隼旟辭灞水，居者皆涕零。",
            "惟昔與伊人，交歡經宿齡。",
            "一從雲雨散，滋我鄙吝萌。",
            "北渚不堪愁，南音誰復聽。",
            "離憂若去水，浩漾無時停。",
            "嘗聞祝融峰，上有神禹銘。",
            "古石琅玕姿，秘文螭虎形。",
            "聖功奠遠服，神物擁休禎。",
            "賢人在其下，彷彿疑蓬瀛。",
            "君行歷郡齋，大袂拂雙旌。",
            "飾容遇朗鑒，肝鬲可以呈。",
            "昔日馬相如，臨邛坐盡傾。",
            "勉君刷羽翰，蚤取凌青冥。"
        ],
        "tags": [
            "衡山"
        ],
        "title": "送李策秀才還湖南因寄幕中親故兼簡衡州呂八郎中",
        "id": "a7965c42-0b1a-4fb9-97bd-1e5e375a819b"
    },
    {
        "author": "劉禹錫",
        "paragraphs": [
            "爾生始懸弧，我作座上賓。",
            "引箸舉湯餅，祝詞天麒麟。",
            "今成一丈夫，坎坷愁風塵。",
            "長裾來謁我，自號廬山人。",
            "道舊與撫孤，悄然傷我神。",
            "依依見眉睫，嘿嘿含悲辛。",
            "永懷同年友，追想出谷晨。",
            "三十二君子，齊飛凌煙旻。",
            "曲江一會時，後會已凋淪。",
            "況今三十載，閱世難重陳。",
            "盛時一已過，來者日日新。",
            "不如搖落樹，重有明年春。",
            "火後見琮璜，霜餘識松筠。",
            "肅風乃獨秀，武部亦絕倫。",
            "爾今持我詩，西見二重臣。",
            "成賢必念舊，保貴在安貧。",
            "清時爲丞郎，氣力侔陶鈞。",
            "乞取斗升水，因之雲漢津。"
        ],
        "tags": [
            "庐山"
        ],
        "title": "送張盥赴舉詩",
        "id": "781aeee0-2331-4e7d-8f6c-d29b134c98a1"
    },
    {
        "author": "劉禹錫",
        "paragraphs": [
            "五綵繡衣裳，當年正相稱。",
            "春風舊關路，歸去真多興。",
            "蘭陔行可採，蓮府猶回瞪。",
            "楊家紺幰迎，謝守瑤華贈。",
            "御街草泛灧，臺柏煙含凝。",
            "曾是平生遊，無因理歸乘。"
        ],
        "title": "和州送錢侍御自宣州幕拜官便於華州覲省",
        "id": "cd292dd0-64dd-45dd-9755-f8bfac267b1f"
    },
    {
        "author": "劉禹錫",
        "paragraphs": [
            "昔事廬山遠，精舍虎溪東。",
            "朝陽照瀑水，樓閣虹霓中。",
            "騁望羨游雲，振衣若秋蓬。",
            "舊房閉松月，遠思吟江風。",
            "古寺歷頭陀，奇峰扳祝融。",
            "南登小桂嶺，却望歸塞鴻。",
            "衣裓貯文章，自言學雕蟲。",
            "搶榆念陵厲，覆簣圖穹崇。",
            "遠郡多暇日，有詩訪禪宮。",
            "石門聳峭絕，竹院含空濛。",
            "幽響滴巖溜，晴芳飄野叢。",
            "海雲懸颶母，山果屬狙公。",
            "忽憶吳興郡，白蘋正葱蘢。",
            "願言挹風采，邈若窺華嵩。",
            "桂水夏瀾急，火山宵焰紅。",
            "三衣濡菌露，一錫飛煙空。",
            "勿謂翻譯徒，不爲文雅雄。",
            "古來賞音者，燋爨得孤桐。"
        ],
        "tags": [
            "庐山"
        ],
        "title": "送僧方及南謁柳員外",
        "id": "bb93206b-92a8-4440-aeb5-4cc3bbe596ea"
    },
    {
        "author": "劉禹錫",
        "paragraphs": [
            "高齋灑寒水，是夕山僧至。",
            "玄牝無關鎖，瓊書捨文字。",
            "燈明香滿室，月午霜凝地。",
            "語到不言時，世間人盡睡。"
        ],
        "title": "送惟良上人",
        "id": "5863daf6-9ae5-4f51-b3e0-f47679b47b27"
    },
    {
        "author": "劉禹錫",
        "paragraphs": [
            "吾王昔遊幸，離宮雲際開。",
            "朱旗迎夏早，涼軒避暑來。",
            "湯餅賜都尉，寒冰頒上才。",
            "龍髯不可望，玉座生塵埃。"
        ],
        "title": "翠微寺有感",
        "id": "4316a389-61fb-4994-ae88-83831c2ae90d"
    },
    {
        "author": "劉禹錫",
        "paragraphs": [
            "胡服何葳蕤，僊僊登綺墀。",
            "神飆獵紅蕖，龍燭暎金枝。",
            "垂帶覆纖腰，安鈿當嫵眉。",
            "翹袖中繁鼓，傾眸遡華榱。",
            "燕秦有舊曲，淮南多冶詞。",
            "欲見傾城處，君看赴節時。"
        ],
        "title": "觀柘枝舞二首 一",
        "id": "e471da14-19ce-41bb-ab7e-0455aed83758"
    },
    {
        "author": "劉禹錫",
        "paragraphs": [
            "山雞臨清鏡，石燕赴遙津。",
            "何如上客會，長袖入華裀。",
            "體輕似無骨，觀者皆聳神。",
            "曲盡回身處，層波猶注人。"
        ],
        "title": "觀柘枝舞二首 二",
        "id": "b2404a4f-f825-4d29-ba99-f3807ca3951e"
    },
    {
        "author": "劉禹錫",
        "paragraphs": [
            "海天殺氣薄，蠻軍步伍囂。",
            "林紅葉盡變，原黑草初燒。",
            "圍合繁鉦息，禽興大斾搖。",
            "張羅依道口，嗾犬上山腰。",
            "猜鷹慮奮迅，驚鹿時跼跳。",
            "瘴雲四面起，臘雪半空消。",
            "箭頭餘鵠血，鞍傍見雉翹。",
            "日暮還城邑，金笳發麗譙。"
        ],
        "title": "連州臘日觀莫徭臘西山",
        "id": "e3c3efef-0365-4eda-8187-8890a0f407db"
    },
    {
        "author": "劉禹錫",
        "paragraphs": [
            "八月天氣肅，二陵風雨收。",
            "旌旗闕下來，雲日關東秋。",
            "禹跡想前事，漢臺餘故丘。",
            "俳徊襟帶地，左右帝王州。",
            "留滯悲昔老，恩光榮徹侯。",
            "相思望棠樹，一寄商聲謳。"
        ],
        "title": "寄陝州姚中丞",
        "id": "03209ef5-4294-43fa-aace-c03cd0f2fb6e"
    },
    {
        "author": "劉禹錫",
        "paragraphs": [
            "山陽昔相遇，灼灼晨葩鮮。",
            "同遊翰墨場，和樂塤箎然。",
            "一落名宦途，浩如乘風船。",
            "行當衰暮日，臥理淮海邊。",
            "猶期謝病後，共樂桑榆年。"
        ],
        "title": "奉酬湖州崔郎中見寄五韻",
        "id": "f7bd65ca-4ccd-42db-82ec-b7115a53fc7c"
    },
    {
        "author": "劉禹錫",
        "paragraphs": [
            "少年負志氣，信道不從時。",
            "只言繩自直，安知室可欺。",
            "百勝難慮敵，三折乃良醫。",
            "人生不失意，焉能慕知己。"
        ],
        "title": "學阮公體三首 一",
        "id": "1d74a45e-2147-4c0a-9356-57571cfc232a"
    },
    {
        "author": "劉禹錫",
        "paragraphs": [
            "朔風悲老驥，秋霜動鷙禽。",
            "出門有遠道，平野多層陰。",
            "滅沒馳絕塞，振迅拂華林。",
            "不因感衰節，安能激壯心。"
        ],
        "title": "學阮公體三首 二",
        "id": "f8bfb247-859a-43e7-99fa-16f4eec18dc0"
    },
    {
        "author": "劉禹錫",
        "paragraphs": [
            "昔賢多使氣，憂國不謀身。",
            "目覽千載事，心交上古人。",
            "侯門有仁義，靈臺多苦辛。",
            "不學腰如磬，徒使甑生塵。"
        ],
        "title": "學阮公體三首 三",
        "id": "b6a8ee98-9353-4283-9aed-dd14084ebced"
    },
    {
        "author": "劉禹錫",
        "paragraphs": [
            "秋次池上館，林塘照南榮。",
            "塵衣紛未解，幽思浩已盈。",
            "風蓮墜故萼，露菊含晚英。",
            "恨爲一夕客，愁聽晨雞鳴。"
        ],
        "title": "秋晚題湖城驛池上亭",
        "id": "4eac3d32-e1f3-4258-9938-26f828aaa26e"
    },
    {
        "author": "劉禹錫",
        "paragraphs": [
            "賈客無定遊，所遊唯利幷。",
            "眩俗雜良苦，乘時取重輕。",
            "心計析秋毫，搖鉤侔懸衡。",
            "錐刀既無棄，轉化日已盈。",
            "邀福禱波神，施財遊化城。",
            "妻約雕金釧，女垂貫珠纓。",
            "高貲比封君，奇貨通倖卿。",
            "趨時鷙鳥思，藏鏹盤龍形。",
            "大艑浮通川，高樓次旗亭。",
            "行止皆有樂，關梁自無征。",
            "農夫何爲者，辛苦事寒耕。"
        ],
        "title": "賈客詞",
        "id": "40cb2f52-4361-4f0d-9b37-519a7c0b0e74"
    },
    {
        "author": "劉禹錫",
        "paragraphs": [
            "調瑟在張弦，弦平音自足。",
            "朱弦二十五，缺一不成曲。",
            "美人愛高張，瑤軫再三促。",
            "上弦雖獨響，下應不相屬。",
            "日暮聲未和，寂寥一枯木。",
            "却顧膝上弦，流淚難相續。"
        ],
        "title": "調瑟詞",
        "id": "089b5bfb-83e2-4d94-ab79-9b0dfdde3575"
    },
    {
        "author": "劉禹錫",
        "paragraphs": [
            "聖言貴忠恕，至道重觀身。",
            "法在何所恨，色相斯爲仁。",
            "良時難久恃，陰謫豈無因。",
            "寂寞韶陽廟，魂歸不見人。"
        ],
        "title": "讀張曲江集作",
        "id": "7d0dba7d-6ac7-46d2-b49d-ba4be9b7b66b"
    },
    {
        "author": "劉禹錫",
        "paragraphs": [
            "終朝對尊酒，嗜興非嗜甘。",
            "終日偶衆人，縱言不縱談。",
            "世情閑靜見，藥性病多諳。",
            "寄謝嵇中散，予無甚不堪。"
        ],
        "title": "偶作二首 一",
        "id": "ed07986b-0256-4bcf-8b27-e633e3785ad2"
    },
    {
        "author": "劉禹錫",
        "paragraphs": [
            "萬卷堆牀書，學者識其真。",
            "萬里長江水，征夫渡要津。",
            "養生非但藥，悟佛不因人。",
            "燕石何須辨，逢時即至珍。"
        ],
        "tags": [
            "长江"
        ],
        "title": "偶作二首 二",
        "id": "bb874241-6d70-495b-91e1-2b24aadd8c9c"
    },
    {
        "author": "劉禹錫",
        "paragraphs": [
            "昏鏡非美金，漠然喪其晶。",
            "陋容多自欺，謂若他鏡明。",
            "瑕疵既不見，妍態隨意生。",
            "一日四五照，自言美傾城。",
            "飾帶以紋繡，裝匣以瓊瑛。",
            "秦宮豈不重，非適乃爲輕。"
        ],
        "title": "昏鏡詞",
        "id": "31119bd8-3cf0-402d-8e6f-6ebfdda3c423"
    },
    {
        "author": "劉禹錫",
        "paragraphs": [
            "車音想轔轔，不見綦下塵。",
            "可憐平陽第，歌舞嬌青春。",
            "金屋容色在，文園詞賦新。",
            "一朝復得幸，應知失意人。"
        ],
        "title": "詠古二首有所寄 一",
        "id": "0072b076-9763-4af6-8e62-36cd23362157"
    },
    {
        "author": "劉禹錫",
        "paragraphs": [
            "寂寥照鏡臺，遺基古南陽。",
            "真人昔來遊，翠鳳相隨翔。",
            "目成在桑野，志遂貯椒房。",
            "豈無三千女，初心不可忘。"
        ],
        "title": "詠古二首有所寄 二",
        "id": "5f95a0f0-b062-4734-98a4-9646fc613d73"
    },
    {
        "author": "劉禹錫",
        "paragraphs": [
            "流塵翳明鏡，歲久看如漆。",
            "門前負局人，爲我一磨拂。",
            "萍開綠池滿，暈盡金波溢。",
            "白日照空心，圓光走幽室。",
            "山神妖氣沮，野魅真形出。",
            "却思未磨時，瓦礫來唐突。"
        ],
        "title": "磨鏡篇",
        "id": "ebf7d326-1e94-4b70-a1e0-80419c25df45"
    },
    {
        "author": "劉禹錫",
        "paragraphs": [
            "將軍將秦師，西南奠遐服。",
            "故壘清江上，蒼烟晦喬木。",
            "登臨直蕭辰，周覽壯前躅。",
            "塹平陳葉滿，墉高秋蔓綠。",
            "廢井抽寒菜，毀臺生魯穀。",
            "耕人得古器，宿雨多遺鏃。",
            "楚塞鬱重疊，蠻溪紛詰曲。",
            "留此數仞基，幾人傷遠目。"
        ],
        "title": "登司馬錯古城",
        "id": "93f9980c-8c38-4f07-a2e7-0ad9ec4e080f"
    },
    {
        "author": "劉禹錫",
        "paragraphs": [
            "我本山東人，平生多感慨。",
            "弱冠遊咸京，上書金馬外。",
            "結交當世賢，馳聲溢四塞。",
            "勉修貴及早，狃捷不知退。",
            "錙銖揚芬馨，尋尺招瑕纇。",
            "淹留郢南都，摧頹羽翰碎。",
            "安能咎往事，且欲去沈痗。",
            "吾師得真如，寄在人寰內。",
            "哀我墮名網，有如翾飛輩。",
            "瞳瞳揭智燭，照使出昏昧。",
            "靜見玄關啓，歆然初心會。",
            "夙尚一何微，今得信可大。",
            "覺路明證入，便門通懺悔。",
            "悟理言自忘，處屯道猶泰。",
            "色身豈吾寶，慧性非形礙。",
            "思此靈山期，未卜何年載。"
        ],
        "title": "謁柱山會禪師",
        "id": "3db77b89-08a0-4ae3-bf83-c5c1468c555d"
    },
    {
        "author": "劉禹錫",
        "paragraphs": [
            "寂寂重寂寂，病夫臥秋齋。",
            "夜蛩思幽壁，槁葉鳴空堦。",
            "南國異氣候，火旻尚昏霾。",
            "瘴煙跕飛羽，沴氣傷百骸。",
            "昨聞凱歌旋，飲至酒如淮。",
            "無戰陋丹水，垂仁輕槀街。",
            "清廟既策勳，圓丘俟燔柴。",
            "車書一以混，幽遠靡不懷。",
            "逐客顦顇久，故鄉雲雨乖。",
            "禽魚各有化，予欲問齊諧。"
        ],
        "title": "臥病聞常山旋師策勳宥過王澤大洽因寄李六侍郎",
        "id": "4b6c65cd-f742-4c07-8da3-c815fcf6b9ab"
    },
    {
        "author": "劉禹錫",
        "paragraphs": [
            "先生見堯心，相與去九有。",
            "斯民既已治，我得安林藪。",
            "道爲自然貴，名是無窮壽。",
            "瑤壇在此山，識者常回首。"
        ],
        "title": "善卷壇下作",
        "id": "20c8844d-531e-4037-8a64-54930a37939e"
    },
    {
        "author": "劉禹錫",
        "paragraphs": [
            "楚鄉祝融分，炎火常爲虞。",
            "是時直突煙，發自晨炊徒。",
            "盲風扇其威，白晝曛陽鳥。",
            "操綆不暇汲，循牆還避踰。",
            "怒如列缺光，迅與芬輪俱。",
            "聯延掩四遠，赫弈成洪鑪。",
            "洶疑雲濤翻，颯若鬼神趨。",
            "當前迎惞𨹮，是物同膏腴。",
            "金烏入梵天，赤龍遊玄都。",
            "騰煙透窻戶，飛燄生欒櫨。",
            "火山摧半空，星雨灑中衢。",
            "瑤壇被髹漆，寶樹攢珊瑚。",
            "光縣與琴焦，旗亭無酒濡。",
            "市人委百貨，邑令遺雙鳧。",
            "餘勢下隈隩，長熛烘舳艫。",
            "吹焚照水府，炙浪愁天吳。",
            "災罷雲日晚，心驚視聽殊。",
            "高灰辨廩庾，黑土連闉闍。",
            "衆燼合星羅，遊氛鑠人膚。",
            "厚地藏宿熱，遙林呈驟枯。",
            "火德資生人，庸可一日無。",
            "御之失其道，敲石彌天隅。",
            "晉庫走龍劒，吳宮傷燕雛。",
            "五行有沴氣，先哲垂訏謨。",
            "宋鄭同日起，時當賢大夫。",
            "無苛自可樂，弭患非所圖。",
            "賢守恤人瘼，臨煙駐驪駒。",
            "弔場色慘忸，顏失詞劬愉。",
            "下令蠲里布，指期輕市租。",
            "閈垣適未立，苫蓋自相娛。",
            "山木行剪伐，江泥宜墐途。",
            "邑臣不必曾，何用徵越巫。"
        ],
        "title": "武陵觀火詩",
        "id": "7545d07f-17d2-47df-89d1-ed639aeff478"
    },
    {
        "author": "劉禹錫",
        "paragraphs": [
            "故人博羅尉，遺我山薑花。",
            "採從碧海上，來自謫仙家。",
            "雲濤潤孤根，陰火照晨葩。",
            "靜搖扶桑日，豔對瀛洲霞。",
            "世人愛芳辛，搴擷忘幽遐。",
            "傳名入帝里，飛驛辭天涯。",
            "王濟本尚味，石崇方鬬奢。",
            "雕盤多不識，綺席乃增華。",
            "驛馬損筋骨，貴人滋齒牙。",
            "顧予藜藿士，持此重咨嗟。"
        ],
        "title": "崔元受少府自貶所還遺山薑花以詩答之",
        "id": "c70f3ee7-ba98-4fbd-a6af-46f4fa583e23"
    },
    {
        "author": "劉禹錫",
        "paragraphs": [
            "馬踏塵上霜，月明江頭路。",
            "行人朝氣銳，宿鳥相辭去。",
            "流水隔遠村，縵山多紅樹。",
            "悠悠關塞內，往來無閑步。"
        ],
        "title": "途中早發",
        "id": "e5f6df2d-9c5b-460c-985c-c4f6513b40a9"
    },
    {
        "author": "劉禹錫",
        "paragraphs": [
            "昔聽東武吟，壯年心已悲。",
            "如何今濩落，聞君辛苦辭。",
            "言有窮巷士，弱齡頗尚奇。",
            "讀得玄女符，生當事邊時。",
            "借名遊俠窟，結客幽幷兒。",
            "往來長楸間，能帶雙鞬馳。",
            "崩騰天寶末，塵暗燕南垂。",
            "爟火入咸陽，詔徵神武師。",
            "是時占軍幕，插羽揚金羈。",
            "萬夫列轅門，觀射中戟支。",
            "誓當雪國讐，親愛從此辭。",
            "中宵倚長劒，起視蚩尤旗。",
            "介馬晨蕭蕭，陣雲竟天涯。",
            "陰風獵白草，旗槊光參差。",
            "勇氣貫中腸，視身忽如遺。",
            "生擒白馬將，虜騎不敢追。",
            "貴臣上戰功，名姓隨意移。",
            "終歲肌骨苦，他人印纍纍。",
            "謁者既清宮，諸侯各罷戲。",
            "上將賜甲第，門戟不可窺。",
            "眥血下沾襟，天高問無期。",
            "却尋故鄉路，孤影空相隨。",
            "行逢里中舊，撲遬昔所嗤。",
            "一言合侯王，腰佩黃金龜。",
            "問我何自苦，可憐真數奇。",
            "遲回顧徒御，得色懸雙眉。",
            "翻然悟世途，撫己昧所宜。",
            "田園已蕪沒，流浪江海湄。",
            "鷙禽毛翮摧，不見翔雲姿。",
            "衰容蔽逸氣，孑孑無人知。",
            "寂寞草玄徒，長吟下書帷。",
            "爲君發哀韻，若扣瑤林枝。",
            "有客識其真，潺湲涕交頤。",
            "飲爾一杯酒，陶然足自怡。"
        ],
        "title": "和董庶中古散調詞贈尹果毅",
        "id": "0f60d494-257c-43bf-b877-9088019bea69"
    },
    {
        "author": "劉禹錫",
        "paragraphs": [
            "東南倚蓋卑，維嶽資柱石。",
            "前當祝融居，上拂朱鳥翮。",
            "青冥結精氣，磅礴宣地脉。",
            "還聞膚寸陰，能致彌天澤。"
        ],
        "tags": [
            "衡山"
        ],
        "title": "望衡山",
        "id": "cf28f023-f007-48ac-8e71-96c1cce3bf53"
    },
    {
        "author": "劉禹錫",
        "paragraphs": [
            "沅江清悠悠，連山鬱岑寂。",
            "回流抱絕巘，皎鏡含虛碧。",
            "昏旦遞明媚，煙嵐分委積。",
            "香蔓垂綠潭，暴龍照孤磧。",
            "淵明著前志，子驥思遠蹠。",
            "寂寂無何鄉，密爾天地隔。",
            "金行太元歲，漁者偶探賾。",
            "尋花得幽踪，窺洞穿闇隙。",
            "依微聞雞犬，豁達值阡陌。",
            "居人互將迎，笑語如平昔。",
            "廣樂雖交奏，海禽心不懌。",
            "揮手一來歸，故溪無處覓。",
            "綿綿五百載，市朝幾遷革。",
            "有路在壺中，無人知地脉。",
            "皇家感至道，聖祚自天錫。",
            "金闕傳本枝，玉函留寶曆。",
            "禁山開秘宇，復戶潔靈宅。",
            "蘂檢香氛氳，醮壇煙冪冪。",
            "我來塵外躅，瑩若朝星析。",
            "崖轉對翠屏，水窮留畫鷁。",
            "三休俯喬木，千級扳峭壁。",
            "旭日聞撞鐘，綵雲迎躡屐。",
            "遂登最高頂，縱目還楚澤。",
            "平湖見草青，遠岸連霞赤。",
            "幽尋如夢想，綿思屬空闃。",
            "夤緣且忘疲，耽玩近成癖。",
            "清猨伺曉發，瑤草凌寒坼。",
            "祥禽舞葱蘢，珠樹搖玓瓅。",
            "羽人顧我笑，勸我稅歸軛。",
            "霓裳何飄颻，童顏潔白皙。",
            "重巖是藩屏，馴鹿受羈靮。",
            "樓居彌清霄，蘿蔦成翠帟。",
            "仙翁遺竹杖，王母留桃核。",
            "姹女飛丹砂，青童護金液。",
            "寶氣浮鼎耳，神光生劒脊。",
            "虛無天樂來，僁窣鬼兵役。",
            "丹丘肅朝禮，玉札工紬繹。",
            "枕中淮南方，牀下阜鄉舄。",
            "明燈坐遙夜，幽籟聽淅瀝。",
            "因話近世仙，聳然心神惕。",
            "乃言瞿氏子，骨狀非凡格。",
            "往事黃先生，羣兒多侮劇。",
            "謷然不屑意，元氣貯肝膈。",
            "往往游不歸，洞中觀博弈。",
            "言高未易信，猶復加訶責。",
            "一旦前致辭，自云仙期迫。",
            "言師有道骨，前事常被謫。",
            "如今三山上，名字在真籍。",
            "悠然謝主人，後歲當來覿。",
            "言畢依庭樹，如煙去無跡。",
            "觀者皆失次，驚追紛絡繹。",
            "日暮山徑窮，松風自蕭槭。",
            "適逢脩蛇見，瞋目光激射。",
            "如嚴三清居，不使恣搜索。",
            "唯餘步綱勢，八趾在沙礫。",
            "至今東北隅，表以壇上石。",
            "列仙徒有名，世人非目擊。",
            "如何庭廡際，白日振飛翮。",
            "洞天豈幽遠，得道如咫尺。",
            "一氣無死生，三光自遷易。",
            "因思人間世，前路何狹窄。",
            "瞥然此生中，善祝期滿百。",
            "大方播羣類，秀氣肖翕闢。",
            "性靜本同和，物牽成阻厄。",
            "是非鬬方寸，葷血昏精魄。",
            "遂令多夭傷，猶喜見斑白。",
            "喧喧車馬馳，苒苒桑榆夕。",
            "共安緹繡榮，不悟泥途適。",
            "紛吾本孤賤，世業在逢掖。",
            "九流宗指歸，百氏旁捃摭。",
            "公卿偶慰薦，鄉曲繆推擇。",
            "居安白社貧，至傲玄纁辟。",
            "功名希自取，簪組俟揚歷。",
            "書府蚤懷鉛，射宮曾發的。",
            "起草香生帳，坐曹烏集柏。",
            "賜燕聆簫韶，侍祠閱琮璧。",
            "嘗聞履忠信，可以行蠻貊。",
            "自述希古心，忘恃干時畫。",
            "巧言忽成錦，苦志徒食蘗。",
            "平地生峰巒，深心有矛戟。",
            "層波一震盪，弱植忽淪溺。",
            "北渚弔靈均，長岑思亭伯。",
            "禍來昧幾兆，事去空歎息。",
            "塵累與時深，流年隨漏滴。",
            "才能疑木鴈，報施迷夷跖。",
            "楚奏縶鍾儀，商歌勞甯戚。",
            "稟生非懸解，對鏡方感激。",
            "自從嬰網羅，每事問龜策。",
            "王正降雷雨，環玦賜遷斥。",
            "倘伏夷平人，誓將依羽客。",
            "買山構精舍，領徒開講席。",
            "冀無身外憂，自有閑中益。",
            "道芽期日就，塵慮乃冰釋。",
            "且欲遺姓名，安能慕竹帛。",
            "長生尚學致，一溉豈虛擲。",
            "芝朮資糇糧，煙霞拂巾幘。",
            "黃石履看墮，洪崖肩可拍。",
            "聊復嗟蜉蝣，何煩哀虺蜴。",
            "青囊既深味，瓊葩亦屢摘。",
            "縱無西山資，猶免長戚戚。"
        ],
        "title": "遊桃源一百韻",
        "id": "4c57a579-0494-41cf-a174-6472ac4f2e8e"
    },
    {
        "author": "劉禹錫",
        "paragraphs": [
            "清晨登天壇，半路逢陰晦。",
            "疾行穿雨過，却立視雲背。",
            "白日照其上，風雷走於內。",
            "滉瀁雪海翻，槎牙玉山碎。",
            "蛟龍露鬐鬣，神鬼含變態。",
            "萬狀互生滅，百音以繁會。",
            "俯觀羣動靜，始覺天宇大。",
            "山頂自晶明，人間已霶霈。",
            "豁然重昏歛，渙若春冰潰。",
            "反照入松門，瀑流飛縞帶。",
            "遙光泛物色，餘韻吟天籟。",
            "洞府撞仙鐘，村墟起夕靄。",
            "却見山下侶，已如迷世代。",
            "問我何處來，我來雲雨外。"
        ],
        "title": "客有爲余話登天壇遇雨之狀因以賦之",
        "id": "099d1af5-6cb8-4e04-b199-2c6a7b4fca72"
    },
    {
        "author": "劉禹錫",
        "paragraphs": [
            "輕陰迎曉日，霞霽秋江明。",
            "草樹含遠思，襟懷有餘清。",
            "凝睇萬象起，郎吟孤憤平。",
            "渚鴻未矯翼，而我已遐征。",
            "因思市朝人，方聽晨雞鳴。",
            "昏昏戀衾枕，安見元氣英。",
            "納爽耳目變，玩奇筋骨輕。",
            "滄洲有奇趣，浩然吾將行。"
        ],
        "title": "秋江早發",
        "id": "c2c99e3f-9661-4fff-a6fd-28a591ff7e68"
    },
    {
        "author": "劉禹錫",
        "paragraphs": [
            "君言羅浮上，容易見九垠。",
            "漸高元氣壯，洶湧來翼身。",
            "夜宿最高峰，瞻望浩無鄰。",
            "海黑天宇曠，星辰來逼人。",
            "是時當朏魄，陰物恣騰振。",
            "日光吐鯨背，劒影開龍鱗。",
            "倏若萬馬馳，旌旗聳奫淪。",
            "又如廣樂奏，金石含悲辛。",
            "疑其有巨靈，怪物盡來賓。",
            "陰陽迭用事，乃俾夜作晨。",
            "咿喔天雞鳴，扶桑色昕昕。",
            "赤波千萬里，湧出黃金輪。",
            "下視生物息，霏如隙中塵。",
            "醯雞仰甕口，亦謂雲漢津。",
            "世人信耳目，方寸度大鈞。",
            "安知視聽外，怪愕不可陳。",
            "悠悠想大方，此乃桮水濱。",
            "知小天地大，安能識其真。"
        ],
        "title": "有僧言羅浮事因爲詩以寫之",
        "id": "da9d7556-8296-4658-8f9f-d05ed47f75b9"
    },
    {
        "author": "劉禹錫",
        "paragraphs": [
            "蚤宦閱人事，晚懷生道機。",
            "時從學省出，獨望郊園歸。",
            "野彴度春水，山花映巖扉。",
            "石頭解金章，林下步綠薇。",
            "青松鬱成塢，脩竹盈尺圍。",
            "吟風起天籟，蔽日無炎威。",
            "危徑盤羊腸，連甍聳翬飛。",
            "幽谷響樵斧，澄潭環釣磯。",
            "因高見帝城，冠蓋揚光輝。",
            "白雲難持寄，清韻投所希。",
            "二公如長離，比翼翔太微。",
            "含情謝林壑，酬贈駢珠璣。",
            "顧予久郎潛，愁寂對芳菲。",
            "一聞丘中趣，再撫黃金徽。"
        ],
        "title": "裴祭酒尚書見示春歸城南青松塢別墅寄王左丞高侍郎之什命同作",
        "id": "0fb04b5e-76d3-4734-92a3-64194ad4f47e"
    },
    {
        "author": "劉禹錫",
        "paragraphs": [
            "有事九龍廟，潔齋梵王祠。",
            "玉簫何時絕，碧樹空涼颸。",
            "吏散埃𡏖息，月高庭宇宜。",
            "重城肅穆閉，澗水潺湲時。",
            "人希夜復閑，慮靜境亦隨。",
            "緬懷斷鰲足，凝想乘鸞姿。",
            "朱明盛農節，膏澤方愆期。",
            "瞻言五靈瑞，能救百穀萎。",
            "咿喔晨雞鳴，闌干斗柄垂。",
            "修容謁神像，注意陳正詞。",
            "驚飆起泓泉，若調雷雨師。",
            "黑煙聳鱗甲，灑液如棼絲。",
            "豐隆震天衢，列缺揮火旗。",
            "炎空忽淒緊，高霤懸綆縻。",
            "生物已霶霈，濕雲稍離披。",
            "丹霞啓南陸，白水含東菑。",
            "熙熙飛走適，藹藹草樹滋。",
            "浮光動宮觀，遠思盈川坻。",
            "吳公敏於政，謝守工爲詩。",
            "商山有病客，言賀舒龐眉。"
        ],
        "title": "和河南裴尹侍郎宿齋天平寺詣九龍祠祈雨二十韻",
        "id": "401979bb-d903-4216-a5f4-a6ad30066367"
    },
    {
        "author": "劉禹錫",
        "paragraphs": [
            "朗朗鵾雞弦，華堂夜多思。",
            "簾外雪已深，座中人半醉。",
            "翠蛾發清響，曲盡有餘意。",
            "酌我莫憂狂，老來無逸氣。"
        ],
        "title": "冬夜宴河中李相公中堂命箏歌送酒",
        "id": "26f8cc2d-235a-4544-a87c-c8caee8665f8"
    },
    {
        "author": "劉禹錫",
        "paragraphs": [
            "憶昨與故人，湘江岸頭別。",
            "我馬映林嘶，君帆轉山滅。",
            "馬嘶循古道，帆滅如流電。",
            "千里江蘺春，故人今不見。"
        ],
        "title": "重至衡陽傷柳儀曹",
        "id": "310818b1-54a0-4da1-9d20-bd1e3264d10a"
    },
    {
        "author": "劉禹錫",
        "paragraphs": [
            "邑邑何邑邑，長沙地卑濕。",
            "樓上見春多，花前恨風急。",
            "猿愁腸斷呌，鶴病翹趾立。",
            "牛衣獨自眠，誰哀仲卿泣。"
        ],
        "title": "謫居悼往二首 一",
        "id": "c172a642-3aa3-4760-a26a-0c85ad9d5a0e"
    },
    {
        "author": "劉禹錫",
        "paragraphs": [
            "鬱鬱何鬱鬱，長安遠如日。",
            "終日念鄉關，燕來鴻復還。",
            "潘岳歲寒思，屈平顦顇顏。",
            "殷勤望歸路，無雨即登山。"
        ],
        "title": "謫居悼往二首 二",
        "id": "e005f7b5-b3ad-45de-90a8-4b78085e47cf"
    },
    {
        "author": "劉禹錫",
        "paragraphs": [
            "有獺得嘉魚，自謂天見憐。",
            "先祭不敢食，捧鱗望青玄。",
            "人立寒沙上，心專眼悁悁。",
            "漁翁以爲妖，舉塊投其咽。",
            "呼兒貫魚歸，與獺同烹煎。",
            "關關黃金鶚，大[翅]搖江煙。",
            "下見盈尋魚，投身擘洪連。",
            "攫拏隱鱗去，哺雛林岳巔。",
            "鴟烏欲伺隙，遙噪莫敢前。",
            "長居青雲路，彈射無由緣。",
            "何地無江湖，何水無鮪鱣。",
            "天意不宰割，菲祭徒虔虔。",
            "空餘知禮重，載在淹中篇。"
        ],
        "title": "有獺吟",
        "id": "f22f1d6b-e5b0-402e-8c3a-16555badf9b7"
    },
    {
        "author": "劉禹錫",
        "paragraphs": [
            "聞有白太守，拋官歸舊谿。",
            "蘇州十萬戶，盡作嬰兒啼。",
            "太守駐行舟，閶門草萋萋。",
            "揮袂謝啼者，依然兩眉低。",
            "朱戶非不崇，我心如重狴。",
            "華池非不清，意在寥廓栖。",
            "夸者竊所怪，賢者默思齊。",
            "我爲太守行，題在隱起珪。"
        ],
        "title": "白太守行",
        "id": "71c65693-2472-41bb-ab62-dc408ae1de65"
    },
    {
        "author": "劉禹錫",
        "paragraphs": [
            "松間風未起，萬葉不自吟。",
            "池上月未來，清輝同夕陰。",
            "宮徵不獨運，塤篪自相尋。",
            "一從別樂天，詩思日已沈。",
            "吟君洛中作，精絕百鍊金。",
            "乃知孤鶴情，月露爲知音。",
            "微之從東來，威鳳鳴歸林。",
            "羨君先相見，一豁平生心。"
        ],
        "title": "樂天寄洛下新詩兼喜微之欲到因以抒懷也",
        "id": "e5fc05cc-5bc0-4a5c-9008-687fe9b413c7"
    },
    {
        "author": "劉禹錫",
        "paragraphs": [
            "今宵帝城月，一望雪相似。",
            "遙想洛陽城，清光正如此。",
            "知君當此夕，亦望鏡湖水。",
            "展轉相憶心，月明千萬里。"
        ],
        "title": "月夜憶樂天兼寄微之",
        "id": "3560e744-2c02-4f0c-b419-d665be2c9eff"
    },
    {
        "author": "劉禹錫",
        "paragraphs": [
            "水禽渡殘月，飛雨灑高城。",
            "華堂對嘉樹，簾廡含曉清。",
            "拂鏡整危冠，振衣步前楹。",
            "將吏儼成列，簿書紛來縈。",
            "言下辨曲直，筆端破交爭。",
            "虛懷詢病苦，懷律操剽輕。",
            "閽吏告無事，歸來解簪纓。",
            "高簾覆朱閣，忽爾聞調笙。"
        ],
        "title": "早夏郡中書事",
        "id": "ea84ab89-235d-47bb-a079-054a4155ed71"
    },
    {
        "author": "劉禹錫",
        "paragraphs": [
            "夜樹風韻清，天河雲彩輕。",
            "故苑多露草，隔城聞鶴鳴。",
            "搖落從此始，別離含遠情。",
            "聞君當是夕，倚瑟吟商聲。",
            "外物豈不足，中懷向誰傾。",
            "秋來念歸去，同聽嵩陽笙。"
        ],
        "title": "詶樂天七月一日夜即事見寄",
        "id": "ef112fc7-86a9-4f07-a14c-495af494e2a8"
    },
    {
        "author": "劉禹錫",
        "paragraphs": [
            "高人必愛竹，寄興良有以。",
            "峻節可臨戎，虛心宜待士。",
            "衆芳信妍媚，威鳳難棲止。",
            "遂於鼙鼓間，移植東南美。",
            "封以梁國土，澆之浚泉水。",
            "得地色不移，凌空勢方起。",
            "新青排故葉，餘粉籠疎理。",
            "猶復隔牆藩，何因出塵滓。",
            "茲辰去前蔽，永日勞瞪視。",
            "槭槭林已成，熒熒玉相似。",
            "規摹起心匠，洗滌在頤指。",
            "曲直既瞭然，孤高何卓爾。",
            "垂梢覆內屏，迸笋侵前戺。",
            "妓席拂雲鬢，賓階蔭珠履。",
            "抱琴恣閑翫，執卷堪斜倚。",
            "露下懸明璫，風來韻清徵。",
            "堅貞貫四候，標格殊百卉。",
            "歲晚當自知，繁華豈云比。",
            "古詩無贈竹，高唱從此始。",
            "一聽清瑤音，崢然長在耳。"
        ],
        "title": "令狐相公見示贈竹二十韻仍命繼和",
        "id": "d3c3df89-405e-427d-8e67-d2c854c9bb9e"
    },
    {
        "author": "劉禹錫",
        "paragraphs": [
            "雨過遠山出，江澄暮霞生。",
            "因浮濟川舟，遂作適野行。",
            "郊樹映緹騎，水禽避紅旌。",
            "田夫捐畚鍤，織婦窺柴荆。",
            "古岸夏花發，遙林晚蟬清。",
            "沿洄方翫境，鼓角已登城。",
            "部內有良牧，望中寄深情。",
            "臨觴念佳期，泛瑟動離聲。",
            "寂寞一病士，夙昔接羣英。",
            "多謝謫仙侶，幾時還玉京。"
        ],
        "title": "和令狐相公晚泛漢江書懷寄洋州崔侍郎閬州高舍人二曹長",
        "id": "9f93b8d3-e1c7-4de4-a55b-c203873beb6f"
    },
    {
        "author": "劉禹錫",
        "paragraphs": [
            "帝城宜春入，遊人喜意長。",
            "草生季倫谷，花出莫愁坊。",
            "斷雲發山色，輕風漾水光。",
            "樓前戲馬地，樹下鬬雞場。",
            "白頭自爲侶，綠酒亦滿觴。",
            "潘園觀種植，謝墅閱池塘。",
            "至閑似隱逸，過老不悲傷。",
            "相問焉功德，銀黃遊故鄉。"
        ],
        "title": "和樂天洛城春齊梁體八韻",
        "id": "e2bbf79c-32ad-47f9-83a8-c5fdb3c7d3c7"
    },
    {
        "author": "劉禹錫",
        "paragraphs": [
            "漠漠復靄靄，半晴將半陰。",
            "春來自何處，無迹日以深。",
            "韶嫩冰後木，輕盈煙際林。",
            "藤生欲有託，柳弱不自任。",
            "花意已含蓄，鳥言尚沈吟。",
            "期君當此時，與我恣追尋。",
            "翻愁爛熳後，春暮却傷心。"
        ],
        "title": "洛中早春贈樂天",
        "id": "1c570244-3e71-484b-86a7-d6ed74378cc3"
    },
    {
        "author": "劉禹錫",
        "paragraphs": [
            "櫻桃千萬枝，照耀如雪天。",
            "王孫讌其下，隔水疑神仙。",
            "宿露發清香，初陽動暄妍。",
            "妖姬滿髻插，酒客折枝傳。",
            "同此賞芳月，幾人有華筵。",
            "杯行勿遽辭，好醉逸三年。"
        ],
        "title": "和樂天讌李周美中丞宅池上賞櫻桃花",
        "id": "5753f4b7-f085-4a30-8698-f3ae049f655d"
    },
    {
        "author": "劉禹錫",
        "paragraphs": [
            "碧樹鳴蟬後，煙雲改容光。",
            "瑟然引秋氣，芳草日夜黃。",
            "夾道喧古槐，臨池思垂楊。",
            "離人下憶淚，志士激剛腸。",
            "昔聞阻山川，今聽同匡牀。",
            "人情便所遇，音韻豈殊常。",
            "因之比笙竽，送我遊醉鄉。"
        ],
        "title": "詶樂天聞新蟬見贈",
        "id": "afe72329-d8ba-4812-aed2-0cac0af992ef"
    },
    {
        "author": "劉禹錫",
        "paragraphs": [
            "暑退人體輕，雨餘天色改。",
            "荷珠貫索斷，竹粉殘粧在。",
            "高僧掃室請，逸客登樓待。",
            "槐柳漸蕭疎，閑門少光彩。"
        ],
        "title": "和樂天秋涼閑臥",
        "id": "42a626db-68ab-4a41-8e85-f4d9f6cf7d94"
    },
    {
        "author": "劉禹錫",
        "paragraphs": [
            "人誰不願老，老去有誰憐。",
            "身瘦帶頻減，髪稀冠自偏。",
            "廢書緣惜眼，多炙爲隨年。",
            "經事還諳事，閱人如閱川。",
            "細思皆幸矣，下此便翛然。",
            "莫道桑榆晚，微霞尚滿天。"
        ],
        "tags": [
            "励志"
        ],
        "title": "詶樂天詠老見示",
        "id": "d90bc824-730a-4fb6-b910-28f4ad514141"
    },
    {
        "author": "劉禹錫",
        "paragraphs": [
            "彌年不得意，新歲又如何。",
            "念昔同遊者，而今有幾多。",
            "以閑爲自在，將壽補蹉跎。",
            "春色無情故，幽居亦見過。"
        ],
        "tags": [
            "感伤",
            "抒怀",
            "春节"
        ],
        "title": "歲夜詠懷",
        "id": "e605a143-612c-4801-b1be-88601c88c648"
    },
    {
        "author": "劉禹錫",
        "paragraphs": [
            "宮漏夜丁丁，千門閉霜月。",
            "華堂列紅燭，絲管靜中發。",
            "歌眉低有思，舞體輕無骨。",
            "主人啓酡顏，酣暢浹肌髪。",
            "猶思城外客，阡陌不可越。",
            "春意日夕深，此歡無斷絕。"
        ],
        "title": "詶牛相公獨飲偶醉寓言見示",
        "id": "0e29869e-9dda-4b25-a5f4-70496a04ac9e"
    },
    {
        "author": "劉禹錫",
        "paragraphs": [
            "天涯浮雲生，爭蔽日月光。",
            "窮巷秋風起，先摧蘭蕙芳。",
            "萬貨列旗亭，恣心注明璫。",
            "名高毀所集，言巧智難防。",
            "勿謂行大道，斯須成太行。",
            "莫吟萋兮什，徒使君子傷。"
        ],
        "title": "萋兮吟",
        "id": "b334891f-03ed-4411-b8a5-206cfe5b60fa"
    },
    {
        "author": "劉禹錫",
        "paragraphs": [
            "楚望何蒼然，曾瀾七百里。",
            "孤城寄遠目，一寫無窮已。",
            "蕩漾浮天蓋，四環宣地理。",
            "積漲在三秋，混成非一水。",
            "冬遊見清淺，春望多洲沚。",
            "雲錦遠沙明，風煙青草靡。",
            "火星忽南見，月硤方東迤。",
            "雪波西山來，隱若長城起。",
            "獨專朝宗路，駛悍不可止。",
            "支川讓其威，蓄縮至南委。",
            "熊武走蠻落，瀟湘來奧鄙。",
            "炎蒸動泉源，積潦搜山趾。",
            "歸往無旦夕，包含通遠邇。",
            "行當白露時，眇視秋光裏。",
            "曙色未昭晰，露華遙斐舋。",
            "浩爾神骨清，如觀混元始。",
            "北風忽震盪，驚浪迷津涘。",
            "怒激鼓鏗訇，蹙成山巋硊。",
            "鵾鵬疑變化，罔象何恢詭。",
            "噓吸寫樓臺，騰驤露鬐尾。",
            "景移羣動息，波靜繁音弭。",
            "明月出中央，青天絕纖滓。",
            "素光淡無際，綠靜平如砥。",
            "空影渡鵷鴻，秋聲思蘆葦。",
            "鮫人弄機杼，貝闕駢紅紫。",
            "珠蛤吐玲瓏，文鰩翔旖旎。",
            "水鄉吳蜀限，地勢東南庳。",
            "翼軫粲垂精，衡巫屹環峙。",
            "名雄七澤藪，國辨三苗氏。",
            "唐羿斷修虵，荆王憚青兕。",
            "秦狩跡猶在，虞巡路從此。",
            "軒后奏宮商，騷人詠蘭芷。",
            "茅嶺潛相應，橘洲傍可指。",
            "郭璞驗幽經，羅含著前紀。",
            "觀津戚里族，按道侯家子。",
            "聯袂登高樓，臨軒笑相視。",
            "假守亦高臥，墨曹正垂耳。",
            "契闊話涼溫，壺觴慰遷徙。",
            "地偏山水秀，客重杯盤侈。",
            "紅袖花欲然，銀燈晝相似。",
            "興酣更抵掌，樂極同啓齒。",
            "筆鋒不能休，藻思一何綺。",
            "伊余負微尚，夙昔慙知己。",
            "出入金馬門，交結青雲士。",
            "襲芳踐蘭室，學古遊槐市。",
            "策慕宋前軍，文師漢中壘。",
            "陋容昧俯仰，孤志無依倚。",
            "衛足不如葵，漏川空歎蟻。",
            "幸逢萬物泰，獨處窮途否。",
            "鍛翮重疊傷，兢魂再三褫。",
            "蘧璦亦屢化，左丘猶有恥。",
            "桃源訪仙宮，薜服祠山鬼。",
            "故人南臺舊，一別如弦矢。",
            "今朝會荆巒，斗酒相宴喜。",
            "爲余出新什，笑抃隨伸紙。",
            "曄若觀五色，歡然臻四美。",
            "委曲風濤事，分明窮達旨。",
            "洪韻發華鐘，淒音激清徵。",
            "羊濬要共和，江淹多雜擬。",
            "徒欲仰高山，焉能追逸軌。",
            "湘洲路四達，巴陵城百雉。",
            "何必顏光祿，留詩張內史。"
        ],
        "tags": [
            "岳阳楼"
        ],
        "title": "韓十八侍御見示岳陽樓別竇司直詩因令屬和重以自述故足成六十二韻",
        "id": "796c677d-66cc-47e2-886a-8cacb408f3ac"
    },
    {
        "author": "劉禹錫",
        "paragraphs": [
            "幾年丹霄上，出入金華省。",
            "暫別萬年枝，看花桂陽嶺。",
            "南方足奇樹，公府成佳境。",
            "綠陰交廣除，明豔透蕭屏。",
            "雨餘人吏散，燕語簾櫳靜。",
            "懿此含曉芳，翛然忘簿領。",
            "紫茸垂組縷，金[縷]攢鋒頴。",
            "露溽暗傳香，風輕徐就影。",
            "苒弱多意思，從容占光景。",
            "得地在侯家，移根近仙井。",
            "開尊好凝睇，倚瑟仍回頸。",
            "遊蜂駐綵冠，舞鶴迷煙頂。",
            "興生紅藥後，愛與甘棠並。",
            "不學夭桃姿，浮榮在俄頃。"
        ],
        "title": "和郴州楊侍郎翫郡齋紫薇花十四韻",
        "id": "2d658e8a-d266-4733-b8fe-acad101db2ad"
    },
    {
        "author": "劉禹錫",
        "paragraphs": [
            "淮西春草長，淮水逶迤光。",
            "燕入新村落，人耕舊戰場。",
            "可憐行春守，立馬看斜桑。"
        ],
        "title": "春日寄楊八唐州二首 一",
        "id": "116dc987-3391-4e82-a01e-c452ee2ee523"
    },
    {
        "author": "劉禹錫",
        "paragraphs": [
            "漠漠淮上春，莠苗生故壘。",
            "梨花方城路，荻笋蕭陂水。",
            "高齋有謫仙，坐嘯清風起。"
        ],
        "title": "春日寄楊八唐州二首 二",
        "id": "0933c1a1-20b9-4f6a-b8df-20435c9f52ad"
    },
    {
        "author": "劉禹錫",
        "paragraphs": [
            "少年爲別日，隋宮楊柳陰。",
            "白首相逢處，巴江煙浪深。",
            "使星上三蜀，春雨霑衣襟。",
            "王程促速意，夜語殷勤心。",
            "却歸天上去，遺我雲間音。"
        ],
        "title": "詶馮十七舍人宿衛贈別五韻",
        "id": "0444cedd-91f3-4952-9da9-b407658b5708"
    },
    {
        "author": "劉禹錫",
        "paragraphs": [
            "風箏吟秋空，不肖指爪聲。",
            "高人靈府間，律呂伴咸英。",
            "昔年與兄遊，文似馬長卿。",
            "今來寄新詩，乃類陶淵明。",
            "磨礱老益智，吟詠閑彌精。",
            "豈非山水鄉，蕩漾神機清。",
            "渚煙蕙蘭動，溪雨虹蜺生。",
            "馮君虛上舍，待余乘興行。"
        ],
        "title": "詶湖州崔郎中見寄",
        "id": "dbe87938-659f-4a87-b641-6fb3c0d5c956"
    },
    {
        "author": "劉禹錫",
        "paragraphs": [
            "公府想無事，西池秋水清。",
            "去年爲狎客，永日奉高情。",
            "況有臺上月，如聞雲外笙。",
            "不知桑落酒，今歲與誰傾。"
        ],
        "title": "秋日書懷寄河南王尹",
        "id": "32355410-2319-4233-a69d-32f7a397a1df"
    },
    {
        "author": "劉禹錫",
        "paragraphs": [
            "曉月映宮樹，秋光起天津。",
            "涼風稍動葉，宿露未生塵。",
            "星氣尚芳麗，曠望感心神。",
            "揮毫成逸韻，開閤遲來賓。",
            "擺去將相印，漸爲逍遙身。",
            "如招後房宴，却要白頭人。"
        ],
        "title": "詶留守牛相公宮城早秋寓言見寄",
        "id": "38247dd3-e47b-4bbd-8763-e6e9da70062d"
    },
    {
        "author": "劉禹錫",
        "paragraphs": [
            "結構得奇勢，朱門交碧潯。",
            "外來始一望，寫盡平生心。",
            "日軒漾波影，月砌鏤松陰。",
            "幾度欲歸去，回眸情更深。"
        ],
        "title": "海陽十詠 吏隱亭",
        "id": "5132c354-4f96-49e3-ba14-6a5a4da489ac"
    },
    {
        "author": "劉禹錫",
        "paragraphs": [
            "逈破林煙出，俯窺石潭空。",
            "波搖杏梁日，松韻碧窻風。",
            "隔水生別島，帶橋如斷虹。",
            "九疑南面事，盡入寸眸中。"
        ],
        "title": "海陽十詠 切雲亭",
        "id": "e995682a-7dd4-4ea8-8fe7-3436cb13581e"
    },
    {
        "author": "劉禹錫",
        "paragraphs": [
            "芳幄覆雲屏，石奩開碧鏡。",
            "支流日飛灑，深處自疑瑩。",
            "潛去不見跡，清音常滿聽。",
            "有時病朝酲，來此心神醒。"
        ],
        "title": "海陽十詠 雲英潭",
        "id": "9283ad0c-0911-451f-8d27-771a345aa31f"
    },
    {
        "author": "劉禹錫",
        "paragraphs": [
            "瀟灑青林際，夤緣碧潭隈。",
            "淙流冒石下，輕波觸砌回。",
            "香風逼人度，幽花覆水開。",
            "故令無四壁，晴夜月光來。"
        ],
        "title": "海陽十詠 玄覽亭",
        "id": "1008ad9b-afc3-47c8-9627-74cf7dcbae7a"
    },
    {
        "author": "劉禹錫",
        "paragraphs": [
            "楚客憶關中，疏溪想汾水。",
            "縈紆非一曲，意態如千里。",
            "倒影羅文動，微波笑顏起。",
            "君今賜環歸，何人承玉趾。"
        ],
        "title": "海陽十詠 裴溪",
        "id": "e173ac3f-ed84-41ad-b98d-586121353591"
    },
    {
        "author": "劉禹錫",
        "paragraphs": [
            "晶晶擲巖端，潔光如可把。",
            "瓊枝曲不折，雲片晴猶下。",
            "石堅激清響，葉動承餘灑。",
            "前時明月中，見是銀河瀉。"
        ],
        "title": "海陽十詠 飛練瀑",
        "id": "4f7ea5ae-988e-4851-9346-a52c1278ed46"
    },
    {
        "author": "劉禹錫",
        "paragraphs": [
            "瀠渟幽壁下，深淨如無力。",
            "風起不成文，月來同一色。",
            "地靈草木瘦，人遠煙霞逼。",
            "往往疑列仙，圍碁在巖側。"
        ],
        "title": "海陽十詠 蒙池",
        "id": "6fc46f47-97b2-4291-934b-ad1e5bffbd6a"
    },
    {
        "author": "劉禹錫",
        "paragraphs": [
            "飛流透嵌隙，噴灑如絲棼。",
            "含暈迎初旭，翻光破夕曛。",
            "餘波遶石去，碎響隔溪聞。",
            "却望瓊沙際，逶迤見脉分。"
        ],
        "title": "海陽十詠 棼絲瀑",
        "id": "260cc902-f037-49ce-8380-2d7ce420cdb2"
    },
    {
        "author": "劉禹錫",
        "paragraphs": [
            "流水遶雙島，碧溪相並深。",
            "浮花擁曲處，遠影落中心。",
            "閑鷺久獨立，曝龜驚復沈。",
            "蘋風有時起，滿谷簫韶音。"
        ],
        "title": "海陽十詠 雙溪",
        "id": "19b859e2-431b-4171-9221-99eabfd4068e"
    },
    {
        "author": "劉禹錫",
        "paragraphs": [
            "濺濺漱幽石，注入團圓處。",
            "有如常滿杯，承彼清夜露。",
            "巖曲月斜照，林寒春晚煦。",
            "遊人不敢觸，恐有蛟龍護。"
        ],
        "title": "海陽十詠 月窟",
        "id": "b5a4af38-32a5-4e3a-af05-bfa38302f854"
    },
    {
        "author": "劉禹錫",
        "paragraphs": [
            "武夫何洸洸，衣紫襲絳裳。",
            "借問胡爲爾，列校在鷹揚。",
            "依倚將軍勢，交結少年場。",
            "探丸害公吏，抽刃妒名倡。",
            "家產既不事，顧盼自生光。",
            "酣歌高樓上，袒裼大道傍。",
            "昔爲編戶人，秉耒甘哺糠。",
            "今來從軍樂，躍馬飫膏粱。",
            "猶思風塵起，無種取侯王。"
        ],
        "title": "武夫詞",
        "id": "0c26d1f0-4543-4b5b-a456-32639a1c73b2"
    },
    {
        "author": "劉禹錫",
        "paragraphs": [
            "青林虎丘寺，林際翠微路。",
            "立見山僧來，遙從鳥飛處。",
            "茲峰淪寶玉，千載惟丘墓。",
            "埋劒人空傳，鑿山龍已去。",
            "捫蘿披翳薈，路轉夕陰遽。",
            "虎嘯崖谷寒，猿鳴松杉暮。",
            "徘徊北樓上，海江窮一顧。",
            "日映千里帆，鴉歸萬家樹。",
            "暫因愜所適，果得捐外慮。",
            "庭暗棲還雲，簷香滴甘露。",
            "久迷空寂理，多爲聲華故。",
            "永欲投此山，餘生豈能悞。"
        ],
        "title": "虎丘寺路宴",
        "id": "9a8bee71-a907-43c9-9b7c-9b575df2cac3"
    },
    {
        "author": "劉禹錫",
        "paragraphs": [
            "故人日已遠，窻下塵滿琴。",
            "坐對一撙酒，恨多無力斟。",
            "幕疎螢色逈，露重月華深。",
            "萬境與羣籟，此時情豈任。"
        ],
        "title": "缺題",
        "id": "08e7ade0-3403-406e-9d74-679e48d898c7"
    },
    {
        "author": "劉禹錫",
        "paragraphs": [
            "淮海多夏雨，曉來天始晴。",
            "蕭條長風至，千里孤雲生。",
            "卑濕久喧濁，搴開偶虛清。",
            "客遊廣陵郡，晚出臨江城。",
            "郊外綠楊陰，江中沙嶼明。",
            "歸帆翳盡日，去櫂聞遺聲。",
            "鄉國殊渺漫，羈心目懸旌。",
            "悠然京華意，悵望懷遠程。",
            "薄暮大山上，翩翩雙鳥征。"
        ],
        "title": "晚步揚子游南塘望沙尾",
        "id": "1209f202-5321-4254-91ca-4477d547cfa2"
    },
    {
        "author": "劉禹錫",
        "paragraphs": [
            "一辭溫室樹，幾見武昌柳。",
            "荀謝年何少，韋平望已久。",
            "種松夾石道，紆組臨沙阜。",
            "目覽帝王州，心存股肱守。",
            "葉動驚綵翰，波澄見頳首。",
            "晉宋齊梁都，千山萬江口。",
            "煙散隋宮出，濤來海門吼。",
            "風俗太伯餘，衣冠永嘉後。",
            "江長天作限，山固壤無朽。",
            "自古稱佳麗，非賢誰奄有。",
            "八元邦族盛，萬石門風厚。",
            "天柱揭東溟，文星照北斗。",
            "高亭一騁望，舉酒共爲壽。",
            "因賦詠懷詩，遠寄同心友。",
            "禁中晨夜直，江左東西偶。",
            "將手握兵符，儒腰盤貴綬。",
            "頒條風有自，立事言無苟。",
            "農野聞讓耕，軍人不使酒。",
            "用材當構廈，知道寧窺牖。",
            "誰謂青雲高，鵬飛終背負。"
        ],
        "title": "和浙西李大夫晚下北固山喜徑松成陰悵然懷古偶題臨江亭幷浙東元相公所和依本韻",
        "id": "08a8ab7b-fb84-4a05-8b4e-177f2728bdbf"
    },
    {
        "author": "劉禹錫",
        "paragraphs": [
            "天外巴子國，山頭白帝城。",
            "波清蜀[柹]盡，雲散楚臺傾。",
            "迅瀨下哮吼，兩岸勢爭衡。",
            "陰風鬼神過，暴雨蛟龍生。",
            "硤斷見孤邑，江流照飛甍。",
            "蠻軍擊嚴鼓，笮馬引雙旌。",
            "望闕遙拜舞，分庭備將迎。",
            "銅符一以合，文墨紛來縈。",
            "暮色四山起，愁猿數處聲。",
            "重關羣吏散，靜視寒燈明。",
            "故人青霞意，飛舞集蓬瀛。",
            "昔曾在池籞，應知魚鳥情。"
        ],
        "title": "始至雲安寄兵部韓侍郎中書白舍人二公近曾遠守故有屬焉",
        "id": "d50762ec-f4d1-4b75-bc09-a29d6ff59ccc"
    },
    {
        "author": "劉禹錫",
        "paragraphs": [
            "博山炯炯吐香霧，紅燭引至更衣處。",
            "夜如何其夜漫漫，鄰雞未鳴寒雁度。",
            "庭前雪壓松桂叢，廊下點點懸紗籠。",
            "滿堂醉客爭笑語，嘈囋琵琶青幕中。"
        ],
        "tags": [
            "宫廷",
            "生活",
            "乐府",
            "新乐府辞"
        ],
        "title": "更衣曲",
        "id": "ee4d3074-c68a-4d86-9bef-b59cf2eb5c18"
    },
    {
        "author": "劉禹錫",
        "paragraphs": [
            "漁舟何招招，浮在武陵水。",
            "拖綸擲餌信流去，誤入桃源行數里。",
            "清源尋盡花綿綿，踏花覓徑至洞前。",
            "洞門蒼黑煙霧生，暗行數步逢虛明。",
            "俗人毛骨驚仙子，爭來致詞何至此。",
            "須臾皆破冰雪顏，笑言委曲問人間。",
            "因嗟隱身來種玉，不知人世如風燭。",
            "筵羞石髓勸客餐，燈爇松脂留客宿。",
            "雞聲犬聲遙相聞，曉色葱蘢開五雲。",
            "漁人振衣起出戶，滿庭無路花紛紛。",
            "翻然恐失鄉懸處，一息不肯桃源住。",
            "桃花滿溪水似鏡，塵心如垢洗不去。",
            "仙家一出尋無踪，至今流水山重重。"
        ],
        "title": "桃源行",
        "id": "9a85b1aa-f7e3-46c6-9d47-c032a38ee885"
    },
    {
        "author": "劉禹錫",
        "paragraphs": [
            "洞庭秋月生湖心，層波萬頃如鎔金。",
            "孤輪徐轉光不定，遊氣濛濛隔寒鏡。",
            "是時白露三秋中，湖平月上天地空。",
            "岳陽樓頭暮角絕，蕩漾已過君山東。",
            "山城蒼蒼夜寂寂，水月逶迤繞城白。",
            "蕩槳巴童歌竹枝，連檣估客吹羗笛。",
            "勢高夜久陰力全，金氣肅肅開星躔。",
            "浮雲野馬歸四裔，遙望星斗當中天。",
            "天雞相呼曙霞出，歛影含光讓朝日。",
            "日出喧喧人不閑，夜來清景非人間。"
        ],
        "tags": [
            "洞庭湖",
            "岳阳楼"
        ],
        "title": "洞庭秋月行",
        "id": "039f4ee1-4354-458d-975a-53f6c9d98bd9"
    },
    {
        "author": "劉禹錫",
        "paragraphs": [
            "奇峰一見驚魂魄，意想洪罏始開闢。",
            "疑是九龍夭矯欲攀天，忽逢霹靂一聲化爲石。",
            "不然何至今，悠悠億萬年，氣勢不死如騰仚。",
            "雲含幽兮月添冷，月凝暉兮江漾影。",
            "結根不得要路津，逈秀長在無人境。",
            "軒皇封禪登雲亭，大禹會寄臨東溟。",
            "乘樏不來廣樂絕，獨與猨鳥愁青熒。",
            "君不見敬亭之山黃索漠，兀如斷岸無稜角。",
            "宣城謝守一首詩，遂使聲名齊五岳。",
            "九華山，九華山。",
            "自是造化一尤物，焉能籍甚乎人間。"
        ],
        "tags": [
            "九华山"
        ],
        "title": "九華山歌",
        "id": "e0db86e9-c5a7-4390-a016-22a26d44043a"
    },
    {
        "author": "劉禹錫",
        "paragraphs": [
            "泰娘家本閶門西，門前綠水環金隄。",
            "有時妝成好天氣，走上臯橋折花戲。",
            "風流太守韋尚書，路傍忽見停隼旟。",
            "斗量明珠鳥傳意，紺幰迎入專城居。",
            "長鬟如雲衣似霧，錦茵羅薦承輕步。",
            "舞學驚鴻水榭春，歌傳上客蘭堂暮。",
            "從郎西入帝城中，貴遊簪組香簾櫳。",
            "低鬟緩視抱明月，纖指破拔生胡風。",
            "繁華一旦有消歇，題劍無光履聲絕。",
            "洛陽舊宅生草萊，杜陵蕭蕭松柏哀。",
            "妝奩蟲網厚如繭，博山爐側傾寒灰。",
            "蘄州刺史張公子，白馬新到銅駝里。",
            "自言買笑擲黃金，月墮雲中從此始。",
            "安知鵩鳥座隅飛，寂寞旅魂招不歸。",
            "秦嘉鏡有前時結，韓壽香銷故篋衣。",
            "山城少人江水碧，斷鴈哀猨風雨夕。",
            "朱弦已絕爲知音，雲鬢未秋私自惜。",
            "舉目風煙非舊時，夢尋歸路鄉多參差。",
            "如何將此千行淚，更灑湘江斑竹枝。"
        ],
        "title": "泰娘歌",
        "id": "72463bb5-a9de-40d1-b41a-30d873fcf1f9"
    },
    {
        "author": "劉禹錫",
        "paragraphs": [
            "縣門白日無塵土，百姓縣前挽魚罟。",
            "主人引客登大隄，小兒縱觀黃犬怒。",
            "鷓鴣驚鳴繞籬落，橘柚垂芳照窗戶。",
            "沙平草綠見吏稀，寂歷斜陽照縣鼓。"
        ],
        "title": "龍陽縣歌",
        "id": "7b1e42d7-b559-4c0f-b568-b441d89b4d39"
    },
    {
        "author": "劉禹錫",
        "paragraphs": [
            "白日左右浮天潢，朝晡影入東西牆。",
            "昔爲兒童在陰戲，當時意小覺日長。",
            "東鄰侯家吹笙簧，隨陰促促移象牀。",
            "西鄰田舍乏糟糠，就影汲汲舂黃粱。",
            "因思九州四海外，家家只占牆陰內。",
            "莫言牆陰數尺間，老却主人如等閑。",
            "君看眼前光陰促，中心莫學太行山。"
        ],
        "title": "牆陰歌",
        "id": "5bc37c7b-af6e-4a86-9d48-c558c25293a8"
    },
    {
        "author": "劉禹錫",
        "paragraphs": [
            "屯門積日無回飆，滄波不歸成踏潮。",
            "轟如鞭矻石且搖，亘空欲駕黿鼉橋。",
            "驚湍蹙縮悍而驕，大陵高岸失岧嶤。",
            "四邊無阻音響調，背負元氣掀重霄。",
            "介鯨得性方逍遙，仰鼻噓吸揚朱翹。",
            "海人狂顧迭相招，罽衣髽首聲嘵嘵。",
            "征南將軍登麗譙，赤旗指麾不敢囂。",
            "翌日風回沴氣消，歸濤納納景昭昭。",
            "烏泥白沙復滿海，海色不動如青瑤。"
        ],
        "title": "踏潮歌",
        "id": "9eb8766b-62b4-4026-b369-781c37d63957"
    },
    {
        "author": "劉禹錫",
        "paragraphs": [
            "白鷺兒，最高格。",
            "毛衣新成雪不敵，衆禽喧呼獨凝寂。",
            "孤眠芊芊草，久立潺潺石。",
            "前山正無雲，飛去入遙碧。"
        ],
        "title": "白鷺兒",
        "id": "2875908a-c8e1-4dc5-9048-625d430eb1a5"
    },
    {
        "author": "劉禹錫",
        "paragraphs": [
            "胡塵昔起薊北門，河南地屬平盧軍。",
            "貂裘代馬繞東岳，嶧陽孤桐削爲角。",
            "地形十二虜意驕，恩澤含容歷四朝。",
            "魯人皆解帶弓箭，齊人不復聞簫韶。",
            "今朝天子聖神武，手握玄符平九土。",
            "初哀狂童襲故事，文告不來方振怒。",
            "去秋詔下誅東平，官軍四合猶嬰城。",
            "春來羣烏噪且驚，氣如壞山墮其庭。",
            "牙門大將有劉生，夜半射落欃槍星。",
            "帳中虜血流滿地，門外三軍舞連臂。",
            "驛騎函首過黃河，城中無賊天氣和。",
            "朝廷侍郎來慰撫，耕夫滿野行人歌。"
        ],
        "tags": [
            "黄河"
        ],
        "title": "平齊行二首 一",
        "id": "e0d148c2-0a75-4cf9-b3e7-e0532476db99"
    },
    {
        "author": "劉禹錫",
        "paragraphs": [
            "泰山沈寇六十年，旅祭不享生愁煙。",
            "今逢聖君欲封禪，神使陰兵來阻戰。",
            "妖氛掃盡河水清，日觀杲杲卿雲見。",
            "開元黃帝東封時，百神受職爭奔馳。",
            "千鈞猛簴順流下，洪波涵淡浮熊羆。",
            "侍臣燕公秉文筆，玉檢告天無媿詞。",
            "當今睿孫承聖祖，岳神望幸河宗舞。",
            "青門大道屬車塵，共待葳蕤翠華舉。"
        ],
        "tags": [
            "泰山"
        ],
        "title": "平齊行二首 二",
        "id": "bd285a68-be33-4ac0-b7ca-0dbd2b19b885"
    },
    {
        "author": "劉禹錫",
        "paragraphs": [
            "裴生久在風塵裏，氣勁言高少知己。",
            "注書曾學鄭司農，歷國多於孔夫子。",
            "往年訪我到連州，無窮絕境終日遊。",
            "登山雨中試蠟屐，入洞夏裏披貂裘。",
            "白帝城邊又相遇，歛翼三年不飛去。",
            "忽然結束如秋蓬，自稱對策明光宮。",
            "人言策中說何事，掉頭不答看飛鴻。",
            "彤庭翠松迎曉日，鳳銜金榜雲間出。",
            "中貴腰鞭立傾酒，宰臣委佩觀搖筆。",
            "古稱射策如彎弧，一發偶中何時無。",
            "由來草澤無忌諱，努力滿挽當亨衢。",
            "憶得當年識君處，嘉禾驛後聯牆住。",
            "垂鉤釣得王餘魚，踏芳共登蘇小墓。",
            "此事今同夢想間，相看一笑且開顏。",
            "老大希逢舊鄰里，爲君扶病到方山。"
        ],
        "title": "送裴處士應制舉詩",
        "id": "73b23b38-fc4c-4aed-80ec-8da99789e13e"
    },
    {
        "author": "劉禹錫",
        "paragraphs": [
            "開元天子萬事足，唯惜當時光景促。",
            "三鄉陌上望仙山，歸作霓裳羽衣曲。",
            "仙心從此在瑤池，三清八景相追隨。",
            "天上忽乘白雲去，世間空有秋風詞。"
        ],
        "title": "三鄉驛樓伏覩玄宗望女几山詩小臣斐然有感",
        "id": "bf7821d0-4630-4e62-8462-c3e189277a4e"
    },
    {
        "author": "劉禹錫",
        "paragraphs": [
            "城西簇簇三叛族，叛者爲誰蔡吳蜀。",
            "中使提刀出禁來，九衢車馬轟如雷。",
            "臨刑與酒杯未覆，讐家白官先請肉。",
            "守吏能然董卓臍，饑烏來覘桓玄目。",
            "城西人散泰階平，雨洗血痕春草生。"
        ],
        "title": "城西行",
        "id": "6aa0052e-eb21-4a5a-97d2-c90283c12aae"
    },
    {
        "author": "劉禹錫",
        "paragraphs": [
            "武昌老人七十餘，手把庾令相問書。",
            "自言少小學吹笛，早事曹王曾賞激。",
            "往年鎮戍到蘄州，楚山蕭蕭笛竹秋。",
            "當時買材恣搜索，典却身上烏貂裘。",
            "古苔蒼蒼封老節，石上孤生飽風雪。",
            "商聲五音隨指發，水中龍應行雲絕。",
            "曾將黃鶴樓上吹，一聲占盡秋江月。",
            "如今老去語尤遲，音韻高低耳不知。",
            "氣力已微心尚在，時時一曲夢中吹。"
        ],
        "tags": [
            "黄鹤楼"
        ],
        "title": "武昌老人說笛歌",
        "id": "944b70fa-7f5c-4558-b9e0-7b5688eaf601"
    },
    {
        "author": "劉禹錫",
        "paragraphs": [
            "山僧後檐茶數叢，春來映竹抽新茸。",
            "宛然爲客振衣起，自傍芳叢摘鷹觜。",
            "斯須炒成滿室香，便酌砌下金沙水。",
            "驟雨松聲入鼎來，白雲滿盌花俳徊。",
            "悠揚噴鼻宿酲散，清峭徹骨煩襟開。",
            "陽崖陰嶺各殊氣，未若竹下莓苔地。",
            "炎帝雖嘗未解煎，桐君有籙那知味。",
            "新芽連拳半未舒，自摘至煎俄頃餘。",
            "木蘭霑露香微似，瑤草臨波色不如。",
            "僧言靈味宜幽寂，采采翹英爲嘉客。",
            "不辭緘封寄郡齋，甎井銅爐損標格。",
            "何況蒙山顧渚春，白泥赤印走風塵。",
            "欲知花乳清泠味，須是眠雲跂石人。"
        ],
        "title": "西山蘭若試茶歌",
        "id": "8aab2742-0f6f-4708-8db5-19a81dc35be1"
    },
    {
        "author": "劉禹錫",
        "paragraphs": [
            "沈沈夏夜蘭堂開，飛蚊伺暗聲如雷。",
            "嘈然歘起初駭聽，殷殷若自南山來。",
            "喧騰鼓舞喜昏黑，昧者不分聽者惑。",
            "露花滴瀝月上天，利觜迎人著不得。",
            "我軀七尺爾如芒，我孤爾衆能我傷。",
            "天生有時不可遏，爲爾設幄潛匡牀。",
            "清商一來秋日曉，羞爾微形飼丹鳥。"
        ],
        "title": "聚蚊謠",
        "id": "acc05c3d-7f73-4966-9ef6-7893ba9d636a"
    },
    {
        "author": "劉禹錫",
        "paragraphs": [
            "曉星寥落春雲低，初聞百舌間關啼。",
            "花樹滿空迷處所，搖動繁英墜紅雨。",
            "笙簧百囀音韻多，黃鸝吞聲燕無語。",
            "東方朝日遲遲升，迎風弄景如自矜。",
            "數聲不盡又飛去，何許相逢綠楊路。",
            "綿蠻宛轉似娛人，一心百舌何紛紛。",
            "酡顏俠少停歌聽，墜珥妖姬和睡聞。",
            "可憐光景何時盡，誰能低回避鷹隼。",
            "廷尉張羅自不關，潘郎挾彈無情損。",
            "天生羽族爾何微，舌端萬變乘春暉。",
            "南方朱鳥一朝見，索漠無言蒿下飛。"
        ],
        "title": "百舌吟",
        "id": "b08422c8-4123-4327-a69e-32f21f2dce00"
    },
    {
        "author": "劉禹錫",
        "paragraphs": [
            "鳶飛杳杳青雲裏，鳶鳴蕭蕭風四起。",
            "旗尾飄揚勢漸高，箭頭砉劃聲相似。",
            "長空悠悠霽日懸，六翮不動凝風煙。",
            "遊鵾翔鴈出其下，慶雲清景相回旋。",
            "忽聞饑烏一噪聚，瞥下雲中爭腐鼠。",
            "騰音礪吻相喧呼，仰天大嚇疑鵷鶵。",
            "畏人避犬投高處，俛啄無聲猶屢顧。",
            "青鳥自愛玉山禾，仙禽徒貴華亭露。",
            "樸遬危巢向暮時，毰毸飽腹蹲枯枝。",
            "遊童挾彈一麾肘，臆碎羽分人不悲。",
            "天生衆禽各有類，威鳳文章在仁義。",
            "鷹隼儀形螻蟻心，雖能戾天何足貴。"
        ],
        "title": "飛鳶操",
        "id": "06c80145-5ba1-4266-badf-d498cacff961"
    },
    {
        "author": "劉禹錫",
        "paragraphs": [
            "漢陵秦苑遙蒼蒼，陳根腐葉秋螢光。",
            "夜空寥寂金氣淨，千門九陌飛悠揚。",
            "紛綸暉映互明滅，金爐星噴鐙花發。",
            "露華洗濯清風吹，低昂不定招搖垂。",
            "高麗罘罳照蛛網，斜歷璇題舞羅幌。",
            "曝衣樓上拂香帬，承露臺前轉仙掌。",
            "槐市諸生夜讀書，北窗分明辨魯魚。",
            "行子東山起征思，中郎騎省悲秋氣。",
            "銅雀人歸自入簾，長門帳開來照淚。",
            "誰言向晦常自明，兒童走步嬌女爭。",
            "天生有光非自衒，遠近低昂暗中見。",
            "撮蚊妖鳥亦夜起，翅如車輪而已矣。"
        ],
        "title": "秋螢引",
        "id": "fa308cb2-c342-4a5f-a110-e48d22ba22e0"
    },
    {
        "author": "劉禹錫",
        "paragraphs": [
            "長安二月花滿城，插花女兒彈銀箏。",
            "南宮仙郎下朝晚，曲頭駐馬聞新聲。",
            "馬蹄逶遲心蕩漾，高樓已遠猶頻望。",
            "此時意重千金輕，鳥傳消息紺輪迎。",
            "芳筵銀燭一相見，淺笑低鬟初目成。",
            "蜀弦錚摐指如玉，皇帝弟子韋家曲。",
            "青牛文梓赤金簧，玫瑰寶柱秋鴈行。",
            "歛蛾收[袂]凝清光，抽弦緩調怨且長。",
            "八鸞鏘鏘渡銀漢，九雛威鳳鳴朝陽。",
            "曲終韻盡意不足，餘思悄絕愁空堂。",
            "從郎鎮南別城闕，樓船理曲瀟湘月。",
            "馮夷蹁躚舞淥波，鮫人出聽停綃梭。",
            "北池含煙瑤草短，萬松亭下清風滿。",
            "秦聲一曲此時聞，嶺泉嗚咽南雲斷。",
            "來自長陵小市東，蕣華零落瘴江風。",
            "侍兒掩泣收銀甲，鸚鵡不言愁玉籠。",
            "博山爐中香自滅，鏡奩塵暗同心結。",
            "從此東山非昔遊，長嗟人與弦俱絕。"
        ],
        "title": "傷秦姝行",
        "id": "37cb8473-c572-4fa0-95f2-dfc8ad04d1c8"
    },
    {
        "author": "劉禹錫",
        "paragraphs": [
            "沅江五月平堤流，邑人相將浮綵舟。",
            "靈均何年歌已矣，哀謠振檝從此起。",
            "楊桴擊節雷闐闐，亂流齊進聲轟然。",
            "蛟龍得雨鬐鬛動，螮蝀飲河形影聯。",
            "刺史臨流褰翠幃，揭竿命爵分雄雌。",
            "先鳴餘勇爭鼓舞，未至銜枚顏色沮。",
            "百勝本自有前期，一飛由來無定所。",
            "風俗如狂重此時，縱觀雲委江之湄。",
            "綵旂夾岸照蛟室，羅襪凌波呈水嬉。",
            "曲終人散空愁暮，招屈亭前水東注。"
        ],
        "title": "競渡曲",
        "id": "30704557-6ff6-482b-aa1d-b98e5295546f"
    },
    {
        "author": "劉禹錫",
        "paragraphs": [
            "吟君遺我百篇詩，使我獨坐形神馳。",
            "玉琴清夜人不語，琪樹春朝風正吹。",
            "郢人斤斵無痕跡，仙人衣裳棄刀尺。",
            "世人方內欲相尋，行盡四維無處覓。"
        ],
        "title": "翰林白二十二學士見寄詩一百篇因以答貺",
        "id": "c8fe387c-8c72-416e-9923-e72a07241a74"
    },
    {
        "author": "劉禹錫",
        "paragraphs": [
            "憶春草，處處多情洛陽道。",
            "金谷園中見日遲，銅駝陌上迎風早。",
            "河南大尹頻出難，只得池塘十步看。",
            "府門閉後滿街月，幾處遊人草頭歇。",
            "館娃宮外姑蘇臺，鬱鬱芊芊撥不開。",
            "無風自偃君知否，西子帬裾曾拂來。"
        ],
        "title": "憶春草",
        "id": "41bb21a6-136e-40c7-8a74-cd23630f8740"
    },
    {
        "author": "劉禹錫",
        "paragraphs": [
            "報白君，別來已渡江南春。",
            "江南春色何處好，燕子雙飛故官道。",
            "春城三百七十橋，夾岸朱樓隔柳條。",
            "丫頭小兒蕩畫槳，長袂女郎簪翠翹。",
            "郡齋北軒卷羅幕，碧池逶迤遶畫閣。",
            "池邊綠竹桃李花，花下舞筵鋪彩霞。",
            "吳娃足情言語黠，越客有酒巾冠斜。",
            "坐中皆言白太守，不負風光向杯酒。",
            "酒酣襞牋飛逸韻，至今傳在人人口。",
            "報白君，相思空望嵩丘雲。",
            "其奈錢塘蘇小小，憶君淚點石榴帬。"
        ],
        "title": "樂天寄憶舊遊因作報白君以答",
        "id": "fe0ab8e8-3cda-465a-9bc6-bafd8c39ae39"
    },
    {
        "author": "劉禹錫",
        "paragraphs": [
            "一言一顧重，重何如。",
            "今日陪遊清洛苑，昔年別入承明廬。"
        ],
        "title": "兩如何詩謝裴令公贈別二首 一",
        "id": "3eff1157-2720-48bc-b75a-79cf04a087f7"
    },
    {
        "author": "劉禹錫",
        "paragraphs": [
            "一東一西別，別何如。",
            "終期大冶再熔鍊，願託扶搖翔碧虛。"
        ],
        "title": "兩如何詩謝裴令公贈別二首 二",
        "id": "83e1f2ff-46ab-4e68-b5b8-a1dc7b38554c"
    },
    {
        "author": "劉禹錫",
        "paragraphs": [
            "湘西古剎雙蹲蹲，羣峰朝拱如駿奔。",
            "青松步障深五里，龍宮黯黯神爲閽。",
            "高殿呀然壓蒼巘，俯瞰長江疑欲吞。",
            "橘洲泛浮金實動，水郭繚繞朱樓騫。",
            "語餘百響入天籟，衆奇引步輕翩翻。",
            "泉清石布博棋子，蘿密鳥韻如簧言。",
            "回廊架險高且曲，新徑穿林明復昏。",
            "淺流忽濁山獸過，古木半空天火痕。",
            "星使雙飛出禁垣，元侯餞之遊石門。",
            "紫髯翼從紅袖舞，竹風松雪香溫黁。",
            "遠持清瑣照巫峽，一戞驚斷三聲猨。",
            "靈山會中身不預，吟想峭絕愁精魂。",
            "恨無黃金千萬餅，布地買取爲丘園。"
        ],
        "tags": [
            "长江"
        ],
        "title": "唐侍御寄遊道林嶽麓二寺詩幷沈中丞姚員外所和見徵繼作",
        "id": "891701e1-57c1-4d2a-82c0-253c1e6e934b"
    },
    {
        "author": "劉禹錫",
        "paragraphs": [
            "長安舊遊四十載，鄂渚一別十四年。",
            "後來富貴已零落，歲寒松柏猶依然。",
            "初逢貞元尚文主，雲闕天池共翔舞。",
            "相看却數六朝臣，屈指如今無四五。",
            "夷門天下之咽喉，昔時往往生瘡疣。",
            "聯翩舊相來鎮壓，四海吐納皆通流。",
            "久別凡經幾多事，何由說得平生意。",
            "千思萬慮盡如空，一笑一言真可貴。",
            "世間何事最殷勤，白頭將相逢故人。",
            "功成名遂會歸老，請問東山爲近鄰。"
        ],
        "title": "將赴汝州途出浚下留辭李相公",
        "id": "b0b06a9e-8464-4cf4-9fb3-d986dfc388ff"
    },
    {
        "author": "劉禹錫",
        "paragraphs": [
            "蔡州城中衆心死，妖星夜落照壕水。",
            "漢家飛將下天來，馬箠一揮門洞開。",
            "賊徒崩騰望旗拜，有若羣蟄驚春雷。",
            "狂童面縛登檻車，太白夭矯垂捷書。",
            "相公從容來鎮撫，常侍郊迎負文弩。",
            "四人歸業閭里閑，小兒跳浪健兒舞。"
        ],
        "title": "平蔡州三首 一",
        "id": "32bc7df7-81de-4db7-b425-eade43f5e593"
    },
    {
        "author": "劉禹錫",
        "paragraphs": [
            "汝南晨雞喔喔鳴，城頭鼓角音和平。",
            "路傍老人憶舊事，相與感激皆涕零。",
            "老人收泣前致辭，官軍入城人不知。",
            "忽驚元和十二載，重見天寶承平時。"
        ],
        "title": "平蔡州三首 二",
        "id": "3fc03d87-be07-4e07-b260-781c6d428f30"
    },
    {
        "author": "劉禹錫",
        "paragraphs": [
            "九衢車馬渾渾流，使臣來獻淮西囚。",
            "四夷聞風失匕筯，天子受賀登高樓。",
            "妖童擢髪不足數，血污城西一抔土。",
            "南峯無火楚澤閑，夜行不鎖穆陵關。",
            "策勳禮畢天下泰，猛士按劒看恒山。"
        ],
        "title": "平蔡州三首 三",
        "id": "1c61235e-e714-4033-9ba5-34ef1dda7ebb"
    },
    {
        "author": "劉禹錫",
        "paragraphs": [
            "釋子道成神氣閑，住持曾上清涼山。",
            "晴空禮拜見真像，金毛五髻卿雲間。",
            "西遊長安隸僧籍，本寺門前曲江碧。",
            "松間白月照寶書，竹下香泉灑瑤席。",
            "前時學得經論成，奔馳象馬開禪扃。",
            "高筵談柄一麾拂，講下門徒如醉醒。",
            "舊聞南方多長老，次第來入荆門道。",
            "荆州本自重彌天，南朝塔廟猶依然。",
            "宴坐東陽枯樹下，經行居止故臺邊。",
            "忽憶遺民社中客，爲我衡陽駐飛錫。",
            "講罷同尋相鶴經，閑來共蠟登山屐。",
            "一旦揚眉望沃州，自言王謝許同遊。",
            "憑將雜擬三十首，寄與江南湯慧休。"
        ],
        "title": "送僧仲剬東遊兼寄呈靈澈上人",
        "id": "a23157ca-918b-4f3e-a209-ea155dafb11c"
    },
    {
        "author": "劉禹錫",
        "paragraphs": [
            "長沙男子東林師，閑讀藝經工弈棋。",
            "有時凝思如入定，暗覆一局誰能知。",
            "今年訪予來小桂，方袍袖中貯新勢。",
            "山人無事秋日長，白晝懵懵眠匡牀。",
            "因君臨局看鬬智，不覺遲景沈西牆。",
            "自從仙人遇樵子，直到開元王長史。",
            "前身後身付餘習，百變千化無窮已。",
            "初疑磊落曙天星，次見搏擊三秋兵。",
            "鴈行布陳衆未曉，虎穴得子人皆驚。",
            "行盡三湘不逢敵，終日饒人損機格。",
            "自言臺閣有知音，悠然遠起西遊心。",
            "商山夏木陰寂寂，好處俳徊駐飛錫。",
            "忽思爭道畫平沙，獨笑無言心有適。",
            "藹藹京城在九天，貴遊豪士足華筵。",
            "此時一行出人意，賭取聲名不要錢。"
        ],
        "title": "觀棋歌送儇師西遊",
        "id": "34351239-a415-44df-9131-f7f1cc55612b"
    },
    {
        "author": "劉禹錫",
        "paragraphs": [
            "越山有鳥翔寥廓，嗉中天綬光若若。",
            "越人偶見而奇之，因名吐綬江南知。",
            "四明天姥神仙地，朱鳥星精鍾異氣。",
            "赤玉彫成彪炳毛，紅綃翦出玲瓏翅。",
            "湖煙始開山日高，迎風吐綬盤花絛。",
            "臨波似染瑯琊草，映葉疑開阿母桃。",
            "花紅草綠人間事，未若靈禽自然貴。",
            "鶴吐明珠暫報恩，鵲銜金印空爲瑞。",
            "春和秋霽野花開，翫景尋芳處處來。",
            "翠幕雕籠非所慕，珠丸柘彈莫相猜。",
            "棲月啼煙凌縹緲，高林先見金霞曉。",
            "三山仙路寄遙情，刷羽揚翹欲上征。",
            "不學碧雞依井絡，願隨青鳥向層城。",
            "太液池中有黃鵠，憐君長向高枝宿。",
            "如何一借羊角風，來聽簫韶九成曲。"
        ],
        "title": "吐綬鳥詞",
        "id": "bdf49a1c-c6fe-4239-8607-8007bc43bc24"
    },
    {
        "author": "劉禹錫",
        "paragraphs": [
            "塵中見月心亦閑，況是清秋仙府間。",
            "凝光悠悠寒露墜，此時立在最高山。",
            "碧虛無雲風不起，山上長松山下水。",
            "羣動翛然一顧中，天高地平千萬里。",
            "少君引我昇玉壇，禮空遙請真仙官。",
            "雲軿欲下星斗動，天樂一聲肌骨寒。",
            "金霞昕昕漸東上，輪欹影促猶頻望。",
            "絕景良時難再幷，他年此日應惆悵。"
        ],
        "tags": [
            "中秋节",
            "中秋",
            "游仙",
            "抒怀"
        ],
        "title": "八月十五日夜桃源翫月",
        "id": "12f2af31-9401-4281-a410-55843039d6b1"
    },
    {
        "author": "劉禹錫",
        "paragraphs": [
            "禪客學禪兼學文，出山初似無心雲。",
            "從風卷舒來何處，繚繞巴山不得去。",
            "山州古寺好閑居，讀盡龍王宮裏書。",
            "使君灘頭揀石硯，白帝城邊尋野蔬。",
            "忽然登高心瞥起，又欲浮杯信流水。",
            "煙波浩淼魚鳥情，東去三千三百里。",
            "荆門峽斷無盤渦，湘平漢闊清光多。",
            "廬山霧開見瀑布，江西月淨聞漁歌。",
            "鍾陵八郡多名守，半是西方社中友。",
            "與師相見便談空，想得高齋獅子吼。"
        ],
        "tags": [
            "庐山"
        ],
        "title": "送鴻舉遊江[西]",
        "id": "df7ccf42-3d7d-4927-a388-43ec90d7ec7b"
    },
    {
        "author": "劉禹錫",
        "paragraphs": [
            "白馬湖平秋日光，紫菱如錦彩鴛翔。",
            "蕩舟遊女滿中央，採菱不顧馬上郎。",
            "爭多逐勝紛相向，時轉蘭橈破輕浪。",
            "長鬟弱袂動參差，釵影釧文浮蕩漾。",
            "笑語哇咬顧晚暉，蓼花緣岸扣舷歸。",
            "歸來共到市橋步，野蔓繫船萍滿衣。",
            "家家竹樓臨廣陌，下有連檣多估客。",
            "攜觴薦芰夜經過，醉踏大隄相應歌。",
            "屈平祠下沅江水，月照寒波白煙起。",
            "一曲南音此地聞，長安北望三千里。"
        ],
        "title": "採菱行",
        "id": "ba8cd1f5-00f4-4926-a69e-8eedcd3465c6"
    },
    {
        "author": "劉禹錫",
        "paragraphs": [
            "脫屣將相守沖謙，唯於山水獨不廉。",
            "枕伊背洛得勝地，鳴臯少室來軒簷。",
            "相形面勢默指畫，言下變化隨顧瞻。",
            "清池曲榭人所致，野趣幽芳天與添。",
            "有時轉入潭島間，珍木如幄藤爲簾。",
            "忽然便有江湖思，沙礫平淺草纖纖。",
            "怪石釣出太湖底，珠樹移自天台尖。",
            "崇蘭迎風綠泛豔，坼蓮含露紅𧞋襜。",
            "脩廊架空遠岫入，弱柳覆檻流波霑。",
            "渚蒲抽芽劒脊動，岸荻迸笋錐頭銛。",
            "攜觴命侶極永日，此會雖數心無厭。",
            "人皆置莊身不到，富貴難與逍遙兼。",
            "唯公出處得自在，決就放曠辭炎炎。",
            "座賓盡歡恣談謔，媿我掉頭還奮髯。",
            "能令商於多病客，亦覺自適非沈潛。"
        ],
        "tags": [
            "太湖"
        ],
        "title": "和牛相公溪醉歌見寄",
        "id": "81e71dc4-6fb5-4335-bb83-93166ef970aa"
    },
    {
        "author": "劉禹錫",
        "paragraphs": [
            "海門雙青暮煙歇，萬頃金波湧明月。",
            "侯家小兒能觱篥，對此清光天性發。",
            "長江凝練樹無風，瀏慄一聲霄漢中。",
            "涵胡畫角怨邊草，蕭瑟清蟬吟野叢。",
            "沖融頓挫心使指，雄吼如風轉如水。",
            "思婦多情珠淚垂，仙禽欲舞雙翅起。",
            "郡人寂聽衣滿霜，江城月斜樓影長。",
            "纔驚指下繁韻息，已見樹杪明星光。",
            "謝公高齋吟激楚，戀闕心同在羈旅。",
            "一奏荆人白雪歌，如聞雒客扶風鄔。",
            "吳門水驛按山陰，文字殷勤寄意深。",
            "欲識陽陶能絕處，少年榮貴道傷心。"
        ],
        "tags": [
            "长江"
        ],
        "title": "和浙西李大夫霜夜對月聽小童吹觱篥歌依本韻",
        "id": "a86f9164-209f-4467-8335-0dc990241eff"
    },
    {
        "author": "劉禹錫",
        "paragraphs": [
            "水，至清，盡美。",
            "從一勺，至千里。",
            "利人利物，時行時止。",
            "道性淨皆然，交情淡如此。",
            "君遊金谷堤上，我在石渠署裏。",
            "兩心相憶似流波，潺湲日夜無窮已。"
        ],
        "title": "歎水別白二十二",
        "id": "045f4f0f-2b75-495a-a1db-987d6900874e"
    },
    {
        "author": "劉禹錫",
        "paragraphs": [
            "鶯，能語，多情。",
            "春將半，天欲明。",
            "始逢南陌，復集東城。",
            "林疎時見影，花密但聞聲。",
            "營中緣催短笛，樓上來定哀箏。",
            "千門萬戶垂楊裏，百轉如簧煙景晴。"
        ],
        "title": "同留守王僕射各賦春中一物從一韻至七",
        "id": "46119a54-3e3f-4f72-963e-b53fd23b4d84"
    },
    {
        "author": "劉禹錫",
        "paragraphs": [
            "生於磧礰善馳走，萬里南來困丘阜。",
            "青菰寒菽非適口，病聞北風猶舉首。",
            "金臺已平骨空朽，投之龍淵從爾友。"
        ],
        "title": "傷我馬詞",
        "id": "784ead6f-4847-40d7-8d1a-a1c0eedc0066"
    },
    {
        "author": "劉禹錫",
        "paragraphs": [
            "湘水流，湘水流，九疑雲物至今愁。",
            "君問二妃何處所，零陵香草雨中收。"
        ],
        "tags": [
            "咏物诗",
            "抒怀",
            "咏物",
            "婉约"
        ],
        "title": "清湘詞二首 一",
        "id": "ff7a5220-ab0f-455f-bce6-33d84a12d0b1"
    },
    {
        "author": "劉禹錫",
        "paragraphs": [
            "斑竹枝，斑竹枝，淚痕點點寄相思。",
            "楚客欲聞瑤瑟怨，瀟湘深夜月明時。"
        ],
        "tags": [
            "怀古",
            "咏物",
            "哀怨",
            "卷一·唐五代词",
            "咏物诗",
            "宋词三百首",
            "婉约"
        ],
        "title": "清湘詞二首 二",
        "id": "6038218e-598f-426c-b7c6-6f3493876bc7"
    },
    {
        "author": "劉禹錫",
        "paragraphs": [
            "春去也，多謝洛城人。",
            "弱柳從風疑舉袂，叢蘭裛露似霑巾，獨坐亦含嚬。"
        ],
        "title": "和樂天春詞依憶江南曲拍爲句 一",
        "id": "7ff97b0c-62c9-47c7-a828-c76a04c0bdbb"
    },
    {
        "author": "劉禹錫",
        "paragraphs": [
            "春過也，笑惜豔陽年。",
            "猶有桃花流水上，無辭竹葉醉樽前，惟待見青天。"
        ],
        "title": "和樂天春詞依憶江南曲拍爲句 二",
        "id": "cb372fbc-a9b2-48a7-8d49-23ff0b695a85"
    },
    {
        "author": "劉禹錫",
        "paragraphs": [
            "秩秩澤宮，有的維鵠。",
            "祁祁庶士，於以干祿。"
        ],
        "title": "澤宮詩 一",
        "id": "f6116503-3328-441c-85b4-bf2d1d9ee882"
    },
    {
        "author": "劉禹錫",
        "paragraphs": [
            "彼鵠斯微，若止若翔。",
            "千里之差，起於毫芒。"
        ],
        "title": "澤宮詩 二",
        "id": "4cf3337d-44fc-4b4a-a44b-03f0f80463aa"
    },
    {
        "author": "劉禹錫",
        "paragraphs": [
            "我矢既直，我弓既良。",
            "依於高墉，因我不臧。"
        ],
        "title": "澤宮詩 三",
        "id": "604c8586-7abd-41ed-b5be-3240efa688c3"
    },
    {
        "author": "劉禹錫",
        "paragraphs": [
            "高墉伊何，維器與時。",
            "視之以心，誰謂鵠微。"
        ],
        "title": "澤宮詩 四",
        "id": "cade1a7a-3f1c-4594-9fb0-42eaeab32e17"
    },
    {
        "author": "劉禹錫",
        "paragraphs": [
            "已嗟別離太遠，更被光陰苦催。",
            "吳苑燕辭人去，汾川鴈帶書來。",
            "愁吟月落猶望，憶夢天明未回。",
            "今日便令歌者，唱兄詩送一杯。"
        ],
        "title": "酬令狐相公六言見寄",
        "id": "8fbcb3d0-f752-4276-9e20-971e82b36b3e"
    },
    {
        "author": "劉禹錫",
        "paragraphs": [
            "北固山邊波浪，東都城裏風塵。",
            "世事不同心事，新人何似故人。"
        ],
        "title": "荅樂天臨都驛見贈",
        "id": "bd46e20e-7309-4695-935d-8a90c4f6a0db"
    },
    {
        "author": "劉禹錫",
        "paragraphs": [
            "一政政官軋軋，一年年老駸駸。",
            "身外名何足算，別來詩且同吟。"
        ],
        "title": "再贈樂天",
        "id": "226c0600-b0d9-44bc-9992-042ac9579e97"
    },
    {
        "author": "劉禹錫",
        "paragraphs": [
            "十年毛羽催頹，一旦天書召回。",
            "看看瓜時欲到，故侯也好歸來。"
        ],
        "title": "酬楊侍郎憑見寄",
        "id": "e89ae7e3-795f-464c-9b6b-bd8a6ad653e3"
    },
    {
        "author": "劉禹錫",
        "paragraphs": [
            "爲問遊春侶，春情何處尋。",
            "花含欲語意，草有鬬生心。",
            "雨頻催發色，雲輕不作陰。",
            "縱令無月夜，芳興暗中深。"
        ],
        "title": "春有情篇",
        "id": "7c76a826-8bf3-44ee-840b-c3c67231a6fe"
    },
    {
        "author": "劉禹錫",
        "paragraphs": [
            "河鼓靈旗動，嫦娥破鏡斜。",
            "滿空天是幕，徐轉斗爲車。",
            "機罷猶安石，橋成不礙槎。",
            "誰知觀津女，竟夕望雲涯。"
        ],
        "title": "七夕二首 一",
        "id": "01d2faf1-f9c9-4fc3-bc7b-9b1e72d59f2d"
    },
    {
        "author": "劉禹錫",
        "paragraphs": [
            "天衢啓雲帳，神馭上星橋。",
            "初喜渡河漢，頻驚轉斗杓。",
            "餘霞張錦幛，輕電閃紅綃。",
            "非是人間世，還悲後會遙。"
        ],
        "title": "七夕二首 二",
        "id": "f28dfaa3-ff90-42e3-923d-63a5635afab8"
    },
    {
        "author": "劉禹錫",
        "paragraphs": [
            "邊馬蕭蕭鳴，邊風滿磧生。",
            "暗添弓箭力，斗上鼓鼙聲。",
            "襲月寒暈起，吹雲陰陣成。",
            "將軍占氣候，出號夜翻營。"
        ],
        "title": "邊風行",
        "id": "be69c8f7-40a1-4f39-a1a5-e9abe30a24c1"
    },
    {
        "author": "劉禹錫",
        "paragraphs": [
            "霜簡映金章，相輝同舍郎。",
            "天威巡虎落，星使出鴛行。",
            "尊俎成全策，京坻閱見糧。",
            "歸來虜塵滅，畫地奏明光。"
        ],
        "title": "送工部蕭郎中刑部李郎中並以本官兼中丞分命充京西京北覆糧使",
        "id": "309e6aa0-2139-4c70-a935-9f98b0bbb56c"
    },
    {
        "author": "劉禹錫",
        "paragraphs": [
            "兄弟盡鴛鸞，歸心切問安。",
            "貪榮五綵服，遂掛兩梁冠。",
            "侍膳曾調鼎，循陔更握蘭。",
            "從今別君後，長憶德星看。"
        ],
        "title": "送太常蕭博士棄官歸養赴東都",
        "id": "39679101-7fdc-45ae-a58c-80099b8e007a"
    },
    {
        "author": "劉禹錫",
        "paragraphs": [
            "祖帳臨周道，前旌指晉城。",
            "午橋羣吏散，亥字老人迎。",
            "詩酒同行樂，別離方見情。",
            "從此洛陽社，吟詠屬書生。"
        ],
        "title": "送河南皇甫少尹赴絳州",
        "id": "f37014d2-3c5d-43ac-a441-6832ae1d89bf"
    },
    {
        "author": "劉禹錫",
        "paragraphs": [
            "束簡下延閣，買符驅短轅。",
            "同人惜分袂，結念醉芳樽。",
            "切切別弦急，蕭蕭征騎煩。",
            "臨岐無限意，相視却忘言。"
        ],
        "title": "發華州留別張侍御",
        "id": "8db19185-3753-4e89-8a9d-6c4fbe40b98f"
    },
    {
        "author": "劉禹錫",
        "paragraphs": [
            "洛陽天壇上，依稀似玉京。",
            "夜分先見日，月靜遠聞笙。",
            "雲路將雞犬，丹臺有姓名。",
            "古來成道者，兄弟亦同行。"
        ],
        "title": "奉送家兄歸王屋山隱居二首 一",
        "id": "dbb8df67-b1cb-4b86-8ea4-ad63fc4bfe97"
    },
    {
        "author": "劉禹錫",
        "paragraphs": [
            "春來山事好，歸去亦逍遙。",
            "水淨苔莎色，露香芝朮苗。",
            "登臺吸瑞景，飛步翼神飆。",
            "願薦塤篪曲，相將學玉簫。"
        ],
        "title": "奉送家兄歸王屋山隱居二首 二",
        "id": "74a0da61-9487-417a-ac6a-e468c35114a9"
    },
    {
        "author": "劉禹錫",
        "paragraphs": [
            "翩翩馬上郎，驅傳渡三湘。",
            "橘樹沙洲暗，松醪酒肆香。",
            "素風傳竹帛，高價聘琳瑯。",
            "楚水多蘭芷，何人事搴芳。"
        ],
        "title": "送王師魯協律赴湖南使幕",
        "id": "2be36bb1-fc64-4a1c-b627-ceb6eb84a047"
    },
    {
        "author": "劉禹錫",
        "paragraphs": [
            "綠樹滿褒斜，西南蜀路賒。",
            "驛門臨白草，縣道入黃花。",
            "相府開油幕，門生逐絳紗。",
            "行看布政後，還從入京華。"
        ],
        "title": "送趙中丞自司金郎轉官參山南令狐僕射幕府",
        "id": "52119dc8-6af9-49b7-9905-9da1c39360fd"
    },
    {
        "author": "劉禹錫",
        "paragraphs": [
            "世業嵩山隱，雲深無四鄰。",
            "藥爐燒姹女，酒甕貯賢人。",
            "晚日華陰霧，秋風函谷塵。",
            "送君從此去，鈴閣少談賓。"
        ],
        "title": "送盧處士歸嵩山別業",
        "id": "377feb9c-f041-4601-bb90-03c23352a86f"
    },
    {
        "author": "劉禹錫",
        "paragraphs": [
            "綠野芳城路，殘春柳絮飛。",
            "風鳴驌驦馬，日照老萊衣。",
            "洛苑魚書至，江村鴈戶歸。",
            "相思望淮水，雙鯉不應稀。"
        ],
        "title": "洛中送崔司業使君扶侍赴唐州",
        "id": "98a63a38-a99e-4c6d-8a82-efcc5008768e"
    },
    {
        "author": "劉禹錫",
        "paragraphs": [
            "誰憐相門子，不語望秋山。",
            "生長綺紈內，辛勤筆硯間。",
            "榮親在名字，好學棄官班。",
            "佇俟明年桂，高堂開笑顏。"
        ],
        "title": "送李友路秀才赴舉",
        "id": "dfda74a7-9e96-48ed-bbd6-b7bcc1af85df"
    },
    {
        "author": "劉禹錫",
        "paragraphs": [
            "銜命出尚書，新恩換使車。",
            "漢庭無右者，梁苑重歸歟。",
            "又食建業水，曾依京口居。",
            "共經何限事，賓主兩如初。"
        ],
        "title": "送從弟郎中赴浙西",
        "id": "9f78dbd2-d34c-414c-b29d-65656729231a"
    },
    {
        "author": "劉禹錫",
        "paragraphs": [
            "重疊稽亭路，山僧歸獨行。",
            "遠峰斜日影，本寺舊鐘聲。",
            "徒侶問新事，煙雲愴別情。",
            "應誇乞食處，踏遍鳳凰城。"
        ],
        "title": "送元上人歸稽亭",
        "id": "b85e18f3-6951-49f8-a5f7-6a78f35e37f8"
    },
    {
        "author": "劉禹錫",
        "paragraphs": [
            "窮巷唯秋草，高僧獨扣門。",
            "相歡如舊識，問法到無言。",
            "水爲風生浪，珠非塵可昏。",
            "悟來皆是道，此別不銷魂。"
        ],
        "title": "贈別君素上人詩",
        "id": "d7d05fac-c532-4b7e-9b00-ff54216c5df3"
    },
    {
        "author": "劉禹錫",
        "paragraphs": [
            "師在白雲鄉，名登善法堂。",
            "十方傳句偈，八部會壇場。",
            "飛錫無定所，寶書留舊房。",
            "唯應銜果鴈，相送至衡陽。"
        ],
        "title": "送深法師遊南岳",
        "id": "d4b6647b-265f-41c2-ab67-ec867eb5e03a"
    },
    {
        "author": "劉禹錫",
        "paragraphs": [
            "師逢吳興守，相伴住禪扃。",
            "春雨同栽樹，秋燈對講經。",
            "廬山曾結社，桂水遠揚舲。",
            "話舊還惆悵，天南望柳星。"
        ],
        "tags": [
            "庐山"
        ],
        "title": "贈別約師",
        "id": "df751ccc-0157-467b-b525-01c8ee9c0693"
    },
    {
        "author": "劉禹錫",
        "paragraphs": [
            "看畫長廊遍，尋僧一徑幽。",
            "小池兼鶴淨，古木帶蟬秋。",
            "客至茶煙起，禽歸講席收。",
            "浮杯明日去，相望水悠悠。"
        ],
        "title": "秋日過鴻舉法師寺院便送歸江陵",
        "id": "757a180d-55eb-4931-9f10-c71649f6a06d"
    },
    {
        "author": "劉禹錫",
        "paragraphs": [
            "紫陌夜來雨，南山朝下看。",
            "戟枝迎日動，閣影助松寒。",
            "瑞氣轉綃縠，遊光泛波瀾。",
            "御溝新柳色，處處拂歸鞍。"
        ],
        "title": "春日退朝",
        "id": "bba0e13e-b062-4234-bcec-fe616bceb769"
    },
    {
        "author": "劉禹錫",
        "paragraphs": [
            "天地英雄氣，千秋尚凜然。",
            "勢分三足鼎，業復五銖錢。",
            "得相能開國，生兒不象賢。",
            "淒涼蜀故妓，來舞魏宮前。"
        ],
        "tags": [
            "唐诗三百首",
            "隋・唐・五代",
            "咏史怀古",
            "五言律诗"
        ],
        "title": "蜀先主廟",
        "id": "2f37297b-77d5-412b-bc73-105bfa4d011d"
    },
    {
        "author": "劉禹錫",
        "paragraphs": [
            "仙院御溝東，今來事不同。",
            "門開青草日，樓閉綠楊風。",
            "將犬昇天路，披雲赴月宮。",
            "武皇曾駐蹕，親問主人翁。"
        ],
        "title": "經東都安國觀九仙公主舊院作",
        "id": "5df40321-e858-4c40-a91b-c97dc443eb5a"
    },
    {
        "author": "劉禹錫",
        "paragraphs": [
            "軒皇傳上略，蜀相運神機。",
            "水落龍蛇出，沙平鵝鸛飛。",
            "波濤無動勢，鱗介避餘威。",
            "會有知兵者，臨流指是非。"
        ],
        "title": "觀八陣圖",
        "id": "6bfa0919-c33a-4fd2-a1ee-67cf7f0c4e83"
    },
    {
        "author": "劉禹錫",
        "paragraphs": [
            "天將今夜月，一遍洗寰瀛。",
            "暑退九霄淨，秋澄萬景清。",
            "星辰讓光彩，風露發晶英。",
            "能變人間世，翛然是玉京。"
        ],
        "title": "八月十五日夜翫月",
        "id": "477ee8be-062e-41d1-97c3-301165ef61bb"
    },
    {
        "author": "劉禹錫",
        "paragraphs": [
            "長安銅雀鳴，秋稼與雲平。",
            "玉燭調寒暑，金風報順成。",
            "川原呈上瑞，恩澤賜閑行。",
            "欲反重城掩，猶聞歌吹聲。"
        ],
        "title": "太和戊申歲大有年詔賜百僚出城觀秋稼謹書盛事以俟采詩者",
        "id": "ae2ea063-a899-442d-9a59-27eef726f78f"
    },
    {
        "author": "劉禹錫",
        "paragraphs": [
            "潮滿冶城渚，日斜征虜亭。",
            "蔡洲新草綠，幕府舊煙青。",
            "興廢由人事，山川空地形。",
            "後庭花一曲，幽怨不堪聽。"
        ],
        "tags": [
            "隋・唐・五代",
            "写景",
            "咏史怀古"
        ],
        "title": "金陵懷古",
        "id": "7d9dad77-234d-4ba2-8402-206d9d7bca67"
    },
    {
        "author": "劉禹錫",
        "paragraphs": [
            "日午樹陰正，獨吟池上亭。",
            "靜看蜂教誨，閒想鶴儀形。",
            "法酒調神氣，清琴入性靈。",
            "浩然機已息，几杖復何銘。"
        ],
        "title": "晝居池上亭獨吟",
        "id": "fdf4338a-51dc-44af-90ef-bbe1e30cd759"
    },
    {
        "author": "劉禹錫",
        "paragraphs": [
            "早忝金馬客，晚爲商洛翁。",
            "知名四海內，多病一生中。",
            "舉世往還盡，何人心事同。",
            "幾時登峴首，恃舊揖三公。"
        ],
        "title": "分司東都蒙襄陽李司徒相公書問因以奉寄",
        "id": "2fd099d5-42b1-471c-a22d-4f50be11b73e"
    },
    {
        "author": "劉禹錫",
        "paragraphs": [
            "冊命出宸衷，官儀自古崇。",
            "特膺平土拜，光贊格天功。",
            "再佩扶陽印，常乘鮑氏驄。",
            "七賢遺老在，猶得詠清風。"
        ],
        "title": "門下相公榮加册命天下同歡忝沐眷私輒感申賀",
        "id": "cc80d1dc-739b-44cf-a1be-7c017455432c"
    },
    {
        "author": "劉禹錫",
        "paragraphs": [
            "勞動諸賢者，同來問病夫。",
            "添爐烹雀舌，灑水淨龍鬚。",
            "身是芭蕉喻，行須筇竹扶。",
            "醫王有妙藥，能乞一丸無。"
        ],
        "title": "病中一二禪客見問因以謝之",
        "id": "3de21225-e6fd-4a26-be65-fe25d6ea5e53"
    },
    {
        "author": "劉禹錫",
        "paragraphs": [
            "長泊起秋色，空江涵霽暉。",
            "暮霞千萬狀，賓鴻次第飛。",
            "古戍見旗逈，荒村聞犬稀。",
            "軻峨艑上客，勸酒夜相依。"
        ],
        "title": "秋江晚泊",
        "id": "b64829f8-7516-4872-8439-08a28558ed95"
    },
    {
        "author": "劉禹錫",
        "paragraphs": [
            "鷹至感風候，霜餘變林麓。",
            "孤颿帶日來，寒江轉沙曲。",
            "戍搖旗影動，津晚櫓聲促。",
            "月上彩霞收，漁歌遠相續。"
        ],
        "title": "步出武陵東亭臨江寓望",
        "id": "18134617-3a61-4d5a-a0c2-3d80b54099f6"
    },
    {
        "author": "劉禹錫",
        "paragraphs": [
            "候吏立沙際，田家連竹溪。",
            "楓林社日鼓，茅屋午時雞。",
            "鵲噪晚禾地，蝶飛秋草畦。",
            "驛樓宮樹近，疲馬再三嘶。"
        ],
        "title": "秋日送客至潛水驛",
        "id": "fca5d8bf-885f-487c-85ad-89bebff8e289"
    },
    {
        "author": "劉禹錫",
        "paragraphs": [
            "視事畫屏中，自稱三癖翁。",
            "管弦泛春渚，旌斾拂晴虹。",
            "酒對青山月，琴韻白蘋風。",
            "會書團扇上，知君文字工。"
        ],
        "title": "湖州崔郎中曹長寄三癖詩自言癖在詩與琴酒其詞逸而高吟詠不足昔柳吳興亭臯隴首之句王融書之白團扇故爲四韻以謝之",
        "id": "8291399e-7492-4563-964b-5da69a8358d6"
    },
    {
        "author": "劉禹錫",
        "paragraphs": [
            "籍通金馬門，家在銅駞陌。",
            "省闥晝無塵，宮樹朝凝碧。",
            "荒街淺深轍，古渡潺湲石。",
            "唯有嵩丘雲，堪誇早朝客。"
        ],
        "title": "爲郎分司寄上都同舍",
        "id": "dfc9c57a-a65f-464d-aa59-b10ab8922873"
    },
    {
        "author": "劉禹錫",
        "paragraphs": [
            "獨上百尺樓，目窮思亦愁。",
            "初日徧露草，野田荒悠悠。",
            "塵息長道白，林清宿煙收。",
            "回首雲深處，永懷鄉舊遊。"
        ],
        "title": "登陝州北樓却憶京師親友",
        "id": "a17a8071-b012-4749-87ae-34f1ceff1304"
    },
    {
        "author": "劉禹錫",
        "paragraphs": [
            "中庭望啓明，促促事晨征。",
            "寒樹鳥初動，霜橋人未行。",
            "水流白煙起，日上彩霞生。",
            "隱士應高枕，無人問姓名。"
        ],
        "title": "途中早發",
        "id": "69ff1ba3-3359-48cb-81de-aa79ea8e8206"
    },
    {
        "author": "劉禹錫",
        "paragraphs": [
            "雪霽太陽津，城池表裏春。",
            "河流添馬頰，原色動龍鱗。",
            "萬里獨歸客，一杯逢故人。",
            "登高向西望，關路正飛塵。"
        ],
        "title": "陝州河亭陪韋五大夫雪後眺望因以留別與韋有布衣之舊一別二紀經遷貶而歸",
        "id": "651722dd-f3fc-479a-9392-5c09c55c513e"
    },
    {
        "author": "劉禹錫",
        "paragraphs": [
            "借問池臺主，多居要路津。",
            "千金買絕境，永日屬閑人。",
            "竹徑縈紆入，花林委曲巡。",
            "斜陽衆客散，空鎖一園春。"
        ],
        "title": "城東閑遊",
        "id": "a154e82e-209c-43b1-8f31-dc81252bc17a"
    },
    {
        "author": "劉禹錫",
        "paragraphs": [
            "十年江海守，旦夕有歸心。",
            "及此西還日，空成東武吟。",
            "花間數杯酒，月下一張琴。",
            "聞說功名事，依前惜寸陰。"
        ],
        "title": "罷郡歸洛陽閑居",
        "id": "affaf4b2-bac5-4b35-b1c6-67dbd0176844"
    },
    {
        "author": "劉禹錫",
        "paragraphs": [
            "蘆葦晚風起，秋江鱗甲生。",
            "殘霞忽變色，遊雁有餘聲。",
            "戍鼓音響絕，漁家燈火明。",
            "無人能詠史，獨自月中行。"
        ],
        "title": "晚泊牛渚",
        "id": "0dc5ae3a-b7b8-4d31-bdbd-f423e81d63fe"
    },
    {
        "author": "劉禹錫",
        "paragraphs": [
            "宴坐白雲端，清江直下看。",
            "來人望金剎，講席繞香壇。",
            "虎嘯夜林動，鼉鳴秋澗寒。",
            "衆音徒起滅，心在淨中觀。"
        ],
        "title": "宿誠禪師山房題贈二首 一",
        "id": "bd3a0a24-fd2c-4aa9-86d9-ff08f158bb61"
    },
    {
        "author": "劉禹錫",
        "paragraphs": [
            "不出孤峰上，人間四十秋。",
            "視身如傳舍，閱世似東流。",
            "法爲因緣立，心從次第修。",
            "中宵問真偈，有住是吾憂。"
        ],
        "title": "宿誠禪師山房題贈二首 二",
        "id": "ccd37b05-c9c1-4085-b280-bf755a2b93bd"
    },
    {
        "author": "劉禹錫",
        "paragraphs": [
            "前年牧錦城，馬蹋血泥行。",
            "千里追戎首，三軍許勇名。",
            "殘兵疑鶴唳，空壘辯烏聲。",
            "一誤雲中級，南遊湘水清。"
        ],
        "title": "贈澧州高大夫司馬霞[寓]",
        "id": "cf3fdab8-8806-4955-94fc-b6c7c2fa2714"
    },
    {
        "author": "劉禹錫",
        "paragraphs": [
            "繁露傳家學，青蓮譯梵書。",
            "火風乖四大，文字廢三餘。",
            "欹枕晝眠靜，折巾秋鬢疎。",
            "武皇思視草，誰許茂陵居。"
        ],
        "title": "聞董評事疾因以書贈",
        "id": "1e702c6f-2cdb-4070-8e93-0f4396404340"
    },
    {
        "author": "劉禹錫",
        "paragraphs": [
            "蚤花常犯寒，繁實常苦酸。",
            "何事上春日，坐令芳意闌。",
            "夭桃定相笑，遊妓肯回看。",
            "君問調金鼎，方知正味難。"
        ],
        "title": "詠庭梅寄人",
        "id": "cbdd1bd4-58ea-4bd4-a64c-40654f818387"
    },
    {
        "author": "劉禹錫",
        "paragraphs": [
            "出震清多難，乘時播大鈞。",
            "操弦調六氣，揮翰動三辰。",
            "運偶升天日，哀深率土人。",
            "瑤池無轍迹，誰見屬車塵。"
        ],
        "title": "德宗神武孝文皇帝挽歌二首 一",
        "id": "52efece3-c660-4d9f-9f29-6f22f94cfdc0"
    },
    {
        "author": "劉禹錫",
        "paragraphs": [
            "鳳翣擁銘旌，威遲異吉行。",
            "漢儀陳祕器，楚挽咽繁聲。",
            "駐綍辭清廟，凝笳背直城。",
            "唯應留內傳，知是向蓬瀛。"
        ],
        "title": "德宗神武孝文皇帝挽歌二首 二",
        "id": "57dd887c-0f37-4c92-99d0-8adc6af9f64e"
    },
    {
        "author": "劉禹錫",
        "paragraphs": [
            "寶曆方無限，仙期忽有涯。",
            "事親崇漢禮，傳聖法殷家。",
            "晚出芙蓉闕，春歸棠棣華。",
            "玉輪今日動，不是畫雲車。"
        ],
        "title": "敬宗睿武昭愍孝皇帝挽歌三首 一",
        "id": "9350c47a-7dd4-4190-9fde-9bb9610b6a90"
    },
    {
        "author": "劉禹錫",
        "paragraphs": [
            "任賢勞夢寐，登位富春秋。",
            "欲遂東人幸，寧虞杞國憂。",
            "長楊收羽騎，太液泊龍舟。",
            "惟有衣冠在，年年愴月遊。"
        ],
        "title": "敬宗睿武昭愍孝皇帝挽歌三首 二",
        "id": "84c3e8ec-51c4-408a-b93f-a56ad1360586"
    },
    {
        "author": "劉禹錫",
        "paragraphs": [
            "講學金華殿，親畊鉤盾田。",
            "侍臣容諫獵，方士信求仙。",
            "虹影俄侵日，龍髯不上天。",
            "空餘水銀海，長照夜燈前。"
        ],
        "title": "敬宗睿武昭愍孝皇帝挽歌三首 三",
        "id": "33d1a0e5-d26e-4ce3-b35c-79be07c28450"
    },
    {
        "author": "劉禹錫",
        "paragraphs": [
            "繼體三才理，承顏九族親。",
            "禹功留海內，殷曆付天倫。",
            "調露曲常在，秋風詞尚新。",
            "本支方百代，先讓棣華春。"
        ],
        "title": "文宗元聖昭獻孝皇帝挽歌三首",
        "id": "9bbc2f50-f732-42f4-b416-7f70d5c5734b"
    },
    {
        "author": "劉禹錫",
        "paragraphs": [
            "月落宮車動，風淒儀杖閑。",
            "路唯瞻鳳翣，人尚想龍顏。",
            "御宇方無事，乘雲遂不還。",
            "聖情悲望處，沈日下西山。"
        ],
        "title": "文宗元聖昭獻孝皇帝挽歌三首 二",
        "id": "882882b6-5458-402b-af71-7cc2de48e0af"
    },
    {
        "author": "劉禹錫",
        "paragraphs": [
            "享國十五載，升天千萬年。",
            "龍鑣仙路遠，騎吹禮容全。",
            "日下初陵外，人悲舊劒前。",
            "周南有遺老，掩淚望秦川。"
        ],
        "title": "文宗元聖昭獻孝皇帝挽歌三首 三",
        "id": "a5edf990-6bc6-48a5-a0c9-79c2c963297f"
    },
    {
        "author": "劉禹錫",
        "paragraphs": [
            "彫弓封舊國，黑弰繼前功。",
            "十年鎮南雍，九命作司空。",
            "池臺樂事盡，簫鼓葬儀雄。",
            "一代英豪氣，曉散白楊風。"
        ],
        "title": "故相國燕國公于司空挽歌二首 一",
        "id": "7c280b65-7f21-4058-933e-dc644e22f2a6"
    },
    {
        "author": "劉禹錫",
        "paragraphs": [
            "陰山貴公子，來葬五陵西。",
            "前馬悲無主，猶帶朔風嘶。",
            "漢水晉山郭，襄楊白銅鞮。",
            "至今有遺愛，日暮人悽悽。"
        ],
        "title": "故相國燕國公于司空挽歌二首 二",
        "id": "0a83ef72-79a5-4bcd-b4a9-bae51a497714"
    },
    {
        "author": "劉禹錫",
        "paragraphs": [
            "鄴下殺才子，蒼茫冤氣凝。",
            "枯楊映漳水，野火上西陵。",
            "馬鬣今無所，龍門昔共登。",
            "何人爲弔客，唯是有青蠅。"
        ],
        "title": "傷丘中丞",
        "id": "3a5d127e-39f7-4383-806b-6f19581136e4"
    },
    {
        "author": "劉禹錫",
        "paragraphs": [
            "五驅龍虎節，一入鳳凰池。",
            "令尹自無喜，羊公人不疑。",
            "天歸京兆日，葉下洞庭時。",
            "湘水秋風至，淒涼吹素旗。"
        ],
        "tags": [
            "洞庭湖"
        ],
        "title": "河南觀察使故相國袁公挽歌三首 一",
        "id": "b5ba89b2-38fe-4f53-a229-99f1448e1ae8"
    },
    {
        "author": "劉禹錫",
        "paragraphs": [
            "丹旐發江臯，人悲雁亦號。",
            "湘南罷亥市，漢上改詞曹。",
            "表墓雙碑立，尊名一字褒。",
            "嘗聞平楚獄，爲報里門高。"
        ],
        "title": "河南觀察使故相國袁公挽歌三首 二",
        "id": "2d01c7b7-2e9e-432b-a818-46db0490b207"
    },
    {
        "author": "劉禹錫",
        "paragraphs": [
            "返葬三千里，荆衡達帝畿。",
            "逢人即故吏，拜奠盡沾衣。",
            "地得青烏相，賓驚白鶴飛。",
            "五公碑尚在，今日亦同歸。"
        ],
        "title": "河南觀察使故相國袁公挽歌三首 三",
        "id": "43a39cc2-6a8c-45ff-97ee-e40f2f21bcc0"
    },
    {
        "author": "劉禹錫",
        "paragraphs": [
            "子侯一日病，滕公千載歸。",
            "門庭愴已變，風物澹無輝。",
            "羣吏謁新府，舊賓沾素衣。",
            "歌堂忽暮哭，賀雀盡驚飛。"
        ],
        "title": "哭王僕射相公",
        "id": "808c6e7d-e6cd-4d42-b249-9a5f8353cf18"
    },
    {
        "author": "劉禹錫",
        "paragraphs": [
            "韋公八十餘，位至六尚書。",
            "五福唯無富，一生誰得如。",
            "桂枝攀最久，蘭省出仍初。",
            "海內時流盡，何人動素車。"
        ],
        "title": "傷韋賓客",
        "id": "40e0ee9c-cf5c-4c1e-a189-1d8dc67b71a5"
    },
    {
        "author": "劉禹錫",
        "paragraphs": [
            "故池春又至，一到一傷情。",
            "雁鶩羣猶下，蛙螟衣已生。",
            "竹叢身後長，臺勢雨來傾。",
            "六尺孤安在，人間未有名。"
        ],
        "title": "再經故元九相公宅池上作",
        "id": "a29d1e76-453c-4d3a-85f4-17c9d2f8f1fb"
    },
    {
        "author": "劉禹錫",
        "paragraphs": [
            "征徒出灞涘，回首傷如何。",
            "故人雲雨散，滿目山川多。",
            "行車無停軌，流景同迅波。",
            "前歡漸成昔，感歎益勞歌。"
        ],
        "title": "請告東歸發灞橋却寄諸僚友",
        "id": "3153881d-954a-4daa-a62e-ce93e15f1405"
    },
    {
        "author": "劉禹錫",
        "paragraphs": [
            "左遷凡二紀，重見帝城春。",
            "老大歸朝客，平安出嶺人。",
            "每行經舊處，却想似前身。",
            "不改南山色，其餘事事新。"
        ],
        "title": "初至長安",
        "id": "8cc26a48-6f8a-44f9-8183-6b1a9859fd2d"
    },
    {
        "author": "劉禹錫",
        "paragraphs": [
            "楚澤雪初霽，楚城春欲歸。",
            "清淮變寒色，遠樹含清暉。",
            "原野已多思，風霜潛減威。",
            "與君同旅雁，北向刷毛衣。"
        ],
        "title": "歲杪將發楚州呈樂天",
        "id": "03f1917c-1bd3-4e31-a444-8fdb6b408f0f"
    },
    {
        "author": "劉禹錫",
        "paragraphs": [
            "寂寞一雙鶴，主人在西京。",
            "故巢吳苑樹，深院洛陽城。",
            "徐引竹間步，遠含雲外情。",
            "誰憐好風月，鄰舍夜吹笙。"
        ],
        "title": "鶴歎二首 一",
        "id": "2e6a8523-3ce5-4647-93f9-136b9ac18cba"
    },
    {
        "author": "劉禹錫",
        "paragraphs": [
            "丹頂宜承日，霜翎不染泥。",
            "愛池能久立，看月未成棲。",
            "一院春草長，三山歸路迷。",
            "主人朝謁早，貪養汝南雞。"
        ],
        "title": "鶴歎二首 二",
        "id": "ca7f10d2-31f1-47f5-a043-ed93b15c951c"
    },
    {
        "author": "劉禹錫",
        "paragraphs": [
            "蟬聲未發前，已自感流年。",
            "一入淒涼耳，如聞斷續弦。",
            "晴清依露葉，晚急畏霞天。",
            "何事秋卿詠，逢時亦悄然。"
        ],
        "title": "答白刑部聞新蟬",
        "id": "bb68efa3-9758-4ac2-927c-a0985c84acad"
    },
    {
        "author": "劉禹錫",
        "paragraphs": [
            "皎皎華亭鶴，來隨太守船。",
            "青雲意長在，滄海別經年。",
            "留滯清洛苑，裴回明月天。",
            "何如鳳池上，雙舞入祥煙。"
        ],
        "title": "和裴相公寄白侍郎求雙鶴",
        "id": "ead35b67-5ff2-46d8-92bf-c93eae090b11"
    },
    {
        "author": "劉禹錫",
        "paragraphs": [
            "南嶺見秋雪，千門生早寒。",
            "閑時駐馬望，高處卷簾看。",
            "霧散瓊枝出，日斜鉛粉殘。",
            "偏宜曲江上，倒影入清瀾。"
        ],
        "title": "終南秋雪",
        "id": "aaf62ace-7464-47ef-a354-f952b9e2d2a9"
    },
    {
        "author": "劉禹錫",
        "paragraphs": [
            "雨引苔侵壁，風驅葉擁堦。",
            "久留閑客話，宿請老僧齋。",
            "酒甕新陳接，書籤次第排。",
            "翛然自有處，搖落不傷懷。"
        ],
        "title": "和樂天早寒",
        "id": "447b1e07-20c7-4af4-ac7d-4e2c8168f37c"
    },
    {
        "author": "劉禹錫",
        "paragraphs": [
            "鳳城煙雨歇，萬象含佳氣。",
            "酒後人倒狂，花時天似醉。",
            "三春車馬客，一代繁華地。",
            "何事獨傷懷，少年曾得意。"
        ],
        "title": "曲江春望",
        "id": "b8a38448-cb8f-4fed-8ee5-d1f77ad3ac17"
    },
    {
        "author": "劉禹錫",
        "paragraphs": [
            "何處深春好，春深萬乘家。",
            "宮門皆映柳，輦路盡穿花。",
            "池色連天漢，城形象帝車。",
            "旌旗暖風裏，獵獵向西斜。"
        ],
        "title": "同樂天和微之深春二十首 一",
        "id": "d109931b-6121-42ea-80d9-f8c53c0cef04"
    },
    {
        "author": "劉禹錫",
        "paragraphs": [
            "何處深春好，春深阿母家。",
            "瑤池長不夜，珠樹正開花。",
            "橋峻通星渚，樓暄近日車。",
            "層城十二闕，相對日西斜。"
        ],
        "title": "同樂天和微之深春二十首 二",
        "id": "23b288e3-01d9-4688-8f00-8572431a2819"
    },
    {
        "author": "劉禹錫",
        "paragraphs": [
            "何處深春好，春深執政家。",
            "恩光貪捧日，貴重不看花。",
            "玉饌堂交印，沙隄柱礙車。",
            "多門一已閉，直道更無斜。"
        ],
        "title": "同樂天和微之深春二十首 三",
        "id": "7da7530a-7033-43b3-90e3-f37c6baa5bd8"
    },
    {
        "author": "劉禹錫",
        "paragraphs": [
            "何處深春好，春深大鎮家。",
            "前旌光照日，後騎蹙成花。",
            "節院收衙隊，毬場簇看車。",
            "廣筵歌舞散，書號夕陽斜。"
        ],
        "title": "同樂天和微之深春二十首 四",
        "id": "8534811a-5ddc-4cb6-aca7-74939e9c2676"
    },
    {
        "author": "劉禹錫",
        "paragraphs": [
            "何處深春好，春深貴戚家。",
            "櫪嘶無價馬，庭發有名花。",
            "欲進宮人食，先薰命婦車。",
            "晚歸長帶酒，冠蓋任傾斜。"
        ],
        "title": "同樂天和微之深春二十首 五",
        "id": "3317e361-b45c-40b1-82e6-ce523ee6d424"
    },
    {
        "author": "劉禹錫",
        "paragraphs": [
            "何處深春好，春深恩澤家。",
            "爐添龍腦炷，綬結虎頭花。",
            "賓客珠成履，嬰孩錦縛車。",
            "畫堂簾幕外，來去燕飛斜。"
        ],
        "title": "同樂天和微之深春二十首 六",
        "id": "db700e6b-5b2f-4354-9295-aafa4fdac50e"
    },
    {
        "author": "劉禹錫",
        "paragraphs": [
            "何處深春好，春深京兆家。",
            "人眉新柳葉，馬色醉桃花。",
            "盜息無鳴鼓，朝回自走車。",
            "能令帝城外，不敢逕由斜。"
        ],
        "title": "同樂天和微之深春二十首 七",
        "id": "beb2f202-2c2e-429e-bada-58d23707883f"
    },
    {
        "author": "劉禹錫",
        "paragraphs": [
            "何處深春好，春深刺史家。",
            "夜闌猶命樂，雨甚亦尋花。",
            "傲客多憑酒，新姬苦上車。",
            "公門吏散後，風擺戟衣斜。"
        ],
        "title": "同樂天和微之深春二十首 八",
        "id": "72a19fe4-7b5e-4285-9bf8-4d2812f89675"
    },
    {
        "author": "劉禹錫",
        "paragraphs": [
            "何處深春好，春深羽客家。",
            "芝田繞舍色，杏樹滿山花。",
            "雲是淮王宅，風爲列子車。",
            "古壇操簡處，一逕入林斜。"
        ],
        "title": "同樂天和微之深春二十首 九",
        "id": "72ea76eb-c624-4e9d-b791-4b8438c18605"
    },
    {
        "author": "劉禹錫",
        "paragraphs": [
            "何處深春好，春深小隱家。",
            "芟庭留野菜，撼樹去狂花。",
            "醉酒一千日，貯書三十車。",
            "雉衣從露體，不敢有餘斜。"
        ],
        "title": "同樂天和微之深春二十首 十",
        "id": "cdf6e3ff-c80d-438c-9d6d-a03d4b5d6230"
    },
    {
        "author": "劉禹錫",
        "paragraphs": [
            "何處深春好，春深富室家。",
            "唯多貯金帛，不擬負鶯花。",
            "國樂呼連轡，行廚載滿車。",
            "歸來看理曲，燈下寶釵斜。"
        ],
        "title": "同樂天和微之深春二十首 十一",
        "id": "68bab652-e497-471f-8e4e-eb48eb6fb6ee"
    },
    {
        "author": "劉禹錫",
        "paragraphs": [
            "何處深春好，春深豪士家。",
            "多沽味濃酒，貴買色深花。",
            "已臂鷹隨馬，連催妓上車。",
            "城南踏青處，村落逐原斜。"
        ],
        "title": "同樂天和微之深春二十首 十二",
        "id": "243fae53-1b7d-41c1-a052-1f8daa6d7e48"
    },
    {
        "author": "劉禹錫",
        "paragraphs": [
            "何處深春好，春深貴胄家。",
            "迎呼偏熟客，揀選最多花。",
            "飲饌開華幄，笙歌出鈿車。",
            "興酣罇易罄，連瀉酒瓶斜。"
        ],
        "title": "同樂天和微之深春二十首 十三",
        "id": "61e989b9-18bd-491a-abbc-a64c45061b27"
    },
    {
        "author": "劉禹錫",
        "paragraphs": [
            "何處深春好，春深唱第家。",
            "名傳一紙榜，興管九衢花。",
            "薦聽諸侯樂，來隨計吏車。",
            "杏園拋曲處，揮袖向風斜。"
        ],
        "title": "同樂天和微之深春二十首 十四",
        "id": "19cd6d1c-fd8c-4d74-a79d-6177b72c1b3e"
    },
    {
        "author": "劉禹錫",
        "paragraphs": [
            "何處深春好，春深少婦家。",
            "能偷新禁曲，自剪入時花。",
            "追逐同遊伴，平章貴價車。",
            "從來不墮馬，故譴髻鬟斜。"
        ],
        "title": "同樂天和微之深春二十首 十五",
        "id": "a7ec76b2-0a7d-4769-828a-451d5775f2bf"
    },
    {
        "author": "劉禹錫",
        "paragraphs": [
            "何處深春好，春深幼女家。",
            "雙鬟梳頂髻，兩面繡帬花。",
            "妝壞頻臨鏡，身輕不占車。",
            "鞦韆爭次第，牽拽綵繩斜。"
        ],
        "title": "同樂天和微之深春二十首 十六",
        "id": "d842e734-ca12-43de-a4ea-b7b48c2ff1fd"
    },
    {
        "author": "劉禹錫",
        "paragraphs": [
            "何處深春好，春深蘭若家。",
            "當香收柏葉，養蜜近梨花。",
            "野逕宜行樂，遊人盡駐車。",
            "菜園籬落短，遙見桔槔斜。"
        ],
        "title": "同樂天和微之深春二十首 十七",
        "id": "379d9a4d-c126-44e6-b632-f4d45ad8111f"
    },
    {
        "author": "劉禹錫",
        "paragraphs": [
            "何處深春好，春深老宿家。",
            "小欄圍蕙草，高架引藤花。",
            "四字香書印，三乘壁畫車。",
            "遲回聽句偈，雙樹晚陰斜。"
        ],
        "title": "同樂天和微之深春二十首 十八",
        "id": "e7c21de5-b9f7-40e9-9e86-4a6bb501ad72"
    },
    {
        "author": "劉禹錫",
        "paragraphs": [
            "何處深春好，春深種蒔家。",
            "分畦十字水，接樹兩般花。",
            "櫛比栽籬槿，咿啞轉井車。",
            "可憐高處望，棊布不曾斜。"
        ],
        "title": "同樂天和微之深春二十首 十九",
        "id": "c6af1ead-26f2-4762-9cea-bd841de31686"
    },
    {
        "author": "劉禹錫",
        "paragraphs": [
            "何處春深好，春深稚子家。",
            "爭騎一竿竹，偷折四鄰花。",
            "笑擊羊皮鼓，行牽犢頷車。",
            "中庭貪夜戲，不覺玉繩斜。"
        ],
        "title": "同樂天和微之深春二十首 二十",
        "id": "80ce1d3d-d35a-427f-b85b-db8923949c05"
    },
    {
        "author": "劉禹錫",
        "paragraphs": [
            "三秋傷望眼，終日哭途窮。",
            "兩目今先暗，中年似老翁。",
            "看朱漸成碧，羞日不禁風。",
            "師有金篦術，如何爲發蒙。"
        ],
        "title": "贈眼醫婆羅門僧",
        "id": "6d7e40d7-86c3-49dd-9949-dc6291a41185"
    },
    {
        "author": "劉禹錫",
        "paragraphs": [
            "前日過蕭寺，看師上講筵。",
            "都人禮白足，施者散金錢。",
            "方便無非教，經行不廢禪。",
            "還知習居士，發論侍彌天。"
        ],
        "title": "海門潮別浩初師",
        "id": "1ab5e94e-0af0-4eb7-aebe-94952155bc06"
    },
    {
        "author": "劉禹錫",
        "paragraphs": [
            "蟬韻極清切，始聞何處悲。",
            "人含不平意，景值欲秋時。",
            "此歲方晼晚，誰家無別離。",
            "君言催我老，已是去年詩。"
        ],
        "title": "始聞蟬有懷白賓客去歲白有聞蟬見寄詩云秖應催我老兼遣報君知之句",
        "id": "0780e393-42ed-4de4-9a7d-a5c501420b47"
    },
    {
        "author": "劉禹錫",
        "paragraphs": [
            "一別舊遊盡，相逢俱涕零。",
            "在人雖晚達，於樹似冬青。",
            "痛飲連宵醉，狂吟滿坐聽。",
            "終期拋印綬，共占少微星。"
        ],
        "title": "贈樂天",
        "id": "2e308a55-cbe9-4a84-809c-a02db184bcbc"
    },
    {
        "author": "劉禹錫",
        "paragraphs": [
            "湖上收宿雨，城中無晝塵。",
            "樓依新柳貴，池帶亂苔春。",
            "雲水正一望，簿書來繞身。",
            "烟波洞庭路，愧彼扁舟人。"
        ],
        "tags": [
            "洞庭湖"
        ],
        "title": "到郡未浹日登西樓見樂天題詩因即事因寄",
        "id": "58ca8b46-9f12-44d1-a31a-6ec77c001a8d"
    },
    {
        "author": "劉禹錫",
        "paragraphs": [
            "洞戶夜簾卷，華堂秋簟清。",
            "螢飛過池影，蛩思繞階聲。",
            "老枕知將雨，高窗報欲明。",
            "何人諳此景，遠問白先生。"
        ],
        "title": "秋夕不寐寄樂天",
        "id": "471b85aa-25ec-415f-b305-f22f35249b13"
    },
    {
        "author": "劉禹錫",
        "paragraphs": [
            "庭樹曉禽動，郡樓殘點聲。",
            "燈挑紅燼落，酒煖白光生。",
            "髪少嫌梳利，顏衰恨鏡明。",
            "獨吟誰應和，須寄洛陽城。"
        ],
        "title": "冬日晨興寄樂天",
        "id": "b8125932-c457-4eed-9772-311144659aed"
    },
    {
        "author": "劉禹錫",
        "paragraphs": [
            "與老無期約，到來如等閑。",
            "偏傷朋友盡，移興子孫間。",
            "筆底心無毒，杯前膽不{犭豖}。",
            "唯餘憶君夢，飛過武牢關。"
        ],
        "title": "答樂天見憶",
        "id": "d3d914d8-b1a9-4911-9b9c-52d27471dd12"
    },
    {
        "author": "劉禹錫",
        "paragraphs": [
            "把鏡朝猶在，添香夜不歸。",
            "鴛鴦拂瓦去，鸚鵡透籠飛。",
            "不逐張公子，即隨劉武威。",
            "新知正相樂，從此脫青衣。"
        ],
        "title": "和樂天誚失婢牓者",
        "id": "12f10b51-3e41-441a-9249-f68d07f4fa63"
    },
    {
        "author": "劉禹錫",
        "paragraphs": [
            "半夜碧雲收，中天素月流。",
            "開城邀好客，置酒賞清秋。",
            "影透衣香潤，光凝歌黛愁。",
            "斜輝猶可翫，移宴上西樓。"
        ],
        "title": "八月十五日夜半雲開然後翫月因書一時之景寄呈樂天",
        "id": "b8fc5f39-46b6-4b4f-a8fc-015229c25da9"
    },
    {
        "author": "劉禹錫",
        "paragraphs": [
            "州遠雄無益，年高健亦衰。",
            "興情逢酒在，筋力上樓知。",
            "蟬噪芳意盡，鴈來愁望時。",
            "商山紫芝客，應不向秋悲。"
        ],
        "title": "秋日書懷寄白賓客",
        "id": "044d7c1c-3445-430c-aa4d-800f5904ac77"
    },
    {
        "author": "劉禹錫",
        "paragraphs": [
            "乍起衣猶冷，微吟帽半欹。",
            "霜凝南屋瓦，雞唱後園枝。",
            "洛水碧雲曉，吳宮黃葉時。",
            "兩傳千里意，書札不如詩。"
        ],
        "title": "詶樂天初冬早寒見寄",
        "id": "0f444611-635b-4274-92d1-a9a33efd32b0"
    },
    {
        "author": "劉禹錫",
        "paragraphs": [
            "明麗碧天霞，丰茸紫綬花。",
            "香聞荀令宅，豔入孝王家。",
            "幾歲自榮樂，高情方歎嗟。",
            "有人移上苑，猶足占年華。"
        ],
        "title": "和令狐相公郡齋對紫薇花",
        "id": "d862e17f-e7da-43f5-a1f8-e537e482e953"
    },
    {
        "author": "劉禹錫",
        "paragraphs": [
            "鄂渚臨流別，梁園衝雪來。",
            "旅愁隨凍釋，歡意待花開。",
            "城曉烏頻起，池春鴈欲回。",
            "飲和心自醉，何必管弦催。"
        ],
        "title": "令狐相公俯贈篇章斐然仰謝",
        "id": "1ea6fac3-e3d7-4be0-9a91-da96abf23fda"
    },
    {
        "author": "劉禹錫",
        "paragraphs": [
            "公來第四秋，樂國號無愁。",
            "軍士遊書肆，商人占酒樓。",
            "熊羆交黑矟，賓客滿青油。",
            "今日文章主，梁王不姓劉。"
        ],
        "title": "酬令狐相公早秋見寄",
        "id": "9015a136-058d-4c3b-9540-6cf29ff7b899"
    },
    {
        "author": "劉禹錫",
        "paragraphs": [
            "寒光照旌節，關路曉無塵。",
            "吏謁前丞相，山迎舊主人。",
            "東瞻軍府靜，西望敕書頻。",
            "心共黃河水，同昇天漢津。"
        ],
        "tags": [
            "黄河"
        ],
        "title": "和令狐相公入潼關",
        "id": "51ce1f0a-705f-44c9-9e1c-db211c181238"
    }
]