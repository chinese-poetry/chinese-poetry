[
    {
        "author": "韩愈",
        "paragraphs": [
            "羽卫煌煌一百里，晓出都门葬天子。",
            "羣臣杂沓驰后先，宫官穰穰来不已。",
            "是时新秋七月初，金神按节炎气除。",
            "清风飘飘轻雨洒，偃蹇旗斾卷以舒。",
            "逾梁下坂笳鼓咽，嵽嵲遂走玄宫闾。",
            "哭声訇天百鸟噪，幽坎昼闭空灵舆。",
            "皇帝孝心深且远，资送礼备无赢余。",
            "设官置卫锁嫔妓，供养朝夕象平居。",
            "臣闻神道尚清净，三代旧制存诸书。",
            "墓藏庙祭不可乱，欲言非职知何如。"
        ],
        "title": "丰陵行",
        "id": "31aafe00-bc07-4f3e-bcfe-bb2591ef1268"
    },
    {
        "author": "韩愈",
        "paragraphs": [
            "秋灰初吹季月管，日出卯南晖景短。",
            "友生招我佛寺行，正值万株红叶满。",
            "光华闪壁见神鬼，赫赫炎官张火伞。",
            "然云烧树火实骈，金乌下啄赪虬卵。",
            "魂翻眼倒忘处所，赤气冲融无间断。",
            "有如流传上古时，九轮照烛干坤旱。",
            "二三道士席其间，灵液屡进玻黎盌。",
            "忽惊颜色变韶稚，却信灵僊非怪诞。",
            "桃源迷路竟茫茫，枣下悲歌徒纂纂。",
            "前年岭隅乡思发，踯躅成山开不算。",
            "去岁羇帆湘水明，霜枫千里随归伴。",
            "猿呼鼯啸鹧鸪啼，恻耳酸肠难濯澣。",
            "思君携手安能得，今者相从敢辞懒。",
            "由来钝騃寡参寻，况是儒官饱闲散。",
            "惟君与我同怀抱，锄去陵谷置平坦。",
            "年少得途未要忙，时清谏疏尤宜罕。",
            "何人有酒身无事，谁家多竹门可款。",
            "须知节候即风寒，幸及亭午犹妍暖。",
            "南山逼冬转清瘦，刻画圭角出崖窾。",
            "当忧复被冰雪埋，汲汲来窥戒迟缓。"
        ],
        "title": "游青龙寺赠崔大补阙",
        "id": "f35849f3-6334-49a3-8733-5fa7b8693356"
    },
    {
        "author": "韩愈",
        "paragraphs": [
            "崔侯文章苦捷敏，高浪驾天输不尽。",
            "曾从关外来上都，随身卷轴车连轸。",
            "朝为百赋犹郁怒，暮作千诗转遒紧。",
            "摇毫掷简自不供，顷刻青红浮海蜃。",
            "才豪气猛易语言，往往蛟螭杂蝼蚓。",
            "知音自古称难遇，世俗乍见那妨哂。",
            "勿嫌法官未登朝，犹胜赤尉长趋尹。",
            "时命虽乖心转壮，技能虚富家逾窘。",
            "念昔尘埃两相逢，争名龃龉持矛楯。",
            "子时专场夸觜距，余始张军严韅靷。",
            "尔来但欲保封疆，莫学庞涓怯孙膑。",
            "窜逐新归厌闻闹，齿发早衰嗟可闵。",
            "频蒙怨句刺弃遗，岂有闲官敢推引。",
            "深藏箧笥时一发，戢戢已多如束笋。",
            "可怜无益费精神，有似黄金掷虚牝。",
            "当今圣人求侍从，拔擢杞梓收楛箘。",
            "东马严徐已奋飞，枚臯即召穷且忍。",
            "复闻王师西讨蜀，霜风冽冽摧朝菌。",
            "走章驰檄在得贤，燕雀纷拏要鹰隼。",
            "窃料二途必处一，岂比恒人长蠢蠢。",
            "劝君韬养待徴招，不用雕琢愁肝肾。",
            "墙根菊花好沽酒，钱帛纵空衣可准。",
            "晖晖簷日暖且鲜，摵摵井梧疎更殒。",
            "高士例须怜曲糵，丈夫终莫生畦畛。",
            "能来取醉任喧呼，死后贤愚俱泯泯。"
        ],
        "title": "赠崔立之评事",
        "id": "e0f33af0-78ba-4a07-bb14-ff45aeea00c2"
    },
    {
        "author": "韩愈",
        "paragraphs": [
            "穆昔南征军不归，虫沙猿鹤伏以飞。",
            "汹汹洞庭莽翠微，九疑镵天荒是非。",
            "野有象犀水贝玑，分散百宝人士稀。",
            "我迁于南日周围，来见者众莫伊俙。",
            "爰有区子荧荧晖，观以彝训或从违。",
            "我念前人譬葑菲，落以斧引以纆徽。",
            "虽有不逮驱騑騑，或采于薄渔于矶。",
            "服役不辱言不讥，从我荆州来京畿。",
            "离其母妻绝因依，嗟我道不能自肥。",
            "子虽勤苦终何希，王都观阙双巍巍。",
            "腾蹋众骏事鞍鞿，佩服上色紫与绯。",
            "独子之节可嗟唏，母附书至妻寄衣。",
            "开书拆衣泪痕晞，虽不敕还情庶几。",
            "朝暮盘羞恻庭闱，幽房无人感伊威。",
            "人生此难余可祈，子去矣时若发机。",
            "蜃沈海底气升霏，彩雉野伏朝扇翬。",
            "处子窈窕王所妃，苟有令德隐不腓。",
            "况今天子铺德威，蔽能者诛荐受禨。",
            "出送抚背我涕挥，行行正直慎脂韦。",
            "业成志树来颀颀，我当为子言天扉。"
        ],
        "tags": [
            "洞庭湖"
        ],
        "title": "送区弘南归",
        "id": "5a123c44-bba1-4f01-9dc9-715a25da8eea"
    },
    {
        "author": "韩愈",
        "paragraphs": [
            "我生之辰，月宿南斗。",
            "牛奋其角，箕张其口。",
            "牛不见服箱，斗不挹酒浆。",
            "箕独有神灵，无时停簸扬。",
            "无善名已闻，无恶声已讙。",
            "名声相乘除，得少失有余。",
            "三星各在天，什伍东西陈。",
            "嗟汝牛与斗，汝独不能神。"
        ],
        "title": "三星行",
        "id": "98b0fd3d-e436-43bb-98b3-3949c75a902a"
    },
    {
        "author": "韩愈",
        "paragraphs": [
            "剥剥啄啄，有客至门。",
            "我不出应，客去而嗔。",
            "从者语我，子胡为然。",
            "我不厌客，困于语言。",
            "欲不出纳，以堙其源。",
            "空堂幽幽，有秸有莞。",
            "门以两板，丛书于间。",
            "窅窅深堑，其墉甚完。",
            "彼宁可隳，此不可干。",
            "从者语我，嗟子诚难。",
            "子虽云尔，其口益蕃。",
            "我为子谋，有万其全。",
            "凡今之人，急名与官。",
            "子不引去，与为波澜。",
            "虽不开口，虽不开关。",
            "变化咀嚼，有鬼有神。",
            "今去不勇，其如后艰。",
            "我谢再拜，汝无复云。",
            "往追不及，来不有年。"
        ],
        "title": "剥啄行",
        "id": "30cacc20-7b61-4c3b-af5b-cd0e154a9672"
    },
    {
        "author": "韩愈",
        "paragraphs": [
            "青青水中蒲，下有一双鱼。",
            "君今上陇去，我在与谁居。"
        ],
        "title": "青青水中蒲三首 一",
        "id": "30e1b184-2377-472a-a27d-5151bc27b391"
    },
    {
        "author": "韩愈",
        "paragraphs": [
            "青青水中蒲，长在水中居。",
            "寄语浮萍草，相随我不如。"
        ],
        "title": "青青水中蒲三首 二",
        "id": "9f7b9119-e202-4288-b6b0-91642072dbf4"
    },
    {
        "author": "韩愈",
        "paragraphs": [
            "青青水中蒲，叶短不出水。",
            "妇人不下堂，行子在万里。"
        ],
        "title": "青青水中蒲三首 三",
        "id": "46f0b9f1-9390-4b75-9386-54b48ec57b5f"
    },
    {
        "author": "韩愈",
        "paragraphs": [
            "失子将何尤，吾将上尤天。",
            "女实主下人，与夺一何偏。",
            "彼于女何有，乃令蕃且延。",
            "此独何罪辜，生死旬日间。",
            "上呼无时闻，滴地泪到泉。",
            "地祇为之悲，瑟缩久不安。",
            "乃呼大灵龟，骑云款天门。",
            "问天主下人，薄厚胡不均。",
            "天曰天地人，由来不相关。",
            "吾悬日与月，吾系星与辰。",
            "日月相噬齧，星辰踣而颠。",
            "吾不女之罪，知非女由因。",
            "且物各有分，孰能使之然。",
            "有子与无子，祸福未可原。",
            "鱼子满母腹，一一欲谁怜。",
            "细腰不自乳，举族常孤鳏。",
            "鸱枭啄母脑，母死子始翻。",
            "蝮蛇生子时，坼裂肠与肝。",
            "好子虽云好，未还恩与勤。",
            "恶子不可说，鸱枭蝮蛇然。",
            "有子且勿喜，无子固勿叹。",
            "上圣不待敎，贤闻语而迁。",
            "下愚闻语惑，虽敎无由悛。",
            "大灵顿头受，即日以命还。",
            "地祇谓大灵，女往告其人。",
            "东野夜得梦，有夫玄衣巾。",
            "闯然入其户，三称天之言。",
            "再拜谢玄夫，收悲以欢忻。"
        ],
        "title": "孟东野失子",
        "id": "530ab82c-db31-45ed-bab1-01599eb9d5fe"
    },
    {
        "author": "韩愈",
        "paragraphs": [
            "皇甫补官古贲浑，时当玄冬泽干源。",
            "山狂谷很相吐吞，风怒不休何轩轩。",
            "摆磨出火以自燔，有声夜中惊莫原。",
            "天跳地踔颠干坤，赫赫上照穷崖垠。",
            "截然高周烧四垣，神焦鬼烂无逃门。",
            "三光弛隳不复暾，虎熊麋猪逮猴猿。",
            "水龙鼍龟鱼与鼋，鸦鸱雕鹰雉鹄鹍。",
            "燖炰煨爊孰飞奔，祝融告休酌卑尊。",
            "错陈齐玫辟华园，芙蓉披猖塞鲜繁。",
            "千钟万鼓咽耳喧，攒杂啾嚄沸篪埙。",
            "彤幢绛旃紫纛旛，炎官热属朱冠裈。",
            "髹其肉皮通䏶臀，颓胸垤腹车掀辕。",
            "缇颜靺股豹两鞬，霞车虹靷日毂轓。",
            "丹蕤縓盖绯繙㠾，红帷赤幕罗脤膰。",
            "𥁃池波风肉陵屯，谽呀钜壑颇黎盆。",
            "豆登五山瀛四尊，熙熙釂醻笑语言。",
            "雷公擘山海水翻，齿牙嚼齧舌腭反。",
            "电光䃸磹赪目䁔，顼冥收威避玄根。",
            "斥弃舆马背厥孙，缩身潜喘拳肩跟。",
            "君臣相怜加爱恩，命黑螭侦焚其元。",
            "天阙悠悠不可援，梦通上帝血面论。",
            "侧身欲进叱于阍，帝赐九河湔涕痕。",
            "又诏巫阳反其魂，徐命之前问何冤。",
            "火行于冬古所存，我如禁之绝其飧。",
            "女丁妇壬传世婚，一朝结讐奈后昆。",
            "时行当反慎藏蹲，视桃著花可小骞。",
            "月及申酉利复怨，助汝五龙从九鲲。",
            "溺厥邑囚之昆仑，皇甫作诗止睡昏。",
            "辞夸出真遂上焚，要余和增怪又烦，虽欲悔舌不可扪。"
        ],
        "title": "陆浑山火和皇甫湜用其韵",
        "id": "63043fd8-cf4d-402e-86a0-209e54a5338d"
    },
    {
        "author": "韩愈",
        "paragraphs": [
            "出宰山水县，读书松桂林。",
            "萧条捐末事，邂逅得初心。",
            "哀狖醒俗耳，清泉洁尘襟。",
            "诗成有共赋，酒熟无孤斟。",
            "青竹时默钓，白云日幽寻。",
            "南方本多毒，北客恒惧侵。",
            "谪谴甘自守，滞留愧难任。",
            "投章类缟带，伫答逾兼金。"
        ],
        "title": "县斋读书",
        "id": "e7daab7d-768f-40a6-9cdc-73b79b0760d4"
    },
    {
        "author": "韩愈",
        "paragraphs": [
            "笋添南堦竹，日日成清閟。",
            "缥节已储霜，黄苞犹揜翠。",
            "出栏抽五六，当户罗三四。",
            "高标陵秋严，贞色夺春媚。",
            "稀生巧补林，并出疑争地。",
            "纵横乍依行，烂熳忽无次。",
            "风枝未飘吹，露粉先涵泪。",
            "何人可携翫，清景空瞪视。"
        ],
        "title": "新竹",
        "id": "1d70922b-4e1b-4eb5-ae5b-79df44859f57"
    },
    {
        "author": "韩愈",
        "paragraphs": [
            "少年饮酒时，踊跃见菊花。",
            "今来不复饮，每见恒咨嗟。",
            "伫立摘满手，行行把归家。",
            "此时无与语，弃置奈悲何。"
        ],
        "title": "晚菊",
        "id": "7ff205d9-e2f9-4721-910c-90213458841a"
    },
    {
        "author": "韩愈",
        "paragraphs": [
            "去年落一牙，今年落一齿。",
            "俄然落六七，落势殊未已。",
            "余存皆动摇，尽落应始止。",
            "忆初落一时，但念豁可耻。",
            "及至落二三，始忧衰即死。",
            "每一将落时，懔懔恒在已。",
            "叉牙妨食物，颠倒怯漱水。",
            "终焉舍我落，意与崩山比。",
            "今来落既熟，见落空相似。",
            "余存二十余，次第知落矣。",
            "傥常岁落一，自足支两纪。",
            "如其落并空，与渐亦同指。",
            "人言齿之落，寿命理难恃。",
            "我言生有涯，长短俱死尔。",
            "人言齿之豁，左右惊谛视。",
            "我言庄周云，水雁各有喜。",
            "语讹默固好，嚼废软还美。",
            "因歌遂成诗，持用诧妻子。"
        ],
        "title": "落齿",
        "id": "01239a8e-37d4-4f39-bd57-5b8c7227618d"
    },
    {
        "author": "韩愈",
        "paragraphs": [
            "人皆期七十，才半岂蹉跎。",
            "并出知己泪，自然白发多。",
            "晨兴为谁恸，还坐久滂沱。",
            "论文与晤语，已矣可如何。"
        ],
        "title": "哭杨兵部凝陆歙州参",
        "id": "e6213326-0c71-4a26-b5ee-344172e0656f"
    },
    {
        "author": "韩愈",
        "paragraphs": [
            "四时各平分，一气不可兼。",
            "隆寒夺春序，颛顼固不廉。",
            "太昊弛维纲，畏避但守谦。",
            "遂令黄泉下，萌牙夭句尖。",
            "草木不复抽，百味失苦甜。",
            "凶飙搅宇宙，铓刃甚割砭。",
            "日月虽云尊，不能活乌蟾。",
            "羲和送日出，恇怯频窥觇。",
            "炎帝持祝融，呵嘘不相炎。",
            "而我当此时，恩光何由沾。",
            "肌肤生鳞甲，衣被如刀镰。",
            "气寒鼻莫齅，血冻指不拈。",
            "浊醪沸入喉，口角如衔箝。",
            "将持匕箸食，触指如排签。",
            "侵炉不觉暖，炽炭屡已添。",
            "探汤无所益，何况纩与缣。",
            "虎豹僵穴中，蛟螭死幽潜。",
            "荧惑丧缠次，六龙冰脱髯。",
            "芒砀大包内，生类恐尽歼。",
            "啾啾窗间雀，不知已微纤。",
            "举头仰天鸣，所愿晷刻淹。",
            "不如弹射死，却得亲炰燖。",
            "鸾皇苟不存，尔固不在占。",
            "其余蠢动俦，俱死谁恩嫌。",
            "伊我称最灵，不能女覆苫。",
            "悲哀激愤叹，五藏难安恬。",
            "中宵倚墙立，淫泪何渐渐。",
            "天王哀无辜，惠我下顾瞻。",
            "褰旒去耳纩，调和进梅盐。",
            "贤能日登御，黜彼傲与憸。",
            "生风吹死气，豁达如褰帘。",
            "悬乳零落堕，晨光入前簷。",
            "雪霜顿销释，土脉膏且黏。",
            "岂徒兰蕙荣，施及艾与蒹。",
            "日萼行铄铄，风条坐襜襜。",
            "天乎苟其能，吾死意亦厌。"
        ],
        "title": "苦寒",
        "id": "81c89efe-d541-488b-b257-b03b53ea66d6"
    },
    {
        "author": "韩愈",
        "paragraphs": [
            "赤藤为杖世未窥，台郎始携自滇池。",
            "滇王扫宫避使者，跪进再拜语嗢咿。",
            "绳桥拄过免倾堕，性命造次蒙扶持。",
            "途经百国皆莫识，君臣聚观逐旌麾。",
            "共传滇神出水献，赤龙拔须血淋漓。",
            "又云羲和操火鞭，暝到西极睡所遗。",
            "几重包裹自题署，不以珍怪夸荒夷。",
            "归来捧赠同舍子，浮光照手欲把疑。",
            "空堂昼眠倚牖户，飞电著壁搜蛟螭。",
            "南宫清深禁闱密，唱和有类吹埙篪。",
            "妍辞丽句不可继，见寄聊且慰分司。"
        ],
        "title": "和虞部卢四酬翰林钱七赤藤杖歌",
        "id": "518d5f1a-fe1e-4fdd-8631-d707c55f836d"
    },
    {
        "author": "韩愈",
        "paragraphs": [
            "崔君初来时，相识颇未惯。",
            "但闻赤县尉，不比博士慢。",
            "赁屋得连墙，往来忻莫间。",
            "我时亦新居，触事苦难办。",
            "蔬飧要同吃，破袄请来绽。",
            "谓言安堵后，贷借更何患。",
            "不知孤遗多，举族仰薄宦。",
            "有时未朝餐，得米日已晏。",
            "隔墙闻讙呼，众口极鹅雁。",
            "前计顿乖张，居然见真赝。",
            "娇儿好眉眼，裤脚冻两骭。",
            "捧书随诸兄，累累两角丱。",
            "冬惟茹寒齑，秋始识瓜瓣。",
            "问之不言饥，饫若厌刍豢。",
            "才名三十年，久合居给谏。",
            "白头趋走里，闭口绝谤讪。",
            "府公旧同袍，拔擢宰山涧。",
            "寄诗杂诙俳，有类说鹏鷃。",
            "上言酒味酸，冬衣竟未擐。",
            "下言人吏稀，惟足彪与虥。",
            "又言致猪鹿，此语乃善幻。",
            "三年国子师，肠肚习藜苋。",
            "况住洛之涯，鲂鳟可罩汕。",
            "肯效屠门嚼，久嫌弋者篡。",
            "谋拙日焦拳，活计似锄刬。",
            "男寒涩诗书，妻瘦剩腰襻。",
            "为官不事职，厥罪在欺谩。",
            "行当自劾去，渔钓老葭薍。",
            "岁穷寒气骄，冰雪滑磴栈。",
            "音问难屡通，何由觌清盼。"
        ],
        "title": "崔十六少府摄伊阳以诗及书见投因酬三十韵",
        "id": "b0e75248-a3b6-4d4e-922b-26db7503b686"
    },
    {
        "author": "韩愈",
        "paragraphs": [
            "忆昔初及第，各以少年称。",
            "君颐始生须，我齿清如冰。",
            "尔时心气壮，百事谓己能。",
            "一别讵几何，忽如隔晨兴。",
            "我齿豁可鄙，君颜老可憎。",
            "相逢风尘中，相视迭嗟矜。",
            "幸同学省官，末路再得朋。",
            "东司绝敎授，游[宴]以为恒。",
            "秋渔荫密树，夜博然明灯。",
            "雪迳抵樵叟，风廊折谈僧。",
            "陆浑桃花间，有汤沸如烝。",
            "三月崧少步，踯躅红千层。",
            "洲沙厌晚坐，岭壁穷晨升。",
            "沈冥不计日，为乐不可胜。",
            "迁满一已异，乖离坐难凭。",
            "行行事结束，人马何蹻腾。",
            "感激生胆勇，从军岂尝曾。",
            "洸洸司徒公，天子爪与肱。",
            "提师十万余，四海钦风棱。",
            "河北兵未进，蔡州师新薨。",
            "曷不请扫除，活彼黎与烝。",
            "鄙夫诚怯弱，受恩媿徒弘。",
            "犹思脱儒冠，弃死取先登。",
            "又欲面言事，上书求诏徴。",
            "侵官固非是，妄作谴可惩。",
            "惟当待责免，耕斸归沟塍。",
            "今君得所附，势若脱鞲鹰。",
            "檄笔无与让，幕谋职其膺。",
            "收绩开史牒，翰飞逐溟鹏。",
            "男儿贵立事，流景不可乘。",
            "岁老阴沴作，云颓雪翻崩。",
            "别袖拂洛水，征车转崤陵。",
            "勤勤酒不进，勉勉恨已仍。",
            "送君出门归，愁肠若牵绳。",
            "默坐念语笑，痴如遇寒蝇。",
            "策马谁可适，晤言谁为应。",
            "席尘惜不扫，残尊对空凝。",
            "信知后会时，日月屡环絙。",
            "生期理行役，欢绪绝难承。",
            "寄书惟在频，无恡简与缯。"
        ],
        "title": "送侯参谋赴河中幕",
        "id": "161aef05-ddfa-4aa0-a282-75018f245eaf"
    },
    {
        "author": "韩愈",
        "paragraphs": [
            "少年气真狂，有意与春竞。",
            "行逢二三月，九州花相暎。",
            "川原晓服鲜，桃李晨妆靓。",
            "荒乘不知疲，醉死岂辞病。",
            "饮噉惟所便，文章倚豪横。",
            "尔来曾几时，白发忽满镜。",
            "旧游喜乖张，新辈足嘲评。",
            "心肠一变化，羞见时节盛。",
            "得闲无所作，贵欲辞视听。",
            "深居疑避仇，默卧如当暝。",
            "朝曦入牖来，鸟唤昏不醒。",
            "为生鄙计算，盐米告屡罄。",
            "坐疲都忘起，冠侧懒复正。",
            "幸蒙东都官，获离机与穽。",
            "乖慵遭傲僻，渐染生弊性。",
            "既去焉能追，有来犹莫骋。",
            "有船魏王池，往往纵孤泳。",
            "水容与天色，此处皆绿净。",
            "岸树共纷披，渚牙相纬经。",
            "怀归苦不果，即事取幽迸。",
            "贪求匪名利，所得亦已并。",
            "悠悠度朝昏，落落捐季孟。",
            "羣公一何贤，上戴天子圣。",
            "谋谟收禹绩，四面出雄劲。",
            "转输非不勤，稽逋有军令。",
            "在庭百执事，奉职各祗敬。",
            "我独胡为哉，坐与亿兆庆。",
            "譬如笼中鸟，仰给活性命。",
            "为诗告友生，负愧终究竟。"
        ],
        "title": "东都遇春",
        "id": "1f3bb0ed-fd03-487b-8d59-519db3076dc0"
    },
    {
        "author": "韩愈",
        "paragraphs": [
            "辛夷高花最先开，青天露坐始此廻。",
            "已呼孺人戛鸣瑟，更遣稚子传清杯。",
            "选壮军兴不为用，坐狂朝论无由陪。",
            "如今到死得闲处，还有诗赋歌康哉。"
        ],
        "title": "感春五首 一",
        "id": "5fd5aa26-9bbd-4f6c-964e-6d91f2491865"
    },
    {
        "author": "韩愈",
        "paragraphs": [
            "洛阳东风几时来，川波岸柳春全廻。",
            "宫门一锁不复启，虽有九陌无尘埃。",
            "策马上桥朝日出，楼阙赤白正崔嵬。",
            "孤吟屡阕莫与和，寸恨至短谁能裁。"
        ],
        "title": "感春五首 二",
        "id": "0ac43513-de5f-451f-b968-71d3ff89ac64"
    },
    {
        "author": "韩愈",
        "paragraphs": [
            "春田可耕时已催，王师北讨何当廻。",
            "放车载草农事济，战马苦饥谁念哉。",
            "蔡州纳节旧将死，起居谏议联翩来。",
            "朝廷未省有遗策，肯不垂意缾与罍。"
        ],
        "title": "感春五首 三",
        "id": "03fc8e4c-ad4a-4d6e-8896-50768d9c3b05"
    },
    {
        "author": "韩愈",
        "paragraphs": [
            "前随杜尹拜表廻，笑言溢口何欢咍。",
            "孔丞别我适临汝，风骨峭峻遗尘埃。",
            "音容不接祗隔夜，凶讣讵可相寻来。",
            "天公高居鬼神恶，欲保性命诚难哉。"
        ],
        "title": "感春五首 四",
        "id": "1ba6448d-dc28-4d31-88be-43e29951be6d"
    },
    {
        "author": "韩愈",
        "paragraphs": [
            "辛夷花房忽全开，将衰正盛须频来。",
            "清晨辉辉烛霞日，薄暮耿耿和烟埃。",
            "朝明夕暗已足叹，况乃满地成摧颓。",
            "迎繁送谢别有意，谁肯留恋少环廻。"
        ],
        "title": "感春五首 五",
        "id": "d096b273-f8f4-4c86-bd39-4e915e2390a4"
    },
    {
        "author": "韩愈",
        "paragraphs": [
            "相公罢论道，聿至活东人。",
            "御史坐言事，作吏府中尘。",
            "遂令河南治，今古无俦伦。",
            "四海日富庶，道途隘蹄轮。",
            "府西三百里，候馆同鱼鳞。",
            "相公谓御史，劳子去自巡。",
            "是时山水秋，光景何鲜新。",
            "哀鸿鸣清耳，宿雾褰高旻。",
            "遗我行旅诗，轩轩有风神。",
            "譬如黄金盘，照耀荆璞真。",
            "我来亦已幸，事贤友其仁。",
            "持竿洛水侧，孤坐屡穷辰。",
            "多才自劳苦，无用祗因循。",
            "辞免期匪远，行行及山春。"
        ],
        "title": "酬裴十六功曹巡府西驿涂中见寄",
        "id": "a3a4ba02-d97f-4284-a5ad-2f2519423a66"
    },
    {
        "author": "韩愈",
        "paragraphs": [
            "吾皇绍祖烈，天下再太平。",
            "诏下诸郡国，岁贡乡曲英。",
            "元和五年冬，房公尹东京。",
            "功曹上言公，是月当登名。",
            "乃选二十县，试官得鸿生。",
            "羣儒负己材，相贺简择精。",
            "怒起簸羽翮，引吭吐铿轰。",
            "此都自周公，文章继名声。",
            "自非绝殊尤，难使耳目惊。",
            "今者遭震薄，不能出声鸣。",
            "鄙夫忝县尹，愧栗难为情。",
            "惟求文章写，不敢妬与争。",
            "还家敕妻儿，具此煎炰烹。",
            "柿红蒲萄紫，肴果相扶檠。",
            "芳荼出蜀门，好酒浓且清。",
            "何能充欢燕，庶以露厥诚。",
            "昨闻诏书下，权公作邦桢。",
            "文人得其职，文道当大行。",
            "阴风搅短日，冷雨涩不晴。",
            "勉哉戒徒驭，家国迟子荣。"
        ],
        "title": "燕河南府秀才得生字",
        "id": "990f8b56-0bff-467c-8a10-ddc620c9db41"
    },
    {
        "author": "韩愈",
        "paragraphs": [
            "广州万里途，山重江逶迤。",
            "行行何时到，谁能定归期。",
            "揖我出门去，颜色异恒时。",
            "虽云有追送，足迹绝自兹。",
            "人生一世间，不自张与弛。",
            "譬如浮江木，纵横岂自知。",
            "宁怀别时苦，勿作别后思。"
        ],
        "title": "送李翺",
        "id": "374ebe7b-244f-4d37-b7dc-baa3da2a3556"
    },
    {
        "author": "韩愈",
        "paragraphs": [
            "长把种树书，人云避世士。",
            "忽骑将军马，自号报恩子。",
            "风云入壮怀，泉石别幽耳。",
            "钜鹿师欲老，常山险犹恃。",
            "岂惟彼相忧，固是吾徒耻。",
            "去去事方急，酒行可以起。"
        ],
        "title": "送石洪处士赴河阳幕得起字",
        "id": "af65cc35-b1d3-4469-8614-4a2277ea2436"
    },
    {
        "author": "韩愈",
        "paragraphs": [
            "长沙入楚深，洞庭值秋晚。",
            "人随鸿雁少，江共蒹葭远。",
            "历历余所经，悠悠子当返。",
            "孤游怀耿介，旅宿梦婉娩。",
            "风土稍殊音，鱼虾日异饭。",
            "亲交俱在此，谁与同息偃。"
        ],
        "tags": [
            "洞庭湖"
        ],
        "title": "送湖南李正字归",
        "id": "fe066ba7-1212-4923-a9ab-49488d245b29"
    },
    {
        "author": "韩愈",
        "paragraphs": [
            "元和六年春，寒气不肯归。",
            "河南二月末，雪花一尺围。",
            "崩腾相排拶，龙凤交横飞。",
            "波涛何飘扬，天风吹旛旗。",
            "白帝盛羽卫，鬖髿振裳衣。",
            "白霓先启途，从以万玉妃。",
            "翕翕陵厚载，譁譁弄阴机。",
            "生平未曾见，何暇议是非。",
            "或云丰年祥，饱食可庶几。",
            "善祷吾所慕，谁言寸诚微。"
        ],
        "title": "辛卯年雪",
        "id": "1bbb6433-3602-4ed6-a136-c44d90bf46d6"
    },
    {
        "author": "韩愈",
        "paragraphs": [
            "昔年因读李白杜甫诗，长恨二人不相从。",
            "吾与东野生并世，如何复蹑二子踪。",
            "东野不得官，白首夸龙钟。",
            "韩子稍奸黠，自慙青蒿倚长松。",
            "低头拜东野，愿得终始如駏蛩。",
            "东野不廻头，有如寸筳撞钜钟。",
            "我愿身为云，东野变为龙。",
            "四方上下逐东野，虽有离别无由逢。"
        ],
        "tags": [
            "抒情",
            "友谊"
        ],
        "title": "醉留东野",
        "id": "7a75f95e-9e6a-4060-8b7e-511bcde7fad3"
    },
    {
        "author": "韩愈",
        "paragraphs": [
            "平旦入西园，梨花数株若矜夸。",
            "旁有一株李，颜色惨惨似含嗟。",
            "问之不肯道所以，独绕百帀至日斜。",
            "忽忆前时经此树，正见芳意初萌牙。",
            "奈何趁酒不省录，不见玉枝攒霜葩。",
            "泫然为汝下雨泪，无由反斾羲和车。",
            "东风来吹不解颜，苍茫夜气生相遮。",
            "冰盘夏荐碧实脆，斥去不御惭其花。"
        ],
        "title": "李花二首 一",
        "id": "d45b2bb2-b2ab-4027-b8b0-293cf3d0c0b9"
    },
    {
        "author": "韩愈",
        "paragraphs": [
            "当春天地争奢华，洛阳园苑尤纷拏。",
            "谁将平地万堆雪，翦刻作此连天花。",
            "日光赤色照未好，明月暂入都交加。",
            "夜领张彻投卢仝，乘云共至玉皇家。",
            "长姬香御四罗列，缟裙练帨无等差。",
            "静濯明妆有所奉，顾我未肯置齿牙。",
            "清寒莹骨肝胆醒，一生思虑无由邪。"
        ],
        "title": "李花二首 二",
        "id": "07b07804-4b6a-41f7-8a62-542e60a6a2a9"
    },
    {
        "author": "韩愈",
        "paragraphs": [
            "柏生两石间，万岁终不大。",
            "野马不识人，难以驾车盖。",
            "柏移就平地，马羁入厩中。",
            "马思自由悲，柏有伤根容。",
            "伤根柏不死，千丈日以至。",
            "马悲罢还乐，振迅矜鞍辔。",
            "之罘南山来，文字得我惊。",
            "馆置使读书，日有求归声。",
            "我令之罘归，失得柏与马。",
            "之罘别我去，计出柏马下。",
            "我自之罘归，入门思而悲。",
            "之罘别我去，能不思我为。",
            "洒埽县中居，引水经竹间。",
            "嚣譁所不及，何异山中闲。",
            "前陈百家书，食有肉与鱼。",
            "先王遗文章，缀缉实在余。",
            "礼称独学陋，易贵不远复。",
            "作诗招之罘，晨夕抱饥渴。"
        ],
        "title": "招杨之罘",
        "id": "d2a64b68-43ba-4194-94ea-8db5169d73ee"
    },
    {
        "author": "韩愈",
        "paragraphs": [
            "玉川先生洛城里，破屋数间而已矣。",
            "一奴长须不裹头，一婢赤脚老无齿。",
            "辛勤奉养十余人，上有慈亲下妻子。",
            "先生结发憎俗徒，闭门不出动一纪。",
            "至今邻僧乞米送，仆忝县尹能不耻。",
            "俸钱供给公私余，时致薄少助祭祀。",
            "劝参留守谒大尹，言语才及輙掩耳。",
            "水北山人得名声，去年去作幕下士。",
            "水南山人又继往，鞍马仆从塞闾里。",
            "少室山人索价高，两以谏官徴不起。",
            "彼皆刺口论世事，有力未免遭驱使。",
            "先生事业不可量，惟用法律自绳己。",
            "春秋三传束高阁，独抱遗经究终始。",
            "往年弄笔嘲同异，怪辞惊众谤不已。",
            "近来自说寻坦途，犹上虚空跨绿駬。",
            "去年生儿名添丁，意令与国充耘耔。",
            "国家丁口连四海，岂无农夫亲耒耜。",
            "先生抱才终大用，宰相未许终不仕。",
            "假如不在陈力列，立言垂范亦足恃。",
            "苗裔当蒙十世宥，岂谓贻厥无基阯。",
            "故知忠孝生天性，洁身乱伦安足拟。",
            "昨晚长须来下状，隔墙恶少恶难似。",
            "每骑屋山下窥阚，浑舍惊怕走折趾。",
            "凭依婚媾欺官吏，不信令行能禁止。",
            "先生受屈未曾语，忽此来告良有以。",
            "嗟我身为赤县令，操权不用欲何俟。",
            "立召贼曹呼伍伯，尽取鼠辈尸诸市。",
            "先生又遣长须来，如此处置非所喜。",
            "况又时当长养节，都邑未可猛政理。",
            "先生固是余所畏，度量不敢窥涯涘。",
            "放纵是谁之过欤，效尤戮仆愧前史。",
            "买羊沽酒谢不敏，偶逢明月曜桃李。",
            "先生有意许降临，更遣长须致双鲤。"
        ],
        "title": "寄卢仝",
        "id": "e1404531-b21b-4e48-b715-9a9ead6cf56c"
    },
    {
        "author": "韩愈",
        "paragraphs": [
            "长安雨洗新秋出，极目寒镜开尘函。",
            "终南晓望蹋龙尾，倚天更觉青巉巉。",
            "自知短浅无所补，从事久此穿朝衫。",
            "归来得便即游览，暂似壮马脱重衔。",
            "曲江荷花盖十里，江湖生目思莫缄。",
            "乐游下瞩无远近，绿槐萍合不可芟。",
            "白首寓居谁借问，平地寸步扃云巖。",
            "云夫吾兄有狂气，嗜好与俗殊酸咸。",
            "日来省我不肯去，论诗说赋相諵諵。",
            "望秋一章已惊绝，犹言低抑避谤谗。",
            "若使乘酣骋雄怪，造化何以当镌劖。",
            "嗟我小生值强伴，怯胆变勇神明鉴。",
            "驰坑跨谷终未悔，为利而止真贪馋。",
            "高揖羣公谢名誉，远追甫白感至諴。",
            "楼头完月不共宿，其奈就缺行攕攕。"
        ],
        "title": "酬司门卢四兄云夫院长望秋作",
        "id": "ef723493-47e5-4466-bc49-c2cecd0bcb63"
    },
    {
        "author": "韩愈",
        "paragraphs": [
            "非痴非狂谁氏子，去入王屋称道士。",
            "白头老母遮门啼，挽断衫袖留不止。",
            "翠眉新妇年二十，载送还家哭穿市。",
            "或云欲学吹凤笙，所慕灵妃嫓萧史。",
            "又云时俗轻寻常，力行险怪取贵仕。",
            "神僊虽然有传说，知者尽知其妄矣。",
            "圣君贤相安可欺，干死穷山竟何俟。",
            "呜呼余心诚岂弟，愿往敎诲究终始。",
            "罚一劝百政之经，不从而诛未晚耳。",
            "谁其友亲能哀怜，写吾此诗持送似。"
        ],
        "title": "谁氏子",
        "id": "3e9f5dd2-0524-495f-8a52-94212ad97ed4"
    },
    {
        "author": "韩愈",
        "paragraphs": [
            "灌池才盈五六丈，筑台不过七八尺。",
            "欲将层级压篱落，未许波澜量斗石。",
            "规摹虽巧何足夸，景趣不远真可惜。",
            "长令人吏远趋走，已有蛙黾助狼籍。"
        ],
        "title": "河南令舍池台",
        "id": "6d44bf2d-b57a-447f-a0ee-57f512d2727d"
    },
    {
        "author": "韩愈",
        "paragraphs": [
            "无本于为文，身大不及胆。",
            "吾尝示之难，勇往无不敢。",
            "蛟龙弄角牙，造次欲手揽。",
            "众鬼囚大幽，下覰袭玄窞。",
            "天阳熙四海，注视首不颔。",
            "鲸鹏相摩窣，两举快一噉。",
            "夫岂能必然，固已谢黯黮。",
            "狂词肆滂葩，低昂见舒惨。",
            "奸穷怪变得，往往造平澹。",
            "蠭蝉碎锦缬，绿池披菡萏。",
            "芝英擢荒榛，孤翮起连菼。",
            "家住幽都远，未识气先感。",
            "来寻吾何能，无殊嗜昌歜。",
            "始见洛阳春，桃枝缀红糁。",
            "遂来长安里，时卦转习坎。",
            "老嬾无鬬心，久不事铅椠。",
            "欲以金帛酬，举室常顑颔。",
            "念当委我去，雪霜刻以憯。",
            "狞飙搅空衢，天地与顿撼。",
            "勉率吐歌诗，慰女别后览。"
        ],
        "title": "送无本师归范阳",
        "id": "76461079-8151-4e54-9be8-f650b406a657"
    },
    {
        "author": "韩愈",
        "paragraphs": [
            "张生手持石鼓文，劝我试作石鼓歌。",
            "少陵无人谪仙死，才薄将奈石鼓何。",
            "周纲陵迟四海沸，宣王愤起挥天戈。",
            "大开明堂受朝贺，诸侯劒佩鸣相磨。",
            "蒐于岐阳骋雄俊，万里禽兽皆遮罗。",
            "镌功勒成告万世，凿石作鼓隳嵯峨。",
            "从臣才艺咸第一，拣选撰刻留山阿。",
            "雨淋日炙野火燎，鬼物守护烦㧑呵。",
            "公从何处得纸本，毫发尽备无差讹。",
            "辞严义密读难晓，字体不类隶与科。",
            "年深岂免有缺画，快劒斫断生蛟鼍。",
            "鸾翔凤翥众僊下，珊瑚碧树交枝柯。",
            "金绳铁索锁纽壮，古鼎跃水龙腾梭。",
            "陋儒编诗不收入，二雅褊迫无委蛇。",
            "孔子西行不到秦，掎摭星宿遗羲娥。",
            "嗟予好古生苦晚，对此涕泪双滂沱。",
            "忆昔初蒙博士徴，其年始改称元和。",
            "故人从军在右辅，为我度量掘臼科。",
            "濯冠沐浴告祭酒，如此至宝存岂多。",
            "氊包席裹可立致，十鼓祗载数骆驼。",
            "荐诸太庙比郜鼎，光价岂止百倍过。",
            "圣恩若许留太学，诸生讲解得切磋。",
            "观经鸿都尚填咽，坐见举国来奔波。",
            "剜苔剔藓露节角，安置妥帖平不颇。",
            "大厦深簷与盖覆，经历久远期无佗。",
            "中朝大官老于事，讵肯感激徒媕婀。",
            "牧童敲火牛砺角，谁复著手为摩挲。",
            "日销月铄就埋没，六年西顾空吟哦。",
            "羲之俗书趁姿媚，数纸尚可博白鹅。",
            "继周八代争战罢，无人收拾理则那。",
            "方今太平日无事，柄任儒术崇丘轲。",
            "安能以此上论列，愿借辨口如悬河。",
            "石鼓之歌止于此，呜呼吾意其蹉跎。"
        ],
        "tags": [
            "唐诗三百首",
            "七言古诗",
            "题咏"
        ],
        "title": "石鼓歌",
        "id": "1b9b8047-2410-47ae-a24c-aad7342b338f"
    },
    {
        "author": "韩愈",
        "paragraphs": [
            "双鸟海外来，飞飞到中州。",
            "一鸟落城市，一鸟集巖幽。",
            "不得相伴鸣，尔来三千秋。",
            "两鸟各闭口，万象衔口头。",
            "春风卷地起，百鸟皆飘浮。",
            "两鸟忽相逢，百日鸣不休。",
            "有耳聒皆聋，有口反自羞。",
            "百舌旧饶声，从此恒低头。",
            "得病不呻唤，泯默至死休。",
            "雷公告天公，百物须膏油。",
            "自从两鸟鸣，聒乱雷声收。",
            "鬼神怕嘲咏，造化皆停留。",
            "草木有微情，挑抉示九州。",
            "虫鼠诚微物，不堪苦诛求。",
            "不停两鸟鸣，百物皆生愁。",
            "不停两鸟鸣，自此无春秋。",
            "不停两鸟鸣，日月难旋辀。",
            "不停两鸟鸣，大法失九畴。",
            "周公不为公，孔丘不为丘。",
            "天公怪两鸟，各捉一处囚。",
            "百虫与百鸟，然后鸣啾啾。",
            "两鸟既别处，闭声省愆尤。",
            "朝食千头龙，暮食千头牛。",
            "朝饮河生尘，暮饮海绝流。",
            "还当三千秋，更起鸣相酬。"
        ],
        "title": "双鸟诗",
        "id": "2b07aab6-3a5c-44ca-b474-70083158bed5"
    },
    {
        "author": "韩愈",
        "paragraphs": [
            "羨君齿牙牢且洁，大肉硬饼如刀截。",
            "我今呀豁落者多，所存十余皆兀臲。",
            "匙抄烂饭稳送之，合口软嚼如牛呞。",
            "妻儿恐我生怅望，盘中不饤栗与棃。",
            "祗今年才四十五，后日悬知渐莽卤。",
            "朱颜皓颈讶莫亲，此外诸余谁更数。",
            "忆昔太公仕进初，口含两齿无赢余。",
            "虞翻十三比岂少，遂自惋恨形于书。",
            "丈夫命存百无害，谁能点检形骸外。",
            "巨缗东钓傥可期，与子共饱鲸鱼脍。"
        ],
        "title": "赠刘师服",
        "id": "a2aa754f-6e6a-4eea-8361-bfef283409ec"
    },
    {
        "author": "韩愈",
        "paragraphs": [
            "万生都阳明，幽暗鬼所寰。",
            "嗟龙独何智，出入人鬼间。",
            "不知谁为助，若执造化关。",
            "厌处平地水，巢居插天山。",
            "列峰若攒指，石盂仰环环。",
            "巨灵高其捧，保此一掬悭。",
            "森沈固含蓄，本以储阴奸。",
            "鱼鼈蒙拥护，羣嬉傲天顽。",
            "翾翾栖托禽，飞飞一何闲。",
            "祠堂像侔真，擢玉纡烟鬟。",
            "羣怪俨伺候，恩威在其颜。",
            "我来日正中，悚惕思先还。",
            "寄立尺寸地，敢言来途艰。",
            "吁无吹毛刃，血此牛蹄殷。",
            "至令乘水旱，鼓舞寡与鳏。",
            "林丛镇冥冥，穷年无由删。",
            "妍英杂艳实，星琐黄朱斑。",
            "石级皆险滑，颠跻莫牵攀。",
            "龙区雏众碎，付与宿已颁。",
            "弃去可奈何，吾其死茅菅。"
        ],
        "title": "题炭谷湫祠堂",
        "id": "3badf1e6-af73-4e46-8567-eb4a61673057"
    },
    {
        "author": "韩愈",
        "paragraphs": [
            "昵昵儿女语，恩怨相尔汝。",
            "划然变轩昂，勇士赴敌场。",
            "浮云柳絮无根蔕，天地阔远随飞扬。",
            "喧啾百鸟羣，忽见孤凤皇。",
            "跻攀分寸不可上，失势一落千丈强。",
            "嗟余有两耳，未省听丝篁。",
            "自闻颖师弹，起坐在一旁。",
            "推手遽止之，湿衣泪滂滂。",
            "颖乎尔诚能，无以冰炭置我肠。"
        ],
        "title": "听颖师弹琴",
        "id": "1a8adc45-8900-4717-9037-020169e0df9f"
    },
    {
        "author": "韩愈",
        "paragraphs": [
            "举举江南子，名以能诗闻。",
            "一来取高第，官佐东宫军。",
            "迎妇丞相府，夸映秀士羣。",
            "鸾鸣桂树间，观者何缤纷。",
            "人事喜颠倒，旦夕异所云。",
            "萧萧青云干，遂逐荆棘焚。",
            "岁晚鸿雁过，乡思见新文。",
            "践此秦关雪，家彼吴洲云。",
            "悲啼上车女，骨肉不可分。",
            "感慨都门别，丈夫酒方醺。",
            "我实门下士，力薄蚋与蚊。",
            "受恩不即报，永负湘中坟。"
        ],
        "title": "送陆畅归江南",
        "id": "9b10808b-630a-4551-860f-abe2ecc4c051"
    },
    {
        "author": "韩愈",
        "paragraphs": [
            "猛虎落槛穽，坐食如孤㹠。",
            "丈夫在富贵，岂必守一门。",
            "公心有勇气，公口有直言。",
            "奈何任埋没，不自求腾轩。",
            "仆本亦进士，颇尝究根源。",
            "由来骨鲠材，喜被软弱吞。",
            "低头受侮笑，隐忍硉兀冤。",
            "泥雨城东路，夏槐作云屯。",
            "还家虽阙短，指日亲晨飧。",
            "携持令名归，自足贻家尊。",
            "时节不可翫，亲交可攀援。",
            "勉来取金紫，勿久休中园。"
        ],
        "title": "送进士刘师服东归",
        "id": "22420c03-fb25-4ce7-a428-093f04461ebf"
    },
    {
        "author": "韩愈",
        "paragraphs": [
            "鲁连细而黠，有似黄鹞子。",
            "田巴兀老苍，怜汝矜爪觜。",
            "开端要惊人，雄跨吾厌矣。",
            "高拱禅鸿声，若辍一杯水。",
            "独称唐虞贤，顾未知之耳。"
        ],
        "title": "嘲鲁连子",
        "id": "0c486e4f-38fd-4f61-848a-9ed6da82a49e"
    },
    {
        "author": "韩愈",
        "paragraphs": [
            "吾老著读书，余事不挂眼。",
            "有儿虽甚怜，敎示不免简。",
            "君来好呼出，踉蹡越门限。",
            "惧其无所知，见则先媿赧。",
            "昨因有缘事，上马插手版。",
            "留君住厅食，使立侍盘𧣴。",
            "薄暮归见君，迎我笑而莞。",
            "指渠相贺言，此是黄金产。",
            "吾爱其风骨，粹美无可拣。",
            "试将诗义授，如以肉贯丳。",
            "开祛露毫末，自得高蹇嵼。",
            "我身蹈丘轲，爵位不早绾。",
            "固宜长有人，文章绍编刬。",
            "感荷君子德，怳若乘朽栈。",
            "召令吐所记，解摘了瑟僴。",
            "顾视窗壁间，亲戚竞觇矕。",
            "喜气排寒冬，逼耳鸣睍睆。",
            "如今更谁恨，便可耕灞浐。"
        ],
        "title": "赠张籍",
        "id": "8ee65924-3f5e-46f7-9e44-bfa0e8938679"
    },
    {
        "author": "韩愈",
        "paragraphs": [
            "李杜文章在，光燄万丈长。",
            "不知羣儿愚，那用故谤伤。",
            "蚍蜉撼大树，可笑不自量。",
            "伊我生其后，举颈遥相望。",
            "夜梦多见之，昼思反微茫。",
            "徒观斧凿痕，不瞩治水航。",
            "想当施手时，巨刃磨天扬。",
            "垠崖划崩豁，干坤摆雷硠。",
            "惟此两夫子，家居率荒凉。",
            "帝欲长吟哦，故遣起且僵。",
            "翦翎送笼中，使看百鸟翔。",
            "平生千万篇，金薤垂琳琅。",
            "仙官敕六丁，雷电下取将。",
            "流落人间者，太山一毫芒。",
            "我愿生两翅，捕逐出八荒。",
            "精诚忽交通，百怪入我肠。",
            "刺手拔鲸牙，举瓢酌天浆。",
            "腾身跨汗漫，不著织女襄。",
            "顾语地上友，经营无太忙。",
            "乞君飞霞佩，与我高颉颃。"
        ],
        "title": "调张籍",
        "id": "c9f275d5-d466-4ba0-8293-3889e7db130b"
    },
    {
        "author": "韩愈",
        "paragraphs": [
            "昔寻李愿向盘谷，正见高崖巨壁争开张。",
            "是时新晴天井溢，谁把长劒倚太行。",
            "冲风吹破落天外，飞雨白日洒洛阳。",
            "东蹈燕川食旷野，有馈木蕨芽满筐。",
            "马头溪深不可厉，借车载过水入箱。",
            "平沙绿浪榜方口，雁鸭飞起穿垂杨。",
            "穷探极览颇恣横，物外日月本不忙。",
            "归来辛苦欲谁为，坐令再往之计堕眇芒。",
            "闭门长安三日雪，推书扑笔歌慨慷。",
            "旁无壮士遣属和，远忆卢老诗颠狂。",
            "开缄忽覩送归作，字向纸上皆轩昂。",
            "又知李侯竟不顾，方冬独入崔嵬藏。",
            "我今进退几时决，十年蠢蠢随朝行。",
            "家请官供不报答，何异雀鼠偷太仓。",
            "行抽手版付丞相，不待弹劾还耕桑。"
        ],
        "title": "卢郎中云夫寄示送盘谷子诗两章歌以和之",
        "id": "f69d1917-b86e-48a6-a8f3-079cef0064aa"
    },
    {
        "author": "韩愈",
        "paragraphs": [
            "敲门惊昼睡，问报睦州吏。",
            "手把一封书，上有皇甫字。",
            "拆书放牀头，涕与泪垂四。",
            "昏昏还就枕，惘惘梦相值。",
            "悲哉无奇术，安得生两翅。"
        ],
        "title": "寄皇甫湜",
        "id": "7b75633a-02a2-42f6-9e63-189fc17c34d2"
    },
    {
        "author": "韩愈",
        "paragraphs": [
            "中虚得暴下，避冷卧北窗。",
            "不蹋晓鼓朝，安眠听逢逢。",
            "籍也处闾里，抱能未施邦。",
            "文章自娱戏，金石日击撞。",
            "龙文百斛鼎，笔力可独扛。",
            "谈舌久不掉，非君亮谁双。",
            "扶几导之言，曲节初摐摐。",
            "半途喜开凿，派别失大江。",
            "吾欲盈其气，不令见麾幢。",
            "牛羊满田野，解斾束空杠。",
            "倾尊与斟酌，四壁堆罂缸。",
            "玄帷隔雪风，照炉钉明釭。",
            "夜阑纵捭阖，哆口疏眉厖。",
            "势侔高阳翁，坐约齐横降。",
            "连日挟所有，形躯顿胮肛。",
            "将归乃徐谓，子言得无哤。",
            "回军与角逐，斫树收穷庞。",
            "雌声吐款要，酒壶缀羊腔。",
            "君乃昆仑渠，籍乃岭头泷。",
            "譬如蚁蛭微，讵可陵崆㟅。",
            "幸愿终赐之，斩拔枿与桩。",
            "从此识归处，东流水淙淙。"
        ],
        "title": "病中赠张十八",
        "id": "5a4cd89d-4903-4e4f-9c7f-07d4be7f0f1d"
    },
    {
        "author": "韩愈",
        "paragraphs": [
            "古史散左右，诗书置后前。",
            "岂殊蠹书虫，生死文字间。",
            "古道自愚憃，古言自包缠。",
            "当今固殊古，谁与为欣欢。",
            "独携无言子，共升昆仑颠。",
            "长风飘襟裾，遂起飞高圆。",
            "下视禹九州，一尘集豪端。",
            "遨嬉未云几，下已亿万年。",
            "向者夸夺子，万坟厌其巅。",
            "惜哉抱所见，白黑未及分。",
            "慷慨为悲咤，泪如九河飜。",
            "指摘相告语，虽还今谁亲。",
            "翩然下大荒，被发骑骐驎。"
        ],
        "title": "杂诗",
        "id": "f3869758-c131-425c-b942-75c5b902355b"
    },
    {
        "author": "韩愈",
        "paragraphs": [
            "西城员外丞，心迹两屈奇。",
            "往岁战词赋，不将势力随。",
            "下驴入省门，左右惊纷披。",
            "傲兀坐试席，深丛见孤罴。",
            "文如飜水成，初不用意为。",
            "四座各低面，不敢捩眼窥。",
            "升阶揖侍郎，归舍日未敧。",
            "佳句喧众口，考官敢瑕疵。",
            "连年收科第，若摘颔底髭。",
            "回首卿相位，通途无他岐。",
            "岂论校书郎，袍笏光参差。",
            "童穉见称说，祝身得如斯。",
            "侪辈妒且热，喘如竹筒吹。",
            "老妇愿嫁女，约不论财赀。",
            "老翁不量分，累月笞其儿。",
            "搅搅争附托，无人角雄雌。",
            "由来人间事，翻覆不可知。",
            "安有巢中鷇，插翅飞天陲。",
            "驹麛著爪牙，猛虎借与皮。",
            "汝头有缰系，汝脚有索縻。",
            "陷身泥沟间，谁复禀指㧑。",
            "不脱吏部选，可见偶与奇。",
            "又作朝士贬，得非命所施。",
            "客居京城中，十日营一炊。",
            "逼迫走巴蛮，恩爱座上离。",
            "昨来汉水头，始得完孤羇。",
            "桁挂新衣裳，盎弃食残糜。",
            "苟无饥寒苦，那用分高卑。",
            "怜我还好古，宦途同险巘。",
            "每旬遗我书，竟岁无差池。",
            "新篇奚其思，风幡肆逶迤。",
            "又论诸毛功，劈水看蛟螭。",
            "雷电生睒睗，角鬣相撑披。",
            "属我感穷景，抱华不能摛。",
            "唱来和相报，媿叹俾我疵。",
            "又寄百尺彩，绯红相盛衰。",
            "巧能喻其诚，深浅抽肝脾。",
            "开展放我侧，方餐涕垂匙。",
            "朋交日凋谢，存者逐利移。",
            "子宁独迷误，缀缀意益弥。",
            "举头庭树豁，狂飙卷寒曦。",
            "迢递山水隔，何由应埙篪。",
            "别来就十年，君马记䯄骊。",
            "长女当及事，谁助出帨缡。",
            "诸男皆秀朗，几能守家规。",
            "文字锐气在，辉辉见旌麾。",
            "摧肠与戚容，能复持酒巵。",
            "我虽未耋老，发秃骨力羸。",
            "所余十九齿，飘飖尽浮危。",
            "玄花著两眼，视物隔褷䙰。",
            "燕席谢不诣，游鞍悬莫骑。",
            "敦敦凭书案，譬彼鸟黏黐。",
            "且吾闻之师，不以物自隳。",
            "孤豚眠粪壤，不慕太庙牺。",
            "君看一时人，几辈先腾驰。",
            "过半黑头死，阴虫食枯骴。",
            "欢华不满眼，咎责塞两仪。",
            "观名计之利，讵足相陪裨。",
            "仁者耻贪冒，受禄量所宜。",
            "无能食国惠，岂异哀癃罢。",
            "久欲辞谢去，休令众睢睢。",
            "况又婴疹疾，宁保躯不赀。",
            "不能前死罢，内实慙神祇。",
            "旧籍在东郡，茅屋枳棘篱。",
            "还归非无指，灞渭扬春澌。",
            "生兮耕吾疆，死也埋吾陂。",
            "文书自传道，不仗史笔垂。",
            "夫子固吾党，新恩释衔羁。",
            "去来伊洛上，相待安罛箄。",
            "我有双饮𧣴，其银得朱提。",
            "黄金涂物象，雕镌妙工倕。",
            "乃令千里鲸，么么微螽斯。",
            "犹能争明月，摆掉出渺弥。",
            "野草花叶细，不辨薋菉葹。",
            "緜緜相纠结，状似环城陴。",
            "四隅芙蓉树，擢艳皆猗猗。",
            "鲸以兴君身，失所逢百罹。",
            "月以喻夫道，僶勉励莫亏。",
            "草木明覆载，妍丑齐荣萎。",
            "愿君恒御之，行止杂燧觿。",
            "异日期对举，当如合分支。"
        ],
        "title": "寄崔二十六立之",
        "id": "d8d9851e-ed86-4b43-96a4-cee84889e1c6"
    },
    {
        "author": "韩愈",
        "paragraphs": [
            "元和庚寅斗插子，月十四日三更中。",
            "森森万木夜僵立，寒气屃奰顽无风。",
            "月形如白盘，完完上天东。",
            "忽然有物来噉之，不知是何虫。",
            "如何至神物，遭此狼狈凶。",
            "星如撒沙出，攒集争强雄。",
            "油灯不照席，是夕吐燄如长虹。",
            "玉川子，涕泗下，中庭独行。",
            "念此日月者，为天之眼睛。",
            "此犹不自保，吾道何由行。",
            "尝闻古老言，疑是虾蟆精。",
            "径圆千里纳女腹，何处养女百丑形。",
            "杷沙脚手钝，谁使女解缘青冥。",
            "黄帝有四目，帝舜重其明。",
            "今天祗两目，何故许食使偏盲。",
            "尧呼大水浸十日，不惜万国赤子鱼头生。",
            "女于此时若食日，虽食八九无嚵名。",
            "赤龙黑鸟烧口热，翎鬣倒侧相搪撑。",
            "婪酣大肚遭一饱，饥肠彻死无由鸣。",
            "后时食月罪当死，天罗磕帀何处逃汝刑。",
            "玉川子立于庭而言曰，地行贱臣仝。",
            "再拜敢告上天公，臣有一寸刃。",
            "可刳凶蟆肠，无梯可上天。",
            "天阶无由有臣踪，寄牋东南风。",
            "天门西北祈风通，丁宁附耳莫漏泄。",
            "薄命正值飞廉慵，东方青色龙。",
            "牙角何呀呀，从官百余座。",
            "嚼啜烦官家，月蚀汝不知。",
            "安用为龙窟天河，赤鸟司南方。",
            "尾秃翅觰沙，月蚀于汝头。",
            "汝口开呀呀，虾蟆掠汝两吻过。",
            "忍学省事不以汝觜啄虾蟆，于菟蹲于西。",
            "旗旄卫毵㲚，既从白帝祠。",
            "又食于蜡礼有加，忍令月被恶物食。",
            "枉于汝口插齿牙，乌龟怯奸。",
            "怕寒缩颈，以壳自遮。",
            "终令夸蛾抉汝出，卜师烧锥钻灼满板如星罗。",
            "此外内外官，琐细不足科。",
            "臣请悉埽除，慎勿许语令啾譁。",
            "幷光全耀归我月，盲眼镜净无纤瑕。",
            "弊蛙拘送主府官，帝箸下腹尝其皤。",
            "依前使兔操杵臼，玉阶桂树闲婆娑。",
            "姮娥还宫室，太阳有室家。",
            "天虽高，耳属地。",
            "感臣赤心，使臣知意。",
            "虽无明言，潜喻厥旨。",
            "有气有形，皆吾赤子。",
            "虽忿大伤，忍杀孩穉。",
            "还汝月明，安行于次。",
            "尽释众罪，以蛙磔死。"
        ],
        "title": "月蚀诗效玉川子作",
        "id": "de7ae571-5241-4ea9-82f7-0d49eeebd710"
    },
    {
        "author": "韩愈",
        "paragraphs": [
            "孟生江海士，古貌又古心。",
            "尝读古人书，谓言古犹今。",
            "作诗三百首，窅默咸池音。",
            "骑驴到京国，欲和熏风琴。",
            "岂识天子居，九重郁沈沈。",
            "一门百夫守，无籍不可寻。",
            "晶光荡相射，旗戟翩以森。",
            "迁延乍却走，惊怪靡自任。",
            "举头看白日，泣涕下霑襟。",
            "朅来游公卿，莫肯低华簪。",
            "谅非轩冕族，应对多差参。",
            "萍蓬风波急，桑榆日月侵。",
            "奈何从进士，此路转岖嵚。",
            "异质忌处羣，孤芳难寄林。",
            "谁怜松桂性，竞爱桃李阴。",
            "朝悲辞树叶，夕感归巢禽。",
            "顾我多慷慨，穷檐时见临。",
            "清宵静相对，发白聆苦吟。",
            "采兰起幽念，眇然望东南。",
            "秦吴修且阻，两地无数金。",
            "我论徐方牧，好古天下钦。",
            "竹实凤所食，德馨神所歆。",
            "求观众丘小，必上泰山岑。",
            "求观众流细，必泛沧溟深。",
            "子其听我言，可以当所箴。",
            "既获则思返，无为久滞淫。",
            "卞和试三献，期子在秋砧。"
        ],
        "tags": [
            "泰山"
        ],
        "title": "孟生诗",
        "id": "81d2c0f7-48ad-4b35-b142-9ed40165e8e2"
    },
    {
        "author": "韩愈",
        "paragraphs": [
            "有鸟夜飞名训狐，矜凶挟狡夸自呼。",
            "乘时阴黑止我屋，声势慷慨非常麤。",
            "安然大唤谁畏忌，造作百怪非无须。",
            "聚鬼征妖自朋扇，摆掉栱桷颓塈涂。",
            "慈母抱儿怕入席，那暇更护鸡窠雏。",
            "我念干坤德泰大，卵此恶物常勤劬。",
            "纵之岂即遽有害，斗柄行拄西南隅。",
            "谁谓停奸计尤剧，意欲唐突羲和乌。",
            "侵更历漏气弥厉，何由侥幸休须臾。",
            "咨余往射岂得已，候女两眼张睢盱。",
            "枭惊堕梁蛇走窦，一夫斩颈羣雏枯。"
        ],
        "title": "射训狐",
        "id": "7b9b330b-4d3f-4de9-96bd-610bdd918133"
    },
    {
        "author": "韩愈",
        "paragraphs": [
            "君门不可入，势利互相推。",
            "借问读书客，胡为在京师。",
            "举头未能对，闭眼聊自思。",
            "倏忽十六年，终朝苦寒饥。",
            "宦途竟寥落，鬓发坐差池。",
            "颍水清且寂，箕山坦而夷。",
            "如今便当去，咄咄无自疑。"
        ],
        "title": "将归赠孟东野房蜀客",
        "id": "c8b0a242-4a1f-483b-9b13-63f488d66822"
    },
    {
        "author": "韩愈",
        "paragraphs": [
            "规模背时利，文字覰天巧。",
            "人皆余酒肉，子独不得饱。",
            "才春思已乱，始秋悲又搅。",
            "朝餐动及午，夜讽恒至卯。",
            "名声暂羶腥，肠肚镇煎煼。",
            "古心虽自鞭，世路终难拗。",
            "弱拒喜张臂，猛拏闲缩爪。",
            "见倒谁肯扶，从嗔我须齩。"
        ],
        "title": "答孟郊",
        "id": "bd7f6507-833d-42b2-b311-8643337f1767"
    },
    {
        "author": "韩愈",
        "paragraphs": [
            "居闲食不足，从仕力难任。",
            "两事皆害性，一生恒苦心。",
            "黄昏归私室，惆怅起叹音。",
            "弃置人间世，古来非独今。"
        ],
        "title": "从仕",
        "id": "577f012c-8d67-4550-85df-204fd765b488"
    },
    {
        "author": "韩愈",
        "paragraphs": [
            "长檠八尺空自长，短檠二尺便且光。",
            "黄帘绿幕朱户闭，风露气入秋堂凉。",
            "裁衣寄远泪眼暗，搔头频挑移近牀。",
            "太学儒生东鲁客，二十辞家来射策。",
            "夜书细字缀语言，两目眵昏头雪白。",
            "此时提携当案前，看书到晓那能眠。",
            "一朝富贵还自恣，长檠高张照珠翠。",
            "吁嗟世事无不然，墙角君看短檠弃。"
        ],
        "title": "短灯檠歌",
        "id": "73e9346a-f26a-43b0-8b93-a0eeaf09b90d"
    },
    {
        "author": "韩愈",
        "paragraphs": [
            "夏半阴气始，淅然云景秋。",
            "蝉声入客耳，惊起不可留。",
            "草草具盘馔，不待酒献酬。",
            "士生为名累，有似鱼中钩。",
            "赍材入市卖，贵者恒难售。",
            "岂不畏顦顇，为功忌中休。",
            "勉哉耘其业，以待岁晚收。"
        ],
        "title": "送刘师服",
        "id": "e3f212e6-2886-49c3-8bfb-9bcacbfb3cae"
    },
    {
        "author": "韩愈",
        "paragraphs": [
            "木之就规矩，在梓匠轮舆。",
            "人之能为人，由腹有诗书。",
            "诗书勤乃有，不勤腹空虚。",
            "欲知学之力，贤愚同一初。",
            "由其不能学，所入遂异闾。",
            "两家各生子，提孩巧相如。",
            "少长聚嬉戏，不殊同队鱼。",
            "年至十二三，头角稍相疎。",
            "二十渐乖张，清沟映污渠。",
            "三十骨骼成，乃一龙一猪。",
            "飞黄腾踏去，不能顾蟾蜍。",
            "一为马前卒，鞭背生虫蛆。",
            "一为公与相，潭潭府中居。",
            "问之何因尔，学与不学欤。",
            "金璧虽重宝，费用难贮储。",
            "学问藏之身，身在则有余。",
            "君子与小人，不系父母且。",
            "不见公与相，起身自犂鉏。",
            "不见三公后，寒饥出无驴。",
            "文章岂不贵，经训乃菑畬。",
            "潢潦无根源，朝满夕已除。",
            "人不通古今，马牛而襟裾。",
            "行身陷不义，况望多名誉。",
            "时秋积雨霁，新凉入郊墟。",
            "灯火稍可亲，简编可卷舒。",
            "岂不旦夕念，为尔惜居诸。",
            "恩义有相夺，作诗劝踌躇。"
        ],
        "title": "符读书城南",
        "id": "bb1104a6-5946-4226-93c3-d75d4a1e8b84"
    },
    {
        "author": "韩愈",
        "paragraphs": [
            "宣城去京国，里数逾三千。",
            "念汝欲别我，解装具盘筵。",
            "日昏不能散，起坐相引牵。",
            "冬夜岂不长，达旦灯烛然。",
            "座中悉亲故，谁肯舍汝眠。",
            "念汝将一身，西来曾几年。",
            "名科揜众俊，州考居吏前。",
            "今从府公召，府公又时贤。",
            "时辈千百人，孰不谓汝妍。",
            "汝来江南近，里闾故依然。",
            "昔日同戏儿，看汝立路边。",
            "人生但如此，其实亦可怜。",
            "吾老世味薄，因循致留连。",
            "强颜班行内，何实非罪愆。",
            "才短难自力，惧终莫洗湔。",
            "临分不汝诳，有路即归田。"
        ],
        "title": "示爽",
        "id": "aa81c8f9-094a-45a0-ab24-166c99217b5d"
    },
    {
        "author": "韩愈",
        "paragraphs": [
            "初正候才兆，涉七气已弄。",
            "霭霭野浮阳，晖晖水披冻。",
            "圣朝身不废，佳节古所用。",
            "亲交既许来，子妷亦可从。",
            "盘蔬冬春杂，尊酒清浊共。",
            "令征前事为，觞咏新诗送。",
            "扶杖凌圮阯，刺船犯枯葑。",
            "恋池羣鸭回，释峤孤云纵。",
            "人生本坦荡，谁使妄倥偬。",
            "直指桃李阑，幽寻宁止重。"
        ],
        "title": "人日城南登高",
        "id": "ff6d4609-5b29-4244-8ee5-feed483a96f4"
    },
    {
        "author": "韩愈",
        "paragraphs": [
            "屋东恶水沟，有鸱堕鸣悲。",
            "青泥揜两翅，拍拍不得离。",
            "羣童呌相召，瓦砾争先之。",
            "计校生平事，杀却理亦宜。",
            "夺攘不媿耻，饱满盘天嬉。",
            "晴日占光景，高风恣追随。",
            "遂凌鸾凤羣，肯顾鸿鹄卑。",
            "今者命运穷，遭逢巧丸儿。",
            "中汝要害处，汝能不得施。",
            "于吾乃何有，不忍乘其危。",
            "丐汝将死命，浴以清水池。",
            "朝餐辍鱼肉，暝宿防狐貍。",
            "自知无以致，蒙德久犹疑。",
            "饱入深竹丛，饥来傍阶基。",
            "亮无责报心，固以听所为。",
            "昨日有气力，飞跳弄藩篱。",
            "今晨忽径去，曾不报我知。",
            "侥幸非汝福，天衢汝休窥。",
            "京城事弹射，竖子不易欺。",
            "勿讳泥坑辱，泥坑乃良规。"
        ],
        "title": "病鸱",
        "id": "aac9f803-f3db-4ab1-a5be-41d37fa1eb5b"
    },
    {
        "author": "韩愈",
        "paragraphs": [
            "街东街西讲佛经，撞钟吹螺闹宫庭。",
            "广张罪福资诱胁，听众狎恰排浮萍。",
            "黄衣道士亦讲说，座下寥落如明星。",
            "华山女儿家奉道，欲驱异敎归僊灵。",
            "洗粧拭面著冠帔，白咽红颊长眉青。",
            "遂来升座演真诀，观门不许人开扃。",
            "不知谁人暗相报，訇然振动如雷霆。",
            "扫除众寺人迹绝，骅骝塞路连椔軿。",
            "观中人满坐观外，后至无地无由听。",
            "抽簪脱钏解环佩，堆金叠玉光青荧。",
            "天门贵人传诏召，六宫愿识师颜形。",
            "玉皇颔首许归去，乘龙驾鹤去青冥。",
            "豪家少年岂知道，来遶百帀脚不停。",
            "云牕雾阁事恍惚，重重翠幕深金屏。",
            "僊梯难攀俗缘重，浪凭青鸟通丁宁。"
        ],
        "title": "华山女",
        "id": "01254379-b998-4526-a356-2ace1e5ea7fd"
    },
    {
        "author": "韩愈",
        "paragraphs": [
            "晋人目二子，其犹吹一吷。",
            "区区自其下，顾肯挂牙舌。",
            "春秋书王法，不诛其人身。",
            "尔雅注虫鱼，定非磊落人。",
            "湜也困公安，不自闲穷年。",
            "枉智思掎摭，粪壤污秽岂有臧。",
            "诚不如两忘，但以一概量。"
        ],
        "title": "读皇甫湜公安园池诗书其后二首 一",
        "id": "c9136ef2-3660-4fee-bcf9-fd3d3fb0ee75"
    },
    {
        "author": "韩愈",
        "paragraphs": [
            "我有一池水，蒲苇生其间。",
            "虫鱼沸相嚼，日夜不得闲。",
            "我初往观之，其后益不观。",
            "观之乱我意，不如不观完。",
            "用将济诸人，舍得业孔颜。",
            "百年讵几时，君子不可闲。"
        ],
        "title": "读皇甫湜公安园池诗书其后二首 二",
        "id": "6c6f9211-995d-4707-9a2c-2cd1ccfcb17b"
    },
    {
        "author": "韩愈",
        "paragraphs": [
            "堆堆路傍堠，一双复一只。",
            "迎我出秦关，送我入楚泽。",
            "千以高山遮，万以远水隔。",
            "吾君勤听治，照与日月敌。",
            "臣愚幸可哀，臣罪庶可释。",
            "何当迎送归，缘路高历历。"
        ],
        "title": "路傍堠",
        "id": "b56cefd7-b197-4f95-a7ef-ecc9fce835f3"
    },
    {
        "author": "韩愈",
        "paragraphs": [
            "晨及曲河驿，悽然自伤情。",
            "羣乌巢庭树，乳燕飞簷楹。",
            "而我抱重罪，孑孑万里程。",
            "亲戚顿乖角，图史弃纵横。",
            "下负明义重，上孤朝命荣。",
            "杀身谅无补，何用答生成。"
        ],
        "title": "食曲河驿",
        "id": "7af68c9e-81a1-4d1f-bcee-de44b015366c"
    },
    {
        "author": "韩愈",
        "paragraphs": [
            "南阳郭门外，桑下麦青青。",
            "行子去未已，春鸠鸣不停。",
            "秦商邈既远，湖海浩将经。",
            "孰忍生以戚，吾其寄余龄。"
        ],
        "title": "过南阳",
        "id": "7ca0d65f-bea4-453b-9675-6b5b22b22f88"
    },
    {
        "author": "韩愈",
        "paragraphs": [
            "南行逾六旬，始下昌乐泷。",
            "险恶不可状，船石相舂撞。",
            "往问泷头吏，潮州尚几里。",
            "行当何时到，土风复何似。",
            "泷吏垂手笑，官何问之愚。",
            "譬官居京邑，何由知东吴。",
            "东吴游宦乡，官知自有由。",
            "潮州底处所，有罪乃窜流。",
            "侬幸无负犯，何由到而知。",
            "官今行自到，那遽妄问为。",
            "不虞卒见困，汗出媿且骇。",
            "吏曰聊戏官，侬尝使往罢。",
            "岭南大抵同，官去道苦辽。",
            "下此三千里，有州始名潮。",
            "恶溪瘴毒聚，雷电常汹汹。",
            "鳄鱼大于船，牙眼怖杀侬。",
            "州南数十里，有海无天地。",
            "飓风有时作，掀簸真差事。",
            "圣人于天下，于物无不容。",
            "比闻此州囚，亦在生还侬。",
            "官无嫌此州，固罪人所徙。",
            "官当明时来，事不待说委。",
            "官不自谨慎，宜即引分往。",
            "胡为此水边，神色久戃慌。",
            "㼚大缾甖小，所任自有宜。",
            "官何不自量，满溢以取斯。",
            "工农虽小人，事业各有守。",
            "不知官在朝，有益国家不。",
            "得无虱其间，不武亦不文。",
            "仁义饬其躬，巧奸败羣伦。",
            "叩头谢吏言，始惭今更羞。",
            "历官二十余，国恩竝未酬。",
            "凡吏之所诃，嗟实颇有之。",
            "不即金木诛，敢不识恩私。",
            "潮州虽云远，虽恶不可过。",
            "于身实已多，敢不持自贺。"
        ],
        "title": "泷吏",
        "id": "b3b3eba8-1805-453c-acba-8b80dea48929"
    },
    {
        "author": "韩愈",
        "paragraphs": [
            "知识久去眼，吾行其既远。",
            "瞢瞢莫訾省，默默但寝饭。",
            "子兮何为者，冠珮立宪宪。",
            "何氏之从学，兰蕙已满畹。",
            "于何翫其光，以至岁向晚。",
            "治惟尚和同，无俟于謇謇。",
            "或师绝学贤，不以艺自挽。",
            "子兮独如何，能自媚婉娩。",
            "金石出声音，宫室发关楗。",
            "何人识章甫，而知骏蹄踠。",
            "惜乎吾无居，不得留息偃。",
            "临当背面时，裁诗示缱绻。"
        ],
        "title": "赠别元十八协律六首 一",
        "id": "a3b11e88-8115-4a9b-8a18-8aa74515d39b"
    },
    {
        "author": "韩愈",
        "paragraphs": [
            "英英桂林伯，实惟文武特。",
            "远劳从事贤，来吊逐臣色。",
            "南裔多山海，道里屡纡直。",
            "风波无程期，所忧动不测。",
            "子行诚艰难，我去未穷极。",
            "临别且何言，有泪不可拭。"
        ],
        "title": "赠别元十八协律六首 二",
        "id": "6ce23af5-4a29-4f10-ae1d-ff0a17933f17"
    },
    {
        "author": "韩愈",
        "paragraphs": [
            "吾友柳子厚，其人艺且贤。",
            "吾未识子时，已览赠子篇。",
            "寤寐想风采，于今已三年。",
            "不意流窜路，旬日同食眠。",
            "所闻昔已多，所得今过前。",
            "如何又须别，使我抱悁悁。"
        ],
        "title": "赠别元十八协律六首 三",
        "id": "3da8ee23-30f7-4767-a3e5-ffdcff9034ae"
    },
    {
        "author": "韩愈",
        "paragraphs": [
            "势要情所重，排斥则埃尘。",
            "骨肉未免然，又况四海人。",
            "嶷嶷桂林伯，矫矫义勇身。",
            "生平所未识，待我逾交亲。",
            "遗我数幅书，继以药物珍。",
            "药物防瘴疠，书劝养形神。",
            "不知四罪地，岂有再起辰。",
            "穷途致感激，肝胆还轮囷。"
        ],
        "title": "赠别元十八协律六首 四",
        "id": "18e6afd4-d6dd-4347-b20b-c2133154a437"
    },
    {
        "author": "韩愈",
        "paragraphs": [
            "读书患不多，思义患不明。",
            "患足已不学，既学患不行。",
            "子今四美具，实大华亦荣。",
            "王官不可阙，未宜后诸生。",
            "嗟我摈南海，无由助飞鸣。"
        ],
        "title": "赠别元十八协律六首 五",
        "id": "e2f34d14-a94c-46d1-a049-34ae7e28a62a"
    },
    {
        "author": "韩愈",
        "paragraphs": [
            "寄书龙城守，君骥何时秣。",
            "峡山逢飓风，雷电助撞捽。",
            "乘潮簸扶胥，近岸指一发。",
            "两巖虽云牢，水石互飞发。",
            "屯门虽云高，亦映波浪没。",
            "余罪不足惜，子生未宜忽。",
            "胡为不忍别，感谢情至骨。"
        ],
        "title": "赠别元十八协律六首 六",
        "id": "a9144589-d38d-42f5-a834-7fddfc0a063c"
    },
    {
        "author": "韩愈",
        "paragraphs": [
            "鲎实如惠文，骨眼相负行。",
            "蠔相黏为山，百十各自生。",
            "蒲鱼尾如蛇，口眼不相营。",
            "蛤即是虾蟆，同实浪异名。",
            "章举马甲柱，鬬以怪自呈。",
            "其余数十种，莫不可叹惊。",
            "我来御魑魅，自宜味南烹。",
            "调以咸与酸，芼以椒与橙。",
            "腥臊始发越，咀吞面汗骍。",
            "惟蛇旧所识，实惮口眼狞。",
            "开笼听其去，郁屈尚不平。",
            "卖尔非我罪，不屠岂非情。",
            "不祈灵珠报，幸无嫌怨幷。",
            "聊歌以记之，又以告同行。"
        ],
        "title": "初南食贻元十八协律",
        "id": "cf2697a5-7914-4440-be16-db76bb88be26"
    },
    {
        "author": "韩愈",
        "paragraphs": [
            "云昏水奔流，天水漭相围。",
            "三江灭无口，其谁识涯圻。",
            "暮宿投民村，高处水半扉。",
            "犬鸡俱上屋，不复走与飞。",
            "篙舟入其家，暝闻屋中唏。",
            "问知岁常然，哀此为生微。",
            "海风吹寒晴，波扬众星辉。",
            "仰视北斗高，不知路所归。"
        ],
        "title": "宿曾江口示姪孙湘二首 一",
        "id": "335314f2-aa38-4f25-a0c3-6d8e375daec6"
    },
    {
        "author": "韩愈",
        "paragraphs": [
            "舟行忘故道，屈曲高林间。",
            "林间无所有，奔流但潺潺。",
            "嗟我亦拙谋，致身落南蛮。",
            "茫然失所诣，无路何能还。"
        ],
        "title": "宿曾江口示姪孙湘二首 二",
        "id": "15d1bdba-d2a0-4c84-aa2f-dd4df8598766"
    },
    {
        "author": "韩愈",
        "paragraphs": [
            "虾蟆虽水居，水特变形貌。",
            "强号为蛙蛤，于实无所校。",
            "虽然两股长，其奈脊皴疱。",
            "跳踯虽云高，意不离泞淖。",
            "鸣声相呼和，无理只取闹。",
            "周公所不堪，洒灰垂典敎。",
            "我弃愁海滨，恒愿眠不觉。",
            "叵堪朋类多，沸耳作惊爆。",
            "端能败笙磬，仍工乱学校。",
            "虽蒙句践礼，竟不闻报效。",
            "大战元鼎年，孰强孰败桡。",
            "居然当鼎味，岂不辱钓罩。",
            "余初不下喉，近亦能稍稍。",
            "常惧染蛮夷，失平生好乐。",
            "而君复何为，甘食比豢豹。",
            "猎较务同俗，全身斯为孝。",
            "哀哉思虑深，未见许回櫂。"
        ],
        "title": "答柳柳州食虾蟆",
        "id": "5af8728f-fca2-4092-a9a1-b554bfbd0a8f"
    },
    {
        "author": "韩愈",
        "paragraphs": [
            "我迁于揭阳，君先揭阳居。",
            "揭阳去京华，其里万有余。",
            "不谓小郭中，有子可与娱。",
            "心平而行高，两通诗与书。",
            "婆娑海水南，簸弄明月珠。",
            "及我迁宜春，意欲携以俱。",
            "摆头笑且言，我岂不足欤。",
            "又奚为于北，往来以纷如。",
            "海中诸山中，幽子颇不无。",
            "相期风涛观，已久不可渝。",
            "又尝疑龙虾，果谁雄牙须。",
            "蚌蠃鱼鼈虫，瞿瞿以狙狙。",
            "识一已忘十，大同细自殊。",
            "欲一穷究之，时岁屡谢除。",
            "今子南且北，岂非亦有图。",
            "人心未尝同，不可一理区。",
            "宜各从所务，未用相贤愚。"
        ],
        "title": "别赵子",
        "id": "3c8b4a6f-8aad-458d-9ca3-43dff3b224bd"
    },
    {
        "author": "韩愈",
        "paragraphs": [
            "盆城去鄂渚，风便一日耳。",
            "不枉故人书，无因帆江水。",
            "故人辞礼闱，旌节镇江圻。",
            "而我窜逐者，龙钟初得归。",
            "别来已三岁，望望长迢递。",
            "咫尺不相闻，平生那可计。",
            "我齿落且尽，君鬓白几何。",
            "年皆过半百，来日苦无多。",
            "少年乐新知，衰暮思故友。",
            "譬如亲骨肉，宁免相可不。",
            "我昔实愚惷，不能降色辞。",
            "子犯亦有言，臣犹自知之。",
            "公其务贳过，我亦请改事。",
            "桑榆傥可收，愿寄相思字。"
        ],
        "title": "除官赴阙至江州寄鄂岳李大夫",
        "id": "571d0836-d8bc-4bc6-91a5-a35b7db77bc4"
    },
    {
        "author": "韩愈",
        "paragraphs": [
            "南山有高树，花叶何衰衰。",
            "上有凤皇巢，凤皇乳且栖。",
            "四旁多长枝，羣鸟所托依。",
            "黄鹄据其高，众鸟接其卑。",
            "不知何山鸟，羽毛有光辉。",
            "飞飞择所处，正得众所希。",
            "上承凤皇恩，自期永不衰。",
            "中与黄鹄羣，不自隐其私。",
            "下视众鸟羣，汝徒竟何为。",
            "不知挟丸子，心默有所规。",
            "弹汝枝叶间，汝翅不觉摧。",
            "或言由黄鹄，黄鹄岂有之。",
            "慎勿猜众鸟，众鸟不足猜。",
            "无人语凤皇，汝屈安得知。",
            "黄鹄得汝去，婆娑弄毛衣。",
            "前汝下视鸟，各议汝瑕疵。",
            "汝岂无朋匹，有口莫肯开。",
            "汝落蒿艾间，几时复能飞。",
            "哀哀故山友，中夜思汝悲。",
            "路远翅翎短，不得持汝归。"
        ],
        "title": "南山有高树行赠李宗闵",
        "id": "9f7df79d-4efe-48f6-9fca-f55ee33f5510"
    },
    {
        "author": "韩愈",
        "paragraphs": [
            "猛虎虽云恶，亦各有匹侪。",
            "羣行深谷间，百兽望风低。",
            "身食黄熊父，子食赤豹麛。",
            "择肉于熊豹，肯视兔与貍。",
            "正昼当谷眠，眼有百步威。",
            "自矜无当对，气性纵以乖。",
            "朝怒杀其子，暮还食其妃。",
            "匹侪四散走，猛虎还孤栖。",
            "狐鸣门两旁，乌鹊从噪之。",
            "出逐猴入居，虎不知所归。",
            "谁云猛虎恶，中路正悲啼。",
            "豹来衔其尾，熊来攫其颐。",
            "猛虎死不辞，但惭前所为。",
            "虎坐无助死，况如汝细微。",
            "故当结以信，亲当结以私。",
            "亲故且不保，人谁信汝为。"
        ],
        "title": "猛虎行",
        "id": "e3d209ca-7919-4442-836f-97a406c8a208"
    },
    {
        "author": "韩愈",
        "paragraphs": [
            "蓝田十月雪塞关，我兴南望愁羣山。",
            "攒天嵬嵬冻相映，君乃寄命于其间。",
            "秩卑俸薄食口众，岂有酒食开容颜。",
            "殿前羣公赐食罢，骅骝蹋路骄且闲。",
            "称多量少鉴裁密，岂念幽桂遗榛菅。",
            "几欲犯严出荐口，气象硉兀未可攀。",
            "归来殒涕揜关卧，心之纷乱谁能删。",
            "诗翁憔悴斸荒棘，清玉刻佩联玦环。",
            "脑脂遮眼卧壮士，大弨挂壁无由弯。",
            "干坤惠施万物遂，独于数子怀偏悭。",
            "朝欷暮唶不可解，我心安得如石顽。"
        ],
        "title": "雪后寄崔二十六丞公",
        "id": "fb827220-205f-431b-8488-2aadba1434d2"
    },
    {
        "author": "韩愈",
        "paragraphs": [
            "浮屠西来何施为，扰扰四海争奔驰。",
            "构楼架阁切星汉，夸雄鬬丽止者谁。",
            "僧伽后出淮泗上，势到众佛尤恢奇。",
            "越商胡贾脱身罪，珪璧满船宁计资。",
            "清淮无波平如席，栏柱倾扶半天赤。",
            "火烧水转扫地空，突兀便高三百尺。",
            "影沈潭底龙惊遁，当昼无云跨虚碧。",
            "借问经营本何人，道人澄观名籍籍。",
            "愈昔从军大梁下，往来满屋贤豪者。",
            "皆言澄观虽僧徒，公才吏用当今无。",
            "后从徐州辟书至，纷纷过客何由记。",
            "人言澄观乃诗人，一座竞吟诗句新。",
            "向风长叹不可见，我欲收歛加冠巾。",
            "洛阳穷秋厌穷独，丁丁啄门疑啄木。",
            "有僧来访呼使前，伏犀插脑高颊权。",
            "惜哉已老无所及，坐睨神骨空潸然。",
            "临淮太守初到郡，远遣州民送音问。",
            "好奇赏俊直难逢，去去为致思从容。"
        ],
        "title": "送僧澄观",
        "id": "8cd18d6f-fdeb-4e04-94f0-24722019866f"
    },
    {
        "author": "韩愈",
        "paragraphs": [
            "梁维西南屏，山厉水刻屈。",
            "禀生肖剿刚，难谐在民物。",
            "荥公鼎轴老，烹斡力健倔。",
            "帝咨女予往，牙纛前岔坲。",
            "威风挟惠气，盖壤两劘拂。",
            "茫漫华黑间，指画变怳歘。",
            "诚既富而美，章汇霍炳蔚。",
            "日延讲大训，龟判错衮黻。",
            "樊子坐宾署，演孔刮老佛。",
            "金舂撼玉应，厥臭剧蕙郁。",
            "遗我一言重，跽受惕斋栗。",
            "辞悭义卓阔，呀豁疚掊掘。",
            "如新去耵聍，雷霆逼飓䫻。",
            "缀此岂为训，俚言绍庄屈。"
        ],
        "title": "山南郑相公樊员外酬答为诗其末咸有见及语樊封以示愈依赋十四韵以献",
        "id": "70eca4ac-4132-4c1c-a72d-7237eb0a5288"
    },
    {
        "author": "韩愈",
        "paragraphs": [
            "穆穆鸾凤友，何年来止兹。",
            "飘零失故态，隔绝抱长思。",
            "翠角高独耸，金华焕相差。",
            "坐蒙恩顾重，毕命守堦墀。"
        ],
        "title": "奉和武相公镇蜀时咏使宅韦太尉所养孔雀",
        "id": "97782c86-fb89-436b-a76f-934bc872acb0"
    },
    {
        "author": "韩愈",
        "paragraphs": [
            "偶坐藤树下，暮春下旬间。",
            "藤阴已可庇，落蘂还漫漫。",
            "亹亹新叶大，珑珑晚花干。",
            "青天高寥寥，两蝶飞翻翻。",
            "时节适当尔，怀悲自无端。"
        ],
        "title": "感春三首 一",
        "id": "f1fc910c-a0e0-4c8b-af3a-1bba24f25e71"
    },
    {
        "author": "韩愈",
        "paragraphs": [
            "黄黄芜菁花，桃李事已退。",
            "狂风簸枯榆，狼籍九衢内。",
            "春序一如此，汝颜安足赖。",
            "谁能驾飞车，相从观海外。"
        ],
        "title": "感春三首 二",
        "id": "d94a17f7-e838-45a8-a08d-8ee9f80237d6"
    },
    {
        "author": "韩愈",
        "paragraphs": [
            "晨游百花林，朱朱兼白白。",
            "柳枝弱而细，悬树垂百尺。",
            "左右同来人，金紫贵显剧。",
            "娇童为我歌，哀响跨筝笛。",
            "艳姬蹋筵舞，清眸刺劒戟。",
            "心怀平生友，莫一在燕席。",
            "死者长眇芒，生者困乖隔。",
            "少年真可喜，老大百无益。"
        ],
        "title": "感春三首 三",
        "id": "056b0cfb-aaa2-462d-8e22-61b6b4c92b5a"
    },
    {
        "author": "韩愈",
        "paragraphs": [
            "天街东西异，祗命遂成游。",
            "月明御沟晓，蝉吟堤树秋。",
            "老僧情不薄，僻寺境还幽。",
            "寂寥二三子，归骑得相收。"
        ],
        "title": "早赴街西行香赠卢李二中舍人",
        "id": "6d54e31f-b5b7-462a-b9d0-17d45f49ac5a"
    },
    {
        "author": "韩愈",
        "paragraphs": [
            "日薄风景旷，出归偃前簷。",
            "晴云如擘絮，新月似磨镰。",
            "田野兴偶动，衣冠情久厌。",
            "吾生可携手，叹息岁将淹。"
        ],
        "title": "晚寄张十八助敎周郎博士",
        "id": "6ab50975-6bf6-4537-ace4-a28f46037462"
    },
    {
        "author": "韩愈",
        "paragraphs": [
            "君居泥沟上，沟浊萍青青。",
            "蛙讙桥未扫，蝉嘒门长扃。",
            "名秩后千品，诗文齐六经。",
            "端来问奇字，为我讲声形。"
        ],
        "title": "题张十八所居",
        "id": "1b869632-0dcf-4e3c-98f5-291aaa1b3884"
    },
    {
        "author": "韩愈",
        "paragraphs": [
            "曲江千顷秋波净，平铺红云盖明镜。",
            "大明宫中给事归，走马来看立不正。",
            "遗我明珠九十六，寒光映骨睡骊目。",
            "我今官闲得婆娑，问言何处芙蓉多。",
            "撑舟昆明度云锦，脚敲两舷呌吴歌。",
            "太白山高三百里，负雪崔嵬插花里。",
            "玉山前却不复来，曲江汀滢水平杯。",
            "我时相思不觉一回首，天门九扇相当开。",
            "上界真人足官府，岂如散仙鞭笞鸾凤终日相追陪。"
        ],
        "title": "奉酬卢给事云夫四兄曲江荷花行见寄幷呈上钱七兄阁老张十八助敎",
        "id": "e6bf25ce-19e9-4316-bd35-cdc6bb050c61"
    },
    {
        "author": "韩愈",
        "paragraphs": [
            "翻翻江浦荷，而今生在此。",
            "擢擢菰叶长，芳根复谁徙。",
            "露涵两鲜翠，风荡相磨倚。",
            "但取主人知，谁言盆盎是。"
        ],
        "title": "奉和钱七兄曹长盆池所植",
        "id": "b8f3a223-3b9a-4163-8814-78733007a6b9"
    },
    {
        "author": "韩愈",
        "paragraphs": [
            "夜梦神官与我言，罗缕道妙角与根。",
            "挈携陬维口澜翻，百二十刻须臾间。",
            "我听其言未云足，舍我先度横山腹。",
            "我徒三人共追之，一人前度安不危。",
            "我亦平行蹋𠿕𧇠，神完骨蹻脚不掉。",
            "侧身上视溪谷盲，杖撞玉版声彭𦨻。",
            "神官见我开颜笑，前对一人壮非少。",
            "石坛坡陀可坐卧，我手承颏肘拄座。",
            "隆楼杰阁磊嵬高，天风飘飘吹我过。",
            "壮非少者哦七言，六字常语一字难。",
            "我以指撮白玉丹，行且咀噍行诘盘。",
            "口前截断第二句，绰虐顾我颜不欢。",
            "乃知仙人未贤圣，护短凭愚邀我敬。",
            "我能屈曲自世间，安能从汝巢神山。"
        ],
        "title": "记梦",
        "id": "453424e2-ef15-4710-956b-3ec491c17ec1"
    },
    {
        "author": "韩愈",
        "paragraphs": [
            "薄云蔽秋曦，清雨不成泥。",
            "罢贺南内衙，归凉晓凄凄。",
            "绿槐十二街，涣散驰轮蹄。",
            "余惟戆书生，孤身无所赍。",
            "三黜竟不去，致官九列齐。",
            "岂惟一身荣，佩玉冠簪犀。",
            "滉荡天门高，著籍朝厥妻。",
            "文才不如人，行又无町畦。",
            "问之朝廷事，略不知东西。",
            "况于经籍深，岂究端与倪。",
            "君恩太山重，不见酬稗稊。",
            "所职事无多，又不自提撕。",
            "明庭集孔鸾，曷取于凫鹥。",
            "树以松与柏，不宜间蒿藜。",
            "婉娈自媚好，几时不见挤。",
            "贪食以忘躯，尠不调盐酰。",
            "法吏多少年，磨淬出角圭。",
            "将举汝愆尤，以为己阶梯。",
            "收身归关东，期不到死迷。"
        ],
        "title": "南内朝贺归呈同官",
        "id": "adfed685-daa4-41cd-85cf-6cb3dd9a7a02"
    },
    {
        "author": "韩愈",
        "paragraphs": [
            "峩峩进贤冠，耿耿水苍佩。",
            "服章岂不好，不与德相对。",
            "顾影听其声，赪颜汗渐背。",
            "进乏犬鸡效，又不勇自退。",
            "坐食取其肥，无堪等聋瞆。",
            "长风吹天墟，秋日万里晒。",
            "抵暮但昏眠，不成歌慷慨。"
        ],
        "title": "朝归",
        "id": "cee85ef6-fa41-4448-b06d-15dc3ccdcc76"
    },
    {
        "author": "韩愈",
        "paragraphs": [
            "朝蝇不须驱，暮蚊不可拍。",
            "蝇蚊满八区，可尽与相格。",
            "得时能几时，与汝恣啖咋。",
            "凉风九月到，扫不见踪迹。"
        ],
        "title": "杂诗四首 一",
        "id": "e9c79a46-c520-4e2d-ac07-bab0b16c0685"
    },
    {
        "author": "韩愈",
        "paragraphs": [
            "鹊鸣声楂楂，乌噪声擭擭。",
            "争鬬庭宇间，持身博弹射。",
            "黄鹄能忍饥，两翅久不擘。",
            "苍苍云海路，岁晚将无获。"
        ],
        "title": "杂诗四首 二",
        "id": "aeb17101-1f54-4814-b625-6870432ced12"
    },
    {
        "author": "韩愈",
        "paragraphs": [
            "截橑为欂栌，斵楹以为椽。",
            "束蒿以代之，小大不相权。",
            "虽无风雨灾，得不覆且颠。",
            "解辔弃骐麟，蹇驴鞭使前。",
            "昆仑高万里，岁尽道苦邅。",
            "停车卧轮下，绝意于神僊。"
        ],
        "title": "杂诗四首 三",
        "id": "0425716c-30c2-4fa6-9b52-0ac8078a0f69"
    },
    {
        "author": "韩愈",
        "paragraphs": [
            "雀鸣朝营食，鸠鸣暮觅羣。",
            "独有知时鹤，虽鸣不缘身。",
            "喑蝉终不鸣，有抱不列陈。",
            "蛙黾鸣无谓，合合祗乱人。"
        ],
        "title": "杂诗四首 四",
        "id": "6062fcb5-fc32-4697-b068-783cd0d2797b"
    },
    {
        "author": "韩愈",
        "paragraphs": [
            "严严王母宫，下维万仙家。",
            "噫欠为飘风，濯手大雨沱。",
            "方朔乃竖子，骄不加禁诃。",
            "偷入雷电室，輷輘掉狂车。",
            "王母闻以笑，卫官助呀呀。",
            "不知万万人，生身埋泥沙。",
            "簸顿五山踣，流漂八维蹉。",
            "曰吾儿可憎，奈此狡狯何。",
            "方朔闻不喜，褫身络蛟蛇。",
            "瞻相北斗柄，两手自相挼。",
            "羣仙急乃言，百犯庸不科。",
            "向观睥睨处，事在不可赦。",
            "欲不布露言，外口实諠譁。",
            "王母不得已，颜嚬口赍嗟。",
            "颔头可其奏，送以紫玉珂。",
            "方朔不惩创，挟恩更矜夸。",
            "诋欺刘天子，正昼溺殿衙。",
            "一旦不辞诀，摄身凌苍霞。"
        ],
        "title": "读东方朔杂事",
        "id": "531a437b-02ea-4c51-b84f-d8ed49d83fce"
    },
    {
        "author": "韩愈",
        "paragraphs": [
            "屑屑水帝魂，谢谢无余辉。",
            "如何不肖子，尚奋疟鬼威。",
            "乘秋作寒热，翁妪所骂讥。",
            "求食欧泄间，不知臭秽非。",
            "医师加百毒，熏灌无停机。",
            "灸师施艾炷，酷若猎火围。",
            "诅师毒口牙，舌作霹雳飞。",
            "符师弄刀笔，丹墨交横挥。",
            "咨汝之胄出，门户何巍巍。",
            "祖轩而父顼，未沫于前徽。",
            "不修其操行，贱薄似汝稀。",
            "岂不忝厥祖，腼然不知归。",
            "湛湛江水情，归居安汝妃。",
            "清波为裳衣，白石为门畿。",
            "呼吸明月光，手掉芙蓉旗。",
            "降集随九歌，饮芳而食菲。",
            "赠汝以好辞，咄汝去莫违。"
        ],
        "title": "谴疟鬼",
        "id": "7e04e92f-e561-401b-b645-d7da15568455"
    },
    {
        "author": "韩愈",
        "paragraphs": [
            "始我来京师，止携一束书。",
            "辛勤三十年，以有此屋庐。",
            "此屋岂为华，于我自有余。",
            "中堂高且新，四时登牢蔬。",
            "前荣馔宾亲，冠婚之所于。",
            "庭内无所有，高树八九株。",
            "有藤娄络之，春华夏阴敷。",
            "东堂坐见山，云风相吹嘘。",
            "松果连南亭，外有瓜芋区。",
            "西偏屋不多，槐榆翳空虚。",
            "山鸟旦夕鸣，有类涧谷居。",
            "主妇治北堂，膳服适戚疎。",
            "恩封高平君，子孙从朝裾。",
            "开门问谁来，无非卿大夫。",
            "不知官高卑，玉带悬金鱼。",
            "问客之所为，峨冠讲唐虞。",
            "酒食罢无为，棋槊以相娱。",
            "凡此座中人，十九持钧枢。",
            "又问谁与频，莫与张樊如。",
            "来过亦无事，考评道精麤。",
            "跹跹媚学子，墙屏日有徒。",
            "以能问不能，其蔽岂可祛。",
            "嗟我不修饰，事与庸人俱。",
            "安能坐如此，比肩于朝儒。",
            "诗以示儿曹，其无迷厥初。"
        ],
        "title": "示儿",
        "id": "5895afcc-89a8-45f5-8257-3275ef3650d5"
    },
    {
        "author": "韩愈",
        "paragraphs": [
            "庭楸止五株，共生十步间。",
            "各有藤绕之，上各相钩联。",
            "下叶各垂地，树颠各云连。",
            "朝日出其东，我常坐西偏。",
            "夕日在其西，我常坐东边。",
            "当昼日在上，我在中央间。",
            "仰视何青青，上不见纤穿。",
            "朝暮无日时，我且八九旋。",
            "濯濯晨露香，明珠何联联。",
            "夜月来照之，蒨蒨自生烟。",
            "我已自顽钝，重遭五楸牵。",
            "客来尚不见，肯到权门前。",
            "权门众所趋，有客动百千。",
            "九牛亡一毛，未在多少间。",
            "往既无可顾，不往自可怜。"
        ],
        "title": "庭楸",
        "id": "e0f8e660-83be-456f-ae80-1afcc0cf63aa"
    },
    {
        "author": "韩愈",
        "paragraphs": [
            "前夕虽十五，月长未满规。",
            "君来晤我时，风露渺无涯。",
            "浮云散白石，天宇开青池。",
            "孤质不自惮，中天为君施。",
            "翫翫夜遂久，亭亭曙将披。",
            "况当今夕圆，又以嘉客随。",
            "惜无酒食乐，但用歌嘲为。"
        ],
        "title": "翫月喜张十八员外以王六秘书至",
        "id": "04d00831-5661-4ff2-894f-cd0f4951d6ba"
    },
    {
        "author": "韩愈",
        "paragraphs": [
            "灿灿辰角曙，亭亭寒露朝。",
            "川原共澄暎，云日还浮飘。",
            "上宰严祀事，清途振华镳。",
            "圆丘峻且坦，前对南山标。",
            "村树黄复绿，中田稼何饶。",
            "顾瞻想巖谷，兴叹倦尘嚣。",
            "惟彼颠瞑者，去公岂不辽。",
            "为仁朝自治，用静兵以销。",
            "勿惮吐捉勤，可歌风雨调。",
            "圣贤相遇少，功德今宣昭。"
        ],
        "title": "和李相公摄事南郊览物兴怀呈一二知旧",
        "id": "b4434d99-ee2d-44b9-b4cb-99cb535043f1"
    },
    {
        "author": "韩愈",
        "paragraphs": [
            "公乎真爱山，看山旦连夕。",
            "犹嫌山在眼，不得着脚历。",
            "枉语山中人，匄我涧侧石。",
            "有来应公须，归必载金帛。",
            "当轩乍骈罗，随势忽开坼。",
            "有洞若神剜，有巖类天划。",
            "终朝巖洞间，歌鼓燕宾戚。",
            "孰谓衡霍期，近在王侯宅。",
            "傅氏筑已卑，磻溪钓何激。",
            "逍遥功德下，不与事相摭。",
            "乐我盛明朝，于焉傲今昔。"
        ],
        "title": "和裴仆射相公假山十一韵",
        "id": "09d2c2e6-b8a4-4b02-b837-8101ecde8dfd"
    },
    {
        "author": "韩愈",
        "paragraphs": [
            "一日复一日，一朝复一朝。",
            "秖见有不如，不见有所超。",
            "食作前日味，事作前日调。",
            "不知久不死，悯悯尚谁要。",
            "富贵自絷拘，贫贱亦煎焦。",
            "俯仰未得所，一世已解镳。",
            "譬如笼中鹤，六翮无所摇。",
            "譬如兔得蹄，安用东西跳。",
            "还看古人书，复举前人瓢。",
            "未知所究竟，且作新诗谣。"
        ],
        "title": "与张十八同效阮步兵一日复一夕",
        "id": "82c880fc-b1f4-4249-997d-6710c1bd016c"
    },
    {
        "author": "韩愈",
        "paragraphs": [
            "邺侯家多书，插架三万轴。",
            "一一悬牙签，新若手未触。",
            "为人强记览，过眼不再读。",
            "伟哉羣圣文，磊落载其腹。",
            "行年五十余，出守数已六。",
            "京邑有旧庐，不容久食宿。",
            "台阁多官员，无地寄一足。",
            "我虽官在朝，气势日局缩。",
            "屡为丞相言，虽恳不见录。",
            "送行过浐水，东望不转目。",
            "今子从之游，学问得所欲。",
            "入海观龙鱼，矫翮逐黄鹄。",
            "勉为新诗章，月寄三四幅。"
        ],
        "title": "送诸葛觉往随州读书",
        "id": "d77c54d5-4723-40c8-bc09-d88eb1ff6aa9"
    },
    {
        "author": "韩愈",
        "paragraphs": [
            "榜舟南山下，上上不得返。",
            "幽事随去多，孰能量近远。",
            "阴沈过连树，藏昂抵横坂。",
            "石麤肆磨砺，波恶厌牵挽。",
            "或倚偏岸渔，竟就平洲饭。",
            "点点暮雨飘，梢梢新月偃。",
            "余年懔无几，休日怆已晚。",
            "自是病使然，非由取高蹇。"
        ],
        "title": "南溪始泛三首 一",
        "id": "ee595e38-1cc8-4833-bcae-8bea127dcd6f"
    },
    {
        "author": "韩愈",
        "paragraphs": [
            "南溪亦清驶，而无檝与舟。",
            "山农惊见之，随我观不休。",
            "不惟儿童辈，或有杖白头。",
            "馈我笼中瓜，劝我此淹留。",
            "我云以病归，此已颇自由。",
            "幸有用余俸，置居在西畴。",
            "囷仓米谷满，未有旦夕忧。",
            "上去无得得，下来亦悠悠。",
            "但恐烦里闾，时有缓急投。",
            "愿为同社人，鸡豚燕春秋。"
        ],
        "title": "南溪始泛三首 二",
        "id": "96480f47-9e04-41f4-865a-b836875cd349"
    },
    {
        "author": "韩愈",
        "paragraphs": [
            "足弱不能步，自宜收朝蹟。",
            "羸形可舆致，佳观安事掷。",
            "即此南坂下，久闻有水石。",
            "拕舟入其间，溪流正清激。",
            "随波吾未能，峻濑乍可刺。",
            "鹭起若导吾，前飞数十尺。",
            "亭亭柳带沙，团团松冠壁。",
            "归时还尽夜，谁谓非事役。"
        ],
        "title": "南溪始泛三首 三",
        "id": "6fc1fab1-a86c-4c8d-af6a-292ee64aa7cb"
    },
    {
        "author": "韩愈",
        "paragraphs": [
            "丘坟满目衣冠尽，城阙连云草树荒。",
            "犹有国人怀旧德，一间茅屋祭昭王。"
        ],
        "title": "题楚昭王庙",
        "id": "1f1e1ecd-b0e5-4527-8ecf-7188263e4d17"
    },
    {
        "author": "韩愈",
        "paragraphs": [
            "浩浩复汤汤，滩声抑更扬。",
            "奔流疑激电，惊浪似浮霜。",
            "梦觉灯生晕，宵残雨送凉。",
            "如何连晓语，一半是思乡。"
        ],
        "tags": [
            "描写水",
            "抒怀",
            "写水",
            "述志"
        ],
        "title": "宿龙宫滩",
        "id": "29a10340-8b18-4b35-850d-ee23d7d2bd58"
    },
    {
        "author": "韩愈",
        "paragraphs": [
            "叉鱼春岸阔，此兴在中宵。",
            "大炬然如昼，长船缚似桥。",
            "深窥沙可数，静搒水无摇。",
            "刃下那能脱，波间或自跳。",
            "中鳞怜锦碎，当目讶珠销。",
            "迷火逃翻近，惊人去暂遥。",
            "竞多心转细，得隽语时嚣。",
            "潭罄知存寡，舷平觉获饶。",
            "交头疑凑饵，骈首类同条。",
            "濡沫情虽密，登门事已辽。",
            "盈车欺故事，饲犬验今朝。",
            "血浪凝犹沸，腥风远更飘。",
            "盖江烟羃羃，拂棹影寥寥。",
            "獭去愁无食，龙疑惧见烧。",
            "如棠名既误，钓渭日徒消。",
            "文客惊先赋，篙工喜尽谣。",
            "脍成思我友，观乐忆吾僚。",
            "自可捐忧累，何须强问鸮。"
        ],
        "title": "叉鱼招张功曹",
        "id": "c4236e09-94df-410d-aa17-b0d27cf0205e"
    },
    {
        "author": "韩愈",
        "paragraphs": [
            "题是临池后，分从起草余。",
            "兔尖针莫竝，茧净雪难如。",
            "莫怪殷勤谢，虞卿正著书。"
        ],
        "title": "李员外寄纸笔",
        "id": "7c6556c5-ba74-473a-bb42-8fd55ade03b7"
    },
    {
        "author": "韩愈",
        "paragraphs": [
            "今日是何朝，天晴物色饶。",
            "落英千尺堕，游丝百丈飘。",
            "泄乳交巖脉，悬流揭浪标。",
            "无心思岭北，猿鸟莫相撩。"
        ],
        "title": "次同冠峡",
        "id": "d9463fb8-d058-46d4-b14d-3cc1fe7337e7"
    },
    {
        "author": "韩愈",
        "paragraphs": [
            "山净江空水见沙，哀猿啼处两三家。",
            "筼筜竞长纤纤笋，踯躅闲开艳艳花。",
            "未报恩波知死所，莫令炎瘴送生涯。",
            "吟君诗罢看双鬓，斗觉霜毛一半加。"
        ],
        "tags": [
            "抒情",
            "写景"
        ],
        "title": "答张十一功曹",
        "id": "6ccb03d7-ae6f-4103-b4f3-e3b4f5c9e0b7"
    },
    {
        "author": "韩愈",
        "paragraphs": [
            "乞雨女郎魂，炰羞洁且繁。",
            "庙开鼯鼠呌，神降越巫言。",
            "旱气期销荡，阴官想骏奔。",
            "行看五马入，萧飒已随轩。"
        ],
        "title": "郴州祈雨",
        "id": "faf84775-3042-4ba1-964b-ab007504cf40"
    },
    {
        "author": "韩愈",
        "paragraphs": [
            "休垂绝徼千行泪，共泛清湘一叶舟。",
            "今日岭猿兼越鸟，可怜同听不知愁。"
        ],
        "title": "湘中酬张十一功曹",
        "id": "783d570a-44b7-4d2e-82db-e6891538cd95"
    },
    {
        "author": "韩愈",
        "paragraphs": [
            "山作剑攒江写镜，扁舟斗转疾于飞。",
            "回头笑向张公子，终日思归此日归。"
        ],
        "title": "郴口又赠二首 一",
        "id": "97bf3efe-f55e-4ce4-babc-52bf38529b3e"
    },
    {
        "author": "韩愈",
        "paragraphs": [
            "雪飐霜翻看不分，雷惊电激语难闻。",
            "沿涯宛转到深处，何限青天无片云。"
        ],
        "title": "郴口又赠二首 二",
        "id": "e9a4a6ca-5a49-4fff-ac07-7e7e4e888fa3"
    },
    {
        "author": "韩愈",
        "paragraphs": [
            "火透波穿不计春，根如头面干如身。",
            "偶然题作木居士，便有无穷求福人。"
        ],
        "title": "题木居士二首 一",
        "id": "d61c8f59-fdd9-4c00-a75a-078c83959088"
    },
    {
        "author": "韩愈",
        "paragraphs": [
            "为神讵比沟中断，遇赏还同爨下余。",
            "朽蠹不胜刀锯力，匠人虽巧欲何如。"
        ],
        "title": "题木居士二首 二",
        "id": "cf16b1e2-b2fd-4b7e-9431-3df231c95038"
    },
    {
        "author": "韩愈",
        "paragraphs": [
            "郡城朝解缆，江岸暮依村。",
            "二女竹上泪，孤臣水底魂。",
            "双双归蜇燕，一一呌羣猿。",
            "回首那闻语，空看别袖翻。"
        ],
        "title": "晚泊江口",
        "id": "52478b93-6c8a-4b4e-80f1-6eebb40437cf"
    },
    {
        "author": "韩愈",
        "paragraphs": [
            "猿愁鱼踊水翻波，自古流传是汨罗。",
            "苹藻满盘无处奠，空闻渔父扣舷歌。"
        ],
        "title": "湘中",
        "id": "923e2f27-fc95-4649-9442-1aeeb083da91"
    },
    {
        "author": "韩愈",
        "paragraphs": [
            "山僧爱山出无期，俗士牵俗来何时。",
            "祝融峰下一回首，即是此生长别离。"
        ],
        "title": "别盈上人",
        "id": "e1bb2a42-9bb2-4c22-b16e-f86ac22a1a37"
    },
    {
        "author": "韩愈",
        "paragraphs": [
            "宿云寒不卷，春雪堕如簁。",
            "骋巧先投隙，潜光半入池。",
            "喜深将策试，惊密仰簷窥。",
            "自下何曾污，增高未觉危。",
            "比心明可烛，拂面爱还吹。",
            "妬舞时飘袖，欺梅并压枝。",
            "地空迷界限，砌满接高卑。",
            "浩荡干坤合，霏微物象移。",
            "为祥矜大熟，布泽荷平施。",
            "已分年华晚，犹怜曙色随。",
            "气严当酒换，洒急听窗知。",
            "照曜临初日，玲珑滴晚澌。",
            "聚庭看岳耸，扫路见云披。",
            "阵势鱼丽远，书文鸟篆奇。",
            "纵欢罗艳黠，列贺拥熊螭。",
            "履敝行偏冷，门扃卧更羸。",
            "悲嘶闻病马，浪走信娇儿。",
            "灶静愁烟绝，丝繁念鬓衰。",
            "拟盐吟旧句，授简慕前规。",
            "捧赠同燕石，多惭失所宜。"
        ],
        "title": "喜雪献裴尚书",
        "id": "6838a513-72e8-47ce-a665-273205ad5e8d"
    },
    {
        "author": "韩愈",
        "paragraphs": [
            "看雪乘清旦，无人坐独谣。",
            "拂花轻尚起，落地煖初销。",
            "已讶陵歌扇，还来伴舞腰。",
            "洒篁留密节，著柳送长条。",
            "入镜鸾窥沼，行天马度桥。",
            "徧堦怜可掬，满树戏成摇。",
            "江浪迎涛日，风毛纵猎朝。",
            "弄闲时细转，争急[忽]惊飘。",
            "城险疑悬布，砧寒未擣绡。",
            "莫愁阴景促，夜色自相饶。"
        ],
        "title": "春雪",
        "id": "af69bb7c-cfa9-4cfa-a341-d59331b53a2c"
    },
    {
        "author": "韩愈",
        "paragraphs": [
            "桃溪惆怅不能过，红艳纷纷落地多。",
            "闻道郭西千树雪，欲将君去醉如何。"
        ],
        "title": "闻梨花发赠刘师命",
        "id": "5cfff02d-2c43-4e77-867a-2d5101a05cc5"
    },
    {
        "author": "韩愈",
        "paragraphs": [
            "梅将雪共春，彩艳不相因。",
            "逐吹能争密，排枝巧妬新。",
            "谁令香满座，独使净无尘。",
            "芳意饶呈瑞，寒光助照人。",
            "𤫩珑开已徧，点缀坐来频。",
            "那是俱疑似，须知两逼真。",
            "荧煌初乱眼，浩荡忽迷神。",
            "未许琼华比，从将玉树亲。",
            "先期迎献岁，更伴占兹晨。",
            "愿得长辉暎，轻微敢自珍。"
        ],
        "title": "春雪间早梅",
        "id": "4b13e5da-48ea-4213-9ede-dd8cec48c7c3"
    },
    {
        "author": "韩愈",
        "paragraphs": [
            "朝莺雪里新，雪树眼前春。",
            "带涩先迎气，侵寒已报人。",
            "共矜初听早，谁贵后闻频。",
            "暂啭那成曲，孤鸣岂及辰。",
            "风霜徒自保，桃李讵相亲。",
            "寄谢幽栖友，辛勤不为身。"
        ],
        "title": "早春雪中闻莺",
        "id": "6c0ce25a-d4e2-4338-8fa7-903aa92e6872"
    },
    {
        "author": "韩愈",
        "paragraphs": [
            "洛阳城外清明节，百花寥落梨花发。",
            "今日相逢瘴海头，共惊烂漫开正月。"
        ],
        "title": "梨花下赠刘师命",
        "id": "deb3ec18-ec62-47b5-a65b-448018743e43"
    },
    {
        "author": "韩愈",
        "paragraphs": [
            "早知皆是自拘囚，不学因循到白头。",
            "汝既出家还扰扰，何人更得死前休。"
        ],
        "title": "和归工部送僧约",
        "id": "34780f4c-c222-41ea-86f4-ed0869a20970"
    },
    {
        "author": "韩愈",
        "paragraphs": [
            "岁老岂能充上驷，力微当自慎前程。",
            "不知何故翻骧首，牵过关门妄一鸣。"
        ],
        "title": "入关咏马",
        "id": "fe226f7b-e057-4298-b7d2-ba5a27feb1cf"
    },
    {
        "author": "韩愈",
        "paragraphs": [
            "新开寒露丛，远比水间红。",
            "艳色宁相妬，嘉名偶自同。",
            "采江官渡晚，搴木古祠空。",
            "愿得勤来看，无令便逐风。"
        ],
        "title": "木芙蓉",
        "id": "fddc2755-a080-41e0-a99d-7d9399dd98ff"
    },
    {
        "author": "韩愈",
        "paragraphs": [
            "五月榴花照眼明，枝间时见子初成。",
            "可怜此地无车马，颠倒青苔落绛英。"
        ],
        "tags": [
            "咏物",
            "抒情",
            "咏物诗",
            "怀才不遇"
        ],
        "title": "题张十一旅舍三咏 榴花",
        "id": "9b4b06ea-a08a-4b6d-b09e-abba3ffa3db0"
    },
    {
        "author": "韩愈",
        "paragraphs": [
            "贾谊宅中今始见，葛洪山下昔曾窥。",
            "寒泉百尺空看影，正是行人渴死时。"
        ],
        "title": "题张十一旅舍三咏 井",
        "id": "1a0367f4-2ab9-4100-89f1-693f825b1809"
    },
    {
        "author": "韩愈",
        "paragraphs": [
            "新茎未徧半犹枯，高架支离倒复扶。",
            "若欲满盘堆马乳，莫辞添竹引龙须。"
        ],
        "title": "题张十一旅舍三咏 蒲萄",
        "id": "a80c62cf-8e3b-4f89-9476-d7273ea5dfa7"
    },
    {
        "author": "韩愈",
        "paragraphs": [
            "居然鳞介不能容，石眼环环水一钟。",
            "闻说旱时求得雨，秖疑科斗是蛟龙。"
        ],
        "title": "峡石西泉",
        "id": "c8685806-6dd3-4162-8a41-2ac6ce62727d"
    },
    {
        "author": "韩愈",
        "paragraphs": [
            "定諡芳声远，移封大国新。",
            "巽宫尊长女，台室属良人。",
            "河汉重泉夜，梧桐半树春。",
            "龙[轜]非厌翟，还辗禁城尘。"
        ],
        "title": "梁国惠康公主挽歌二首 一",
        "id": "949dc32c-20b2-48e4-959c-7db9910de93d"
    },
    {
        "author": "韩愈",
        "paragraphs": [
            "秦地吹箫女，湘波鼓瑟妃。",
            "佩兰初应梦，奔月竟沦辉。",
            "夫族迎魂去，宫官会葬归。",
            "从今沁园草，无复更芳菲。"
        ],
        "title": "梁国惠康公主挽歌二首 二",
        "id": "26a07dcc-02d2-4188-902c-2f759d63f7ce"
    },
    {
        "author": "韩愈",
        "paragraphs": [
            "三秋端正月，今夜出东溟。",
            "对日犹分势，腾天渐吐灵。",
            "未高烝远气，半上霁孤形。",
            "赫奕当躔次，虚徐度杳冥。",
            "长河晴散雾，列宿曙分萤。",
            "浩荡英华溢，萧疎物象泠。",
            "池边临倒照，簷际送横经。",
            "花树参差见，臯禽断续聆。",
            "牖光窥寂寞，砧影伴娉婷。",
            "幽坐看侵户，闲吟爱满庭。",
            "辉斜通壁练，彩碎射沙星。",
            "清洁云间路，空凉水上亭。",
            "净堪分顾兔，细得数飘萍。",
            "山翠相凝绿，林烟共幂青。",
            "过隅惊桂侧，当午觉轮停。",
            "属思摛霞锦，追欢罄缥缾。",
            "郡楼何处望，陇笛此时听。",
            "右掖连台座，重门限禁扃。",
            "风台观滉瀁，冰砌步青荧。",
            "独有虞庠客，无由拾落蓂。"
        ],
        "title": "和崔舍人咏月二十韵",
        "id": "c72c7a3d-05f3-4e87-bc13-b303d6756ef7"
    },
    {
        "author": "韩愈",
        "paragraphs": [
            "只见纵横落，宁知远近来。",
            "飘飖还自弄，历乱竟谁催。",
            "座暖销那怪，池清失可猜。",
            "坳中初盖成，垤处遂成堆。",
            "慢有先居后，轻多去却回。",
            "度前铺瓦陇，发本积墙隈。",
            "穿细时双透，乘危忽半摧。",
            "舞深逢坎井，集早值层台。",
            "砧练终宜擣，阶纨未暇裁。",
            "城寒装睥睨，树冻裹莓苔。",
            "片片匀如翦，纷纷碎若挼。",
            "定非燖鹄鹭，真是屑琼瑰。",
            "纬繣观朝萼，冥茫瞩晚埃。",
            "当窗恒凛凛，出户即皑皑。",
            "压野荣芝菌，倾都委货财。",
            "娥嬉华荡瀁，胥怒浪崔嵬。",
            "碛迥疑浮地，云平想辗雷。",
            "随车翻缟带，逐马散银桮。",
            "万屋漫汗合，千株照曜开。",
            "松篁遭搓抑，粪壤获饶培。",
            "隔绝门庭遽，挤排陛级才。",
            "岂堪裨岳镇，强欲效盐梅。",
            "隐匿瑕疵尽，包罗委琐该。",
            "误鸡宵呃喔，惊雀暗裴回。",
            "浩浩过三暮，悠悠帀九垓。",
            "鲸鲵陆死骨，玉石火炎灰。",
            "厚虑填溟壑，高愁㨖斗魁。",
            "日轮埋欲侧，坤轴压将颓。",
            "岸类长蛇搅，陵犹巨象豗。",
            "水官夸杰黠，木气怯胚胎。",
            "著地无由卷，连天不易推。",
            "龙鱼冷蛰苦，虎豹饿号哀。",
            "巧借奢华便，专绳困约灾。",
            "威贪陵布被，光肯离金罍。",
            "赏翫捐他事，歌谣放我才。",
            "狂敎诗硉矹，兴与酒陪鳃。",
            "惟子能谙耳，诸人得语哉。",
            "助留风作党，劝坐火为媒。",
            "雕刻文刀利，搜求智网恢。",
            "莫烦相属和，传示及提孩。"
        ],
        "title": "咏雪赠张籍",
        "id": "e56f04e5-09b6-49df-a7df-d67658a5d2e2"
    },
    {
        "author": "韩愈",
        "paragraphs": [
            "三日柴门拥不开，阶平庭满白皑皑。",
            "今朝蹋作琼瑶迹，为有诗从凤沼来。"
        ],
        "tags": [
            "写雪",
            "雪",
            "孤单"
        ],
        "title": "酬王二十舍人雪中见寄",
        "id": "b0ba8902-b105-43de-9d1e-1ce7dc9ecbac"
    },
    {
        "author": "韩愈",
        "paragraphs": [
            "已作龙钟后时者，懒于街里蹋尘埃。",
            "如今便别长官去，直到新年衙日来。"
        ],
        "title": "送侯喜",
        "id": "99bdecd2-e80e-4559-85e7-f9ef036d1f5c"
    },
    {
        "author": "韩愈",
        "paragraphs": [
            "鸟有偿冤者，终年抱寸诚。",
            "口衔山石细，心望海波平。",
            "渺渺功难见，区区命已轻。",
            "人皆讥造次，我独赏专精。",
            "岂计休无日，惟应尽此生。",
            "何慙刺客传，不著报仇名。"
        ],
        "title": "学诸进士作精卫衔石填海",
        "id": "4f5e4ab8-9181-4c44-8841-3fa737458123"
    },
    {
        "author": "韩愈",
        "paragraphs": [
            "倾朝共羨宠光频，半岁迁腾作虎臣。",
            "戎斾暂停辞社树，里门先下敬乡人。",
            "横飞玉盏家山晓，远蹀金珂塞草春。",
            "自笑平生夸胆气，不离文字鬓毛新。"
        ],
        "title": "奉酬振武胡十二丈大夫",
        "id": "4c0a08b4-2c3e-4252-9e9e-0afcb4aee945"
    },
    {
        "author": "韩愈",
        "paragraphs": [
            "天仗宵严建羽旄，春云送色晓鸡号。",
            "金炉香动螭头暗，玉佩声来雉尾高。",
            "戎服上趋承北极，儒冠列侍暎东曹。",
            "太平时节难身遇，郎署何须叹二毛。"
        ],
        "title": "奉和库部卢四兄曹长元日朝回",
        "id": "d6f0319f-8116-449e-9f70-9076852f4146"
    },
    {
        "author": "韩愈",
        "paragraphs": [
            "寒食时看度，春游事已违。",
            "风光连日直，阴雨半朝归。",
            "不见红毬上，那论彩索飞。",
            "惟将新赐火，向曙著朝衣。"
        ],
        "title": "寒食直归遇雨",
        "id": "ab4f85b4-93fc-4040-85e4-0c28552e2407"
    },
    {
        "author": "韩愈",
        "paragraphs": [
            "早日羁游所，春风送客归。",
            "柳花还漠漠，江燕正飞飞。",
            "歌舞知谁在，宾僚逐使非。",
            "宋亭池水绿，莫忘蹋芳菲。"
        ],
        "title": "送李六协律归荆南",
        "id": "b7c5aab1-a57d-492c-b43b-e03b9e1a72fc"
    },
    {
        "author": "韩愈",
        "paragraphs": [
            "百叶双桃晚更红，窥窗暎竹见玲珑。",
            "应知侍史归天上，故伴仙郎宿禁中。"
        ],
        "title": "题百叶桃花",
        "id": "245660c4-0496-46cf-a7f5-ad6dfffe8db9"
    },
    {
        "author": "韩愈",
        "paragraphs": [
            "新年都未有芳华，二月初惊见草芽。",
            "白雪却嫌春色晚，故穿庭树作飞花。"
        ],
        "tags": [
            "写雪",
            "春天",
            "雪"
        ],
        "title": "春雪",
        "id": "b7c13139-b250-4e7f-a708-3ec87d7be464"
    },
    {
        "author": "韩愈",
        "paragraphs": [
            "幸自同开俱隐约，何须相倚鬬轻盈。",
            "陵晨并作新妆面，对客偏含不语情。",
            "双燕无机还拂掠，游蜂多思正经营。",
            "长年是事皆抛尽，今日栏边暂眼明。"
        ],
        "title": "戏题牡丹",
        "id": "3458aa79-b6e9-4ceb-96de-be31695a8156"
    },
    {
        "author": "韩愈",
        "paragraphs": [
            "老翁真个似童儿，汲水埋盆作小池。",
            "一夜青蛙鸣到晓，恰如方口钓鱼时。"
        ],
        "title": "盆池五首 一",
        "id": "25c5e784-2d4c-4b27-a7f7-e67c23188e2f"
    },
    {
        "author": "韩愈",
        "paragraphs": [
            "莫道盆池作不成，藕稍初种已齐生。",
            "从今有雨君须记，来听萧萧打叶声。"
        ],
        "title": "盆池五首 二",
        "id": "000ed10b-40fb-43ce-be8c-e9809266398e"
    },
    {
        "author": "韩愈",
        "paragraphs": [
            "瓦沼晨朝水自清，小虫无数不知名。",
            "忽然分散无踪影，惟有鱼儿作队行。"
        ],
        "title": "盆池五首 三",
        "id": "de94c121-1576-46c2-a1e2-2a33b810038c"
    },
    {
        "author": "韩愈",
        "paragraphs": [
            "泥盆浅小讵成池，夜半青蛙圣得知。",
            "一听暗来将伴侣，不烦鸣唤鬬[雄雌]。"
        ],
        "title": "盆池五首 四",
        "id": "2e817089-e63f-4174-be73-dc739ddcc6d2"
    },
    {
        "author": "韩愈",
        "paragraphs": [
            "池光天影共青青，拍岸才添水数缾。",
            "且待夜深明月去，试看涵泳几多星。"
        ],
        "title": "盆池五首 五",
        "id": "a2281075-39aa-469f-9a12-e27b951d2024"
    },
    {
        "author": "韩愈",
        "paragraphs": [
            "浩态狂香昔未逢，红灯烁烁绿盘笼。",
            "觉来独对情惊恐，身在僊宫第几重。"
        ],
        "title": "芍药",
        "id": "96c627b6-75cf-493f-b06f-2ed5fef037ad"
    },
    {
        "author": "韩愈",
        "paragraphs": [
            "湖上新亭好，公来日出初。",
            "水文浮枕簟，瓦影荫龟鱼。"
        ],
        "title": "奉和虢州刘给事使君三堂新题二十一咏 新亭",
        "id": "18e9122d-09b7-4ac7-9f38-d529d486d607"
    },
    {
        "author": "韩愈",
        "paragraphs": [
            "汩汩几时休，从春复到秋。",
            "只言池未满，池满强交流。"
        ],
        "title": "奉和虢州刘给事使君三堂新题二十一咏 流水",
        "id": "51c0a45d-e396-4f44-a68b-9d8eaea52d33"
    },
    {
        "author": "韩愈",
        "paragraphs": [
            "竹洞何年有，公初斫竹开。",
            "洞门无锁钥，俗客不曾来。"
        ],
        "title": "奉和虢州刘给事使君三堂新题二十一咏 竹洞",
        "id": "ae1575a1-37c9-4f20-8db2-219565b17e43"
    },
    {
        "author": "韩愈",
        "paragraphs": [
            "南馆城阴阔，东湖水气多。",
            "直须台上看，始奈月明何。"
        ],
        "title": "奉和虢州刘给事使君三堂新题二十一咏 月台",
        "id": "2a02a224-5cbb-4dd3-bd22-a4fe19ff1fab"
    },
    {
        "author": "韩愈",
        "paragraphs": [
            "自有人知处，那无步往踪。",
            "莫敎安四壁，面面看芙蓉。"
        ],
        "title": "奉和虢州刘给事使君三堂新题二十一咏 渚亭",
        "id": "70f6084a-95fc-4be3-9c7e-26f03e4ecb1c"
    },
    {
        "author": "韩愈",
        "paragraphs": [
            "蔼蔼溪流慢，梢梢岸篠长。",
            "穿沙碧簳净，落水紫苞香。"
        ],
        "title": "奉和虢州刘给事使君三堂新题二十一咏 竹溪",
        "id": "0cb1f27f-af8a-4ed5-abd5-22f43cb845eb"
    },
    {
        "author": "韩愈",
        "paragraphs": [
            "闻说游湖棹，寻常到此回。",
            "应留醒心处，准拟醉时来。"
        ],
        "title": "奉和虢州刘给事使君三堂新题二十一咏 北湖",
        "id": "2af68a89-61e9-444e-852c-d3e1d66af3e2"
    },
    {
        "author": "韩愈",
        "paragraphs": [
            "蜂蝶去纷纷，香风隔岸闻。",
            "欲知花岛处，水上觅红云。"
        ],
        "title": "奉和虢州刘给事使君三堂新题二十一咏 花岛",
        "id": "5e37bd22-2e01-4e61-85d5-621ac1941b72"
    },
    {
        "author": "韩愈",
        "paragraphs": [
            "柳树谁人种，行行夹岸高。",
            "莫将条系缆，著处有蝉号。"
        ],
        "title": "奉和虢州刘给事使君三堂新题二十一咏 柳溪",
        "id": "eddc10d2-98b3-4dae-aa00-2683379da11b"
    },
    {
        "author": "韩愈",
        "paragraphs": [
            "新月迎宵挂，晴云到晚留。",
            "为遮西望眼，终是懒回头。"
        ],
        "title": "奉和虢州刘给事使君三堂新题二十一咏 西山",
        "id": "f3a3c4fd-ac69-4084-884b-887df01849f8"
    },
    {
        "author": "韩愈",
        "paragraphs": [
            "无尘从不扫，有鸟莫令弹。",
            "若要添风月，应除数百竿。"
        ],
        "title": "奉和虢州刘给事使君三堂新题二十一咏 竹迳",
        "id": "b8f8d992-088f-4cdf-bef6-6690f55e6a8f"
    },
    {
        "author": "韩愈",
        "paragraphs": [
            "风雨秋池上，高荷盖水繁。",
            "未谙鸣摵摵，那似卷翻翻。"
        ],
        "title": "奉和虢州刘给事使君三堂新题二十一咏 荷池",
        "id": "43c9f1f6-3a24-489d-a8c9-552711348736"
    },
    {
        "author": "韩愈",
        "paragraphs": [
            "罫布畦堪数，枝分水莫寻。",
            "鱼肥知已秀，鹤没觉初深。"
        ],
        "title": "奉和虢州刘给事使君三堂新题二十一咏 稻畦",
        "id": "155414a2-0f3e-4175-a08f-b962868a9be7"
    },
    {
        "author": "韩愈",
        "paragraphs": [
            "柳巷还飞絮，春余几许时。",
            "吏人休报事，公作送春诗。"
        ],
        "title": "奉和虢州刘给事使君三堂新题二十一咏 柳巷",
        "id": "3c4f3148-3d1c-4b37-906d-aac309850c25"
    },
    {
        "author": "韩愈",
        "paragraphs": [
            "源上花初发，公应日日来。",
            "丁宁红与紫，慎莫一时开。"
        ],
        "title": "奉和虢州刘给事使君三堂新题二十一咏 花源",
        "id": "20c7f738-6ca4-4131-9662-a8ad13182422"
    },
    {
        "author": "韩愈",
        "paragraphs": [
            "郡楼乘晓上，尽日不能回。",
            "晚色将秋至，长风送月来。"
        ],
        "title": "奉和虢州刘给事使君三堂新题二十一咏 北楼",
        "id": "d659f265-3341-4969-862a-5b2ad242572c"
    },
    {
        "author": "韩愈",
        "paragraphs": [
            "非铸复非镕，泓澄忽此逢。",
            "鱼鰕不用避，只是照蛟龙。"
        ],
        "title": "奉和虢州刘给事使君三堂新题二十一咏 镜潭",
        "id": "75abd02e-afa5-4e41-986c-605a46b0a525"
    },
    {
        "author": "韩愈",
        "paragraphs": [
            "朝游孤屿南，暮戏孤屿北。",
            "所以孤屿鸟，与公尽相识。"
        ],
        "title": "奉和虢州刘给事使君三堂新题二十一咏 孤屿",
        "id": "a7bdf539-2431-4980-9b85-09ccc6461824"
    },
    {
        "author": "韩愈",
        "paragraphs": [
            "非阁复非船，可居兼可过。",
            "君欲问方桥，方桥如此作。"
        ],
        "title": "奉和虢州刘给事使君三堂新题二十一咏 方桥",
        "id": "7c8d4b7d-45c0-439b-b1e2-b90a284e27a3"
    },
    {
        "author": "韩愈",
        "paragraphs": [
            "乍似上青冥，初疑蹑菡萏。",
            "自无飞仙骨，欲度何由敢。"
        ],
        "title": "奉和虢州刘给事使君三堂新题二十一咏 梯桥",
        "id": "c07e4d69-ad6f-4c4a-a3d7-3bc9f14bf5bf"
    },
    {
        "author": "韩愈",
        "paragraphs": [
            "寒池月下明，新月池边曲。",
            "若不妒清妍，却成相映烛。"
        ],
        "title": "奉和虢州刘给事使君三堂新题二十一咏 月池",
        "id": "a261570a-0dff-4b8e-bf08-cb39c7dcd9ea"
    },
    {
        "author": "韩愈",
        "paragraphs": [
            "白布长衫紫领巾，差科未动是闲人。",
            "麦苗含穟桑生葚，共向田头乐社神。"
        ],
        "title": "游城南十六首 赛神",
        "id": "de458634-e334-4c79-9831-e38075501179"
    },
    {
        "author": "韩愈",
        "paragraphs": [
            "榆荚车前盖地皮，蔷薇蘸水笋穿篱。",
            "马蹄无入朱门迹，纵使春归可得知。"
        ],
        "title": "游城南十六首 题于宾客庄",
        "id": "6187a93e-9311-40dd-8243-c0fc9100aa26"
    },
    {
        "author": "韩愈",
        "paragraphs": [
            "草树知春不久归，百般红紫鬬芳菲。",
            "杨花榆荚无才思，惟解漫天作雪飞。"
        ],
        "tags": [
            "哲理",
            "春天"
        ],
        "title": "游城南十六首 晚春",
        "id": "45415d34-7f13-4fcb-9f66-cf2b5ae980ad"
    },
    {
        "author": "韩愈",
        "paragraphs": [
            "已分将身著地飞，那羞践踏损光晖。",
            "无端又被春风误，吹落西家不得归。"
        ],
        "title": "游城南十六首 落花",
        "id": "1896dfac-ff83-497b-a90e-79dbf0fb17ca"
    },
    {
        "author": "韩愈",
        "paragraphs": [
            "几岁生成为大树，一朝缠绕困长藤。",
            "谁人与脱青罗帔，看吐高花万万层。"
        ],
        "title": "游城南十六首 楸树二首 一",
        "id": "f035b6a0-ad2b-4b45-9d29-c24794b5b05e"
    },
    {
        "author": "韩愈",
        "paragraphs": [
            "幸自枝条能树立，可烦萝蔓作交加。",
            "傍人不解寻根本，却道新花胜旧花。"
        ],
        "title": "游城南十六首 楸树二首 二",
        "id": "d231d370-bc57-459b-bc6e-dd5278728d7e"
    },
    {
        "author": "韩愈",
        "paragraphs": [
            "浮艳侵天难就看，清香扑地只遥闻。",
            "春风也是多情思，故拣繁枝折赠君。"
        ],
        "title": "游城南十六首 风折花枝",
        "id": "d12f8b82-814e-45df-87b8-6062b29bd2a4"
    },
    {
        "author": "韩愈",
        "paragraphs": [
            "唤起窗全曙，催归日未西。",
            "无心花里鸟，更与尽情啼。"
        ],
        "title": "游城南十六首 赠同游",
        "id": "4b3e7672-8d4b-4e9c-9768-82d7b3f5b758"
    },
    {
        "author": "韩愈",
        "paragraphs": [
            "喜君眸子重清朗，携手城南历旧游。",
            "忽见孟生题竹处，相看泪落不能收。"
        ],
        "title": "游城南十六首 赠张十八助敎",
        "id": "af9cb51e-80f1-4766-89f1-20c35e804f3c"
    },
    {
        "author": "韩愈",
        "paragraphs": [
            "昔者谁能比，今来事不同。",
            "寂寥青草曲，散漫白榆风。",
            "架倒藤全落，篱崩竹半空。",
            "宁须惆怅立，翻覆本无穷。"
        ],
        "title": "游城南十六首 题韦氏庄",
        "id": "bf7afde3-6dc5-4fe0-bbb5-893fb5480453"
    },
    {
        "author": "韩愈",
        "paragraphs": [
            "廉纤晚雨不能晴，池岸草间蚯蚓鸣。",
            "投竿跨马蹋归路，才到城门打鼓声。"
        ],
        "title": "游城南十六首 晚雨",
        "id": "cc6d23de-73bf-45a4-ac23-ae629b2312f1"
    },
    {
        "author": "韩愈",
        "paragraphs": [
            "暂出城门蹋青草，远于林下见春山。",
            "应须韦杜家家到，祗有今朝一日闲。"
        ],
        "title": "游城南十六首 出城",
        "id": "5be67cbc-90e8-484e-9b43-4cbbf935a398"
    },
    {
        "author": "韩愈",
        "paragraphs": [
            "扰扰驰名者，谁能一日闲。",
            "我来无伴侣，把酒对南山。"
        ],
        "title": "游城南十六首 把酒",
        "id": "966c9bb0-6642-4c60-8183-67eb80ac71a2"
    },
    {
        "author": "韩愈",
        "paragraphs": [
            "直把春偿酒，都将命乞花。",
            "祗知闲信马，不觉误随车。"
        ],
        "title": "游城南十六首 嘲少年",
        "id": "ed678f60-9e43-47f5-aa99-fc476753503e"
    },
    {
        "author": "韩愈",
        "paragraphs": [
            "青幢紫盖立童童，细雨浮烟作彩笼。",
            "不得画师来貌取，定知难见一生中。"
        ],
        "title": "游城南十六首 楸树",
        "id": "11185a07-9a7f-4091-a5f3-582b12a3c4ea"
    },
    {
        "author": "韩愈",
        "paragraphs": [
            "断送一生惟有酒，寻思百计不如闲。",
            "莫忧世事兼身事，须著人间比梦间。"
        ],
        "title": "游城南十六首 遣兴",
        "id": "cd542cb4-430d-4d1b-a085-4eeb4db324e1"
    },
    {
        "author": "韩愈",
        "paragraphs": [
            "帝忧南国切，改命付忠良。",
            "壤画星摇动，旗分兽簸扬。",
            "五营兵转肃，千里地还方。",
            "控带荆门远，飘浮汉水长。",
            "赐书宽属郡，战马隔邻疆。",
            "纵猎雷霆迅，观棋玉石忙。",
            "风流岘首客，花艳大堤倡。",
            "富贵由身致，谁敎不自强。"
        ],
        "title": "送李尚书赴襄阳八韵得长字",
        "id": "3c802975-63a9-416c-ac3e-cad1d8bb50ab"
    },
    {
        "author": "韩愈",
        "paragraphs": [
            "绛阙银河曙，东风右掖春。",
            "官随名共美，花与思俱新。",
            "绮陌朝游间，绫衾夜直频。",
            "横门开日月，高阁切星辰。",
            "庭变寒前草，天销霁后尘。",
            "沟声通苑急，柳色压城匀。",
            "纶綍谋猷盛，丹青步武亲。",
            "芳菲含斧藻，光景畅形神。",
            "傍砌看红药，巡池咏白苹。",
            "多情怀酒伴，余事作诗人。",
            "倚玉难藏拙，吹竽久混真。",
            "坐慙空自老，江海未还身。"
        ],
        "title": "和席八十二韵",
        "id": "b7b344b4-2f7a-48a0-97b1-50073a9263c8"
    },
    {
        "author": "韩愈",
        "paragraphs": [
            "早晚飞来入锦城，谁人敎解百般鸣。",
            "春风红树惊眠处，似妬歌童作艳声。"
        ],
        "title": "和武相公早春闻莺",
        "id": "a6f9692f-f0d6-4b32-8c0a-3dbbe3bc128a"
    },
    {
        "author": "韩愈",
        "paragraphs": [
            "公主当年欲占春，故将台榭押城闉。",
            "欲知前面花多少，直到南山不属人。"
        ],
        "tags": [
            "讽刺",
            "写人",
            "怀古",
            "写人诗"
        ],
        "title": "游太平公主山庄",
        "id": "20b51078-7016-481f-9e1d-977a76361984"
    },
    {
        "author": "韩愈",
        "paragraphs": [
            "谁收春色将归去，慢绿妖红半不存。",
            "榆荚祗能随柳絮，等闲撩乱走空园。"
        ],
        "tags": [
            "春天",
            "景物"
        ],
        "title": "晚春",
        "id": "f2b58be3-ba59-4df2-93a7-899916454dbf"
    },
    {
        "author": "韩愈",
        "paragraphs": [
            "一纪尊名正，三时孝养荣。",
            "高居朝圣主，厚德载羣生。",
            "武帐虚中禁，玄堂掩太平。",
            "秋天笳鼓歇，松柏徧山鸣。"
        ],
        "title": "大行皇太后挽歌词三首 一",
        "id": "91981995-3a0f-4aef-844e-288345da7d20"
    },
    {
        "author": "韩愈",
        "paragraphs": [
            "威仪备吉凶，文物杂军容。",
            "配地行新祭，因山托故封。",
            "凤飞终不返，劒化会相从。",
            "无复临长乐，空闻报晓钟。"
        ],
        "title": "大行皇太后挽歌词三首 二",
        "id": "334ccae3-b3f8-4489-9d20-daf0cbd2e00a"
    },
    {
        "author": "韩愈",
        "paragraphs": [
            "追攀万国来，警卫百神陪。",
            "画翣登秋殿，容衣入夜台。",
            "云随僊驭远，风助圣情哀。",
            "只有朝陵日，妆匳一暂开。"
        ],
        "title": "大行皇太后挽歌词三首 三",
        "id": "2b334a0c-3897-4322-ba26-20e1f343d730"
    },
    {
        "author": "韩愈",
        "paragraphs": [
            "三百六旬长扰扰，不冲风雨即尘埃。",
            "久慙朝士无裨补，空愧高僧数往来。",
            "学道穷年何所得，吟诗竟日未能廻。",
            "天寒古寺游人少，红叶窗前有几堆。"
        ],
        "title": "广宣上人频见过",
        "id": "cab9c089-686b-400b-b75f-b180869c9c55"
    },
    {
        "author": "韩愈",
        "paragraphs": [
            "雨后来更好，绕池徧青青。",
            "柳花闲度竹，菱叶故穿萍。",
            "独坐殊未厌，孤斟讵能醒。",
            "持竿至日暮，幽咏欲谁听。"
        ],
        "title": "闲游二首 一",
        "id": "b4cf3bfa-c6c8-4057-b0d0-f23700d69867"
    },
    {
        "author": "韩愈",
        "paragraphs": [
            "兹游苦不数，再到遂经旬。",
            "萍盖污池净，藤笼老树新。",
            "林乌鸣讶客，岸竹长遮邻。",
            "子云祗自守，奚事九衢尘。"
        ],
        "title": "闲游二首 二",
        "id": "7dfe15f9-43c2-4d0e-9635-fe2e424cc29a"
    },
    {
        "author": "韩愈",
        "paragraphs": [
            "一壶情所寄，四句意能多。",
            "秋到无诗酒，其如月色何。"
        ],
        "title": "酬马侍郎寄酒",
        "id": "ee654644-02ba-487a-afbe-88c7f6e7bc62"
    },
    {
        "author": "韩愈",
        "paragraphs": [
            "竹亭人不到，新笋满前轩。",
            "乍出真堪赏，初多未觉烦。",
            "成行齐婢仆，环立比儿孙。",
            "验长常携尺，愁干屡侧盆。",
            "对吟忘膳饮，偶坐变朝昏。",
            "滞雨膏腴湿，骄阳气候温。",
            "得时方张王，挟势欲腾骞。",
            "见角牛羊没，看皮虎豹存。",
            "攒生犹有隙，散布忽无垠。",
            "讵可持筹算，谁能以理言。",
            "纵横公占地，罗列暗连根。",
            "狂剧时穿壁，横强几触藩。",
            "深潜如避逐，远去若追奔。",
            "始讶妨人路，还惊入药园。",
            "萌芽防寖大，覆载莫偏恩。",
            "已复侵危砌，非徒出短垣。",
            "身宁虞瓦砾，计拟揜兰荪。",
            "且叹高无数，庸知上几番。",
            "短长终不校，先后竟谁论。",
            "外恨苞藏密，中仍节目繁。",
            "暂须廻步履，要取助盘飧。",
            "穰穰疑翻地，森森竞塞门。",
            "戈矛头戢戢，蛇虺首掀掀。",
            "妇懦咨料拣，儿痴谒尽髠。",
            "侯生来慰我，诗句读惊魂。",
            "属和才将竭，呻吟至日暾。"
        ],
        "title": "和侯协律咏笋",
        "id": "4da3942e-f4e4-4d45-86de-c93a0fe8f411"
    },
    {
        "author": "韩愈",
        "paragraphs": [
            "龙疲虎困割川原，亿万苍生性命存。",
            "谁劝君王回马首，真成一掷赌干坤。"
        ],
        "title": "过鸿沟",
        "id": "446d1d2b-2cc4-4d3e-a1fa-508377745433"
    },
    {
        "author": "韩愈",
        "paragraphs": [
            "司徒东镇驰书谒，丞相西来走马迎。",
            "两府元臣今转密，一方逋寇不难平。"
        ],
        "title": "送张侍郎",
        "id": "1f5be867-3dfd-4c4e-8392-f3e16405658a"
    },
    {
        "author": "韩愈",
        "paragraphs": [
            "红旗照海压南荒，征入中台作侍郎。",
            "暂从相公平小寇，便归天阙致时康。"
        ],
        "title": "赠刑部马侍郎",
        "id": "39e34419-dc6c-41bf-8bf4-b1190d566711"
    },
    {
        "author": "韩愈",
        "paragraphs": [
            "旗穿晓日云霞杂，山倚秋空剑戟明。",
            "敢请相公平贼后，暂携诸吏上峥嵘。"
        ],
        "title": "奉和裴相公东征途经女几山下作",
        "id": "13e75ff2-c432-48b0-8543-20bcd4b7b3ed"
    },
    {
        "author": "韩愈",
        "paragraphs": [
            "城上赤云呈胜气，眉间黄色见归期。",
            "幕中无事惟须饮，即是连镳向阙时。"
        ],
        "title": "郾城晚饮奉赠副使马侍郎及冯李二员外",
        "id": "90c06400-81aa-4f73-be70-8f8426c9345b"
    },
    {
        "author": "韩愈",
        "paragraphs": [
            "为文无出相如右，谋师难居却縠先。",
            "归去雪销溱洧动，西来旌斾拂晴天。"
        ],
        "title": "酬别留后侍郎",
        "id": "c0925324-863d-4640-9fd9-3b8674bea909"
    },
    {
        "author": "韩愈",
        "paragraphs": [
            "周楚仍连接，川原乍屈盘。",
            "云垂天不暖，尘涨雪犹干。",
            "印绶归台室，旌旗别将坛。",
            "欲知迎候盛，骑火万星攒。"
        ],
        "title": "同李二十八夜次襄城",
        "id": "92ded1d1-ed42-47fb-b121-6c82304dfad4"
    },
    {
        "author": "韩愈",
        "paragraphs": [
            "四面星辰著地明，散烧烟火宿天兵。",
            "不关破贼须归奏，自趂新年贺太平。"
        ],
        "title": "同李二十八员外从裴相公野宿西界",
        "id": "a5c97944-064e-449b-8717-c7d4f0dad847"
    },
    {
        "author": "韩愈",
        "paragraphs": [
            "郾城辞罢过襄城，颍水嵩山刮眼明。",
            "已去蔡州三百里，家人不用远来迎。"
        ],
        "title": "过襄城",
        "id": "2dd38c1b-ca84-48f4-a731-d789a3c95176"
    },
    {
        "author": "韩愈",
        "paragraphs": [
            "荒山野水照斜晖，啄雪寒鸦趂始飞。",
            "夜宿驿亭愁不睡，幸来相就盖征衣。"
        ],
        "title": "宿神龟招李二十八冯十七",
        "id": "b768177b-5a26-4f53-b7e2-d2db2d362cbc"
    },
    {
        "author": "韩愈",
        "paragraphs": [
            "数日方离雪，今朝又出山。",
            "试凭高处望，隐约见潼关。"
        ],
        "title": "次硖石",
        "id": "77d3ff20-d7a6-4e36-a7d4-008df44f2503"
    },
    {
        "author": "韩愈",
        "paragraphs": [
            "夹道疎槐出老根，高甍巨桷压山原。",
            "宫前遗老来相问，今是开元几叶孙。"
        ],
        "title": "和李司勋过连昌宫",
        "id": "6a94e28f-17a5-40a4-a690-b117747d78e4"
    },
    {
        "author": "韩愈",
        "paragraphs": [
            "荆山已去华山来，日出潼关四扇开。",
            "刺史莫辞迎候远，相公亲破蔡州廻。"
        ],
        "tags": [
            "抒情"
        ],
        "title": "次潼关先寄张十二阁老使君",
        "id": "70a8fb4e-999a-4497-ae52-40bc78359a58"
    },
    {
        "author": "韩愈",
        "paragraphs": [
            "暂辞堂印执兵权，尽管诸军破贼年。",
            "冠盖相望催入相，待将功德格皇天。"
        ],
        "title": "次潼关上都统相公",
        "id": "3ef8452e-67c9-46c4-bd17-8edfd80a7676"
    },
    {
        "author": "韩愈",
        "paragraphs": [
            "西来骑火照山红，夜宿桃林腊月中。",
            "手把命珪兼相印，一时重叠赏元功。"
        ],
        "title": "桃林夜贺晋公",
        "id": "17a154bf-36c4-49cf-8091-105f48c9ec09"
    },
    {
        "author": "韩愈",
        "paragraphs": [
            "去年秋露下，羇旅逐东征。",
            "今岁春光动，驱驰别上京。",
            "饮中相顾色，送后独归情。",
            "两地无千里，因风数寄声。"
        ],
        "title": "送李员外院长分司东都",
        "id": "23865eac-df6b-407d-acea-2544745a2611"
    },
    {
        "author": "韩愈",
        "paragraphs": [
            "南伐旋师太华东，天书夜到册元功。",
            "将军旧压三司贵，相国新兼五等崇。",
            "鹓鹭欲归仙仗里，熊罴还入禁营中。",
            "长慙典午非材职，得就闲官即至公。"
        ],
        "title": "晋公破贼回重拜台司以诗示幕中宾客愈奉和",
        "id": "84de8581-250e-4a4e-9813-868067cc876a"
    },
    {
        "author": "韩愈",
        "paragraphs": [
            "侯家林馆胜，偶入得垂竿。",
            "曲树行藤角，平池散芡盘。",
            "羽沈知食驶，缗细觉牵难。",
            "聊取夸儿女，榆条系从鞍。"
        ],
        "title": "独钓四首 一",
        "id": "96ff7a1f-7b2a-4127-b407-d03cfdcac921"
    },
    {
        "author": "韩愈",
        "paragraphs": [
            "一迳向池斜，池搪野草花。",
            "雨多添柳耳，水长减蒲芽。",
            "坐厌亲刑柄，偷来傍钓车。",
            "太平公事少，吏隐讵相赊。"
        ],
        "title": "独钓四首 二",
        "id": "33b6328c-daa7-4137-bc4c-31789f6291ce"
    },
    {
        "author": "韩愈",
        "paragraphs": [
            "独往南塘上，秋晨景气醒。",
            "露排四岸草，风约半池萍。",
            "鸟下见人寂，鱼来闻饵馨。",
            "所嗟无可召，不得倒吾缾。"
        ],
        "title": "独钓四首 三",
        "id": "bddfa020-0ddc-46e9-b99d-df4088a2c418"
    },
    {
        "author": "韩愈",
        "paragraphs": [
            "秋半百物变，溪鱼去不来。",
            "风能坼芡觜，露亦染梨腮。",
            "远岫重叠出，寒花散乱开。",
            "所期终莫至，日暮与谁廻。"
        ],
        "title": "独钓四首 四",
        "id": "3fd92446-b46c-42e7-ab23-ce3ff3fe01a4"
    },
    {
        "author": "韩愈",
        "paragraphs": [
            "老树无枝叶，风霜不复侵。",
            "腹穿人可过，皮剥蚁还寻。",
            "寄托惟朝菌，依投绝暮禽。",
            "犹堪持改火，未肯但空心。"
        ],
        "title": "枯树",
        "id": "7931bd8a-db01-4e8e-aec3-9fcd1d452798"
    },
    {
        "author": "韩愈",
        "paragraphs": [
            "元日新诗已去年，蔡州遥寄荷相怜。",
            "今朝纵有谁人领，自是三峰不敢眠。"
        ],
        "title": "元日酬蔡州马十二尚书去年蔡州元日见寄之什",
        "id": "3e10c191-80af-40e3-b99b-7b4698c2dd0a"
    },
    {
        "author": "韩愈",
        "paragraphs": [
            "今夕知何夕，花然锦帐中。",
            "自能当雪暖，那肯待春红。",
            "黄里排金粟，钗头缀玉虫。",
            "更烦将喜事，来报主人公。"
        ],
        "title": "咏灯花同侯十一",
        "id": "0083cf89-9243-4765-8a97-a147ec34f3dd"
    },
    {
        "author": "韩愈",
        "paragraphs": [
            "祖席洛桥边，亲交共黯然。",
            "野晴山簇簇，霜晓菊鲜鲜。",
            "书寄相思处，桮衔欲别前。",
            "淮阳知不薄，终愿早廻船。"
        ],
        "title": "祖席前字",
        "id": "b86d0d78-6f25-4416-a0a5-0616535d4e9f"
    },
    {
        "author": "韩愈",
        "paragraphs": [
            "淮南悲木落，而我亦伤秋。",
            "况与故人别，那堪羇宦愁。",
            "荣华今异路，风雨昔同忧。",
            "莫以宜春远，江山多胜游。"
        ],
        "title": "秋字",
        "id": "231a4c73-c9df-482b-9980-caad78610d31"
    },
    {
        "author": "韩愈",
        "paragraphs": [
            "番禺军府盛，欲说暂停桮。",
            "盖海旗幢出，连天观阁开。",
            "衙时龙户集，上日马人来。",
            "风静鶢鶋去，官廉蚌蛤廻。",
            "货通师子国，乐奏武王台。",
            "事事皆殊异，无嫌屈大才。"
        ],
        "title": "送郑尚书赴南海",
        "id": "eecadce0-6252-4216-aa60-df22b3b6c242"
    },
    {
        "author": "韩愈",
        "paragraphs": [
            "软湿青黄状可猜，欲烹还唤木盘廻。",
            "烦君自入华阳洞，直割乖龙左耳来。"
        ],
        "title": "答道士寄树鸡",
        "id": "1b6621a9-58a8-44d1-a365-52e9feb3604f"
    },
    {
        "author": "韩愈",
        "paragraphs": [
            "一封朝奏九重天，夕贬潮州路八千。",
            "欲为圣朝除弊事，肯将衰朽惜残年。",
            "云横秦岭家何在，雪拥蓝关马不前。",
            "知汝远来应有意，好收吾骨瘴江边。"
        ],
        "title": "左迁至蓝关示姪孙湘",
        "id": "861aac3a-3c3d-480c-bdb0-d0c25b7fbf14"
    },
    {
        "author": "韩愈",
        "paragraphs": [
            "嗟尔戎人莫惨然，湖南地近保生全。",
            "我今罪重无归望，直去长安路八千。"
        ],
        "title": "武关西逢配流吐蕃",
        "id": "e9e4e3e7-ab3d-4eeb-968c-440e97f99b03"
    },
    {
        "author": "韩愈",
        "paragraphs": [
            "潮阳南去倍长沙，恋阙那堪又忆家。",
            "心讶愁来惟贮火，眼知别后自添花。",
            "商颜暮雪逢人少，邓鄙春泥见驿赊。",
            "早晚王师收海岳，普将雷雨发萌芽。"
        ],
        "title": "次邓州界",
        "id": "0ef12f5c-3640-49fb-9d44-669fb27f6ea5"
    },
    {
        "author": "韩愈",
        "paragraphs": [
            "不觉离家已五千，仍将衰病入泷船。",
            "潮阳未到吾能说，海气昏昏水拍天。"
        ],
        "title": "题临泷寺",
        "id": "7c56658c-6928-42e3-ba7f-b2098a33453e"
    },
    {
        "author": "韩愈",
        "paragraphs": [
            "韶州南去接宣溪，云水苍茫日向西。",
            "客泪数行先自落，鹧鸪休傍耳边啼。"
        ],
        "title": "晚次宣溪辱韵州张端公使君惠书叙别酬以绝句二章 一",
        "id": "0a501890-4994-4da6-9620-5a6f80f41b8f"
    },
    {
        "author": "韩愈",
        "paragraphs": [
            "兼金那足比清文，百首相随媿使君。",
            "俱是岭南巡管内，莫欺荒僻断知闻。"
        ],
        "title": "晚次宣溪辱韵州张端公使君惠书叙别酬以绝句二章 二",
        "id": "939ab698-2ed2-4525-8577-45a8179cc842"
    },
    {
        "author": "韩愈",
        "paragraphs": [
            "桥夹水松行百步，竹牀莞席到僧家。",
            "暂拳一手支头卧，还把鱼竿下钓沙。"
        ],
        "title": "题秀禅师房",
        "id": "f54b5e5c-f695-4bb7-8484-33650a82a1ab"
    },
    {
        "author": "韩愈",
        "paragraphs": [
            "曲江山水闻来久，恐不知名访倍难。",
            "愿借图经将入界，每逢佳处便开看。"
        ],
        "title": "将至韶州先寄张端公使君借图经",
        "id": "3fa73cd3-703f-46cf-9eb5-8f628eb69947"
    },
    {
        "author": "韩愈",
        "paragraphs": [
            "忆作儿童随伯氏，南来今只一身存。",
            "目前百口还相逐，旧事无人可共论。"
        ],
        "title": "过始兴江口感怀",
        "id": "982364ab-2766-490e-8b90-88d9169c2fb5"
    },
    {
        "author": "韩愈",
        "paragraphs": [
            "来往再逢梅柳新，别离一醉绮罗春。",
            "久钦江总文才妙，自叹虞翻骨相屯。",
            "鸣笛急吹争落日，清歌缓送款行人。",
            "已知奏课当征拜，那复淹留咏白苹。"
        ],
        "title": "韶州留别张端公使君",
        "id": "691adfca-49d9-429b-95f1-d23eccc452b4"
    },
    {
        "author": "韩愈",
        "paragraphs": [
            "明时远逐事何如，遇赦移官罪未除。",
            "北望讵令随塞鴈，南迁才免葬江鱼。",
            "将经贵郡烦留客，先惠高文谢起予。",
            "暂欲系船韶石下，上宾虞舜整冠裾。"
        ],
        "title": "从潮州量移袁州张韶州端公以诗相贺因酬之",
        "id": "5db93f1b-e79b-4322-9eef-4714a1b31681"
    },
    {
        "author": "韩愈",
        "paragraphs": [
            "凭高试廻首，一望豫章城。",
            "人由恋德泣，马亦别羣鸣。",
            "寒日夕始照，风江远渐平。",
            "默然都不语，应识此时情。"
        ],
        "title": "次石头驿寄江西王十中丞阁老",
        "id": "59f47b2d-ed9b-456c-9877-908f5f85e7dc"
    },
    {
        "author": "韩愈",
        "paragraphs": [
            "中郎有女能传业，伯道无儿可保家。",
            "偶到匡山曾住处，几行衰泪落烟霞。"
        ],
        "tags": [
            "庐山"
        ],
        "title": "游西林寺题萧二兄郎中旧堂",
        "id": "53f96ba9-eb8f-4293-9d1a-47bd07855c14"
    },
    {
        "author": "韩愈",
        "paragraphs": [
            "行行指汉东，暂喜笑言同。",
            "雨雪离江上，蒹葭出梦中。",
            "面犹含瘴色，眼已见华风。",
            "岁暮难相值，酣歌未可终。"
        ],
        "title": "自袁州还京行次安陆先寄随州周员外",
        "id": "46e8a421-af5d-4785-af7d-443cdbfab7e9"
    },
    {
        "author": "韩愈",
        "paragraphs": [
            "白水龙飞已几春，偶逢遗迹问耕人。",
            "丘坟发掘当官路，何处南阳有近亲。"
        ],
        "title": "题广昌馆",
        "id": "d978fb59-bb80-4d6c-a2e0-3beb10b68525"
    },
    {
        "author": "韩愈",
        "paragraphs": [
            "陆孟丘杨久作尘，同时存者更谁人。",
            "金丹别后知传得，乞取刀圭救病身。"
        ],
        "title": "寄随州周员外",
        "id": "57db46c4-7375-4705-ab9e-0c07e71b8cb2"
    },
    {
        "author": "韩愈",
        "paragraphs": [
            "浊水污泥清路尘，还曾同制掌丝纶。",
            "眼穿长讶双鱼断，耳热何辞数爵频。",
            "银烛未销窗送曙，金钗半醉座添春。",
            "知公不久归钧轴，应许闲官寄病身。"
        ],
        "title": "酒中留上襄阳李相公",
        "id": "8b7dc40f-abeb-4bbf-bc8f-6be1b25a4854"
    },
    {
        "author": "韩愈",
        "paragraphs": [
            "数条藤束木皮棺，草殡荒山白骨寒。",
            "惊恐入心身已病，扶舁沿路众知难。",
            "绕坟不暇号三帀，设祭惟闻饭一盘。",
            "致汝无辜由我罪，百年慙痛泪阑干。"
        ],
        "title": "去岁自刑部侍郎以罪贬潮州刺史乘驿赴任其后家亦谴逐小女道死殡之层峰驿旁山下蒙恩还朝过其墓留题驿梁",
        "id": "20b7830c-2095-461d-ab54-97dff0c25a20"
    },
    {
        "author": "韩愈",
        "paragraphs": [
            "司空远寄养初成，毛色桃花眼镜明。",
            "落日已曾交辔语，春风还拟竝鞍行。",
            "长令奴仆知饥渴，须着贤良待性情。",
            "旦夕公归伸拜谢，免劳骑去逐双旌。"
        ],
        "title": "贺张十八秘书得裴司空马",
        "id": "c9604f42-9a59-48ac-9978-5c66dce7922d"
    },
    {
        "author": "韩愈",
        "paragraphs": [
            "东风花树下，送尔出京城。",
            "久抱伤春意，新添惜别情。",
            "归来身已病，相见眼还明。",
            "更遣将诗酒，谁家逐后生。"
        ],
        "title": "杏园送张彻侍御归使",
        "id": "c94b341b-494b-447d-a668-8bdd9193a338"
    },
    {
        "author": "韩愈",
        "paragraphs": [
            "放朝还不报，半路蹋泥归。",
            "雨惯曾无节，雷频自失威。",
            "见墙生菌徧，忧麦作蛾飞。",
            "岁晚偏萧索，谁当救晋饥。"
        ],
        "title": "雨中寄张博士籍侯主簿喜",
        "id": "fa54743c-d0e4-4112-893c-ca39716ea2ca"
    },
    {
        "author": "韩愈",
        "paragraphs": [
            "来朝当路日，承诏改辕时。",
            "再领须句国，仍迁少昊司。",
            "暖风抽宿麦，清雨卷归旗。",
            "赖寄新珠玉，长吟慰我思。"
        ],
        "title": "奉和兵部张侍郎酬郓州马尚书祗召途中见寄开缄之日马帅已再领郓州之作",
        "id": "795a1848-1768-460c-9ccb-082ee70bb11a"
    },
    {
        "author": "韩愈",
        "paragraphs": [
            "墙下春渠入禁沟，渠冰初破满渠浮。",
            "凤池近日长先暖，流到池时更不流。"
        ],
        "title": "早春与张十八博士籍游杨尚书林亭寄第三阁老兼呈白冯二阁老",
        "id": "1dab9bf3-9d50-404f-a75c-04648fbcb9be"
    },
    {
        "author": "韩愈",
        "paragraphs": [
            "朗朗闻街鼓，晨起似朝时。",
            "翻翻走驿马，春尽是归期。",
            "地失嘉禾处，风存蟋蟀辞。",
            "暮齿良多感，无事涕垂颐。"
        ],
        "title": "奉使常山早次太原呈副使吴郎中",
        "id": "7187c16a-ee57-472a-8a26-5fb3675ed3ed"
    },
    {
        "author": "韩愈",
        "paragraphs": [
            "风光欲动别长安，春半城边特地寒。",
            "不见园花兼巷柳，马头惟有月团团。"
        ],
        "title": "夕次寿阳驿题吴郎中诗后",
        "id": "fd20e8ed-c177-4ea6-b751-1fd9515969a6"
    },
    {
        "author": "韩愈",
        "paragraphs": [
            "别来杨柳街头树，摆弄春风只欲飞。",
            "还有小园桃李在，留花不发待郎归。"
        ],
        "title": "镇州初归",
        "id": "8c5ec1ac-b70f-44cf-a41e-c5ebf6231b27"
    },
    {
        "author": "韩愈",
        "paragraphs": [
            "漠漠轻阴晚自开，青天白日映楼台。",
            "曲江水满花千树，有底忙时不肯来。"
        ],
        "title": "同水部张员外籍曲江春游寄白二十二舍人",
        "id": "84ad2115-65fa-4d8f-9d32-008443003d5d"
    },
    {
        "author": "韩愈",
        "paragraphs": [
            "汉家旧种明光殿，炎帝还书本草经。",
            "岂似满朝承雨露，共看传赐出青冥。",
            "香随翠笼擎初到，色暎银盘写未停。",
            "食罢自知无所报，空然慙汗仰皇扃。"
        ],
        "title": "和水部张员外宣政衙赐百官樱桃诗",
        "id": "f7b65471-38e0-4be2-b932-87655d3edbfd"
    },
    {
        "author": "韩愈",
        "paragraphs": [
            "天街小雨润如酥，草色遥看近却无。",
            "最是一年春好处，绝胜烟柳满皇都。"
        ],
        "tags": [
            "写雨",
            "春天",
            "八年级下册(课外)",
            "写景",
            "柳树",
            "初中古诗",
            "雨",
            "春"
        ],
        "title": "早春呈水部张十八员外二首 一",
        "id": "d7cb4244-143b-403b-8599-b10c6763d032"
    },
    {
        "author": "韩愈",
        "paragraphs": [
            "莫道官忙身老大，即无年少逐春心。",
            "凭君先到江头看，柳色如今深未深。"
        ],
        "title": "早春呈水部张十八员外二首 二",
        "id": "8e522ba0-45e7-431c-84d0-07342a614318"
    },
    {
        "author": "韩愈",
        "paragraphs": [
            "苍苍森八桂，兹地在湘南。",
            "江作青罗带，山如碧玉篸。",
            "户多输翠羽，家自种黄甘。",
            "远胜登僊去，飞鸾不假骖。"
        ],
        "tags": [
            "送别",
            "山水",
            "景点"
        ],
        "title": "送桂州严大夫同用南字",
        "id": "556900c5-7e75-4b5f-8c52-e32693953396"
    },
    {
        "author": "韩愈",
        "paragraphs": [
            "天平篇什外，政事亦无双。",
            "威令加徐土，儒风被鲁邦。",
            "清为公论重，宽得士心降。",
            "岁晏偏相忆，长谣坐北窗。"
        ],
        "title": "奉酬天平马十二仆射暇日言怀见寄之作",
        "id": "263cca89-a600-405f-a0a8-d778ac99e5b8"
    },
    {
        "author": "韩愈",
        "paragraphs": [
            "窜逐三年海上归，逢公复此著征衣。",
            "旋吟佳句还鞭马，恨不身先去鸟飞。"
        ],
        "title": "奉使镇州行次承天行营奉酬裴司空",
        "id": "531d9020-6b63-4b14-8605-9a779b2d2579"
    },
    {
        "author": "韩愈",
        "paragraphs": [
            "衔命山东抚乱师，日驰三百自嫌迟。",
            "风霜满面无人识，何处如今更有诗。"
        ],
        "title": "镇州路上谨酬裴司空相公重见寄",
        "id": "4e871e4a-9c45-4b79-93c6-a12e91f8ad34"
    },
    {
        "author": "韩愈",
        "paragraphs": [
            "文武功成后，居为百辟师。",
            "林园穷胜事，钟鼓乐清时。",
            "摆落遗高论，雕镌出小诗。",
            "自然无不可，范蠡尔其谁。"
        ],
        "title": "奉和仆射裴相公感跨恩言志",
        "id": "5641c747-b437-4c50-b073-812cf05aec0e"
    },
    {
        "author": "韩愈",
        "paragraphs": [
            "尽瘁年将久，公今始暂闲。",
            "事随忧共减，诗与酒俱还。",
            "放意机衡外，收身矢石间。",
            "秋台风日迥，正好看前山。"
        ],
        "title": "和仆射相公朝廻见寄",
        "id": "4a639502-2c63-4bd7-86d7-01edca3c50f6"
    },
    {
        "author": "韩愈",
        "paragraphs": [
            "山公自是林园主，叹惜前贤造作时。",
            "巖洞幽深门尽锁，不因丞相几人知。"
        ],
        "title": "奉和李相公题萧家林亭",
        "id": "20d878ef-3122-49aa-a5e9-311d5442c8d4"
    },
    {
        "author": "韩愈",
        "paragraphs": [
            "耒耜兴姬国，輴欙建夏家。",
            "在功诚可尚，于道讵为华。",
            "象帝威容大，僊宗宝历赊。",
            "卫门罗戟槊，图壁杂龙蛇。",
            "礼乐追尊盛，干坤降福遐。",
            "四真皆齿列，二圣亦肩差。",
            "阳月时之首，阴泉气未牙。",
            "殿阶铺水碧，庭炬坼金葩。",
            "紫极观忘倦，青词奏不譁。",
            "噌吰宫夜辟，嘈囐鼓晨挝。",
            "亵味陈奚取，名香荐孔嘉。",
            "垂祥纷可录，俾寿浩无涯。",
            "贵相山瞻峻，清文玉绝瑕。",
            "代工声问远，摄事敬恭加。",
            "皎洁当天月，葳蕤捧日霞。",
            "唱妍酬亦丽，俛仰但称嗟。"
        ],
        "title": "奉和杜相公太清宫纪事陈诚上李相公十六韵",
        "id": "736572d1-f38d-46aa-ba3d-8b895cf81011"
    },
    {
        "author": "韩愈",
        "paragraphs": [
            "帝奠九廛，有叶有年。",
            "有荒不条，河岱之间。",
            "及我宪考，一收正之。",
            "视邦选侯，以公来尸。",
            "公来尸之，人始未信。",
            "公不饮食，以训以徇。",
            "孰饥无食，孰呻孰叹。",
            "孰冤不问，不得分愿。",
            "孰为邦蟊，节根之螟。",
            "羊很狼贪，以口覆城。",
            "吹之喣之，摩手拊之。",
            "箴之石之，膊而磔之。",
            "凡公四封，既富以彊。",
            "谓公吾父，孰违公令。",
            "可以师征，不宁守邦。",
            "公作谿堂，播播流水。",
            "浅有蒲莲，深有葭苇。",
            "公以宾燕，其鼓骇骇。",
            "公燕谿堂，宾校醉饱。",
            "流有跳鱼，岸有集鸟。",
            "既歌以舞，其鼓考考。",
            "公在谿堂，公御琴瑟。",
            "公暨宾赞，稽经诹律。",
            "施用不差，人用不屈。",
            "谿有薲苽，有龟有鱼。",
            "公在中流，右诗左书。",
            "无我斁遗，此邦是庥。"
        ],
        "title": "郓州谿堂诗",
        "id": "9763af12-4206-43f2-ba3c-1dd4265b713e"
    },
    {
        "author": "韩愈",
        "paragraphs": [
            "大匠无弃材，寻尺各有施。",
            "况当营都邑，杞梓用不疑。",
            "张侯嵩高来，面有熊豹姿。",
            "开口论利害，劒锋白差差。",
            "恨无一尺捶，为国笞羌夷。",
            "诣阙三上书，臣非黄冠师。",
            "臣有胆与气，不忍死茅茨。",
            "又不媚笑语，不能伴儿嬉。",
            "乃著道士服，众人莫臣知。",
            "臣有平贼策，狂童不难治。",
            "其言简且要，陛下幸听之。",
            "天空日月高，下照理不遗。",
            "或是章奏繁，裁择未及斯。",
            "宁当不竢报，归袖风披披。",
            "答我事不尔，吾亲属吾思。",
            "昨宵梦倚门，手取连环持。",
            "今日有书至，又言归何时。",
            "霜天熟柿栗，收拾不可迟。",
            "岭北梁可构，寒鱼下清伊。",
            "既非公家用，且复还其私。",
            "从容进退间，无一不合宜。",
            "时有利不利，虽贤欲奚为。",
            "但当励前操，富贵非公谁。"
        ],
        "title": "送张道士",
        "id": "23fbeeb1-832d-4c6d-a461-d06da393a4bf"
    },
    {
        "author": "韩愈",
        "paragraphs": [
            "相公倦台鼎，分正新邑洛。",
            "才子富文华，校讐天禄阁。",
            "寿觞佳节过，归骑春衫薄。",
            "鸟哢正交加，杨花共纷泊。",
            "亲交谁不羨，去去翔寥廓。"
        ],
        "title": "送郑十校理得洛字",
        "id": "837ee663-d797-49f4-93b8-923d4baac950"
    },
    {
        "author": "韩愈",
        "paragraphs": [
            "我衣之华兮，我佩之光。",
            "陆君之去兮，谁与翺翔。",
            "敛此大惠兮，施于一州。",
            "今其去矣，胡不为留。",
            "我作此诗，歌于远道。",
            "无疾其驱，天子有诏。"
        ],
        "title": "送陆歙州傪",
        "id": "4196d48d-8b3d-4b74-b28c-1cecaa9f32fa"
    },
    {
        "author": "韩愈",
        "paragraphs": [
            "奉使羌池静，临戎汴水安。",
            "冲天鹏翅阔，报国劒铓寒。",
            "晓日驱征骑，春风咏采兰。",
            "谁言臣子道，忠孝两全难。"
        ],
        "title": "送汴州监军俱文珍",
        "id": "33f3bc50-8a7f-4445-995e-1d1af406ae26"
    },
    {
        "author": "韩愈",
        "paragraphs": [
            "昔年十日雨，子桑苦寒饥。",
            "哀歌坐空室，不怨但自悲。",
            "其友名子舆，忽然忧且思。",
            "搴裳触泥水，裹饭往食之。",
            "入门相对语，天命良不疑。",
            "好事漆园吏，书之存雄词。",
            "千年事已远，二子情可推。",
            "我读此篇日，正当寒雪时。",
            "吾身固已困，吾友复何为。",
            "薄粥不足裹，深泥谅难驰。",
            "曾无子舆事，空赋子桑诗。"
        ],
        "title": "赠崔立之",
        "id": "616dfb51-66c5-483f-b2a9-134e151c5009"
    },
    {
        "author": "韩愈",
        "paragraphs": [
            "海水非不广，邓林岂无枝。",
            "风波一荡薄，鱼鸟不可依。",
            "海水饶大波，邓林多惊风。",
            "岂无鱼与鸟，巨细各不同。",
            "海有吞舟鲸，邓有垂天鹏。",
            "苟非鳞羽大，荡薄不可能。",
            "我鳞不盈寸，我羽不盈尺。",
            "一木有余阴，一泉有余泽。",
            "我将辞海水，濯鳞清冷池。",
            "我将辞邓林，刷羽蒙笼枝。",
            "海水非爱广，邓林非爱枝。",
            "风波亦常事，鳞鱼自不宜。",
            "我鳞日已大，我羽日已修。",
            "风波无所苦，还作鲸鹏游。"
        ],
        "title": "海水",
        "id": "0c77b837-3be7-4296-b952-ce99dff4f622"
    },
    {
        "author": "韩愈",
        "paragraphs": [
            "四海失巢穴，两都困尘埃。",
            "感恩由未报，惆怅空一来。",
            "裘破气不暖，马羸鸣且哀。",
            "主人情更重，空使劒锋摧。"
        ],
        "title": "赠河阳李大夫",
        "id": "28106f1b-3e27-4774-a357-7f4dba9cb7ca"
    },
    {
        "author": "韩愈",
        "paragraphs": [
            "黄昏苦寒歌，夜半不能休。",
            "岂不有阳春，节岁聿其周。",
            "君何爱重裘，兼味养大贤。",
            "冰食葛制神所怜，填窗塞户慎勿出，暄风暖景明年日。"
        ],
        "title": "苦寒歌",
        "id": "13931b8a-688a-4ebb-9354-b15490ba70c2"
    },
    {
        "author": "韩愈",
        "paragraphs": [
            "丈人庭中开好花，更无凡木争春华。",
            "翠茎红蘂天力与，此恩不属黄钟家。",
            "温馨熟美鲜香起，似笑无言习君子。",
            "霜刀翦汝天女劳，何事低头学桃李。",
            "娇痴婢子无灵性，竞挽春衫来比并。",
            "欲将双颊一晞红，绿窗磨徧青铜镜。",
            "一尊春酒甘若饴，丈人此乐无人知。",
            "花前醉倒歌者谁，楚狂小子韩退之。"
        ],
        "title": "芍药歌",
        "id": "fe4cef65-5782-4d2d-ba9e-7e956b2f0d55"
    },
    {
        "author": "韩愈",
        "paragraphs": [
            "我年十八九，壮气起胸中。",
            "作书献云阙，辞家逐秋蓬。",
            "岁时易迁次，身命多厄穷。",
            "一名虽云就，片禄不足充。",
            "今者复何事，卑栖寄徐戎。",
            "萧条资用尽，濩落门巷空。",
            "朝眠未能起，远怀方郁悰。",
            "击门者谁子，问言乃吾宗。",
            "自云有奇术，探妙知天工。",
            "既往怅何及，将来喜还通。",
            "期我语非佞，当为佐时雍。"
        ],
        "title": "赠徐州族姪",
        "id": "bce64707-a533-438a-9d36-deb8520b13f7"
    },
    {
        "author": "韩愈",
        "paragraphs": [
            "澹师昼睡时，声气一何猥。",
            "顽飙吹肥脂，坑谷相嵬磊。",
            "雄哮乍咽绝，每发壮益倍。",
            "有如阿鼻尸，长唤忍众罪。",
            "马牛惊不食，百鬼聚相待。",
            "木枕十字裂，镜面生痱癗。",
            "铁佛闻皱眉，石人战摇腿。",
            "孰云天地仁，吾欲责真宰。",
            "幽寻虱搜耳，猛作涛翻海。",
            "太阳不忍明，飞御皆惰怠。",
            "乍如彭与黥，呼冤受葅醢。",
            "又如圈中虎，号疮兼吼馁。",
            "虽令伶伦吹，苦韵难可改。",
            "虽令巫咸招，魂爽难复在。",
            "何山有灵药，疗此愿与采。"
        ],
        "title": "嘲鼾睡",
        "id": "fee63cab-0d90-4fd0-b35f-116d0edede51"
    },
    {
        "author": "韩愈",
        "paragraphs": [
            "澹公坐卧时，长睡无不稳。",
            "吾尝闻其声，深虑五藏损。",
            "黄河弄濆薄，梗涩连拙鮌。",
            "南帝初旧槌，凿窍泄混沌。",
            "迥然忽长引，万丈不可忖。",
            "谓言绝于斯，继出方衮衮。",
            "幽幽寸喉中，草木森苯䔿。",
            "盗贼虽狡狯，亡魂敢窥阃。",
            "鸿蒙总合杂，诡谲骋戾很。",
            "乍如鬬呶呶，忽若怨恳恳。",
            "赋形苦不同，无路寻根本。",
            "何能堙其源，惟有土一畚。"
        ],
        "tags": [
            "黄河"
        ],
        "title": "嘲鼾睡 二",
        "id": "780ee4b9-16db-4039-ae3c-2f393b1281ef"
    },
    {
        "author": "韩愈",
        "paragraphs": [
            "玉盌不磨著泥土，青天孔出白石补。",
            "兔入臼藏蛙缩肚，桂树枯株女闭户。",
            "阴为阳羞固自古，嗟汝下民或敢侮，戏嘲盗视汝目瞽。"
        ],
        "title": "昼月",
        "id": "ff42e14b-b52e-42f4-99f5-271350ce688a"
    },
    {
        "author": "韩愈",
        "paragraphs": [
            "莫辞酒，此会固难同。",
            "请看女工机上帛，半作军人旗上红。",
            "莫辞酒，谁为君王之爪牙。",
            "春雷三月不作响，战士岂得来还家。"
        ],
        "title": "赠张徐州莫辞酒",
        "id": "8f6c694c-c2d2-476c-a1ff-a43def1eede7"
    },
    {
        "author": "韩愈",
        "paragraphs": [
            "抑逼敎唱歌，不解看艳词。",
            "坐中把酒人，岂有欢乐姿。",
            "幸有伶者妇，腰身如柳枝。",
            "但令送君酒，如醉如憨痴。",
            "声自肉中出，使人能逶随。",
            "复遣悭恡者，赠金不皱眉。",
            "岂有长直夫，喉中声雌雌。",
            "君心岂无耻，君岂是女儿。",
            "君敎发直言，大声无休时。",
            "君敎哭古恨，不肯复吞悲。",
            "乍可阻君意，艳歌难可为。"
        ],
        "title": "辞唱歌",
        "id": "bbbb3f85-f8bd-4e6c-8077-f7153f0b13f7"
    },
    {
        "author": "韩愈",
        "paragraphs": [
            "知音者诚希，念子不能别。",
            "行行天未晓，携酒踏明月。"
        ],
        "tags": [
            "朋友",
            "抒情",
            "惜别"
        ],
        "title": "知音者诚希",
        "id": "1cd60767-2951-4ad1-993d-cf1ff770aede"
    },
    {
        "author": "韩愈",
        "paragraphs": [
            "秦客何年驻，仙源此地深。",
            "还随蹑凫骑，来访驭风襟。",
            "院闭青霞入，松高老鹤寻。",
            "犹疑隐形坐，敢起窃桃心。"
        ],
        "title": "同窦韦寻刘尊师不遇",
        "id": "9f900f9e-1045-42bf-a4e2-57e644560bc3"
    },
    {
        "author": "韩愈",
        "paragraphs": [
            "片片驱鸿急，纷纷逐吹斜。",
            "到江还作水，著树渐成花。",
            "越喜飞排瘴，胡愁厚盖砂。",
            "兼云封洞口，助月照天涯。",
            "暝见迷巢鸟，朝逢失辙车。",
            "呈丰尽相贺，宁止力耕家。"
        ],
        "title": "春雪",
        "id": "0b995b0e-aaf5-4332-9f95-ade8ac6d14ef"
    },
    {
        "author": "韩愈",
        "paragraphs": [
            "京城数尺雪，寒气倍常年。",
            "泯泯都无地，茫茫岂是天。",
            "崩奔惊乱射，挥霍讶相缠。",
            "不觉侵堂陛，方应折屋椽。",
            "出门愁落道，上马恐平鞯。",
            "朝鼓矜凌起，山斋酩酊眠。",
            "吾方嗟此役，君乃咏其妍。",
            "冰玉清颜隔，波涛盛句传。",
            "朝飧思共饭，夜宿忆同毡。",
            "举目无非白，雄文乃独玄。"
        ],
        "title": "酬蓝田崔丞立之咏雪见寄",
        "id": "4824b743-c097-468f-8df4-3990f966d05f"
    },
    {
        "author": "韩愈",
        "paragraphs": [
            "夜寒眠半觉，鼓笛闹嘈嘈。",
            "暗浪舂楼堞，惊风破竹篙。",
            "主人看使范，客子读离骚。",
            "闻道松醪贱，何须恡错刀。"
        ],
        "title": "潭州泊船呈诸公",
        "id": "8bb024e5-a471-4caf-8a56-6607196b8776"
    },
    {
        "author": "韩愈",
        "paragraphs": [
            "偶上城南土骨堆，共倾春酒三五桮。",
            "为逢桃树相料理，不觉中丞喝道来。"
        ],
        "title": "饮城南道边古墓上逢中丞过赠礼部卫员外少室张道士",
        "id": "3b92f553-d6d8-46c7-898c-e441ffcf7192"
    },
    {
        "author": "韩愈",
        "paragraphs": [
            "池上无风有落晖，杨花晴后自飞飞。",
            "为将纤质凌清镜，湿却无穷不得归。"
        ],
        "title": "池上絮",
        "id": "81454da0-d4c8-43a7-84e2-0224ebc041ef"
    },
    {
        "author": "韩愈",
        "paragraphs": [
            "孟郊死葬北邙山，从此风云得暂闲。",
            "天恐文章浑断绝，更生贾岛着人间。"
        ],
        "title": "赠贾岛",
        "id": "e5006eea-d3d2-4f5e-8cf7-f4eb89758fb0"
    },
    {
        "author": "韩愈",
        "paragraphs": [
            "孟郊死葬北邙山，从此风云得暂闲。",
            "世上不教才子绝，更生贾岛着人间。"
        ],
        "title": "赠贾岛",
        "id": "b7ed33f4-ad7a-4498-9554-f2a993b55868"
    },
    {
        "author": "韩愈",
        "paragraphs": [
            "万里休言道路赊，有谁敎汝度流沙。",
            "只今中国方多事，不用无端更乱华。"
        ],
        "title": "赠译经僧",
        "id": "1e9a731e-dbf1-4b4b-acae-f6b3b18646a4"
    },
    {
        "author": "王涯",
        "paragraphs": [
            "威仪毕陈，备乐将阕。",
            "苞茅酒缩，膋萧香彻。",
            "宫臣展事，肃雍在列。",
            "迎精送往，厥鉴昭晰。"
        ],
        "title": "享惠昭太子庙乐章",
        "id": "aafc4c1f-228d-4615-b3a2-0d634ac19607"
    },
    {
        "author": "王涯",
        "paragraphs": [
            "宿云开霁景，佳气此时浓。",
            "瑞雪凝清禁，祥烟幂小松。",
            "依稀鸳瓦出，隐映凤楼重。",
            "金阙晴光照，琼枝瑞色封。",
            "叶铺全类玉，柯偃乍疑龙。",
            "讵比寒山上，风霜老昔容。"
        ],
        "title": "望禁门松雪",
        "id": "dee0b55c-e436-41ab-980c-c6b609790ce5"
    },
    {
        "author": "王涯",
        "paragraphs": [
            "延英面奉入春闱，亦选功夫亦选奇。",
            "在冶只求金不耗，用心空学秤无私。",
            "龙门变化人皆望，莺谷飞鸣自有时。",
            "独喜至公谁是证，弥天上人与新诗。"
        ],
        "title": "广宣上人以诗贺放榜和谢",
        "id": "c5eacd94-ff51-4cca-af84-dce680383b0a"
    },
    {
        "author": "王涯",
        "paragraphs": [
            "御气黄花节，临轩紫陌头。",
            "早阳生彩仗，霁色入仙楼。",
            "献寿皆鹓鹭，瞻天尽冕旒。",
            "菊樽过九日，凤历肇千秋。",
            "乐奏薰风起，杯酣瑞影收。",
            "年年歌舞度，此地庆皇休。"
        ],
        "title": "九月九日勤政楼下观百僚献寿",
        "id": "1f5d0bbe-5783-4352-84e2-56e01c1b3b4a"
    },
    {
        "author": "王涯",
        "paragraphs": [
            "万树江边杏，新开一夜风。",
            "满园深浅色，照在绿波中。"
        ],
        "title": "春游曲二首 一",
        "id": "55efc4cb-6eb0-46b4-babc-4caea0dba170"
    },
    {
        "author": "王涯",
        "paragraphs": [
            "上苑何穷树，花间次第新。",
            "香车与丝骑，风静亦生尘。"
        ],
        "title": "春游曲二首 二",
        "id": "91c5aa16-1dd4-4958-b8f1-c813ccfd8022"
    },
    {
        "author": "王涯",
        "paragraphs": [
            "风俗今和厚，君王在穆清。",
            "行看采华曲，尽是泰阶平。"
        ],
        "title": "太平词",
        "id": "70889241-0c17-4d61-af05-f7e9d3ca1936"
    },
    {
        "author": "王涯",
        "paragraphs": [
            "日日人空老，年年春更归。",
            "相欢在尊酒，不用惜花飞。"
        ],
        "title": "送春词",
        "id": "9910755c-0c3d-4b6d-bb66-ee175ed1d911"
    },
    {
        "author": "王涯",
        "paragraphs": [
            "天骄远塞行，出鞘宝刀鸣。",
            "定是酬恩日，今朝觉命轻。"
        ],
        "title": "塞上曲二首 一",
        "id": "d5099ed5-7f3a-44af-85fb-e2dde9286b3e"
    },
    {
        "author": "王涯",
        "paragraphs": [
            "塞虏常为敌，边风已报秋。",
            "平生多志气，箭底觅封侯。"
        ],
        "title": "塞上曲二首 二",
        "id": "f6ea7318-bbea-409d-8efb-9b47e6d277a1"
    },
    {
        "author": "王涯",
        "paragraphs": [
            "负羽到边州，鸣笳度陇头。",
            "云黄知塞近，草白见边秋。"
        ],
        "title": "陇上行",
        "id": "86a4b793-07df-4a30-993d-fb6fe576feab"
    },
    {
        "author": "王涯",
        "paragraphs": [
            "鸡鸣天汉晓，莺语禁林春。",
            "谁入巫山梦，唯应洛水神。"
        ],
        "title": "思君恩",
        "id": "c256a4bd-24ad-41cf-a750-6619b87c8954"
    },
    {
        "author": "王涯",
        "paragraphs": [
            "雪尽萱抽叶，风轻水变苔。",
            "玉关音信断，又见发庭梅。"
        ],
        "title": "春闺思",
        "id": "9e31a8dc-5ff5-4c8a-a147-ba7522847298"
    },
    {
        "author": "王涯",
        "paragraphs": [
            "摇漾越江春，相将采白苹。",
            "归时不觉夜，出浦月随人。"
        ],
        "title": "春江曲",
        "id": "9f7081f4-71d3-4bd6-a190-749e3d272ae2"
    },
    {
        "author": "王涯",
        "paragraphs": [
            "花明绮陌春，柳拂御沟新。",
            "为报辽阳客，流芳不待人。"
        ],
        "title": "闺人赠远五首 一",
        "id": "91e8eb3b-b379-4f52-becc-c128dfabd4fd"
    },
    {
        "author": "王涯",
        "paragraphs": [
            "远戍功名薄，幽闺年貌伤。",
            "妆成对春树，不语泪千行。"
        ],
        "title": "闺人赠远五首 二",
        "id": "e67b7d02-22c8-4304-9194-64ac25bb6523"
    },
    {
        "author": "王涯",
        "paragraphs": [
            "形影一朝别，烟波千里分。",
            "君看望君处，祗是起行云。"
        ],
        "title": "闺人赠远五首 三",
        "id": "db545213-177e-446c-84ae-f5c9630132eb"
    },
    {
        "author": "王涯",
        "paragraphs": [
            "啼莺绿树深，语燕雕梁晚。",
            "不省出门行，沙场知近远。"
        ],
        "title": "闺人赠远五首 四",
        "id": "54c8c58e-4b0e-413e-bdc6-5b3509e80d0d"
    },
    {
        "author": "王涯",
        "paragraphs": [
            "洞房今夜月，如练复如霜。",
            "为照离人恨，亭亭到晓光。"
        ],
        "title": "闺人赠远五首 五",
        "id": "d0e937a7-e3f1-4fed-949e-24d1d15bf71e"
    },
    {
        "author": "王涯",
        "paragraphs": [
            "戈甲从军久，风云识阵难。",
            "今朝拜韩信，计日斩成安。"
        ],
        "title": "从军词三首 一",
        "id": "a3e1e10b-a2e0-46b6-9f3e-d389972ea4b5"
    },
    {
        "author": "王涯",
        "paragraphs": [
            "燕颔多奇相，狼头敢犯边。",
            "寄言班定远，正是立功年。"
        ],
        "title": "从军词三首 二",
        "id": "198bac3e-2bb0-4fd1-bd41-60b80b10bebd"
    },
    {
        "author": "王涯",
        "paragraphs": [
            "旄头夜落捷书飞，来奏金门著赐衣。",
            "白马将军频破敌，黄龙戍卒几时归。"
        ],
        "title": "从军词三首 三",
        "id": "628b303b-4725-47e9-b676-dd017de3787d"
    },
    {
        "author": "王涯",
        "paragraphs": [
            "辛勤几出黄花戍，迢遰初随细柳营。",
            "塞晚每愁残月苦，边愁更逐断篷惊。"
        ],
        "title": "塞下曲二首 一",
        "id": "c18cd25f-f291-411b-9f7c-22cf9013a11a"
    },
    {
        "author": "王涯",
        "paragraphs": [
            "年少辞家从冠军，金妆宝劒去邀勋。",
            "不知马骨伤寒水，唯见龙城起暮云。"
        ],
        "tags": [
            "爱国",
            "边塞",
            "写人",
            "赞美"
        ],
        "title": "塞下曲二首 二",
        "id": "85077c6f-9548-43fd-82e7-726a9cfd759d"
    },
    {
        "author": "王涯",
        "paragraphs": [
            "太白秋高助发兵，长风夜卷虏尘清。",
            "男儿解却腰间劒，喜见从王道化平。"
        ],
        "title": "平戎辞",
        "id": "ca7a8f95-8421-45b7-837b-e7465157a3c7"
    },
    {
        "author": "王涯",
        "paragraphs": [
            "曲江绿柳变烟条，寒谷冰随暖气销。",
            "才见春光生绮陌，已闻清乐动云韶。"
        ],
        "title": "游春词二首 一",
        "id": "10c6f457-bb8f-40c6-95e6-8490c0ab5601"
    },
    {
        "author": "王涯",
        "paragraphs": [
            "经过柳陌与桃蹊，寻逐春光著处迷。",
            "鸟度时时冲絮起，花繁衮衮压枝低。"
        ],
        "title": "游春词二首 二",
        "id": "f4564c76-9a91-41da-93bb-ed8fcc28bb55"
    },
    {
        "author": "王涯",
        "paragraphs": [
            "网轩凉吹动轻衣，夜听更长玉漏稀。",
            "月度天河光转湿，鹊惊秋树叶频飞。"
        ],
        "title": "秋思二首 一",
        "id": "524dd709-b9fd-494f-9496-60e7bec43c83"
    },
    {
        "author": "王涯",
        "paragraphs": [
            "宫连太液见沧波，暑气微消秋意多。",
            "一夜清风苹末起，露珠翻尽满池荷。"
        ],
        "title": "秋思二首 二",
        "id": "c4dcbde6-84cd-47d8-886f-578b3af77234"
    },
    {
        "author": "王涯",
        "paragraphs": [
            "二月春风遍柳条，九天仙乐奏云韶。",
            "蓬莱殿后花如锦，紫阁阶前雪未销。"
        ],
        "title": "汉苑行",
        "id": "40aaaddc-20eb-4b3d-8e71-d5402e0065d8"
    },
    {
        "author": "王涯",
        "paragraphs": [
            "桂魄初生秋露微，轻罗已薄未更衣。",
            "银筝夜久殷勤弄，心怯空房不忍归。"
        ],
        "tags": [
            "思念",
            "秋天",
            "女子",
            "唐诗三百首",
            "乐府"
        ],
        "title": "秋夜曲",
        "id": "0055db4e-e8d3-41a0-b201-0e3b970e27b6"
    },
    {
        "author": "王涯",
        "paragraphs": [
            "宫殿参差列九重，祥云瑞气捧堦浓。",
            "微臣欲献唐尧寿，遥指南山对衮龙。"
        ],
        "title": "献寿辞",
        "id": "49c67e23-39cb-460d-9bc6-695ba45f788f"
    },
    {
        "author": "王涯",
        "paragraphs": [
            "当年只自守空帷，梦里关山觉别离。",
            "不见乡书传鴈足，唯看新月吐蛾眉。"
        ],
        "title": "秋思赠远二首 一",
        "id": "44d4faf2-cb8d-42b6-94e5-2fd74bb867b8"
    },
    {
        "author": "王涯",
        "paragraphs": [
            "厌攀杨柳临清阁，闲采芙蕖傍碧潭。",
            "走马台边人不见，拂云堆畔战初酣。"
        ],
        "title": "秋思赠远二首 二",
        "id": "0097454e-92da-4f1c-8ebf-47033b154acc"
    },
    {
        "author": "王涯",
        "paragraphs": [
            "愁见游空百尺丝，春风挽断更伤离。",
            "闲花落尽青苔地，尽日无人谁得知。"
        ],
        "title": "春闺思",
        "id": "bb7ab732-9f98-4c1d-a764-a2ad1aa96b85"
    },
    {
        "author": "王涯",
        "paragraphs": [
            "白人宜著紫衣裳，冠子梳头双眼长。",
            "新睡起来思旧梦，见人忘却道胜常。"
        ],
        "title": "宫词三十首 一",
        "id": "dc7d4559-82fb-449b-9e1f-92132d57ecf5"
    },
    {
        "author": "王涯",
        "paragraphs": [
            "春来新插翠云钗，尚著云头踏殿鞋。",
            "欲得君王回一顾，争扶玉辇下金阶。"
        ],
        "title": "宫词三十首 二",
        "id": "02c8e6bd-0445-4780-9d4f-35dc471988fa"
    },
    {
        "author": "王涯",
        "paragraphs": [
            "五更初起觉风寒，香炷烧来夜已残。",
            "欲卷珠帘惊雪满，自将红烛上楼看。"
        ],
        "title": "宫词三十首 三",
        "id": "dfdd4693-19a7-4d06-b33a-00226c9f79ab"
    },
    {
        "author": "王涯",
        "paragraphs": [
            "各将金锁锁宫门，院院青娥侍至尊。",
            "头白监门掌来去，问频多是最承恩。"
        ],
        "title": "宫词三十首 四",
        "id": "77e96a64-452f-4a18-8a2f-3067f8be55c1"
    },
    {
        "author": "王涯",
        "paragraphs": [
            "夜久盘中蜡滴稀，金刀剪起尽霏霏。",
            "传声总是君王唤，红烛台前著舞衣。"
        ],
        "title": "宫词三十首 五",
        "id": "e2427ecc-d485-4877-8259-c70380cd5a59"
    },
    {
        "author": "王涯",
        "paragraphs": [
            "筝翻禁曲觉声难，玉柱皆非旧处安。",
            "记得君王曾道好，长因下辇得先弹。"
        ],
        "title": "宫词三十首 六",
        "id": "b0ff849a-0304-4e57-92c4-f6f50a5ed13a"
    },
    {
        "author": "王涯",
        "paragraphs": [
            "一丛高鬓绿云光，官样轻轻淡淡黄。",
            "为看九天公主贵，外边争学内家装。"
        ],
        "title": "宫词三十首 七",
        "id": "767b2bcf-9e3f-4495-aa26-6e5262c3a642"
    },
    {
        "author": "王涯",
        "paragraphs": [
            "宜春院里驻仙舆，夜宴笙歌总不如。",
            "传索金笺提宠号，镫前御笔与亲书。"
        ],
        "title": "宫词三十首 八",
        "id": "42055772-ae3a-4db4-89db-2a662b9f1fef"
    },
    {
        "author": "王涯",
        "paragraphs": [
            "永巷重门渐半开，宫官著锁隔门回。",
            "谁知曾笑他人处，今日将身自入来。"
        ],
        "title": "宫词三十首 九",
        "id": "f1ccbdd2-2eb0-483e-b08e-e38013c5dc39"
    },
    {
        "author": "王涯",
        "paragraphs": [
            "春风帘里旧青娥，无奈新人夺宠何。",
            "寒食禁花开满树，玉堂终日闭时多。"
        ],
        "title": "宫词三十首 十",
        "id": "a9d41a6e-0790-450f-ab53-35690819654b"
    },
    {
        "author": "王涯",
        "paragraphs": [
            "碧绣簷前柳散垂，守门宫女欲攀时。",
            "曾经玉辇从容处，不敢临风折一枝。"
        ],
        "title": "宫词三十首 十一",
        "id": "3f2fafa3-097a-4a45-880f-51b913f86d8f"
    },
    {
        "author": "王涯",
        "paragraphs": [
            "鸦飞深在禁城墙，多绕重楼复殿傍。",
            "时向春簷瓦沟上，散开朝翅占朝光。"
        ],
        "title": "宫词三十首 十二",
        "id": "6b1cddc9-35cd-42ce-b48a-ff61e71cd93a"
    },
    {
        "author": "王涯",
        "paragraphs": [
            "白雪猧儿拂地行，惯眠红毯不曾惊。",
            "深宫更有何人到，只晓金阶吠晚萤。"
        ],
        "title": "宫词三十首 十三",
        "id": "9f5077ea-e80c-4898-b9fe-b6845edf22a7"
    },
    {
        "author": "王涯",
        "paragraphs": [
            "百尺仙梯倚阁边，内人争下掷金钱。",
            "风来竞看铜乌转，遥指朱干在半天。"
        ],
        "title": "宫词三十首 十四",
        "id": "d01b4f20-e797-4b44-88a4-2268bfef4330"
    },
    {
        "author": "王涯",
        "paragraphs": [
            "春风摆荡禁花枝，寒食秋千满地时。",
            "又落深宫石渠里，尽随流水入龙池。"
        ],
        "title": "宫词三十首 十五",
        "id": "36474bb0-4b71-4a44-8ec9-40ab9280e34c"
    },
    {
        "author": "王涯",
        "paragraphs": [
            "墙墙不断接宫城，金榜皆书殿院名。",
            "万转千回相隔处，各调弦管对闻声。"
        ],
        "title": "宫词三十首 十六",
        "id": "73bea1b1-961a-4774-b78b-9123a9a17136"
    },
    {
        "author": "王涯",
        "paragraphs": [
            "霏霏春雨九重天，渐暖龙池御柳烟。",
            "玉辇游时应不避，千廊万屋自相连。"
        ],
        "title": "宫词三十首 十七",
        "id": "dc6fb581-65bb-4a7d-beda-0f5c94a93c11"
    },
    {
        "author": "王涯",
        "paragraphs": [
            "禁门烟起紫沉沉，楼阁当中复道深。",
            "长入暮天凝不散，掖庭宫里动秋砧。"
        ],
        "title": "宫词三十首 十八",
        "id": "49304717-3975-4599-aa06-a88e82169958"
    },
    {
        "author": "王涯",
        "paragraphs": [
            "炎炎夏日满天时，桐叶交加覆玉墀。",
            "向晚移镫上银簟，丛丛绿鬓坐弹棋。"
        ],
        "title": "宫词三十首 十九",
        "id": "b3a53c3d-5cd2-4a9d-918f-e7052d9dcadc"
    },
    {
        "author": "王涯",
        "paragraphs": [
            "瞳瞳日出大明宫，天乐遥闻在碧空。",
            "禁树无风正和暖，玉楼金殿晓光中。"
        ],
        "title": "宫词三十首 二十",
        "id": "c89fc398-d01c-4d20-a847-88a6428b8c15"
    },
    {
        "author": "王涯",
        "paragraphs": [
            "迥出芙蓉阁上头，九天悬处正当秋。",
            "年年七夕晴光里，宫女穿针尽上楼。"
        ],
        "title": "宫词三十首 二十一",
        "id": "99c57fb0-4d0e-47f6-95a6-ef1769ddb878"
    },
    {
        "author": "王涯",
        "paragraphs": [
            "教来鹦鹉语初成，久闭金笼惯认名。",
            "总向春园看花去，独于深院笑人声。"
        ],
        "title": "宫词三十首 二十二",
        "id": "6a752946-4b1b-4cfb-ac10-e86155e27a52"
    },
    {
        "author": "王涯",
        "paragraphs": [
            "银瓶泻水欲朝妆，烛焰红高粉壁光。",
            "共怪满衣珠翠冷，黄花瓦上有新霜。"
        ],
        "title": "宫词三十首 二十三",
        "id": "38a421b9-e9aa-4bef-be8a-9def1dfc0442"
    },
    {
        "author": "王涯",
        "paragraphs": [
            "迎风殿里罢云和，起听新蝉布浅莎。",
            "为爱九天和露滴，万年枝上最声多。"
        ],
        "title": "宫词三十首 二十四",
        "id": "d3d1c087-8884-44bd-96c1-6c970e86c3b1"
    },
    {
        "author": "王涯",
        "paragraphs": [
            "御果收时属内官，傍簷低压玉阑干。",
            "明朝摘向金华殿，尽日枝边次第看。"
        ],
        "title": "宫词三十首 二十五",
        "id": "6d130481-5efe-4c51-b80d-a7a9cd1eba20"
    },
    {
        "author": "王涯",
        "paragraphs": [
            "内里松香满殿闻，四行阶下暖氤氲。",
            "春深欲取黄金粉，绕树宫娥著绛裙。"
        ],
        "title": "宫词三十首 二十六",
        "id": "70ee5b8e-aa3e-4270-aec0-adca994e1d39"
    },
    {
        "author": "王涯",
        "paragraphs": [
            "禁树传声在九霄，内中残火独遥遥。",
            "千官待取门犹闭，未到宫前下马桥。"
        ],
        "title": "宫词三十首 二十七",
        "id": "143b2241-60ea-42f9-ba42-b6d267dd3438"
    },
    {
        "author": "贾棱",
        "paragraphs": [
            "御苑阳和早，章沟柳色新。",
            "托根偏近日，布叶乍迎春。",
            "秀质方含翠，清阴欲庇人。",
            "轻云度斜景，多露滴行尘。",
            "褭褭堪离赠，依依独望频。",
            "王孙如可赏，攀折在芳辰。"
        ],
        "title": "御沟新柳",
        "id": "15ec394c-fd55-41fd-a677-c683c1fcb166"
    },
    {
        "author": "刘遵古",
        "paragraphs": [
            "韶光先禁柳，几处覆沟新。",
            "映水疑分翠，含烟欲占春。",
            "悠悠迟日晚，褭褭好风频。",
            "吐节茸犹嫩，通条泽稍均。",
            "远和瑶草色，暗拂玉楼尘。",
            "愿假骞飞便，归栖及此辰。"
        ],
        "title": "御沟新柳",
        "id": "92cfdebd-aee0-4974-8a58-7471eec4f11e"
    },
    {
        "author": "李正封",
        "paragraphs": [
            "晓日清明天，夜来嵩少雨。",
            "千门尚烟火，九陌无尘土。",
            "酒绿河桥春，漏闲宫殿午。",
            "游人恋芳草，半犯严城鼓。"
        ],
        "title": "洛阳清明日雨霁",
        "id": "3a2fb093-b148-4321-9a22-dcc07ff38680"
    },
    {
        "author": "李正封",
        "paragraphs": [
            "霏霏灵液重，云表无声落。",
            "霑树急玄蝉，洒池栖皓鹤。",
            "流尘清远陌，飞月澄高阁。",
            "宵润玉堂帘，曙寒金井索。",
            "佳人比珠泪，坐感红绡薄。"
        ],
        "title": "咏露",
        "id": "f1956d4c-ddf4-4319-be2c-0d5bd34e84b4"
    },
    {
        "author": "李正封",
        "paragraphs": [
            "竹柏风雨过，萧疎台殿凉。",
            "石渠写奔溜，金刹照颓阳。",
            "鹤飞巖烟碧，鹿鸣涧草香。",
            "山僧引清梵，幡盖绕回廊。"
        ],
        "title": "夏游招隐寺暴雨晚晴",
        "id": "46c89814-2b61-4d20-be11-98ba356bf244"
    },
    {
        "author": "李正封",
        "paragraphs": [
            "簨𥲤高悬于阗钟，黄昏发地殷龙宫。",
            "游人忆到嵩山夜，叠阁连楼倚太空。"
        ],
        "title": "禅门寺暮钟",
        "id": "df4bc9cb-7d7b-45d7-96f4-ad157f39ac3a"
    },
    {
        "author": "李正封",
        "paragraphs": [
            "青苍初得地，华省植来新。",
            "尚带山中色，犹含洞里春。",
            "近楼依北户，隐砌净游尘。",
            "鹤寿应成盖，龙形未有鳞。",
            "为梁资大厦，封爵耻嬴秦。",
            "幸此观光日，清风屡得亲。"
        ],
        "title": "贡院楼北新栽小松",
        "id": "3e76f468-b3a7-49ce-8d15-d9c83f589209"
    },
    {
        "author": "崔立之",
        "paragraphs": [
            "千官望长至，万国拜含元。",
            "隔仗炉光出，浮霜烟气翻。",
            "飘飘萦内殿，漠漠澹前轩。",
            "圣日开如捧，卿云近欲浑。",
            "轮囷洒宫阙，萧索散干坤。",
            "愿倚天风便，披香奉至尊。"
        ],
        "title": "南至隔仗望含元殿香炉",
        "id": "2252b33d-7087-4c95-a17c-df14bb749eb4"
    },
    {
        "author": "崔立之",
        "paragraphs": [
            "闲寻欹岸步，因向曲池看。",
            "透底何澄彻，回流乍屈盘。",
            "稍随高树古，迥与远天寒。",
            "月入镜华转，星临珠影攒。",
            "纤鳞时蔽石，转吹或生澜。",
            "愿假涓微效，来濡拙笔端。"
        ],
        "title": "曲池洁寒流",
        "id": "ca9ed607-5da1-4d4f-beef-3bb225f92093"
    },
    {
        "author": "崔立之",
        "paragraphs": [
            "时令忽已变，年光俄又春。",
            "高低惠风入，远近芳气新。",
            "靡靡才偃草，泠泠不动尘。",
            "温和乍扇物，煦妪偏感人。",
            "去出桂林漫，来过蕙圃频。",
            "晨辉正澹荡，披拂长相亲。"
        ],
        "title": "赋得春风扇微和",
        "id": "24f4ea24-e884-46cd-9ed3-4e738e28eb92"
    },
    {
        "author": "郭遵",
        "paragraphs": [
            "冕旒亲负扆，卉服尽朝天。",
            "旸谷移初日，金炉出御烟。",
            "芬馨流远近，散漫入貂蝉。",
            "霜仗凝逾白，朱栏映转鲜。",
            "如看浮阙在，稍觉逐风迁。",
            "为沐皇家庆，来瞻羽卫前。"
        ],
        "title": "南至日隔仗望含元殿香炉",
        "id": "9b82e073-dbfd-4e9c-bc7a-f187032b9304"
    },
    {
        "author": "郭遵",
        "paragraphs": [
            "微风飘淑气，散漫及兹晨。",
            "习习何处至，熙熙与春亲。",
            "暧空看早辨，映日度逾频。",
            "高拂非烟杂，低垂众卉新。",
            "霁天轻有霭，绮陌尽无尘。",
            "还似登台意，元和欲煦人。"
        ],
        "title": "赋得春风扇微和",
        "id": "a3ffd773-6a24-46b5-b689-be27ea626d02"
    },
    {
        "author": "韦纾",
        "paragraphs": [
            "嘉名标万祀，擢秀出深宫。",
            "嫩叶含烟霭，芳柯振惠风。",
            "参差摇翠色，绮靡舞晴空。",
            "气禀祯祥异，荣霑雨露同。",
            "天年方未极，圣寿比应崇。",
            "幸列华林里，知殊众木中。"
        ],
        "title": "赋得风动万年枝",
        "id": "0a7d1083-d5c9-425f-9b47-b89acfd2ef9c"
    },
    {
        "author": "樊阳源",
        "paragraphs": [
            "珍木罗前殿，乘春任好风。",
            "振柯方褭褭，舒叶乍濛濛。",
            "影动丹墀上，声传紫禁中。",
            "离披偏向日，凌乱半分空。",
            "轻拂祥烟散，低摇翠色同。",
            "长令占天眷，四气借全功。"
        ],
        "title": "赋得风动万年枝",
        "id": "7a5ee012-5f28-4729-9ce8-0825ffdfb77f"
    },
    {
        "author": "许稷",
        "paragraphs": [
            "琼树偏春早，光飞处处宜。",
            "晓浮三殿日，暗度万年枝。",
            "婀娜摇仙禁，缤翻映玉池。",
            "含芳烟乍和，拂砌影初移。",
            "为近韶阳煦，皆先众卉垂。",
            "成阴知可待，不与众芳随。"
        ],
        "title": "赋得风动万年枝",
        "id": "4980291e-c2e1-4813-ac37-2ef1d7783be8"
    },
    {
        "author": "许稷",
        "paragraphs": [
            "玉律穷三纪，推为积闰期。",
            "月余因妙算，岁遍自成时。",
            "乍觉年华改，翻怜物候迟。",
            "六旬知不惑，四气本无欺。",
            "月桂亏还正，阶蓂落复滋。",
            "从斯分历象，共仰定毫厘。"
        ],
        "title": "闰月定四时",
        "id": "bb1f05e4-cb3d-4102-bc6b-712bbdd45261"
    },
    {
        "author": "范传正",
        "paragraphs": [
            "麾盖从仙府，笙歌入旧山。",
            "水流丹灶缺，云起草堂关。",
            "白鹿行为卫，青鸾舞自闲。",
            "种松鳞未立，移石藓仍斑。",
            "望路烟霞外，回舆巖岫间。",
            "岂唯辽海鹤，空叹令威还。"
        ],
        "title": "谢真人还旧山",
        "id": "37913ab2-eb18-4641-ad0d-482c67481b1d"
    },
    {
        "author": "范传正",
        "paragraphs": [
            "历历闻金奏，微微下玉京。",
            "为祥家谍久，偏识洞阴名。",
            "澹伫人闻听，铿锵古曲成。",
            "何须百兽舞，自畅九天情。",
            "注目看无见，留心记未精。",
            "云霄如可托，借鹤向层城。"
        ],
        "title": "范成君撃洞阴磬",
        "id": "f0742d32-6da9-436e-993c-1b6bda3211bf"
    },
    {
        "author": "范传正",
        "paragraphs": [
            "暧暧当迟日，微微扇好风。",
            "吹摇新叶上，光动浅花中。",
            "澹荡凝清昼，氤氲暧碧空。",
            "稍看生绿水，已觉散芳丛。",
            "徙倚情偏适，裴回赏未穷。",
            "妍华不可状，竟夕气融融。"
        ],
        "title": "赋得春风扇微和",
        "id": "7154a5db-41bc-4df9-922b-e904b3bbafc2"
    },
    {
        "author": "豆卢荣",
        "paragraphs": [
            "春晴生缥缈，软吹和初徧。",
            "池影动渊沦，山容发葱蒨。",
            "迟迟入绮阁，习习流芳甸。",
            "树杪飏莺啼，阶前落花片。",
            "韶光恐闲放，旭日宜游宴。",
            "文客拂尘衣，仁风愿回扇。"
        ],
        "title": "赋得春风扇微和",
        "id": "b287e0db-32ab-4568-b439-41640dc329ae"
    },
    {
        "author": "邵偃",
        "paragraphs": [
            "微风扇和气，韶景共芳晨。",
            "始见郊原绿，旋过御苑春。",
            "三条开广陌，八水泛通津。",
            "烟动花间叶，香流马上人。",
            "逶迤云彩曙，嘹唳鸟声频。",
            "为报东堂客，明朝桂树新。"
        ],
        "title": "赋得春风扇微和",
        "id": "d631b56a-25d8-4561-8bf3-25cfbc823e4a"
    },
    {
        "author": "柳道伦",
        "paragraphs": [
            "青阳初入律，淑气应春风。",
            "始辨梅花里，俄分柳色中。",
            "依微开夕照，澹荡媚晴空。",
            "拂水生苹末，经巖触桂丛。",
            "稍抽兰叶紫，微吐杏花红。",
            "愿逐仁风布，将俾生植功。"
        ],
        "title": "赋得春风扇微和",
        "id": "e0c79dfa-3ac9-4afc-ba7a-4655ce481c89"
    },
    {
        "author": "陈九流",
        "paragraphs": [
            "喜见阳和至，遥知橐籥功。",
            "迟迟散南陌，褭褭逐东风。",
            "暗入芳园里，潜吹草木中。",
            "兰荪才有绿，桃杏未成红。",
            "已觉寒光尽，还看淑气通。",
            "由来荣与悴，今日发应同。"
        ],
        "title": "赋得春风扇微和",
        "id": "adece3fe-ce58-4106-b748-37624f2c1d5b"
    },
    {
        "author": "夏方庆",
        "paragraphs": [
            "何年成道去，绰约化童颜。",
            "天上辞仙侣，人间忆旧山。",
            "沧桑今已变，萝蔓尚堪攀。",
            "云覆瑶坛净，苔生丹灶闲。",
            "逍遥堪白石，寂寞闭玄关。",
            "应是悲尘世，思将羽驾还。"
        ],
        "title": "谢真人仙驾还旧山",
        "id": "ddf23ee0-203d-453f-867b-84ded73ac2e0"
    },
    {
        "author": "陈羽",
        "paragraphs": [
            "金羁白面郎，何处蹋青来。",
            "马娇郎半醉，躞蹀望楼台。",
            "似见楼上人，玲珑窗户开。",
            "隔花闻一笑，落日不知回。"
        ],
        "title": "公子行",
        "id": "af3a0afc-c631-45ef-b15e-096d5c9cd40b"
    },
    {
        "author": "陈羽",
        "paragraphs": [
            "十三学绣罗衣裳，自怜红袖闻馨香。",
            "人言此是嫁时服，含笑不刺双鸳鸯。",
            "郎年十九髭未生，拜官天下闻郎名。",
            "车马骈阗贺门馆，自然不失为公卿。",
            "是时妾家犹未贫，兄弟出入双车轮。",
            "繁华全盛两相敌，与郎年少为婚姻。",
            "郎家居近御沟水，豪门客尽蹑珠履。",
            "雕盘酒器常不干，晓入中厨妾先起。",
            "姑嫜严肃有规矩，小姑娇憨意难取。",
            "朝参暮拜白玉堂，绣衣著尽黄金缕。",
            "妾貌渐衰郎渐薄，时时强笑意索寞。",
            "知郎本来无岁寒，几回掩泪看花落。",
            "妾年四十丝满头，郎年五十封公侯。",
            "男儿全盛日忘旧，银牀羽帐空飕飗。",
            "庭花红遍蝴蝶飞，看郎佩玉下朝时。",
            "归来略略不相顾，却令侍婢生光辉。",
            "郎恨妇人易衰老，妾亦恨深不忍道。",
            "看郎强健能几时，年过六十还枯[槁]。"
        ],
        "title": "古意",
        "id": "f72e2e68-150e-486e-a538-38dd5a66f2aa"
    },
    {
        "author": "陈羽",
        "paragraphs": [
            "相思长相思，相思无限极。",
            "相思苦相思，相思损容色。",
            "容色真可惜，相思不可彻。",
            "日日长相思，相思肠断绝。",
            "肠断绝，泪还续，闲人莫作相思曲。"
        ],
        "title": "长相思",
        "id": "3c2af986-90f5-4aa2-a182-4ca643dc9649"
    },
    {
        "author": "陈羽",
        "paragraphs": [
            "分命诸侯重，葳蕤绣服香。",
            "八蛮治险阻，千骑蹋繁霜。",
            "山断旌旗出，天晴劒珮光。",
            "还将小戴礼，远出化南方。"
        ],
        "title": "送戴端公赴容州",
        "id": "6a1270c8-1e48-4402-8221-804a30a8f444"
    },
    {
        "author": "陈羽",
        "paragraphs": [
            "离堂悲楚调，君奏豫章行。",
            "愁处雪花白，梦中江水清。",
            "扣船歌月色，避浪宿猨声。",
            "还作经年别，相思湖草生。"
        ],
        "title": "送殷华之洪州",
        "id": "8a43df9d-01dc-4b80-8e23-8753b717b151"
    },
    {
        "author": "陈羽",
        "paragraphs": [
            "东风吹煖气，消散入晴天。",
            "渐变池塘色，欲生杨柳烟。",
            "蒙茸花向月，潦倒客经年。",
            "乡思应愁望，江湖春水连。"
        ],
        "title": "春日晴原野望",
        "id": "4ae70026-7725-46c4-b055-52e65929534d"
    },
    {
        "author": "陈羽",
        "paragraphs": [
            "舜欲省蛮陬，南巡非逸游。",
            "九山沈白日，二女泣沧洲。",
            "目极楚云断，恨连湘水流。",
            "至今闻鼓瑟，咽绝不胜愁。"
        ],
        "title": "湘妃怨",
        "id": "56cf6555-4f70-4397-a1eb-237e0c3ce4f6"
    },
    {
        "author": "陈羽",
        "paragraphs": [
            "驿使向天西，巡羌复入氐。",
            "玉关晴有雪，砂碛雨无泥。",
            "落泪军中笛，惊眠塞上鸡。",
            "逢春乡思苦，万里草萋萋。"
        ],
        "title": "冬晚送友人使西蕃",
        "id": "22efc969-6c59-4708-a2f7-3d91fd7a9ab6"
    },
    {
        "author": "陈羽",
        "paragraphs": [
            "水隔羣物远，夜深风起频。",
            "霜中千树橘，月下五湖人。",
            "听鹤忽忘寝，见山如得邻。",
            "明年还到此，共看洞庭春。"
        ],
        "tags": [
            "洞庭湖"
        ],
        "title": "春园即事",
        "id": "d8063912-f95b-43d2-b92a-4940991cac94"
    },
    {
        "author": "陈羽",
        "paragraphs": [
            "五陵春色泛花枝，心醉花前远别离。",
            "落羽耻为关右客，成名空羨里中儿。",
            "都门雨歇愁分处，山店灯残梦到时。",
            "家住洞庭多钓伴，因来相贺话相思。"
        ],
        "tags": [
            "洞庭湖"
        ],
        "title": "送友人及第归江东",
        "id": "79290dfd-c53b-4dae-8064-9b94a007ddae"
    },
    {
        "author": "陈羽",
        "paragraphs": [
            "凤皇城里花时别，客舍莫辞先买酒，相门曾忝共登龙。",
            "迎风骚屑千家竹，隔水悠扬午夜钟。",
            "明日又行西蜀路，不堪天际远山重。"
        ],
        "title": "梓州与温商夜别",
        "id": "b0c4819b-d884-485c-b1fa-03d5717c8d9a"
    },
    {
        "author": "陈羽",
        "paragraphs": [
            "九重门锁禁城秋，月过南宫渐映楼。",
            "紫陌夜深槐露滴，碧空云尽火星流。",
            "风清刻漏传三殿，甲第歌钟乐五侯。",
            "楚客病来乡思苦，寂寥灯下不胜愁。"
        ],
        "title": "长安卧病秋夜言怀",
        "id": "d4b5b719-f5cd-49f1-b533-6d28299b3534"
    },
    {
        "author": "陈羽",
        "paragraphs": [
            "千门万户雪花浮，点点无声落瓦沟。",
            "全似玉尘销更积，半成冰水结还流。",
            "光添曙色连天远，平地已沾盈尺润，年丰须荷富人侯。"
        ],
        "title": "喜雪上窦相公",
        "id": "17b9e9b5-d633-40f2-b865-9c5cbb339550"
    },
    {
        "author": "陈羽",
        "paragraphs": [
            "垂杨拂岸草茸茸，绣户窗前花影重。",
            "鲙下玉盘红缕细，酒开金瓮绿醅醲。",
            "中朝附马何平叔，南国词人陆士龙。",
            "落日泛舟同醉处，回潭百丈映千峯。"
        ],
        "title": "宴杨驸马山亭",
        "id": "b3fed01c-2525-4489-a7c4-dd9739239efb"
    },
    {
        "author": "陈羽",
        "paragraphs": [
            "春色华阳国，秦人此别离。",
            "驿楼横水影，乡路入花枝。",
            "日暖莺飞好，山晴马去迟。",
            "劒门当石隘，栈阁入云危。",
            "独鹤心千里，贫交酒一巵。",
            "桂条攀偃蹇，兰叶藉参差。",
            "旅梦惊蝴蝶，残芳怨子规。",
            "碧霄今夜月，惆怅上峨嵋。"
        ],
        "title": "西蜀送许中庸归秦赴举",
        "id": "c9bf1fcf-9377-47b0-b837-81e9c1d1c0f7"
    },
    {
        "author": "陈羽",
        "paragraphs": [
            "宛宛如丝柳，含黄一望新。",
            "未成沟上暗，且向日边春。",
            "嫋娜方遮水，低迷欲醉人。",
            "托空芳郁郁，逐溜影鳞鳞。",
            "弄水滋宵露，垂枝染夕尘。",
            "夹堤连太液，还似映天津。"
        ],
        "title": "小苑春望宫池柳色",
        "id": "bb7bd85f-5a12-4ede-9bcf-12fe909e7405"
    },
    {
        "author": "陈羽",
        "paragraphs": [
            "镜里秋宵望，湖平月彩深。",
            "圆光珠入浦，浮照鹊惊林。",
            "澹动光还碎，婵娟影不沈。",
            "远时生岸曲，空处落波心。",
            "逈彻轮初满，孤明魄未侵。",
            "桂枝如可折，何惜夜登临。"
        ],
        "title": "中秋夜临镜湖望月",
        "id": "7db8d3e0-6dba-4d3f-93e1-5597b9c971b1"
    },
    {
        "author": "陈羽",
        "paragraphs": [
            "江上翁开门，开门向衰草。",
            "只知愁子孙，不觉生涯老。"
        ],
        "title": "江上愁思二首 一",
        "id": "5a953cb5-26cf-4e66-847b-c3b1e867afdc"
    },
    {
        "author": "陈羽",
        "paragraphs": [
            "江上草茎枯，茎枯叶复焦。",
            "那堪芳意尽，夜夜没寒潮。"
        ],
        "title": "江上愁思二首 二",
        "id": "665ce408-8b52-4d03-babc-416e522be0fd"
    },
    {
        "author": "陈羽",
        "paragraphs": [
            "朝为耕种人，暮作刀枪鬼。",
            "相看父子血，共染城濠水。"
        ],
        "title": "梁城老人怨",
        "id": "b0e03011-2685-4e63-89f6-df489e1fca0f"
    },
    {
        "author": "陈羽",
        "paragraphs": [
            "十年劳远别，一笑喜相逢。",
            "又上青山去，青山千万重。"
        ],
        "title": "送灵一上人",
        "id": "81408fc9-9fb4-42c8-a956-b8a5ac3ea9b0"
    },
    {
        "author": "陈羽",
        "paragraphs": [
            "姑苏城畔千年木，刻作夫差庙里神。",
            "冠盖寂寥尘满室，不知箫鼓乐何人。"
        ],
        "title": "经夫差庙",
        "id": "5f03c2e9-b5da-4437-9db7-6d93d9fb104f"
    },
    {
        "author": "陈羽",
        "paragraphs": [
            "汉江天外东流去，巴塞连山万里秋。",
            "节过重阳人病起，一枝残菊不胜愁。"
        ],
        "title": "九月十日即事",
        "id": "1258066e-c005-43f1-807c-91c5de1cce61"
    },
    {
        "author": "陈羽",
        "paragraphs": [
            "池上凉台五月凉，百花开尽水芝香。",
            "黄金买酒邀诗客，醉倒檐前青玉牀。"
        ],
        "title": "夏日讌九华池赠主人",
        "id": "a194cf22-2ec6-4dae-80d1-369fd2cf83b4"
    },
    {
        "author": "陈羽",
        "paragraphs": [
            "九衢日暖树苍苍，万里吴人忆水乡。",
            "汉主未曾亲羽猎，不知将底谏君王。"
        ],
        "title": "长安早春言志",
        "id": "5a94796e-39fc-4799-a98c-0070900ac25b"
    },
    {
        "author": "陈羽",
        "paragraphs": [
            "天山西北居延海，沙塞重重不见春。",
            "肠断帝乡遥望日，节旄零落汉家臣。"
        ],
        "title": "读苏属国传",
        "id": "230d114f-9f9d-4993-b1bb-affb2f1a0941"
    },
    {
        "author": "陈羽",
        "paragraphs": [
            "吴王旧国水烟空，香径无人兰叶红。",
            "春色似怜歌舞地，年年先发馆娃宫。"
        ],
        "title": "吴城览古",
        "id": "48100fde-672c-4a27-a6ef-ee8461a1a907"
    },
    {
        "author": "陈羽",
        "paragraphs": [
            "犍为城下牂牁路，空冢滩西贾客舟。",
            "此夜可怜江上月，夷歌铜鼓不胜愁。"
        ],
        "title": "犍为城下夜泊闻夷歌",
        "id": "aa02b064-d182-4403-b0bc-18dda2fc0a8a"
    },
    {
        "author": "陈羽",
        "paragraphs": [
            "风光满路旗旛出，林下高人待使君。",
            "笑藉紫兰相向醉，野花千树落纷纷。"
        ],
        "title": "和王中丞使君春日过高评事幽居",
        "id": "8ee2518c-583b-4124-abe9-9ff8b9f708d2"
    },
    {
        "author": "陈羽",
        "paragraphs": [
            "节应中和天地晴，繁弦叠鼓动高城。",
            "汉家分刺诸侯贵，一曲阳春江水清。"
        ],
        "title": "和王中丞中和日",
        "id": "081fd5e7-8e05-4fe8-ad1e-82857bc17613"
    },
    {
        "author": "陈羽",
        "paragraphs": [
            "银烛煌煌半醉人，娇歌宛转动朱唇。",
            "繁花落尽春风里，绣被郎官不负春。"
        ],
        "title": "同韦中丞花下夜饮赠歌人",
        "id": "67715f49-df41-4375-b1f1-148780e32e07"
    },
    {
        "author": "陈羽",
        "paragraphs": [
            "溪上春晴聊看竹，谁言驿使此相逢。",
            "担簦蹑屐仍多病，笑杀云间陆士龙。"
        ],
        "title": "若耶溪逢陆澧",
        "id": "401da5a6-f506-4a31-86f5-8ac780cd84d6"
    },
    {
        "author": "陈羽",
        "paragraphs": [
            "小雪已晴芦叶暗，长波乍急鹤声嘶。",
            "孤舟一夜宿流水，眼看山头月落溪。"
        ],
        "title": "夜泊荆溪",
        "id": "3fdddde1-10b7-4ead-9c84-649bf6bb3bdc"
    },
    {
        "author": "陈羽",
        "paragraphs": [
            "惆怅人间多别离，梅花满眼独行时。",
            "无家度日多为客，欲共山僧何处期。"
        ],
        "title": "南山别僧",
        "id": "39d53cea-56b6-4fec-9798-3b88133562b5"
    },
    {
        "author": "陈羽",
        "paragraphs": [
            "云盖秋松幽洞近，水穿危石乱山深。",
            "门前自有千竿竹，免向人家看竹林。"
        ],
        "title": "戏题山居二首 一",
        "id": "dece1bbc-2959-43a1-93e2-cb34a168865e"
    },
    {
        "author": "陈羽",
        "paragraphs": [
            "虽有柴门长不关，片云高木共身闲。",
            "犹嫌住久人知处，见欲移居更上山。"
        ],
        "title": "戏题山居二首 二",
        "id": "81d4891b-ebb7-45c4-aa7c-2ae11329e972"
    },
    {
        "author": "陈羽",
        "paragraphs": [
            "青山高处上不易，白云深处行亦难。",
            "留君不宿对秋月，莫厌山空泉石寒。"
        ],
        "title": "山中秋夜喜周士闲见过",
        "id": "b9853d70-f4eb-4b7a-9f01-23903dcbb5c5"
    },
    {
        "author": "陈羽",
        "paragraphs": [
            "众草穿沙芳色齐，蹋莎行草过春谿。",
            "闲云相引上山去，人到山头云却低。"
        ],
        "title": "过栎阳山谿",
        "id": "18f98f94-f282-40b1-89a9-3518493fd3de"
    },
    {
        "author": "陈羽",
        "paragraphs": [
            "忆昔吴王争霸日，歌钟满地上高台。",
            "三千宫女看花处，人尽台崩花自开。"
        ],
        "title": "姑苏台怀古",
        "id": "6fb8b33d-fcba-425b-bc93-30668dfd2836"
    },
    {
        "author": "陈羽",
        "paragraphs": [
            "相共游梁今独还，异乡摇落忆空山。",
            "信陵死后无公子，徒向夷门学抱关。"
        ],
        "title": "将归旧山留别",
        "id": "8017660e-e1f1-401a-9821-9bf18198c29a"
    },
    {
        "author": "陈羽",
        "paragraphs": [
            "初访西城礼少君，独行深入洞天云。",
            "风吹青桂寒花落，香绕仙坛处处闻。"
        ],
        "title": "游洞灵观",
        "id": "4c979a6c-3eba-42d1-96a7-940be7220b77"
    },
    {
        "author": "陈羽",
        "paragraphs": [
            "江上烟消汉水清，王师大破绿林兵。",
            "干戈用尽人成血，韩信空传壮士名。"
        ],
        "title": "旅次沔阳闻克复而用师者穷兵黩武因书简之",
        "id": "80d520e6-37ab-4d6f-a027-6cc092080c5d"
    },
    {
        "author": "陈羽",
        "paragraphs": [
            "二妃怨处云沈沈，二妃哭处湘水深。",
            "商人酒滴庙前草，萧索风生斑竹林。"
        ],
        "title": "湘君祠",
        "id": "403fbd38-35c0-4c27-828a-bf6d8185ca4d"
    },
    {
        "author": "陈羽",
        "paragraphs": [
            "西去兰陵家不远，到家还及采兰时。",
            "新年送客我为客，惆怅门前黄柳丝。"
        ],
        "title": "送辛吉甫常州觐省",
        "id": "1692c313-e03e-4371-a5ce-29d96d95eed0"
    },
    {
        "author": "陈羽",
        "paragraphs": [
            "西过流沙归路长，一生遗迹在东方。",
            "空堂寂寞闭灯影，风动四山松柏香。"
        ],
        "title": "题舞花山大师遗居",
        "id": "a8300d33-c1ec-4f8b-82c2-2b700aa3e8ba"
    },
    {
        "author": "陈羽",
        "paragraphs": [
            "霜落寒空月上楼，月中歌吹满扬州。",
            "相看醉舞倡楼月，不觉隋家陵树秋。"
        ],
        "title": "广陵秋夜对月即事",
        "id": "3806408c-e43f-4f4f-8fc2-8a539d74e807"
    },
    {
        "author": "陈羽",
        "paragraphs": [
            "凉叶萧萧生远风，晓鵶飞度望春宫。",
            "越人归去一摇首，肠断马嘶秋水东。"
        ],
        "title": "早秋浐水送人归越",
        "id": "d61e274f-b073-4b6a-a725-ce6072c15c95"
    },
    {
        "author": "陈羽",
        "paragraphs": [
            "鹤唳天边秋水空，荻花芦叶起西风。",
            "今夜渡江何处宿，会稽山在月明中。"
        ],
        "title": "小江驿送陆侍御归湖上山",
        "id": "84a642b1-e1a8-488a-9ac3-32b20223be4d"
    },
    {
        "author": "陈羽",
        "paragraphs": [
            "乌巾年少归何处，一片彩霞仙洞中。",
            "惆怅别时花似雪，行人不肯醉春风。"
        ],
        "title": "送李德舆归穿石洞山居",
        "id": "edd88f76-3872-4096-9f64-6da254cb8884"
    },
    {
        "author": "陈羽",
        "paragraphs": [
            "九霄心在劳相问，四十年间岂足惊。",
            "风动自然云出岫，高僧不用笑浮生。"
        ],
        "title": "酬幽居闲上人喜及第后见赠",
        "id": "cbb68b3c-4906-4031-953f-750c2e5cc628"
    },
    {
        "author": "陈羽",
        "paragraphs": [
            "天竺沙门洛下逢，请为同社笑相容。",
            "支颐忽望碧云里，心爱嵩山第几重。"
        ],
        "title": "洛下赠彻公",
        "id": "2736836a-f50b-4d37-a606-2b30d5a9a9fe"
    },
    {
        "author": "陈羽",
        "paragraphs": [
            "翩翩绛旐寒流上，行引东归万里魂。",
            "几处州人临水哭，共看遗草有王言。"
        ],
        "title": "观朱舍人归葬吴中",
        "id": "595c57cc-e61d-4076-8ead-42dad5de4670"
    },
    {
        "author": "陈羽",
        "paragraphs": [
            "路入千山愁自知，雪花撩乱压松枝。",
            "世人并道离别苦，谁信山僧轻别离。"
        ],
        "title": "题清镜寺留别",
        "id": "b54bf578-45b3-4473-8512-a08804c9e63c"
    },
    {
        "author": "陈羽",
        "paragraphs": [
            "海畔风吹冻泥裂，枯桐叶落枝梢折。",
            "横笛闻声不见人，红旗直上天山雪。"
        ],
        "tags": [
            "行军",
            "边塞"
        ],
        "title": "从军行",
        "id": "7481bb63-1d8b-4a09-9057-cbeccc070239"
    },
    {
        "author": "陈羽",
        "paragraphs": [
            "秋灯点点淮阴市，楚客联樯宿淮水。",
            "夜深风起鱼鼈腥，韩信祠堂明月里。"
        ],
        "title": "宿淮阴作",
        "id": "19e3b3ab-d7eb-4363-aad5-3e0f3197be84"
    },
    {
        "author": "陈羽",
        "paragraphs": [
            "处处看山不可行，野花相向笑无成。",
            "长嫌为客过州县，渐被时人识姓名。"
        ],
        "title": "春日南山行",
        "id": "c8f4ef3d-dfd7-4d77-8d4c-df0e8575eeef"
    },
    {
        "author": "陈羽",
        "paragraphs": [
            "汉武青斋读鼎书，太官扶上画云车。",
            "坛上月明宫殿闭，仰看星斗礼空虚。"
        ],
        "title": "步虚词二首 一",
        "id": "46de16bf-9cba-40d2-8cab-92888b89d657"
    },
    {
        "author": "陈羽",
        "paragraphs": [
            "楼殿层层阿母家，昆仑山顶驻红霞。",
            "笙歌出见穆天子，相引笑看琪树花。"
        ],
        "title": "步虚词二首 二",
        "id": "fe5870e3-82e9-4f97-9b2e-fb212a5afa96"
    },
    {
        "author": "陈羽",
        "paragraphs": [
            "襄阳城郭春风起，汉水东流去不还。",
            "孟子死来江树老，烟霞犹在鹿门山。"
        ],
        "title": "襄阳过孟浩然旧居",
        "id": "32c6fd71-0813-4060-ad07-8fa827806409"
    },
    {
        "author": "陈羽",
        "paragraphs": [
            "嵩山归路绕天坛，雪影松声满谷寒。",
            "君见九龙潭上月，莫辞清夜访袁安。"
        ],
        "title": "送友人游嵩山",
        "id": "e7c36b33-eab1-47ec-adb3-2a9ea0bb26e2"
    },
    {
        "author": "陈羽",
        "paragraphs": [
            "洞里春晴花正开，看花出洞几时回。",
            "殷勤好去武陵客，莫引世人相逐来。"
        ],
        "title": "伏翼西洞送夏方庆",
        "id": "ea01e257-27d4-48cb-82a6-0bf168b8544d"
    },
    {
        "author": "陈羽",
        "paragraphs": [
            "或櫂孤舟或杖藜，寻常适意钓长溪。",
            "草堂竹径在何处，落日孤烟寒渚西。"
        ],
        "title": "赠人",
        "id": "c211d043-f534-4ad0-b293-5a9c791e8c36"
    },
    {
        "author": "陈羽",
        "paragraphs": [
            "稚子新能编笋笠，山妻旧解补荷衣。",
            "秋山隔岸清猨叫，湖水当门白鸟飞。"
        ],
        "title": "句",
        "id": "8dc1b019-ffb1-4cb1-ab29-ed77ac718cd5"
    },
    {
        "author": "欧阳詹",
        "paragraphs": [
            "东风叶时，匪沃匪飘。",
            "莫雪凝川，莫阴沍郊。",
            "朝不徯夕乃销，东风之行地上兮。",
            "上德临慝，匪戮匪枭。",
            "莫暴在野，莫丑在阶。",
            "以踣以歼，夕不徯朝，陇西公来浚都兮。"
        ],
        "title": "东风二章 一",
        "id": "0a3c3f84-9946-4c55-aaa7-ad22bcab3779"
    },
    {
        "author": "欧阳詹",
        "paragraphs": [
            "东风叶时，匪凿匪[穮]。",
            "莫蛰在泉，莫枯在条。",
            "宵不徯晨乃繇，东风之行地上兮。",
            "上德为政，匪食匪招。",
            "莫顾于家，莫流于辽。",
            "以饱以回，晨不徯霄，陇西公来浚都兮。"
        ],
        "title": "东风二章 二",
        "id": "b850806a-2014-49d4-870c-cc97b0fc26ad"
    },
    {
        "author": "欧阳詹",
        "paragraphs": [
            "相思君子，吁嗟万里。",
            "亦既至止，曷不觏止。",
            "本不信巫，谓巫言是履。",
            "在门五日，如待之死，有所恨兮。"
        ],
        "title": "有所恨二章 一",
        "id": "49243050-ebfa-4e56-a695-493e61d65601"
    },
    {
        "author": "欧阳詹",
        "paragraphs": [
            "相思遗衣，为忆以贻。",
            "亦既受止，曷不保持。",
            "本不欺友，谓友情是违。",
            "隔生之赠，造次亡之，有所恨兮。"
        ],
        "title": "有所恨二章 二",
        "id": "adf4050a-da16-4038-81fc-302ce657db02"
    },
    {
        "author": "欧阳詹",
        "paragraphs": [
            "八月十五夕，旧嘉蟾兔光。",
            "斯从古人好，共下今宵堂。",
            "素魄皎孤凝，芳辉纷四扬。",
            "裴回林上头，泛滟天中央。",
            "皓露助流华，轻风佐浮凉。",
            "清冷到肌骨，洁白盈衣裳。",
            "惜此苦宜玩，揽之非可将。",
            "含情顾广庭，愿勿沈西方。"
        ],
        "title": "玩月",
        "id": "879a3a26-c1d4-4e47-bda6-b6e98481547d"
    },
    {
        "author": "欧阳詹",
        "paragraphs": [
            "少华类太华，太室似少室。",
            "亚相与丞相，亦复无异质。",
            "渟如月临水，肃若松照日。",
            "辉影互光澄，阴森两葱郁。",
            "连城鸾凤分，同气龟龙出。",
            "并力革夷心，通筹整师律。",
            "英豪愿回席，蛮貊皆屈膝。",
            "中外行分途，寰瀛待清谧。"
        ],
        "title": "咏德上韦检察",
        "id": "358b69bc-760b-4274-9fd6-1a2251eb9699"
    },
    {
        "author": "欧阳詹",
        "paragraphs": [
            "桃李有奇质，樗栎无妙姿。",
            "皆承庆云沃，一种春风吹。",
            "美恶苟同归，喧嚣徒尔为。",
            "相将任玄造，聊醉手中巵。"
        ],
        "title": "寓兴",
        "id": "39504689-a531-4837-96ff-43ed29ace50a"
    },
    {
        "author": "欧阳詹",
        "paragraphs": [
            "故人舒其愤，昨示驽骥篇。",
            "驽以易售陈，骥以难知言。",
            "委曲感既深，咨嗟词亦殷。",
            "伊情有远澜，余志逊其源。",
            "室在周孔堂，道通尧舜门。",
            "调雅声寡同，途遐势难翻。",
            "顾兹万恨来，假彼二物云。",
            "贱贵而贵贱，世人良共然。",
            "巴蕉一叶妖，茙葵一花妍。",
            "毕无才实资，手植堦墀前。",
            "楩柟十围瑰，松柏百尺坚。",
            "罔念梁栋功，野长丘墟边。",
            "伤哉昌黎韩，焉得不迍邅。",
            "上帝本厚生，大君方建元。",
            "宝将庇羣甿，庶此规崇轩。",
            "班尔图永安，抡择期精专。",
            "君看广厦中，岂有树庭萱。"
        ],
        "title": "荅韩十八驽骥吟",
        "id": "e4d037ba-589c-4cda-af55-98f2cf5ad48f"
    },
    {
        "author": "欧阳詹",
        "paragraphs": [
            "驱马至益昌，倍惊风俗和。",
            "耕夫陇上谣，负者途中歌。",
            "处处川复原，重重山与河。",
            "人烟遍余田，时稼无闲坡。",
            "问业一何脩，太守德化加。",
            "问身一何安，太守恩怀多。",
            "贤哉我太守，在古无以过。",
            "爱人甚爱身，治郡如治家。",
            "云雷既奋腾，草木遂萌芽。",
            "乃知良二千，德足为国华。",
            "今时固精求，汉帝非徒嗟。",
            "四海有青春，众植伫扬葩。",
            "期当作说霖，天下同雱𩃱。"
        ],
        "title": "益昌行",
        "id": "dc03f335-ced6-4cb0-bd9e-e24151c01b6e"
    },
    {
        "author": "欧阳詹",
        "paragraphs": [
            "惆怅策疲马，孤蓬被风吹。",
            "昨东今又西，冉冉长路岐。",
            "岁晚树无叶，夜寒霜满枝。",
            "旅人恒苦辛，冥寞天何知。"
        ],
        "title": "自淮中却赴洛途中作",
        "id": "455b1c96-7b63-4d5e-88c0-ee32154c68d4"
    },
    {
        "author": "欧阳詹",
        "paragraphs": [
            "村店月西出，山林鹎鵊声。",
            "旅灯彻夜席，束囊事晨征。",
            "寂寂人尚眠，悠悠天未明。",
            "岂无偃息心，所务前有程。"
        ],
        "title": "晨装行",
        "id": "77c91cec-5b68-4b9b-9984-eecb94006d7b"
    },
    {
        "author": "欧阳詹",
        "paragraphs": [
            "缥缈空中丝，蒙笼道傍树。",
            "翻兹叶间吹，惹破花上露。",
            "悠扬丝意去，苒蒻花枝住。",
            "何计脱缠绵，天长春日暮。"
        ],
        "title": "新都行",
        "id": "1eefb001-0b7b-435f-bd3a-61837433a2e9"
    },
    {
        "author": "欧阳詹",
        "paragraphs": [
            "萧条登古台，回首黄金屋。",
            "落叶不归林，高陵永为谷。",
            "妆容徒自丽，舞态阅谁目。",
            "惆怅穗帷空，歌声苦于哭。"
        ],
        "title": "铜雀妓",
        "id": "c7693fd9-1b59-4478-844b-91bfc6d5a29d"
    },
    {
        "author": "欧阳詹",
        "paragraphs": [
            "前来称英隽，有食主人鱼。",
            "后来曰贤才，又受主人车。",
            "伊予亦投刺，恩煦胡凋疎。",
            "既覩主人面，复见主人书。",
            "餬口百家周，赁庑三月余。",
            "眼见寒序臻，坐送秋光除。",
            "西日惄饥肠，北风疾絺裾。",
            "升堂有知音，此意当何如。"
        ],
        "title": "太原旅怀呈薛十八侍御齐十二奉礼",
        "id": "fafc09ae-0b35-448d-8acb-6d5202c5180a"
    },
    {
        "author": "欧阳詹",
        "paragraphs": [
            "风雅不坠地，五言始君先。",
            "希微嘉会章，杳冥河梁篇。",
            "理蔓语无枝，言一意则千。",
            "往来更后人，浇荡醨前源。",
            "倾筐实不收，朴樕华争繁。",
            "大教护微旨，哲人生令孙。",
            "高飙激颓波，坐使横流翻。",
            "昔日越重阻，侧聆沧海传。",
            "逮兹觌清扬，幸覩青琅编。",
            "泠泠中山醇，片片昆丘璠。",
            "一杯有余味，再览增光鲜。",
            "对宝人皆鉴，握鞶良自妍。",
            "吾其告先师，六义今还全。"
        ],
        "title": "李评事公进示文集因赠之",
        "id": "d786a412-340b-4aed-b485-3b45bf6efc61"
    },
    {
        "author": "欧阳詹",
        "paragraphs": [
            "嘉谷不夏熟，大器当晚成。",
            "徐生异凡鸟，安得非时鸣。",
            "汲汲有所为，驱驱无本情。",
            "懿哉苍梧凤，终见排云征。"
        ],
        "title": "徐十八晦落第",
        "id": "bee2cbb1-71a9-4702-91dc-cce9446269ff"
    },
    {
        "author": "欧阳詹",
        "paragraphs": [
            "客路度年华，故园云未返。",
            "悠悠去源水，日日只有远。",
            "始叹秋叶零，又看春草晚。",
            "寄书南飞鸿，相忆剧乡县。"
        ],
        "title": "春日途中寄故园所亲",
        "id": "9e52799f-5182-4e6f-ae2e-f411c4af69f2"
    },
    {
        "author": "欧阳詹",
        "paragraphs": [
            "宁体即云构，方前恒玉食。",
            "贫居岂及此，要自怀归忆。",
            "在梦关山远，如流岁华逼。",
            "明晨首乡路，迢遰孤飞翼。"
        ],
        "title": "蜀中将归留辞韩相公贯之",
        "id": "2c05f2b1-902f-49dd-a9ff-bc4fae236a7b"
    },
    {
        "author": "欧阳詹",
        "paragraphs": [
            "弭棹已伤别，不堪离绪催。",
            "十年一心人，千里同舟来。",
            "乡路我尚遥，客游君未回。",
            "将何慰两端，互勉临岐杯。"
        ],
        "title": "江夏留别华二",
        "id": "a9f11723-8c05-4402-8ecb-9282de704534"
    },
    {
        "author": "欧阳詹",
        "paragraphs": [
            "三语又为掾，大家闻屈声。",
            "多年名下人，四姓江南英。",
            "衡岳半天秀，湘潭无底清。",
            "何言驱车远，去有蒙庄情。"
        ],
        "title": "送潭州陆户曹之任",
        "id": "f4d7c131-d44a-4feb-845b-f55e47bcfb60"
    },
    {
        "author": "欧阳詹",
        "paragraphs": [
            "美人河岳灵，家本荥水濆。",
            "门承若兰族，身蕴如琼文。",
            "早折青桂枝，俯窥鸿鹄羣。",
            "迩来丹霄姿，远逐苍梧云。",
            "有伊光鉴人，惜兹瑶蕙薰。",
            "中酣前激昂，四座同氛氲。",
            "海郡梅霪晴，山邮炎景曛。",
            "回翔罢南游，鸣唳期西闻。",
            "秦塞鸾凤征，越江云雨分。",
            "从兹一别离，伫致如尧君。"
        ],
        "title": "福州送郑楚材赴京时监察刘公亮有感激郑意",
        "id": "c19d180f-2283-4d4c-9adf-65d1dbdc129b"
    },
    {
        "author": "欧阳詹",
        "paragraphs": [
            "驱马觉渐远，回头长路尘。",
            "高城已不见，况复城中人。",
            "去意自未甘，居情谅犹辛。",
            "五原东北晋，千里西南秦。",
            "一屦不出门，一车无停轮。",
            "流萍与系匏，早晚期相亲。"
        ],
        "title": "初发太原途中寄太原所思",
        "id": "7b18f8d4-7e91-4311-910f-83687f2092aa"
    },
    {
        "author": "欧阳詹",
        "paragraphs": [
            "汝坟春女蚕忙月，朝起采桑日西没。",
            "轻绡裙露红罗袜，半蹋金梯倚枝歇。",
            "垂空玉腕若无骨，映叶朱唇似花发。",
            "相欢谁是游冶郎，蚕休不得岐路旁。"
        ],
        "title": "汝川行",
        "id": "c544c727-c17f-486e-a2d2-dd00027319bc"
    },
    {
        "author": "欧阳詹",
        "paragraphs": [
            "水已清，清中不易当其精。",
            "精华极，何宜更复加磨拭。",
            "良工磨拭成贯珠，泓澄洞澈看如无。",
            "星辉月耀莫之逾，骇鸡照乘徒称殊。",
            "上人念佛泛贞谛，一佛一珠以为计。",
            "既指其珠当佛身，亦欲珠明佛像智。",
            "咨董母，访朱公。",
            "得之玓瓅羣奇中，龙龛鹫岭长随躬。",
            "朝自守持纤掌透，夜来月照红条空。",
            "穷川极陆难为宝，孰说軖璖将玛瑙。",
            "连连寒溜下阴轩，荧荧泫露垂秋草。",
            "皎晶晶，彰煌煌。",
            "陆离电烻纷不常，凌眸晕目生光芒。",
            "我来借问修行术，数日殷勤美兹物。",
            "上人视日授微言，心静如斯即诸佛。"
        ],
        "title": "智达上人水精念珠歌",
        "id": "84f71b83-837d-45ff-9cc4-3d4a788aa232"
    },
    {
        "author": "欧阳詹",
        "paragraphs": [
            "秦川行尽颍川长，吴江越岭已同方。",
            "征途渺渺烟茫茫，未得还乡伤近乡。",
            "随萍逐梗见春光，行乐登台鬬在旁。",
            "林间啼鸟野中芳，有似故园皆断肠。"
        ],
        "title": "许州途中",
        "id": "084bd5ac-df4b-4dfe-b1b7-2b313031f1c9"
    },
    {
        "author": "欧阳詹",
        "paragraphs": [
            "月没天欲明，秋河尚凝白。",
            "皑皑积光素，耿耿横虚碧。",
            "南斗接，北辰连，空濛鸿洞浮高天。",
            "荡荡漫漫皆晶然，实类平芜流大川。",
            "星为潭底珠，云是波中烟。",
            "鸡唱漏尽东方作，曲渚苍苍晓霜落。",
            "鴈叫疑从清浅惊，凫声似在沿洄泊。",
            "幷州细侯直下孙，才应秋赋怀金门。",
            "念排云汉将飞翻，仰之踊跃当华轩。",
            "夜来陪饯欧阳子，偶坐通宵见深旨。",
            "心知慷慨日昭然，前程心在青云里。"
        ],
        "title": "赋得秋河曙耿耿送郭秀才应举",
        "id": "07a036a1-fe61-431c-acf2-31af1c614832"
    },
    {
        "author": "欧阳詹",
        "paragraphs": [
            "羸马出都门，修途指江东。",
            "关河昨夜雨，草木非春风。",
            "矢舍虽未中，璞全终待攻。",
            "层霄秋可翔，岂不随高鸿。"
        ],
        "title": "送袁秀才下第归毘陵",
        "id": "2fd9de74-3cf1-458a-b466-3b200a4f02ec"
    },
    {
        "author": "欧阳詹",
        "paragraphs": [
            "有善伊凉曲，离别在天涯。",
            "虚堂正相思，所妙发邻家。",
            "声音虽类闻，形影终以遐。",
            "因之增远怀，惆怅菖蒲花。"
        ],
        "title": "闻邻舍唱凉州有所思",
        "id": "ce55dfbe-58f4-4c3e-989e-87eea0afc301"
    },
    {
        "author": "欧阳詹",
        "paragraphs": [
            "幷州汾上阁，登望似吴阊。",
            "贯郭河通路，萦村水逼乡。",
            "城槐临枉渚，巷市接飞梁。",
            "莫论江湖思，南人正断肠。"
        ],
        "title": "陪太原郑行军中丞登汾上阁中丞诗曰汾楼秋水阔宛似到阊门惆怅江湖思惟将南客论南客即詹也辄书即事上荅",
        "id": "6be58134-7437-4e69-96c4-79b5d56a2e40"
    },
    {
        "author": "欧阳詹",
        "paragraphs": [
            "不负人间累，栖身任所从。",
            "灰心闻密行，菜色见羸容。",
            "幻世方同悟，深居愿继踪。",
            "孤云与禅诵，到后在何峯。"
        ],
        "title": "送少微上人归德峯",
        "id": "30726e0d-5d2b-4fbe-8665-cab35288179d"
    },
    {
        "author": "欧阳詹",
        "paragraphs": [
            "无机成旅逸，中夜上江楼。",
            "云尽月如练，水凉风似秋。",
            "凫声闻梦泽，黛色上昭丘。",
            "不远人情在，良宵恨独游。"
        ],
        "tags": [
            "孤独",
            "写景",
            "抒情",
            "水"
        ],
        "title": "荆南夏夜水楼怀昭丘直上人云梦李莘",
        "id": "4d84619b-2065-42ec-81e4-fdc19b5c7b93"
    },
    {
        "author": "欧阳詹",
        "paragraphs": [
            "算日未成年，英姿已[襃]然。",
            "王家千里后，荀氏八龙先。",
            "葱蒨松犹嫩，清明月渐圆。",
            "将何一枝桂，容易赏名贤。"
        ],
        "title": "酬裴十二秀才孩子咏",
        "id": "a52a19f0-ead1-4794-b251-81d26a38ce12"
    },
    {
        "author": "欧阳詹",
        "paragraphs": [
            "中宵天色净，片月出沧洲。",
            "皎洁临孤岛，婵娟入乱流。",
            "应同故园夜，独起异乡愁。",
            "那得修蓬转，从君上庾楼。"
        ],
        "title": "旅次舟中对月寄姜公",
        "id": "1fdf6645-69a1-40fc-8a38-29f170bc949f"
    },
    {
        "author": "欧阳詹",
        "paragraphs": [
            "十上书仍寝，如流岁又迁。",
            "望家思献寿，算甲恨长年。",
            "虚牖传寒柝，孤灯照绝编。",
            "谁应问穷辙，泣尽更潸然。"
        ],
        "tags": [
            "思乡",
            "春节"
        ],
        "title": "除夜长安客舍",
        "id": "60d3b99d-99a2-4d2a-94fe-67ad3005be16"
    },
    {
        "author": "欧阳詹",
        "paragraphs": [
            "宝塔过千仞，登临尽四维。",
            "毫端分马颊，墨点辨蛾眉。",
            "地逈风弥紧，天长日久迟。",
            "因高欲有赋，远意惨生悲。"
        ],
        "title": "早秋登慈恩寺塔",
        "id": "8340c35c-e614-442b-88ee-953777780df5"
    },
    {
        "author": "欧阳詹",
        "paragraphs": [
            "西寺碧云端，东溟白雪团。",
            "年来一夜玩，君在半天看。",
            "素魄当怀上，清光在下寒。",
            "宜裁济江什，有阻惠连欢。"
        ],
        "title": "太原和严长官八月十五日夜西山童子上方玩月寄中丞少尹",
        "id": "e2227f88-0595-46df-8a7f-6cf8ad77a2d6"
    },
    {
        "author": "欧阳詹",
        "paragraphs": [
            "客路重阳日，登高寄上楼。",
            "风烟今令节，台阁古雄州。",
            "泛菊聊斟酒，持萸嬾插头。",
            "情人共惆怅，良久不同游。"
        ],
        "title": "九日广陵同陈十五先辈登高怀林十二先辈",
        "id": "e0403532-fc3c-4599-9a51-28e131f578a1"
    },
    {
        "author": "欧阳詹",
        "paragraphs": [
            "弭棹历尘迹，悄然关我情。",
            "伊无昔时节，岂有今日名。",
            "辞贵不辞贱，是心谁复行。",
            "钦哉此溪曲，永独古风清。"
        ],
        "title": "题严光钓台",
        "id": "994c7472-17c8-45aa-b66f-6d15bb892e27"
    },
    {
        "author": "欧阳詹",
        "paragraphs": [
            "偕隐有贤亲，岷南四十春。",
            "栖云自匪石，观国暂同尘。",
            "就养思儿戏，延年爱鸟伸。",
            "还看谢时去，有类颍阳人。"
        ],
        "title": "送高士安下第归岷南宁觐",
        "id": "69588c99-4ab4-4da8-a846-bc0f2729d506"
    },
    {
        "author": "欧阳詹",
        "paragraphs": [
            "山横碧立并雄岷，大阜洪川共降神。",
            "心合云雷清祸乱，力回天地作阳春。",
            "非熊德媿当周辅，称杰叨慙首汉臣。",
            "何幸腐儒无一艺，得为门下食鱼人。"
        ],
        "title": "述德上兴元严仆射",
        "id": "ef860c48-a517-48a8-8aa1-826f47bfafba"
    },
    {
        "author": "欧阳詹",
        "paragraphs": [
            "才非天授学非师，以此成名曩岂期。",
            "杨叶射频因偶中，桂枝材美敢当之。",
            "称文作艺方慙德，相贺投篇料媿词。",
            "犹著褐衣何足羨，如君即是载鸣时。"
        ],
        "title": "及第后酬故园亲故",
        "id": "1989e242-9e27-44c6-9413-7ca68e470f9f"
    },
    {
        "author": "欧阳詹",
        "paragraphs": [
            "高居胜景谁能有，佳意幽情共可欢。",
            "新柳遶门青翡翠，修篁浮径碧琅玕。",
            "步兵阮籍空除屏，彭泽陶潜谩挂冠。",
            "只在城隍也趋府，岂如吾子道斯安。"
        ],
        "title": "题华十二判官汝州宅内亭",
        "id": "855d8967-d433-4ec4-8968-cb53bec512b0"
    },
    {
        "author": "欧阳詹",
        "paragraphs": [
            "江臯昨夜雨收梅，寂寂衡门与钓台。",
            "西岛落花随水至，前山飞鸟出云来。",
            "观风驷马能言驻，行县双旌许蹔回。",
            "岂不偶然聊为竹，空令石迳扫莓苔。"
        ],
        "title": "薛舍人使君观察韩判官侍御许雨晴到所居既霁先呈即事",
        "id": "01cc00ab-b96f-4f24-aedd-8e3f0981fdbe"
    },
    {
        "author": "欧阳詹",
        "paragraphs": [
            "斗柄东回岁又新，邃旒南面挹来宾。",
            "和光髣髴楼台晓，休气氛氲天地春。",
            "仪籥不唯丹穴鸟，称觞半是越裳人。",
            "江臯腐草今何幸，亦与恒星拱北辰。"
        ],
        "title": "元日陪早朝",
        "id": "ff32e672-5b8e-45e2-b1dd-c14d0ad909ee"
    },
    {
        "author": "欧阳詹",
        "paragraphs": [
            "青窗朱户半天开，极目凝神望几回。",
            "晋国颓墉生草树，皇家瑞气在楼台。",
            "千条水入黄河去，万点山从紫塞来。",
            "独恨侍游违长者，不知高意是谁陪。"
        ],
        "tags": [
            "黄河"
        ],
        "title": "和太原郑中丞登龙兴寺阁",
        "id": "5689f7b8-86c8-4a2d-91e2-2d192f8818ef"
    },
    {
        "author": "欧阳詹",
        "paragraphs": [
            "那以公方郭细侯，幷州非复旧幷州。",
            "九重帝宅司丹地，十万兵枢拥碧油。",
            "锵玉半为趋合吏，腰金皆是走庭流。",
            "王襃见德空知颂，身在三千最上头。"
        ],
        "title": "咏德上太原李尚书",
        "id": "91ae8451-d75e-4354-9ffa-5a93b3e50c78"
    },
    {
        "author": "欧阳詹",
        "paragraphs": [
            "百丈化城楼，君登最上头。",
            "九霄回栈路，八到视幷州。",
            "烟火遗尧庶，山河启圣猷。",
            "短垣齐介岭，片白指分流。",
            "清铎中天籁，哀鸣下界秋。",
            "境闲知道胜，心远见名浮。",
            "岂念乘肥马，方应驾大牛。",
            "自怜蓬逐吹，不得与良游。"
        ],
        "title": "和严长官秋日登太原龙兴寺阁野望",
        "id": "d35e86d0-1748-4524-b21a-7e0f05d410a2"
    },
    {
        "author": "欧阳詹",
        "paragraphs": [
            "东风韶景至，垂柳御沟新。",
            "媚作千门秀，连为一道春。",
            "柔荑生女指，嫩叶长龙鳞。",
            "舞絮回青岸，翻烟拂绿苹。",
            "王孙初命赏，佳客欲伤神。",
            "芳意堪相赠，一枝先远人。"
        ],
        "title": "小苑春望宫池柳色",
        "id": "c38a63bc-bf26-4379-8a83-eaebcab303b6"
    },
    {
        "author": "欧阳詹",
        "paragraphs": [
            "村步如延寿，川原似福平。",
            "无人相共识，独自故乡情。"
        ],
        "title": "蜀门与林蕴分路后屡有山川似闽中因寄林蕴蕴亦闽人也",
        "id": "97fa05d3-e555-40af-aa33-ac4bb3750bf0"
    },
    {
        "author": "欧阳詹",
        "paragraphs": [
            "论兵去商虐，讲德兴周道。",
            "屠沽未遇时，岂异兹川老。"
        ],
        "title": "读周太公传",
        "id": "8a794755-ce81-4b97-a3d2-48cbdb28ae9e"
    },
    {
        "author": "欧阳詹",
        "paragraphs": [
            "婵娟有丽玉如也，美笑当予系予马。",
            "罗帏碧簟岂相容，行到山头忆山下。"
        ],
        "title": "乐津店北陂",
        "id": "5eda2e48-d0fb-418a-8b38-84d705bd4cde"
    },
    {
        "author": "欧阳詹",
        "paragraphs": [
            "北客今朝出蜀门，翛然领得入时魂。",
            "游人莫道归来易，三不曾闻古老言。"
        ],
        "title": "出蜀门",
        "id": "d7cddc61-5ae5-4032-a44e-43c6e1da0566"
    },
    {
        "author": "欧阳詹",
        "paragraphs": [
            "曾称野鹤比羣公，忽作长松向府中。",
            "骢马不骑人不识，冷然三尺别生风。"
        ],
        "title": "题第五司户侍御",
        "id": "5ec74fde-5b02-4481-88f7-07670a452d04"
    },
    {
        "author": "欧阳詹",
        "paragraphs": [
            "偕行那得会心期，先者贪前后者迟。",
            "空忆丽词能状物，每看奇异但相思。"
        ],
        "title": "建溪行待陈诩",
        "id": "d7c69883-1ef7-4791-aad3-a5f030d5eed0"
    },
    {
        "author": "欧阳詹",
        "paragraphs": [
            "推车阃外主恩新，今日梁川草遍春。",
            "玉色据鞍双节下，扬兵百万路无尘。"
        ],
        "title": "述德上兴元严仆射",
        "id": "7070422c-8945-4916-baa0-31ab2febfb20"
    },
    {
        "author": "欧阳詹",
        "paragraphs": [
            "心诵阴符口不言，风驱千骑出辕门。",
            "孙吴去后无长策，谁敌留侯直下孙。"
        ],
        "title": "许州送张中丞出临颍镇",
        "id": "2cb358f3-1e3d-4422-b218-56eb2d719e8b"
    },
    {
        "author": "欧阳詹",
        "paragraphs": [
            "旧友亲题壁上诗，伤看缘迹不缘词。",
            "门前犹是长安道，无复回车下笔时。"
        ],
        "title": "覩亡友题诗处",
        "id": "f05df1de-4fe9-47c8-82c3-1dc42796bc22"
    },
    {
        "author": "欧阳詹",
        "paragraphs": [
            "南下斯须隔帝乡，北行一步掩南方。",
            "悠悠烟景两边意，蜀客秦人各断肠。"
        ],
        "title": "题秦岭",
        "id": "66255388-5cf2-427f-861f-7809a38dde30"
    },
    {
        "author": "欧阳詹",
        "paragraphs": [
            "鸟企蛇盘地半天，下窥千仞到浮烟。",
            "因高回望沾恩处，认得梁州落日边。"
        ],
        "title": "自南山却赴京师石臼岭头即事寄严仆射",
        "id": "80ae0056-53e2-4922-9a5d-aa6822753297"
    },
    {
        "author": "欧阳詹",
        "paragraphs": [
            "青苞朱实忽离离，摘得盈筐泪更垂。",
            "上德同之岂无意，故园山路一枝枝。"
        ],
        "title": "与洪孺卿自梁州回途中经骆谷见野果有闽中悬壶子即同采摘因呈之洪亦闽人",
        "id": "bed5209b-488b-44e0-b075-3a9d5c10a43b"
    },
    {
        "author": "欧阳詹",
        "paragraphs": [
            "服制虹霓鬓似云，萧郎屋里上清人。",
            "等闲逐酒倾杯乐，飞尽虹梁一夜尘。"
        ],
        "title": "韦晤宅听歌",
        "id": "cb341afc-6306-4758-9cc0-48d26463dd66"
    },
    {
        "author": "欧阳詹",
        "paragraphs": [
            "正是闽中越鸟声，几回留听暗沾缨。",
            "伤心激念君深浅，共有离乡万里情。"
        ],
        "title": "与林蕴同之蜀途次嘉陵江认得越鸟声呈林林亦闽中人也",
        "id": "ef440ea8-c82e-480f-a12a-c0bb31f8c8ca"
    },
    {
        "author": "欧阳詹",
        "paragraphs": [
            "二室峯峯昔愿游，从云从鹤思悠悠。",
            "丹梯石路君先去，为上青冥最上头。"
        ],
        "title": "送闻上人游嵩山",
        "id": "8b8e247e-6bcc-476b-94d8-1cdff649e142"
    },
    {
        "author": "欧阳詹",
        "paragraphs": [
            "草席蒲团不扫尘，松闲石上似无人。",
            "羣阴欲午钟声动，自煮溪蔬养幻身。"
        ],
        "title": "永安寺照上人房",
        "id": "58a44419-4efb-4b61-b76c-2f8c54a9e852"
    },
    {
        "author": "欧阳詹",
        "paragraphs": [
            "笑向来人话古时，绳牀竹杖自扶持。",
            "秋深头冷不能剃，白黑苍然髪到眉。"
        ],
        "title": "山中老僧",
        "id": "f14cd215-be6a-4661-80b6-ebfbca36c438"
    },
    {
        "author": "欧阳詹",
        "paragraphs": [
            "外户通宵不闭关，抱孙弄子万家闲。",
            "若将邑号称贤宰，又是皇唐李鲁山。"
        ],
        "title": "赠鲁山李明府",
        "id": "ee3a748c-e210-472d-99bb-71831799d10d"
    },
    {
        "author": "欧阳詹",
        "paragraphs": [
            "天长地阔多岐路，身即飞蓬共水萍。",
            "匹马将驱岂容易，弟兄亲故满离亭。"
        ],
        "title": "泉州赴上都留别舍弟及故人",
        "id": "9ca644ee-c880-47fa-a80b-ed18ae8d973d"
    },
    {
        "author": "欧阳詹",
        "paragraphs": [
            "宝马琱弓金仆姑，龙骧虎视出皇都。",
            "扬鞭莫怪轻胡虏，曾在渔阳敌万夫。"
        ],
        "title": "送张骠骑邠宁行营",
        "id": "8931a16d-73b3-48c5-bb27-b856f92a700d"
    },
    {
        "author": "欧阳詹",
        "paragraphs": [
            "南北风烟即异方，连峯危栈倚苍苍。",
            "哀猨咽水偏高处，谁不沾衣望故乡。"
        ],
        "title": "题棃岭",
        "id": "4f1f1858-9efe-4e97-b679-db52d06f08e1"
    },
    {
        "author": "欧阳詹",
        "paragraphs": [
            "尚被浮名诱此身，今时谁与德为邻。",
            "遥知是夜檀溪上，月照千峯为一人。"
        ],
        "title": "秋夜寄僧",
        "id": "e7b91849-3907-488f-ba7f-e3e758b5cccd"
    },
    {
        "author": "欧阳詹",
        "paragraphs": [
            "何事悲酸泪满巾，浮生共是北邙尘。",
            "他时不见北山路，死者还曾哭送人。"
        ],
        "title": "观送葬",
        "id": "8caeacee-deaf-4bd0-8239-0e17328c4d13"
    },
    {
        "author": "欧阳詹",
        "paragraphs": [
            "𥳌{𥫗/穷}一席眠还坐，蛙噪萤飞夜未央。",
            "僮仆舟人空寂寂，隔帘微月入中仓。"
        ],
        "title": "宿建溪中宵即事",
        "id": "f0a09c3b-54ff-48e6-b5e6-371387278537"
    },
    {
        "author": "欧阳詹",
        "paragraphs": [
            "日日郊亭启竹扉，论桑劝穑是常机。",
            "山城要得牛羊下，方与农人分背归。"
        ],
        "title": "题王明府郊亭",
        "id": "c55d61ca-f437-40dd-b84d-92fda8e2a83f"
    },
    {
        "author": "欧阳詹",
        "paragraphs": [
            "闻说胡兵欲利秋，昨来投笔到营州。",
            "骁雄已许将军用，边塞无劳天子忧。"
        ],
        "title": "塞上行",
        "id": "0fbde34e-6692-4e18-bd4c-71ad7b3dbbac"
    },
    {
        "author": "欧阳詹",
        "paragraphs": [
            "千山江上背斜晖，一径中峯见所归。",
            "不信扁舟回在晚，宿云先已到柴扉。"
        ],
        "title": "题别业",
        "id": "af215778-668a-4186-bf55-d25cc6791ec9"
    },
    {
        "author": "欧阳詹",
        "paragraphs": [
            "簪萸泛菊俯平阡，饮过三杯却惘然。",
            "十岁此辰同醉友，登高各处已三年。"
        ],
        "title": "九日广陵登高怀邵二先辈",
        "id": "8ee4a403-4578-4bde-bb43-b5e7e5f296ed"
    },
    {
        "author": "欧阳詹",
        "paragraphs": [
            "想象精灵欲见难，通津一去水漫漫。",
            "空余昔日凌霜色，长与澄潭生昼寒。"
        ],
        "title": "题延平劒潭",
        "id": "4001fe9b-8bc2-44f7-9b23-9436708a523b"
    },
    {
        "author": "欧阳詹",
        "paragraphs": [
            "回峯叠嶂遶庭隅，散点烟霞胜画图。",
            "日暮华轩卷长箔，太清云上对蓬壶。"
        ],
        "title": "晚泊漳州营头亭",
        "id": "27114f2b-7cd1-4aea-8020-c80155a8885e"
    },
    {
        "author": "欧阳詹",
        "paragraphs": [
            "为鴈为鸿弟与兄，如雕如鹗杰连英。",
            "天旋地转烟云黑，共鼓长风六合清。"
        ],
        "title": "赠山南严兵马使",
        "id": "85864d15-6ae3-468a-9559-08a310507242"
    },
    {
        "author": "欧阳詹",
        "paragraphs": [
            "莫叹明朝又一春，相看堪共贵兹身。",
            "悠悠寰宇同今夜，膝下传杯有几人。"
        ],
        "title": "除夜侍酒呈诸兄示舍弟",
        "id": "68479c4e-2461-4f27-8810-95565529446b"
    },
    {
        "author": "柳宗元",
        "paragraphs": [
            "皇耆其武，于溵于淮。",
            "既巾乃车，环蔡具来。",
            "狡众昏嚚，甚毒于酲。",
            "狂奔呌呶，以干大刑。"
        ],
        "title": "皇武 一",
        "id": "506593fa-4613-495c-99df-9cc35ac6e058"
    },
    {
        "author": "柳宗元",
        "paragraphs": [
            "皇咨于度，惟汝一德。",
            "旷诛四纪，其徯汝克。",
            "锡汝斧钺，其往视师。",
            "师是蔡人，以宥以厘。"
        ],
        "title": "皇武 二",
        "id": "b7300491-6061-4e49-980c-76ca3da9882d"
    },
    {
        "author": "柳宗元",
        "paragraphs": [
            "度拜稽首，庙于元龟。",
            "既祃既类，于社是宜。",
            "金节煌煌，锡盾雕戈。",
            "犀甲熊旗，威命是荷。"
        ],
        "title": "皇武 三",
        "id": "301414a1-bb58-41cb-94e3-c80b09371490"
    },
    {
        "author": "柳宗元",
        "paragraphs": [
            "度拜稽首，出次于东。",
            "天子饯之，罍斝是崇。",
            "鼎臑俎胾，五献百笾。",
            "凡百卿士，班以周旋。"
        ],
        "title": "皇武 四",
        "id": "25d55e99-63e4-49b3-b303-45e00cd6baa6"
    },
    {
        "author": "柳宗元",
        "paragraphs": [
            "既涉于浐，乃翼乃前。",
            "孰图厥犹，其佐多贤。",
            "宛宛周道，于山于川。",
            "远扬迩昭，陟降连连。"
        ],
        "title": "皇武 五",
        "id": "3f9780ae-224e-4f08-9238-354c2fbdb3e3"
    },
    {
        "author": "柳宗元",
        "paragraphs": [
            "我斾我旗，于道于陌。",
            "训于羣帅，拳勇来格。",
            "公曰徐之，无恃頟頟。",
            "式和尔容，惟义之宅。"
        ],
        "title": "皇武 六",
        "id": "67c391a9-e57e-46f3-a213-27338f012939"
    },
    {
        "author": "柳宗元",
        "paragraphs": [
            "进次于郾，彼昏卒狂。",
            "裒凶鞠顽，锋猬斧螗。",
            "赤子匍匐，厥父是亢。",
            "怒其萌芽，以悖太阳。"
        ],
        "title": "皇武 七",
        "id": "7823b47b-9a7a-41e8-b6b8-859b4c9e039e"
    },
    {
        "author": "柳宗元",
        "paragraphs": [
            "王旅浑浑，是佚是怙。",
            "既获敌师，若饥得餔。",
            "蔡凶伊窘，悉起来聚。",
            "左擣其虚，靡愆厥虑。"
        ],
        "title": "皇武 八",
        "id": "5c311edd-164b-446a-a252-c938fb7ea498"
    },
    {
        "author": "柳宗元",
        "paragraphs": [
            "载辟载袚，丞相是临。",
            "弛其武刑，谕我德心。",
            "其危既安，有长如林。",
            "曾是讙譊，化为讴吟。"
        ],
        "title": "皇武 九",
        "id": "088bc124-269b-4db3-8529-582b48e9964c"
    },
    {
        "author": "柳宗元",
        "paragraphs": [
            "皇曰来归，汝复相予。",
            "爵之成国，胙以夏区。",
            "度拜稽首，天子圣神。",
            "度拜稽首，皇祐下人。"
        ],
        "title": "皇武 十",
        "id": "dc0557d9-6129-43d9-a338-783f33ca8cc2"
    },
    {
        "author": "柳宗元",
        "paragraphs": [
            "淮夷既平，震是朔南。",
            "宜庙宜郊，以告德音。",
            "归牛休马，丰稼于埜。",
            "我武惟皇，永保无疆。"
        ],
        "title": "皇武 十一",
        "id": "5df4d53a-2b2b-43ea-939c-40b4b751b22f"
    },
    {
        "author": "柳宗元",
        "paragraphs": [
            "方城临临，王卒峙之。",
            "匪徼匪竞，皇有正命。",
            "皇命于愬，往舒余仁。",
            "踣彼艰顽，柔惠是驯。"
        ],
        "title": "方城 一",
        "id": "03d78bae-f4c6-409f-b13b-93818f3af0ed"
    },
    {
        "author": "柳宗元",
        "paragraphs": [
            "愬拜即命，于皇之训。",
            "既砺既攻，以后厥刃。",
            "王师嶷嶷，熊罴是式。",
            "衔勇韬力，日思予殛。"
        ],
        "title": "方城 二",
        "id": "8a4cf46c-0a8a-4a6a-b73f-58816987dc24"
    },
    {
        "author": "柳宗元",
        "paragraphs": [
            "寇昏以狂，敢蹈愬疆。",
            "士获厥心，大袒高骧。",
            "长戟酋矛，粲其绥章。",
            "右翦左屠，聿禽其良。"
        ],
        "title": "方城 三",
        "id": "a0a54d7f-1aba-417d-b1c8-1ca7d6720816"
    },
    {
        "author": "柳宗元",
        "paragraphs": [
            "其良既宥，告以父母。",
            "恩柔于肌，卒贡尔有。",
            "维彼攸恃，乃侦乃诱维彼攸宅，乃发乃守。"
        ],
        "title": "方城 四",
        "id": "6c897bd8-5e07-4329-b856-820eeefb9d9a"
    },
    {
        "author": "柳宗元",
        "paragraphs": [
            "其恃爰获，我功我多。",
            "阴谍厥图，以究尔讹。",
            "雨雪洋洋，大风来加。",
            "于燠其寒，于迩其遐。"
        ],
        "title": "方城 五",
        "id": "60ec9b1a-f3d4-4b7f-bdcb-f8e140012d97"
    },
    {
        "author": "柳宗元",
        "paragraphs": [
            "汝阴之茫，悬瓠之峨。",
            "是震是拔，大歼厥家。",
            "狡虏既縻，输于国都。",
            "示之市人，即社行诛。"
        ],
        "title": "方城 六",
        "id": "82cd4938-3373-4c37-b947-bb908cd2d306"
    },
    {
        "author": "柳宗元",
        "paragraphs": [
            "乃谕乃止，蔡有厚喜。",
            "完其室家，仰父俯子。",
            "汝水沄沄，既清而弥。",
            "蔡人行歌，我步逶迟。"
        ],
        "title": "方城 七",
        "id": "101f6bee-402d-4a35-971d-367297b35963"
    },
    {
        "author": "柳宗元",
        "paragraphs": [
            "蔡人歌矣，蔡风和矣。",
            "孰颣蔡初，胡甈尔居。",
            "式慕以康，为愿有余。",
            "是究是咨，皇德既舒。"
        ],
        "title": "方城 八",
        "id": "b80e7522-fde3-4d6f-88cf-7681955a0aac"
    },
    {
        "author": "柳宗元",
        "paragraphs": [
            "皇曰咨愬，裕乃父功。",
            "昔我文祖，惟西平是庸。",
            "内诲于家，外刑于邦。",
            "孰是蔡人，而不率从。"
        ],
        "title": "方城 九",
        "id": "fd9c37f9-68e7-4ff9-85bd-0c77906e91a2"
    },
    {
        "author": "柳宗元",
        "paragraphs": [
            "蔡人率止，惟西平有子。",
            "西平有子，惟我有臣。",
            "畴允大邦，俾惠我人。",
            "于庙告功，以顾万方。"
        ],
        "title": "方城 十",
        "id": "8e27f410-6881-456b-b383-588a75931af9"
    },
    {
        "author": "柳宗元",
        "paragraphs": [
            "晋阳武，奋义威。",
            "炀之渝，德焉归。",
            "氓毕屠，绥者谁。",
            "皇烈烈，专天机。",
            "号以仁，扬其旗。",
            "日之升，九土晞。",
            "斥田坼，流洪辉。",
            "有其二，翼余隋。",
            "斮枭?，连熊螭。",
            "枯以肉，勍者羸。",
            "后土荡，玄穹弥。",
            "合之育，莾然施。",
            "惟德辅，庆无期。"
        ],
        "title": "唐铙歌妓吹曲十二篇",
        "id": "f5dd74de-3d63-4970-b23d-1374ed88ad76"
    },
    {
        "author": "柳宗元",
        "paragraphs": [
            "兽之穷，奔大麓。",
            "天厚黄德，狙犷服。",
            "甲之櫜，弓弭矢箙。",
            "皇旅靖，敌逾蹙。",
            "自亡其徒，匪予戮。",
            "屈𧸾猛，虔栗栗。",
            "縻以尺组，噉以秩。",
            "黎之阳，土茫茫。",
            "富兵戎，盈仓箱。",
            "乏者德，莫能享。",
            "驱豺兕，授我疆。"
        ],
        "title": "唐铙歌妓吹曲十二篇",
        "id": "b54e6d4e-5c99-4e41-84b0-1be53f3c3da9"
    },
    {
        "author": "柳宗元",
        "paragraphs": [
            "战武牢，动河朔。",
            "逆之助，图掎角。",
            "怒鷇麛，抗乔岳。",
            "翘萌牙，傲霜雹。",
            "王谋内定，申掌握。",
            "铺施芟夷，二主缚。",
            "惮华戎，廓封略。",
            "命之瞢，卑以斮。",
            "归有德，唯先觉。"
        ],
        "title": "唐铙歌妓吹曲十二篇",
        "id": "ccc2ad15-c3f4-4611-9460-b9890b904aca"
    },
    {
        "author": "柳宗元",
        "paragraphs": [
            "泾水黄，陇野茫。",
            "负太白，腾天狼。",
            "有鸟鸷立，羽翼张。",
            "钩喙决前，钜趯傍。",
            "怒飞饥啸，翾不可当。",
            "老雄死，子复良。",
            "巢岐饮渭，肆翱翔。",
            "顿地纮，提天纲。",
            "列缺掉帜，招摇耀铓。",
            "鬼神来助，梦嘉祥。",
            "脑涂原野，魄飞扬。",
            "星辰复，恢一方。"
        ],
        "tags": [
            "咏史",
            "水"
        ],
        "title": "唐铙歌妓吹曲十二篇",
        "id": "1a6b9cdc-85a0-4ec8-aae6-f2e9c7ab3348"
    },
    {
        "author": "柳宗元",
        "paragraphs": [
            "奔鲸沛，荡海垠。",
            "吐霓翳日，腥浮云。",
            "帝怒下顾，哀垫昏。",
            "授以神柄，推元臣。",
            "手援天矛，截脩鳞。",
            "披攘蒙霿，开海门。",
            "地平水静，浮天根。",
            "羲和显耀，乘清氛。",
            "赫炎溥畅，融大钧。"
        ],
        "title": "唐铙歌妓吹曲十二篇",
        "id": "75ddf192-9207-4c1a-96b7-782817cc3c51"
    },
    {
        "author": "柳宗元",
        "paragraphs": [
            "苞枿𪒶矣，惟根之蟠。",
            "弥巴蔽荆，负南极以安。",
            "[冃]我旧梁氏，缉绥艰难。",
            "江汉之阻，都邑固以完。",
            "圣人作，神武用。",
            "有臣勇智，奋不以众。",
            "投迹死地，谋猷纵。",
            "化敌为家，虑则中。",
            "浩浩海裔，不威而同。",
            "系缧降王，定厥功。",
            "澶漫万里，宣唐风。",
            "蛮夷九译，咸来从。",
            "凯旋金奏，象形容。",
            "震赫万国，罔不龚。"
        ],
        "title": "唐铙歌妓吹曲十二篇",
        "id": "cc95ff9b-7918-4588-9624-6dbe9678c325"
    },
    {
        "author": "柳宗元",
        "paragraphs": [
            "河右澶漫，顽为之魁。",
            "王师如雷震，昆仑以颓。",
            "上聋下聪，骜不可廻。",
            "助仇抗有德，惟人之灾。",
            "乃溃乃奋，执缚归厥命。",
            "万室蒙其仁，一夫则病。",
            "濡以鸿泽，皇之圣。",
            "威畏德怀，功以定。",
            "顺之于理，物咸遂厥性。"
        ],
        "title": "唐铙歌妓吹曲十二篇",
        "id": "95d51064-c607-44b7-96ee-11b063501b4f"
    },
    {
        "author": "柳宗元",
        "paragraphs": [
            "铁山碎，大漠舒。",
            "二虏劲，连穹庐。",
            "背北海，专坤隅。",
            "岁来侵边，或傅于都。",
            "天子命元帅，奋其雄图。",
            "破定襄，降魁渠。",
            "穷竟窟宅，斥余吾。",
            "百蛮破胆，边氓苏。",
            "威武辉耀，明鬼区。",
            "利泽弥万祀，功不可踰。",
            "官臣拜手，惟帝之暮。"
        ],
        "title": "唐铙歌妓吹曲十二篇",
        "id": "dca1e577-5542-42ce-bb3c-51e641e8be32"
    },
    {
        "author": "柳宗元",
        "paragraphs": [
            "本邦伊晋，惟时不靖。",
            "根柢之摇，枯叶攸病。",
            "守臣不任，勚于神圣。",
            "惟越之兴，翦焉则定。",
            "洪惟我理，式和以敬。",
            "羣顽既夷，庶绩咸正。",
            "皇謩载大，惟人之庆。"
        ],
        "title": "唐铙歌妓吹曲十二篇",
        "id": "4a1008e6-8028-4155-9d26-0df2cd3a9fbf"
    },
    {
        "author": "柳宗元",
        "paragraphs": [
            "吐谷浑盛彊，背西海以夸。",
            "岁侵扰我疆，退匿险且遐。",
            "帝谓神武师。",
            "往征靖皇家。",
            "烈烈斾其旗，熊虎杂龙蛇。",
            "王旅千万人，衔枚默无譁。",
            "束刃踰山徼，张翼纵漠沙。",
            "一举刈羶腥，尸骸积如麻。",
            "除恶务本根，况敢遗萌芽。",
            "洋洋西海水，威命穷天涯。",
            "系虏来王都，犒乐穷休嘉。",
            "登高望还师，竟野如春华。",
            "行者靡不归，亲戚劝要遮。",
            "凯旋献清庙，万国思无邪。"
        ],
        "title": "唐铙歌妓吹曲十二篇",
        "id": "623937c4-d618-4c10-b326-b8324ce70bd4"
    },
    {
        "author": "柳宗元",
        "paragraphs": [
            "曲氏雄西北，别绝臣外区。",
            "既恃远且险，纵傲不我虞。",
            "烈烈王者师，熊螭以为徒。",
            "龙旗翻海浪，驲骑驰坤隅。",
            "贲育搏婴儿，一扫不复余。",
            "平沙际天极，但见黄云驱。",
            "臣靖执长缨，智勇伏囚拘。",
            "文皇南面坐，夷狄千羣趋。",
            "咸称天子神，往古不得俱。",
            "献号天可汗，以覆我国都。",
            "兵戎不交害，各保性与躯。"
        ],
        "title": "唐铙歌妓吹曲十二篇",
        "id": "e689817f-e0cc-4a57-9464-c6c7de3df9bc"
    },
    {
        "author": "柳宗元",
        "paragraphs": [
            "东蛮有谢氏，冠带理海中。",
            "自言我异世，虽圣莫能通。",
            "王卒如飞翰，鹏鶱骇羣龙。",
            "轰然自天坠，乃信神武功。",
            "系虏君臣人，累累来自东。",
            "无思不服从，唐业如山崇。",
            "百辟拜稽首，咸愿图形容。",
            "如周王会书，永永传无穷。",
            "睢盱万状乖，咿嗢九译重。",
            "广轮抚四海，浩浩知皇风。",
            "歌诗铙鼓闲，以壮我元戎。"
        ],
        "title": "唐铙歌妓吹曲十二篇",
        "id": "3d9fe521-fbe8-4d7d-9734-5f611bc276b6"
    },
    {
        "author": "柳宗元",
        "paragraphs": [
            "于穆敬德，黎人皇之。",
            "惟贞厥符，浩浩将之。",
            "仁函于肤，刃莫毕屠。",
            "泽熯于爨，𩰾炎以澣。",
            "殄厥凶德，乃敺乃夷。",
            "懿其休风，是喣是吹。",
            "父子熙熙，相宁以嬉。",
            "赋彻而藏，厚我糗粻。",
            "刑轻以清，我肌靡伤。",
            "贻我子孙，百代是康。",
            "十圣嗣于理，仁后之子。",
            "子思孝父，易患于已。",
            "拱之戴之，神具尔宜。",
            "载扬于雅，承天之嘏。",
            "天之诚神，宜鉴于仁。",
            "神之曷依，宜仁之归。",
            "濮沿于北，祝栗于南。",
            "幅员西东，祗一乃心。",
            "祝唐之纪，后天罔坠。",
            "祝皇之寿，与地咸久。",
            "曷徒祝之，心诚笃之。",
            "神协人同，道以告之。",
            "俾弥亿万年，不震不危。",
            "我代之延，永永毗之。",
            "仁增以崇，曷不尔思。",
            "有号于天，佥曰呜呼。",
            "咨尔皇灵，无替厥符。"
        ],
        "title": "贞符",
        "id": "95e30faf-c17c-4627-8fca-c189788361ee"
    },
    {
        "author": "柳宗元",
        "paragraphs": [
            "帝眎民情，匪幽匪明。",
            "惨或在腹，已如色声。",
            "亦无动威，亦无止力。",
            "弗动弗止，惟民之极。",
            "帝怀民眎，乃降明德。",
            "乃生明翼，明翼者何。",
            "迺房迺杜，惟房与杜。",
            "实为民路，迺定天子。",
            "迺开万国，万国既分。",
            "迺释蠹民，迺学与仕。",
            "迺播与食，迺器与用。",
            "迺货与通，有作有迁。",
            "无迁无作，士实荡荡。",
            "农实董董，工实蒙蒙。",
            "贾实融融，左右惟一。",
            "出入惟同，摄仪以引。",
            "以遵以肆，其风既流。",
            "品物载休，惟天子守。",
            "乃二公之久，惟天子明。",
            "乃二公之成，惟百辟正。",
            "乃二公之令，惟百辟谷。",
            "乃二公之禄，二公行矣。",
            "弗敢忧纵，是获忧共。",
            "二公居矣，弗敢泰止。",
            "是获泰已，既柔一德。",
            "四夷是则，四夷是则，永怀不忒。"
        ],
        "title": "眎民诗",
        "id": "de76d823-85a2-459b-b16c-8340efcb915f"
    },
    {
        "author": "柳宗元",
        "paragraphs": [
            "弱岁游玄圃，先容幸弃瑕。",
            "名劳长者记，文许后生夸。",
            "鷃翼尝披隼，蓬心类倚麻。",
            "继酬天禄署，俱尉甸侯家。",
            "宪府初收迹，丹墀共拜嘉。",
            "分行参瑞兽，传点乱宫鸦。",
            "执简宁循枉，持书每去邪。",
            "鸾凤标魏阙，熊武负崇牙。",
            "辨色宜相顾，倾心自不譁。",
            "金炉仄流月，紫殿启晨赮。",
            "未竟迁乔乐，俄成失路嗟。",
            "还如渡辽水，更似谪长沙。",
            "别怨秦城暮，途穷越岭斜。",
            "讼庭闲枳棘，候吏逐麋䴥。",
            "三载皇恩畅，千年圣历遐。",
            "朝宗延驾海，师役罢梁溠。",
            "京邑搜贞干，南宫步渥洼。",
            "世惟材是梓，人仰骥中骅。",
            "歘刺苗人地，仍逾赣石崖。",
            "礼容垂珌琫，戍备响铔鍜。",
            "宠即郎官旧，威从太守加。",
            "建旟翻鸷鸟，负弩绕文蛇。",
            "册府荣八命，中闱盛六珈。",
            "肯随胡质矫，方恶马融奢。",
            "褒德符新换，怀仁道并遮。",
            "俗嫌龙节晚，朝讶介圭赊。",
            "禹贡输苞匦，周官赋秉秅。",
            "雄风吞七泽，异产控三巴。",
            "即事观农稼，因时展物华。",
            "秋原被兰叶，春渚涨桃花。",
            "令肃军无扰，程悬市禁贳。",
            "不应虞竭泽，宁复叹栖苴。",
            "蹀躞驺先驾，笼铜鼓报衙。",
            "染毫东国素，濡印锦溪砂。",
            "货积舟难泊，人归山倍畬。",
            "吴歈工折柳，楚舞旧传芭。",
            "隐几松为曲，倾罇石作污。",
            "寒初荣橘柚，夏首荐枇杷。",
            "祀变荆巫祷，风移鲁妇髽。",
            "已闻施恺悌，还覩正奇衺。",
            "慕友惭连璧，言姻喜附葭。",
            "沈埋全死地，流落半生涯。",
            "入郡腰恒折，逢人手尽叉。",
            "敢辞亲耻污，唯恐长疵瘕。",
            "善幻迷冰火，齐谐笑柏涂。",
            "东门牛屡饭，中散蝨空爬。",
            "逸戏看猿鬬，殊音辨马挝。",
            "渚行狐作孽，林宿鸟为𣩈。",
            "同病忧能老，新声厉似姱。",
            "岂知千仞坠，秖为一毫差。",
            "守道甘长绝，明心欲自𠜲。",
            "贮愁听夜雨，隔泪数残葩。",
            "枭族音常聒，豺羣喙竞呀。",
            "岸芦翻毒蜃，磎竹鬬狂{广/秝/牛}。",
            "野鹜行看弋，江鱼或共扠。",
            "瘴氛恒积润，讹火亟生煆。",
            "耳静烦喧蚁，魂惊怯怒蛙。",
            "风枝散陈叶，霜蔓綖寒瓜。",
            "雾密前山桂，冰枯曲沼蕸。",
            "思乡比庄舄，遯世遇眭夸。",
            "渔舍茨荒草，村桥卧古槎。",
            "御寒衾用罽，挹水勺仍椰。",
            "窗蠹惟潜蝎，甍涎竞缀蜗。",
            "引泉开故窦，护药插新笆。",
            "树怪花因槲，虫怜目待虾。",
            "骤歌喉易嗄，饶醉鼻成皻。",
            "曳捶牵羸马，垂蓑牧艾豭。",
            "已看能类鼈，犹讶雉为?。",
            "谁采中原菽，徒巾下泽车。",
            "俚儿供苦笋，伧父馈酸樝。",
            "劝策扶危杖，邀持当酒茶。",
            "道流征短褐，禅客会袈裟。",
            "香饭舂菰米，珍蔬折五茄。",
            "方期饮甘露，更欲吸流霞。",
            "屋鼠从穿兀，林狙任攫拏。",
            "春衫裁白纻，朝帽挂乌纱。",
            "屡叹恢恢网，频摇肃肃罝。",
            "衰荣因蓂荚，盈缺几虾蟇。",
            "路识沟边柳，城闻陇上笳。",
            "共思捐佩处，千骑拥青緺。"
        ],
        "title": "同刘二十八院长述旧言怀感时书事奉寄澧州张员外使君五十二韵之作因其韵增至八十通赠二君子",
        "id": "37d48834-7fd0-4ce2-b952-e10dc7fc983c"
    },
    {
        "author": "柳宗元",
        "paragraphs": [
            "知命儒为贵，时中圣所臧。",
            "处心齐宠辱，遇物任行藏。",
            "关识新安地，封传临晋乡。",
            "挺生推豹蔚，遐步仰龙骧。",
            "干有千寻竦，精闻百炼钢。",
            "茂功期舜禹，高韵状羲黄。",
            "足逸诗书囿，锋摇翰墨场。",
            "雅歌张仲德，颂祝鲁侯昌。",
            "宪府初腾价，神州转耀铓。",
            "右言盈简策，左辖备条纲。",
            "响切晨趋佩，烟浓近侍香。",
            "司仪六礼洽，论将七兵扬。",
            "合乐来仪凤，尊祠重饩羊。",
            "卿材优柱石，公器擅巖廊。",
            "峻节临衡峤，和风满豫章。",
            "人归父母育，郡得股肱良。",
            "细故谁留念，烦言肯过防。",
            "璧非真盗客，金有误持郎。",
            "龟虎休前寄，貂蝉冠旧行。",
            "训刑方命吕，理剧复推张。",
            "直用明销恶，还将道胜刚。",
            "敬逾齐国社，恩比召南棠。",
            "希怨犹逢怒，多容竞忤彊。",
            "火炎侵琬琰，鹰击谬鸾凰。",
            "刻木终难对，焚芝未改芳。",
            "远迁逾桂岭，中徙滞余杭。",
            "顾土虽怀赵，知天讵畏匡。",
            "论嫌齐物诞，骚爱远游伤。",
            "丽泽周羣品，重明照万方。",
            "斗间收紫气，台上挂清光。",
            "福为深仁集，妖从盛德禳。",
            "秦民啼畎亩，周士舞康庄。",
            "采绶还垂艾，华簪更截肪。",
            "高居迁鼎邑，遥傅好书王。",
            "碧树环金谷，丹霞映上阳。",
            "留欢唱容与，要醉对清凉。",
            "故友仍同里，常僚每合堂。",
            "渊龙过许劭，冰鲤吊王祥。",
            "玉漏天门静，铜驼御路荒。",
            "涧瀍秋潋滟，嵩少暮微茫。",
            "遵渚徒云乐，冲天自不遑。",
            "降神终入辅，种德会明敭。",
            "独弃伧人国，难窥夫子墙。",
            "通家殊孔李，旧好即潘杨。",
            "世议排张挚，时情弃仲翔。",
            "不言缧绁枉，徒恨纆徽长。",
            "贾赋愁单阏，邹书怯大梁。",
            "炯心那自是，鸣玉机全息，怀沙事不忘。",
            "恋恩何敢死，垂泪对清湘。"
        ],
        "title": "弘农公以硕德伟材屈于诬枉左官三岁复为大僚天监昭明人心感悦宗元窜伏湘浦拜贺末由谨献诗五十韵以毕微志",
        "id": "2a6e14a5-ee60-480f-8a82-38b2c5210833"
    },
    {
        "author": "柳宗元",
        "paragraphs": [
            "金马尝齐入，铜鱼亦共颁。",
            "疑山看积翠，浈水想澄湾。",
            "标牓同惊俗，清明两照奸。",
            "乘轺参孔仅，按节服侯狦。",
            "贾傅辞宁切，虞童髪未䰔。",
            "秉心方的的，腾口任㘖㘖。",
            "圣理高悬象，爰书降罚锾。",
            "德风流海外，和气满人寰。",
            "御魅恩犹贷，思贤泪自潸。",
            "在亡均寂寞，零落间惸鳏。",
            "夙志随忧尽，残肌触瘴𤸷。",
            "月光摇浅濑，风韵碎枯菅。",
            "海俗衣犹卉，山夷髻不鬟。",
            "泥沙潜虺蜮，榛莽鬬豺獌。",
            "循省诚知惧，安排秖自𢢀。",
            "食贫甘莽卤，被褐谢斓斒。",
            "远物裁青罽，时珍馔白鷴。",
            "长捐楚客佩，未赐大夫环。",
            "异政徒云仰，高踪不可攀。",
            "空劳慰顦顇，妍唱剧妖㛠。"
        ],
        "title": "酬韶州裴曹长使君寄道州吕八大使以见示二十韵一首",
        "id": "f7a459f1-85fa-46c8-aac4-c23cc89c6d48"
    },
    {
        "author": "柳宗元",
        "paragraphs": [
            "远弃甘幽独，谁云值故人。",
            "好音怜铩羽，濡沫慰穷鳞。",
            "困志情惟旧，相知乐更新。",
            "浪游轻费日，醉舞讵伤春。",
            "风月欢宁间，星霜分益亲。",
            "已将名是患，还用道为邻。",
            "机事齐飘瓦，嫌猜比拾尘。",
            "高冠余肯赋，长铗子忘贫。",
            "晼晚惊移律，睽携忽此辰。",
            "开颜时不再，绊足去何因。",
            "海上销魂别，天边吊影身。",
            "秖应西涧水，寂寞但垂纶。"
        ],
        "title": "酬娄秀才将之淮南见赠之什",
        "id": "44cea862-5bd3-4705-aeae-2a7b899a201a"
    },
    {
        "author": "柳宗元",
        "paragraphs": [
            "客有故园思，潇湘生夜愁。",
            "病依居士室，梦绕羽人丘。",
            "味道怜知止，遗名得自求。",
            "壁空残月曙，门掩候虫秋。",
            "谬委双金重，难征杂佩酬。",
            "碧霄无枉路，徒此助离忧。"
        ],
        "title": "酬娄秀才寓居开元寺早秋月夜病中见寄",
        "id": "df70911c-bbed-45b7-919f-e381838d6961"
    },
    {
        "author": "柳宗元",
        "paragraphs": [
            "稍稍雨侵竹，翻翻鹊惊丛。",
            "美人隔湘浦，一夕生秋风。",
            "积雾杳难极，沧波浩无穷。",
            "相思岂云远，即席莫与同。",
            "若人抱奇音，朱弦緪枯桐。",
            "清商激西颢，泛滟凌长空。",
            "自得本无作，天成谅非功。",
            "希声閟大朴，聋俗何由聪。"
        ],
        "tags": [
            "同情",
            "忧愤",
            "秋天",
            "怀友",
            "夜晚"
        ],
        "title": "初秋夜坐赠吴武陵",
        "id": "96314951-671b-423f-a172-4f10ec08a6f2"
    },
    {
        "author": "柳宗元",
        "paragraphs": [
            "汲井漱寒齿，清心拂尘服。",
            "闲持贝叶书，步出东斋读。",
            "真源了无取，妄迹世所逐。",
            "遗言冀可冥，缮性何由熟。",
            "道人庭宇静，苔色连深竹。",
            "日出雾露余，青松如膏沐。",
            "澹然离言说，悟悦心自足。"
        ],
        "tags": [
            "唐诗三百首",
            "五言古诗",
            "抒情",
            "贬谪"
        ],
        "title": "晨诣超师院读禅经",
        "id": "2954ddd2-f1c7-41b1-8c9e-42058398cde0"
    },
    {
        "author": "柳宗元",
        "paragraphs": [
            "老僧道机熟，默语心皆寂。",
            "去岁别舂陵，沿流此投迹。",
            "室空无侍者，巾履唯挂壁。",
            "一饭不愿余，跏趺便终夕。",
            "风牕疎竹响，露井寒松滴。",
            "偶地即安居，满庭芳草积。"
        ],
        "tags": [
            "写人",
            "生活",
            "写人诗"
        ],
        "title": "赠江华长老",
        "id": "a5f1a8ad-737d-4f10-bd3a-782747054253"
    },
    {
        "author": "柳宗元",
        "paragraphs": [
            "芳丛翳湘竹，零露凝清华。",
            "复此雪山客，晨朝掇灵芽。",
            "蒸烟俯石濑，咫尺凌丹崖。",
            "圆方丽奇色，圭璧无纤瑕。",
            "呼儿爨金鼎，余馥延幽遐。",
            "涤虑发真照，还源荡昏邪。",
            "犹同甘露饭，佛事薰毗耶。",
            "咄此蓬瀛侣，无乃贵流霞。"
        ],
        "title": "巽上人以竹闲自采新茶见赠酬之以诗",
        "id": "b060055f-cb85-4656-8297-035e68b380ed"
    },
    {
        "author": "柳宗元",
        "paragraphs": [
            "理世固轻士，弃捐湘之湄。",
            "阳光竞四溟，敲石安所施。",
            "铩羽集枯干，低昂互鸣悲。",
            "朔云吐风寒，寂历穷秋时。",
            "君子尚容与，小人守兢危。",
            "惨悽日相视，离忧坐自滋。",
            "尊酒聊可酌，放歌谅徒为。",
            "惜无协律者，窈眇絃吾诗。"
        ],
        "title": "零陵赠李卿元侍御简吴武陵",
        "id": "e387aad0-cefb-4e70-b299-855d181a36ab"
    },
    {
        "author": "柳宗元",
        "paragraphs": [
            "界围汇湘曲，青壁环澄流。",
            "悬泉粲成帘，罗注无时休。",
            "韵磬叩凝碧，锵锵彻巖幽。",
            "丹霞冠其巅，想像凌虚游。",
            "灵境不可状，鬼工谅难求。",
            "忽如朝玉皇，天冕垂前旒。",
            "楚臣昔南逐，有意仍丹丘。",
            "今我始北旋，新诏释缧囚。",
            "采真诚眷恋，许国无淹留。",
            "再来寄幽梦，遗贮催行舟。"
        ],
        "tags": [
            "喜悦",
            "抒情",
            "写景",
            "心情"
        ],
        "title": "界围巖水帘",
        "id": "88d529e0-7481-45fa-8568-bf134ec06a59"
    },
    {
        "author": "柳宗元",
        "paragraphs": [
            "汉家三十六将军，东方雷动横阵云。",
            "鸡鸣函谷客如雾，貌同心异不可数。",
            "赤丸夜语飞电光，徼巡司隶眠如羊。",
            "当街一叱百吏走，冯敬胷中函匕首。",
            "凶徒侧耳潜惬心，悍臣破胆皆杜口。",
            "魏王卧内藏兵符，子西掩袂真无辜。",
            "羗胡毂下一朝起，敌国舟中非所拟。",
            "安陵谁辨削砺功，韩国讵明深井里。",
            "绝臙断骨那下补，万金宠赠不如土。"
        ],
        "title": "古东门行",
        "id": "8bdc2c58-e651-49d0-9142-85ab23847cf3"
    },
    {
        "author": "柳宗元",
        "paragraphs": [
            "初拜柳州出东郊，道旁相送皆贤豪。",
            "廻眸炫晃别羣玉，独赴异域穿蓬蒿。",
            "炎烟六月咽口鼻，胷鸣肩举不可逃。",
            "桂州西南又千里，漓水鬬石麻兰高。",
            "阴森野葛交蔽日，悬蛇结虺如蒲萄。",
            "到官数宿贼满野，缚壮杀老啼且号。",
            "饥行夜坐设方略，笼铜枹鼓手所操。",
            "奇疮钉骨状如箭，鬼手脱命争纤毫。",
            "今年噬毒得霍疾，支心搅腹戟与刀。",
            "迩来气少筋骨露，苍白瀄汩盈颠毛。",
            "君今矻矻又窜逐，辞赋已复穷诗骚。",
            "神兵庙略频破虏，四溟不日清风涛。",
            "圣恩倘忽念行苇，十年践蹈久已劳。",
            "幸因解网入鸟兽，毕命江海终游遨。",
            "愿言未果身益老，起望东北心滔滔。"
        ],
        "title": "寄韦珩",
        "id": "37fce2eb-8608-4641-9ee8-3e367d534cf9"
    },
    {
        "author": "柳宗元",
        "paragraphs": [
            "郡楼有遗唱，新和敌南金。",
            "境以道情得，人期幽梦寻。",
            "层轩隔炎暑，迥野恣窥临。",
            "凤去徽音续，芝焚芳意深。",
            "游鳞出陷浦，唳鹤绕仙岑。",
            "风起三湘浪，云生万里阴。",
            "宏规齐德宇，丽藻竞词林。",
            "静契分忧术，闲同迟客心。",
            "骅骝当远步，鶗鴂莫相侵。",
            "今日登高处，还闻梁父吟。"
        ],
        "title": "奉和杨尚书郴州追和故李中书夏日登北楼十韵之作依本诗韵次用",
        "id": "4020eb95-6f63-4c86-bdcb-34ec37b63cfa"
    },
    {
        "author": "柳宗元",
        "paragraphs": [
            "截玉铦锥作妙形，贮云含雾到南溟。",
            "尚书旧用裁天诏，内史新将写道经。",
            "曲艺岂能裨损益，微辞秖欲播芳馨。",
            "桂阳卿月光辉徧，毫末应传顾兔灵。"
        ],
        "title": "杨尚书寄郴笔知是小生本样令更商榷使尽其功輙献长句",
        "id": "1ad733c4-5502-4869-80b9-07e3ab4129d6"
    },
    {
        "author": "柳宗元",
        "paragraphs": [
            "圣代提封尽海壖，狼荒犹得纪山川。",
            "华夷图上应初录，风土记中殊未传。",
            "椎髻老人难借问，黄茆深峒敢留连。",
            "南宫有意求遗俗，试检周书王会篇。"
        ],
        "title": "南省转牒欲具江国图令尽通风俗故事",
        "id": "604ee73f-05ea-4201-80bd-c068e47ed590"
    },
    {
        "author": "柳宗元",
        "paragraphs": [
            "海畔尖山似劒铓，秋来处处割愁肠。",
            "若为化得身千亿，散上峰头望故乡。"
        ],
        "tags": [
            "思念",
            "山",
            "描写山",
            "写山"
        ],
        "title": "与浩初上人同看山寄京华亲故",
        "id": "65d61708-16c4-4937-9f25-ddc2656a532d"
    },
    {
        "author": "柳宗元",
        "paragraphs": [
            "发春念长违，中夏欣再覩。",
            "是时植物秀，杳若临悬圃。",
            "歊阳讶垂冰，白日惊雷雨。",
            "笙簧潭际起，鹳鹤云间舞。",
            "古苔凝青枝，阴草湿翠羽。",
            "蔽空素彩列，激浪寒光聚。",
            "的皪沈珠渊，锵鸣捐佩浦。",
            "幽巖画屏倚，新月玉钩吐。",
            "夜凉星满川，忽疑眠洞府。"
        ],
        "title": "再至界围巖水帘遂宿巖下",
        "id": "ac2f736a-0a3d-4ec1-a855-374f26faff25"
    },
    {
        "author": "柳宗元",
        "paragraphs": [
            "每忆纤鳞游尺泽，翻愁弱羽上丹霄。",
            "岸傍古堠应无数，次第行看别路遥。"
        ],
        "title": "诏追赴都廻寄零陵亲故",
        "id": "80751d99-7945-44a5-925b-21fdd94a79f2"
    },
    {
        "author": "柳宗元",
        "paragraphs": [
            "故国名园久别离，今朝楚树发南枝。",
            "晴天归路好相逐，正是峰前廻雁时。"
        ],
        "tags": [
            "衡山"
        ],
        "title": "过衡山见新花开却寄弟",
        "id": "f40f6ab5-543f-4405-818e-3a2603d82151"
    },
    {
        "author": "柳宗元",
        "paragraphs": [
            "南来不作楚臣悲，重入脩门自有期。",
            "为报春风汨罗道，莫将波浪枉明时。"
        ],
        "tags": [
            "忧国忧民",
            "抒情",
            "羁旅",
            "抱负"
        ],
        "title": "汨罗遇风",
        "id": "194a53e4-d7f8-49a6-92eb-3e36d41fd32c"
    },
    {
        "author": "柳宗元",
        "paragraphs": [
            "投荒垂一纪，新诏下荆扉。",
            "疑比庄周梦，情如苏武归。",
            "赐环留逸响，五马助征騑。",
            "不羨衡阳雁，春来前后飞。"
        ],
        "title": "朗州窦常员外寄刘二十八诗见促行骑走笔酬赠",
        "id": "134e6050-0242-4e9c-92cb-b6a4e6412581"
    },
    {
        "author": "柳宗元",
        "paragraphs": [
            "无限居人送独醒，可怜寂寞到长亭。",
            "荆州不遇高阳侣，一夜春寒满下厅。"
        ],
        "tags": [
            "抒情",
            "送别",
            "愁绪"
        ],
        "title": "离觞不醉至驿却寄相送诸公",
        "id": "e52b13f4-9bb3-477c-952e-64a36965d159"
    },
    {
        "author": "柳宗元",
        "paragraphs": [
            "驱车方向阙，廻首一临川。",
            "多垒非余耻，无谋终自怜。",
            "乱松知野寺，余雪记山田。",
            "惆怅樵渔事，今还又落然。"
        ],
        "title": "北还登汉阳北原题临川驿",
        "id": "c2a912f4-d7b3-4b92-a25b-8d87e3ac47c3"
    },
    {
        "author": "柳宗元",
        "paragraphs": [
            "水上鹄已去，亭中鸟又鸣。",
            "辞因使楚重，名为救齐成。",
            "荒垅遽千古，羽觞难再倾。",
            "刘伶今日意，异代是同声。"
        ],
        "title": "善谑驿和刘梦得酹淳于先生",
        "id": "c6a022f3-1760-4dd6-863a-60aa5fc68d26"
    },
    {
        "author": "柳宗元",
        "paragraphs": [
            "十一年前南渡客，四千里外北归人。",
            "诏书许逐阳和至，驿路开花处处新。"
        ],
        "tags": [
            "喜悦",
            "抒情",
            "感慨"
        ],
        "title": "诏追赴都二月至灞亭上",
        "id": "5be6ce26-fcc6-494d-a684-c3c3bafce78d"
    },
    {
        "author": "柳宗元",
        "paragraphs": [
            "远师驺忌鼓鸣琴，去和南风惬舜心。",
            "从此他山千古重，殷勤曾是奉徽音。"
        ],
        "title": "李西川荐琴石",
        "id": "f6cccae4-2e01-4f12-ad32-efc5fe5c5dd7"
    },
    {
        "author": "柳宗元",
        "paragraphs": [
            "衡岳新摧天柱峰，士林顦顇泣相逢。",
            "祗令文字传青简，不使功名上景钟。",
            "三亩空留悬磬室，九原犹寄若堂封。",
            "遥想荆州人物论，几回中夜惜元龙。"
        ],
        "title": "同刘二十八哭吕衡州兼寄江陵李元二侍御",
        "id": "9dd7d4eb-5662-4dae-ab12-25882cd10835"
    },
    {
        "author": "柳宗元",
        "paragraphs": [
            "贞一来时送彩牋，一行归雁慰惊弦。",
            "翰林寂寞谁为主，鸣凤应须早上天。"
        ],
        "title": "奉酬杨侍郎丈因送八叔拾遗戏赠诏追南来诸宾二首 一",
        "id": "22e86cb8-863c-4c69-8dd1-b843de7de4c7"
    },
    {
        "author": "柳宗元",
        "paragraphs": [
            "一生判却归休，谓著南冠到头。",
            "冶长虽解缧絏，无由得见东周。"
        ],
        "title": "奉酬杨侍郎丈因送八叔拾遗戏赠诏追南来诸宾二首 二",
        "id": "34a154bb-90c1-4527-aa74-deae218dc562"
    },
    {
        "author": "柳宗元",
        "paragraphs": [
            "孤松停翠盖，托根临广路。",
            "不以险自防，遂为明所误。",
            "幸逢仁惠意，重此藩篱护。",
            "犹有半心存，时将承雨露。"
        ],
        "title": "商山临路有孤松往来斫以为明好事者怜之编竹成楥遂其生植感而赋诗",
        "id": "a3b573aa-58b9-41ef-b21c-4799f3c98a56"
    },
    {
        "author": "柳宗元",
        "paragraphs": [
            "十年顦顇到秦京，谁料翻为岭外行。",
            "伏波故道风烟在，翁仲遗墟草树平。",
            "直以慵疎招物议，休将文字占时名。",
            "今朝不用临河别，垂泪千行便濯缨。"
        ],
        "tags": [
            "赠别",
            "友情"
        ],
        "title": "衡阳与梦得分路赠别",
        "id": "7d475032-daa2-4ee7-bbaa-dbd8d0bc2dca"
    },
    {
        "author": "柳宗元",
        "paragraphs": [
            "二十年来万事同，今朝岐路忽西东。",
            "皇恩若许归田去，晚岁当为邻舍翁。"
        ],
        "tags": [
            "离别",
            "抒情",
            "愁绪"
        ],
        "title": "重别梦得",
        "id": "fe6a4fdb-7d32-47ad-b976-da9d50df4368"
    },
    {
        "author": "柳宗元",
        "paragraphs": [
            "信书成自误，经事渐知非。",
            "今日临岐别，何年待汝归。"
        ],
        "title": "三赠刘员外",
        "id": "d28f7fa2-d327-44a2-9d39-c432e24ccb15"
    },
    {
        "author": "柳宗元",
        "paragraphs": [
            "好在湘江水，今朝又上来。",
            "不知从此去，更遣几年回。"
        ],
        "title": "再上湘江",
        "id": "d60160ba-08f7-45a8-85c5-a96ed2c09449"
    },
    {
        "author": "柳宗元",
        "paragraphs": [
            "簷下疎篁十二茎，襄阳从事寄幽情。",
            "祗应更指伶伦见，写尽雌雄双凤鸣。"
        ],
        "title": "清水驿丛竹天水赵云余手种一十二茎",
        "id": "dd6aa460-87be-4520-94c6-ccdfc93d1431"
    },
    {
        "author": "柳宗元",
        "paragraphs": [
            "海鹤一为别，存亡三十秋。",
            "今来数行泪，独上驿南楼。"
        ],
        "title": "长沙驿前南楼感旧",
        "id": "3779cd3c-8ef9-4259-8f2a-f3110b4aac09"
    },
    {
        "author": "柳宗元",
        "paragraphs": [
            "幽径为谁开，美人城北来。",
            "王程倘余暇，一上子陵台。"
        ],
        "title": "桂州北望秦驿手开竹径至钓矶留待徐容州",
        "id": "d1165e3b-828f-4c97-8494-e9347cbb61f9"
    },
    {
        "author": "柳宗元",
        "paragraphs": [
            "城上高楼接大荒，海天愁思正茫茫。",
            "惊风乱飐芙蓉水，密雨斜侵薜荔墙。",
            "岭树重遮千里目，江流曲似九廻肠。",
            "共来百越文身地，犹自音书滞一乡。"
        ],
        "tags": [
            "唐诗三百首",
            "七言律诗",
            "抒情",
            "怀人"
        ],
        "title": "登柳州城楼寄漳汀封连四州",
        "id": "3d26433c-a673-4094-8c83-cadb1b08412a"
    },
    {
        "author": "柳宗元",
        "paragraphs": [
            "越绝孤城千万峰，空斋不语坐高舂。",
            "印文生绿经旬合，砚匣留尘尽日封。",
            "梅岭寒烟藏翡翠，桂江秋水露鰅鳙。",
            "丈人本自忘机事，为想年来憔悴容。"
        ],
        "title": "柳州寄丈人周韶州",
        "id": "424c1536-61e0-48ae-8333-1eec727f5eb6"
    },
    {
        "author": "柳宗元",
        "paragraphs": [
            "荒山秋日午，独上意悠悠。",
            "如何望乡处，西北是融州。"
        ],
        "title": "登柳州峨山",
        "id": "d41a204e-f263-4b55-aa31-5b92bc8e3c78"
    },
    {
        "author": "柳宗元",
        "paragraphs": [
            "临蒸且莫叹炎方，为报秋来雁几行。",
            "林邑东廻山似戟，牂牁南下水如汤。",
            "蒹葭浙沥含秋雾，橘柚玲珑透夕阳。",
            "非是白苹洲畔客，还将远意问潇湘。"
        ],
        "tags": [
            "抒情",
            "写景",
            "苦闷"
        ],
        "title": "得卢衡州书因以诗寄",
        "id": "212bf7ea-f6b1-4e8e-a98f-695166f02597"
    },
    {
        "author": "柳宗元",
        "paragraphs": [
            "连璧本难双，分符刺小邦。",
            "崩云下漓水，劈箭上浔江。",
            "负弩啼寒狖，鸣枹惊夜狵。",
            "遥怜郡山好，谢守但临窗。"
        ],
        "title": "答刘连州邦字",
        "id": "5d153ce7-5125-419a-bec6-72bc18d34967"
    },
    {
        "author": "柳宗元",
        "paragraphs": [
            "瘴江南去入云烟，望尽黄茆是海边。",
            "山腹雨晴添象迹，潭心日暖长蛟涎。",
            "射工巧伺游人影，飓母偏惊旅客船。",
            "从此忧来非一事，岂容华髪待流年。"
        ],
        "tags": [
            "励志"
        ],
        "title": "岭南江行",
        "id": "382c265b-130c-43b1-b500-f49215b85f2e"
    },
    {
        "author": "柳宗元",
        "paragraphs": [
            "郡城南下接通津，异服殊音不可亲。",
            "青箬裹盐归峒客，绿荷包饭趂虚人。",
            "鹅毛御腊缝山罽，鸡骨占年拜水神。",
            "愁向公庭问重译，欲投章甫作文身。"
        ],
        "tags": [
            "生活",
            "写人",
            "抒怀",
            "写人诗"
        ],
        "title": "柳州峒氓",
        "id": "4219b728-27b9-41d8-93bb-504ae1465338"
    },
    {
        "author": "柳宗元",
        "paragraphs": [
            "鹓鸿念旧行，虚馆对芳塘。",
            "落日明朱槛，繁花照羽觞。",
            "泉归沧海近，树入楚山长。",
            "荣贱俱为累，相期在故乡。"
        ],
        "title": "酬徐二中丞普宁郡内池馆即事见寄",
        "id": "959dee20-a6ce-46d5-87a5-b2c84bd68332"
    },
    {
        "author": "柳宗元",
        "paragraphs": [
            "芳巧自为别，无心乃玄功。",
            "夭夭日放花，荣耀将安穷。",
            "青松遗涧底，擢莳兹庭中。",
            "积雪表明秀，寒花助葱茏。",
            "贞幽夙有慕，持以延清风。"
        ],
        "title": "酬贾鹏山人郡内新栽松寓兴见赠二首 一",
        "id": "79a30dfa-4ed0-4d45-98d3-1ac80b0defc1"
    },
    {
        "author": "柳宗元",
        "paragraphs": [
            "无能常闭阁，偶以静见名。",
            "奇姿来远山，忽似人家生。",
            "劲色不改旧，芳心与谁荣。",
            "喧卑岂所安，任物非我情。",
            "清韵动竽瑟，谐此风中声。"
        ],
        "title": "酬贾鹏山人郡内新栽松寓兴见赠二首 二",
        "id": "87b71056-e4f5-4cc5-b42b-63d2ee7fa562"
    },
    {
        "author": "柳宗元",
        "paragraphs": [
            "柳州柳刺史，种柳柳江边。",
            "谈笑为故事，推移成昔年。",
            "垂阴当覆地，耸干会参天。",
            "好作思人树，惭无惠化传。"
        ],
        "tags": [
            "柳树",
            "愿望"
        ],
        "title": "种柳戏题",
        "id": "6bc9518f-6506-4720-89f8-b49b2958a855"
    },
    {
        "author": "柳宗元",
        "paragraphs": [
            "宦情羁思共悽悽，春半如秋意转迷。",
            "山城过雨百花尽，榕叶满庭莺乱啼。"
        ],
        "tags": [
            "春天",
            "写景",
            "抒情"
        ],
        "title": "柳州二月榕叶落尽偶题",
        "id": "5679526b-d077-4f1f-a67e-fc430e4643a9"
    },
    {
        "author": "柳宗元",
        "paragraphs": [
            "珠树玲珑隔翠微，病来方外事多违。",
            "仙山不属分符客，一任凌空锡杖飞。"
        ],
        "title": "浩初上人见贻绝句欲登仙人山因以酬之",
        "id": "354d1430-5c88-4520-9397-3e7d5ceaa076"
    },
    {
        "author": "柳宗元",
        "paragraphs": [
            "寒江夜雨声潺潺，晓云遮尽仙人山。",
            "遥知玄豹在深处，下笑羁绊泥涂间。"
        ],
        "title": "雨中赠仙人山贾山人",
        "id": "1fb004f1-ffec-441c-8a85-0e022d75f293"
    },
    {
        "author": "柳宗元",
        "paragraphs": [
            "零落残红倍黯然，双垂别泪越江边。",
            "一身去国六千里，万死投荒十二年。",
            "桂岭瘴来云似墨，洞庭春尽水如天。",
            "欲知此后相思梦，长在荆门郢树烟。"
        ],
        "tags": [
            "洞庭湖",
            "抒情",
            "送别",
            "迁谪",
            "写景"
        ],
        "title": "别舍弟宗一",
        "id": "cf3a0ecd-c2dd-468d-adf6-26b1e3d92f76"
    },
    {
        "author": "柳宗元",
        "paragraphs": [
            "丘山仰德耀，天路下征騑。",
            "梦喜三刀近，书嫌五载违。",
            "凝情江月落，属思岭云飞。",
            "会入司徒府，还邀周掾归。"
        ],
        "title": "奉和周二十丈酬郴州侍郎衡江夜泊得韶州书幷附当州生黄茶一封率然成篇代意之作",
        "id": "7bd52da1-5075-49d7-bcde-6680d97e5441"
    },
    {
        "author": "柳宗元",
        "paragraphs": [
            "书成欲寄庾安西，纸背应劳手自题。",
            "闻到尽来诸子弟，临池寻已厌家鸡。"
        ],
        "title": "殷贤戏批书后寄刘连州幷示孟仑二童",
        "id": "cd90f31a-75b7-4f67-b707-f8a21fd135bc"
    },
    {
        "author": "柳宗元",
        "paragraphs": [
            "闻道将雏向墨池，刘家还有异同词。",
            "如今试遣隈墙问，已道世人那得知。"
        ],
        "title": "重赠二首 一",
        "id": "eeeaecf4-1f4f-4809-81f3-13040acb9e04"
    },
    {
        "author": "柳宗元",
        "paragraphs": [
            "世上悠悠不识真，姜芽尽是捧心人。",
            "若道柳家无子弟，往年何事乞西宾。"
        ],
        "title": "重赠二首 二",
        "id": "c75f28d6-1e45-4499-89cd-ce3224eb9043"
    },
    {
        "author": "柳宗元",
        "paragraphs": [
            "小学新翻墨沼波，羨君琼树散枝柯。",
            "左家弄玉唯娇女，空觉庭前鸟迹多。"
        ],
        "title": "叠前",
        "id": "e752c7ea-b896-4dd1-881c-1ae06f7951d3"
    },
    {
        "author": "柳宗元",
        "paragraphs": [
            "事业无成耻艺成，南宫起草旧连名。",
            "劝君火急添功用，趂取当时二妙声。"
        ],
        "title": "叠后",
        "id": "dc1afe59-acba-49a3-ac70-655752a51636"
    },
    {
        "author": "柳宗元",
        "paragraphs": [
            "行尽关山万里余，到时闾井是荒墟。",
            "附庸唯有铜鱼使，此后无因寄远书。"
        ],
        "title": "铜鱼使赴都寄亲友",
        "id": "9765ae66-ebe0-4cc1-9114-84514dcb0c94"
    },
    {
        "author": "柳宗元",
        "paragraphs": [
            "早岁京华听越吟，闻君江海分逾深。",
            "他时若写兰亭会，莫画高僧支道林。"
        ],
        "title": "韩漳州书报彻上人亡因寄二绝 一",
        "id": "8266d738-14bb-4717-a174-470b71253311"
    },
    {
        "author": "柳宗元",
        "paragraphs": [
            "频把琼书出袖中，独吟遗句立秋风。",
            "桂江日夜流千里，挥泪何时到甬东。"
        ],
        "title": "韩漳州书报彻上人亡因寄二绝 二",
        "id": "d6705464-4bc5-4f1b-944b-ed96dc055204"
    },
    {
        "author": "柳宗元",
        "paragraphs": [
            "手种黄柑二百株，春来新叶徧城隅。",
            "方同楚客怜皇树，不学荆州利木奴。",
            "几岁开花闻喷雪，何人摘实见垂珠。",
            "若教坐待成林日，滋味还堪养老夫。"
        ],
        "title": "柳州城西北隅种柑树",
        "id": "67d3c773-4fd0-410c-8f19-d2ffd45b8934"
    },
    {
        "author": "柳宗元",
        "paragraphs": [
            "东越高僧还姓汤，几时琼佩触鸣珰。",
            "空花一散不知处，谁采金英与侍郎。"
        ],
        "title": "闻彻上人亡寄侍郎杨丈",
        "id": "a09b5f48-59f0-4139-9efa-1a97582dbc9e"
    },
    {
        "author": "柳宗元",
        "paragraphs": [
            "交侣平生意最亲，衡阳往事似分身。",
            "袖中忽见三行字，拭泪相看是故人。"
        ],
        "title": "段九秀才处见亡友吕衡州书迹",
        "id": "d29596db-d8ae-4411-ac71-3e408a2f3801"
    },
    {
        "author": "柳宗元",
        "paragraphs": [
            "林邑山连瘴海秋，牂牁水向郡前流。",
            "劳君远问龙城地，正北三千到锦州。"
        ],
        "title": "柳州寄京中亲故",
        "id": "e2af1834-05f0-4b2b-abee-1fa3116c5ea0"
    },
    {
        "author": "柳宗元",
        "paragraphs": [
            "上苑年年占物华，飘零今日在天涯。",
            "祗因长作龙城守，剩种庭前木槲花。"
        ],
        "title": "种木槲花",
        "id": "40932cc3-cb8e-4e0f-ba48-9bd1bd6ca4f7"
    },
    {
        "author": "柳宗元",
        "paragraphs": [
            "海上朱樱赠所思，楼居况是望仙时。",
            "蓬莱羽客如相访，不是偷桃一小儿。"
        ],
        "title": "摘樱桃赠元居士时在望仙亭南楼与朱道士同处",
        "id": "5a8f448f-d34b-4f01-95ca-4c0111970197"
    },
    {
        "author": "柳宗元",
        "paragraphs": [
            "破额山前碧玉流，骚人遥驻木兰舟。",
            "春风无限潇湘意，欲采苹花不自由。"
        ],
        "title": "酬曹侍御过象县见寄",
        "id": "79c4501d-99f2-4e89-86a2-93f3a8636022"
    },
    {
        "author": "柳宗元",
        "paragraphs": [
            "拘情病幽郁，旷志寄高爽。",
            "愿言怀名缁，东峰旦夕仰。",
            "始欣云雨霁，尤悦草木长。",
            "道同有爱弟，披拂恣心赏。",
            "松谿𥦖窱入，石栈夤缘上。",
            "萝葛绵层甍，莓苔侵标牓。",
            "密林互对耸，绝壁俨双敞。",
            "堑峭出蒙笼，墟险临滉瀁。",
            "稍疑地脉断，悠若天梯往。",
            "结构罩羣崖，廻环驱万象。",
            "小劫不逾瞬，大千若在掌。",
            "体空得化元，观有遗细想。",
            "喧烦困蠛蠓，跼蹐疲魍魉。",
            "寸进谅何营，寻直非所枉。",
            "探奇极遥瞩，穷妙閟清响。",
            "理会方在今，神开庶殊曩。",
            "兹游苟不嗣，浩气竟谁养。",
            "道异诚所希，名宾匪余仗。",
            "超摅藉外奖，俯默有内朗。",
            "鉴尔揖古风，终焉乃吾党。",
            "潜躯委缰锁，高步谢尘坱。",
            "蓄志徒为劳，追纵将焉倣。",
            "淹留值颓暮，眷恋睇遐壤。",
            "映日雁联轩，翻云波泱漭。",
            "殊风纷已萃，乡路悠且广。",
            "羁木畏漂浮，离旌倦摇荡。",
            "昔人叹违志，出处今已两。",
            "何用期所归，浮图有遗像。",
            "幽蹊不盈尺，虚室有函丈。",
            "微言信可传，申旦稽吾颡。"
        ],
        "title": "法华寺石门精舍三十韵",
        "id": "2298ea36-2160-44bf-9c71-7149e2d34dfa"
    },
    {
        "author": "柳宗元",
        "paragraphs": [
            "谪弃殊隐沦，登陟非远郊。",
            "所怀缓伊郁，讵欲肩夷巢。",
            "高巖瞰清江，幽窟潜神蛟。",
            "开旷延阳景，廻薄攒林梢。",
            "西亭搆其巓，反字临呀庨。",
            "背瞻星辰兴，下见云雨交。",
            "惜非吾乡土，得以荫菁茆。",
            "羁贯去江介，世仕尚函崤。",
            "故墅即沣川，数亩均肥硗。",
            "台馆葺荒丘，池塘疏沈坳。",
            "会有圭组恋，遂贻山林嘲。",
            "薄躯信无庸，琐屑剧斗筲。",
            "囚居固其宜，厚羞久已包。",
            "庭除植蓬艾，隟牖悬蟏蛸。",
            "所赖山川客，扁舟枉长梢。",
            "挹流敌清觞，掇野代嘉肴。",
            "适道有高言，取乐非絃匏。",
            "逍遥屏幽昧，淡薄辞喧呶。",
            "晨鸡不余欺，风雨闻嘐嘐。",
            "再期永日闲，提挈移中庖。"
        ],
        "tags": [
            "抒情",
            "思乡",
            "山水",
            "写景",
            "愤懑"
        ],
        "title": "游朝阳巖遂登西亭二十韵",
        "id": "653e7422-5ea4-4ab0-b23b-6f457b9a54f3"
    },
    {
        "author": "柳宗元",
        "paragraphs": [
            "九疑濬倾奔，临源委萦廻。",
            "会合属空旷，泓澄停风雷。",
            "高馆轩霞表，危楼临山隈。",
            "兹辰始澂霁，纤云尽褰开。",
            "天秋日正中，水碧无尘埃。",
            "杳杳渔父吟，呌呌羁鸿哀。",
            "境胜岂不豫，虑分固难裁。",
            "升高欲自舒，弥使远念来。",
            "归流驶且广，汎舟绝沿洄。"
        ],
        "tags": [
            "山水",
            "写景",
            "抒情",
            "水"
        ],
        "title": "湘口馆潇湘二水所会",
        "id": "a6338edb-f09e-4d88-adcd-f1752a9195a6"
    },
    {
        "author": "柳宗元",
        "paragraphs": [
            "隐忧倦永夜，凌雾临江津。",
            "猿鸣稍已疎，登石娱清沦。",
            "日出洲渚静，澄明皛无垠。",
            "浮晖翻高禽，沈景照文鳞。",
            "双江汇西奔，诡怪潜坤珍。",
            "孤山乃北峙，森爽栖灵神。",
            "洄潭或动容，岛屿疑摇振。",
            "陶埴兹择土，蒲鱼相与邻。",
            "信美非所安，羁心屡逡巡。",
            "糺结良可解，纡郁亦已伸。",
            "高歌返故室，自誷非所欣。"
        ],
        "title": "登蒲州石矶望横江口潭岛深逈斜对香零山",
        "id": "20491a26-8ddd-490c-bc26-c8d48929d779"
    },
    {
        "author": "柳宗元",
        "paragraphs": [
            "秋气集南磵，独游亭午时。",
            "廻风一萧瑟，林影久参差。",
            "始至若有得，稍深遂忘疲。",
            "羁禽响幽谷，寒藻舞沦漪。",
            "去国魂已远，怀人泪空垂。",
            "孤生易为感，失路少所宜。",
            "索寞竟何事，徘徊秖自知。",
            "谁为后来者，当与此心期。"
        ],
        "tags": [
            "写景",
            "愁苦",
            "抒情",
            "秋天",
            "孤寂"
        ],
        "title": "南磵中题",
        "id": "e20e81c8-9fb7-47ee-adf9-b6cf3d62ed56"
    },
    {
        "author": "柳宗元",
        "paragraphs": [
            "志适不期贵，道存岂偷生。",
            "久忘上封事，复笑升天行。",
            "窜逐宦湘浦，摇心剧悬旌。",
            "始惊陷世议，终欲逃天刑。",
            "岁月杀忧栗，慵疎寡将迎。",
            "追游疑所爱，且复舒吾情。",
            "石角恣幽步，长乌遂遐征。",
            "磴廻茂树断，景晏寒川明。",
            "旷望少行人，时闻田鹳鸣。",
            "风篁冒水远，霜稻侵山平。",
            "稍与人事闲，益知身世轻。",
            "为农信可乐，居宠真虚荣。",
            "乔木余故国，愿言果丹诚。",
            "四支反田亩，释至东臯耕。"
        ],
        "title": "游石角过小岭至长乌村",
        "id": "25d5785e-b764-498d-b08a-887987b2513c"
    },
    {
        "author": "柳宗元",
        "paragraphs": [
            "鹤鸣楚山静，露白秋江晓。",
            "连袂度危桥，萦廻出林杪。",
            "西岑极远目，毫末皆可了。",
            "重叠九疑高，微茫洞庭小。",
            "逈穷两仪际，高出万象表。",
            "驰景泛颓波，遥风递寒篠。",
            "谪居安所习，稍厌从纷扰。",
            "生同胥靡遗，寿比彭铿夭。",
            "蹇连困颠踣，愚蒙怯幽眇。",
            "非令亲爱疎，谁使心神悄。",
            "偶兹遁山水，得以观鱼鸟。",
            "吾子幸淹留，缓我愁肠绕。"
        ],
        "tags": [
            "洞庭湖"
        ],
        "title": "与崔策登西山",
        "id": "7ef0fcb1-5259-4a80-a64e-9bba53c50f36"
    },
    {
        "author": "柳宗元",
        "paragraphs": [
            "窜身楚南极，山水穷险艰。",
            "步登最高寺，萧散任疎顽。",
            "西垂下斗绝，欲似窥人寰。",
            "反如在幽谷，榛翳不可攀。",
            "命童恣披翦，葺宇横断山。",
            "割如判清浊，飘若升云间。",
            "远岫攒众顶，澄江抱清湾。",
            "夕照临轩堕，栖鸟当我还。",
            "菡萏溢嘉色，筼筜遗清斑。",
            "神舒屏羁锁，志适忘幽孱。",
            "弃逐久枯槁，迨今始开颜。",
            "赏心难久留，离念来相关。",
            "北望间亲爱，南瞻杂夷蛮。",
            "置之勿复道，且寄须臾闲。"
        ],
        "tags": [
            "纪游",
            "抒怀",
            "夏天",
            "愁苦"
        ],
        "title": "构法华寺西亭",
        "id": "c328476f-ca1d-4e6f-b9db-19075cb5c39a"
    },
    {
        "author": "柳宗元",
        "paragraphs": [
            "苦热中夜起，登楼独褰衣。",
            "山泽凝暑气，星汉湛光辉。",
            "火晶燥露滋，野静停风威。",
            "探汤汲阴井，炀灶开重扉。",
            "凭阑久彷徨，流汗不可挥。",
            "莫辩亭毒意，仰诉璿与玑。",
            "谅非姑射子，静胜安能希。"
        ],
        "tags": [
            "夏天",
            "忧国忧民",
            "夜晚",
            "抒情"
        ],
        "title": "夏夜苦热登西楼",
        "id": "812dcc1c-9da1-41ae-9b8a-734c021c631f"
    },
    {
        "author": "柳宗元",
        "paragraphs": [
            "久知老会至，不谓便见侵。",
            "今年宜未衰，稍已来相寻。",
            "齿疎髪就种，奔走力不任。",
            "咄此可奈何，未必伤我心。",
            "彭聃安在哉？周孔亦已沈。",
            "古称寿圣人，曾不留至今。",
            "但愿得美酒，朋友常共酙。",
            "是时春向暮，桃李生繁阴。",
            "日照天正绿，杳杳归鸿吟。",
            "出门呼所亲，扶杖登西林。",
            "高歌足自快，商颂有遗音。"
        ],
        "title": "觉衰",
        "id": "47e1560e-42f1-4da5-9900-cf0b820e975d"
    },
    {
        "author": "柳宗元",
        "paragraphs": [
            "夙抱丘壑尚，率性恣游遨。",
            "中为吏役牵，十祀空悁劳。",
            "外曲徇尘辙，私心寄英髦。",
            "进乏廓庙器，退非乡曲豪。",
            "天命斯不易，鬼责将安逃。",
            "屯难果见凌，剥丧宜所遭。",
            "神明固浩浩，众口徒嗷嗷。",
            "投迹山水地，放情咏离骚。",
            "再怀曩岁期，容与驰轻舠。",
            "虚馆背山郭，前轩面江臯。",
            "重叠间浦溆，逦迤驱巖㟼。",
            "积翠浮澹滟，始疑负灵鼇。",
            "丛林留冲飙，石砾迎飞涛。",
            "旷朗天景霁，樵苏远相号。",
            "澄潭涌沈鸥，半壁跳悬猱。",
            "鹿鸣验食埜，鱼乐知观濠。",
            "孤赏诚所悼，暂欣良足襃。",
            "留连俯櫺槛，注我壶中醪。",
            "朵颐进芰实，擢手持蟹螯。",
            "炊稻视爨鼎，脍鲜闻操刀。",
            "埜蔬盈倾筐，颇杂池沼芼。",
            "缅慕鼓枻翁，啸咏哺其糟。",
            "退想于陵子，三咽资李螬。",
            "斯道难为偕，沈忧安所韬。",
            "曲渚怨鸿鹄，环洲彫兰𦺆。",
            "暮景回西岑，北流逝滔滔。",
            "徘徊遂昏黑，远火明连艘。",
            "木落寒山静，江空秋月高。",
            "歛袂戒还徒，善游矜所操。",
            "趣浅戢长枻，乘深屏轻篙。",
            "旷望援深竿，哀歌叩鸣艚。",
            "中川恣超忽，漫若翔且翱。",
            "淹泊遂所止，埜风自??。",
            "涧急惊鳞奔，蹊荒饥兽嗥。",
            "入门守拘絷，悽戚增郁陶。",
            "慕士情未忘，怀人首徒搔。",
            "内顾乃无有，德輶甚鸿毛。",
            "名窃久自欺，食浮固云叨。",
            "问牛悲衅钟，说彘惊临牢。",
            "永遁刀笔吏，宁期簿书曹。",
            "中兴遂羣物，裂壤分鞬櫜。",
            "岷凶既云捕，吴虏亦已鏖。",
            "捍御盛方虎，谟明富伊咎。",
            "披山穷木禾，驾海逾蟠桃。",
            "重来越裳雉，再返西旅獒。",
            "左右抗槐棘，纵横罗雁羔。",
            "三辟咸肆宥，众生均覆焘。",
            "安得奉皇灵，在宥解天弢。",
            "归诚慰松梓，陈力开蓬篙。",
            "卜室有鄠杜，名田占沣涝。",
            "磻溪近余基，阿城连故濠。",
            "螟蛑愿亲燎，荼堇甘自薅。",
            "饥食期农耕，寒衣俟蚕缲。",
            "及骭足为温，满腹宁复饕。",
            "安将蒯及菅，谁慕粱与膏。",
            "弋林敺雀鷃，渔泽从䲡鱽。",
            "观象嘉素履，陈诗谢干旄。",
            "方托麋鹿羣，敢同骐骥槽。",
            "处贱无溷浊，固穷匪淫慆。",
            "踉跄辞束缚，悦怿换煎熬。",
            "登年徒负版，兴役趋代鼛。",
            "目眩绝浑浑，耳喧息嘈嘈。",
            "兹焉毕余命，富贵非吾曹。",
            "长沙哀糺纆，汉阴嗤桔槔。",
            "苟伸击壤情，机事息秋豪。",
            "海雾多蓊郁，越风饶腥臊。",
            "宁唯迫魑魅，所惧齐焄藨。",
            "知罃怀褚中，范叔恋绨袍。",
            "伊人不可期，慷慨徒忉忉。"
        ],
        "title": "游南亭夜还叙志七十韵",
        "id": "dc7a8ce9-52d5-4b83-9a3c-8018aa5bab36"
    },
    {
        "author": "柳宗元",
        "paragraphs": [
            "道安本儒士，颇擅弓劒名。",
            "二十游太行，暮闻号哭声。",
            "疾驱前致问，有叟垂华缨。",
            "言我故刺史，失职还西京。",
            "偶为羣盗得，毫缕无余赢。",
            "货财足非恡，二女皆娉婷。",
            "苍黄见驱逐，谁识死与生。",
            "便当此殒命，休复事晨征。",
            "一闻激高义，眦裂肝胆横。",
            "挂弓问所在，趫捷超峥嵘。",
            "见盗寒磵阴，罗列方忿争。",
            "一矢毙酋帅，余党号且惊。",
            "麾令递束缚，纆索相拄撑。",
            "彼姝久褫魄，刃下俟诛刑。",
            "却立不亲授，谕以从父行。",
            "捃收自担肩，转道趋前程。",
            "夜发敲石火，山林如昼明。",
            "父子更抱持，涕血纷交零。",
            "顿首愿归货，纳女称舅甥。",
            "道安旧衣去，义重利固轻。",
            "师婚古所病，合姓非用兵。",
            "朅来事儒术，十载所能逞。",
            "慷慨张徐州，朱邸扬前旌。",
            "投区获所愿，前马出王城。",
            "辕门立奇士，淮水秋风生。",
            "君侯既即世，麾下相欹倾。",
            "立孤抗王命，钟鼓四野鸣。",
            "横溃非所壅，逆节非所婴。",
            "举头自引[刃]，顾义谁顾形。",
            "烈士不忘死，所死在忠贞。",
            "咄嗟徇权子，翕习尤趋荣。",
            "我歌非悼死，所悼时世情。"
        ],
        "title": "韦道安",
        "id": "8fc1b3da-3ed1-4d9b-96ad-d17f5ecb4225"
    },
    {
        "author": "柳宗元",
        "paragraphs": [
            "废逐人所弃，遂为鬼神欺。",
            "才难不其然，卒与大患期。",
            "凌人古受氏，吴世夸雄姿。",
            "寂寞富春水，英气方在斯。",
            "六学诚一贯，精义穷发挥。",
            "著书逾十年，幽頥靡不推。",
            "天庭掞高文，万字若波驰。",
            "记室征西府，宏谋耀其奇。",
            "輶轩下东越，列郡苏疲羸。",
            "宛宛凌江羽，来栖翰林枝。",
            "孝文留弓劒，中外方危疑。",
            "抗声促遗诏，定命由陈辞。",
            "徒隶肃曹官，征赋参有司。",
            "出守乌江浒，老迁湟水湄。",
            "高堂倾故国，葬祭限囚羁。",
            "仲叔继幽沦，狂呌唯童儿。",
            "一门既无主，焉用徒生为。",
            "举声但呼天，孰知神者谁。",
            "泣尽目无见，肾伤足不持。",
            "溘死委炎荒，臧获守灵帷。",
            "平生负国谴，骸骨非敢私。",
            "盖棺未塞责，孤旐凝寒飔。",
            "念昔始相遇，腑肠为君知。",
            "进身齐选择，失路同瑕疵。",
            "本期济仁义，今为众所嗤。",
            "灭名竟不试，世义安可支。",
            "恬死百忧尽，苟生万虑滋。",
            "顾余九逝魂，与子各何之。",
            "我歌诚自恸，非独为君悲。"
        ],
        "title": "哭连州凌员外司马",
        "id": "ca80ebc1-d68e-4ba3-9a03-1df39d1fd7a2"
    },
    {
        "author": "柳宗元",
        "paragraphs": [
            "新沐换轻帻，晓池风露清。",
            "自谐尘外意，况与幽人行。",
            "霞散众山逈，天高数雁鸣。",
            "机心付当路，聊适羲皇情。"
        ],
        "title": "旦携谢山人至愚池",
        "id": "9d839121-570a-4a3b-a7ec-123ef750b664"
    },
    {
        "author": "柳宗元",
        "paragraphs": [
            "觉来窗牖空，寥落雨声晓。",
            "良游怨迟暮，末事惊纷扰。",
            "为问经世心，古人难尽了。"
        ],
        "title": "独觉",
        "id": "8ff00086-6ece-4a0d-ad85-3ee36fb24f77"
    },
    {
        "author": "柳宗元",
        "paragraphs": [
            "南楚春候早，余寒已滋荣。",
            "土膏释原埜，百蛰竞所营。",
            "缀景未及郊，穑人先耦耕。",
            "园林幽鸟啭，渚泽新泉清。",
            "农事诚素务，羁囚阻平生。",
            "故池想芜没，遗亩当榛荆。",
            "慕隐既有系，图功遂无成。",
            "聊从田父言，款曲陈此情。",
            "眷然抚耒耜，回首烟云横。"
        ],
        "tags": [
            "春天",
            "田园",
            "思乡"
        ],
        "title": "首春逢耕者",
        "id": "62f80556-3154-4531-8866-26abd2553f1e"
    },
    {
        "author": "柳宗元",
        "paragraphs": [
            "久为簪组累，幸此南夷谪。",
            "闲依农圃邻，偶似山林客。",
            "晓耕翻露草，夜榜响溪石。",
            "来往不逢人，长歌楚天碧。"
        ],
        "tags": [
            "唐诗三百首",
            "孤独",
            "五言古诗",
            "生活"
        ],
        "title": "溪居",
        "id": "469dec8b-ba5e-4faf-b52f-2ad203e38d81"
    },
    {
        "author": "柳宗元",
        "paragraphs": [
            "悠悠雨初霁，独绕清溪曲。",
            "引杖试荒泉，解带围新竹。",
            "沈吟亦何事，寂寞固所欲。",
            "幸此息营营，啸歌静炎燠。"
        ],
        "tags": [
            "乐观",
            "抒情",
            "写景"
        ],
        "title": "夏初雨后寻愚溪",
        "id": "7f361785-7997-4aa1-9a4f-e0068085f49f"
    },
    {
        "author": "柳宗元",
        "paragraphs": [
            "溪路千里曲，哀猿何处鸣。",
            "孤臣泪已尽，虚作断肠声。"
        ],
        "tags": [
            "抒情",
            "写景",
            "伤怀"
        ],
        "title": "入黄溪闻猿",
        "id": "260bc544-c174-4872-b312-831142afb9b0"
    },
    {
        "author": "柳宗元",
        "paragraphs": [
            "骄阳愆岁事，良牧念菑畬。",
            "列骑低残月，鸣笳度碧虚。",
            "稍穷樵客路，遥驻野人居。",
            "谷口寒流净，丛祠古木疎。",
            "焚香秋雾湿，奠玉晓光初。",
            "肸蠁巫言报，精诚礼物余。",
            "惠风仍偃草，灵雨会随车。",
            "俟罪非真吏，翻惭奉简书。"
        ],
        "title": "韦使君黄溪祈雨见召从行至祠下口号",
        "id": "5906e6f6-f3a8-468b-8e7e-1cbe696c239c"
    },
    {
        "author": "柳宗元",
        "paragraphs": [
            "屏居负山郭，岁暮惊离索。",
            "野逈樵唱来，庭空烧烬落。",
            "世纷因事远，心赏随年薄。",
            "默默谅何为，徒成今与昨。"
        ],
        "title": "郊居岁暮",
        "id": "7906dd95-6598-4cae-9297-58ac173f8713"
    },
    {
        "author": "柳宗元",
        "paragraphs": [
            "杪秋霜露重，晨起行幽谷。",
            "黄叶覆溪桥，荒村唯古木。",
            "寒花疎寂历，幽泉微断续。",
            "机心久已忘，何事惊麋鹿。"
        ],
        "tags": [
            "纪行",
            "秋天"
        ],
        "title": "秋晓行南谷经荒村",
        "id": "3cfb1372-3aec-4131-ab6f-2ac73a29e2f8"
    },
    {
        "author": "柳宗元",
        "paragraphs": [
            "宿云散洲渚，晓日明村坞。",
            "高树临清池，风惊夜来雨。",
            "予心适无事，偶此成宾主。"
        ],
        "title": "雨后晓行独至愚溪北池",
        "id": "360ea23a-2963-4444-91b6-1ee5d44e6669"
    },
    {
        "author": "柳宗元",
        "paragraphs": [
            "觉闻繁露坠，开户临西园。",
            "寒月上东岭，泠泠疎竹根。",
            "石泉远逾响，山鸟时一喧。",
            "倚楹遂至旦，寂寞将何言。"
        ],
        "tags": [
            "抒情",
            "贬谪",
            "生活",
            "写景"
        ],
        "title": "中夜起望西园值月上",
        "id": "22b36a7a-dc90-47d9-b5cb-0f1fcef619c0"
    },
    {
        "author": "柳宗元",
        "paragraphs": [
            "平埜春草绿，晓莺啼远林。",
            "日晴潇湘渚，云断岣嵝岑。",
            "仙驾不可望，世途非所任。",
            "凝情空景慕，万里苍梧阴。"
        ],
        "tags": [
            "春天",
            "抒怀",
            "写景",
            "壮志未酬"
        ],
        "title": "零陵春望",
        "id": "2f72f173-5cf6-4fef-a8e8-eb6f9b68044c"
    },
    {
        "author": "柳宗元",
        "paragraphs": [
            "寓居湘岸四无邻，世网难婴每自珍。",
            "莳药闲庭延国老，开罇虚室值贤人。",
            "泉回浅石依高柳，迳转垂藤闲绿筠。",
            "闻道偏为五禽戏，出门鸥鸟更相亲。"
        ],
        "title": "从崔中丞过卢少尹郊居",
        "id": "869a83a3-d57f-420b-a67f-45bc55c74e4e"
    },
    {
        "author": "柳宗元",
        "paragraphs": [
            "南州溽暑醉如酒，隐几熟眠开北牖。",
            "日午独觉无余声，山童隔竹敲茶臼。"
        ],
        "tags": [
            "生活",
            "夏天",
            "闲适"
        ],
        "title": "夏昼偶作",
        "id": "0944daf0-fb7e-4fdf-a2d4-e827e672356a"
    },
    {
        "author": "柳宗元",
        "paragraphs": [
            "江雨初晴思远步，日西独向愚溪渡。",
            "渡头水落村迳成，撩乱浮槎在高树。"
        ],
        "title": "雨晴至江渡",
        "id": "dff12ec8-f20f-4b87-94af-d7c845d40b95"
    },
    {
        "author": "柳宗元",
        "paragraphs": [
            "千山鸟飞绝，万迳人踪灭。",
            "孤舟蓑笠翁，独钓寒江雪。"
        ],
        "tags": [
            "唐诗三百首",
            "写雪",
            "山水",
            "冬天",
            "雪",
            "冬",
            "写景",
            "写鸟",
            "五言绝句",
            "鸟"
        ],
        "title": "江雪",
        "id": "1f92134b-bca9-46eb-b2fe-87b30413041a"
    },
    {
        "author": "柳宗元",
        "paragraphs": [
            "少时陈力希公侯，许国不复为身谋。",
            "风波一跌逝万里，壮心瓦解空缧囚。",
            "缧囚终老无余事，愿卜湘西冉溪地。",
            "却学寿张樊敬侯，种漆南园待成器。"
        ],
        "title": "冉溪",
        "id": "fa268e1e-5c77-4914-b549-609cf2c647f6"
    },
    {
        "author": "柳宗元",
        "paragraphs": [
            "[祇]树夕阳亭，共倾三昧酒。",
            "雾暗水连堦，月明花复牖。",
            "莫厌尊前醉，相看未白首。"
        ],
        "title": "法华寺西亭夜饮",
        "id": "10be461a-6b02-4e28-9c7a-28c27abb5838"
    },
    {
        "author": "柳宗元",
        "paragraphs": [
            "石门长老身如梦，旃檀成林手所种。",
            "坐来念念非昔人，万徧莲花为谁用。",
            "如今七十自忘机，贪爱都忘筋力微。",
            "莫向东轩春埜望，花开日出雉皆飞。"
        ],
        "title": "戏题石门长老东轩",
        "id": "9ccd8d2d-59c0-4dc8-a7c2-555fcbc7322e"
    },
    {
        "author": "柳宗元",
        "paragraphs": [
            "瘴茅葺为宇，溽暑常侵肌。",
            "适有重膇疾，蒸郁宁所宜。",
            "东邻幸导我，树竹邀凉飔。",
            "欣然惬吾志，荷锸西巖垂。",
            "楚壤多怪石，垦凿力已疲。",
            "江风忽云暮，舆曳还相追。",
            "萧瑟过极浦，旖旎附幽墀。",
            "贞根期永固，贻尔寒泉滋。",
            "夜牕遂不掩，羽扇宁复持。",
            "清泠集浓露，枕簟凄已知。",
            "网虫依密叶，晓禽栖逈枝。",
            "岂伊纷嚣闲，重以心虑怡。",
            "嘉尔亭亭质，自远弃幽期。",
            "不见野蔓草，蓊蔚有华姿。",
            "谅无凌寒色，岂与青山辞。"
        ],
        "title": "茅簷下始栽竹",
        "id": "f9eb3661-12d0-4bab-bbbd-443609889a30"
    },
    {
        "author": "柳宗元",
        "paragraphs": [
            "穷陋阙自养，疠气剧嚣烦。",
            "隆冬乏霜霰，日夕南风温。",
            "杖藜下庭际，曳踵不及门。",
            "门有野田吏，慰我飘零魂。",
            "及言有灵药，近在湘西原。",
            "服之不盈旬，蹩𨇨皆腾鶱。",
            "笑忭前即吏，为我擢其根。",
            "蔚蔚遂充庭，英翘忽已繁。",
            "晨起自采曝，杵臼通夜喧。",
            "灵和理内藏，攻疾贵自源。",
            "拥覆逃积雾，伸舒委余暄。",
            "奇功苟可征，宁复资兰荪。",
            "我闻畸人术，一气中夜存。",
            "能令深深息，呼吸还归跟。",
            "疎放固难效，且以药饵论。",
            "痿者不忘起，穷者宁复言。",
            "神哉辅吾足，幸及儿女奔。"
        ],
        "title": "种仙灵毗",
        "id": "3c7ef80d-0348-48c2-b3ad-43d4d8d164a8"
    },
    {
        "author": "柳宗元",
        "paragraphs": [
            "守闲事服饵，采术东山阿。",
            "东山幽且阻，疲苶烦经过。",
            "戒徒斸灵根，封植閟天和。",
            "违尔涧底石，彻我庭中莎。",
            "土膏滋玄液，松露坠繁柯。",
            "南东自成亩，缭绕纷相罗。",
            "晨步佳色媚，夜眠幽气多。",
            "离忧苟可怡，孰能知其他。",
            "爨竹茹芳叶，宁虑瘵与瘥。",
            "留连树蕙辞，婉娩采薇歌。",
            "悟拙甘自足，激清媿同波。",
            "单豹且理内，高门复如何。"
        ],
        "title": "种术",
        "id": "fe3c260c-affc-4234-87e6-2615321980a0"
    },
    {
        "author": "柳宗元",
        "paragraphs": [
            "血虫化为疠，夷俗多所神。",
            "衔猜每腊毒，谋富不为仁。",
            "蔬果自远至，杯酒盈肆陈。",
            "言甘中必苦，何用知其真。",
            "华洁事外饰，尤病中州人。",
            "钱刀恐贾害，饥至益逡巡。",
            "窜伏常战栗，怀故逾悲辛。",
            "庶氏有嘉草，攻禬事久泯。",
            "炎帝垂灵编，言此殊足珍。",
            "崎岖乃有得，托以全余身。",
            "纷敷碧树阴，眄睐心所亲。"
        ],
        "tags": [
            "抒情",
            "言志",
            "讽刺"
        ],
        "title": "种白蘘荷",
        "id": "202641be-8d53-4de4-b477-fcbef11c89bf"
    },
    {
        "author": "柳宗元",
        "paragraphs": [
            "弱植不盈尺，远意驻蓬瀛。",
            "月寒空堦曙，幽梦彩云生。",
            "粪壤擢珠树，莓苔插琼英。",
            "芳根閟颜色，徂岁为谁荣。"
        ],
        "tags": [
            "咏物诗",
            "抒怀",
            "言志",
            "咏物"
        ],
        "title": "新植海石榴",
        "id": "2cb983f0-34c5-40ff-89e0-dbdd4da26eb2"
    },
    {
        "author": "柳宗元",
        "paragraphs": [
            "凡卉与时谢，妍华丽兹晨。",
            "欹红醉浓露，窈窕留余春。",
            "孤赏白日暮，暄风动摇频。",
            "夜牕蔼芳气，幽卧知相亲。",
            "愿致溱洧赠，悠悠南国人。"
        ],
        "tags": [
            "牡丹",
            "隐喻",
            "咏物诗",
            "咏物"
        ],
        "title": "戏题堦前芍药",
        "id": "b2b75195-273f-4dbf-af3d-7306de9d55d6"
    },
    {
        "author": "柳宗元",
        "paragraphs": [
            "几年封植爱芳丛，韶艳朱颜竟不同。",
            "从此休论上春事，看成古木对衰翁。"
        ],
        "title": "始见白髪题所植海石榴",
        "id": "31aff727-0102-427a-a1e0-21966f5509ff"
    },
    {
        "author": "柳宗元",
        "paragraphs": [
            "白华照寒水，怡我适野情。",
            "前趋问长老，重复欣嘉名。",
            "蹇连易衰朽，方刚谢经营。",
            "敢期齿杖赐，聊且移孤茎。",
            "丛萼中竞秀，分房外舒英。",
            "柔条乍反植，劲节常对生。",
            "循翫足忘疲，稍觉步武轻。",
            "安能事翦伐，持用资徒行。"
        ],
        "title": "植灵寿木",
        "id": "e9138d2a-488e-4d70-8bb4-d0e3aac0d1fa"
    },
    {
        "author": "柳宗元",
        "paragraphs": [
            "谪官去南裔，清湘绕灵岳。",
            "晨登蒹葭岸，霜景霁纷浊。",
            "离披得幽桂，芳本欣盈握。",
            "火耕困烟烬，薪采久摧剥。",
            "道旁且不愿，岑岭况悠邈。",
            "倾筐壅故壤，栖息期鸾鷟。",
            "路远清凉宫，一雨悟无学。",
            "南人始珍重，微我谁先觉。",
            "芳意不可传，丹心徒自渥。"
        ],
        "title": "自衡阳移桂十余本植零陵所住精舍",
        "id": "39115c15-994b-43ec-b1e5-388a495629f1"
    },
    {
        "author": "柳宗元",
        "paragraphs": [
            "有美不自蔽，安能守孤根。",
            "盈盈湘西岸，秋至风露繁。",
            "丽影别寒水，秾芳委前轩。",
            "芰荷谅难杂，反此生高原。"
        ],
        "tags": [
            "愁苦",
            "抒情",
            "孤寂",
            "花",
            "写花"
        ],
        "title": "湘岸移木芙蓉植龙兴精舍",
        "id": "12c990df-c417-480a-aa17-39836764b4ef"
    },
    {
        "author": "柳宗元",
        "paragraphs": [
            "早梅发高树，逈映楚天碧。",
            "朔吹飘夜香，繁霜滋晓白。",
            "欲为万里赠，杳杳山水隔。",
            "寒英坐销落，何用慰远客。"
        ],
        "tags": [
            "咏物",
            "梅花",
            "抒怀",
            "咏物诗"
        ],
        "title": "早梅",
        "id": "68ae20e0-130a-43ef-b672-8ce0d95abb8b"
    },
    {
        "author": "柳宗元",
        "paragraphs": [
            "橘柚怀贞质，受命此炎方。",
            "密林耀朱绿，晚岁有余芳。",
            "殊风限清汉，飞雪滞故乡。",
            "攀条何所叹，北望熊与湘。"
        ],
        "tags": [
            "咏物诗",
            "抒怀",
            "咏物",
            "赞美",
            "感慨"
        ],
        "title": "南中荣橘柚",
        "id": "5c3dbac0-97ae-499a-9161-50f86235aa6c"
    },
    {
        "author": "柳宗元",
        "paragraphs": [
            "晚英值穷节，绿润含朱光。",
            "以兹正阳色，窈窕凌清霜。",
            "远物世所重，旅人心独伤。",
            "回晖眺林际，摵摵无遗芳。"
        ],
        "title": "红蕉",
        "id": "cddea3a9-a11d-4fdb-8faf-e4d2bbeb68f8"
    },
    {
        "author": "柳宗元",
        "paragraphs": [
            "结习自无始，沦溺穷苦源。",
            "流形及兹世，始悟三空门。",
            "华堂开净域，图像焕且繁。",
            "清冷焚众香，微妙歌法言。",
            "稽首媿导师，超遥谢尘昏。"
        ],
        "title": "巽公院五咏 净土堂",
        "id": "45949e82-08fb-4b8e-94b1-9c2e0f5e541e"
    },
    {
        "author": "柳宗元",
        "paragraphs": [
            "寂灭本非断，文字安可离。",
            "曲堂何为设，高士方在斯。",
            "圣默寄言宣，分别乃无知。",
            "趣中即空假，名相与谁期。",
            "愿言绝闻得，忘意聊思惟。"
        ],
        "title": "巽公院五咏 曲讲堂",
        "id": "c9ad6fd9-f748-4df2-a5e7-3a188cf5198b"
    },
    {
        "author": "柳宗元",
        "paragraphs": [
            "发地结菁茅，团团抱虚白。",
            "山花落幽户，中有忘机客。",
            "涉有本非取，照空不待析。",
            "万籁俱缘生，窅然喧中寂。",
            "心境本洞如，鸟飞无遗迹。"
        ],
        "title": "巽公院五咏 禅堂",
        "id": "1d057127-c006-4a03-932b-1b0f3839e9d7"
    },
    {
        "author": "柳宗元",
        "paragraphs": [
            "新亭俯朱槛，嘉木开芙蓉。",
            "清香晨风远，溽彩寒露浓。",
            "潇洒出人世，低昂多异容。",
            "尝闻色空喻，造物谁为工。",
            "留连秋月晏，迢递来山钟。"
        ],
        "title": "巽公院五咏 芙蓉亭",
        "id": "599ff2eb-7a17-414b-bae8-6b537724eec2"
    },
    {
        "author": "柳宗元",
        "paragraphs": [
            "危桥属幽径，缭绕穿疎林。",
            "迸箨分苦节，轻筠抱虚心。",
            "俯瞰涓涓流，仰聆萧萧吟。",
            "差池下烟日，嘲异常鸣山禽。",
            "谅无要津用，栖息有余阴。"
        ],
        "tags": [
            "咏物诗",
            "竹子",
            "怀才不遇",
            "咏物"
        ],
        "title": "巽公院五咏 苦竹桥",
        "id": "9e26e57f-c6df-4f7a-81d3-538b04cc4dac"
    },
    {
        "author": "柳宗元",
        "paragraphs": [
            "梅实迎时雨，苍茫值晚春。",
            "愁深楚猿夜，梦断越鸡晨。",
            "海雾连南极，江云暗北津。",
            "素衣今尽化，非为帝京尘。"
        ],
        "tags": [
            "写雨",
            "雨"
        ],
        "title": "梅雨",
        "id": "6ecbed64-2409-4f6d-ade3-ccfec85ff92c"
    },
    {
        "author": "柳宗元",
        "paragraphs": [
            "问春从此去，几日到秦原。",
            "凭寄还乡梦，殷勤入故园。"
        ],
        "tags": [
            "思乡",
            "怨愤"
        ],
        "title": "零陵早春",
        "id": "b1534d3f-c9c2-4eb1-872a-1bb24ea99cb7"
    },
    {
        "author": "柳宗元",
        "paragraphs": [
            "蓐食徇所务，驱牛向东阡。",
            "鸡鸣村巷白，夜色归暮田。",
            "札札耒耜声，飞飞来乌鸢。",
            "竭兹筋力事，持用穷岁年。",
            "尽输助徭役，聊就空自眠。",
            "子孙日已长，世世还复然。"
        ],
        "title": "田家三首 一",
        "id": "28d14ca6-9080-4341-9945-1a6a8ff01622"
    },
    {
        "author": "柳宗元",
        "paragraphs": [
            "篱落隔烟火，农谈四邻夕。",
            "庭际秋虫鸣，疎麻方寂历。",
            "蚕丝尽输税，机杼空倚壁。",
            "里胥夜经过，鸡黍事筵席。",
            "各言官长峻，文字多督责。",
            "东乡后租期，车毂陷泥泽。",
            "公门少推恕，鞭朴恣狼籍。",
            "努力慎经营，肌肤真可惜。",
            "迎新在此岁，唯恐踵前迹。"
        ],
        "title": "田家三首 二",
        "id": "19eddc03-4ac4-4c71-b850-2d2ff638428e"
    },
    {
        "author": "柳宗元",
        "paragraphs": [
            "古道饶蒺藜，萦回古城曲。",
            "蓼花被堤岸，陂水寒更绿。",
            "是时收获竟，落日多樵牧。",
            "风高榆柳疎，霜重棃枣熟。",
            "行人迷去住，野鸟竞栖宿。",
            "田翁笑相念，昏黑慎原陆。",
            "今年幸少丰，无厌饘与粥。"
        ],
        "title": "田家三首 三",
        "id": "97465f06-fe21-4b2c-901d-9483805fa85b"
    },
    {
        "author": "柳宗元",
        "paragraphs": [
            "君不见夸父逐日窥虞渊，跳踉北海超昆仑。",
            "披霄决汉出沆漭，瞥裂左右遗星辰。",
            "须臾力尽道渴死，狐鼠蜂蚁争噬吞。",
            "北方竫人长九寸，开口抵掌更笑喧。",
            "啾啾饮食滴与粒，生死亦足终天年。",
            "睢盱大志小成遂，坐使儿女相悲怜。"
        ],
        "title": "行路难三首 一",
        "id": "31ac5443-ea10-4e3f-8762-d65aec27490b"
    },
    {
        "author": "柳宗元",
        "paragraphs": [
            "虞衡斤斧罗千山，工命采斫杙与椽。",
            "深林土剪十取一，百牛连鞅摧双辕。",
            "万围千寻妨道路，东西蹶倒山火焚。",
            "遗余毫末不见保，躏跞磵壑何当存。",
            "羣材未成质已夭，突兀哮豁空巖峦。",
            "柏梁天灾武库火，匠石狼顾相愁冤。",
            "君不见南山栋梁益稀少，爱材养育谁复论。"
        ],
        "title": "行路难三首 二",
        "id": "f017dd9b-1d9c-465f-a7da-7e6b1ad28aa7"
    },
    {
        "author": "柳宗元",
        "paragraphs": [
            "飞雪断道冰成梁，侯家炽炭雕玉房。",
            "蟠龙吐耀虎喙张，熊蹲豹踯争低昂。",
            "攒峦丛㟧射朱光，丹霞翠雾飘奇香。",
            "美人四向回明珰，雪山冰谷晞太阳。",
            "星躔奔走不得止，奄忽双燕栖虹梁。",
            "风台露榭生光饰，死灰弃置参与商。",
            "盛时一去贵反贱，桃笙葵扇安可当。"
        ],
        "title": "行路难三首 三",
        "id": "918ea01d-553d-44cb-ad8d-b508452b8ab6"
    },
    {
        "author": "柳宗元",
        "paragraphs": [
            "天田不日降皇舆，留滞长沙岁又除。",
            "宣室无由问厘事，周南何处托成书。"
        ],
        "title": "闻籍田有感",
        "id": "1682a191-1a61-4cb4-b5a7-ac1aea1d71c7"
    },
    {
        "author": "柳宗元",
        "paragraphs": [
            "城上日出羣乌飞，鵶鵶争赴朝阳枝。",
            "刷毛伸翼和且乐，尔独落魄今何为。",
            "无乃慕高近白日，三足妬尔令尔疾。",
            "无乃饥啼走道旁，贪鲜攫肉人所伤。",
            "翘肖独足下丛薄，口衔低枝始能跃。",
            "还顾泥涂备蝼蚁，仰看栋梁防燕雀。",
            "左右六翮利如刀，踊身失势不得高。",
            "支离无趾犹自免，努力低飞逃后患。"
        ],
        "title": "跂乌词",
        "id": "d0453ea5-ee4e-46ad-85c2-36d2d5a301c1"
    },
    {
        "author": "柳宗元",
        "paragraphs": [
            "凄风淅沥飞严霜，苍鹰上击翻曙光。",
            "云披雾裂虹蜺断，霹雳掣电捎平冈。",
            "砉然劲翮翦荆棘，下攫狐兔腾苍茫。",
            "爪毛吻血百鸟逝，独立四顾时激昂。",
            "炎风溽暑忽然至，羽翼脱落自摧藏。",
            "草中狸鼠足为患，一夕十顾惊且伤。",
            "但愿清商复为假，拔去万累云间翔。"
        ],
        "title": "笼鹰词",
        "id": "0c3dc50a-50fb-4b40-8e05-9bbee262aeb1"
    },
    {
        "author": "柳宗元",
        "paragraphs": [
            "楚越有鸟甘且腴，嘲嘲自名为鹧鸪。",
            "徇媒得食不复虑，机械潜发罹罝罦。",
            "羽毛摧折触笼籞，烟火煽赫惊庖厨。",
            "鼎前芍药调五味，膳夫攘腕左右视。",
            "齐王不忍觳觫牛，简子亦放邯郸鸠。",
            "二子得意犹念此，况我万里为孤囚。",
            "破笼展翅当远去，同类相呼莫相顾。"
        ],
        "title": "放鹧鸪词",
        "id": "f873e56a-180a-4ee6-ab81-a78c6dd98021"
    },
    {
        "author": "柳宗元",
        "paragraphs": [
            "长安新技出宫掖，喧喧初徧王侯宅。",
            "玉盘滴沥黄金钱，皎如文龟丽秋天。",
            "八方定位开神卦，六甲离离齐上下。",
            "投变转动玄机卑，星流霞破相参差。",
            "四分五裂势未已，出无入有谁能知。",
            "乍惊散漫无处所，须臾罗列已如故。",
            "徒言万事有盈虚，终朝一掷知胜负。",
            "脩门象棋不复贵，魏宫妆奁世所弃。",
            "岂如瑞质耀奇文，愿持千岁寿吾君。",
            "庙堂巾笥非余慕，钱刀儿女徒纷纷。"
        ],
        "title": "龟背戏",
        "id": "34730a4b-0b2f-489b-b33e-129117aa2622"
    },
    {
        "author": "柳宗元",
        "paragraphs": [
            "倦闻子规嘲暮声，不意忽有黄鹂鸣。",
            "一声梦断楚江曲，满眼故园春意生。",
            "目极千里无山河，麦芒际天摇清波。",
            "王畿优本少赋役，务闲酒熟饶经过。",
            "此时晴烟最深处，舍南巷北遥相语。",
            "翻日迥度昆明飞，凌风邪看细柳翥。",
            "我今误落千万山，身同伧人不思还。",
            "乡禽何事亦来此，令我生心忆桑梓。",
            "闭声回翅归务速，西林紫椹行当熟。"
        ],
        "tags": [
            "抒怀",
            "思乡",
            "写鸟",
            "鸟"
        ],
        "title": "闻黄鹂",
        "id": "617121d0-e2bb-4f15-8062-2cf925e33f57"
    },
    {
        "author": "柳宗元",
        "paragraphs": [
            "翠帷双卷出倾城，龙劒破匣霜月明。",
            "朱唇掩仰悄无声，金簧玉磬宫中生。",
            "下沈秋火激太清，天高地逈凝日晶，羽觞荡漾何事倾。"
        ],
        "title": "浑鸿胪宅闻歌效白纻",
        "id": "26e0cd7b-3bd0-4c1f-a7b4-105bb299106a"
    },
    {
        "author": "柳宗元",
        "paragraphs": [
            "杨白花，风吹渡江水。",
            "坐令宫树无颜色，摇荡春光千万里。",
            "茫茫晓日下长秋，哀歌未断城鸦起。"
        ],
        "title": "杨白花",
        "id": "ee01573c-048a-4c12-9edd-d9525c9252f2"
    },
    {
        "author": "柳宗元",
        "paragraphs": [
            "渔翁夜傍西巖宿，晓汲清湘燃楚竹。",
            "烟销日出不见人，[欸]乃一声山水绿。",
            "回看天际下中流，巖上无心云相逐。"
        ],
        "tags": [
            "唐诗三百首",
            "写人",
            "七言古诗",
            "山水"
        ],
        "title": "渔翁",
        "id": "51b1aeeb-9a66-412d-b15c-4afaa6c6b1d7"
    },
    {
        "author": "柳宗元",
        "paragraphs": [
            "今夕少愉乐，起坐开清尊。",
            "举觞酹先酒，为我驱忧烦。",
            "须臾心自殊，顿觉天地暄。",
            "连山变幽晦，绿水函晏温。",
            "蔼蔼南郭门，树木一何繁。",
            "清阴可自庇，竟夕闻佳言。",
            "尽醉无复辞，偃卧有芳荪。",
            "彼哉晋楚富，此道未必存。"
        ],
        "title": "饮酒",
        "id": "a356172a-b00b-48ca-ae06-2e6fa81d9817"
    },
    {
        "author": "柳宗元",
        "paragraphs": [
            "幽沈谢世事，俛默窥唐虞。",
            "上下观古今，起伏千万途。",
            "遇欣或自笑，感戚亦以吁。",
            "缥帙各舒散，前后互相逾。",
            "瘴疴扰灵府，日与往昔殊。",
            "临文乍了了，彻卷兀若无。",
            "竟夕谁与言，但与竹素俱。",
            "倦极便倒卧，熟寐乃一苏。",
            "欠伸展肢体，吟咏心自愉。",
            "得意适其适，非愿为世儒。",
            "道尽即闭口，萧散捐囚拘。",
            "巧者为我拙，智者为我愚。",
            "书史足自悦，安用勤与劬。",
            "贵尔六尺躯，勿为名所驱。"
        ],
        "title": "读书",
        "id": "51c99f73-8a33-4c3b-b8b3-9e625e71805f"
    },
    {
        "author": "柳宗元",
        "paragraphs": [
            "西陆动凉气，惊乌号北林。",
            "栖息岂殊性，集枯安可任。",
            "鸿鹄去不返，勾吴阻且深。",
            "徒嗟日沈湎，丸鼓骛奇音。",
            "东海久摇荡，南风已骎骎。",
            "坐使青天暮，小星愁太阴。",
            "众情嗜奸利，居货捐千金。",
            "危根一以振，齐斧来相寻。",
            "揽衣中夜起，感物涕盈襟。",
            "微霜众所践，谁念岁寒心。"
        ],
        "title": "感遇二首 一",
        "id": "276645b8-28df-46f9-9235-aea982772911"
    },
    {
        "author": "柳宗元",
        "paragraphs": [
            "旭日照寒野，鸒斯起蒿莱。",
            "啁啾有余乐，飞舞西陵隈。",
            "回风旦夕至，零叶委陈荄。",
            "所栖不足恃，鹰隼纵横来。"
        ],
        "title": "感遇二首 二",
        "id": "9b0f160b-13ae-4b9d-a7f2-0edce38709a5"
    },
    {
        "author": "柳宗元",
        "paragraphs": [
            "燕有黄金台，远致望诸君。",
            "嗛嗛事强怨，三岁有奇勋。",
            "悠哉辟疆理，东海漫浮云。",
            "宁知世情异，嘉谷坐熇焚。",
            "致令委金石，谁愿蠢蠕羣。",
            "风波歘潜构，遗恨意纷纭。",
            "岂不善图后，交私非所闻。",
            "为忠不顾内，晏子亦垂文。"
        ],
        "title": "咏史",
        "id": "83df3e51-a4a9-4fb7-a0fc-3478ff49f9cf"
    },
    {
        "author": "柳宗元",
        "paragraphs": [
            "束带值明后，顾盼流辉光。",
            "一心在陈力，鼎列夸四方。",
            "款款效忠信，恩义皎如霜。",
            "生时亮同体，死没宁分张。",
            "壮躯闭幽隧，猛志填黄肠。",
            "殉死礼所非，况乃用其良。",
            "霸基弊不振，晋楚更张皇。",
            "疾病命固乱，魏氏言有章。",
            "从邪陷厥父，吾欲讨彼狂。"
        ],
        "tags": [
            "先秦至六朝",
            "咏史怀古"
        ],
        "title": "咏三良",
        "id": "7bad2d2b-66f0-498a-849b-902355e11bf3"
    },
    {
        "author": "柳宗元",
        "paragraphs": [
            "燕秦不两立，太子已为虞。",
            "千金奉短计，匕首荆卿趋。",
            "穷年徇所欲，兵势且见屠。",
            "微言激幽愤，怒目辞燕都。",
            "朔风动易水，挥爵前长驱。",
            "函首致宿怨，献田开版图。",
            "炯然耀电光，掌握罔正夫。",
            "造端何其锐，临事竟趑趄。",
            "长虹吐白日，仓卒反受诛。",
            "按劒赫凭怒，风雷助号呼。",
            "慈父断子首，狂走无容躯。",
            "夷城芟七族，台观皆焚污。",
            "始期忧患弭，卒动灾祸枢。",
            "秦皇本诈力，事与桓公殊。",
            "奈何效曹子，实谓勇且愚。",
            "世传故多谬，太史征无且。"
        ],
        "tags": [
            "先秦至六朝",
            "咏史怀古"
        ],
        "title": "咏荆轲",
        "id": "3b67a24e-33da-4a40-941a-e7a42931b390"
    },
    {
        "author": "柳宗元",
        "paragraphs": [
            "生死悠悠尔，一气聚散之。",
            "偶来纷喜怒，奄忽已复辞。",
            "为役孰贱辱，为贵非神奇。",
            "一朝纩息定，枯巧无妍媸。",
            "生平勤皂枥，剉秣不告疲。",
            "既死给槥椟，葬之东山基。",
            "奈何值崩湍，荡析临路垂。",
            "髐然暴百骸，散乱不复支。",
            "从者幸告余，睠之涓然悲。",
            "猫虎获迎祭，犬马有盖帷。",
            "伫立唁尔魂，岂复识此为。",
            "畚锸载埋瘗，沟渎护其危。",
            "我心得所安，不谓尔有知。",
            "掩骼著春令，兹焉适其时。",
            "及物非吾事，聊且顾尔私。"
        ],
        "title": "掩役夫张进骸",
        "id": "1369c08e-0001-4134-897d-678dbdb42f69"
    },
    {
        "author": "柳宗元",
        "paragraphs": [
            "设色既成象，卿云示国都。",
            "九天开秘祉，百辟赞嘉谟。",
            "抱日依龙衮，非烟近御炉。",
            "高标连汗漫，逈望接虚无。",
            "裂素荣光发，舒华瑞色敷。",
            "恒将配尧德，垂庆代河图。"
        ],
        "title": "省试观庆云图诗",
        "id": "2237377e-d00e-4e7a-9ce4-1ea09940c89c"
    },
    {
        "author": "柳宗元",
        "paragraphs": [
            "九扈鸣已晚，楚乡农事春。",
            "悠悠故池水，空待灌园人。"
        ],
        "title": "春怀故园",
        "id": "fb1a266b-a490-4cef-8446-5837e25a5c7f"
    },
    {
        "author": "刘禹锡",
        "paragraphs": [
            "团扇复团扇，奉君清暑殿。",
            "秋风入庭树，从此不相见。",
            "上有乘鸾女，苍苍虫网遍。",
            "明年入怀袖，别是机中练。"
        ],
        "title": "团扇诗",
        "id": "7bf0a2a0-b7dc-4c56-8396-dcf54882cb22"
    },
    {
        "author": "刘禹锡",
        "paragraphs": [
            "野水绕空城，行尘起孤驿。",
            "荒台侧生树，石碣阳镌额。",
            "靡靡度行人，温风吹宿麦。"
        ],
        "title": "宜城歌",
        "id": "4c126cc6-4904-4d77-a178-e58b68cc45a5"
    },
    {
        "author": "刘禹锡",
        "paragraphs": [
            "朝辞官军驿，前望顺阳路。",
            "野水齧荒坟，秋虫镂宫树。",
            "曾闻天宝末，胡马西南骛。",
            "城守鲁将军，拔城从此去。"
        ],
        "title": "顺阳歌",
        "id": "adba6369-f910-4b4d-9e1b-c4a4e174e9b7"
    },
    {
        "author": "刘禹锡",
        "paragraphs": [
            "莫猺自生长，名字无符籍。",
            "市易杂鲛人，婚姻通木客。",
            "星居占泉眼，火种开山脊。",
            "夜渡千仞谿，含沙不能射。"
        ],
        "title": "莫猺歌",
        "id": "81738668-4372-4467-bea2-f9474e6616fb"
    },
    {
        "author": "刘禹锡",
        "paragraphs": [
            "桂阳岭，下下复高高。",
            "人稀鸟兽骇，地远草木豪。",
            "寄言千金子，知余歌者劳。"
        ],
        "title": "度桂岭歌",
        "id": "4a862348-178c-4de0-856d-38dd13eadb51"
    },
    {
        "author": "刘禹锡",
        "paragraphs": [
            "冈头花草齐，燕子东西飞。",
            "田塍望如线，白水光参差。",
            "农妇白纻裙，农父绿蓑衣。",
            "齐唱郢中歌，嘤儜如竹枝。",
            "但闻怨响音，不辨俚语词。",
            "时时一大笑，此必相嘲嗤。",
            "水平苗漠漠，烟火生墟落。",
            "黄犬往复还，赤鸡鸣且啄。",
            "路旁谁家郎，乌帽衫袖长。",
            "自言上计吏，年幼离帝乡。",
            "田夫语计吏，君家侬定谙。",
            "一来长安道，眼大不相参。",
            "计吏笑致辞，长安真大处。",
            "省门高轲峨，侬入无度数。",
            "昨来补卫士，唯用筒竹布。",
            "君看二三年，我作官人去。"
        ],
        "title": "插田歌",
        "id": "cc861eb1-384f-4048-8904-b3bbd290a37e"
    },
    {
        "author": "刘禹锡",
        "paragraphs": [
            "野田生葡萄，缠绕一枝高。",
            "移来碧墀下，张王日日高。",
            "分岐浩繁缛，脩蔓蟠诘曲。",
            "扬翘向庭柯，意思如有属。",
            "为之立长檠，布濩当轩绿。",
            "米液溉其根，理疎看渗漉。",
            "繁葩组绶结，悬实珠玑蹙。",
            "马乳带轻霜，龙鳞曜初旭。",
            "有客汾阴至，临堂瞪双目。",
            "自言我晋人，种此如种玉。",
            "酿之成美酒，令人饮不足。",
            "为君持一斗，往取凉州牧。"
        ],
        "title": "葡萄歌",
        "id": "867efd8c-98d1-45c8-99bf-8635532444c0"
    },
    {
        "author": "刘禹锡",
        "paragraphs": [
            "蛮语钩辀音，蛮衣斑斓布。",
            "熏狸掘沙鼠，时节祠盘瓠。",
            "忽逢乘马客，恍若惊麏顾。",
            "腰斧上高山，意行无旧路。"
        ],
        "title": "蛮子歌",
        "id": "cbffe2fa-ff43-4c02-aa8d-fb8208ba0967"
    },
    {
        "author": "刘禹锡",
        "paragraphs": [
            "绿野扶风道，黄尘马嵬驿。",
            "路边杨贵人，坟高三四尺。",
            "乃问里中儿，皆言幸蜀时。",
            "军家诛戚族，天子舍妖姬。",
            "羣吏伏门屏，贵人牵帝衣。",
            "低回转美目，风日为无晖。",
            "贵人饮金屑，倏忽舜英暮。",
            "平生服杏丹，颜色真如故。",
            "属车尘已远，里巷来窥覰。",
            "共爱宿妆妍，君王画眉处。",
            "履綦无复有，履组光未灭。",
            "不见巖畔人，空见凌波袜。",
            "邮童爱踪迹，私手解鞶结。",
            "传看千万眼，缕绝香不歇。",
            "指环照骨明，首饰敌连城。",
            "将入咸阳市，犹得贾胡惊。"
        ],
        "title": "马嵬行",
        "id": "4cb22c8a-88d6-44c1-8f31-3e2de9127945"
    },
    {
        "author": "刘禹锡",
        "paragraphs": [
            "长安百花时，风景宜轻薄。",
            "无人不沽酒，何处不闻乐。",
            "春风连夜动，微雨凌晓濯。",
            "红焰出墙头，雪光映楼角。",
            "繁紫韵松竹，远黄绕篱落。",
            "临路不胜愁，轻烟去何托。",
            "满庭荡魂魄，照庑成丹渥。",
            "烂熳簇颠狂，飘零劝行乐。",
            "时节易晼晚，清阴覆池阁。",
            "唯有安石榴，当轩慰寂寞。"
        ],
        "title": "百花行",
        "id": "e8d612ee-0090-4cab-a883-406f4520e195"
    },
    {
        "author": "刘禹锡",
        "paragraphs": [
            "阴风振寒郊，猛虎正咆哮。",
            "徐行出烧地，连吼入黄茅。",
            "壮士走马去，镫前弯玉弰。",
            "叱之使人立，一发如铍交。",
            "悍睛忽星堕，飞血溅林梢。",
            "彪炳为我席，羶腥充我庖。",
            "里中欣害除，贺酒纷呶号。",
            "明日长桥上，倾城看斩蛟。"
        ],
        "title": "壮士行",
        "id": "51b1fbda-3484-45a7-ab12-efc1119c14ee"
    },
    {
        "author": "刘禹锡",
        "paragraphs": [
            "悠悠飞走情，同乐在阳和。",
            "岁中三百日，常恐风雨多。",
            "天人信遐远，时节易蹉跎。",
            "洞房有明烛，无乃酣且歌。"
        ],
        "title": "苦雨行",
        "id": "ed7ef6eb-8c75-4ce9-8b03-2ad22ed6d8b0"
    },
    {
        "author": "刘禹锡",
        "paragraphs": [
            "洪罏作高山，元气鼓其橐。",
            "俄然神功就，峻拔在寥廓。",
            "灵迹露指爪，杀气见棱角。",
            "凡木不敢生，神僊聿来托。",
            "天资帝王宅，以我为关钥。",
            "能令下国人，一见换神骨。",
            "高山固无限，如此方为岳。",
            "丈夫无特达，虽贵犹碌碌。"
        ],
        "title": "华山歌",
        "id": "ea9d2b45-7a22-492a-9893-f1315219bda5"
    },
    {
        "author": "刘禹锡",
        "paragraphs": [
            "五彩绣团圆，登君玳瑁筵。",
            "最宜红烛下，偏称落花前。",
            "上客如先起，应须赠一船。"
        ],
        "title": "抛毬乐词 一",
        "id": "af352613-12f5-4a88-90b7-cc6ffc141997"
    },
    {
        "author": "刘禹锡",
        "paragraphs": [
            "春早见花枝，朝朝恨发迟。",
            "及看花落后，却忆未开时。",
            "幸有抛球乐，一杯君莫辞。"
        ],
        "title": "抛毬乐词 二",
        "id": "3a930bf4-38e2-4320-900f-3d9d17d99a58"
    },
    {
        "author": "刘禹锡",
        "paragraphs": [
            "日出骊山东，裴回照温泉。",
            "楼台影玲珑，稍稍开白烟。",
            "言昔太上皇，常居此祈年。",
            "风中闻清乐，往往来列仙。",
            "翠华入五云，紫气归上玄。",
            "哀哀生人泪，泣尽弓劒前。",
            "圣道本自我，凡情徒颙然。",
            "小臣感玄化，一望青冥天。"
        ],
        "title": "华清词",
        "id": "efdb19c5-4ea9-4742-a22d-a201935a9495"
    },
    {
        "author": "刘禹锡",
        "paragraphs": [
            "春向晚，春晚思悠哉。",
            "风云日已改，花叶自相摧。",
            "漠漠空中去，何时天际来。"
        ],
        "title": "送春曲三首 一",
        "id": "d8ebb16f-31c7-491b-bb3a-965c2da744dc"
    },
    {
        "author": "刘禹锡",
        "paragraphs": [
            "春已暮，冉冉如人老。",
            "映叶见残花，连天是青草。",
            "可怜桃与李，从此同桑枣。"
        ],
        "title": "送春曲三首 二",
        "id": "04cbe110-8003-4d0c-8b03-b15a1a154d5f"
    },
    {
        "author": "刘禹锡",
        "paragraphs": [
            "春景去，此去何时回。",
            "游人千万恨，落日上高台。",
            "寂寞繁花尽，流鸎归莫来。"
        ],
        "title": "送春曲三首 三",
        "id": "6dba141f-3a7d-4102-8ccc-d0f1316c509a"
    },
    {
        "author": "刘禹锡",
        "paragraphs": [
            "铜壶方促夜，斗柄暂南回。",
            "稍嫌单衣重，初怜北户开。",
            "西园花已尽，新月为谁来。"
        ],
        "title": "初夏曲三首 一",
        "id": "5f19b213-3290-42f4-a18e-a4abe5623253"
    },
    {
        "author": "刘禹锡",
        "paragraphs": [
            "时节过繁华，阴阴千万家。",
            "巢禽命子戏，园果坠枝斜。",
            "寂寞孤飞蝶，窥丛觅晚花。"
        ],
        "title": "初夏曲三首 二",
        "id": "24b01880-dc52-4fc6-a3de-fcd0af996101"
    },
    {
        "author": "刘禹锡",
        "paragraphs": [
            "绿水风初暖，青林露早晞。",
            "麦陇雉朝雊，桑野人暮归。",
            "百舌悲花尽，平芜来去飞。"
        ],
        "title": "初夏曲三首 三",
        "id": "8bd83e81-1d93-4e02-90d9-a0cc53781f73"
    },
    {
        "author": "刘禹锡",
        "paragraphs": [
            "爽砧应秋律，繁杵含凄风。",
            "一一远相续，家家音不同。",
            "户庭凝露清，伴侣明月中。",
            "长裾委襞积，轻佩垂𤧚珑。",
            "汗余衫更馥，钿移麝半空。",
            "报寒惊边鴈，促思闻候虫。",
            "天狼正芒角，虎落定相攻。",
            "盈箧寄何处，征人如转蓬。"
        ],
        "title": "擣衣曲",
        "id": "b439500e-b770-4ad5-a23e-cd6158cd4d03"
    },
    {
        "author": "刘禹锡",
        "paragraphs": [
            "何处好畬田，团团缦山腹。",
            "鑚龟得雨卦，上山烧卧木。",
            "惊麏走且顾，羣雉声咿喔。",
            "红焰远成霞，轻煤飞入郭。",
            "风引上高岑，猎猎度青林。",
            "青林望靡靡，赤光低复起。",
            "照潭出老蛟，爆竹惊山鬼。",
            "夜色不见山，孤明星汉间。",
            "如星复如月，俱逐晓风灭。",
            "本从敲石光，遂至烘天热。",
            "下种暖灰中，乘阳拆牙孽。",
            "苍苍一雨后，苕颕如云发。",
            "巴人拱手吟，耕耨不关心。",
            "由来得地势，径寸有余金。"
        ],
        "title": "畬田行",
        "id": "87b2aaa6-533b-4792-8f8e-129aad0b84b8"
    },
    {
        "author": "刘禹锡",
        "paragraphs": [
            "朝阳有鸣凤，不闻千万祀。",
            "鶗鴂摧众芳，晨间先入耳。",
            "秋风白露晞，从是尔啼时。",
            "如何上春日，唧唧满庭飞。"
        ],
        "title": "鶗鴂吟",
        "id": "d6b2b649-2b2b-4c35-bb15-5681cbdd1775"
    },
    {
        "author": "刘禹锡",
        "paragraphs": [
            "兴云感阴气，疾足如见机。",
            "晴来意态行，有若功成归。",
            "葱茏含晚景，洁白凝秋晖。",
            "夜深度银汉，漠漠仙人衣。"
        ],
        "title": "观云篇",
        "id": "9b8940d5-7966-47ab-bbf9-55efadf169b3"
    },
    {
        "author": "刘禹锡",
        "paragraphs": [
            "养鸷非玩形，所资击鲜力。",
            "少年昧其理，日日哺不息。",
            "探雏网黄口，旦暮有余食。",
            "宁知下鞲时，翅重飞不得。",
            "毰毸止林表，狡兔自南北。",
            "饮啄既已盈，安能劳羽翼。"
        ],
        "title": "养鸷词",
        "id": "113e7136-2be2-46a0-9e3b-25d3036d1d40"
    },
    {
        "author": "刘禹锡",
        "paragraphs": [
            "前时送君去，挥手青门桥。",
            "路转不相见，犹闻马萧萧。",
            "今得出关书，行程日已遥。",
            "春还迟君至，共结芳兰苕。"
        ],
        "title": "别友人后得书因以诗赠",
        "id": "261fca31-93b2-4e5e-b6a8-65a79ac156dd"
    },
    {
        "author": "刘禹锡",
        "paragraphs": [
            "昔忝南宫郎，往来东观频。",
            "尝披燕公传，耸若窥三辰。",
            "翊圣崇国本，像贤正朝伦。",
            "高视缅今古，清风敻无邻。",
            "兰锜照通衢，一家十朱轮。",
            "酂国嗣侯绝，韦卿世业贫。",
            "夫子承大名，少年振芳尘。",
            "青袍仙掌下，矫首凌烟旻。",
            "公冶本非罪，潘郎一为民。",
            "风霜苦摇落，坚白无缁磷。",
            "一旦逢良时，天光烛幽沦。",
            "重为长裾客，佐彼观风臣。",
            "分野穷禹画，人烟过虞巡。",
            "不言此行远，所乐相知新。",
            "雨起巫山阳，鸟鸣湘水滨。",
            "离筵出苍莽，别曲多悲辛。",
            "今朝一杯酒，明日千里人。",
            "从此孤舟去，悠悠天海春。"
        ],
        "title": "送华阴尉张苕赴邕府使幕",
        "id": "8fc97122-a0f4-4483-b254-454821da29a1"
    },
    {
        "author": "刘禹锡",
        "paragraphs": [
            "射策志未就，从事岁云除。",
            "箧留马卿赋，袖有刘弘书。",
            "忽见夏木深，怅然忆吾庐。",
            "复持州民刺，归谒专城居。",
            "君家诚易知，胜绝倾里闾。",
            "人言北郭生，门有卿相舆。",
            "钟陵霭千里，带郭西江水。",
            "朱槛照河宫，旗亭绿云里。",
            "前年初缺守，慎简由宸扆。",
            "临轩弄郡章，得人方付此。",
            "是时左冯翊，天下第一理。",
            "贵臣持牙璋，优诏发青纸。",
            "迎风奸吏免，先令疲人喜。",
            "何武劾腐儒，陈蕃礼高士。",
            "昔升君子堂，腰下绶犹黄。",
            "汾阴有宝气，赤堇多奇铓。",
            "束简下曲台，佩鞬来历阳。",
            "绮筵陪一笑，兰室袭余芳。",
            "风水忽异势，江湖遂相忘。",
            "因君倘借问，为话老沧浪。"
        ],
        "tags": [
            "长江"
        ],
        "title": "送湘阳熊判官孺登府罢归钟陵因寄呈江西裴中丞二十三兄",
        "id": "61e77b5c-983a-4b10-afb5-a76563ba71ef"
    },
    {
        "author": "刘禹锡",
        "paragraphs": [
            "惊禽一辞巢，栖息无少安。",
            "秋扇一离手，流尘蔽霜纨。",
            "故侣不可追，凉风日已寒。",
            "远逢杜陵士，别尽平生欢。",
            "逐客无印绶，楚江多芷兰。",
            "因居暇时游，长铗不复弹。",
            "阅书南轩霁，絙瑟清夜阑。",
            "万境身外寂，一杯腹中宽。",
            "伊昔玄宗朝，冬卿冠鸳鸾。",
            "肃穆升内殿，从容领儒冠。",
            "游夏无措词，阳秋垂不刊。",
            "至今羣玉府，学者空纵观。",
            "世人希德门，揭若攀峰峦。",
            "之子尚明训，锵如振琅玕。",
            "一旦西上书，斑衣拂征鞍。",
            "荆台宿暮雨，汉水浮春澜。",
            "君门起天中，多士如星攒。",
            "烟霞覆双阙，抃舞罗千官。",
            "清漏滴铜壶，仙厨下雕槃。",
            "荧煌仰金榜，错落濡飞翰。",
            "古来才杰士，所嗟遭时难。",
            "一鸣从此始，相望青云端。"
        ],
        "title": "送韦秀才道冲赴制举",
        "id": "92e10d9d-a268-4f67-a55f-07bc0334c08c"
    },
    {
        "author": "刘禹锡",
        "paragraphs": [
            "深春风日净，昼长幽鸟鸣。",
            "仆夫前致词，门有白面生。",
            "摄衣相问讯，解带坐南荣。",
            "端志见眉睫，苦言发精诚。",
            "因出怀中文，调孤词亦清。",
            "悄如促柱弦，掩抑多不平。",
            "乃言本蜀士，世降岷山灵。",
            "前人秉艺文，高视来上京。",
            "曳绶司徒府，所从信国桢。",
            "析薪委宝林，善响继家声。",
            "何处翳附郭，几人思郈成。",
            "云天望乔木，风水悲流萍。",
            "前与计吏西，始列贡士名。",
            "森然就笔札，从试春官卿。",
            "帝城岐路多，万足伺晨星。",
            "茫茫风尘中，工拙同有营。",
            "寒女劳夜织，山苗荣寸茎。",
            "侯门方击钟，衣褐谁将迎。",
            "弱羽果摧颓，壮心郁怦怦。",
            "谅无蟠木容，聊复蓬累行。",
            "昨日讯灵龟，繇言利艰贞。",
            "当求舍拔中，必在审已明。",
            "誓将息薄游，焦思穷笔精。",
            "莳兰在幽渚，安得扬芬馨。",
            "曰余摧落者，散质负华缨。",
            "一聆苦辛词，再动伊郁情。",
            "身弃言不动，爱才心尚惊。",
            "恨无羊角风，使尔化北溟。",
            "论罢情益亲，涉旬忘归程。",
            "日携邑中客，闲眺江上城。",
            "昼憩命金罍，宵谈转璿衡。",
            "薰风香麈尾，月露濡桃笙。",
            "忽被戒羸骖，薄言事南征。",
            "火云蔚千里，旅思浩已盈。",
            "湘江含碧虚，衡岭浮翠晶。",
            "岂伊山水异，适与人事幷。",
            "油幕侣昆丘，粲然叠瑶琼。",
            "庾楼见清月，孔坐多绿醽。",
            "复有衡山守，本自云龙庭。",
            "抗志在灵府，发越侔咸英。",
            "一挥出荥阳，惠彼嗤嗤氓。",
            "隼旟辞灞水，居者皆涕零。",
            "惟昔与伊人，交欢经宿龄。",
            "一从云雨散，滋我鄙吝萌。",
            "北渚不堪愁，南音谁复听。",
            "离忧若去水，浩漾无时停。",
            "尝闻祝融峰，上有神禹铭。",
            "古石琅玕姿，秘文螭虎形。",
            "圣功奠远服，神物拥休祯。",
            "贤人在其下，彷彿疑蓬瀛。",
            "君行历郡斋，大袂拂双旌。",
            "饰容遇朗鉴，肝鬲可以呈。",
            "昔日马相如，临邛坐尽倾。",
            "勉君刷羽翰，蚤取凌青冥。"
        ],
        "tags": [
            "衡山"
        ],
        "title": "送李策秀才还湖南因寄幕中亲故兼简衡州吕八郎中",
        "id": "a7965c42-0b1a-4fb9-97bd-1e5e375a819b"
    },
    {
        "author": "刘禹锡",
        "paragraphs": [
            "尔生始悬弧，我作座上宾。",
            "引箸举汤饼，祝词天麒麟。",
            "今成一丈夫，坎坷愁风尘。",
            "长裾来谒我，自号庐山人。",
            "道旧与抚孤，悄然伤我神。",
            "依依见眉睫，嘿嘿含悲辛。",
            "永怀同年友，追想出谷晨。",
            "三十二君子，齐飞凌烟旻。",
            "曲江一会时，后会已凋沦。",
            "况今三十载，阅世难重陈。",
            "盛时一已过，来者日日新。",
            "不如摇落树，重有明年春。",
            "火后见琮璜，霜余识松筠。",
            "肃风乃独秀，武部亦绝伦。",
            "尔今持我诗，西见二重臣。",
            "成贤必念旧，保贵在安贫。",
            "清时为丞郎，气力侔陶钧。",
            "乞取斗升水，因之云汉津。"
        ],
        "tags": [
            "庐山"
        ],
        "title": "送张盥赴举诗",
        "id": "781aeee0-2331-4e7d-8f6c-d29b134c98a1"
    },
    {
        "author": "刘禹锡",
        "paragraphs": [
            "五彩绣衣裳，当年正相称。",
            "春风旧关路，归去真多兴。",
            "兰陔行可采，莲府犹回瞪。",
            "杨家绀幰迎，谢守瑶华赠。",
            "御街草泛滟，台柏烟含凝。",
            "曾是平生游，无因理归乘。"
        ],
        "title": "和州送钱侍御自宣州幕拜官便于华州觐省",
        "id": "cd292dd0-64dd-45dd-9755-f8bfac267b1f"
    },
    {
        "author": "刘禹锡",
        "paragraphs": [
            "昔事庐山远，精舍虎溪东。",
            "朝阳照瀑水，楼阁虹霓中。",
            "骋望羨游云，振衣若秋蓬。",
            "旧房闭松月，远思吟江风。",
            "古寺历头陀，奇峰扳祝融。",
            "南登小桂岭，却望归塞鸿。",
            "衣裓贮文章，自言学雕虫。",
            "抢榆念陵厉，覆篑图穹崇。",
            "远郡多暇日，有诗访禅宫。",
            "石门耸峭绝，竹院含空濛。",
            "幽响滴巖溜，晴芳飘野丛。",
            "海云悬飓母，山果属狙公。",
            "忽忆吴兴郡，白苹正葱茏。",
            "愿言挹风采，邈若窥华嵩。",
            "桂水夏澜急，火山宵焰红。",
            "三衣濡菌露，一锡飞烟空。",
            "勿谓翻译徒，不为文雅雄。",
            "古来赏音者，燋爨得孤桐。"
        ],
        "tags": [
            "庐山"
        ],
        "title": "送僧方及南谒柳员外",
        "id": "bb93206b-92a8-4440-aeb5-4cc3bbe596ea"
    },
    {
        "author": "刘禹锡",
        "paragraphs": [
            "高斋洒寒水，是夕山僧至。",
            "玄牝无关锁，琼书舍文字。",
            "灯明香满室，月午霜凝地。",
            "语到不言时，世间人尽睡。"
        ],
        "title": "送惟良上人",
        "id": "5863daf6-9ae5-4f51-b3e0-f47679b47b27"
    },
    {
        "author": "刘禹锡",
        "paragraphs": [
            "吾王昔游幸，离宫云际开。",
            "朱旗迎夏早，凉轩避暑来。",
            "汤饼赐都尉，寒冰颁上才。",
            "龙髯不可望，玉座生尘埃。"
        ],
        "title": "翠微寺有感",
        "id": "4316a389-61fb-4994-ae88-83831c2ae90d"
    },
    {
        "author": "刘禹锡",
        "paragraphs": [
            "胡服何葳蕤，僊僊登绮墀。",
            "神飙猎红蕖，龙烛暎金枝。",
            "垂带覆纤腰，安钿当妩眉。",
            "翘袖中繁鼓，倾眸溯华榱。",
            "燕秦有旧曲，淮南多冶词。",
            "欲见倾城处，君看赴节时。"
        ],
        "title": "观柘枝舞二首 一",
        "id": "e471da14-19ce-41bb-ab7e-0455aed83758"
    },
    {
        "author": "刘禹锡",
        "paragraphs": [
            "山鸡临清镜，石燕赴遥津。",
            "何如上客会，长袖入华裀。",
            "体轻似无骨，观者皆耸神。",
            "曲尽回身处，层波犹注人。"
        ],
        "title": "观柘枝舞二首 二",
        "id": "b2404a4f-f825-4d29-ba99-f3807ca3951e"
    },
    {
        "author": "刘禹锡",
        "paragraphs": [
            "海天杀气薄，蛮军步伍嚣。",
            "林红叶尽变，原黑草初烧。",
            "围合繁钲息，禽兴大斾摇。",
            "张罗依道口，嗾犬上山腰。",
            "猜鹰虑奋迅，惊鹿时跼跳。",
            "瘴云四面起，腊雪半空消。",
            "箭头余鹄血，鞍傍见雉翘。",
            "日暮还城邑，金笳发丽谯。"
        ],
        "title": "连州腊日观莫徭腊西山",
        "id": "e3c3efef-0365-4eda-8187-8890a0f407db"
    },
    {
        "author": "刘禹锡",
        "paragraphs": [
            "八月天气肃，二陵风雨收。",
            "旌旗阙下来，云日关东秋。",
            "禹迹想前事，汉台余故丘。",
            "俳徊襟带地，左右帝王州。",
            "留滞悲昔老，恩光荣彻侯。",
            "相思望棠树，一寄商声讴。"
        ],
        "title": "寄陕州姚中丞",
        "id": "03209ef5-4294-43fa-aace-c03cd0f2fb6e"
    },
    {
        "author": "刘禹锡",
        "paragraphs": [
            "山阳昔相遇，灼灼晨葩鲜。",
            "同游翰墨场，和乐埙箎然。",
            "一落名宦途，浩如乘风船。",
            "行当衰暮日，卧理淮海边。",
            "犹期谢病后，共乐桑榆年。"
        ],
        "title": "奉酬湖州崔郎中见寄五韵",
        "id": "f7bd65ca-4ccd-42db-82ec-b7115a53fc7c"
    },
    {
        "author": "刘禹锡",
        "paragraphs": [
            "少年负志气，信道不从时。",
            "只言绳自直，安知室可欺。",
            "百胜难虑敌，三折乃良医。",
            "人生不失意，焉能慕知己。"
        ],
        "title": "学阮公体三首 一",
        "id": "1d74a45e-2147-4c0a-9356-57571cfc232a"
    },
    {
        "author": "刘禹锡",
        "paragraphs": [
            "朔风悲老骥，秋霜动鸷禽。",
            "出门有远道，平野多层阴。",
            "灭没驰绝塞，振迅拂华林。",
            "不因感衰节，安能激壮心。"
        ],
        "title": "学阮公体三首 二",
        "id": "f8bfb247-859a-43e7-99fa-16f4eec18dc0"
    },
    {
        "author": "刘禹锡",
        "paragraphs": [
            "昔贤多使气，忧国不谋身。",
            "目览千载事，心交上古人。",
            "侯门有仁义，灵台多苦辛。",
            "不学腰如磬，徒使甑生尘。"
        ],
        "title": "学阮公体三首 三",
        "id": "b6a8ee98-9353-4283-9aed-dd14084ebced"
    },
    {
        "author": "刘禹锡",
        "paragraphs": [
            "秋次池上馆，林塘照南荣。",
            "尘衣纷未解，幽思浩已盈。",
            "风莲坠故萼，露菊含晚英。",
            "恨为一夕客，愁听晨鸡鸣。"
        ],
        "title": "秋晚题湖城驿池上亭",
        "id": "4eac3d32-e1f3-4258-9938-26f828aaa26e"
    },
    {
        "author": "刘禹锡",
        "paragraphs": [
            "贾客无定游，所游唯利幷。",
            "眩俗杂良苦，乘时取重轻。",
            "心计析秋毫，摇钩侔悬衡。",
            "锥刀既无弃，转化日已盈。",
            "邀福祷波神，施财游化城。",
            "妻约雕金钏，女垂贯珠缨。",
            "高赀比封君，奇货通幸卿。",
            "趋时鸷鸟思，藏镪盘龙形。",
            "大艑浮通川，高楼次旗亭。",
            "行止皆有乐，关梁自无征。",
            "农夫何为者，辛苦事寒耕。"
        ],
        "title": "贾客词",
        "id": "40cb2f52-4361-4f0d-9b37-519a7c0b0e74"
    },
    {
        "author": "刘禹锡",
        "paragraphs": [
            "调瑟在张弦，弦平音自足。",
            "朱弦二十五，缺一不成曲。",
            "美人爱高张，瑶轸再三促。",
            "上弦虽独响，下应不相属。",
            "日暮声未和，寂寥一枯木。",
            "却顾膝上弦，流泪难相续。"
        ],
        "title": "调瑟词",
        "id": "089b5bfb-83e2-4d94-ab79-9b0dfdde3575"
    },
    {
        "author": "刘禹锡",
        "paragraphs": [
            "圣言贵忠恕，至道重观身。",
            "法在何所恨，色相斯为仁。",
            "良时难久恃，阴谪岂无因。",
            "寂寞韶阳庙，魂归不见人。"
        ],
        "title": "读张曲江集作",
        "id": "7d0dba7d-6ac7-46d2-b49d-ba4be9b7b66b"
    },
    {
        "author": "刘禹锡",
        "paragraphs": [
            "终朝对尊酒，嗜兴非嗜甘。",
            "终日偶众人，纵言不纵谈。",
            "世情闲静见，药性病多谙。",
            "寄谢嵇中散，予无甚不堪。"
        ],
        "title": "偶作二首 一",
        "id": "ed07986b-0256-4bcf-8b27-e633e3785ad2"
    },
    {
        "author": "刘禹锡",
        "paragraphs": [
            "万卷堆牀书，学者识其真。",
            "万里长江水，征夫渡要津。",
            "养生非但药，悟佛不因人。",
            "燕石何须辨，逢时即至珍。"
        ],
        "tags": [
            "长江"
        ],
        "title": "偶作二首 二",
        "id": "bb874241-6d70-495b-91e1-2b24aadd8c9c"
    },
    {
        "author": "刘禹锡",
        "paragraphs": [
            "昏镜非美金，漠然丧其晶。",
            "陋容多自欺，谓若他镜明。",
            "瑕疵既不见，妍态随意生。",
            "一日四五照，自言美倾城。",
            "饰带以纹绣，装匣以琼瑛。",
            "秦宫岂不重，非适乃为轻。"
        ],
        "title": "昏镜词",
        "id": "31119bd8-3cf0-402d-8e6f-6ebfdda3c423"
    },
    {
        "author": "刘禹锡",
        "paragraphs": [
            "车音想辚辚，不见綦下尘。",
            "可怜平阳第，歌舞娇青春。",
            "金屋容色在，文园词赋新。",
            "一朝复得幸，应知失意人。"
        ],
        "title": "咏古二首有所寄 一",
        "id": "0072b076-9763-4af6-8e62-36cd23362157"
    },
    {
        "author": "刘禹锡",
        "paragraphs": [
            "寂寥照镜台，遗基古南阳。",
            "真人昔来游，翠凤相随翔。",
            "目成在桑野，志遂贮椒房。",
            "岂无三千女，初心不可忘。"
        ],
        "title": "咏古二首有所寄 二",
        "id": "5f95a0f0-b062-4734-98a4-9646fc613d73"
    },
    {
        "author": "刘禹锡",
        "paragraphs": [
            "流尘翳明镜，岁久看如漆。",
            "门前负局人，为我一磨拂。",
            "萍开绿池满，晕尽金波溢。",
            "白日照空心，圆光走幽室。",
            "山神妖气沮，野魅真形出。",
            "却思未磨时，瓦砾来唐突。"
        ],
        "title": "磨镜篇",
        "id": "ebf7d326-1e94-4b70-a1e0-80419c25df45"
    },
    {
        "author": "刘禹锡",
        "paragraphs": [
            "将军将秦师，西南奠遐服。",
            "故垒清江上，苍烟晦乔木。",
            "登临直萧辰，周览壮前躅。",
            "堑平陈叶满，墉高秋蔓绿。",
            "废井抽寒菜，毁台生鲁谷。",
            "耕人得古器，宿雨多遗镞。",
            "楚塞郁重叠，蛮溪纷诘曲。",
            "留此数仞基，几人伤远目。"
        ],
        "title": "登司马错古城",
        "id": "93f9980c-8c38-4f07-a2e7-0ad9ec4e080f"
    },
    {
        "author": "刘禹锡",
        "paragraphs": [
            "我本山东人，平生多感慨。",
            "弱冠游咸京，上书金马外。",
            "结交当世贤，驰声溢四塞。",
            "勉修贵及早，狃捷不知退。",
            "锱铢扬芬馨，寻尺招瑕纇。",
            "淹留郢南都，摧颓羽翰碎。",
            "安能咎往事，且欲去沈痗。",
            "吾师得真如，寄在人寰内。",
            "哀我堕名网，有如翾飞辈。",
            "瞳瞳揭智烛，照使出昏昧。",
            "静见玄关启，歆然初心会。",
            "夙尚一何微，今得信可大。",
            "觉路明证入，便门通忏悔。",
            "悟理言自忘，处屯道犹泰。",
            "色身岂吾宝，慧性非形碍。",
            "思此灵山期，未卜何年载。"
        ],
        "title": "谒柱山会禅师",
        "id": "3db77b89-08a0-4ae3-bf83-c5c1468c555d"
    },
    {
        "author": "刘禹锡",
        "paragraphs": [
            "寂寂重寂寂，病夫卧秋斋。",
            "夜蛩思幽壁，槁叶鸣空堦。",
            "南国异气候，火旻尚昏霾。",
            "瘴烟跕飞羽，沴气伤百骸。",
            "昨闻凯歌旋，饮至酒如淮。",
            "无战陋丹水，垂仁轻槀街。",
            "清庙既策勋，圆丘俟燔柴。",
            "车书一以混，幽远靡不怀。",
            "逐客顦顇久，故乡云雨乖。",
            "禽鱼各有化，予欲问齐谐。"
        ],
        "title": "卧病闻常山旋师策勋宥过王泽大洽因寄李六侍郎",
        "id": "4b6c65cd-f742-4c07-8da3-c815fcf6b9ab"
    },
    {
        "author": "刘禹锡",
        "paragraphs": [
            "先生见尧心，相与去九有。",
            "斯民既已治，我得安林薮。",
            "道为自然贵，名是无穷寿。",
            "瑶坛在此山，识者常回首。"
        ],
        "title": "善卷坛下作",
        "id": "20c8844d-531e-4037-8a64-54930a37939e"
    },
    {
        "author": "刘禹锡",
        "paragraphs": [
            "楚乡祝融分，炎火常为虞。",
            "是时直突烟，发自晨炊徒。",
            "盲风扇其威，白昼曛阳鸟。",
            "操绠不暇汲，循墙还避踰。",
            "怒如列缺光，迅与芬轮俱。",
            "联延掩四远，赫弈成洪鑪。",
            "汹疑云涛翻，飒若鬼神趋。",
            "当前迎惞𨹮，是物同膏腴。",
            "金乌入梵天，赤龙游玄都。",
            "腾烟透窻户，飞燄生栾栌。",
            "火山摧半空，星雨洒中衢。",
            "瑶坛被髹漆，宝树攒珊瑚。",
            "光县与琴焦，旗亭无酒濡。",
            "市人委百货，邑令遗双凫。",
            "余势下隈隩，长熛烘舳舻。",
            "吹焚照水府，炙浪愁天吴。",
            "灾罢云日晚，心惊视听殊。",
            "高灰辨廪庾，黑土连闉阇。",
            "众烬合星罗，游氛铄人肤。",
            "厚地藏宿热，遥林呈骤枯。",
            "火德资生人，庸可一日无。",
            "御之失其道，敲石弥天隅。",
            "晋库走龙劒，吴宫伤燕雏。",
            "五行有沴气，先哲垂訏谟。",
            "宋郑同日起，时当贤大夫。",
            "无苛自可乐，弭患非所图。",
            "贤守恤人瘼，临烟驻骊驹。",
            "吊场色惨忸，颜失词劬愉。",
            "下令蠲里布，指期轻市租。",
            "闬垣适未立，苫盖自相娱。",
            "山木行剪伐，江泥宜墐途。",
            "邑臣不必曾，何用征越巫。"
        ],
        "title": "武陵观火诗",
        "id": "7545d07f-17d2-47df-89d1-ed639aeff478"
    },
    {
        "author": "刘禹锡",
        "paragraphs": [
            "故人博罗尉，遗我山姜花。",
            "采从碧海上，来自谪仙家。",
            "云涛润孤根，阴火照晨葩。",
            "静摇扶桑日，艳对瀛洲霞。",
            "世人爱芳辛，搴撷忘幽遐。",
            "传名入帝里，飞驿辞天涯。",
            "王济本尚味，石崇方鬬奢。",
            "雕盘多不识，绮席乃增华。",
            "驿马损筋骨，贵人滋齿牙。",
            "顾予藜藿士，持此重咨嗟。"
        ],
        "title": "崔元受少府自贬所还遗山姜花以诗答之",
        "id": "c70f3ee7-ba98-4fbd-a6af-46f4fa583e23"
    },
    {
        "author": "刘禹锡",
        "paragraphs": [
            "马踏尘上霜，月明江头路。",
            "行人朝气锐，宿鸟相辞去。",
            "流水隔远村，缦山多红树。",
            "悠悠关塞内，往来无闲步。"
        ],
        "title": "途中早发",
        "id": "e5f6df2d-9c5b-460c-985c-c4f6513b40a9"
    },
    {
        "author": "刘禹锡",
        "paragraphs": [
            "昔听东武吟，壮年心已悲。",
            "如何今濩落，闻君辛苦辞。",
            "言有穷巷士，弱龄颇尚奇。",
            "读得玄女符，生当事边时。",
            "借名游侠窟，结客幽幷儿。",
            "往来长楸间，能带双鞬驰。",
            "崩腾天宝末，尘暗燕南垂。",
            "爟火入咸阳，诏征神武师。",
            "是时占军幕，插羽扬金羁。",
            "万夫列辕门，观射中戟支。",
            "誓当雪国讐，亲爱从此辞。",
            "中宵倚长劒，起视蚩尤旗。",
            "介马晨萧萧，阵云竟天涯。",
            "阴风猎白草，旗槊光参差。",
            "勇气贯中肠，视身忽如遗。",
            "生擒白马将，虏骑不敢追。",
            "贵臣上战功，名姓随意移。",
            "终岁肌骨苦，他人印累累。",
            "谒者既清宫，诸侯各罢戏。",
            "上将赐甲第，门戟不可窥。",
            "眦血下沾襟，天高问无期。",
            "却寻故乡路，孤影空相随。",
            "行逢里中旧，扑遬昔所嗤。",
            "一言合侯王，腰佩黄金龟。",
            "问我何自苦，可怜真数奇。",
            "迟回顾徒御，得色悬双眉。",
            "翻然悟世途，抚己昧所宜。",
            "田园已芜没，流浪江海湄。",
            "鸷禽毛翮摧，不见翔云姿。",
            "衰容蔽逸气，孑孑无人知。",
            "寂寞草玄徒，长吟下书帷。",
            "为君发哀韵，若扣瑶林枝。",
            "有客识其真，潺湲涕交颐。",
            "饮尔一杯酒，陶然足自怡。"
        ],
        "title": "和董庶中古散调词赠尹果毅",
        "id": "0f60d494-257c-43bf-b877-9088019bea69"
    },
    {
        "author": "刘禹锡",
        "paragraphs": [
            "东南倚盖卑，维岳资柱石。",
            "前当祝融居，上拂朱鸟翮。",
            "青冥结精气，磅礴宣地脉。",
            "还闻肤寸阴，能致弥天泽。"
        ],
        "tags": [
            "衡山"
        ],
        "title": "望衡山",
        "id": "cf28f023-f007-48ac-8e71-96c1cce3bf53"
    },
    {
        "author": "刘禹锡",
        "paragraphs": [
            "沅江清悠悠，连山郁岑寂。",
            "回流抱绝巘，皎镜含虚碧。",
            "昏旦递明媚，烟岚分委积。",
            "香蔓垂绿潭，暴龙照孤碛。",
            "渊明著前志，子骥思远蹠。",
            "寂寂无何乡，密尔天地隔。",
            "金行太元岁，渔者偶探赜。",
            "寻花得幽踪，窥洞穿闇隙。",
            "依微闻鸡犬，豁达值阡陌。",
            "居人互将迎，笑语如平昔。",
            "广乐虽交奏，海禽心不怿。",
            "挥手一来归，故溪无处觅。",
            "绵绵五百载，市朝几迁革。",
            "有路在壶中，无人知地脉。",
            "皇家感至道，圣祚自天锡。",
            "金阙传本枝，玉函留宝历。",
            "禁山开秘宇，复户洁灵宅。",
            "蘂检香氛氲，醮坛烟幂幂。",
            "我来尘外躅，莹若朝星析。",
            "崖转对翠屏，水穷留画鹢。",
            "三休俯乔木，千级扳峭壁。",
            "旭日闻撞钟，彩云迎蹑屐。",
            "遂登最高顶，纵目还楚泽。",
            "平湖见草青，远岸连霞赤。",
            "幽寻如梦想，绵思属空阒。",
            "夤缘且忘疲，耽玩近成癖。",
            "清猨伺晓发，瑶草凌寒坼。",
            "祥禽舞葱茏，珠树摇玓瓅。",
            "羽人顾我笑，劝我税归轭。",
            "霓裳何飘飖，童颜洁白皙。",
            "重巖是藩屏，驯鹿受羁靮。",
            "楼居弥清霄，萝茑成翠帟。",
            "仙翁遗竹杖，王母留桃核。",
            "姹女飞丹砂，青童护金液。",
            "宝气浮鼎耳，神光生劒脊。",
            "虚无天乐来，僁窣鬼兵役。",
            "丹丘肃朝礼，玉札工䌷绎。",
            "枕中淮南方，牀下阜乡舄。",
            "明灯坐遥夜，幽籁听淅沥。",
            "因话近世仙，耸然心神惕。",
            "乃言瞿氏子，骨状非凡格。",
            "往事黄先生，羣儿多侮剧。",
            "謷然不屑意，元气贮肝膈。",
            "往往游不归，洞中观博弈。",
            "言高未易信，犹复加诃责。",
            "一旦前致辞，自云仙期迫。",
            "言师有道骨，前事常被谪。",
            "如今三山上，名字在真籍。",
            "悠然谢主人，后岁当来觌。",
            "言毕依庭树，如烟去无迹。",
            "观者皆失次，惊追纷络绎。",
            "日暮山径穷，松风自萧槭。",
            "适逢脩蛇见，瞋目光激射。",
            "如严三清居，不使恣搜索。",
            "唯余步纲势，八趾在沙砾。",
            "至今东北隅，表以坛上石。",
            "列仙徒有名，世人非目击。",
            "如何庭庑际，白日振飞翮。",
            "洞天岂幽远，得道如咫尺。",
            "一气无死生，三光自迁易。",
            "因思人间世，前路何狭窄。",
            "瞥然此生中，善祝期满百。",
            "大方播羣类，秀气肖翕辟。",
            "性静本同和，物牵成阻厄。",
            "是非鬬方寸，荤血昏精魄。",
            "遂令多夭伤，犹喜见斑白。",
            "喧喧车马驰，苒苒桑榆夕。",
            "共安缇绣荣，不悟泥途适。",
            "纷吾本孤贱，世业在逢掖。",
            "九流宗指归，百氏旁捃摭。",
            "公卿偶慰荐，乡曲缪推择。",
            "居安白社贫，至傲玄纁辟。",
            "功名希自取，簪组俟扬历。",
            "书府蚤怀铅，射宫曾发的。",
            "起草香生帐，坐曹乌集柏。",
            "赐燕聆箫韶，侍祠阅琮璧。",
            "尝闻履忠信，可以行蛮貊。",
            "自述希古心，忘恃干时画。",
            "巧言忽成锦，苦志徒食蘗。",
            "平地生峰峦，深心有矛戟。",
            "层波一震荡，弱植忽沦溺。",
            "北渚吊灵均，长岑思亭伯。",
            "祸来昧几兆，事去空叹息。",
            "尘累与时深，流年随漏滴。",
            "才能疑木鴈，报施迷夷跖。",
            "楚奏絷钟仪，商歌劳甯戚。",
            "禀生非悬解，对镜方感激。",
            "自从婴网罗，每事问龟策。",
            "王正降雷雨，环玦赐迁斥。",
            "倘伏夷平人，誓将依羽客。",
            "买山构精舍，领徒开讲席。",
            "冀无身外忧，自有闲中益。",
            "道芽期日就，尘虑乃冰释。",
            "且欲遗姓名，安能慕竹帛。",
            "长生尚学致，一溉岂虚掷。",
            "芝术资糇粮，烟霞拂巾帻。",
            "黄石履看堕，洪崖肩可拍。",
            "聊复嗟蜉蝣，何烦哀虺蜴。",
            "青囊既深味，琼葩亦屡摘。",
            "纵无西山资，犹免长戚戚。"
        ],
        "title": "游桃源一百韵",
        "id": "4c57a579-0494-41cf-a174-6472ac4f2e8e"
    },
    {
        "author": "刘禹锡",
        "paragraphs": [
            "清晨登天坛，半路逢阴晦。",
            "疾行穿雨过，却立视云背。",
            "白日照其上，风雷走于内。",
            "滉瀁雪海翻，槎牙玉山碎。",
            "蛟龙露鬐鬣，神鬼含变态。",
            "万状互生灭，百音以繁会。",
            "俯观羣动静，始觉天宇大。",
            "山顶自晶明，人间已霶霈。",
            "豁然重昏歛，涣若春冰溃。",
            "反照入松门，瀑流飞缟带。",
            "遥光泛物色，余韵吟天籁。",
            "洞府撞仙钟，村墟起夕霭。",
            "却见山下侣，已如迷世代。",
            "问我何处来，我来云雨外。"
        ],
        "title": "客有为余话登天坛遇雨之状因以赋之",
        "id": "099d1af5-6cb8-4e04-b199-2c6a7b4fca72"
    },
    {
        "author": "刘禹锡",
        "paragraphs": [
            "轻阴迎晓日，霞霁秋江明。",
            "草树含远思，襟怀有余清。",
            "凝睇万象起，郎吟孤愤平。",
            "渚鸿未矫翼，而我已遐征。",
            "因思市朝人，方听晨鸡鸣。",
            "昏昏恋衾枕，安见元气英。",
            "纳爽耳目变，玩奇筋骨轻。",
            "沧洲有奇趣，浩然吾将行。"
        ],
        "title": "秋江早发",
        "id": "c2c99e3f-9661-4fff-a6fd-28a591ff7e68"
    },
    {
        "author": "刘禹锡",
        "paragraphs": [
            "君言罗浮上，容易见九垠。",
            "渐高元气壮，汹涌来翼身。",
            "夜宿最高峰，瞻望浩无邻。",
            "海黑天宇旷，星辰来逼人。",
            "是时当朏魄，阴物恣腾振。",
            "日光吐鲸背，劒影开龙鳞。",
            "倏若万马驰，旌旗耸奫沦。",
            "又如广乐奏，金石含悲辛。",
            "疑其有巨灵，怪物尽来宾。",
            "阴阳迭用事，乃俾夜作晨。",
            "咿喔天鸡鸣，扶桑色昕昕。",
            "赤波千万里，涌出黄金轮。",
            "下视生物息，霏如隙中尘。",
            "酰鸡仰瓮口，亦谓云汉津。",
            "世人信耳目，方寸度大钧。",
            "安知视听外，怪愕不可陈。",
            "悠悠想大方，此乃桮水滨。",
            "知小天地大，安能识其真。"
        ],
        "title": "有僧言罗浮事因为诗以写之",
        "id": "da9d7556-8296-4658-8f9f-d05ed47f75b9"
    },
    {
        "author": "刘禹锡",
        "paragraphs": [
            "蚤宦阅人事，晚怀生道机。",
            "时从学省出，独望郊园归。",
            "野彴度春水，山花映巖扉。",
            "石头解金章，林下步绿薇。",
            "青松郁成坞，脩竹盈尺围。",
            "吟风起天籁，蔽日无炎威。",
            "危径盘羊肠，连甍耸翬飞。",
            "幽谷响樵斧，澄潭环钓矶。",
            "因高见帝城，冠盖扬光辉。",
            "白云难持寄，清韵投所希。",
            "二公如长离，比翼翔太微。",
            "含情谢林壑，酬赠骈珠玑。",
            "顾予久郎潜，愁寂对芳菲。",
            "一闻丘中趣，再抚黄金徽。"
        ],
        "title": "裴祭酒尚书见示春归城南青松坞别墅寄王左丞高侍郎之什命同作",
        "id": "0fb04b5e-76d3-4734-92a3-64194ad4f47e"
    },
    {
        "author": "刘禹锡",
        "paragraphs": [
            "有事九龙庙，洁斋梵王祠。",
            "玉箫何时绝，碧树空凉飔。",
            "吏散埃𡏖息，月高庭宇宜。",
            "重城肃穆闭，涧水潺湲时。",
            "人希夜复闲，虑静境亦随。",
            "缅怀断鳌足，凝想乘鸾姿。",
            "朱明盛农节，膏泽方愆期。",
            "瞻言五灵瑞，能救百谷萎。",
            "咿喔晨鸡鸣，阑干斗柄垂。",
            "修容谒神像，注意陈正词。",
            "惊飙起泓泉，若调雷雨师。",
            "黑烟耸鳞甲，洒液如棼丝。",
            "丰隆震天衢，列缺挥火旗。",
            "炎空忽凄紧，高霤悬绠縻。",
            "生物已霶霈，湿云稍离披。",
            "丹霞启南陆，白水含东菑。",
            "熙熙飞走适，蔼蔼草树滋。",
            "浮光动宫观，远思盈川坻。",
            "吴公敏于政，谢守工为诗。",
            "商山有病客，言贺舒庞眉。"
        ],
        "title": "和河南裴尹侍郎宿斋天平寺诣九龙祠祈雨二十韵",
        "id": "401979bb-d903-4216-a5f4-a6ad30066367"
    },
    {
        "author": "刘禹锡",
        "paragraphs": [
            "朗朗鹍鸡弦，华堂夜多思。",
            "帘外雪已深，座中人半醉。",
            "翠蛾发清响，曲尽有余意。",
            "酌我莫忧狂，老来无逸气。"
        ],
        "title": "冬夜宴河中李相公中堂命筝歌送酒",
        "id": "26f8cc2d-235a-4544-a87c-c8caee8665f8"
    },
    {
        "author": "刘禹锡",
        "paragraphs": [
            "忆昨与故人，湘江岸头别。",
            "我马映林嘶，君帆转山灭。",
            "马嘶循古道，帆灭如流电。",
            "千里江蓠春，故人今不见。"
        ],
        "title": "重至衡阳伤柳仪曹",
        "id": "310818b1-54a0-4da1-9d20-bd1e3264d10a"
    },
    {
        "author": "刘禹锡",
        "paragraphs": [
            "邑邑何邑邑，长沙地卑湿。",
            "楼上见春多，花前恨风急。",
            "猿愁肠断呌，鹤病翘趾立。",
            "牛衣独自眠，谁哀仲卿泣。"
        ],
        "title": "谪居悼往二首 一",
        "id": "c172a642-3aa3-4760-a26a-0c85ad9d5a0e"
    },
    {
        "author": "刘禹锡",
        "paragraphs": [
            "郁郁何郁郁，长安远如日。",
            "终日念乡关，燕来鸿复还。",
            "潘岳岁寒思，屈平顦顇颜。",
            "殷勤望归路，无雨即登山。"
        ],
        "title": "谪居悼往二首 二",
        "id": "e005f7b5-b3ad-45de-90a8-4b78085e47cf"
    },
    {
        "author": "刘禹锡",
        "paragraphs": [
            "有獭得嘉鱼，自谓天见怜。",
            "先祭不敢食，捧鳞望青玄。",
            "人立寒沙上，心专眼悁悁。",
            "渔翁以为妖，举块投其咽。",
            "呼儿贯鱼归，与獭同烹煎。",
            "关关黄金鹗，大[翅]摇江烟。",
            "下见盈寻鱼，投身擘洪连。",
            "攫拏隐鳞去，哺雏林岳巅。",
            "鸱乌欲伺隙，遥噪莫敢前。",
            "长居青云路，弹射无由缘。",
            "何地无江湖，何水无鲔鳣。",
            "天意不宰割，菲祭徒虔虔。",
            "空余知礼重，载在淹中篇。"
        ],
        "title": "有獭吟",
        "id": "f22f1d6b-e5b0-402e-8c3a-16555badf9b7"
    },
    {
        "author": "刘禹锡",
        "paragraphs": [
            "闻有白太守，抛官归旧谿。",
            "苏州十万户，尽作婴儿啼。",
            "太守驻行舟，阊门草萋萋。",
            "挥袂谢啼者，依然两眉低。",
            "朱户非不崇，我心如重狴。",
            "华池非不清，意在寥廓栖。",
            "夸者窃所怪，贤者默思齐。",
            "我为太守行，题在隐起珪。"
        ],
        "title": "白太守行",
        "id": "71c65693-2472-41bb-ab62-dc408ae1de65"
    },
    {
        "author": "刘禹锡",
        "paragraphs": [
            "松间风未起，万叶不自吟。",
            "池上月未来，清辉同夕阴。",
            "宫征不独运，埙篪自相寻。",
            "一从别乐天，诗思日已沈。",
            "吟君洛中作，精绝百炼金。",
            "乃知孤鹤情，月露为知音。",
            "微之从东来，威凤鸣归林。",
            "羨君先相见，一豁平生心。"
        ],
        "title": "乐天寄洛下新诗兼喜微之欲到因以抒怀也",
        "id": "e5fc05cc-5bc0-4a5c-9008-687fe9b413c7"
    },
    {
        "author": "刘禹锡",
        "paragraphs": [
            "今宵帝城月，一望雪相似。",
            "遥想洛阳城，清光正如此。",
            "知君当此夕，亦望镜湖水。",
            "展转相忆心，月明千万里。"
        ],
        "title": "月夜忆乐天兼寄微之",
        "id": "3560e744-2c02-4f0c-b419-d665be2c9eff"
    },
    {
        "author": "刘禹锡",
        "paragraphs": [
            "水禽渡残月，飞雨洒高城。",
            "华堂对嘉树，帘庑含晓清。",
            "拂镜整危冠，振衣步前楹。",
            "将吏俨成列，簿书纷来萦。",
            "言下辨曲直，笔端破交争。",
            "虚怀询病苦，怀律操剽轻。",
            "阍吏告无事，归来解簪缨。",
            "高帘覆朱阁，忽尔闻调笙。"
        ],
        "title": "早夏郡中书事",
        "id": "ea84ab89-235d-47bb-a079-054a4155ed71"
    },
    {
        "author": "刘禹锡",
        "paragraphs": [
            "夜树风韵清，天河云彩轻。",
            "故苑多露草，隔城闻鹤鸣。",
            "摇落从此始，别离含远情。",
            "闻君当是夕，倚瑟吟商声。",
            "外物岂不足，中怀向谁倾。",
            "秋来念归去，同听嵩阳笙。"
        ],
        "title": "詶乐天七月一日夜即事见寄",
        "id": "ef112fc7-86a9-4f07-a14c-495af494e2a8"
    },
    {
        "author": "刘禹锡",
        "paragraphs": [
            "高人必爱竹，寄兴良有以。",
            "峻节可临戎，虚心宜待士。",
            "众芳信妍媚，威凤难栖止。",
            "遂于鼙鼓间，移植东南美。",
            "封以梁国土，浇之浚泉水。",
            "得地色不移，凌空势方起。",
            "新青排故叶，余粉笼疎理。",
            "犹复隔墙藩，何因出尘滓。",
            "兹辰去前蔽，永日劳瞪视。",
            "槭槭林已成，荧荧玉相似。",
            "规摹起心匠，洗涤在颐指。",
            "曲直既了然，孤高何卓尔。",
            "垂梢覆内屏，迸笋侵前戺。",
            "妓席拂云鬓，宾阶荫珠履。",
            "抱琴恣闲翫，执卷堪斜倚。",
            "露下悬明珰，风来韵清征。",
            "坚贞贯四候，标格殊百卉。",
            "岁晚当自知，繁华岂云比。",
            "古诗无赠竹，高唱从此始。",
            "一听清瑶音，峥然长在耳。"
        ],
        "title": "令狐相公见示赠竹二十韵仍命继和",
        "id": "d3c3df89-405e-427d-8e67-d2c854c9bb9e"
    },
    {
        "author": "刘禹锡",
        "paragraphs": [
            "雨过远山出，江澄暮霞生。",
            "因浮济川舟，遂作适野行。",
            "郊树映缇骑，水禽避红旌。",
            "田夫捐畚锸，织妇窥柴荆。",
            "古岸夏花发，遥林晚蝉清。",
            "沿洄方翫境，鼓角已登城。",
            "部内有良牧，望中寄深情。",
            "临觞念佳期，泛瑟动离声。",
            "寂寞一病士，夙昔接羣英。",
            "多谢谪仙侣，几时还玉京。"
        ],
        "title": "和令狐相公晚泛汉江书怀寄洋州崔侍郎阆州高舍人二曹长",
        "id": "9f93b8d3-e1c7-4de4-a55b-c203873beb6f"
    },
    {
        "author": "刘禹锡",
        "paragraphs": [
            "帝城宜春入，游人喜意长。",
            "草生季伦谷，花出莫愁坊。",
            "断云发山色，轻风漾水光。",
            "楼前戏马地，树下鬬鸡场。",
            "白头自为侣，绿酒亦满觞。",
            "潘园观种植，谢墅阅池塘。",
            "至闲似隐逸，过老不悲伤。",
            "相问焉功德，银黄游故乡。"
        ],
        "title": "和乐天洛城春齐梁体八韵",
        "id": "e2bbf79c-32ad-47f9-83a8-c5fdb3c7d3c7"
    },
    {
        "author": "刘禹锡",
        "paragraphs": [
            "漠漠复霭霭，半晴将半阴。",
            "春来自何处，无迹日以深。",
            "韶嫩冰后木，轻盈烟际林。",
            "藤生欲有托，柳弱不自任。",
            "花意已含蓄，鸟言尚沈吟。",
            "期君当此时，与我恣追寻。",
            "翻愁烂熳后，春暮却伤心。"
        ],
        "title": "洛中早春赠乐天",
        "id": "1c570244-3e71-484b-86a7-d6ed74378cc3"
    },
    {
        "author": "刘禹锡",
        "paragraphs": [
            "樱桃千万枝，照耀如雪天。",
            "王孙讌其下，隔水疑神仙。",
            "宿露发清香，初阳动暄妍。",
            "妖姬满髻插，酒客折枝传。",
            "同此赏芳月，几人有华筵。",
            "杯行勿遽辞，好醉逸三年。"
        ],
        "title": "和乐天讌李周美中丞宅池上赏樱桃花",
        "id": "5753f4b7-f085-4a30-8698-f3ae049f655d"
    },
    {
        "author": "刘禹锡",
        "paragraphs": [
            "碧树鸣蝉后，烟云改容光。",
            "瑟然引秋气，芳草日夜黄。",
            "夹道喧古槐，临池思垂杨。",
            "离人下忆泪，志士激刚肠。",
            "昔闻阻山川，今听同匡牀。",
            "人情便所遇，音韵岂殊常。",
            "因之比笙竽，送我游醉乡。"
        ],
        "title": "詶乐天闻新蝉见赠",
        "id": "afe72329-d8ba-4812-aed2-0cac0af992ef"
    },
    {
        "author": "刘禹锡",
        "paragraphs": [
            "暑退人体轻，雨余天色改。",
            "荷珠贯索断，竹粉残粧在。",
            "高僧扫室请，逸客登楼待。",
            "槐柳渐萧疎，闲门少光彩。"
        ],
        "title": "和乐天秋凉闲卧",
        "id": "42a626db-68ab-4a41-8e85-f4d9f6cf7d94"
    },
    {
        "author": "刘禹锡",
        "paragraphs": [
            "人谁不愿老，老去有谁怜。",
            "身瘦带频减，髪稀冠自偏。",
            "废书缘惜眼，多炙为随年。",
            "经事还谙事，阅人如阅川。",
            "细思皆幸矣，下此便翛然。",
            "莫道桑榆晚，微霞尚满天。"
        ],
        "tags": [
            "励志"
        ],
        "title": "詶乐天咏老见示",
        "id": "d90bc824-730a-4fb6-b910-28f4ad514141"
    },
    {
        "author": "刘禹锡",
        "paragraphs": [
            "弥年不得意，新岁又如何。",
            "念昔同游者，而今有几多。",
            "以闲为自在，将寿补蹉跎。",
            "春色无情故，幽居亦见过。"
        ],
        "tags": [
            "感伤",
            "抒怀",
            "春节"
        ],
        "title": "岁夜咏怀",
        "id": "e605a143-612c-4801-b1be-88601c88c648"
    },
    {
        "author": "刘禹锡",
        "paragraphs": [
            "宫漏夜丁丁，千门闭霜月。",
            "华堂列红烛，丝管静中发。",
            "歌眉低有思，舞体轻无骨。",
            "主人启酡颜，酣畅浃肌髪。",
            "犹思城外客，阡陌不可越。",
            "春意日夕深，此欢无断绝。"
        ],
        "title": "詶牛相公独饮偶醉寓言见示",
        "id": "0e29869e-9dda-4b25-a5f4-70496a04ac9e"
    },
    {
        "author": "刘禹锡",
        "paragraphs": [
            "天涯浮云生，争蔽日月光。",
            "穷巷秋风起，先摧兰蕙芳。",
            "万货列旗亭，恣心注明珰。",
            "名高毁所集，言巧智难防。",
            "勿谓行大道，斯须成太行。",
            "莫吟萋兮什，徒使君子伤。"
        ],
        "title": "萋兮吟",
        "id": "b334891f-03ed-4411-b8a5-206cfe5b60fa"
    },
    {
        "author": "刘禹锡",
        "paragraphs": [
            "楚望何苍然，曾澜七百里。",
            "孤城寄远目，一写无穷已。",
            "荡漾浮天盖，四环宣地理。",
            "积涨在三秋，混成非一水。",
            "冬游见清浅，春望多洲沚。",
            "云锦远沙明，风烟青草靡。",
            "火星忽南见，月硖方东迤。",
            "雪波西山来，隐若长城起。",
            "独专朝宗路，驶悍不可止。",
            "支川让其威，蓄缩至南委。",
            "熊武走蛮落，潇湘来奥鄙。",
            "炎蒸动泉源，积潦搜山趾。",
            "归往无旦夕，包含通远迩。",
            "行当白露时，眇视秋光里。",
            "曙色未昭晰，露华遥斐舋。",
            "浩尔神骨清，如观混元始。",
            "北风忽震荡，惊浪迷津涘。",
            "怒激鼓铿訇，蹙成山岿硊。",
            "鹍鹏疑变化，罔象何恢诡。",
            "嘘吸写楼台，腾骧露鬐尾。",
            "景移羣动息，波静繁音弭。",
            "明月出中央，青天绝纤滓。",
            "素光淡无际，绿静平如砥。",
            "空影渡鹓鸿，秋声思芦苇。",
            "鲛人弄机杼，贝阙骈红紫。",
            "珠蛤吐玲珑，文鳐翔旖旎。",
            "水乡吴蜀限，地势东南庳。",
            "翼轸粲垂精，衡巫屹环峙。",
            "名雄七泽薮，国辨三苗氏。",
            "唐羿断修虵，荆王惮青兕。",
            "秦狩迹犹在，虞巡路从此。",
            "轩后奏宫商，骚人咏兰芷。",
            "茅岭潜相应，橘洲傍可指。",
            "郭璞验幽经，罗含著前纪。",
            "观津戚里族，按道侯家子。",
            "联袂登高楼，临轩笑相视。",
            "假守亦高卧，墨曹正垂耳。",
            "契阔话凉温，壶觞慰迁徙。",
            "地偏山水秀，客重杯盘侈。",
            "红袖花欲然，银灯昼相似。",
            "兴酣更抵掌，乐极同启齿。",
            "笔锋不能休，藻思一何绮。",
            "伊余负微尚，夙昔慙知己。",
            "出入金马门，交结青云士。",
            "袭芳践兰室，学古游槐市。",
            "策慕宋前军，文师汉中垒。",
            "陋容昧俯仰，孤志无依倚。",
            "卫足不如葵，漏川空叹蚁。",
            "幸逢万物泰，独处穷途否。",
            "锻翮重叠伤，兢魂再三褫。",
            "蘧瑷亦屡化，左丘犹有耻。",
            "桃源访仙宫，薜服祠山鬼。",
            "故人南台旧，一别如弦矢。",
            "今朝会荆峦，斗酒相宴喜。",
            "为余出新什，笑抃随伸纸。",
            "晔若观五色，欢然臻四美。",
            "委曲风涛事，分明穷达旨。",
            "洪韵发华钟，凄音激清征。",
            "羊濬要共和，江淹多杂拟。",
            "徒欲仰高山，焉能追逸轨。",
            "湘洲路四达，巴陵城百雉。",
            "何必颜光禄，留诗张内史。"
        ],
        "tags": [
            "岳阳楼"
        ],
        "title": "韩十八侍御见示岳阳楼别窦司直诗因令属和重以自述故足成六十二韵",
        "id": "796c677d-66cc-47e2-886a-8cacb408f3ac"
    },
    {
        "author": "刘禹锡",
        "paragraphs": [
            "几年丹霄上，出入金华省。",
            "暂别万年枝，看花桂阳岭。",
            "南方足奇树，公府成佳境。",
            "绿阴交广除，明艳透萧屏。",
            "雨余人吏散，燕语帘栊静。",
            "懿此含晓芳，翛然忘簿领。",
            "紫茸垂组缕，金[缕]攒锋颕。",
            "露溽暗传香，风轻徐就影。",
            "苒弱多意思，从容占光景。",
            "得地在侯家，移根近仙井。",
            "开尊好凝睇，倚瑟仍回颈。",
            "游蜂驻彩冠，舞鹤迷烟顶。",
            "兴生红药后，爱与甘棠并。",
            "不学夭桃姿，浮荣在俄顷。"
        ],
        "title": "和郴州杨侍郎翫郡斋紫薇花十四韵",
        "id": "2d658e8a-d266-4733-b8fe-acad101db2ad"
    },
    {
        "author": "刘禹锡",
        "paragraphs": [
            "淮西春草长，淮水逶迤光。",
            "燕入新村落，人耕旧战场。",
            "可怜行春守，立马看斜桑。"
        ],
        "title": "春日寄杨八唐州二首 一",
        "id": "116dc987-3391-4e82-a01e-c452ee2ee523"
    },
    {
        "author": "刘禹锡",
        "paragraphs": [
            "漠漠淮上春，莠苗生故垒。",
            "梨花方城路，荻笋萧陂水。",
            "高斋有谪仙，坐啸清风起。"
        ],
        "title": "春日寄杨八唐州二首 二",
        "id": "0933c1a1-20b9-4f6a-b8df-20435c9f52ad"
    },
    {
        "author": "刘禹锡",
        "paragraphs": [
            "少年为别日，隋宫杨柳阴。",
            "白首相逢处，巴江烟浪深。",
            "使星上三蜀，春雨霑衣襟。",
            "王程促速意，夜语殷勤心。",
            "却归天上去，遗我云间音。"
        ],
        "title": "詶冯十七舍人宿卫赠别五韵",
        "id": "0444cedd-91f3-4952-9da9-b407658b5708"
    },
    {
        "author": "刘禹锡",
        "paragraphs": [
            "风筝吟秋空，不肖指爪声。",
            "高人灵府间，律吕伴咸英。",
            "昔年与兄游，文似马长卿。",
            "今来寄新诗，乃类陶渊明。",
            "磨砻老益智，吟咏闲弥精。",
            "岂非山水乡，荡漾神机清。",
            "渚烟蕙兰动，溪雨虹蜺生。",
            "冯君虚上舍，待余乘兴行。"
        ],
        "title": "詶湖州崔郎中见寄",
        "id": "dbe87938-659f-4a87-b641-6fb3c0d5c956"
    },
    {
        "author": "刘禹锡",
        "paragraphs": [
            "公府想无事，西池秋水清。",
            "去年为狎客，永日奉高情。",
            "况有台上月，如闻云外笙。",
            "不知桑落酒，今岁与谁倾。"
        ],
        "title": "秋日书怀寄河南王尹",
        "id": "32355410-2319-4233-a69d-32f7a397a1df"
    },
    {
        "author": "刘禹锡",
        "paragraphs": [
            "晓月映宫树，秋光起天津。",
            "凉风稍动叶，宿露未生尘。",
            "星气尚芳丽，旷望感心神。",
            "挥毫成逸韵，开合迟来宾。",
            "摆去将相印，渐为逍遥身。",
            "如招后房宴，却要白头人。"
        ],
        "title": "詶留守牛相公宫城早秋寓言见寄",
        "id": "38247dd3-e47b-4bbd-8763-e6e9da70062d"
    },
    {
        "author": "刘禹锡",
        "paragraphs": [
            "结构得奇势，朱门交碧浔。",
            "外来始一望，写尽平生心。",
            "日轩漾波影，月砌镂松阴。",
            "几度欲归去，回眸情更深。"
        ],
        "title": "海阳十咏 吏隐亭",
        "id": "5132c354-4f96-49e3-ba14-6a5a4da489ac"
    },
    {
        "author": "刘禹锡",
        "paragraphs": [
            "逈破林烟出，俯窥石潭空。",
            "波摇杏梁日，松韵碧窻风。",
            "隔水生别岛，带桥如断虹。",
            "九疑南面事，尽入寸眸中。"
        ],
        "title": "海阳十咏 切云亭",
        "id": "e995682a-7dd4-4ea8-8fe7-3436cb13581e"
    },
    {
        "author": "刘禹锡",
        "paragraphs": [
            "芳幄覆云屏，石奁开碧镜。",
            "支流日飞洒，深处自疑莹。",
            "潜去不见迹，清音常满听。",
            "有时病朝酲，来此心神醒。"
        ],
        "title": "海阳十咏 云英潭",
        "id": "9283ad0c-0911-451f-8d27-771a345aa31f"
    },
    {
        "author": "刘禹锡",
        "paragraphs": [
            "潇洒青林际，夤缘碧潭隈。",
            "淙流冒石下，轻波触砌回。",
            "香风逼人度，幽花覆水开。",
            "故令无四壁，晴夜月光来。"
        ],
        "title": "海阳十咏 玄览亭",
        "id": "1008ad9b-afc3-47c8-9627-74cf7dcbae7a"
    },
    {
        "author": "刘禹锡",
        "paragraphs": [
            "楚客忆关中，疏溪想汾水。",
            "萦纡非一曲，意态如千里。",
            "倒影罗文动，微波笑颜起。",
            "君今赐环归，何人承玉趾。"
        ],
        "title": "海阳十咏 裴溪",
        "id": "e173ac3f-ed84-41ad-b98d-586121353591"
    },
    {
        "author": "刘禹锡",
        "paragraphs": [
            "晶晶掷巖端，洁光如可把。",
            "琼枝曲不折，云片晴犹下。",
            "石坚激清响，叶动承余洒。",
            "前时明月中，见是银河泻。"
        ],
        "title": "海阳十咏 飞练瀑",
        "id": "4f7ea5ae-988e-4851-9346-a52c1278ed46"
    },
    {
        "author": "刘禹锡",
        "paragraphs": [
            "潆渟幽壁下，深净如无力。",
            "风起不成文，月来同一色。",
            "地灵草木瘦，人远烟霞逼。",
            "往往疑列仙，围碁在巖侧。"
        ],
        "title": "海阳十咏 蒙池",
        "id": "6fc46f47-97b2-4291-934b-ad1e5bffbd6a"
    },
    {
        "author": "刘禹锡",
        "paragraphs": [
            "飞流透嵌隙，喷洒如丝棼。",
            "含晕迎初旭，翻光破夕曛。",
            "余波遶石去，碎响隔溪闻。",
            "却望琼沙际，逶迤见脉分。"
        ],
        "title": "海阳十咏 棼丝瀑",
        "id": "260cc902-f037-49ce-8380-2d7ce420cdb2"
    },
    {
        "author": "刘禹锡",
        "paragraphs": [
            "流水遶双岛，碧溪相并深。",
            "浮花拥曲处，远影落中心。",
            "闲鹭久独立，曝龟惊复沈。",
            "苹风有时起，满谷箫韶音。"
        ],
        "title": "海阳十咏 双溪",
        "id": "19b859e2-431b-4171-9221-99eabfd4068e"
    },
    {
        "author": "刘禹锡",
        "paragraphs": [
            "溅溅漱幽石，注入团圆处。",
            "有如常满杯，承彼清夜露。",
            "巖曲月斜照，林寒春晚煦。",
            "游人不敢触，恐有蛟龙护。"
        ],
        "title": "海阳十咏 月窟",
        "id": "b5a4af38-32a5-4e3a-af05-bfa38302f854"
    },
    {
        "author": "刘禹锡",
        "paragraphs": [
            "武夫何洸洸，衣紫袭绛裳。",
            "借问胡为尔，列校在鹰扬。",
            "依倚将军势，交结少年场。",
            "探丸害公吏，抽刃妒名倡。",
            "家产既不事，顾盼自生光。",
            "酣歌高楼上，袒裼大道傍。",
            "昔为编户人，秉耒甘哺糠。",
            "今来从军乐，跃马饫膏粱。",
            "犹思风尘起，无种取侯王。"
        ],
        "title": "武夫词",
        "id": "0c26d1f0-4543-4b5b-a456-32639a1c73b2"
    },
    {
        "author": "刘禹锡",
        "paragraphs": [
            "青林虎丘寺，林际翠微路。",
            "立见山僧来，遥从鸟飞处。",
            "兹峰沦宝玉，千载惟丘墓。",
            "埋劒人空传，凿山龙已去。",
            "扪萝披翳荟，路转夕阴遽。",
            "虎啸崖谷寒，猿鸣松杉暮。",
            "徘徊北楼上，海江穷一顾。",
            "日映千里帆，鸦归万家树。",
            "暂因惬所适，果得捐外虑。",
            "庭暗栖还云，簷香滴甘露。",
            "久迷空寂理，多为声华故。",
            "永欲投此山，余生岂能悮。"
        ],
        "title": "虎丘寺路宴",
        "id": "9a8bee71-a907-43c9-9b7c-9b575df2cac3"
    },
    {
        "author": "刘禹锡",
        "paragraphs": [
            "故人日已远，窻下尘满琴。",
            "坐对一撙酒，恨多无力斟。",
            "幕疎萤色逈，露重月华深。",
            "万境与羣籁，此时情岂任。"
        ],
        "title": "缺题",
        "id": "08e7ade0-3403-406e-9d74-679e48d898c7"
    },
    {
        "author": "刘禹锡",
        "paragraphs": [
            "淮海多夏雨，晓来天始晴。",
            "萧条长风至，千里孤云生。",
            "卑湿久喧浊，搴开偶虚清。",
            "客游广陵郡，晚出临江城。",
            "郊外绿杨阴，江中沙屿明。",
            "归帆翳尽日，去櫂闻遗声。",
            "乡国殊渺漫，羁心目悬旌。",
            "悠然京华意，怅望怀远程。",
            "薄暮大山上，翩翩双鸟征。"
        ],
        "title": "晚步扬子游南塘望沙尾",
        "id": "1209f202-5321-4254-91ca-4477d547cfa2"
    },
    {
        "author": "刘禹锡",
        "paragraphs": [
            "一辞温室树，几见武昌柳。",
            "荀谢年何少，韦平望已久。",
            "种松夹石道，纡组临沙阜。",
            "目览帝王州，心存股肱守。",
            "叶动惊彩翰，波澄见頳首。",
            "晋宋齐梁都，千山万江口。",
            "烟散隋宫出，涛来海门吼。",
            "风俗太伯余，衣冠永嘉后。",
            "江长天作限，山固壤无朽。",
            "自古称佳丽，非贤谁奄有。",
            "八元邦族盛，万石门风厚。",
            "天柱揭东溟，文星照北斗。",
            "高亭一骋望，举酒共为寿。",
            "因赋咏怀诗，远寄同心友。",
            "禁中晨夜直，江左东西偶。",
            "将手握兵符，儒腰盘贵绶。",
            "颁条风有自，立事言无苟。",
            "农野闻让耕，军人不使酒。",
            "用材当构厦，知道宁窥牖。",
            "谁谓青云高，鹏飞终背负。"
        ],
        "title": "和浙西李大夫晚下北固山喜径松成阴怅然怀古偶题临江亭幷浙东元相公所和依本韵",
        "id": "08a8ab7b-fb84-4a05-8b4e-177f2728bdbf"
    },
    {
        "author": "刘禹锡",
        "paragraphs": [
            "天外巴子国，山头白帝城。",
            "波清蜀[柹]尽，云散楚台倾。",
            "迅濑下哮吼，两岸势争衡。",
            "阴风鬼神过，暴雨蛟龙生。",
            "硖断见孤邑，江流照飞甍。",
            "蛮军击严鼓，笮马引双旌。",
            "望阙遥拜舞，分庭备将迎。",
            "铜符一以合，文墨纷来萦。",
            "暮色四山起，愁猿数处声。",
            "重关羣吏散，静视寒灯明。",
            "故人青霞意，飞舞集蓬瀛。",
            "昔曾在池籞，应知鱼鸟情。"
        ],
        "title": "始至云安寄兵部韩侍郎中书白舍人二公近曾远守故有属焉",
        "id": "d50762ec-f4d1-4b75-bc09-a29d6ff59ccc"
    },
    {
        "author": "刘禹锡",
        "paragraphs": [
            "博山炯炯吐香雾，红烛引至更衣处。",
            "夜如何其夜漫漫，邻鸡未鸣寒雁度。",
            "庭前雪压松桂丛，廊下点点悬纱笼。",
            "满堂醉客争笑语，嘈囋琵琶青幕中。"
        ],
        "tags": [
            "宫廷",
            "生活",
            "乐府",
            "新乐府辞"
        ],
        "title": "更衣曲",
        "id": "ee4d3074-c68a-4d86-9bef-b59cf2eb5c18"
    },
    {
        "author": "刘禹锡",
        "paragraphs": [
            "渔舟何招招，浮在武陵水。",
            "拖纶掷饵信流去，误入桃源行数里。",
            "清源寻尽花绵绵，踏花觅径至洞前。",
            "洞门苍黑烟雾生，暗行数步逢虚明。",
            "俗人毛骨惊仙子，争来致词何至此。",
            "须臾皆破冰雪颜，笑言委曲问人间。",
            "因嗟隐身来种玉，不知人世如风烛。",
            "筵羞石髓劝客餐，灯爇松脂留客宿。",
            "鸡声犬声遥相闻，晓色葱茏开五云。",
            "渔人振衣起出户，满庭无路花纷纷。",
            "翻然恐失乡悬处，一息不肯桃源住。",
            "桃花满溪水似镜，尘心如垢洗不去。",
            "仙家一出寻无踪，至今流水山重重。"
        ],
        "title": "桃源行",
        "id": "9a85b1aa-f7e3-46c6-9d47-c032a38ee885"
    },
    {
        "author": "刘禹锡",
        "paragraphs": [
            "洞庭秋月生湖心，层波万顷如镕金。",
            "孤轮徐转光不定，游气濛濛隔寒镜。",
            "是时白露三秋中，湖平月上天地空。",
            "岳阳楼头暮角绝，荡漾已过君山东。",
            "山城苍苍夜寂寂，水月逶迤绕城白。",
            "荡桨巴童歌竹枝，连樯估客吹羗笛。",
            "势高夜久阴力全，金气肃肃开星躔。",
            "浮云野马归四裔，遥望星斗当中天。",
            "天鸡相呼曙霞出，歛影含光让朝日。",
            "日出喧喧人不闲，夜来清景非人间。"
        ],
        "tags": [
            "洞庭湖",
            "岳阳楼"
        ],
        "title": "洞庭秋月行",
        "id": "039f4ee1-4354-458d-975a-53f6c9d98bd9"
    },
    {
        "author": "刘禹锡",
        "paragraphs": [
            "奇峰一见惊魂魄，意想洪罏始开辟。",
            "疑是九龙夭矫欲攀天，忽逢霹雳一声化为石。",
            "不然何至今，悠悠亿万年，气势不死如腾仚。",
            "云含幽兮月添冷，月凝晖兮江漾影。",
            "结根不得要路津，逈秀长在无人境。",
            "轩皇封禅登云亭，大禹会寄临东溟。",
            "乘樏不来广乐绝，独与猨鸟愁青荧。",
            "君不见敬亭之山黄索漠，兀如断岸无棱角。",
            "宣城谢守一首诗，遂使声名齐五岳。",
            "九华山，九华山。",
            "自是造化一尤物，焉能籍甚乎人间。"
        ],
        "tags": [
            "九华山"
        ],
        "title": "九华山歌",
        "id": "e0db86e9-c5a7-4390-a016-22a26d44043a"
    },
    {
        "author": "刘禹锡",
        "paragraphs": [
            "泰娘家本阊门西，门前绿水环金隄。",
            "有时妆成好天气，走上臯桥折花戏。",
            "风流太守韦尚书，路傍忽见停隼旟。",
            "斗量明珠鸟传意，绀幰迎入专城居。",
            "长鬟如云衣似雾，锦茵罗荐承轻步。",
            "舞学惊鸿水榭春，歌传上客兰堂暮。",
            "从郎西入帝城中，贵游簪组香帘栊。",
            "低鬟缓视抱明月，纤指破拔生胡风。",
            "繁华一旦有消歇，题剑无光履声绝。",
            "洛阳旧宅生草莱，杜陵萧萧松柏哀。",
            "妆奁虫网厚如茧，博山炉侧倾寒灰。",
            "蕲州刺史张公子，白马新到铜驼里。",
            "自言买笑掷黄金，月堕云中从此始。",
            "安知鵩鸟座隅飞，寂寞旅魂招不归。",
            "秦嘉镜有前时结，韩寿香销故箧衣。",
            "山城少人江水碧，断鴈哀猨风雨夕。",
            "朱弦已绝为知音，云鬓未秋私自惜。",
            "举目风烟非旧时，梦寻归路乡多参差。",
            "如何将此千行泪，更洒湘江斑竹枝。"
        ],
        "title": "泰娘歌",
        "id": "72463bb5-a9de-40d1-b41a-30d873fcf1f9"
    },
    {
        "author": "刘禹锡",
        "paragraphs": [
            "县门白日无尘土，百姓县前挽鱼罟。",
            "主人引客登大隄，小儿纵观黄犬怒。",
            "鹧鸪惊鸣绕篱落，橘柚垂芳照窗户。",
            "沙平草绿见吏稀，寂历斜阳照县鼓。"
        ],
        "title": "龙阳县歌",
        "id": "7b1e42d7-b559-4c0f-b568-b441d89b4d39"
    },
    {
        "author": "刘禹锡",
        "paragraphs": [
            "白日左右浮天潢，朝晡影入东西墙。",
            "昔为儿童在阴戏，当时意小觉日长。",
            "东邻侯家吹笙簧，随阴促促移象牀。",
            "西邻田舍乏糟糠，就影汲汲舂黄粱。",
            "因思九州四海外，家家只占墙阴内。",
            "莫言墙阴数尺间，老却主人如等闲。",
            "君看眼前光阴促，中心莫学太行山。"
        ],
        "title": "墙阴歌",
        "id": "5bc37c7b-af6e-4a86-9d48-c558c25293a8"
    },
    {
        "author": "刘禹锡",
        "paragraphs": [
            "屯门积日无回飙，沧波不归成踏潮。",
            "轰如鞭矻石且摇，亘空欲驾鼋鼍桥。",
            "惊湍蹙缩悍而骄，大陵高岸失岧嶤。",
            "四边无阻音响调，背负元气掀重霄。",
            "介鲸得性方逍遥，仰鼻嘘吸扬朱翘。",
            "海人狂顾迭相招，罽衣髽首声哓哓。",
            "征南将军登丽谯，赤旗指麾不敢嚣。",
            "翌日风回沴气消，归涛纳纳景昭昭。",
            "乌泥白沙复满海，海色不动如青瑶。"
        ],
        "title": "踏潮歌",
        "id": "9eb8766b-62b4-4026-b369-781c37d63957"
    },
    {
        "author": "刘禹锡",
        "paragraphs": [
            "白鹭儿，最高格。",
            "毛衣新成雪不敌，众禽喧呼独凝寂。",
            "孤眠芊芊草，久立潺潺石。",
            "前山正无云，飞去入遥碧。"
        ],
        "title": "白鹭儿",
        "id": "2875908a-c8e1-4dc5-9048-625d430eb1a5"
    },
    {
        "author": "刘禹锡",
        "paragraphs": [
            "胡尘昔起蓟北门，河南地属平卢军。",
            "貂裘代马绕东岳，峄阳孤桐削为角。",
            "地形十二虏意骄，恩泽含容历四朝。",
            "鲁人皆解带弓箭，齐人不复闻箫韶。",
            "今朝天子圣神武，手握玄符平九土。",
            "初哀狂童袭故事，文告不来方振怒。",
            "去秋诏下诛东平，官军四合犹婴城。",
            "春来羣乌噪且惊，气如坏山堕其庭。",
            "牙门大将有刘生，夜半射落欃枪星。",
            "帐中虏血流满地，门外三军舞连臂。",
            "驿骑函首过黄河，城中无贼天气和。",
            "朝廷侍郎来慰抚，耕夫满野行人歌。"
        ],
        "tags": [
            "黄河"
        ],
        "title": "平齐行二首 一",
        "id": "e0d148c2-0a75-4cf9-b3e7-e0532476db99"
    },
    {
        "author": "刘禹锡",
        "paragraphs": [
            "泰山沈寇六十年，旅祭不享生愁烟。",
            "今逢圣君欲封禅，神使阴兵来阻战。",
            "妖氛扫尽河水清，日观杲杲卿云见。",
            "开元黄帝东封时，百神受职争奔驰。",
            "千钧猛簴顺流下，洪波涵淡浮熊罴。",
            "侍臣燕公秉文笔，玉检告天无媿词。",
            "当今睿孙承圣祖，岳神望幸河宗舞。",
            "青门大道属车尘，共待葳蕤翠华举。"
        ],
        "tags": [
            "泰山"
        ],
        "title": "平齐行二首 二",
        "id": "bd285a68-be33-4ac0-b7ca-0dbd2b19b885"
    },
    {
        "author": "刘禹锡",
        "paragraphs": [
            "裴生久在风尘里，气劲言高少知己。",
            "注书曾学郑司农，历国多于孔夫子。",
            "往年访我到连州，无穷绝境终日游。",
            "登山雨中试蜡屐，入洞夏里披貂裘。",
            "白帝城边又相遇，歛翼三年不飞去。",
            "忽然结束如秋蓬，自称对策明光宫。",
            "人言策中说何事，掉头不答看飞鸿。",
            "彤庭翠松迎晓日，凤衔金榜云间出。",
            "中贵腰鞭立倾酒，宰臣委佩观摇笔。",
            "古称射策如弯弧，一发偶中何时无。",
            "由来草泽无忌讳，努力满挽当亨衢。",
            "忆得当年识君处，嘉禾驿后联墙住。",
            "垂钩钓得王余鱼，踏芳共登苏小墓。",
            "此事今同梦想间，相看一笑且开颜。",
            "老大希逢旧邻里，为君扶病到方山。"
        ],
        "title": "送裴处士应制举诗",
        "id": "73b23b38-fc4c-4aed-80ec-8da99789e13e"
    },
    {
        "author": "刘禹锡",
        "paragraphs": [
            "开元天子万事足，唯惜当时光景促。",
            "三乡陌上望仙山，归作霓裳羽衣曲。",
            "仙心从此在瑶池，三清八景相追随。",
            "天上忽乘白云去，世间空有秋风词。"
        ],
        "title": "三乡驿楼伏覩玄宗望女几山诗小臣斐然有感",
        "id": "bf7821d0-4630-4e62-8462-c3e189277a4e"
    },
    {
        "author": "刘禹锡",
        "paragraphs": [
            "城西簇簇三叛族，叛者为谁蔡吴蜀。",
            "中使提刀出禁来，九衢车马轰如雷。",
            "临刑与酒杯未覆，讐家白官先请肉。",
            "守吏能然董卓脐，饥乌来觇桓玄目。",
            "城西人散泰阶平，雨洗血痕春草生。"
        ],
        "title": "城西行",
        "id": "6aa0052e-eb21-4a5a-97d2-c90283c12aae"
    },
    {
        "author": "刘禹锡",
        "paragraphs": [
            "武昌老人七十余，手把庾令相问书。",
            "自言少小学吹笛，早事曹王曾赏激。",
            "往年镇戍到蕲州，楚山萧萧笛竹秋。",
            "当时买材恣搜索，典却身上乌貂裘。",
            "古苔苍苍封老节，石上孤生饱风雪。",
            "商声五音随指发，水中龙应行云绝。",
            "曾将黄鹤楼上吹，一声占尽秋江月。",
            "如今老去语尤迟，音韵高低耳不知。",
            "气力已微心尚在，时时一曲梦中吹。"
        ],
        "tags": [
            "黄鹤楼"
        ],
        "title": "武昌老人说笛歌",
        "id": "944b70fa-7f5c-4558-b9e0-7b5688eaf601"
    },
    {
        "author": "刘禹锡",
        "paragraphs": [
            "山僧后檐茶数丛，春来映竹抽新茸。",
            "宛然为客振衣起，自傍芳丛摘鹰觜。",
            "斯须炒成满室香，便酌砌下金沙水。",
            "骤雨松声入鼎来，白云满盌花俳徊。",
            "悠扬喷鼻宿酲散，清峭彻骨烦襟开。",
            "阳崖阴岭各殊气，未若竹下莓苔地。",
            "炎帝虽尝未解煎，桐君有箓那知味。",
            "新芽连拳半未舒，自摘至煎俄顷余。",
            "木兰霑露香微似，瑶草临波色不如。",
            "僧言灵味宜幽寂，采采翘英为嘉客。",
            "不辞缄封寄郡斋，甎井铜炉损标格。",
            "何况蒙山顾渚春，白泥赤印走风尘。",
            "欲知花乳清泠味，须是眠云跂石人。"
        ],
        "title": "西山兰若试茶歌",
        "id": "8aab2742-0f6f-4708-8db5-19a81dc35be1"
    },
    {
        "author": "刘禹锡",
        "paragraphs": [
            "沈沈夏夜兰堂开，飞蚊伺暗声如雷。",
            "嘈然歘起初骇听，殷殷若自南山来。",
            "喧腾鼓舞喜昏黑，昧者不分听者惑。",
            "露花滴沥月上天，利觜迎人著不得。",
            "我躯七尺尔如芒，我孤尔众能我伤。",
            "天生有时不可遏，为尔设幄潜匡牀。",
            "清商一来秋日晓，羞尔微形饲丹鸟。"
        ],
        "title": "聚蚊谣",
        "id": "acc05c3d-7f73-4966-9ef6-7893ba9d636a"
    },
    {
        "author": "刘禹锡",
        "paragraphs": [
            "晓星寥落春云低，初闻百舌间关啼。",
            "花树满空迷处所，摇动繁英坠红雨。",
            "笙簧百啭音韵多，黄鹂吞声燕无语。",
            "东方朝日迟迟升，迎风弄景如自矜。",
            "数声不尽又飞去，何许相逢绿杨路。",
            "绵蛮宛转似娱人，一心百舌何纷纷。",
            "酡颜侠少停歌听，坠珥妖姬和睡闻。",
            "可怜光景何时尽，谁能低回避鹰隼。",
            "廷尉张罗自不关，潘郎挟弹无情损。",
            "天生羽族尔何微，舌端万变乘春晖。",
            "南方朱鸟一朝见，索漠无言蒿下飞。"
        ],
        "title": "百舌吟",
        "id": "b08422c8-4123-4327-a69e-32f21f2dce00"
    },
    {
        "author": "刘禹锡",
        "paragraphs": [
            "鸢飞杳杳青云里，鸢鸣萧萧风四起。",
            "旗尾飘扬势渐高，箭头砉划声相似。",
            "长空悠悠霁日悬，六翮不动凝风烟。",
            "游鹍翔鴈出其下，庆云清景相回旋。",
            "忽闻饥乌一噪聚，瞥下云中争腐鼠。",
            "腾音砺吻相喧呼，仰天大吓疑鹓鶵。",
            "畏人避犬投高处，俛啄无声犹屡顾。",
            "青鸟自爱玉山禾，仙禽徒贵华亭露。",
            "朴遬危巢向暮时，毰毸饱腹蹲枯枝。",
            "游童挟弹一麾肘，臆碎羽分人不悲。",
            "天生众禽各有类，威凤文章在仁义。",
            "鹰隼仪形蝼蚁心，虽能戾天何足贵。"
        ],
        "title": "飞鸢操",
        "id": "06c80145-5ba1-4266-badf-d498cacff961"
    },
    {
        "author": "刘禹锡",
        "paragraphs": [
            "汉陵秦苑遥苍苍，陈根腐叶秋萤光。",
            "夜空寥寂金气净，千门九陌飞悠扬。",
            "纷纶晖映互明灭，金炉星喷镫花发。",
            "露华洗濯清风吹，低昂不定招摇垂。",
            "高丽罘罳照蛛网，斜历璇题舞罗幌。",
            "曝衣楼上拂香帬，承露台前转仙掌。",
            "槐市诸生夜读书，北窗分明辨鲁鱼。",
            "行子东山起征思，中郎骑省悲秋气。",
            "铜雀人归自入帘，长门帐开来照泪。",
            "谁言向晦常自明，儿童走步娇女争。",
            "天生有光非自衒，远近低昂暗中见。",
            "撮蚊妖鸟亦夜起，翅如车轮而已矣。"
        ],
        "title": "秋萤引",
        "id": "fa308cb2-c342-4a5f-a110-e48d22ba22e0"
    },
    {
        "author": "刘禹锡",
        "paragraphs": [
            "长安二月花满城，插花女儿弹银筝。",
            "南宫仙郎下朝晚，曲头驻马闻新声。",
            "马蹄逶迟心荡漾，高楼已远犹频望。",
            "此时意重千金轻，鸟传消息绀轮迎。",
            "芳筵银烛一相见，浅笑低鬟初目成。",
            "蜀弦铮摐指如玉，皇帝弟子韦家曲。",
            "青牛文梓赤金簧，玫瑰宝柱秋鴈行。",
            "歛蛾收[袂]凝清光，抽弦缓调怨且长。",
            "八鸾锵锵渡银汉，九雏威凤鸣朝阳。",
            "曲终韵尽意不足，余思悄绝愁空堂。",
            "从郎镇南别城阙，楼船理曲潇湘月。",
            "冯夷蹁跹舞渌波，鲛人出听停绡梭。",
            "北池含烟瑶草短，万松亭下清风满。",
            "秦声一曲此时闻，岭泉呜咽南云断。",
            "来自长陵小市东，蕣华零落瘴江风。",
            "侍儿掩泣收银甲，鹦鹉不言愁玉笼。",
            "博山炉中香自灭，镜奁尘暗同心结。",
            "从此东山非昔游，长嗟人与弦俱绝。"
        ],
        "title": "伤秦姝行",
        "id": "37cb8473-c572-4fa0-95f2-dfc8ad04d1c8"
    },
    {
        "author": "刘禹锡",
        "paragraphs": [
            "沅江五月平堤流，邑人相将浮彩舟。",
            "灵均何年歌已矣，哀谣振檝从此起。",
            "杨桴击节雷阗阗，乱流齐进声轰然。",
            "蛟龙得雨鬐鬛动，䗖蝀饮河形影联。",
            "刺史临流褰翠帏，揭竿命爵分雄雌。",
            "先鸣余勇争鼓舞，未至衔枚颜色沮。",
            "百胜本自有前期，一飞由来无定所。",
            "风俗如狂重此时，纵观云委江之湄。",
            "彩旗夹岸照蛟室，罗袜凌波呈水嬉。",
            "曲终人散空愁暮，招屈亭前水东注。"
        ],
        "title": "竞渡曲",
        "id": "30704557-6ff6-482b-aa1d-b98e5295546f"
    },
    {
        "author": "刘禹锡",
        "paragraphs": [
            "吟君遗我百篇诗，使我独坐形神驰。",
            "玉琴清夜人不语，琪树春朝风正吹。",
            "郢人斤斵无痕迹，仙人衣裳弃刀尺。",
            "世人方内欲相寻，行尽四维无处觅。"
        ],
        "title": "翰林白二十二学士见寄诗一百篇因以答贶",
        "id": "c8fe387c-8c72-416e-9923-e72a07241a74"
    },
    {
        "author": "刘禹锡",
        "paragraphs": [
            "忆春草，处处多情洛阳道。",
            "金谷园中见日迟，铜驼陌上迎风早。",
            "河南大尹频出难，只得池塘十步看。",
            "府门闭后满街月，几处游人草头歇。",
            "馆娃宫外姑苏台，郁郁芊芊拨不开。",
            "无风自偃君知否，西子帬裾曾拂来。"
        ],
        "title": "忆春草",
        "id": "41bb21a6-136e-40c7-8a74-cd23630f8740"
    },
    {
        "author": "刘禹锡",
        "paragraphs": [
            "报白君，别来已渡江南春。",
            "江南春色何处好，燕子双飞故官道。",
            "春城三百七十桥，夹岸朱楼隔柳条。",
            "丫头小儿荡画桨，长袂女郎簪翠翘。",
            "郡斋北轩卷罗幕，碧池逶迤遶画阁。",
            "池边绿竹桃李花，花下舞筵铺彩霞。",
            "吴娃足情言语黠，越客有酒巾冠斜。",
            "坐中皆言白太守，不负风光向杯酒。",
            "酒酣襞牋飞逸韵，至今传在人人口。",
            "报白君，相思空望嵩丘云。",
            "其奈钱塘苏小小，忆君泪点石榴帬。"
        ],
        "title": "乐天寄忆旧游因作报白君以答",
        "id": "fe0ab8e8-3cda-465a-9bc6-bafd8c39ae39"
    },
    {
        "author": "刘禹锡",
        "paragraphs": [
            "一言一顾重，重何如。",
            "今日陪游清洛苑，昔年别入承明庐。"
        ],
        "title": "两如何诗谢裴令公赠别二首 一",
        "id": "3eff1157-2720-48bc-b75a-79cf04a087f7"
    },
    {
        "author": "刘禹锡",
        "paragraphs": [
            "一东一西别，别何如。",
            "终期大冶再熔炼，愿托扶摇翔碧虚。"
        ],
        "title": "两如何诗谢裴令公赠别二首 二",
        "id": "83e1f2ff-46ab-4e68-b5b8-a1dc7b38554c"
    },
    {
        "author": "刘禹锡",
        "paragraphs": [
            "湘西古刹双蹲蹲，羣峰朝拱如骏奔。",
            "青松步障深五里，龙宫黯黯神为阍。",
            "高殿呀然压苍巘，俯瞰长江疑欲吞。",
            "橘洲泛浮金实动，水郭缭绕朱楼骞。",
            "语余百响入天籁，众奇引步轻翩翻。",
            "泉清石布博棋子，萝密鸟韵如簧言。",
            "回廊架险高且曲，新径穿林明复昏。",
            "浅流忽浊山兽过，古木半空天火痕。",
            "星使双飞出禁垣，元侯饯之游石门。",
            "紫髯翼从红袖舞，竹风松雪香温黁。",
            "远持清琐照巫峡，一戞惊断三声猨。",
            "灵山会中身不预，吟想峭绝愁精魂。",
            "恨无黄金千万饼，布地买取为丘园。"
        ],
        "tags": [
            "长江"
        ],
        "title": "唐侍御寄游道林岳麓二寺诗幷沈中丞姚员外所和见征继作",
        "id": "891701e1-57c1-4d2a-82c0-253c1e6e934b"
    },
    {
        "author": "刘禹锡",
        "paragraphs": [
            "长安旧游四十载，鄂渚一别十四年。",
            "后来富贵已零落，岁寒松柏犹依然。",
            "初逢贞元尚文主，云阙天池共翔舞。",
            "相看却数六朝臣，屈指如今无四五。",
            "夷门天下之咽喉，昔时往往生疮疣。",
            "联翩旧相来镇压，四海吐纳皆通流。",
            "久别凡经几多事，何由说得平生意。",
            "千思万虑尽如空，一笑一言真可贵。",
            "世间何事最殷勤，白头将相逢故人。",
            "功成名遂会归老，请问东山为近邻。"
        ],
        "title": "将赴汝州途出浚下留辞李相公",
        "id": "b0b06a9e-8464-4cf4-9fb3-d986dfc388ff"
    },
    {
        "author": "刘禹锡",
        "paragraphs": [
            "蔡州城中众心死，妖星夜落照壕水。",
            "汉家飞将下天来，马箠一挥门洞开。",
            "贼徒崩腾望旗拜，有若羣蛰惊春雷。",
            "狂童面缚登槛车，太白夭矫垂捷书。",
            "相公从容来镇抚，常侍郊迎负文弩。",
            "四人归业闾里闲，小儿跳浪健儿舞。"
        ],
        "title": "平蔡州三首 一",
        "id": "32bc7df7-81de-4db7-b425-eade43f5e593"
    },
    {
        "author": "刘禹锡",
        "paragraphs": [
            "汝南晨鸡喔喔鸣，城头鼓角音和平。",
            "路傍老人忆旧事，相与感激皆涕零。",
            "老人收泣前致辞，官军入城人不知。",
            "忽惊元和十二载，重见天宝承平时。"
        ],
        "title": "平蔡州三首 二",
        "id": "3fc03d87-be07-4e07-b260-781c6d428f30"
    },
    {
        "author": "刘禹锡",
        "paragraphs": [
            "九衢车马浑浑流，使臣来献淮西囚。",
            "四夷闻风失匕筯，天子受贺登高楼。",
            "妖童擢髪不足数，血污城西一抔土。",
            "南峯无火楚泽闲，夜行不锁穆陵关。",
            "策勋礼毕天下泰，猛士按劒看恒山。"
        ],
        "title": "平蔡州三首 三",
        "id": "1c61235e-e714-4033-9ba5-34ef1dda7ebb"
    },
    {
        "author": "刘禹锡",
        "paragraphs": [
            "释子道成神气闲，住持曾上清凉山。",
            "晴空礼拜见真像，金毛五髻卿云间。",
            "西游长安隶僧籍，本寺门前曲江碧。",
            "松间白月照宝书，竹下香泉洒瑶席。",
            "前时学得经论成，奔驰象马开禅扃。",
            "高筵谈柄一麾拂，讲下门徒如醉醒。",
            "旧闻南方多长老，次第来入荆门道。",
            "荆州本自重弥天，南朝塔庙犹依然。",
            "宴坐东阳枯树下，经行居止故台边。",
            "忽忆遗民社中客，为我衡阳驻飞锡。",
            "讲罢同寻相鹤经，闲来共蜡登山屐。",
            "一旦扬眉望沃州，自言王谢许同游。",
            "凭将杂拟三十首，寄与江南汤慧休。"
        ],
        "title": "送僧仲剬东游兼寄呈灵澈上人",
        "id": "a23157ca-918b-4f3e-a209-ea155dafb11c"
    },
    {
        "author": "刘禹锡",
        "paragraphs": [
            "长沙男子东林师，闲读艺经工弈棋。",
            "有时凝思如入定，暗覆一局谁能知。",
            "今年访予来小桂，方袍袖中贮新势。",
            "山人无事秋日长，白昼懵懵眠匡牀。",
            "因君临局看鬬智，不觉迟景沈西墙。",
            "自从仙人遇樵子，直到开元王长史。",
            "前身后身付余习，百变千化无穷已。",
            "初疑磊落曙天星，次见搏击三秋兵。",
            "鴈行布陈众未晓，虎穴得子人皆惊。",
            "行尽三湘不逢敌，终日饶人损机格。",
            "自言台阁有知音，悠然远起西游心。",
            "商山夏木阴寂寂，好处俳徊驻飞锡。",
            "忽思争道画平沙，独笑无言心有适。",
            "蔼蔼京城在九天，贵游豪士足华筵。",
            "此时一行出人意，赌取声名不要钱。"
        ],
        "title": "观棋歌送儇师西游",
        "id": "34351239-a415-44df-9131-f7f1cc55612b"
    },
    {
        "author": "刘禹锡",
        "paragraphs": [
            "越山有鸟翔寥廓，嗉中天绶光若若。",
            "越人偶见而奇之，因名吐绶江南知。",
            "四明天姥神仙地，朱鸟星精钟异气。",
            "赤玉彫成彪炳毛，红绡翦出玲珑翅。",
            "湖烟始开山日高，迎风吐绶盘花绦。",
            "临波似染瑯琊草，映叶疑开阿母桃。",
            "花红草绿人间事，未若灵禽自然贵。",
            "鹤吐明珠暂报恩，鹊衔金印空为瑞。",
            "春和秋霁野花开，翫景寻芳处处来。",
            "翠幕雕笼非所慕，珠丸柘弹莫相猜。",
            "栖月啼烟凌缥缈，高林先见金霞晓。",
            "三山仙路寄遥情，刷羽扬翘欲上征。",
            "不学碧鸡依井络，愿随青鸟向层城。",
            "太液池中有黄鹄，怜君长向高枝宿。",
            "如何一借羊角风，来听箫韶九成曲。"
        ],
        "title": "吐绶鸟词",
        "id": "bdf49a1c-c6fe-4239-8607-8007bc43bc24"
    },
    {
        "author": "刘禹锡",
        "paragraphs": [
            "尘中见月心亦闲，况是清秋仙府间。",
            "凝光悠悠寒露坠，此时立在最高山。",
            "碧虚无云风不起，山上长松山下水。",
            "羣动翛然一顾中，天高地平千万里。",
            "少君引我升玉坛，礼空遥请真仙官。",
            "云軿欲下星斗动，天乐一声肌骨寒。",
            "金霞昕昕渐东上，轮欹影促犹频望。",
            "绝景良时难再幷，他年此日应惆怅。"
        ],
        "tags": [
            "中秋节",
            "中秋",
            "游仙",
            "抒怀"
        ],
        "title": "八月十五日夜桃源翫月",
        "id": "12f2af31-9401-4281-a410-55843039d6b1"
    },
    {
        "author": "刘禹锡",
        "paragraphs": [
            "禅客学禅兼学文，出山初似无心云。",
            "从风卷舒来何处，缭绕巴山不得去。",
            "山州古寺好闲居，读尽龙王宫里书。",
            "使君滩头拣石砚，白帝城边寻野蔬。",
            "忽然登高心瞥起，又欲浮杯信流水。",
            "烟波浩淼鱼鸟情，东去三千三百里。",
            "荆门峡断无盘涡，湘平汉阔清光多。",
            "庐山雾开见瀑布，江西月净闻渔歌。",
            "钟陵八郡多名守，半是西方社中友。",
            "与师相见便谈空，想得高斋狮子吼。"
        ],
        "tags": [
            "庐山"
        ],
        "title": "送鸿举游江[西]",
        "id": "df7ccf42-3d7d-4927-a388-43ec90d7ec7b"
    },
    {
        "author": "刘禹锡",
        "paragraphs": [
            "白马湖平秋日光，紫菱如锦彩鸳翔。",
            "荡舟游女满中央，采菱不顾马上郎。",
            "争多逐胜纷相向，时转兰桡破轻浪。",
            "长鬟弱袂动参差，钗影钏文浮荡漾。",
            "笑语哇咬顾晚晖，蓼花缘岸扣舷归。",
            "归来共到市桥步，野蔓系船萍满衣。",
            "家家竹楼临广陌，下有连樯多估客。",
            "携觞荐芰夜经过，醉踏大隄相应歌。",
            "屈平祠下沅江水，月照寒波白烟起。",
            "一曲南音此地闻，长安北望三千里。"
        ],
        "title": "采菱行",
        "id": "ba8cd1f5-00f4-4926-a69e-8eedcd3465c6"
    },
    {
        "author": "刘禹锡",
        "paragraphs": [
            "脱屣将相守冲谦，唯于山水独不廉。",
            "枕伊背洛得胜地，鸣臯少室来轩簷。",
            "相形面势默指画，言下变化随顾瞻。",
            "清池曲榭人所致，野趣幽芳天与添。",
            "有时转入潭岛间，珍木如幄藤为帘。",
            "忽然便有江湖思，沙砾平浅草纤纤。",
            "怪石钓出太湖底，珠树移自天台尖。",
            "崇兰迎风绿泛艳，坼莲含露红𧞋襜。",
            "脩廊架空远岫入，弱柳覆槛流波霑。",
            "渚蒲抽芽劒脊动，岸荻迸笋锥头铦。",
            "携觞命侣极永日，此会虽数心无厌。",
            "人皆置庄身不到，富贵难与逍遥兼。",
            "唯公出处得自在，决就放旷辞炎炎。",
            "座宾尽欢恣谈谑，媿我掉头还奋髯。",
            "能令商于多病客，亦觉自适非沈潜。"
        ],
        "tags": [
            "太湖"
        ],
        "title": "和牛相公溪醉歌见寄",
        "id": "81e71dc4-6fb5-4335-bb83-93166ef970aa"
    },
    {
        "author": "刘禹锡",
        "paragraphs": [
            "海门双青暮烟歇，万顷金波涌明月。",
            "侯家小儿能觱篥，对此清光天性发。",
            "长江凝练树无风，浏栗一声霄汉中。",
            "涵胡画角怨边草，萧瑟清蝉吟野丛。",
            "冲融顿挫心使指，雄吼如风转如水。",
            "思妇多情珠泪垂，仙禽欲舞双翅起。",
            "郡人寂听衣满霜，江城月斜楼影长。",
            "才惊指下繁韵息，已见树杪明星光。",
            "谢公高斋吟激楚，恋阙心同在羁旅。",
            "一奏荆人白雪歌，如闻雒客扶风邬。",
            "吴门水驿按山阴，文字殷勤寄意深。",
            "欲识阳陶能绝处，少年荣贵道伤心。"
        ],
        "tags": [
            "长江"
        ],
        "title": "和浙西李大夫霜夜对月听小童吹觱篥歌依本韵",
        "id": "a86f9164-209f-4467-8335-0dc990241eff"
    },
    {
        "author": "刘禹锡",
        "paragraphs": [
            "水，至清，尽美。",
            "从一勺，至千里。",
            "利人利物，时行时止。",
            "道性净皆然，交情淡如此。",
            "君游金谷堤上，我在石渠署里。",
            "两心相忆似流波，潺湲日夜无穷已。"
        ],
        "title": "叹水别白二十二",
        "id": "045f4f0f-2b75-495a-a1db-987d6900874e"
    },
    {
        "author": "刘禹锡",
        "paragraphs": [
            "莺，能语，多情。",
            "春将半，天欲明。",
            "始逢南陌，复集东城。",
            "林疎时见影，花密但闻声。",
            "营中缘催短笛，楼上来定哀筝。",
            "千门万户垂杨里，百转如簧烟景晴。"
        ],
        "title": "同留守王仆射各赋春中一物从一韵至七",
        "id": "46119a54-3e3f-4f72-963e-b53fd23b4d84"
    },
    {
        "author": "刘禹锡",
        "paragraphs": [
            "生于碛礰善驰走，万里南来困丘阜。",
            "青菰寒菽非适口，病闻北风犹举首。",
            "金台已平骨空朽，投之龙渊从尔友。"
        ],
        "title": "伤我马词",
        "id": "784ead6f-4847-40d7-8d1a-a1c0eedc0066"
    },
    {
        "author": "刘禹锡",
        "paragraphs": [
            "湘水流，湘水流，九疑云物至今愁。",
            "君问二妃何处所，零陵香草雨中收。"
        ],
        "tags": [
            "咏物诗",
            "抒怀",
            "咏物",
            "婉约"
        ],
        "title": "清湘词二首 一",
        "id": "ff7a5220-ab0f-455f-bce6-33d84a12d0b1"
    },
    {
        "author": "刘禹锡",
        "paragraphs": [
            "斑竹枝，斑竹枝，泪痕点点寄相思。",
            "楚客欲闻瑶瑟怨，潇湘深夜月明时。"
        ],
        "tags": [
            "怀古",
            "咏物",
            "哀怨",
            "卷一·唐五代词",
            "咏物诗",
            "宋词三百首",
            "婉约"
        ],
        "title": "清湘词二首 二",
        "id": "6038218e-598f-426c-b7c6-6f3493876bc7"
    },
    {
        "author": "刘禹锡",
        "paragraphs": [
            "春去也，多谢洛城人。",
            "弱柳从风疑举袂，丛兰裛露似霑巾，独坐亦含嚬。"
        ],
        "title": "和乐天春词依忆江南曲拍为句 一",
        "id": "7ff97b0c-62c9-47c7-a828-c76a04c0bdbb"
    },
    {
        "author": "刘禹锡",
        "paragraphs": [
            "春过也，笑惜艳阳年。",
            "犹有桃花流水上，无辞竹叶醉樽前，惟待见青天。"
        ],
        "title": "和乐天春词依忆江南曲拍为句 二",
        "id": "cb372fbc-a9b2-48a7-8d49-23ff0b695a85"
    },
    {
        "author": "刘禹锡",
        "paragraphs": [
            "秩秩泽宫，有的维鹄。",
            "祁祁庶士，于以干禄。"
        ],
        "title": "泽宫诗 一",
        "id": "f6116503-3328-441c-85b4-bf2d1d9ee882"
    },
    {
        "author": "刘禹锡",
        "paragraphs": [
            "彼鹄斯微，若止若翔。",
            "千里之差，起于毫芒。"
        ],
        "title": "泽宫诗 二",
        "id": "4cf3337d-44fc-4b4a-a44b-03f0f80463aa"
    },
    {
        "author": "刘禹锡",
        "paragraphs": [
            "我矢既直，我弓既良。",
            "依于高墉，因我不臧。"
        ],
        "title": "泽宫诗 三",
        "id": "604c8586-7abd-41ed-b5be-3240efa688c3"
    },
    {
        "author": "刘禹锡",
        "paragraphs": [
            "高墉伊何，维器与时。",
            "视之以心，谁谓鹄微。"
        ],
        "title": "泽宫诗 四",
        "id": "cade1a7a-3f1c-4594-9fb0-42eaeab32e17"
    },
    {
        "author": "刘禹锡",
        "paragraphs": [
            "已嗟别离太远，更被光阴苦催。",
            "吴苑燕辞人去，汾川鴈带书来。",
            "愁吟月落犹望，忆梦天明未回。",
            "今日便令歌者，唱兄诗送一杯。"
        ],
        "title": "酬令狐相公六言见寄",
        "id": "8fbcb3d0-f752-4276-9e20-971e82b36b3e"
    },
    {
        "author": "刘禹锡",
        "paragraphs": [
            "北固山边波浪，东都城里风尘。",
            "世事不同心事，新人何似故人。"
        ],
        "title": "荅乐天临都驿见赠",
        "id": "bd46e20e-7309-4695-935d-8a90c4f6a0db"
    },
    {
        "author": "刘禹锡",
        "paragraphs": [
            "一政政官轧轧，一年年老骎骎。",
            "身外名何足算，别来诗且同吟。"
        ],
        "title": "再赠乐天",
        "id": "226c0600-b0d9-44bc-9992-042ac9579e97"
    },
    {
        "author": "刘禹锡",
        "paragraphs": [
            "十年毛羽催颓，一旦天书召回。",
            "看看瓜时欲到，故侯也好归来。"
        ],
        "title": "酬杨侍郎凭见寄",
        "id": "e89ae7e3-795f-464c-9b6b-bd8a6ad653e3"
    },
    {
        "author": "刘禹锡",
        "paragraphs": [
            "为问游春侣，春情何处寻。",
            "花含欲语意，草有鬬生心。",
            "雨频催发色，云轻不作阴。",
            "纵令无月夜，芳兴暗中深。"
        ],
        "title": "春有情篇",
        "id": "7c76a826-8bf3-44ee-840b-c3c67231a6fe"
    },
    {
        "author": "刘禹锡",
        "paragraphs": [
            "河鼓灵旗动，嫦娥破镜斜。",
            "满空天是幕，徐转斗为车。",
            "机罢犹安石，桥成不碍槎。",
            "谁知观津女，竟夕望云涯。"
        ],
        "title": "七夕二首 一",
        "id": "01d2faf1-f9c9-4fc3-bc7b-9b1e72d59f2d"
    },
    {
        "author": "刘禹锡",
        "paragraphs": [
            "天衢启云帐，神驭上星桥。",
            "初喜渡河汉，频惊转斗杓。",
            "余霞张锦幛，轻电闪红绡。",
            "非是人间世，还悲后会遥。"
        ],
        "title": "七夕二首 二",
        "id": "f28dfaa3-ff90-42e3-923d-63a5635afab8"
    },
    {
        "author": "刘禹锡",
        "paragraphs": [
            "边马萧萧鸣，边风满碛生。",
            "暗添弓箭力，斗上鼓鼙声。",
            "袭月寒晕起，吹云阴阵成。",
            "将军占气候，出号夜翻营。"
        ],
        "title": "边风行",
        "id": "be69c8f7-40a1-4f39-a1a5-e9abe30a24c1"
    },
    {
        "author": "刘禹锡",
        "paragraphs": [
            "霜简映金章，相辉同舍郎。",
            "天威巡虎落，星使出鸳行。",
            "尊俎成全策，京坻阅见粮。",
            "归来虏尘灭，画地奏明光。"
        ],
        "title": "送工部萧郎中刑部李郎中并以本官兼中丞分命充京西京北覆粮使",
        "id": "309e6aa0-2139-4c70-a935-9f98b0bbb56c"
    },
    {
        "author": "刘禹锡",
        "paragraphs": [
            "兄弟尽鸳鸾，归心切问安。",
            "贪荣五彩服，遂挂两梁冠。",
            "侍膳曾调鼎，循陔更握兰。",
            "从今别君后，长忆德星看。"
        ],
        "title": "送太常萧博士弃官归养赴东都",
        "id": "39679101-7fdc-45ae-a58c-80099b8e007a"
    },
    {
        "author": "刘禹锡",
        "paragraphs": [
            "祖帐临周道，前旌指晋城。",
            "午桥羣吏散，亥字老人迎。",
            "诗酒同行乐，别离方见情。",
            "从此洛阳社，吟咏属书生。"
        ],
        "title": "送河南皇甫少尹赴绛州",
        "id": "f37014d2-3c5d-43ac-a441-6832ae1d89bf"
    },
    {
        "author": "刘禹锡",
        "paragraphs": [
            "束简下延阁，买符驱短辕。",
            "同人惜分袂，结念醉芳樽。",
            "切切别弦急，萧萧征骑烦。",
            "临岐无限意，相视却忘言。"
        ],
        "title": "发华州留别张侍御",
        "id": "8db19185-3753-4e89-8a9d-6c4fbe40b98f"
    },
    {
        "author": "刘禹锡",
        "paragraphs": [
            "洛阳天坛上，依稀似玉京。",
            "夜分先见日，月静远闻笙。",
            "云路将鸡犬，丹台有姓名。",
            "古来成道者，兄弟亦同行。"
        ],
        "title": "奉送家兄归王屋山隐居二首 一",
        "id": "dbb8df67-b1cb-4b86-8ea4-ad63fc4bfe97"
    },
    {
        "author": "刘禹锡",
        "paragraphs": [
            "春来山事好，归去亦逍遥。",
            "水净苔莎色，露香芝术苗。",
            "登台吸瑞景，飞步翼神飙。",
            "愿荐埙篪曲，相将学玉箫。"
        ],
        "title": "奉送家兄归王屋山隐居二首 二",
        "id": "74a0da61-9487-417a-ac6a-e468c35114a9"
    },
    {
        "author": "刘禹锡",
        "paragraphs": [
            "翩翩马上郎，驱传渡三湘。",
            "橘树沙洲暗，松醪酒肆香。",
            "素风传竹帛，高价聘琳瑯。",
            "楚水多兰芷，何人事搴芳。"
        ],
        "title": "送王师鲁协律赴湖南使幕",
        "id": "2be36bb1-fc64-4a1c-b627-ceb6eb84a047"
    },
    {
        "author": "刘禹锡",
        "paragraphs": [
            "绿树满褒斜，西南蜀路赊。",
            "驿门临白草，县道入黄花。",
            "相府开油幕，门生逐绛纱。",
            "行看布政后，还从入京华。"
        ],
        "title": "送赵中丞自司金郎转官参山南令狐仆射幕府",
        "id": "52119dc8-6af9-49b7-9905-9da1c39360fd"
    },
    {
        "author": "刘禹锡",
        "paragraphs": [
            "世业嵩山隐，云深无四邻。",
            "药炉烧姹女，酒瓮贮贤人。",
            "晚日华阴雾，秋风函谷尘。",
            "送君从此去，铃阁少谈宾。"
        ],
        "title": "送卢处士归嵩山别业",
        "id": "377feb9c-f041-4601-bb90-03c23352a86f"
    },
    {
        "author": "刘禹锡",
        "paragraphs": [
            "绿野芳城路，残春柳絮飞。",
            "风鸣骕骦马，日照老莱衣。",
            "洛苑鱼书至，江村鴈户归。",
            "相思望淮水，双鲤不应稀。"
        ],
        "title": "洛中送崔司业使君扶侍赴唐州",
        "id": "98a63a38-a99e-4c6d-8a82-efcc5008768e"
    },
    {
        "author": "刘禹锡",
        "paragraphs": [
            "谁怜相门子，不语望秋山。",
            "生长绮纨内，辛勤笔砚间。",
            "荣亲在名字，好学弃官班。",
            "伫俟明年桂，高堂开笑颜。"
        ],
        "title": "送李友路秀才赴举",
        "id": "dfda74a7-9e96-48ed-bbd6-b7bcc1af85df"
    },
    {
        "author": "刘禹锡",
        "paragraphs": [
            "衔命出尚书，新恩换使车。",
            "汉庭无右者，梁苑重归欤。",
            "又食建业水，曾依京口居。",
            "共经何限事，宾主两如初。"
        ],
        "title": "送从弟郎中赴浙西",
        "id": "9f78dbd2-d34c-414c-b29d-65656729231a"
    },
    {
        "author": "刘禹锡",
        "paragraphs": [
            "重叠稽亭路，山僧归独行。",
            "远峰斜日影，本寺旧钟声。",
            "徒侣问新事，烟云怆别情。",
            "应夸乞食处，踏遍凤凰城。"
        ],
        "title": "送元上人归稽亭",
        "id": "b85e18f3-6951-49f8-a5f7-6a78f35e37f8"
    },
    {
        "author": "刘禹锡",
        "paragraphs": [
            "穷巷唯秋草，高僧独扣门。",
            "相欢如旧识，问法到无言。",
            "水为风生浪，珠非尘可昏。",
            "悟来皆是道，此别不销魂。"
        ],
        "title": "赠别君素上人诗",
        "id": "d7d05fac-c532-4b7e-9b00-ff54216c5df3"
    },
    {
        "author": "刘禹锡",
        "paragraphs": [
            "师在白云乡，名登善法堂。",
            "十方传句偈，八部会坛场。",
            "飞锡无定所，宝书留旧房。",
            "唯应衔果鴈，相送至衡阳。"
        ],
        "title": "送深法师游南岳",
        "id": "d4b6647b-265f-41c2-ab67-ec867eb5e03a"
    },
    {
        "author": "刘禹锡",
        "paragraphs": [
            "师逢吴兴守，相伴住禅扃。",
            "春雨同栽树，秋灯对讲经。",
            "庐山曾结社，桂水远扬舲。",
            "话旧还惆怅，天南望柳星。"
        ],
        "tags": [
            "庐山"
        ],
        "title": "赠别约师",
        "id": "df751ccc-0157-467b-b525-01c8ee9c0693"
    },
    {
        "author": "刘禹锡",
        "paragraphs": [
            "看画长廊遍，寻僧一径幽。",
            "小池兼鹤净，古木带蝉秋。",
            "客至茶烟起，禽归讲席收。",
            "浮杯明日去，相望水悠悠。"
        ],
        "title": "秋日过鸿举法师寺院便送归江陵",
        "id": "757a180d-55eb-4931-9f10-c71649f6a06d"
    },
    {
        "author": "刘禹锡",
        "paragraphs": [
            "紫陌夜来雨，南山朝下看。",
            "戟枝迎日动，阁影助松寒。",
            "瑞气转绡縠，游光泛波澜。",
            "御沟新柳色，处处拂归鞍。"
        ],
        "title": "春日退朝",
        "id": "bba0e13e-b062-4234-bcec-fe616bceb769"
    },
    {
        "author": "刘禹锡",
        "paragraphs": [
            "天地英雄气，千秋尚凛然。",
            "势分三足鼎，业复五铢钱。",
            "得相能开国，生儿不象贤。",
            "凄凉蜀故妓，来舞魏宫前。"
        ],
        "tags": [
            "唐诗三百首",
            "隋・唐・五代",
            "咏史怀古",
            "五言律诗"
        ],
        "title": "蜀先主庙",
        "id": "2f37297b-77d5-412b-bc73-105bfa4d011d"
    },
    {
        "author": "刘禹锡",
        "paragraphs": [
            "仙院御沟东，今来事不同。",
            "门开青草日，楼闭绿杨风。",
            "将犬升天路，披云赴月宫。",
            "武皇曾驻跸，亲问主人翁。"
        ],
        "title": "经东都安国观九仙公主旧院作",
        "id": "5df40321-e858-4c40-a91b-c97dc443eb5a"
    },
    {
        "author": "刘禹锡",
        "paragraphs": [
            "轩皇传上略，蜀相运神机。",
            "水落龙蛇出，沙平鹅鹳飞。",
            "波涛无动势，鳞介避余威。",
            "会有知兵者，临流指是非。"
        ],
        "title": "观八阵图",
        "id": "6bfa0919-c33a-4fd2-a1ee-67cf7f0c4e83"
    },
    {
        "author": "刘禹锡",
        "paragraphs": [
            "天将今夜月，一遍洗寰瀛。",
            "暑退九霄净，秋澄万景清。",
            "星辰让光彩，风露发晶英。",
            "能变人间世，翛然是玉京。"
        ],
        "title": "八月十五日夜翫月",
        "id": "477ee8be-062e-41d1-97c3-301165ef61bb"
    },
    {
        "author": "刘禹锡",
        "paragraphs": [
            "长安铜雀鸣，秋稼与云平。",
            "玉烛调寒暑，金风报顺成。",
            "川原呈上瑞，恩泽赐闲行。",
            "欲反重城掩，犹闻歌吹声。"
        ],
        "title": "太和戊申岁大有年诏赐百僚出城观秋稼谨书盛事以俟采诗者",
        "id": "ae2ea063-a899-442d-9a59-27eef726f78f"
    },
    {
        "author": "刘禹锡",
        "paragraphs": [
            "潮满冶城渚，日斜征虏亭。",
            "蔡洲新草绿，幕府旧烟青。",
            "兴废由人事，山川空地形。",
            "后庭花一曲，幽怨不堪听。"
        ],
        "tags": [
            "隋・唐・五代",
            "写景",
            "咏史怀古"
        ],
        "title": "金陵怀古",
        "id": "7d9dad77-234d-4ba2-8402-206d9d7bca67"
    },
    {
        "author": "刘禹锡",
        "paragraphs": [
            "日午树阴正，独吟池上亭。",
            "静看蜂教诲，闲想鹤仪形。",
            "法酒调神气，清琴入性灵。",
            "浩然机已息，几杖复何铭。"
        ],
        "title": "昼居池上亭独吟",
        "id": "fdf4338a-51dc-44af-90ef-bbe1e30cd759"
    },
    {
        "author": "刘禹锡",
        "paragraphs": [
            "早忝金马客，晚为商洛翁。",
            "知名四海内，多病一生中。",
            "举世往还尽，何人心事同。",
            "几时登岘首，恃旧揖三公。"
        ],
        "title": "分司东都蒙襄阳李司徒相公书问因以奉寄",
        "id": "2fd099d5-42b1-471c-a22d-4f50be11b73e"
    },
    {
        "author": "刘禹锡",
        "paragraphs": [
            "册命出宸衷，官仪自古崇。",
            "特膺平土拜，光赞格天功。",
            "再佩扶阳印，常乘鲍氏骢。",
            "七贤遗老在，犹得咏清风。"
        ],
        "title": "门下相公荣加册命天下同欢忝沐眷私辄感申贺",
        "id": "cc80d1dc-739b-44cf-a1be-7c017455432c"
    },
    {
        "author": "刘禹锡",
        "paragraphs": [
            "劳动诸贤者，同来问病夫。",
            "添炉烹雀舌，洒水净龙须。",
            "身是芭蕉喻，行须筇竹扶。",
            "医王有妙药，能乞一丸无。"
        ],
        "title": "病中一二禅客见问因以谢之",
        "id": "3de21225-e6fd-4a26-be65-fe25d6ea5e53"
    },
    {
        "author": "刘禹锡",
        "paragraphs": [
            "长泊起秋色，空江涵霁晖。",
            "暮霞千万状，宾鸿次第飞。",
            "古戍见旗逈，荒村闻犬稀。",
            "轲峨艑上客，劝酒夜相依。"
        ],
        "title": "秋江晚泊",
        "id": "b64829f8-7516-4872-8439-08a28558ed95"
    },
    {
        "author": "刘禹锡",
        "paragraphs": [
            "鹰至感风候，霜余变林麓。",
            "孤颿带日来，寒江转沙曲。",
            "戍摇旗影动，津晚橹声促。",
            "月上彩霞收，渔歌远相续。"
        ],
        "title": "步出武陵东亭临江寓望",
        "id": "18134617-3a61-4d5a-a0c2-3d80b54099f6"
    },
    {
        "author": "刘禹锡",
        "paragraphs": [
            "候吏立沙际，田家连竹溪。",
            "枫林社日鼓，茅屋午时鸡。",
            "鹊噪晚禾地，蝶飞秋草畦。",
            "驿楼宫树近，疲马再三嘶。"
        ],
        "title": "秋日送客至潜水驿",
        "id": "fca5d8bf-885f-487c-85ad-89bebff8e289"
    },
    {
        "author": "刘禹锡",
        "paragraphs": [
            "视事画屏中，自称三癖翁。",
            "管弦泛春渚，旌斾拂晴虹。",
            "酒对青山月，琴韵白苹风。",
            "会书团扇上，知君文字工。"
        ],
        "title": "湖州崔郎中曹长寄三癖诗自言癖在诗与琴酒其词逸而高吟咏不足昔柳吴兴亭臯陇首之句王融书之白团扇故为四韵以谢之",
        "id": "8291399e-7492-4563-964b-5da69a8358d6"
    },
    {
        "author": "刘禹锡",
        "paragraphs": [
            "籍通金马门，家在铜駞陌。",
            "省闼昼无尘，宫树朝凝碧。",
            "荒街浅深辙，古渡潺湲石。",
            "唯有嵩丘云，堪夸早朝客。"
        ],
        "title": "为郎分司寄上都同舍",
        "id": "dfc9c57a-a65f-464d-aa59-b10ab8922873"
    },
    {
        "author": "刘禹锡",
        "paragraphs": [
            "独上百尺楼，目穷思亦愁。",
            "初日徧露草，野田荒悠悠。",
            "尘息长道白，林清宿烟收。",
            "回首云深处，永怀乡旧游。"
        ],
        "title": "登陕州北楼却忆京师亲友",
        "id": "a17a8071-b012-4749-87ae-34f1ceff1304"
    },
    {
        "author": "刘禹锡",
        "paragraphs": [
            "中庭望启明，促促事晨征。",
            "寒树鸟初动，霜桥人未行。",
            "水流白烟起，日上彩霞生。",
            "隐士应高枕，无人问姓名。"
        ],
        "title": "途中早发",
        "id": "69ff1ba3-3359-48cb-81de-aa79ea8e8206"
    },
    {
        "author": "刘禹锡",
        "paragraphs": [
            "雪霁太阳津，城池表里春。",
            "河流添马颊，原色动龙鳞。",
            "万里独归客，一杯逢故人。",
            "登高向西望，关路正飞尘。"
        ],
        "title": "陕州河亭陪韦五大夫雪后眺望因以留别与韦有布衣之旧一别二纪经迁贬而归",
        "id": "651722dd-f3fc-479a-9392-5c09c55c513e"
    },
    {
        "author": "刘禹锡",
        "paragraphs": [
            "借问池台主，多居要路津。",
            "千金买绝境，永日属闲人。",
            "竹径萦纡入，花林委曲巡。",
            "斜阳众客散，空锁一园春。"
        ],
        "title": "城东闲游",
        "id": "a154e82e-209c-43b1-8f31-dc81252bc17a"
    },
    {
        "author": "刘禹锡",
        "paragraphs": [
            "十年江海守，旦夕有归心。",
            "及此西还日，空成东武吟。",
            "花间数杯酒，月下一张琴。",
            "闻说功名事，依前惜寸阴。"
        ],
        "title": "罢郡归洛阳闲居",
        "id": "affaf4b2-bac5-4b35-b1c6-67dbd0176844"
    },
    {
        "author": "刘禹锡",
        "paragraphs": [
            "芦苇晚风起，秋江鳞甲生。",
            "残霞忽变色，游雁有余声。",
            "戍鼓音响绝，渔家灯火明。",
            "无人能咏史，独自月中行。"
        ],
        "title": "晚泊牛渚",
        "id": "0dc5ae3a-b7b8-4d31-bdbd-f423e81d63fe"
    },
    {
        "author": "刘禹锡",
        "paragraphs": [
            "宴坐白云端，清江直下看。",
            "来人望金刹，讲席绕香坛。",
            "虎啸夜林动，鼍鸣秋涧寒。",
            "众音徒起灭，心在净中观。"
        ],
        "title": "宿诚禅师山房题赠二首 一",
        "id": "bd3a0a24-fd2c-4aa9-86d9-ff08f158bb61"
    },
    {
        "author": "刘禹锡",
        "paragraphs": [
            "不出孤峰上，人间四十秋。",
            "视身如传舍，阅世似东流。",
            "法为因缘立，心从次第修。",
            "中宵问真偈，有住是吾忧。"
        ],
        "title": "宿诚禅师山房题赠二首 二",
        "id": "ccd37b05-c9c1-4085-b280-bf755a2b93bd"
    },
    {
        "author": "刘禹锡",
        "paragraphs": [
            "前年牧锦城，马蹋血泥行。",
            "千里追戎首，三军许勇名。",
            "残兵疑鹤唳，空垒辩乌声。",
            "一误云中级，南游湘水清。"
        ],
        "title": "赠澧州高大夫司马霞[寓]",
        "id": "cf3fdab8-8806-4955-94fc-b6c7c2fa2714"
    },
    {
        "author": "刘禹锡",
        "paragraphs": [
            "繁露传家学，青莲译梵书。",
            "火风乖四大，文字废三余。",
            "欹枕昼眠静，折巾秋鬓疎。",
            "武皇思视草，谁许茂陵居。"
        ],
        "title": "闻董评事疾因以书赠",
        "id": "1e702c6f-2cdb-4070-8e93-0f4396404340"
    },
    {
        "author": "刘禹锡",
        "paragraphs": [
            "蚤花常犯寒，繁实常苦酸。",
            "何事上春日，坐令芳意阑。",
            "夭桃定相笑，游妓肯回看。",
            "君问调金鼎，方知正味难。"
        ],
        "title": "咏庭梅寄人",
        "id": "cbdd1bd4-58ea-4bd4-a64c-40654f818387"
    },
    {
        "author": "刘禹锡",
        "paragraphs": [
            "出震清多难，乘时播大钧。",
            "操弦调六气，挥翰动三辰。",
            "运偶升天日，哀深率土人。",
            "瑶池无辙迹，谁见属车尘。"
        ],
        "title": "德宗神武孝文皇帝挽歌二首 一",
        "id": "52efece3-c660-4d9f-9f29-6f22f94cfdc0"
    },
    {
        "author": "刘禹锡",
        "paragraphs": [
            "凤翣拥铭旌，威迟异吉行。",
            "汉仪陈祕器，楚挽咽繁声。",
            "驻綍辞清庙，凝笳背直城。",
            "唯应留内传，知是向蓬瀛。"
        ],
        "title": "德宗神武孝文皇帝挽歌二首 二",
        "id": "57dd887c-0f37-4c92-99d0-8adc6af9f64e"
    },
    {
        "author": "刘禹锡",
        "paragraphs": [
            "宝历方无限，仙期忽有涯。",
            "事亲崇汉礼，传圣法殷家。",
            "晚出芙蓉阙，春归棠棣华。",
            "玉轮今日动，不是画云车。"
        ],
        "title": "敬宗睿武昭愍孝皇帝挽歌三首 一",
        "id": "9350c47a-7dd4-4190-9fde-9bb9610b6a90"
    },
    {
        "author": "刘禹锡",
        "paragraphs": [
            "任贤劳梦寐，登位富春秋。",
            "欲遂东人幸，宁虞杞国忧。",
            "长杨收羽骑，太液泊龙舟。",
            "惟有衣冠在，年年怆月游。"
        ],
        "title": "敬宗睿武昭愍孝皇帝挽歌三首 二",
        "id": "84c3e8ec-51c4-408a-b93f-a56ad1360586"
    },
    {
        "author": "刘禹锡",
        "paragraphs": [
            "讲学金华殿，亲畊钩盾田。",
            "侍臣容谏猎，方士信求仙。",
            "虹影俄侵日，龙髯不上天。",
            "空余水银海，长照夜灯前。"
        ],
        "title": "敬宗睿武昭愍孝皇帝挽歌三首 三",
        "id": "33d1a0e5-d26e-4ce3-b35c-79be07c28450"
    },
    {
        "author": "刘禹锡",
        "paragraphs": [
            "继体三才理，承颜九族亲。",
            "禹功留海内，殷历付天伦。",
            "调露曲常在，秋风词尚新。",
            "本支方百代，先让棣华春。"
        ],
        "title": "文宗元圣昭献孝皇帝挽歌三首",
        "id": "9bbc2f50-f732-42f4-b416-7f70d5c5734b"
    },
    {
        "author": "刘禹锡",
        "paragraphs": [
            "月落宫车动，风凄仪杖闲。",
            "路唯瞻凤翣，人尚想龙颜。",
            "御宇方无事，乘云遂不还。",
            "圣情悲望处，沈日下西山。"
        ],
        "title": "文宗元圣昭献孝皇帝挽歌三首 二",
        "id": "882882b6-5458-402b-af71-7cc2de48e0af"
    },
    {
        "author": "刘禹锡",
        "paragraphs": [
            "享国十五载，升天千万年。",
            "龙镳仙路远，骑吹礼容全。",
            "日下初陵外，人悲旧劒前。",
            "周南有遗老，掩泪望秦川。"
        ],
        "title": "文宗元圣昭献孝皇帝挽歌三首 三",
        "id": "a5edf990-6bc6-48a5-a0c9-79c2c963297f"
    },
    {
        "author": "刘禹锡",
        "paragraphs": [
            "彫弓封旧国，黑弰继前功。",
            "十年镇南雍，九命作司空。",
            "池台乐事尽，箫鼓葬仪雄。",
            "一代英豪气，晓散白杨风。"
        ],
        "title": "故相国燕国公于司空挽歌二首 一",
        "id": "7c280b65-7f21-4058-933e-dc644e22f2a6"
    },
    {
        "author": "刘禹锡",
        "paragraphs": [
            "阴山贵公子，来葬五陵西。",
            "前马悲无主，犹带朔风嘶。",
            "汉水晋山郭，襄杨白铜鞮。",
            "至今有遗爱，日暮人悽悽。"
        ],
        "title": "故相国燕国公于司空挽歌二首 二",
        "id": "0a83ef72-79a5-4bcd-b4a9-bae51a497714"
    },
    {
        "author": "刘禹锡",
        "paragraphs": [
            "邺下杀才子，苍茫冤气凝。",
            "枯杨映漳水，野火上西陵。",
            "马鬣今无所，龙门昔共登。",
            "何人为吊客，唯是有青蝇。"
        ],
        "title": "伤丘中丞",
        "id": "3a5d127e-39f7-4383-806b-6f19581136e4"
    },
    {
        "author": "刘禹锡",
        "paragraphs": [
            "五驱龙虎节，一入凤凰池。",
            "令尹自无喜，羊公人不疑。",
            "天归京兆日，叶下洞庭时。",
            "湘水秋风至，凄凉吹素旗。"
        ],
        "tags": [
            "洞庭湖"
        ],
        "title": "河南观察使故相国袁公挽歌三首 一",
        "id": "b5ba89b2-38fe-4f53-a229-99f1448e1ae8"
    },
    {
        "author": "刘禹锡",
        "paragraphs": [
            "丹旐发江臯，人悲雁亦号。",
            "湘南罢亥市，汉上改词曹。",
            "表墓双碑立，尊名一字褒。",
            "尝闻平楚狱，为报里门高。"
        ],
        "title": "河南观察使故相国袁公挽歌三首 二",
        "id": "2d01c7b7-2e9e-432b-a818-46db0490b207"
    },
    {
        "author": "刘禹锡",
        "paragraphs": [
            "返葬三千里，荆衡达帝畿。",
            "逢人即故吏，拜奠尽沾衣。",
            "地得青乌相，宾惊白鹤飞。",
            "五公碑尚在，今日亦同归。"
        ],
        "title": "河南观察使故相国袁公挽歌三首 三",
        "id": "43a39cc2-6a8c-45ff-97ee-e40f2f21bcc0"
    },
    {
        "author": "刘禹锡",
        "paragraphs": [
            "子侯一日病，滕公千载归。",
            "门庭怆已变，风物澹无辉。",
            "羣吏谒新府，旧宾沾素衣。",
            "歌堂忽暮哭，贺雀尽惊飞。"
        ],
        "title": "哭王仆射相公",
        "id": "808c6e7d-e6cd-4d42-b249-9a5f8353cf18"
    },
    {
        "author": "刘禹锡",
        "paragraphs": [
            "韦公八十余，位至六尚书。",
            "五福唯无富，一生谁得如。",
            "桂枝攀最久，兰省出仍初。",
            "海内时流尽，何人动素车。"
        ],
        "title": "伤韦宾客",
        "id": "40e0ee9c-cf5c-4c1e-a189-1d8dc67b71a5"
    },
    {
        "author": "刘禹锡",
        "paragraphs": [
            "故池春又至，一到一伤情。",
            "雁鹜羣犹下，蛙螟衣已生。",
            "竹丛身后长，台势雨来倾。",
            "六尺孤安在，人间未有名。"
        ],
        "title": "再经故元九相公宅池上作",
        "id": "a29d1e76-453c-4d3a-85f4-17c9d2f8f1fb"
    },
    {
        "author": "刘禹锡",
        "paragraphs": [
            "征徒出灞涘，回首伤如何。",
            "故人云雨散，满目山川多。",
            "行车无停轨，流景同迅波。",
            "前欢渐成昔，感叹益劳歌。"
        ],
        "title": "请告东归发灞桥却寄诸僚友",
        "id": "3153881d-954a-4daa-a62e-ce93e15f1405"
    },
    {
        "author": "刘禹锡",
        "paragraphs": [
            "左迁凡二纪，重见帝城春。",
            "老大归朝客，平安出岭人。",
            "每行经旧处，却想似前身。",
            "不改南山色，其余事事新。"
        ],
        "title": "初至长安",
        "id": "8cc26a48-6f8a-44f9-8183-6b1a9859fd2d"
    },
    {
        "author": "刘禹锡",
        "paragraphs": [
            "楚泽雪初霁，楚城春欲归。",
            "清淮变寒色，远树含清晖。",
            "原野已多思，风霜潜减威。",
            "与君同旅雁，北向刷毛衣。"
        ],
        "title": "岁杪将发楚州呈乐天",
        "id": "03f1917c-1bd3-4e31-a444-8fdb6b408f0f"
    },
    {
        "author": "刘禹锡",
        "paragraphs": [
            "寂寞一双鹤，主人在西京。",
            "故巢吴苑树，深院洛阳城。",
            "徐引竹间步，远含云外情。",
            "谁怜好风月，邻舍夜吹笙。"
        ],
        "title": "鹤叹二首 一",
        "id": "2e6a8523-3ce5-4647-93f9-136b9ac18cba"
    },
    {
        "author": "刘禹锡",
        "paragraphs": [
            "丹顶宜承日，霜翎不染泥。",
            "爱池能久立，看月未成栖。",
            "一院春草长，三山归路迷。",
            "主人朝谒早，贪养汝南鸡。"
        ],
        "title": "鹤叹二首 二",
        "id": "ca7f10d2-31f1-47f5-a043-ed93b15c951c"
    },
    {
        "author": "刘禹锡",
        "paragraphs": [
            "蝉声未发前，已自感流年。",
            "一入凄凉耳，如闻断续弦。",
            "晴清依露叶，晚急畏霞天。",
            "何事秋卿咏，逢时亦悄然。"
        ],
        "title": "答白刑部闻新蝉",
        "id": "bb68efa3-9758-4ac2-927c-a0985c84acad"
    },
    {
        "author": "刘禹锡",
        "paragraphs": [
            "皎皎华亭鹤，来随太守船。",
            "青云意长在，沧海别经年。",
            "留滞清洛苑，裴回明月天。",
            "何如凤池上，双舞入祥烟。"
        ],
        "title": "和裴相公寄白侍郎求双鹤",
        "id": "ead35b67-5ff2-46d8-92bf-c93eae090b11"
    },
    {
        "author": "刘禹锡",
        "paragraphs": [
            "南岭见秋雪，千门生早寒。",
            "闲时驻马望，高处卷帘看。",
            "雾散琼枝出，日斜铅粉残。",
            "偏宜曲江上，倒影入清澜。"
        ],
        "title": "终南秋雪",
        "id": "aaf62ace-7464-47ef-a354-f952b9e2d2a9"
    },
    {
        "author": "刘禹锡",
        "paragraphs": [
            "雨引苔侵壁，风驱叶拥堦。",
            "久留闲客话，宿请老僧斋。",
            "酒瓮新陈接，书签次第排。",
            "翛然自有处，摇落不伤怀。"
        ],
        "title": "和乐天早寒",
        "id": "447b1e07-20c7-4af4-ac7d-4e2c8168f37c"
    },
    {
        "author": "刘禹锡",
        "paragraphs": [
            "凤城烟雨歇，万象含佳气。",
            "酒后人倒狂，花时天似醉。",
            "三春车马客，一代繁华地。",
            "何事独伤怀，少年曾得意。"
        ],
        "title": "曲江春望",
        "id": "b8a38448-cb8f-4fed-8ee5-d1f77ad3ac17"
    },
    {
        "author": "刘禹锡",
        "paragraphs": [
            "何处深春好，春深万乘家。",
            "宫门皆映柳，辇路尽穿花。",
            "池色连天汉，城形象帝车。",
            "旌旗暖风里，猎猎向西斜。"
        ],
        "title": "同乐天和微之深春二十首 一",
        "id": "d109931b-6121-42ea-80d9-f8c53c0cef04"
    },
    {
        "author": "刘禹锡",
        "paragraphs": [
            "何处深春好，春深阿母家。",
            "瑶池长不夜，珠树正开花。",
            "桥峻通星渚，楼暄近日车。",
            "层城十二阙，相对日西斜。"
        ],
        "title": "同乐天和微之深春二十首 二",
        "id": "23b288e3-01d9-4688-8f00-8572431a2819"
    },
    {
        "author": "刘禹锡",
        "paragraphs": [
            "何处深春好，春深执政家。",
            "恩光贪捧日，贵重不看花。",
            "玉馔堂交印，沙隄柱碍车。",
            "多门一已闭，直道更无斜。"
        ],
        "title": "同乐天和微之深春二十首 三",
        "id": "7da7530a-7033-43b3-90e3-f37c6baa5bd8"
    },
    {
        "author": "刘禹锡",
        "paragraphs": [
            "何处深春好，春深大镇家。",
            "前旌光照日，后骑蹙成花。",
            "节院收衙队，毬场簇看车。",
            "广筵歌舞散，书号夕阳斜。"
        ],
        "title": "同乐天和微之深春二十首 四",
        "id": "8534811a-5ddc-4cb6-aca7-74939e9c2676"
    },
    {
        "author": "刘禹锡",
        "paragraphs": [
            "何处深春好，春深贵戚家。",
            "枥嘶无价马，庭发有名花。",
            "欲进宫人食，先薰命妇车。",
            "晚归长带酒，冠盖任倾斜。"
        ],
        "title": "同乐天和微之深春二十首 五",
        "id": "3317e361-b45c-40b1-82e6-ce523ee6d424"
    },
    {
        "author": "刘禹锡",
        "paragraphs": [
            "何处深春好，春深恩泽家。",
            "炉添龙脑炷，绶结虎头花。",
            "宾客珠成履，婴孩锦缚车。",
            "画堂帘幕外，来去燕飞斜。"
        ],
        "title": "同乐天和微之深春二十首 六",
        "id": "db700e6b-5b2f-4354-9295-aafa4fdac50e"
    },
    {
        "author": "刘禹锡",
        "paragraphs": [
            "何处深春好，春深京兆家。",
            "人眉新柳叶，马色醉桃花。",
            "盗息无鸣鼓，朝回自走车。",
            "能令帝城外，不敢迳由斜。"
        ],
        "title": "同乐天和微之深春二十首 七",
        "id": "beb2f202-2c2e-429e-bada-58d23707883f"
    },
    {
        "author": "刘禹锡",
        "paragraphs": [
            "何处深春好，春深刺史家。",
            "夜阑犹命乐，雨甚亦寻花。",
            "傲客多凭酒，新姬苦上车。",
            "公门吏散后，风摆戟衣斜。"
        ],
        "title": "同乐天和微之深春二十首 八",
        "id": "72a19fe4-7b5e-4285-9bf8-4d2812f89675"
    },
    {
        "author": "刘禹锡",
        "paragraphs": [
            "何处深春好，春深羽客家。",
            "芝田绕舍色，杏树满山花。",
            "云是淮王宅，风为列子车。",
            "古坛操简处，一迳入林斜。"
        ],
        "title": "同乐天和微之深春二十首 九",
        "id": "72ea76eb-c624-4e9d-b791-4b8438c18605"
    },
    {
        "author": "刘禹锡",
        "paragraphs": [
            "何处深春好，春深小隐家。",
            "芟庭留野菜，撼树去狂花。",
            "醉酒一千日，贮书三十车。",
            "雉衣从露体，不敢有余斜。"
        ],
        "title": "同乐天和微之深春二十首 十",
        "id": "cdf6e3ff-c80d-438c-9d6d-a03d4b5d6230"
    },
    {
        "author": "刘禹锡",
        "paragraphs": [
            "何处深春好，春深富室家。",
            "唯多贮金帛，不拟负莺花。",
            "国乐呼连辔，行厨载满车。",
            "归来看理曲，灯下宝钗斜。"
        ],
        "title": "同乐天和微之深春二十首 十一",
        "id": "68bab652-e497-471f-8e4e-eb48eb6fb6ee"
    },
    {
        "author": "刘禹锡",
        "paragraphs": [
            "何处深春好，春深豪士家。",
            "多沽味浓酒，贵买色深花。",
            "已臂鹰随马，连催妓上车。",
            "城南踏青处，村落逐原斜。"
        ],
        "title": "同乐天和微之深春二十首 十二",
        "id": "243fae53-1b7d-41c1-a052-1f8daa6d7e48"
    },
    {
        "author": "刘禹锡",
        "paragraphs": [
            "何处深春好，春深贵胄家。",
            "迎呼偏熟客，拣选最多花。",
            "饮馔开华幄，笙歌出钿车。",
            "兴酣罇易罄，连泻酒瓶斜。"
        ],
        "title": "同乐天和微之深春二十首 十三",
        "id": "61e989b9-18bd-491a-abbc-a64c45061b27"
    },
    {
        "author": "刘禹锡",
        "paragraphs": [
            "何处深春好，春深唱第家。",
            "名传一纸榜，兴管九衢花。",
            "荐听诸侯乐，来随计吏车。",
            "杏园抛曲处，挥袖向风斜。"
        ],
        "title": "同乐天和微之深春二十首 十四",
        "id": "19cd6d1c-fd8c-4d74-a79d-6177b72c1b3e"
    },
    {
        "author": "刘禹锡",
        "paragraphs": [
            "何处深春好，春深少妇家。",
            "能偷新禁曲，自剪入时花。",
            "追逐同游伴，平章贵价车。",
            "从来不堕马，故谴髻鬟斜。"
        ],
        "title": "同乐天和微之深春二十首 十五",
        "id": "a7ec76b2-0a7d-4769-828a-451d5775f2bf"
    },
    {
        "author": "刘禹锡",
        "paragraphs": [
            "何处深春好，春深幼女家。",
            "双鬟梳顶髻，两面绣帬花。",
            "妆坏频临镜，身轻不占车。",
            "秋千争次第，牵拽彩绳斜。"
        ],
        "title": "同乐天和微之深春二十首 十六",
        "id": "d842e734-ca12-43de-a4ea-b7b48c2ff1fd"
    },
    {
        "author": "刘禹锡",
        "paragraphs": [
            "何处深春好，春深兰若家。",
            "当香收柏叶，养蜜近梨花。",
            "野迳宜行乐，游人尽驻车。",
            "菜园篱落短，遥见桔槔斜。"
        ],
        "title": "同乐天和微之深春二十首 十七",
        "id": "379d9a4d-c126-44e6-b632-f4d45ad8111f"
    },
    {
        "author": "刘禹锡",
        "paragraphs": [
            "何处深春好，春深老宿家。",
            "小栏围蕙草，高架引藤花。",
            "四字香书印，三乘壁画车。",
            "迟回听句偈，双树晚阴斜。"
        ],
        "title": "同乐天和微之深春二十首 十八",
        "id": "e7c21de5-b9f7-40e9-9e86-4a6bb501ad72"
    },
    {
        "author": "刘禹锡",
        "paragraphs": [
            "何处深春好，春深种莳家。",
            "分畦十字水，接树两般花。",
            "栉比栽篱槿，咿哑转井车。",
            "可怜高处望，棋布不曾斜。"
        ],
        "title": "同乐天和微之深春二十首 十九",
        "id": "c6af1ead-26f2-4762-9cea-bd841de31686"
    },
    {
        "author": "刘禹锡",
        "paragraphs": [
            "何处春深好，春深稚子家。",
            "争骑一竿竹，偷折四邻花。",
            "笑击羊皮鼓，行牵犊颔车。",
            "中庭贪夜戏，不觉玉绳斜。"
        ],
        "title": "同乐天和微之深春二十首 二十",
        "id": "80ce1d3d-d35a-427f-b85b-db8923949c05"
    },
    {
        "author": "刘禹锡",
        "paragraphs": [
            "三秋伤望眼，终日哭途穷。",
            "两目今先暗，中年似老翁。",
            "看朱渐成碧，羞日不禁风。",
            "师有金篦术，如何为发蒙。"
        ],
        "title": "赠眼医婆罗门僧",
        "id": "6d7e40d7-86c3-49dd-9949-dc6291a41185"
    },
    {
        "author": "刘禹锡",
        "paragraphs": [
            "前日过萧寺，看师上讲筵。",
            "都人礼白足，施者散金钱。",
            "方便无非教，经行不废禅。",
            "还知习居士，发论侍弥天。"
        ],
        "title": "海门潮别浩初师",
        "id": "1ab5e94e-0af0-4eb7-aebe-94952155bc06"
    },
    {
        "author": "刘禹锡",
        "paragraphs": [
            "蝉韵极清切，始闻何处悲。",
            "人含不平意，景值欲秋时。",
            "此岁方晼晚，谁家无别离。",
            "君言催我老，已是去年诗。"
        ],
        "title": "始闻蝉有怀白宾客去岁白有闻蝉见寄诗云秖应催我老兼遣报君知之句",
        "id": "0780e393-42ed-4de4-9a7d-a5c501420b47"
    },
    {
        "author": "刘禹锡",
        "paragraphs": [
            "一别旧游尽，相逢俱涕零。",
            "在人虽晚达，于树似冬青。",
            "痛饮连宵醉，狂吟满坐听。",
            "终期抛印绶，共占少微星。"
        ],
        "title": "赠乐天",
        "id": "2e308a55-cbe9-4a84-809c-a02db184bcbc"
    },
    {
        "author": "刘禹锡",
        "paragraphs": [
            "湖上收宿雨，城中无昼尘。",
            "楼依新柳贵，池带乱苔春。",
            "云水正一望，簿书来绕身。",
            "烟波洞庭路，愧彼扁舟人。"
        ],
        "tags": [
            "洞庭湖"
        ],
        "title": "到郡未浃日登西楼见乐天题诗因即事因寄",
        "id": "58ca8b46-9f12-44d1-a31a-6ec77c001a8d"
    },
    {
        "author": "刘禹锡",
        "paragraphs": [
            "洞户夜帘卷，华堂秋簟清。",
            "萤飞过池影，蛩思绕阶声。",
            "老枕知将雨，高窗报欲明。",
            "何人谙此景，远问白先生。"
        ],
        "title": "秋夕不寐寄乐天",
        "id": "471b85aa-25ec-415f-b305-f22f35249b13"
    },
    {
        "author": "刘禹锡",
        "paragraphs": [
            "庭树晓禽动，郡楼残点声。",
            "灯挑红烬落，酒煖白光生。",
            "髪少嫌梳利，颜衰恨镜明。",
            "独吟谁应和，须寄洛阳城。"
        ],
        "title": "冬日晨兴寄乐天",
        "id": "b8125932-c457-4eed-9772-311144659aed"
    },
    {
        "author": "刘禹锡",
        "paragraphs": [
            "与老无期约，到来如等闲。",
            "偏伤朋友尽，移兴子孙间。",
            "笔底心无毒，杯前胆不{犭豖}。",
            "唯余忆君梦，飞过武牢关。"
        ],
        "title": "答乐天见忆",
        "id": "d3d914d8-b1a9-4911-9b9c-52d27471dd12"
    },
    {
        "author": "刘禹锡",
        "paragraphs": [
            "把镜朝犹在，添香夜不归。",
            "鸳鸯拂瓦去，鹦鹉透笼飞。",
            "不逐张公子，即随刘武威。",
            "新知正相乐，从此脱青衣。"
        ],
        "title": "和乐天诮失婢牓者",
        "id": "12f10b51-3e41-441a-9249-f68d07f4fa63"
    },
    {
        "author": "刘禹锡",
        "paragraphs": [
            "半夜碧云收，中天素月流。",
            "开城邀好客，置酒赏清秋。",
            "影透衣香润，光凝歌黛愁。",
            "斜辉犹可翫，移宴上西楼。"
        ],
        "title": "八月十五日夜半云开然后翫月因书一时之景寄呈乐天",
        "id": "b8fc5f39-46b6-4b4f-a8fc-015229c25da9"
    },
    {
        "author": "刘禹锡",
        "paragraphs": [
            "州远雄无益，年高健亦衰。",
            "兴情逢酒在，筋力上楼知。",
            "蝉噪芳意尽，鴈来愁望时。",
            "商山紫芝客，应不向秋悲。"
        ],
        "title": "秋日书怀寄白宾客",
        "id": "044d7c1c-3445-430c-aa4d-800f5904ac77"
    },
    {
        "author": "刘禹锡",
        "paragraphs": [
            "乍起衣犹冷，微吟帽半欹。",
            "霜凝南屋瓦，鸡唱后园枝。",
            "洛水碧云晓，吴宫黄叶时。",
            "两传千里意，书札不如诗。"
        ],
        "title": "詶乐天初冬早寒见寄",
        "id": "0f444611-635b-4274-92d1-a9a33efd32b0"
    },
    {
        "author": "刘禹锡",
        "paragraphs": [
            "明丽碧天霞，丰茸紫绶花。",
            "香闻荀令宅，艳入孝王家。",
            "几岁自荣乐，高情方叹嗟。",
            "有人移上苑，犹足占年华。"
        ],
        "title": "和令狐相公郡斋对紫薇花",
        "id": "d862e17f-e7da-43f5-a1f8-e537e482e953"
    },
    {
        "author": "刘禹锡",
        "paragraphs": [
            "鄂渚临流别，梁园冲雪来。",
            "旅愁随冻释，欢意待花开。",
            "城晓乌频起，池春鴈欲回。",
            "饮和心自醉，何必管弦催。"
        ],
        "title": "令狐相公俯赠篇章斐然仰谢",
        "id": "1ea6fac3-e3d7-4be0-9a91-da96abf23fda"
    },
    {
        "author": "刘禹锡",
        "paragraphs": [
            "公来第四秋，乐国号无愁。",
            "军士游书肆，商人占酒楼。",
            "熊罴交黑矟，宾客满青油。",
            "今日文章主，梁王不姓刘。"
        ],
        "title": "酬令狐相公早秋见寄",
        "id": "9015a136-058d-4c3b-9540-6cf29ff7b899"
    },
    {
        "author": "刘禹锡",
        "paragraphs": [
            "寒光照旌节，关路晓无尘。",
            "吏谒前丞相，山迎旧主人。",
            "东瞻军府静，西望敕书频。",
            "心共黄河水，同升天汉津。"
        ],
        "tags": [
            "黄河"
        ],
        "title": "和令狐相公入潼关",
        "id": "51ce1f0a-705f-44c9-9e1c-db211c181238"
    }
]
    }
]