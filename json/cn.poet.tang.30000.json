[
    {
        "author": "刘得仁",
        "paragraphs": [
            "朱槛满明月，美人歌落梅。",
            "忽惊尘起处，疑是有风来。",
            "一曲听初彻，几年愁暂开。",
            "东南正云雨，不得见阳台。"
        ],
        "title": "听歌",
        "id": "9a280978-cd68-4d49-bf3a-d197d5b0bd63"
    },
    {
        "author": "刘得仁",
        "paragraphs": [
            "常多簪组客，非独看高松。",
            "此地堪终日，开门见数峰。",
            "苔新禽迹少，泉冷树阴重。",
            "师意如山里，空房晓暮钟。"
        ],
        "title": "青龙寺僧院",
        "id": "a9eea7ec-888e-44f0-8a5a-e92b9d7554bf"
    },
    {
        "author": "刘得仁",
        "paragraphs": [
            "沈沈清暑夕，星斗俨虚空。",
            "岸帻栖禽下，烹茶玉漏中。",
            "形骸忘已久，偃仰趣无穷。",
            "日汲泉来漱，微开密筱风。"
        ],
        "title": "夏夜会同人",
        "id": "46dd7555-5804-4a56-b362-26df4dcf816e"
    },
    {
        "author": "刘得仁",
        "paragraphs": [
            "门与青山近，青山复几重。",
            "雪融皇子岸，春浥翠微峰。",
            "地有经冬草，林无未老松。",
            "竹寒溪隔寺，晴日直闻钟。"
        ],
        "title": "游崔监丞城南别业",
        "id": "2e7e64ea-aa87-456e-b4aa-942822271e15"
    },
    {
        "author": "刘得仁",
        "paragraphs": [
            "风散五更雨，鸟啼三月春。",
            "轩窗透初日，砚席绝纤尘。",
            "帝里峰头出，邻家树色新。",
            "怜君高且静，有句寄闲人。"
        ],
        "title": "荅韦先辈春雨後见寄",
        "id": "02de7d48-2092-43ac-9f42-b34c0f529353"
    },
    {
        "author": "刘得仁",
        "paragraphs": [
            "先生此幽隐，便可谢人羣。",
            "潭底见秋石，树间飞霁云。",
            "山居心已惯，俗事耳憎闻。",
            "念我要多疾，开炉药许分。"
        ],
        "title": "题吴先生山居",
        "id": "ab5c8c16-35c2-42f5-8726-764b7ddac590"
    },
    {
        "author": "刘得仁",
        "paragraphs": [
            "寺去幽居近，每来因采薇。",
            "伴僧行不困，临水语忘归。",
            "磬动青林晚，人惊白鹭飞。",
            "堪嗟浮俗事，皆与道相违。"
        ],
        "title": "晚游慈恩寺",
        "id": "21ae5fa9-4166-4a87-8fa2-9cde7be03edf"
    },
    {
        "author": "刘得仁",
        "paragraphs": [
            "茅堂入谷远，林暗绝其邻。",
            "终日有流水，经年无到人。",
            "溪云常欲雨，山洞别开春。",
            "自得仙家术，栽松独养真。"
        ],
        "title": "题王处士山居",
        "id": "7ec90e57-dc10-4b78-a5ee-522f9b0c781b"
    },
    {
        "author": "刘得仁",
        "paragraphs": [
            "禅地无尘夜，焚香话所归。",
            "树摇幽鸟梦，萤入定僧衣。",
            "破月斜天半，高河下露微。",
            "翻令嫌白日，动即与心违。"
        ],
        "title": "宿僧院",
        "id": "7622a4bf-6053-4613-8a94-b1a60a7b163f"
    },
    {
        "author": "刘得仁",
        "paragraphs": [
            "疎钟兼漏尽，曙色照青氛。",
            "栖鹤出高树，山人归白云。",
            "月盈期重宿，丹熟约相分。",
            "羡入秋风洞，幽泉仔细闻。"
        ],
        "title": "晓别吕山人",
        "id": "6552a1cc-269d-414b-9e6b-1ec167fd77a8"
    },
    {
        "author": "刘得仁",
        "paragraphs": [
            "师誉振京城，谈空万乘听。",
            "北行山已雪，南去木犹青。",
            "夜岳禅销月，秋潭汲动星。",
            "回期不可定，孤鹤在高冥。"
        ],
        "title": "送知全禅师南游",
        "id": "4f3306e9-a602-49b5-8183-c04e89396d3d"
    },
    {
        "author": "刘得仁",
        "paragraphs": [
            "出入门阑久，儿童亦有情。",
            "不须将姓字，长说向公卿。",
            "每许连床坐，时容并马行。",
            "恩深转无语，怀抱自分明。"
        ],
        "title": "上张水部",
        "id": "d752d820-ad9b-4c1d-afe6-869523196ef8"
    },
    {
        "author": "刘得仁",
        "paragraphs": [
            "乡井从离别，穷边触目愁。",
            "生人居外地，塞雪下中秋。",
            "鴈举之衡翅，河穿入虏流。",
            "将军心莫苦，向此取封侯。"
        ],
        "title": "塞上行作",
        "id": "a695501a-4c10-4201-9f0d-c1b714a703d1"
    },
    {
        "author": "刘得仁",
        "paragraphs": [
            "诗人中最屈，无与使君俦。",
            "白发虽求退，明时合见收。",
            "登山犹自健，纵酒可多愁。",
            "好是能骑马，相逢见鄂州。"
        ],
        "title": "赠江夏卢使君",
        "id": "7e9a141b-c628-4caf-8644-3b81fd30c436"
    },
    {
        "author": "刘得仁",
        "paragraphs": [
            "营营不自息，暌阔数年情。",
            "林下期难逐，人间事旋生。",
            "鸟栖寒水迥，月映积冰清。",
            "石室焚香坐，悬知不为名。"
        ],
        "title": "冬夜寄白阁僧",
        "id": "8350a26b-4f98-47f8-81a1-dc51ee8f3495"
    },
    {
        "author": "刘得仁",
        "paragraphs": [
            "水陆中分程，看花一月行。",
            "会稽山隔浪，天竺树连城。",
            "候吏赍鱼印，迎船载斾旌。",
            "渡江春始半，列屿草初生。"
        ],
        "title": "送姚合郎中任杭州",
        "id": "303ad4fe-b67f-476e-aa48-0de91ba3e9f4"
    },
    {
        "author": "刘得仁",
        "paragraphs": [
            "夏圃秋凉入，树低逢帻欹。",
            "水声翻败堰，山翠湿疎篱。",
            "绿滑莎藏径，红连果压枝。",
            "幽人更何事，旦夕与僧期。"
        ],
        "title": "西园",
        "id": "2b23b1ca-c2b6-4e37-8988-8a50b9ca0c3c"
    },
    {
        "author": "刘得仁",
        "paragraphs": [
            "清风枝叶上，山鸟已栖来。",
            "根别古沟岸，影生秋观苔。",
            "徧思诸草木，惟此出尘埃。",
            "恨为移君晚，空庭更拟栽。"
        ],
        "title": "昊天观新栽竹",
        "id": "a2824170-01ff-4e81-8ad8-68a0d03a402f"
    },
    {
        "author": "刘得仁",
        "paragraphs": [
            "岂曰趣名者，年年待命通。",
            "坐令青嶂上，兴起白云中。",
            "岸浸如天水，林含似雨风。",
            "南宗犹有碍，西寺问恭公。"
        ],
        "title": "晚步曲江因谒慈恩寺恭上人",
        "id": "ce87d6be-f182-452d-9bcf-8c92c74dd567"
    },
    {
        "author": "刘得仁",
        "paragraphs": [
            "白发麻衣破，还谯别弟回。",
            "首垂听乐泪，花落待歌杯。",
            "石路寻芝熟，柴门有鹿来。",
            "明王下征诏，应就碧峰开。"
        ],
        "title": "送姚处士归亳州",
        "id": "2b53de07-354c-417a-bc20-46b39309233c"
    },
    {
        "author": "刘得仁",
        "paragraphs": [
            "一室凿崔嵬，危梯叠藓苔。",
            "永无尘事到，时有至人来。",
            "涧谷冬深静，烟岚日午开。",
            "修身知得地，京寺未言回。"
        ],
        "title": "寄楼子山云栖上人",
        "id": "1dd6b649-cea8-4b5d-906f-880bf0d94a43"
    },
    {
        "author": "刘得仁",
        "paragraphs": [
            "莫说春闱事，清宵且共吟。",
            "频年遗我辈，何日遇知音。",
            "逼曙天倾斗，将寒叶坠林。",
            "无将簪绂意，只损壮夫心。"
        ],
        "title": "秋夜喜友人宿",
        "id": "1bdbd392-323e-42fd-86e6-1e577ed63975"
    },
    {
        "author": "刘得仁",
        "paragraphs": [
            "菡萏遍秋水，隔林香似焚。",
            "僧同池上宿，霞向月边分。",
            "渚鸟栖蒲立，城砧接曙闻。",
            "来宵莫他约，重此话孤云。"
        ],
        "title": "秋日同僧宿西池",
        "id": "2b52ca1a-7472-4e9c-a758-8a1a2bd17b18"
    },
    {
        "author": "刘得仁",
        "paragraphs": [
            "永夕见招宿，诗书盈草堂。",
            "静吟倾美酒，高论出名场。",
            "窗飒松篁韵，庭兼雪月光。",
            "心期身未老，一去泛潇湘。"
        ],
        "title": "宿韦津山居",
        "id": "d8d996b4-2eb5-4fdf-9572-6af8ecdc4a85"
    },
    {
        "author": "刘得仁",
        "paragraphs": [
            "只应芸阁吏，知我僻兼愚。",
            "吟兴忘饥冻，生涯任有无。",
            "惨云埋远岫，阴吹吼寒株。",
            "忽起围炉思，招携酒满壶。"
        ],
        "title": "夜携酒访崔正字",
        "id": "136bbd8c-eb1c-43c1-8b24-782ca328e0c4"
    },
    {
        "author": "刘得仁",
        "paragraphs": [
            "高堂惟两别，此别是荣归。",
            "薄俸迎亲远，平时知己稀。",
            "郓郊秋木见，鲁寺夜钟微。",
            "近腊西来日，多逢霰雪飞。"
        ],
        "title": "送蔡京东归迎侍",
        "id": "76688ee0-108b-4fb1-8369-5b643832349d"
    },
    {
        "author": "刘得仁",
        "paragraphs": [
            "尘里兼尘外，咸期此夕明。",
            "一年惟一度，长恐有云生。",
            "露洗微埃尽，光濡是物清。",
            "朗吟看正好，惆怅又西倾。"
        ],
        "tags": [
            "抒情",
            "节日",
            "中秋"
        ],
        "title": "中秋",
        "id": "64f7ffee-d8d2-40c2-96b1-f65bb510bf2b"
    },
    {
        "author": "刘得仁",
        "paragraphs": [
            "事事不求奢，长吟省叹嗟。",
            "无才堪世弃，有句向谁夸。",
            "老树呈秋色，空池浸月华。",
            "凉风白露夕，此境属诗家。"
        ],
        "title": "池上宿",
        "id": "2b0aeb3c-26cd-40cf-98ec-6d898b7d2bf4"
    },
    {
        "author": "刘得仁",
        "paragraphs": [
            "永夕坐暝久，萧萧猨狖啼。",
            "漏微砧韵隔，月落斗杓低。",
            "危叶无风坠，幽禽并树栖。",
            "自怜在岐路，不醉亦沈迷。"
        ],
        "title": "秋夕即事",
        "id": "ed167333-59af-4452-be9b-5b14631730fd"
    },
    {
        "author": "刘得仁",
        "paragraphs": [
            "日夕是西风，流光半已空。",
            "山光渐凝碧，树叶即翻红。",
            "学浅惭多士，秋成羡老农。",
            "谁怜信公道，不泣路岐中。"
        ],
        "title": "晚夏",
        "id": "c009334b-4ddb-4e1b-b0da-1fe220b533c9"
    },
    {
        "author": "刘得仁",
        "paragraphs": [
            "到晓改诗句，四邻嫌苦吟。",
            "中宵横北斗，夏木隐栖禽。",
            "天地先秋肃，轩窗映月深。",
            "幽庭多此景，惟恐曙光侵。"
        ],
        "title": "夏日即事",
        "id": "2b2086b5-58ca-46c2-a2a6-7b6fe5e63cb6"
    },
    {
        "author": "刘得仁",
        "paragraphs": [
            "君子远相寻，联镳到敝林。",
            "有诗谁索和，无酒可赊斟。",
            "门列晴峰色，堂开古木阴。",
            "何因驻清听，惟恐日西沈。"
        ],
        "title": "夏日通济里居酬诸先辈见访",
        "id": "5945cb07-2e68-4f90-9e85-100588998082"
    },
    {
        "author": "刘得仁",
        "paragraphs": [
            "鸣鞭静路尘，籍籍谏垣臣。",
            "函疏封还密，炉香侍立亲。",
            "箧多临水作，窗宿卧云人。",
            "危坐开寒纸，灯前起草频。"
        ],
        "title": "寄姚谏议",
        "id": "898f5b76-d67e-415b-aa29-0dac947fce03"
    },
    {
        "author": "刘得仁",
        "paragraphs": [
            "白云居创毕，诏入凤池年。",
            "林长双峰树，潭分并寺泉。",
            "石溪盘鹤外，岳室闭猨前。",
            "柱史题诗後，松前更肃然。"
        ],
        "tags": [
            "庐山"
        ],
        "title": "和厉玄侍御题户部相公庐山草堂",
        "id": "9c71caa8-2dec-4fc9-abdb-1adcf745f1f4"
    },
    {
        "author": "刘得仁",
        "paragraphs": [
            "寂灭身何在，门人隔此生。",
            "影悬尘已厚，塔种柏初成。",
            "溪院秋先雪，山堂古有精。",
            "当时挂锡处，树老几枝倾。"
        ],
        "title": "题山中故静禅师",
        "id": "e90dab5d-7bd8-4253-97ae-c324cc38a5a1"
    },
    {
        "author": "刘得仁",
        "paragraphs": [
            "何处消长日，慈恩精舍频。",
            "僧高容野客，树密绝嚣尘。",
            "闲上凌虚塔，相逢避暑人。",
            "却愁归去路，马迹并车轮。"
        ],
        "title": "夏日游慈恩寺",
        "id": "3569c89a-b3e9-485f-9d5a-b1797112654d"
    },
    {
        "author": "刘得仁",
        "paragraphs": [
            "因居石室贫，五十二回春。",
            "拥褐冥心客，穷经暮齿人。",
            "翠沈空水定，雨绝片云新。",
            "危细秋峰径，相随到顶频。"
        ],
        "title": "题终南麻先生寂禅师石室",
        "id": "69e6771a-9618-4817-a98b-63bae08e606d"
    },
    {
        "author": "刘得仁",
        "paragraphs": [
            "灵帅与谁善，得君宾幕中。",
            "从容应尽礼，赞画致元功。",
            "连塞云长惨，纔秋树半空。",
            "相如偏自惬，掌记复乘骢。"
        ],
        "title": "送灵武朱书记",
        "id": "6384393b-fbb2-409d-bcc9-984bde31dcf5"
    },
    {
        "author": "刘得仁",
        "paragraphs": [
            "杖履疑师在，房关四壁蛩。",
            "贮瓶经腊水，响塔隔山钟。",
            "乳鸽沿苔井，斋猨散雪峰。",
            "如何不相见，倚徧寺前松。"
        ],
        "title": "吊草堂禅师",
        "id": "0ca268d2-c4aa-47b4-ba0c-5ccea08dd431"
    },
    {
        "author": "刘得仁",
        "paragraphs": [
            "柳新春水湄，春岸草离离。",
            "祖席觞云尽，离人泪各垂。",
            "业文传不朽，作尉岂多时。",
            "公退琴堂上，风吹斑竹枝。"
        ],
        "title": "早春送湘潭李少府之任",
        "id": "ddcfa724-864f-4ae0-ad50-9ae5fbc3b0f1"
    },
    {
        "author": "刘得仁",
        "paragraphs": [
            "霜薄东南地，江枫落未齐。",
            "众山离楚上，孤棹宿吴西。",
            "渚客留僧语，笼猨失子啼。",
            "到家冬即是，荷尽若耶溪。"
        ],
        "title": "送越客归",
        "id": "def9ba93-b443-4807-8332-97c615a371c2"
    },
    {
        "author": "刘得仁",
        "paragraphs": [
            "东西南北郡，自说徧曾游。",
            "人世终多故，皇都不少留。",
            "郢城帆过夜，汉水月方秋。",
            "此谒亲知去，闻猨岂解愁。"
        ],
        "title": "送周钺往江夏",
        "id": "b510f3a7-a145-44e6-816f-7a74d676707f"
    },
    {
        "author": "刘得仁",
        "paragraphs": [
            "河池安所理，种柳与弹琴。",
            "自合清时化，仍资白首吟。",
            "程余行片月，公退入遥林。",
            "想得询民瘼，方称单父心。"
        ],
        "title": "送河池李明府之任",
        "id": "a9624fa0-5afd-4041-8f5b-5811a4af2901"
    },
    {
        "author": "刘得仁",
        "paragraphs": [
            "同城各多故，会面亦稀疎。",
            "及道须相别，临岐恨有余。",
            "梁园飞楚鸟，汴水走淮鱼。",
            "众说裁军檄，陈琳远不如。"
        ],
        "title": "送蔡京侍御赴大梁幕",
        "id": "2e852287-bccd-4698-9053-d0df2ac6c509"
    },
    {
        "author": "刘得仁",
        "paragraphs": [
            "寥落故人宅，今来身已亡。",
            "古苔封墨沼，深竹映书堂。",
            "秋色池馆静，雨声云水凉。",
            "无因展交道，日暮剖心肠。"
        ],
        "title": "哭鲍溶有感",
        "id": "109ad1d2-3731-443a-b90d-aa4365c7d15e"
    },
    {
        "author": "刘得仁",
        "paragraphs": [
            "玉泉归故剎，便老是僧期。",
            "乱木孤蝉後，寒山绝鸟时。",
            "若寻流水去，转出白云迟。",
            "见说千峰路，溪深复顶危。"
        ],
        "title": "送僧归玉泉寺",
        "id": "135b439d-b60c-4a42-8d0c-22cc25e42426"
    },
    {
        "author": "刘得仁",
        "paragraphs": [
            "修篁夹绿池，幽絮此中飞。",
            "何必青山远，仍将白发归。",
            "鸟啼亦有恨，鸥习总无机。",
            "树起秋风细，西林磬入微。"
        ],
        "title": "宣义池上",
        "id": "78ada3c5-92a7-4de7-ae14-836488679e66"
    },
    {
        "author": "刘得仁",
        "paragraphs": [
            "满庭霜月魄，风静绝纤闻。",
            "边境时无事，州城夜访君。",
            "拥裘听塞角，酌醴话湘云。",
            "赞佐元戎美，恩齐十万军。"
        ],
        "title": "回中夜访独孤从事",
        "id": "3d828921-91fb-4ada-8631-dfae14941a9b"
    },
    {
        "author": "刘得仁",
        "paragraphs": [
            "暮色遶柯亭，南山幽竹青。",
            "夜深斜舫月，风定一池星。",
            "岛屿无人迹，菰蒲有鹤翎。",
            "此中足吟眺，何用泛沧溟。"
        ],
        "title": "宿宣义池亭",
        "id": "f7cc5d03-dbca-4ec7-9fc3-5c31a33d9bac"
    },
    {
        "author": "刘得仁",
        "paragraphs": [
            "像教得重兴，因师说大乘。",
            "从来悟明主，今去证高僧。",
            "蜀国烟霞异，灵山水月澄。",
            "乡闾诸善友，喜似见南能。"
        ],
        "title": "送智玄首座归蜀中旧山",
        "id": "aa4780fe-f910-470e-bdad-95daf6277090"
    },
    {
        "author": "刘得仁",
        "paragraphs": [
            "愚为童稚时，已解念君诗。",
            "及得高科晚，须逢圣主知。",
            "花前飜有泪，鬓上却无丝。",
            "从此东归去，休为坠叶期。"
        ],
        "title": "贺顾非熊及第其年内索文章",
        "id": "935bcd90-e68c-48a4-88d6-124bd8c50b8b"
    },
    {
        "author": "刘得仁",
        "paragraphs": [
            "亭台腊月时，松竹见贞姿。",
            "林积烟藏日，风吹水合池。",
            "恨无人此住，静有鹤相窥。",
            "是景吟诗徧，真于野客宜。"
        ],
        "title": "冬日骆家亭子",
        "id": "701ddaac-fd35-42ee-88e2-1da8d56e9a62"
    },
    {
        "author": "刘得仁",
        "paragraphs": [
            "无事门多掩，阴阶竹扫苔。",
            "劲风吹雪聚，渴鸟啄冰开。",
            "树向寒山得，人从瀑布来。",
            "终期天目老，擎锡逐云回。"
        ],
        "title": "题邵公禅院",
        "id": "17cc0659-dfef-47e7-a538-bd689b2b8c2b"
    },
    {
        "author": "刘得仁",
        "paragraphs": [
            "自尔归仙後，经秋又过春。",
            "白云寻不得，紫府去无因。",
            "此地空明月，何山伴羽人。",
            "终期华表上，重见令威身。"
        ],
        "title": "忆鹤",
        "id": "a239c65c-e5e0-4463-b314-ce56f0a3fac4"
    },
    {
        "author": "刘得仁",
        "paragraphs": [
            "静里层层石，潺湲到鹤林。",
            "流回出几洞，源远历千岑。",
            "寒助空山月，清兼此夜心。",
            "幽人听达曙，相和藓床吟。"
        ],
        "title": "听夜泉",
        "id": "1e51c2e4-da56-4b03-a51c-efd01ac12d4e"
    },
    {
        "author": "刘得仁",
        "paragraphs": [
            "乐游原上望，望尽帝都春。",
            "始觉繁华地，应无不醉人。",
            "云开双阙丽，柳映九衢新。",
            "爱此频来往，多闲逐此身。"
        ],
        "title": "乐游原春望",
        "id": "55514f96-18dc-412d-bdd7-218adfc9c4b8"
    },
    {
        "author": "刘得仁",
        "paragraphs": [
            "腹是羣书笥，官为六义师。",
            "情高少尘事，朝下足闲时。",
            "有句同人伏，无私胄子知。",
            "汉庭公议在，正与触邪宜。"
        ],
        "title": "赠雍陶博士",
        "id": "671f169b-74f0-4341-9794-b56981663920"
    },
    {
        "author": "刘得仁",
        "paragraphs": [
            "了了见岐路，欲行难负心。",
            "趋时不圆转，自古易湮沈。",
            "日正林方合，蜩鸣夏已深。",
            "中郎今远在，谁识爨桐音。"
        ],
        "title": "夏日感怀寄所知",
        "id": "be950e41-d288-48fc-ac81-10f672e10e82"
    },
    {
        "author": "刘得仁",
        "paragraphs": [
            "性与才俱拙，名场迹甚微。",
            "久居颜亦厚，独立事多非。",
            "刻骨搜新句，无人悯白衣。",
            "明时自堪恋，不是不知机。"
        ],
        "title": "陈情上知己",
        "id": "2e0ac513-c652-4631-b893-d23c84b7b059"
    },
    {
        "author": "刘得仁",
        "paragraphs": [
            "永夜无他虑，长吟毕二更。",
            "暗灯摇碧影，滞雨滴阶声。",
            "道进愁还浅，年加睡自轻。",
            "如何得深术，相与舍浮名。"
        ],
        "title": "秋夜寄友人二首 一",
        "id": "d831bfd0-8896-458c-a99d-4caff225b24d"
    },
    {
        "author": "刘得仁",
        "paragraphs": [
            "所思同海岱，所梦亦烟波。",
            "默坐看山久，闲行值寺过。",
            "独吟黄叶乱，相去碧峰多。",
            "我有归心在，君行竟若何。"
        ],
        "title": "秋夜寄友人二首 二",
        "id": "36b8a859-6ad4-4a45-97a2-2ccba295e584"
    },
    {
        "author": "刘得仁",
        "paragraphs": [
            "宁因不得志，寂寞本相宜。",
            "冥目冥心坐，花开花落时。",
            "数畦蔬甲出，半梦鸟声移。",
            "只恐龙楼吏，归山又见违。"
        ],
        "title": "寄春坊顾校书",
        "id": "4c73eb1e-1e2f-40de-90cd-2857e6935596"
    },
    {
        "author": "刘得仁",
        "paragraphs": [
            "久别青云士，幽人分固然。",
            "愁心不易去，蹇步卒难前。",
            "尽落经霜叶，频阴欲雪天。",
            "归山自有限，岂待白头年。"
        ],
        "title": "寄雍陶先辈",
        "id": "74011ffb-7b38-471b-a8ad-b3b0e7c23bd3"
    },
    {
        "author": "刘得仁",
        "paragraphs": [
            "圆明寒魄上，天地一光中。",
            "临水通宵坐，知君此兴同。",
            "华凝衣有露，静极树无风。",
            "若向湘江见，湘江彻底空。"
        ],
        "title": "对月寄雍陶",
        "id": "ecebd171-37e0-4cc4-af91-4fdb3cc8b99d"
    },
    {
        "author": "刘得仁",
        "paragraphs": [
            "十五年余苦，今朝始遇君。",
            "无惭于白日，不枉别孤云。",
            "得失天难问，称扬鬼亦闻。",
            "此恩销镂骨，吟坐叶纷纷。"
        ],
        "title": "寄谢观",
        "id": "c700f2d8-70aa-45bb-a629-4c031233965f"
    },
    {
        "author": "刘得仁",
        "paragraphs": [
            "廉问帝难人，朝庭辍重臣。",
            "入山初有雪，登路正无尘。",
            "去国鸣驺缓，经云住斾频。",
            "千峰与万木，清听雨情新。"
        ],
        "title": "送鄂州崔大夫赴镇",
        "id": "9c28c1bb-a4bd-47ef-9b8b-948384c0d164"
    },
    {
        "author": "刘得仁",
        "paragraphs": [
            "帝心忧虢俗，暂庭辍掖垣臣。",
            "疲瘵初承制，乡闾似得春。",
            "化成应有瑞，位重转闻贫。",
            "用作盐梅日，争回卧辙人。"
        ],
        "title": "送钱给事赴虢州",
        "id": "78ac70fa-70b4-4765-81fd-843396890874"
    },
    {
        "author": "刘得仁",
        "paragraphs": [
            "纶阁知孤直，翻论北巷贤。",
            "且縻莲幕里，会致玉阶前。",
            "洙泗秋微动，龟蒙月正圆。",
            "元戎军务息，清句待君联。"
        ],
        "title": "送雍陶侍御赴兖州裴尚书命",
        "id": "9d970f1c-e131-416a-a697-f1b808f09e69"
    },
    {
        "author": "刘得仁",
        "paragraphs": [
            "鸡林隔巨浸，一住一年行。",
            "日近国先曙，风吹海不平。",
            "眼穿乡井树，头白渺弥程。",
            "到彼星霜换，唐家语却生。"
        ],
        "title": "送新罗人归本国",
        "id": "6cc338af-cc0a-4023-bef7-ccb1ad77c293"
    },
    {
        "author": "刘得仁",
        "paragraphs": [
            "朝是暮还非，人情冷暖移。",
            "浮生只如此，强进欲何为。",
            "要路知无援，深山必遇师。",
            "怜君明此理，休去不迟疑。"
        ],
        "title": "送车涛罢举归山",
        "id": "fb04a1e4-2037-4557-8f64-8ff411d411db"
    },
    {
        "author": "刘得仁",
        "paragraphs": [
            "陈琳轻一别，马上意超然。",
            "来日行烦暑，归时听早蝉。",
            "阴云翳城郭，细雨紊山川。",
            "从事公刘地，元戎旧礼贤。"
        ],
        "title": "送王书记归邠州",
        "id": "ca88948a-2217-4e99-aeec-b462b64ed530"
    },
    {
        "author": "刘得仁",
        "paragraphs": [
            "迢递从知己，他人敢更言。",
            "离京虽未腊，到府已应暄。",
            "飞急奔行鴈，啼酸忆子猨。",
            "江山无限思，君拟共谁论。"
        ],
        "title": "送谢观之剑南从事",
        "id": "f1f2f173-b539-4d06-9db6-05e80a615c10"
    },
    {
        "author": "刘得仁",
        "paragraphs": [
            "一名兼一尉，未足是君伸。",
            "厉数为诗者，多来作谏臣。",
            "路翻平楚阔，草带古淮新。",
            "天下虽云大，同声有几人。"
        ],
        "title": "送顾非熊作尉盱眙",
        "id": "32183dec-fbda-47f9-8dba-2726587dadb8"
    },
    {
        "author": "刘得仁",
        "paragraphs": [
            "此去几般荣，登科鼎足名。",
            "无惭入南巷，高价耸东京。",
            "窗对嵩山碧，庭来洛水声。",
            "门前桃李树，一径已阴成。"
        ],
        "title": "送高湘及第後东归觐叔",
        "id": "f4e11d28-ade6-48af-bc37-a09ed8a0c2e6"
    },
    {
        "author": "刘得仁",
        "paragraphs": [
            "君此卜行日，高堂应梦归。",
            "莫将和氏泪，滴着老莱衣。",
            "岳雨连河细，田禽出麦飞。",
            "到家调膳後，吟苦落蝉晖。"
        ],
        "title": "送友人下第归觐",
        "id": "54bb20d9-8a85-40a1-9505-c08101ed0aff"
    },
    {
        "author": "刘得仁",
        "paragraphs": [
            "新柳间花垂，东西京路岐。",
            "园林知自到，寝食计相思。",
            "雨断淮山出，帆扬楚树移。",
            "晨昏心已泰，蝉发是回时。"
        ],
        "title": "送友人下第归扬州觐省",
        "id": "f1cdca0b-584e-424e-9f05-20b263c7c1d3"
    },
    {
        "author": "刘得仁",
        "paragraphs": [
            "万类半已动，此心宁自安。",
            "月沈平野尽，星隐曙空残。",
            "马渡横流广，人行湛露寒。",
            "还思犹梦者，不信早行难。"
        ],
        "title": "早行",
        "id": "190bb6b0-5c3e-46bd-afa7-1aa2f21e2fbf"
    },
    {
        "author": "刘得仁",
        "paragraphs": [
            "衡门掩绿苔，树下绝尘埃。",
            "偶赴高僧约，旋知长者来。",
            "云山堪眺望，车马必裴回。",
            "问以何为待，惭无酒一杯。"
        ],
        "title": "通济里居酬庐肇见寻不遇",
        "id": "6c3f5026-f29b-4cb4-a5c1-0f6ed8d3d454"
    },
    {
        "author": "刘得仁",
        "paragraphs": [
            "为道常日损，尊师修此心。",
            "挂肩黄布被，穿髪白蒿簪。",
            "符札灵砂字，弦弹古素琴。",
            "囊中曾有药，点土亦成金。"
        ],
        "title": "赠王尊师",
        "id": "4848e67c-4b51-41c4-bd9c-d906e13a2e58"
    },
    {
        "author": "刘得仁",
        "paragraphs": [
            "儒释偶同宿，夜窗寒更清。",
            "忘机于世久，晤语到天明。",
            "月倒高松影，风旋一磬声。",
            "真门犹是幻，不用觉浮生。"
        ],
        "title": "冬夜与蔡校书宿无可上人院",
        "id": "785c49d3-7be0-4b4d-a7ea-6175a4d58ea2"
    },
    {
        "author": "刘得仁",
        "paragraphs": [
            "相逢话清夜，言实转相知。",
            "共道名虽切，唯论命不疑。",
            "吟身坐霜石，眠鸟握风枝。",
            "别忆天台客，烟霞昔有期。"
        ],
        "title": "冬日喜同志宿",
        "id": "316d736f-0f74-4687-baf0-fd3c7cac457e"
    },
    {
        "author": "刘得仁",
        "paragraphs": [
            "尘里正愁老，相逢眼益明。",
            "从前枉多病，此後鲜疎名。",
            "古柏今收子，深山许事兄。",
            "长生如有分，愿逐到蓬瀛。"
        ],
        "title": "逢吕上山人",
        "id": "03a5e7a9-06b6-4d1a-a392-bcf0ca12cda2"
    },
    {
        "author": "刘得仁",
        "paragraphs": [
            "春暮雨微微，翻疑坠叶时。",
            "气蒙杨柳重，寒勒牡丹迟。",
            "未夕鸟先宿，望晴人有期。",
            "何当廓阴闭，新暑竹风吹。"
        ],
        "title": "春暮对雨",
        "id": "f4fb66dc-e8e2-417f-88b3-2df1f0e52fca"
    },
    {
        "author": "刘得仁",
        "paragraphs": [
            "簟凉秋气初，长信恨何如。",
            "拂黛月生指，解鬟云满梳。",
            "一从悲画扇，几度泣前鱼。",
            "坐听南宫乐，清风摇翠裾。"
        ],
        "title": "长信宫",
        "id": "50397bb4-b68f-43a0-bc2c-b7cfa36f50da"
    },
    {
        "author": "刘得仁",
        "paragraphs": [
            "高人游息处，与此曲池连。",
            "密树纔春後，深山在目前。",
            "远峰初绝雨，片石欲生烟。",
            "数有僧来宿，应缘静好禅。"
        ],
        "title": "初夏题段郎中修竹里南园",
        "id": "1bb6d134-5c32-4b4f-a00d-74fd7bf193ee"
    },
    {
        "author": "刘得仁",
        "paragraphs": [
            "古僧精进者，师复是谁流。",
            "道贵行无我，禅难说到头。",
            "汲泉羸鹤立，拥褐老猨愁。",
            "曾住深山院，何如此院幽。"
        ],
        "title": "题景玄禅师院",
        "id": "b42236c0-f015-4bf2-bc4f-c6b407ed3289"
    },
    {
        "author": "刘得仁",
        "paragraphs": [
            "无事称无才，柴门亦罕开。",
            "脱巾吟永日，着屐步荒台。",
            "风卷微尘上，霆将暴雨来。",
            "终南云渐合，咫尺失崔嵬。"
        ],
        "title": "夏日樊川别业即事",
        "id": "fe62a52d-e93a-4c54-8962-7641bafc1c57"
    },
    {
        "author": "刘得仁",
        "paragraphs": [
            "省学为诗日，宵吟每达晨。",
            "十年期是梦，一事未成身。",
            "枉别山中客，殊非世上人。",
            "今来已如此，须得桂荣新。"
        ],
        "title": "寄无可上人",
        "id": "6cc30b55-c750-47ff-af4a-f3d913887862"
    },
    {
        "author": "刘得仁",
        "paragraphs": [
            "得性见微公，何曾执着空。",
            "修心将佛并，吐论与儒通。",
            "晓漱松杉下，宵禅雪月中。",
            "他生有缘会，君子亦应同。"
        ],
        "title": "和范校书赠造微上人",
        "id": "ae383f81-ff32-431c-95e5-ba280eadc54f"
    },
    {
        "author": "刘得仁",
        "paragraphs": [
            "何况归山後，而今已似仙。",
            "卜居天苑畔，闲步禁楼前。",
            "落日明沙岸，微风上纸鸢。",
            "静还林石下，坐读养生篇。"
        ],
        "title": "访曲江胡处士",
        "id": "d9c08297-a2e7-4353-85d6-0f92010a165b"
    },
    {
        "author": "刘得仁",
        "paragraphs": [
            "古松凌巨塔，修竹映空廊。",
            "竟日闻虚籁，深山只此凉。",
            "僧真生我静，水淡发茶香。",
            "坐久东楼望，钟声振夕阳。"
        ],
        "title": "慈恩寺塔下避暑",
        "id": "d10f711a-b2a1-4f39-8b6a-220594025cb2"
    },
    {
        "author": "刘得仁",
        "paragraphs": [
            "高视终南秀，西风度阁凉。",
            "一生同隙影，几处好山光。",
            "暮鸟投嬴木，寒钟送夕阳。",
            "因居话心地，川冥宿僧房。"
        ],
        "title": "秋晚与友人游青龙寺",
        "id": "7ee61090-d908-4cd3-9d71-ef302ccbede7"
    },
    {
        "author": "刘得仁",
        "paragraphs": [
            "朝来微有雨，天地爽无尘。",
            "北厥明如昼，南山碧动人。",
            "车舆终日别，草树一城新。",
            "枉是吾君戚，何门谒紫宸。"
        ],
        "title": "春日雨後作",
        "id": "a9d0d1fe-464a-4a4b-b497-2e2e7b8713ae"
    },
    {
        "author": "刘得仁",
        "paragraphs": [
            "旨甘虽自足，未是禄荣亲。",
            "尚逐趋时伴，多离有道人。",
            "山居衣以草，生寄药随身。",
            "不食长无疾，年知出十旬。"
        ],
        "title": "别王山人",
        "id": "89881aa6-2479-4d76-8bbd-bdb68acab3a6"
    },
    {
        "author": "刘得仁",
        "paragraphs": [
            "处士例营营，惟君纵此生。",
            "闲能资寿考，健不换公卿。",
            "药圃妻同耨，山田子共耕。",
            "定知丹熟後，无姓亦无名。"
        ],
        "title": "赠陶山人",
        "id": "d145d16f-5c47-40d0-9b2e-a8ad34ef40e9"
    },
    {
        "author": "刘得仁",
        "paragraphs": [
            "御林闻有早莺声，玉槛春香九陌晴。",
            "寒着霁云归紫阁，暖浮佳气动芳城。",
            "宫池日到冰初解，辇路风吹草欲生。",
            "鸳侣此时皆赋咏，商山雪在思尤清。"
        ],
        "title": "禁署早春晴望",
        "id": "0864c886-51ed-4774-979c-f3503805d74f"
    },
    {
        "author": "刘得仁",
        "paragraphs": [
            "年过弱冠风尘里，常拟随师学炼形。",
            "石路特来寻道者，云房空见有仙经。",
            "碁于松底留残局，鹤向潭边退数翎。",
            "便欲此居闲到老，先生何日下青冥。"
        ],
        "title": "山中寻道人不遇",
        "id": "8281301a-f855-458f-9814-97a2dfca7c51"
    },
    {
        "author": "刘得仁",
        "paragraphs": [
            "到来常听说清虚，手把玄元七字书。",
            "仙籍不知名姓有，道情惟见往来疎。",
            "已能绝粒无饥色，早晚休官买隐居。",
            "便欲去随为弟子，片云孤鹤可相于。"
        ],
        "title": "赠敬晊助教二首 一",
        "id": "d99e3bf8-a9bd-418e-b68b-74eb247f4333"
    },
    {
        "author": "刘得仁",
        "paragraphs": [
            "街西静观求居处，不到权门到寺频。",
            "禁掖人知连状荐，国庠官满一家贫。",
            "清仪称是蓬瀛客，直气堪为谏诤臣。",
            "自顾无成年渐长，报恩惟愿杀微身。"
        ],
        "title": "赠敬晊助教二首 二",
        "id": "24382132-0f96-49f4-99bd-cd66f346932d"
    },
    {
        "author": "刘得仁",
        "paragraphs": [
            "独来朝市笑浮云，却忆烟霞出帝城。",
            "不说金丹能点化，空教弟子学长生。",
            "壶中泻酒看云影，洞里逢师下鹤迎。",
            "料得仙家玉牌上，已镌白日上升名。"
        ],
        "title": "送祖山人归山",
        "id": "90e530f9-651e-42f1-a03c-5c5059646b2f"
    },
    {
        "author": "刘得仁",
        "paragraphs": [
            "太华万余重，岧嶤只此峰。",
            "当秋倚寥泬，入望似芙蓉。",
            "翠拔千寻直，青危一朵秾。",
            "气分毛女秀，灵有羽人踪。",
            "倒影侵官路，流香激庙松。",
            "尘埃终不及，车马自憧憧。"
        ],
        "title": "监试莲花峰",
        "id": "805edd84-2acf-48cb-b45e-313cea835b68"
    },
    {
        "author": "刘得仁",
        "paragraphs": [
            "献赋多年客，低眉恨不前。",
            "此心常郁矣，纵目忽超然。",
            "送骥登长路，有鸿入远天。",
            "古墟烟幂幂，穷野草绵绵。",
            "树与金城接，山疑桂水连。",
            "何当开霁日，无物翳平川。"
        ],
        "title": "京兆府试目极千里",
        "id": "3162fc3c-6966-4a74-a8dc-d7ff9f823bd5"
    },
    {
        "author": "刘得仁",
        "paragraphs": [
            "步溪凡几转，始得见幽踪。",
            "路隐千根树，门开万仞峰。",
            "片云生石窦，浅水卧枯松。",
            "穷谷风光冷，深山翠碧浓。",
            "鹤看空里过，仙向坐中逢。",
            "底露秋潭水，声微暮观钟。",
            "他年来此定，异日愿相容。",
            "且喜今归去，人间事更慵。"
        ],
        "title": "寻陈处士山堂",
        "id": "b022a966-3974-4005-83f9-3e0fbad78f47"
    },
    {
        "author": "刘得仁",
        "paragraphs": [
            "帝里余新第，朱门面碧岑。",
            "曙堂增爽气，乔木动清阴。",
            "直去亲瑶陛，朝回在竹林。",
            "风流才子调，好尚古人心。",
            "薜荔遮窗暗，莓苔近井深。",
            "礼无青草隔，诗共白衣吟。",
            "轩静留孤鹤，庭虚到远砧。",
            "掩关裁凤诏，开镜理琼簪。",
            "种植今如此，尘埃永不侵。",
            "云奔投刺者，日日待为霖。"
        ],
        "title": "题从伯舍人道正里南园",
        "id": "0cf3e4fa-5683-4d0f-a788-4d99e9cccb0b"
    },
    {
        "author": "刘得仁",
        "paragraphs": [
            "庭际微风动，高松韵自生。",
            "听时无物乱，尽日觉神清。",
            "强与幽泉并，翻嫌细雨幷。",
            "拂空增鹤唳，过牖合琴声。",
            "况复当秋暮，偏宜在月明。",
            "不知深涧底，萧瑟有谁听。"
        ],
        "title": "赋得听松声",
        "id": "6777f6f1-7d62-44e7-b785-0fca3e34bb05"
    },
    {
        "author": "刘得仁",
        "paragraphs": [
            "京寺数何穷，清幽此不同。",
            "曲江临阁北，御苑自墙东。",
            "广陌车音急，危楼夕景通。",
            "乱峰沈暝野，毒暑过秋空。",
            "幡扬虚无里，星生杳霭中。",
            "月光笼月殿，莲气入莲宫。",
            "缀草凉天露，吹人古木风。",
            "饮茶除假寐，闻磬释尘蒙。",
            "童子眠苔净，高僧话漏终。",
            "待鸣晓钟後，万井复朣胧。"
        ],
        "title": "宿普济寺",
        "id": "972f30a9-b76a-47e1-b075-2816554d79c5"
    },
    {
        "author": "刘得仁",
        "paragraphs": [
            "太虚悬畏景，古木蔽清阴。",
            "爰有泉堪挹，闲思日可寻。",
            "来闻鸣滴滴，照竦碧沈沈。",
            "几脉成溪壑，何人测浅深。",
            "澄时无一物，分处厉千林。",
            "净溉灵根药，凉浮玉翅禽。",
            "饮疑蠲宿疾，见自失烦襟。",
            "僧共云前濑，龙和月下吟。",
            "叠光轻吹动，彻底晓霞侵。",
            "不用频游去，令君少进心。"
        ],
        "title": "和郑校书夏日游郑泉",
        "id": "52595d46-a77e-4a59-8a99-22e8845ea56a"
    },
    {
        "author": "刘得仁",
        "paragraphs": [
            "名高身未到，此恨蓄多时。",
            "是夕吟因话，他年必去随。",
            "尝闻庐岳顶，半入楚江湄。",
            "几处悬崖上，千寻瀑布垂。",
            "炉峰松淅沥，湓浦柳参差。",
            "日色连湖白，钟声拂浪迟。",
            "烟梯缘薜荔，岳寺步欹危。",
            "地本饶灵草，林曾出祖师。",
            "石楼霞耀壁，猨树鹤分枝。",
            "细径萦岩末，高窗见海涯。",
            "嵌空寒更极，寂寞夜尤思。",
            "阴谷冰埋朮，仙田雪覆芝。",
            "乱泉禅客濑，异迹逸人知。",
            "藓室新开灶，柽潭末了棋。",
            "如何遂闲放，长得在希夷。",
            "空务渔樵事，方无道路悲。",
            "谢公台尚在，陶令柳潜衰。",
            "尘外难相许，人间贵迹遗。",
            "虽怀丹桂影，不忘白云期。",
            "仁者终携手，今朝预赋诗。"
        ],
        "tags": [
            "庐山"
        ],
        "title": "和段校书冬夕寄题庐山",
        "id": "29ad430b-4f67-43c7-bbd2-0a7020e2a9aa"
    },
    {
        "author": "刘得仁",
        "paragraphs": [
            "帝城皆剧县，令尹美居东。",
            "遂拜赵张下，蹔离星象中。",
            "拥归从北阙，送上动南宫。",
            "紫禁黄山遶，沧溟素浐通。",
            "封疆亲日月，邑里出王公。",
            "赋税充天府，歌谣入圣聪。",
            "土膏寒麦覆，人海昼尘蒙。",
            "廨宇松连翠，朝街火散红。",
            "文场新桂茂，粉署旧兰崇。",
            "留客挥盈爵，抽毫咏早鸿。",
            "前驺潘岳贵，故里邵平穷。",
            "劝隐莲峰久，期耕树谷同。",
            "凫飞将去叶，剑气尚埋丰。",
            "何必华阴土，方垂拂拭功。"
        ],
        "tags": [
            "黄山"
        ],
        "title": "书事寄万年厉员外",
        "id": "e9db9b28-6597-4bf5-a1da-1e7831c91184"
    },
    {
        "author": "刘得仁",
        "paragraphs": [
            "高文与盛德，皆谓古无伦。",
            "圣代生才子，明庭有谏臣。",
            "已瞻龙衮近，渐向凤池新。",
            "却忆波涛郡，来时岛屿春。",
            "名因诗句大，家似布衣贫。",
            "曾暗投新轴，频闻奖滞身。",
            "照吟清夕月，送药紫霞人。",
            "终计依门馆，何疑不化鳞。"
        ],
        "title": "上姚谏议",
        "id": "905c8101-f5d9-4b47-95c1-3102068dba4b"
    },
    {
        "author": "刘得仁",
        "paragraphs": [
            "今代如尧代，征贤察众情。",
            "久聆推行寔，然後佐聪明。",
            "官自文华重，恩因顾问生。",
            "词人求作称，天子许和羹。",
            "御柳凋霜晚，宫泉滴月清。",
            "直庐寒漏近，秋烛白麻成。",
            "玉殿移时对，金舆数侍行。",
            "赐衣香未散，借马色难名。",
            "时辈何偏羡，儒流此最荣。",
            "终当闻夑理，寰宇永升平。"
        ],
        "title": "上翰林丁学士",
        "id": "e7aaf13e-81c3-4327-8477-d365443f8e03"
    },
    {
        "author": "刘得仁",
        "paragraphs": [
            "何处访岐路，青云但忆归。",
            "风尘数年限，门馆一生依。",
            "外族帝王是，中朝亲旧稀。",
            "翻令浮议者，不许九霄飞。"
        ],
        "title": "二",
        "id": "317e4d45-6475-4905-bab3-56fde484c321"
    },
    {
        "author": "刘得仁",
        "paragraphs": [
            "五字投精鉴，惭非大雅词。",
            "本求闲赐览，岂料便蒙知。",
            "幽拙欣殊幸，提携更不疑。",
            "弱苗须雨长，懒翼在风吹。",
            "砺镞端杨叶，光门待桂枝。",
            "计闻尘里誉，因和禁中诗。"
        ],
        "title": "山中舒怀寄上丁学士",
        "id": "d940c14b-44e3-4fa1-b3ae-7690fc7e97d9"
    },
    {
        "author": "刘得仁",
        "paragraphs": [
            "东风潜启物，动息意皆新。",
            "此鸟从幽谷，依林报早春。",
            "出寒虽未及，振羽渐能频。",
            "稍类冲天鹤，多随折桂人。",
            "尊前喧有语，花里昼藏身。",
            "若向秾华处，余禽不见亲。"
        ],
        "title": "莺出谷",
        "id": "334f9b36-52a5-4240-b83c-12755ffe5d86"
    },
    {
        "author": "刘得仁",
        "paragraphs": [
            "相知出肺腑，非旧亦非亲。",
            "每见云霄侣，多阳鄙拙身。",
            "即期扶泰运，岂料哭贤人。",
            "应是随先帝，依前作近臣。",
            "平生任公直，爱弟尚风尘。",
            "宅闭青松古，坟临赤水新。",
            "官清仍齿壮，儿小复家贫。",
            "惆怅天难问，空流泪满巾。"
        ],
        "title": "哭翰林丁侍郎",
        "id": "7b0c00e0-5f71-46a7-8733-8b1abed9354f"
    },
    {
        "author": "刘得仁",
        "paragraphs": [
            "一被浮名误，旋遭白发侵。",
            "裴回恋明主，梦寐在秋岑。",
            "遇物唯多感，居常只是吟。",
            "待时钳定口，经事压低心。",
            "辛苦文场久，因缘戚里深。",
            "老迷新道路，贫卖旧园林。",
            "晴赏行闻水，宵棊坐见参。",
            "龟留闲去问，僧约偶来寻。",
            "望喜潜凭鹊，娱情愿有琴。",
            "此生如遂意，誓死报知音。",
            "上德怜孤直，唯公拔陆沈。",
            "丘山恩忽被，蝼蚁力难任。",
            "作鉴明同日，听言重若金。",
            "从兹更无限，翘足俟为霖。"
        ],
        "title": "陈情上李景让大夫",
        "id": "b0681f1f-81d3-478f-98c2-39bbd6a5657a"
    },
    {
        "author": "刘得仁",
        "paragraphs": [
            "西风日夜吹，万木共离披。",
            "近甸新晴後，高人得意时。",
            "暂闲心亦泰，论道面难欺。",
            "把笔还诗债，将琴当酒资。",
            "蓝衫悬竹桁，乌帽挂松枝。",
            "名占文章重，官归谏宪迟。",
            "生涯贫帝里，公议到台司。",
            "室冷沾苔藓，门清绝路岐。",
            "莫言邻白屋，即贺立丹墀。",
            "岂虑尘埃久，云霄故有期。"
        ],
        "title": "和郑先辈谢秩闲居寓书所怀",
        "id": "16114419-f06b-44b5-af56-4af8fed1658e"
    },
    {
        "author": "刘得仁",
        "paragraphs": [
            "昨日离尘里，今朝懒已成。",
            "岂能为久隐，更欲泥浮名。",
            "虚牖晨光白，幽园晓气清。",
            "戴沙寻水去，披雾入林行。",
            "叠叶孤禽在，初阳半树明。",
            "桑麻新雨润，芦荻古波声。",
            "易向田家熟，元于世路生。",
            "病多三径塞，吟苦四邻惊。"
        ],
        "title": "病中晨起即事寄场中往还",
        "id": "b18e6e00-7c44-484c-9197-f4cacdda35ca"
    },
    {
        "author": "刘得仁",
        "paragraphs": [
            "白发宫娃不解悲，满头犹自插花枝。",
            "曾缘玉貌君王宠，准拟人看似旧时。"
        ],
        "title": "悲老宫人",
        "id": "fd989d0a-b616-40a4-acda-574811deb1d6"
    },
    {
        "author": "刘得仁",
        "paragraphs": [
            "闲共野人临野水，新秋高树挂清晖。",
            "不知尘里无穷事，白鸟双飞入翠微。"
        ],
        "title": "村中闲步",
        "id": "b4e71f6b-3ac3-4563-8a7f-23fb8edd286d"
    },
    {
        "author": "刘得仁",
        "paragraphs": [
            "未敢分明赏物华，十年如见梦中花。",
            "游人过尽衡门掩，独自凭栏到日斜。"
        ],
        "title": "上巳日",
        "id": "081391b5-bb6c-4fc0-89da-c68e67061117"
    },
    {
        "author": "刘得仁",
        "paragraphs": [
            "衣上年年泪血痕，只将怀抱诉干坤。",
            "如今主圣臣贤日，岂致人间一物冤。"
        ],
        "title": "省试日上崔侍郎四首 一",
        "id": "bb6cae31-a706-4a2b-af71-f62dca8c9875"
    },
    {
        "author": "刘得仁",
        "paragraphs": [
            "如病如痴二十秋，求名难得又难休。",
            "回看骨肉须堪耻，一着麻衣便白头。"
        ],
        "title": "省试日上崔侍郎四首 二",
        "id": "4283ce43-ec9c-4b01-8986-93f7b261b55d"
    },
    {
        "author": "刘得仁",
        "paragraphs": [
            "戚里称儒媿小才，礼闱公道此时开。",
            "他人何事虚相指，明主无私不是媒。"
        ],
        "title": "省试日上崔侍郎四首 三",
        "id": "27ad0030-f8e6-4193-8ead-5cb8709856d6"
    },
    {
        "author": "刘得仁",
        "paragraphs": [
            "方寸终朝似火然，为求白日上青天。",
            "自嗟辜负平生眼，不识春光二十年。"
        ],
        "title": "省试日上崔侍郎四首 四",
        "id": "007a18ee-6f67-4323-84ef-db707f098030"
    },
    {
        "author": "刘得仁",
        "paragraphs": [
            "秋气满堂孤烛冷，清宵无寐忆山归。",
            "窗前月过三更後，细竹吟风似雨微。"
        ],
        "title": "秋夜",
        "id": "720cddd2-8fb9-4c3b-9ab6-48843d9dc70d"
    },
    {
        "author": "刘得仁",
        "paragraphs": [
            "争得一人闻此怨，长门深夜有妍姝。",
            "早知雨露翻相悞，只插荆钗嫁匹夫。"
        ],
        "title": "长门怨",
        "id": "8d95be93-4b1d-477d-9e26-773a89fb8588"
    },
    {
        "author": "刘得仁",
        "paragraphs": [
            "嫁与商人头欲白，未曾一日得双行。",
            "任君逐利轻江海，莫把风涛似妾轻。"
        ],
        "title": "贾妇怨",
        "id": "7d773f4b-7e6e-41be-8d98-6961f29ac814"
    },
    {
        "author": "刘得仁",
        "paragraphs": [
            "风飒沈思眼忽开，尘埃污得是庸才。",
            "那堪更见巢松鹤，飞入青云不下来。"
        ],
        "title": "寄友人",
        "id": "8ae6c860-b5be-4270-ad3b-a57fcf7be7b0"
    },
    {
        "author": "刘得仁",
        "paragraphs": [
            "日过辰时犹在梦，客来应笑也求名。",
            "浮生自得长高枕，不向人间与命争。"
        ],
        "title": "晏起",
        "id": "470ffb4c-de73-46fa-8aeb-f773da19e394"
    },
    {
        "author": "刘得仁",
        "paragraphs": [
            "庙谋宏远人难测，公主生还帝感深。",
            "天下底平须共喜，一时闲事莫惊心。"
        ],
        "title": "马上别单于刘评事",
        "id": "22a7a7f5-8476-44da-9918-ccec79c42898"
    },
    {
        "author": "刘得仁",
        "paragraphs": [
            "此世荣枯岂足惊，相逢惟要眼长青。",
            "从来不爱三闾死，今日凭君莫独醒。"
        ],
        "title": "赠从弟谷",
        "id": "917638b9-f60e-4f06-adba-4b2564f8657c"
    },
    {
        "author": "刘得仁",
        "paragraphs": [
            "万壑千岩景象开，登临未足又须回。",
            "凭师莫断松间路，秋月圆时弟子来。"
        ],
        "title": "别山居",
        "id": "3c776f78-a13c-49a8-bba2-68cbb50a7a83"
    },
    {
        "author": "刘得仁",
        "paragraphs": [
            "长在城中无定业，卖丹磨镜两途贫。",
            "三山来往寻常事，不省曾惊市井人。"
        ],
        "title": "赠道人",
        "id": "8b745136-cb59-40fb-a44f-0db2dbd983fd"
    },
    {
        "author": "刘得仁",
        "paragraphs": [
            "霜满中庭月在林，塞鸿频过又更深。",
            "支颐不语相思坐，料得君心似我心。"
        ],
        "title": "对月寄同志",
        "id": "60425d83-727c-4642-b19c-c7198a84d101"
    },
    {
        "author": "刘得仁",
        "paragraphs": [
            "白丝翎羽丹砂顶，晓度秋烟出翠微。",
            "来向孤松枝上立，见人吟苦却高飞。"
        ],
        "title": "忆鹤",
        "id": "71afe261-2093-41ab-8b68-59d0bd4b91c3"
    },
    {
        "author": "刘得仁",
        "paragraphs": [
            "上方僧又起，清磬出林初。",
            "吟苦晓灯暗，露零秋草疎。",
            "旧山多梦到，流水送愁余。",
            "寄寺欲经岁，惭无亲故书。"
        ],
        "title": "云门寺",
        "id": "b720a3be-ffef-4606-9884-129d27af9b6b"
    },
    {
        "author": "刘得仁",
        "paragraphs": [
            "偶与山僧宿，吟诗坐到明。",
            "夜凉耽月色，秋渴漱泉声。",
            "磵木如竿耸，窗云作片生。",
            "白衣闲自贵，不揖汉公卿。"
        ],
        "title": "中秋宿邓逸人居",
        "id": "d446a0c0-81f4-42df-ab74-26a4575dd893"
    },
    {
        "author": "刘得仁",
        "paragraphs": [
            "外家虽是帝，当路且无亲。",
            "白日只如哭，黄泉免恨无。",
            "身闲甘旨下，白发太平人。",
            "同游芳草寺，见示白云诗。",
            "犹祈启金口，一为动文权。",
            "深山寺路千层石，竹杖椶鞋便可登。"
        ],
        "title": "句",
        "id": "dace2ed2-8258-4d6e-9f0e-917be68a2012"
    },
    {
        "author": "权审",
        "paragraphs": [
            "万叶风声利，一山秋气寒。",
            "晓霜浮碧瓦，落日度朱栏。"
        ],
        "title": "题山院",
        "id": "3c64bb3c-68fd-4dc0-8830-3c319892b3a2"
    },
    {
        "author": "权审",
        "paragraphs": [
            "得即高歌失即休，多悲多恨谩悠悠。",
            "今朝有酒今朝醉，明日愁来明日愁。"
        ],
        "title": "绝句",
        "id": "43199678-079e-4d21-8f2f-811c906c1d34"
    },
    {
        "author": "邢羣",
        "paragraphs": [
            "城枕溪流更浅斜，丽谯连带邑人家。",
            "经冬野菜青青色，未腊山梅处处花。",
            "虽免嶂云生岭上，永无音信到天涯。",
            "如今岁[晏]从羁滞，心喜弹冠事不赊。"
        ],
        "title": "郡中有怀寄上睦州员外杜十三兄",
        "id": "3a3ea083-2e71-4035-b46c-dedd73ed924b"
    },
    {
        "author": "曹汾",
        "paragraphs": [
            "戴月早辞三秀馆，迟明初识久华峰。",
            "嵯嵯玉剑寒铓利，褭褭青莲翠叶重。",
            "奇状却疑人画出，岚光如为客添浓。",
            "行春若到五溪上，此处褰帷正面逢。"
        ],
        "title": "早发灵芝望九华寄杜员外使君",
        "id": "22730452-aa1a-4986-99d7-68ea1b0a5eaa"
    },
    {
        "author": "严恽",
        "paragraphs": [
            "春光冉冉归何处，更向花前把一杯。",
            "尽日问花花不语，为谁零落为谁开。"
        ],
        "title": "落花",
        "id": "efdd2828-7392-4516-921c-6060a4e02842"
    },
    {
        "author": "殷潜之",
        "paragraphs": [
            "江东矜割据，邺下夺孤嫠。",
            "霸畧非匡汉，宏图欲佐谁。",
            "奏书辞後主，仗剑出全师。",
            "重袭襃斜路，悬开反正旗。",
            "欲将苞有截，必使举无遗。",
            "沈虑经谋际，挥毫决胜时。",
            "圜觚当分画，前箸此操持。",
            "山秀扶英气，川流入妙思。",
            "算成功在彀，运去事终亏。",
            "命屈天方厌，人亡国自随。",
            "艰难推旧姓，开创极初基。",
            "总叹曾过地，宁探作教资。",
            "若归新历数，谁复顾衰危。",
            "报德兼明道，长留识者知。"
        ],
        "title": "题筹笔驿",
        "id": "e6aec2d8-b762-419f-905f-8e2029dfc90f"
    },
    {
        "author": "祝元膺",
        "paragraphs": [
            "句曲旧宅真，自产日月英。",
            "既涵岳渎气，安无神仙名。",
            "松桂逦迤色，与君相送情。"
        ],
        "title": "送高遂赴举",
        "id": "480467a5-65ca-4ff9-8a00-c3d2a2727f91"
    },
    {
        "author": "祝元膺",
        "paragraphs": [
            "两颔凝清霜，玉炉焚天香。",
            "为我延岁华，得入不死乡。"
        ],
        "title": "寄道友",
        "id": "e8150221-6eed-4041-b2f2-c81c2a549452"
    },
    {
        "author": "祝元膺",
        "paragraphs": [
            "蟾蜍夜作青冥烛，螮蝀晴为碧落梯。",
            "好个分明天上路，谁教深入武陵溪。"
        ],
        "title": "梦仙谣",
        "id": "338e07c8-8635-4582-b65d-d2e188a1ca37"
    },
    {
        "author": "祝元膺",
        "paragraphs": [
            "雾纹斑似豹，水力健如龙。"
        ],
        "title": "句",
        "id": "d18a1dad-aa6d-4f2b-a423-615147b25135"
    },
    {
        "author": "彭蟾",
        "paragraphs": [
            "六年惠爱及黎甿，大府论功俟陟明。",
            "尺一诏书天上降，二千石禄世间荣。",
            "新添画戟门增峻，旧蹑青云路转平。",
            "更待皇恩醒善政，碧油幢到郡斋迎。"
        ],
        "title": "贺邓璠使君正拜袁州",
        "id": "9852645a-b113-4fe7-bf47-1041aeea01a2"
    },
    {
        "author": "王枢",
        "paragraphs": [
            "花落花开人世梦，衰荣闲事且持杯。",
            "春风底事轻摇落，何似从来不要开。"
        ],
        "title": "和严恽落花诗",
        "id": "a4a38f84-7941-4773-8bd3-e9cd34fc754b"
    },
    {
        "author": "张希复",
        "paragraphs": [
            "共覆三衣中夜寒，披时不镇尼师坛。",
            "无因盖得龙宫地，畦里尘飞叶相残。"
        ],
        "title": "咏宣律和尚袈裟",
        "id": "05e59e1f-fd53-47a0-a83c-1fce7862686a"
    },
    {
        "author": "钱可复",
        "paragraphs": [
            "玉律阳和变，时禽羽翮新。",
            "载飞初出谷，一啭已惊人。",
            "拂柳宜烟暖，冲花觉露春。",
            "抟风翻翰疾，向日弄吭频。",
            "求友心何切，迁乔幸有因。",
            "华林高玉树，栖托及芳晨。"
        ],
        "title": "莺出谷",
        "id": "cf7c54f7-8454-4621-bafd-e6096ae38434"
    },
    {
        "author": "张鹭",
        "paragraphs": [
            "弱柳随俦匹，迁莺正及春。",
            "乘风音响远，映日羽毛新。",
            "已得辞幽谷，还将脱俗尘。",
            "鸳鸾方可慕，燕雀迥无邻。",
            "游止知难屈，飜飞在此伸。",
            "一枝如借便，终冀托深仁。"
        ],
        "title": "莺出谷",
        "id": "f6cdeee1-e60f-46d3-800c-aa308b59f6f0"
    },
    {
        "author": "刘庄物",
        "paragraphs": [
            "幸因辞旧谷，从此及芳晨。",
            "欲语如调舌，初飞似畏人。",
            "风调归影便，日暖吐声频。",
            "翔集知无阻，联绵贵有因。",
            "喜迁乔木近，宁厌对花新。",
            "堪念微禽意，关关也爱春。"
        ],
        "title": "莺出谷",
        "id": "953d4fe0-ceeb-4707-92dd-3473f0d26424"
    },
    {
        "author": "朱景玄",
        "paragraphs": [
            "丹槛初结构，孤高冠清川。",
            "庭临谷中树，檐落山上泉。",
            "晓色挂残月，夜声杂繁弦。",
            "青春去如水，康乐归何年。"
        ],
        "title": "题吕食新水阁兼寄南商州郎中",
        "id": "e82ec8c2-9986-4696-946c-13abe1987f04"
    },
    {
        "author": "朱景玄",
        "paragraphs": [
            "灵岳多异状，巉巉出虚空。",
            "闲云恋岩壑，起灭苍翠中。",
            "皓气澄野水，神光秘琼宫。",
            "鹤巢前林雪，瀑落满涧风。",
            "春尽花未发，川回路难穷。",
            "何因着山屐，鹿迹寻羊公。"
        ],
        "title": "华山南望春",
        "id": "bcdfe5f3-ba4d-4692-8931-709895dcf1a0"
    },
    {
        "author": "朱景玄",
        "paragraphs": [
            "楼居半池上，澄影共相空。",
            "谢守题诗处，莲开净碧中。"
        ],
        "title": "水阁",
        "id": "0227fccd-0a08-4a4b-a2de-aa9d2969c1b2"
    },
    {
        "author": "朱景玄",
        "paragraphs": [
            "山雨留清气，溪飙送早凉。",
            "时回石门步，阶下碧云光。"
        ],
        "title": "迎风亭",
        "id": "094c422e-ea03-42cd-baad-1da58efc0397"
    },
    {
        "author": "朱景玄",
        "paragraphs": [
            "连檐对双树，冬翠夏无尘。",
            "未肯惭桃李，成阴不待春。"
        ],
        "title": "双槠亭",
        "id": "8b1ef4ca-410a-4f20-b758-33faf4faf334"
    },
    {
        "author": "朱景玄",
        "paragraphs": [
            "回塘最幽处，拍水小亭开。",
            "莫怪阑干湿，鵁鶄夜宿来。"
        ],
        "title": "莲亭",
        "id": "f6b6c7d1-b222-4235-bb67-f75ac04393a6"
    },
    {
        "author": "朱景玄",
        "paragraphs": [
            "中峯上翠微，窗晓早霞飞。",
            "几引登山屐，春风踏雪归。"
        ],
        "title": "中峯亭",
        "id": "51ad6094-adc2-4a1d-b5cd-986bb04e2032"
    },
    {
        "author": "朱景玄",
        "paragraphs": [
            "上结孤圆顶，飞轩出泰清。",
            "有时迷处所，梁栋晓云生。"
        ],
        "title": "飞云亭",
        "id": "9c27bf3c-f7c5-41ec-a0f8-86dc7739bfdd"
    },
    {
        "author": "朱景玄",
        "paragraphs": [
            "高亭羣峰首，四面俯晴川。",
            "每见晨光晓，阶前万井烟。"
        ],
        "title": "四望亭",
        "id": "efd5b98e-0945-4545-8249-c0e0e10a89e4"
    },
    {
        "author": "朱景玄",
        "paragraphs": [
            "秋台好登望，菡萏发清池。",
            "半似红颜醉，凌波欲暮时。"
        ],
        "title": "望莲台",
        "id": "403c8ada-4a05-4ffc-9b9d-be7f2077f8fb"
    },
    {
        "author": "朱景玄",
        "paragraphs": [
            "静得尘埃外，茶芳小华山。",
            "此亭真寂寞，世路少人闲。"
        ],
        "title": "茶亭",
        "id": "e932f96f-0c1b-4526-a14b-420a3368969c"
    },
    {
        "author": "朱景玄",
        "paragraphs": [
            "淅淅寒流涨浅沙，月明空渚徧芦花。",
            "离人偶宿孤村下，永夜闻砧一两家。"
        ],
        "title": "宿新安村步",
        "id": "b18f9cc2-c00f-4360-be22-5239aaf9350a"
    },
    {
        "author": "朱景玄",
        "paragraphs": [
            "一身从宦留京邑，五马遥闻到旧山。",
            "已领烟霞光野径，深惭老幼候柴关。"
        ],
        "title": "远闻本郡行春到旧山二首 一",
        "id": "7dfaefcc-d03b-49a3-81a1-a4b338a3f06a"
    },
    {
        "author": "朱景玄",
        "paragraphs": [
            "清风借响松筠外，画隼停晖水石间。",
            "定掩溪名在图传，共知轩盖此登攀。"
        ],
        "title": "远闻本郡行春到旧山二首 二",
        "id": "a889c4f3-38d2-45f9-8c7a-29931e72d844"
    },
    {
        "author": "朱景玄",
        "paragraphs": [
            "贫居稍与池塘近，旬日轩车不降来。",
            "一树琼花空有待，晓风看落满青苔。"
        ],
        "title": "和崔使君临发不得观积雪",
        "id": "3efca3db-0930-42db-8ec5-f3006eb41351"
    },
    {
        "author": "朱景玄",
        "paragraphs": [
            "塞鸿先秋去，边草入夏生。"
        ],
        "title": "句",
        "id": "79e71022-c513-4c45-91af-bcebd74af647"
    },
    {
        "author": "薛宜僚",
        "paragraphs": [
            "经年邮驿许安栖，一会他乡别恨迷。",
            "今日海帆飘万里，不堪肠断对含啼。"
        ],
        "title": "别青州妓段东美 一",
        "id": "de245af8-9524-42fd-b981-25f5751f55ea"
    },
    {
        "author": "薛宜僚",
        "paragraphs": [
            "阿母桃花方似锦，王孙草色正如烟。",
            "不须更向沧溟望，惆怅欢情恰一年。"
        ],
        "title": "别青州妓段东美 二",
        "id": "3c6b2b9c-7570-4a5a-8635-1857e0a01c9b"
    },
    {
        "author": "郭圆",
        "paragraphs": [
            "宣父从周又适秦，昔贤谁少出风尘。",
            "当时甚讶张延赏，不识韦皋是贵人。"
        ],
        "title": "咏韦皋",
        "id": "08bbde96-16df-418c-a1be-cbf73918bd37"
    },
    {
        "author": "崔铉",
        "paragraphs": [
            "边陲万里注恩波，宇宙羣芳洽凯歌。",
            "右地名王争解辫，远方戎垒尽投戈。",
            "烟尘永息三秋戍，瑞气遥清九折河。",
            "共遇圣明千载运，更观俗阜与时和。"
        ],
        "title": "进宣宗收复河湟诗",
        "id": "0f0946e8-326e-4554-8826-8ecbc07bcc86"
    },
    {
        "author": "崔铉",
        "paragraphs": [
            "天边心胆架头身，欲拟飞腾未有因。",
            "万里碧霄终一去，不知谁是解绦人。"
        ],
        "tags": [
            "志向",
            "咏物",
            "写鸟",
            "咏物诗",
            "鸟"
        ],
        "title": "咏架上鹰",
        "id": "13e56361-c239-4005-9b7b-fd2ee27aa334"
    },
    {
        "author": "元晦",
        "paragraphs": [
            "乏才叨八使，徇禄非三顾。",
            "南服颁诏条，东林证迷误。",
            "未闻述职效，偶脱嚣烦趣。",
            "激水浚㘭塘，缘崖欹磴步。",
            "西岩焕朝旭，深壑囊宿雾。",
            "影气爽衣巾，凉飔轻杖履。",
            "临高神虑寂，远眺川原布。",
            "孤帆逗汀烟，飜鸦集江树。",
            "独探洞府静，怳若偓佺遇。",
            "一瞬契真宗，百年成妄故。",
            "孱颜石户启，杳霭溪云度。",
            "松籁韵宫商，鸳甍势翔遡。",
            "津梁危彴架，济物虚舟渡。",
            "环流驰羽觞，金英妬妆嫮。",
            "笳吟寒垒迥，鸟噪空山暮。",
            "怅望麋鹿心，低回车马路。",
            "悬冠谢陶令，褫佩怀疏傅。",
            "遐想蜕缨緌，徒惭恤襦袴。",
            "福盈祸之倚，权胜道所恶。",
            "何必栖禅关，无言自冥悟。"
        ],
        "title": "越亭二十韵",
        "id": "13045d25-13a5-44a7-a4e9-be6d53718f6e"
    },
    {
        "author": "元晦",
        "paragraphs": [
            "紫泥远自金銮降，朱斾翻驰镜水头。",
            "陶令风光偏畏夜，子牟衰鬓暗惊秋。",
            "西邻月色何时见，南国春光岂再游。",
            "莫遣艳歌催客醉，不堪回首翠蛾愁。"
        ],
        "title": "除浙东留题桂郡林亭",
        "id": "b2c7731d-02ac-411c-859b-173c3e270460"
    },
    {
        "author": "元晦",
        "paragraphs": [
            "石静如开镜，山高若耸莲。",
            "笋竿抽玉管，花蔓缀金钿。"
        ],
        "title": "句",
        "id": "7645f905-1a7f-4770-90cc-b8e49bf15d60"
    },
    {
        "author": "路贯",
        "paragraphs": [
            "谢安致理逾三载，黄霸清声彻九重。",
            "犹辍佩环归凤阙，且将仁政到稽峯。",
            "林间立马罗千骑，池上开筵醉一钟。",
            "共喜甘棠有新咏，独惭霜鬓又攀龙。"
        ],
        "title": "和元常侍除浙东留题",
        "id": "88a09882-7ba0-4d96-9527-f72370b41839"
    },
    {
        "author": "郑熏",
        "paragraphs": [
            "密雪松桂寒，书窗导余清。",
            "风憾冰玉碎，阶前琴磬声。",
            "榻静几砚洁，帙散缣缃明。",
            "高论展僧肇，精言资巩生。",
            "立意加玄虚，析理分纵横。",
            "万化悉在我，一物安能惊。",
            "江海何所动，丘山常自平。",
            "迟速不相阂，後先徒起争。",
            "镜照分妍丑，秤称分重轻。",
            "颜容宁入鉴，铢两岂关衡。",
            "蕴微道超忽，剖镫音泠泠。",
            "纸上掣牢键，舌端摇利兵。",
            "圆澈保直性，客尘排妄情。",
            "有住即非住，无行即是行。",
            "疏越舍朱弦，哇淫鄙秦筝。",
            "淡薄贵无味，羊斟惭大羹。",
            "洪远包干坤，幽窅潜沈冥。",
            "罔烦跬步举，顿达万里程。",
            "庐远尚莫晓，隐留曾误听。",
            "直须持妙说，共诣毗耶城。"
        ],
        "title": "赠巩畴",
        "id": "33a668cd-706d-4c0d-9228-64c0c7aa533a"
    },
    {
        "author": "郑熏",
        "paragraphs": [
            "项斯逢水部，谁道不关情。"
        ],
        "title": "句",
        "id": "772ad2f8-114d-4124-bc6b-b2f2bf7b1832"
    },
    {
        "author": "薛逢",
        "paragraphs": [
            "去年镊白鬓，境里犹堪认年少。",
            "今年镊白发，两眼昏昏手战跳。",
            "满酌浓酹假颜色，颜色不扬翻自笑。",
            "少年曾读古人书，本期独善安有余。",
            "虽盖长安一片瓦，未遑卒岁容宁居。",
            "前年依亚成都府，月请俸缗六十五。",
            "妻儿骨肉愁欲来，偏梁阁道归得否。",
            "长安六月尘亘天，池塘鼎沸林欲燃。",
            "合家恸哭出门送，独驱匹马陵山巅。",
            "到官只是推诚信，终日兢兢幸无恡。",
            "丞相知怜为小心，忽然奏佩专城印。",
            "专城俸入一倍多，况兼职禄霜峨峨。",
            "山妻稚女悉迎到，时列绿罇酣酒歌。",
            "醉来便向罇前倒，风月满头丝皓皓。",
            "虽然减得阖门忧，又加去国五年老。",
            "五年老，知奈何，来日少，去日多。",
            "金锤锤碎黄金镊，更唱罇前老去歌。"
        ],
        "title": "镊白曲",
        "id": "39d6c425-ebb3-4d3a-9d6b-e6e3b06f4faa"
    },
    {
        "author": "薛逢",
        "paragraphs": [
            "君不见，马侍中，气吞河朔称英雄。",
            "君不见，韦太尉，二十年前镇蜀地。",
            "一朝冥漠归下泉，功业胜名两憔悴。",
            "奉诚园里篙棘生，长兴街南沙路平。",
            "当时带砺在何处，今日子孙无地耕。",
            "或闻羁旅甘常调，簿尉文参各天表。",
            "清明纵便天使来，一把纸钱风树杪。",
            "碑文半缺碑堂摧，祁连冢象狐兔开。",
            "野花似雪落何处，棠棃树下香风来。",
            "马侍中，韦太尉，盛去衰来片时事。",
            "人生倏忽一梦中，何必深深固权位。"
        ],
        "title": "君不见",
        "id": "41200c91-3236-48c1-b23b-84b0695b0bc9"
    },
    {
        "author": "薛逢",
        "paragraphs": [
            "惆怅人生不满百，一事无成头雪白。",
            "回看幼累与老妻，俱是途中远行客。",
            "匣中旧镜照胆明，昔曾见我髭未生。",
            "朝巾暮栉不自省，老皮皴皱文纵横。",
            "合掌髻子蒜许大，此日方知非是我。",
            "暗数七旬能几何，不觉中肠热如火。",
            "老去也，争奈何，敲酒盏，唱短歌。",
            "短歌未竟日已没，月映西南庭树柯。"
        ],
        "title": "老去也",
        "id": "b56332c5-ea25-4e78-8f08-489da70fb0df"
    },
    {
        "author": "薛逢",
        "paragraphs": [
            "朝光如飞犹尚可，暮更如箭不容卧。",
            "犍为穿城更漏频，一一皆从枕边过。",
            "一夕凡几更，一更凡几声。",
            "青春枉向镜中老，白发虚从愁里生。",
            "曾窥帝里东邻女，自比桃花镜中许。",
            "一朝嫁得征戌儿，荷戈千里防秋去。",
            "去时只作旦暮期，别後生死俱不知。",
            "风惊粉色入蝉鬓，愁送镜花潜堕枝。",
            "前年因出长安陌，见一女人头雪白。",
            "日中扶杖憇树阴，髣髴形容认相识。",
            "向予吁嗟还独语，曾与君家邻舍住。",
            "当时妾嫁与征人，几向墙头诮夫主。",
            "花开叶洛何推迁，屈指数当三十年。",
            "眉头薤叶同枯叶，琴上朱弦成断弦。",
            "嫁时宝镜依然在，鹊影菱花满光彩。",
            "梦里长嗟离别多，愁中不觉颜容改。",
            "叹息人生能几何，喜君颜貌未蹉跎。",
            "因君下马重相顾，请奏青门肠断歌。"
        ],
        "title": "追昔行",
        "id": "06df66db-1a03-4b81-8be2-f0ab109bc66e"
    },
    {
        "author": "薛逢",
        "paragraphs": [
            "去年春似今年春，依旧野花愁杀人。",
            "犍为县里古城上，开是好花飞是尘。",
            "戏蝶狂蜂相往返，一枝花上声千万。",
            "时节先从暖处开，北枝未发南枝晚。",
            "江城太守须髯苍，忽然置酒开华堂。",
            "歌儿舞女亦随後，暂醉始知天地长。",
            "顷年曾作东周掾，同舍寻春屡开宴。",
            "斗门亭上柳如丝，洛水桥边月如练。",
            "洛阳风俗不禁街，骑马夜归香满怀。",
            "坐客争吟云碧句，美人醉赠珊瑚钗。",
            "日往月来何草草，今年又校三年老。",
            "槽中骏马不能骑，惆怅落花开满道。",
            "为报时人知不知，看花对酒定无疑。",
            "君看野外孤坟下，石羊石马是谁家。"
        ],
        "title": "醉春风",
        "id": "45775c39-7411-4d7d-bbb5-3355b6176989"
    },
    {
        "author": "薛逢",
        "paragraphs": [
            "东家有儿年十五，只向田园独辛苦。",
            "夜开沟水遶稻田，晓叱耕牛垦塉土。",
            "西家有儿纔弱龄，仪容清峭云鹤形。",
            "涉书猎史无早暮，坐期朱紫如拾青。",
            "东家西家两相诮，西儿笑东东又笑。",
            "西云养志与荣名，彼此相非不同调。",
            "东家自云虽辛苦，躬耕早暮及所亲。",
            "男舂女爨二十载，堂上未为衰老人。",
            "朝机暮织还充体，余者到兄还及弟。",
            "春秋伏腊长在家，不许妻奴暂违礼。",
            "尔今二十方读书，十年取第三十余。",
            "往来途路长离别，几人便得升公车。",
            "纵令得官身须老，衔恤终天向谁道。",
            "百年骨肉归下泉，万里枌榆长秋草。",
            "我今躬耕奉所天，耘锄刈获当少年。",
            "面上笑添今日喜，肩头薪续厨中烟。",
            "纵使此身头雪白，又有儿孙还稼穑。",
            "家藏一卷古孝经，世世相传皆得力。",
            "为报西家知不知，何须谩笑东家儿。",
            "生前不得供甘滑，殁後扬名徒尔为。"
        ],
        "title": "邻相反行",
        "id": "74f58e76-5109-410a-b85f-6c03da624eba"
    },
    {
        "author": "薛逢",
        "paragraphs": [
            "一尺圆潭深黑色，篆文如丝人不识。",
            "耕夫云住赫连城，赫连城下亲耕得。",
            "镜上磨莹一月余，日中渐见菱花舒。",
            "金膏洗拭鉎涩尽，黑云吐出新蟾蜍。",
            "人言此是千年物，百鬼闻之形暗栗。",
            "玉匣曾经龙照来，岂宜更鉴农夫质。",
            "有时霹雳半夜惊，窗中飞电如晦明。",
            "盘龙鳞胀玉匣溢，牙爪触风时有声。",
            "耕夫不解珍灵异，翻惧赫连神作祟。",
            "十千卖与灵台兄，百丈灵湫坐中至。",
            "溢匣水色如玉倾，儿童不敢窥泓澄。",
            "寒光照人近不得，坐愁雷电湫中生。",
            "吾兄吾兄须爱惜，将来慎勿虚抛掷。",
            "兴云致雨会有时，莫谴红床秽灵迹。"
        ],
        "title": "灵台家兄古镜歌",
        "id": "c9a971df-d466-4eb4-8dd6-c0ca17104ceb"
    },
    {
        "author": "薛逢",
        "paragraphs": [
            "三月三日天清明，杨花绕江啼晓莺。",
            "使君未出郡斋内，江上已闻齐和声。",
            "使君出时皆有引，马前已被红旗阵。",
            "两岸罗衣破鼻香，银钗照日如霜刃。",
            "鼓声三下红旗开，两龙跃出浮水来。",
            "擢影斡波飞万剑，鼓声劈浪鸣千雷。",
            "雷声冲急波相近，两龙望标目如瞬。",
            "江上人呼霹雳声，竿头彩挂虹霓晕。",
            "前船抢水已得标，後船失势空挥桡。",
            "疮眉血首争不定，输岸一朋心似烧。",
            "只将标示输赢赏，两岸十舟五来往。",
            "须臾戏罢各东西，竞脱文身请书上。",
            "吾今细观竞渡儿，何殊当路权相持。",
            "不思得所各休去，会到摧舟折楫时。"
        ],
        "tags": [
            "端午节"
        ],
        "title": "观竞渡",
        "id": "c0944f9f-23d3-4187-9968-bf7a253903dd"
    },
    {
        "author": "薛逢",
        "paragraphs": [
            "旅馆再经秋，心烦懒上楼。",
            "年光同过隙，人事且随流。",
            "骨肉凭书问，乡关托梦游。",
            "所嗟山郡酒，倾尽只添忧。"
        ],
        "title": "酬牛秀才登楼见示",
        "id": "b5dffd51-debc-40e9-88ca-3289eda3e328"
    },
    {
        "author": "薛逢",
        "paragraphs": [
            "夏夜宴南湖，琴觞兴不孤。",
            "月摇天上桂，星泛浦中珠。",
            "助照萤随舫，添盘笋迸厨。",
            "圣朝思静默，堪守谷中愚。"
        ],
        "title": "夏夜宴明月湖",
        "id": "83b107b3-f528-4431-9517-98be25067597"
    },
    {
        "author": "薛逢",
        "paragraphs": [
            "暴雨逐惊雷，从风忽骤来。",
            "浪驱三岛至，江拆二仪开。",
            "势恐圆枢折，声疑厚轴摧。",
            "冥心问元化，天眼几时回。"
        ],
        "title": "大水",
        "id": "c717d4bc-574c-4c04-a9a0-5292fad95c82"
    },
    {
        "author": "薛逢",
        "paragraphs": [
            "昔记披云日，今逾二十年。",
            "声名俱是梦，恩旧半归泉。",
            "朱绂惭衰齿，红妆惨别筵。",
            "离歌正凄切，休更促危弦。"
        ],
        "title": "席上酬东川严中丞叙旧见赠",
        "id": "d297092f-106d-4103-b3b2-32ffaca6ea56"
    },
    {
        "author": "薛逢",
        "paragraphs": [
            "日日冒烟尘，忽忽禁火辰。",
            "塞榆关水湿，边草贼回春。",
            "岁月伤风迈，疮痍念苦辛。",
            "沙中看白骨，肠断故乡人。"
        ],
        "title": "禁火",
        "id": "3d7985f7-339f-44be-843e-e5f422fbd804"
    },
    {
        "author": "薛逢",
        "paragraphs": [
            "弱植惊风急自伤，暮来翻遣思悠扬。",
            "曾飘紫陌随高下，敢拂朱阑竞短长。",
            "萦砌乍飞还乍舞，扑池如雪又如霜。",
            "莫令歧路频攀折，渐拟垂阴到画堂。"
        ],
        "title": "咏柳",
        "id": "c5799fb7-6f39-47fc-977c-1fb96fd2692e"
    },
    {
        "author": "薛逢",
        "paragraphs": [
            "十二楼中尽晓妆，望仙楼上望君王。",
            "锁衔金兽连环冷，水滴铜龙昼漏长。",
            "云髻罢梳还对镜，罗衣欲换更添香。",
            "遥窥正殿帘开处，袍袴宫人扫御床。"
        ],
        "tags": [
            "唐诗三百首",
            "宫怨",
            "七言律诗"
        ],
        "title": "宫词",
        "id": "f8d102c4-b25b-412f-afce-35db35c339d9"
    },
    {
        "author": "薛逢",
        "paragraphs": [
            "穷途日日困泥沙，上苑年年好物华。",
            "荆棘不当车马道，管弦长奏绮罗家。",
            "王孙草上悠扬蝶，少女风前烂熳花。",
            "懒出任从游子笑，入门还是旧生涯。"
        ],
        "title": "长安春日",
        "id": "84754054-2454-4cd3-9e91-ca20bf4f857a"
    },
    {
        "author": "薛逢",
        "paragraphs": [
            "玄晏先生已白头，不随鹓鹭狎羣鸥。",
            "元卿谢免开三迳，平仲朝归卧一裘。",
            "醉後独知殷甲子，病来犹作晋春秋。",
            "尘缨未濯今如此，野水无情处处流。"
        ],
        "title": "韦寿博书斋",
        "id": "80277dbc-3144-475e-a8ec-e73c55eb0620"
    },
    {
        "author": "薛逢",
        "paragraphs": [
            "重冈如抱岳如蹲，屈曲秦川势自尊。",
            "天地并功开帝宅，山河相凑束龙门。",
            "橹声呕轧中流渡，柳色微茫远岸村。",
            "满眼波涛终古事，年来惆怅与谁论。"
        ],
        "tags": [
            "抒情",
            "地方",
            "写景"
        ],
        "title": "潼关河亭",
        "id": "db6aea33-c0f0-48f2-bf57-45378d3ed956"
    },
    {
        "author": "薛逢",
        "paragraphs": [
            "笑分铜虎别京师，岭下山川想到时。",
            "红树暗藏殷浩宅，绿萝深覆偃王祠。",
            "风茅向暖抽书带，露竹迎风舞钓丝。",
            "休指岩西数归日，知君已负白云期。"
        ],
        "title": "送衢州崔员外",
        "id": "6890770d-3fbf-4b79-95c6-7d34f4557fc5"
    },
    {
        "author": "薛逢",
        "paragraphs": [
            "莫奏开元旧乐章，乐中歌曲断人肠。",
            "郐王玉笛三更咽，虢国金车十里香。",
            "一自犬戎生苏北，便从征战老汾阳。",
            "中原骏马搜求尽，沙苑年来草又芳。"
        ],
        "title": "开元後乐",
        "id": "74b46808-0fd0-4887-85d7-a1a7e9a4ba9e"
    },
    {
        "author": "薛逢",
        "paragraphs": [
            "汉武清斋夜筑坛，自斟明水醮仙官。",
            "殿前玉女移香案，云际金人捧露盘。",
            "绛节几时还入梦，碧桃何处更骖鸾？茂陵烟雨埋弓剑，石马无声蔓草寒。"
        ],
        "title": "汉武宫辞",
        "id": "137b41ce-9cd7-4095-9c7d-d975f8e44d2f"
    },
    {
        "author": "薛逢",
        "paragraphs": [
            "河上关门日日开，古今名利旋堪哀。",
            "终军壮节埋黄土，杨震丰碑翳绿苔。",
            "寸禄应知沾有分，一官常惧处非才。",
            "犹惊往岁同袍者，尚逐江东计吏来。"
        ],
        "title": "潼关驿亭",
        "id": "58a5a604-ed17-4c12-96b0-a4bec56c35e4"
    },
    {
        "author": "薛逢",
        "paragraphs": [
            "烟霞壁立水溶溶，路转崖回旦暮中。",
            "鸂鶒畏人沈涧月，山羊投石挂岩松。",
            "高斋既许陪云宿，晚稻何妨为客舂。",
            "今日见君嘉遯处，悔将名利役疎慵。"
        ],
        "title": "五峯隠者",
        "id": "e965659f-a5b3-4a5d-991d-8c24b35d23e3"
    },
    {
        "author": "薛逢",
        "paragraphs": [
            "龙门曾共战惊澜，雷电浮云出浚湍。",
            "紫府有名同羽化，碧霄无路却泥蟠。",
            "公车未结王生袜，客路虚弹贡禹冠。",
            "今日垆锤任真宰，暂回风水不应难。"
        ],
        "title": "上吏部崔相公",
        "id": "1784cb92-b5fb-4807-9534-e4e1bef1bed1"
    },
    {
        "author": "薛逢",
        "paragraphs": [
            "一州横制浙江湾，台榭参差积翠间。",
            "楼下潮回沧海浪，枕边云起剡溪山。",
            "吴江水色连堤阔，越俗舂声隔岸还。",
            "圣代牧人无远近，好将能事济清闲。"
        ],
        "title": "送刘郎中牧杭州",
        "id": "761e760f-4273-498e-a16b-db8103063604"
    },
    {
        "author": "薛逢",
        "paragraphs": [
            "残妆满面泪阑干，几许幽情欲话难。",
            "云髻懒梳愁拆凤，翠蛾羞照恐惊鸾。",
            "南邻送女初鸣佩，北里迎妻已梦兰。",
            "惟有深闺顦顇质，年年长凭绣床看。"
        ],
        "title": "贫女吟",
        "id": "4bfc547e-9d40-41b7-8657-732438d3a94a"
    },
    {
        "author": "薛逢",
        "paragraphs": [
            "灯火荧煌醉客豪，卷帘罗绮艳仙桃。",
            "纤腰怕束金蝉断，鬓髪宜簪白燕高。",
            "愁傍翠蛾深八字，笑回丹脸利双刀。",
            "无因得荐阳台梦，愿拂余香到缊袍。"
        ],
        "title": "夜宴观妓",
        "id": "ea79dd90-e7c9-4670-8b12-b719b6017adc"
    },
    {
        "author": "薛逢",
        "paragraphs": [
            "黑眉玄髪尚依然，紫绶金章五十年。",
            "三入凤池操国柄，八分龙节付兵权。",
            "东周城阙中天外，西蜀楼台落日边。",
            "莫遣洪垆旷真宰，九流人物待陶甄。"
        ],
        "title": "送西川杜司空赴镇",
        "id": "7d0b8eb1-c46c-4712-a990-58dac6e315aa"
    },
    {
        "author": "薛逢",
        "paragraphs": [
            "滞雨通宵又彻明，百忧如草雨中生。",
            "心关桂玉天难晓，运落风波梦亦惊。",
            "压树早鸦飞不散，到窗寒鼓湿无声。",
            "当年志气俱消尽，白发新添四五茎。"
        ],
        "tags": [
            "写雨",
            "抒怀",
            "写景",
            "雨"
        ],
        "title": "长安夜雨",
        "id": "83a43f0f-fe2b-43fa-aa38-dfcef972561f"
    },
    {
        "author": "薛逢",
        "paragraphs": [
            "兵印对封入卫稀，碧空云尽早霜微。",
            "浐川桑落鵰初下，渭曲禾收兔正肥。",
            "陌上管弦清似语，草头弓马疾如飞。",
            "岂知万里黄云戍，血迸金疮卧铁衣。"
        ],
        "title": "猎骑",
        "id": "262b4f83-7832-4869-b1ca-b9e976b516c6"
    },
    {
        "author": "薛逢",
        "paragraphs": [
            "忆昔明皇初御天，玉舆频此驻神仙。",
            "龙盘藻井喷红艳，兽坐金床吐碧烟。",
            "云外笙歌岐薛醉，月中台榭后妃眠。",
            "自从戎马生河雒，深锁篷莱一百年。"
        ],
        "title": "金城宫",
        "id": "e9f1da0e-55fc-4cb7-b93f-f001875badd7"
    },
    {
        "author": "薛逢",
        "paragraphs": [
            "露竹风蝉昨夜秋，百年心事付东流。",
            "明霜义分成虚话，阜俗文章惜暗投。",
            "长笑李斯称溷鼠，每多庄叟喻牺牛。",
            "五湖烟水盈归梦，芦荻花中一钓舟。"
        ],
        "title": "惊秋",
        "id": "844f3fbc-a8b3-4e49-8913-d47695aa2a56"
    },
    {
        "author": "薛逢",
        "paragraphs": [
            "六街尘起鼓冬冬，马足车输在处通。",
            "百役并驱衣食内，四民长走路岐中。",
            "年光与物随流水，世事如花落晓风。",
            "名利到身无了日，不知今古旋成空。"
        ],
        "title": "六街尘",
        "id": "dea0c397-51f7-4b44-ae9a-b641b0921b64"
    },
    {
        "author": "薛逢",
        "paragraphs": [
            "细推今古事堪愁，贵贱同归土一丘。",
            "汉武玉堂人岂在，石家金谷水空流。",
            "光阴自旦还将暮，草木从春又到秋。",
            "闲事与时俱不了，且将身暂醉乡游。"
        ],
        "title": "悼古",
        "id": "e1282111-bc60-450c-991d-21cda510cb5b"
    },
    {
        "author": "薛逢",
        "paragraphs": [
            "曾发箫声水槛前，夜蟾寒沼两婵娟。",
            "微波有恨终归海，明月无情却上天。",
            "白鸟带将林外雪，绿荷枯尽渚中莲。",
            "荣华不肯人间住，须读庄生第一篇。"
        ],
        "title": "九华观废月池",
        "id": "6f35d619-7910-4914-82cc-1ee193b68b2e"
    },
    {
        "author": "薛逢",
        "paragraphs": [
            "松栢当轩蔓桂篱，古坛衰草暮风吹。",
            "荒凉院宇无人到，寂寞烟霞只自知。",
            "浪渍法堂余像设，水存虚殿半科仪。",
            "因求天宝年中梦，故事分明载折碑。"
        ],
        "title": "社日游开元观",
        "id": "d9b924bc-a4be-4698-bfc1-09490ec8208a"
    },
    {
        "author": "薛逢",
        "paragraphs": [
            "陌上秋风动酒旗，江头丝竹竞相追。",
            "正当海晏河清日，便是修文偃武时。",
            "绣毂尽为行乐伴，艳歌皆属太平诗。",
            "微臣辛忝颁尧历，一望郊原惬所思。"
        ],
        "title": "九日曲池游眺",
        "id": "4122ca02-e173-4081-9cd7-4e9ddb0eaddd"
    },
    {
        "author": "薛逢",
        "paragraphs": [
            "白日贪长夜更长，百般无意更思量。",
            "三冬不见秦中雪，九日惟添鬓畔霜。",
            "霞泛水文沈暮色，树凌金气发秋光。",
            "楼前野菊无多少，一雨重开一番黄。"
        ],
        "title": "九日郡斋有感",
        "id": "d655fe8d-a977-4a12-8eb4-59a7e9107929"
    },
    {
        "author": "薛逢",
        "paragraphs": [
            "三江分注界平沙，何处云山是我家？无鹤洲中翻白浪，掬金滩上折黄花。",
            "不愁故国归无日，却恨浮名苦有涯。",
            "向暮洒酣宾客散，水天狼籍变余霞。"
        ],
        "title": "九日嘉州发军亭即事",
        "id": "41dd47a5-48d2-43b0-a7d0-0af96d204781"
    },
    {
        "author": "薛逢",
        "paragraphs": [
            "餻果盈前益自愁，那堪风雨滞刀州。",
            "单床冷席他乡梦，紫榝黄花故国秋。",
            "万里音书何寂寂，百年生计甚悠悠。",
            "潜将满眼思家泪，洒寄长江东北流。"
        ],
        "tags": [
            "长江"
        ],
        "title": "九日雨中言怀",
        "id": "b7d3d061-240d-4a68-926c-940f6cad8ab6"
    },
    {
        "author": "薛逢",
        "paragraphs": [
            "峭壁横空限一隅，划开元气建洪枢。",
            "梯航百货通邦计，键闭诸蛮屏帝都。",
            "西蹙犬戎威北狄，南吞荆郢制东吴。",
            "千年管钥谁熔范，只自先天造化炉。"
        ],
        "title": "题剑门先寄上西蜀杜司徒",
        "id": "892c452f-6c23-4f2f-a23e-26c2fe94e268"
    },
    {
        "author": "薛逢",
        "paragraphs": [
            "城头旭日照阑干，城下降戎彩仗攒。",
            "九陌尘埃千骑合，万方臣妾一声欢。",
            "楼台乍仰中天易，衣服初回左袵难。",
            "清水莫教波浪浊，从今赤岭属长安。"
        ],
        "title": "八月初一驾幸延喜楼看冠带降戎",
        "id": "fda76f96-b6f7-4f89-8a63-0c769a123c95"
    },
    {
        "author": "薛逢",
        "paragraphs": [
            "丞相衔恩赴阙时，锦城寒菊始离披。",
            "龙媒旧识朝天路，鸡树长虚入梦枝。",
            "十载殿廷连步武，雨来庸蜀抚疲羸。",
            "莫愁中土无人识，自有明明圣主知。"
        ],
        "title": "送司徒相公赴阙",
        "id": "7956dc78-719c-467f-952d-66d722286cc2"
    },
    {
        "author": "薛逢",
        "paragraphs": [
            "阴风猎猎满旗竿，白草飕飕剑气攒。",
            "九姓羌浑随汉节，六州蕃落从戎鞍。",
            "霜中入塞琱弓硬，月下翻营玉帐寒。",
            "今曰路傍谁不指，穰苴门户惯登坛。"
        ],
        "title": "送灵州田尚书",
        "id": "99eb076d-def1-4ef2-a55f-3ff3b29e12d3"
    },
    {
        "author": "薛逢",
        "paragraphs": [
            "笙歌惨惨咽离筵，槐柳阴阴五月天。",
            "未学苏秦荣佩印，却思平子赋归田。",
            "芙蓉欲绽溪边蘂，杨柳初迷渡口烟。",
            "自笑无成今老大，送君垂泪郭门前。"
        ],
        "title": "座中走笔送前萧使君",
        "id": "aa45e9c6-4aff-400b-ba98-83b47165def2"
    },
    {
        "author": "薛逢",
        "paragraphs": [
            "晓乘征骑带犀渠，醉别都门惨袂初。",
            "莲府望高秦御史，柳营官重汉尚书。",
            "斩蛇泽畔人烟晓，戏马台前树影疎。",
            "尺组挂身何用处，古来名利尽丘墟。"
        ],
        "title": "重送徐州李从事商隠",
        "id": "2cd547fa-bda2-4ac3-abf5-e8d7d0c2f952"
    },
    {
        "author": "薛逢",
        "paragraphs": [
            "老听笙歌亦解愁，醉中因遣合甘州。",
            "行追赤岭千山外，坐想黄河一曲流。",
            "日暮岂堪征妇怨，路傍能结旅人愁。",
            "左绵刺史心先死，泪满朱弦催白头。"
        ],
        "tags": [
            "黄河"
        ],
        "title": "醉中闻甘州",
        "id": "3397705d-20b5-4616-b211-351595710999"
    },
    {
        "author": "薛逢",
        "paragraphs": [
            "二十年前事尽空，半随波浪半随风。",
            "谋身喜断韩鸡尾，辱命羞携楚鹊笼。",
            "符竹谬分锦水外，妻孥犹隔散关东。",
            "临岐莫怪朱弦绝，曾是君家入爨桐。"
        ],
        "title": "北亭醉後叙旧赠东川陈书记",
        "id": "c1b268ab-3f09-4a31-ad7f-8d2dc7c0c463"
    },
    {
        "author": "薛逢",
        "paragraphs": [
            "楼头钟鼓遰相催，曙色当衙晓仗开。",
            "孔雀扇分香案出，兖龙衣动册函来。",
            "金泥照耀传中旨，玉节从容引上台。",
            "盛礼永尊徽号毕，圣慈南面不胜哀。"
        ],
        "title": "宣政殿前陪位观册顺宗宪宗皇帝尊号",
        "id": "d0fb739a-d8c0-4a6c-8c83-0b3db4d16f1c"
    },
    {
        "author": "薛逢",
        "paragraphs": [
            "千门曙色鏁寒梅，五夜疎钟晓箭催。",
            "宝马占堤朝阙去，香车争路进名来。",
            "天临玉几班初合，日照金鸡仗欲回。",
            "更傍紫微瞻北斗，上林佳气满楼台。"
        ],
        "title": "元日楼前观仗 一",
        "id": "ef00ac2c-afcc-400c-817f-bbbe94cf5349"
    },
    {
        "author": "薛逢",
        "paragraphs": [
            "曈曈初日照楼台，漠漠祥云雉扇开。",
            "星驻冕旒三殿晓，云翻珠翠六宫来。",
            "山呼圣寿烟霞动，风转金章鸟兽回。",
            "欲识普恩无远近，万方欢忭一声雷。"
        ],
        "title": "元日楼前观仗 二",
        "id": "295f8a4c-3034-4df6-b4f4-fb1de6c6aeaf"
    },
    {
        "author": "薛逢",
        "paragraphs": [
            "去岁乘轺出上京，军机旦暮促前程。",
            "狂花野草途中恨，春月秋风剑外情。",
            "愁见瘴烟遮路色，厌闻溪水下滩声。",
            "不辞醉伴诸年少，羞对红妆白发生。"
        ],
        "title": "醉中看花因思去岁之任",
        "id": "e9d762c8-8e3d-48b1-ace5-4181634c2be3"
    },
    {
        "author": "薛逢",
        "paragraphs": [
            "晚麦芒干风似秋，旅人方作蜀门游。",
            "家林渐隔梁山远，客路长依汉水流。",
            "满壁存亡俱是梦，百年荣辱尽堪愁。",
            "胸中愤气文难遣，强指丰碑哭武侯。"
        ],
        "title": "题白马驿",
        "id": "96108962-a252-499d-b7ff-146a354f6c09"
    },
    {
        "author": "薛逢",
        "paragraphs": [
            "天地三分魏蜀吴，武侯倔起赞讦谟。",
            "身依豪杰倾心术，目对云山演阵图。",
            "赤伏运衰功莫就，皇纲力振命先徂。",
            "出师表上留遗恳，犹自千年激壮夫。"
        ],
        "title": "题筹笔驿",
        "id": "7aa9d8cf-dbf6-46bb-9ed1-48b489a8625d"
    },
    {
        "author": "薛逢",
        "paragraphs": [
            "阙下憧憧车马尘，沈浮相次宦游身。",
            "须知金印朝天客，同是沙堤避路人。",
            "威凤偶时因瑞圣，应龙无水谩通神。",
            "立门不是趋时客，始向穷途学问津。"
        ],
        "title": "贺杨收作相",
        "id": "94ac5ef8-fa10-465b-a629-939653523713"
    },
    {
        "author": "薛逢",
        "paragraphs": [
            "南村晴雪北村梅，树里茅檐晓尽开。",
            "蛮榼出门儿妇去，乌龙迎路女郎来。",
            "相逢但祝新正寿，对举那愁暮景催。",
            "长笑士林因宦别，一官轻是十年回。"
        ],
        "title": "元日田家",
        "id": "dd70acae-5721-4c7b-ae07-e13eea441f49"
    },
    {
        "author": "薛逢",
        "paragraphs": [
            "上人今去白苹洲，霅水苕溪我旧游。",
            "夜雨暗江渔火出，夕阳沈浦鴈花收。",
            "闲听别鸟啼红树，醉看归僧棹碧流。",
            "若见儒公凭寄语，数茎霜鬓已惊秋。"
        ],
        "title": "送庆上人归湖州因寄道儒座主",
        "id": "6d7fa106-862f-43a4-96ae-0a2f9ae8d066"
    },
    {
        "author": "薛逢",
        "paragraphs": [
            "正怀何谢俯长流，更览余封识嵊州。",
            "树色老依官舍晚，溪声凉傍客衣秋。",
            "南岩气爽横郛郭，天姥云晴拂寺楼。",
            "日暮不堪还上马，蓼花风起路悠悠。"
        ],
        "title": "早发剡山",
        "id": "57c68237-4db2-4b29-b7b9-939975ff9171"
    },
    {
        "author": "薛逢",
        "paragraphs": [
            "殿前松柏晦苍苍，杏遶仙坛水遶廊。",
            "垂露额题精思院，博山炉褭降真香。",
            "苔侵古碣迷陈事，云到中峯失上方。",
            "便拟寻溪弄花去，洞天谁更待刘郎。"
        ],
        "title": "题春台观",
        "id": "24ca27ef-6e52-446c-9685-0d82b9098910"
    },
    {
        "author": "薛逢",
        "paragraphs": [
            "剑外春余日更长，东园留醉乐高张。",
            "松杉露滴无情泪，桃杏风飘不语香。",
            "莺恋叶深啼绿树，燕窥巢稳坐雕梁。",
            "也知留滞年华晚，争那罇前乐未央。"
        ],
        "title": "春晚东园晓思",
        "id": "5dc7a7a3-27ed-4b56-b96d-1167b1279057"
    },
    {
        "author": "薛逢",
        "paragraphs": [
            "桑柘林枯𪍷麦干，欲分离袂百忧攒。",
            "临溪莫话前途远，举酒须歌後会难。",
            "薄宦未甘霜髪改，夹衣犹耐水风寒。",
            "遥知阮巷归宁日，几院儿童候马看。"
        ],
        "title": "芙蓉溪送前资州裴使君归京宁拜户部裴侍郎",
        "id": "c17fd378-8147-4a0f-971a-26f6be7d1963"
    },
    {
        "author": "薛逢",
        "paragraphs": [
            "吉语云云海外传，令公疾愈起朝天。",
            "皇风再扇寰区内，人镜重开日月边。",
            "光启四门通寿域，深疏万顷溉情田。",
            "陪臣自讶迷津久，愿识方舟济巨川。"
        ],
        "title": "伏闻令公疾愈对见延英因有贺诗远封投献",
        "id": "a0f26ab9-6bb2-4715-98b7-5d5db8e6c99e"
    },
    {
        "author": "薛逢",
        "paragraphs": [
            "江上园卢荆作扉，男驱耕犊妇鸣机。",
            "林峦当户茑萝暗，桑柘绕村姜芋肥。",
            "几亩稻田还谓业，两间茆舍亦言归。",
            "何如一被风尘染，到老云云相是非。"
        ],
        "title": "题独孤处士村居",
        "id": "4655da21-244c-4436-8345-7373bba1c0f1"
    },
    {
        "author": "薛逢",
        "paragraphs": [
            "狂寇穷兵犯帝畿，上皇曾此振戎衣。",
            "门前卫士传清警，砌下奚官扫翠微。",
            "云驻寿宫三洞启，日回仙仗六龙归。",
            "当时丹凤衔书处，老柏苍苍已合围。"
        ],
        "title": "题上皇观",
        "id": "d7ed0761-f51d-4b84-9869-2110ce293502"
    },
    {
        "author": "薛逢",
        "paragraphs": [
            "两地交通布政和，上台深喜使星过。",
            "欢留白日千钟酒，调入青云一曲歌。",
            "寒柳翠添微雨重，腊梅香绽细枝多。",
            "平津万一言卑散，莫忘高松寄女萝。"
        ],
        "title": "奉和仆射相公送东川李支使归使府夏侯相公",
        "id": "35efc93b-b880-4dd2-9414-0e33c08ea56f"
    },
    {
        "author": "薛逢",
        "paragraphs": [
            "大封茅土镇襃中，醉出都门杀气雄。",
            "陌上晚花迎虎节，马前新月学弯弓。",
            "珂临响涧声先合，斾到春山色更红。",
            "欲识真心报天子，满旗全是发生风。"
        ],
        "title": "送封尚书节制兴元",
        "id": "6f04518b-de2d-482e-a487-9384dcee97a0"
    },
    {
        "author": "薛逢",
        "paragraphs": [
            "圣主忧夷貊，屯师翦束钦。",
            "皇家思眷佑，星使忽登临。",
            "用命期开国，违天必衅碪。",
            "化须均草树，恩不间飞沈。",
            "束马凌苍壁，扪萝上碧岑。",
            "瘴川风自热，剑阁气长阴。",
            "迅濑从天急，乔松入地深。",
            "仰观唯一迳，俯瞰即千寻。",
            "水作新城带，山为故垒襟。",
            "东开洞君听，南辟纳蛮心。",
            "渥泽濡三部，衣冠化雨林。",
            "带文雕白玉，符理篆黄金。",
            "鸟道经邛𤏡，星缠过觜参。",
            "回轩如睿奖，休作苦辛吟。"
        ],
        "title": "送西川梁常侍之新筑龙山城幷锡赉两州刺史及部落酋长等",
        "id": "717c4918-44a8-43a3-9d6b-7ac1185e16ab"
    },
    {
        "author": "薛逢",
        "paragraphs": [
            "系马宫槐老，持杯店菊黄。",
            "故交今不见，流恨满川光。"
        ],
        "title": "河满子",
        "id": "c1651595-e5a0-4960-a1ce-3373f5e3726b"
    },
    {
        "author": "薛逢",
        "paragraphs": [
            "孤戍迢迢蜀路长，鸟鸣山馆客思乡。",
            "更看绝顶烟霞外，数树岩花照夕阳。"
        ],
        "title": "题黄花驿",
        "id": "e3ea1c9d-0de9-4738-97fb-034154b7b740"
    },
    {
        "author": "薛逢",
        "paragraphs": [
            "昨夜蕃兵报国雠，沙州都护破凉州。",
            "黄河九曲今归汉，塞外纵横战血流。"
        ],
        "tags": [
            "黄河",
            "爱国"
        ],
        "title": "凉州词",
        "id": "b8f5de04-887e-48ca-93f6-693c7b50cb66"
    },
    {
        "author": "薛逢",
        "paragraphs": [
            "备问嘉陵江水湄，百川东去尔西之。",
            "但教清浅源流在，天路朝宗会有期。"
        ],
        "title": "嘉陵江",
        "id": "1d2a89fa-22d5-4234-9887-3fbf2d63f419"
    },
    {
        "author": "薛逢",
        "paragraphs": [
            "马缩寒毛鹰落臕，角弓初暖箭新调。",
            "平原踏尽无禽出，竟日翻身望碧霄。"
        ],
        "title": "观猎",
        "id": "ba6b993b-d939-4323-8fde-af6076038270"
    },
    {
        "author": "薛逢",
        "paragraphs": [
            "三道狼烟过碛来，受降城上探旗开。",
            "传声却报边无事，自是官军入抄回。"
        ],
        "title": "狼烟",
        "id": "2b5e2faf-1985-40a5-9ef0-2ee294ff10dc"
    },
    {
        "author": "薛逢",
        "paragraphs": [
            "绿眼胡鹰踏锦鞴，五花騘马白貂裘。",
            "往来三市无人识，倒把金鞭上酒楼。"
        ],
        "title": "侠少年",
        "id": "0c8b8c1d-335d-42e2-90ff-550d3e636427"
    },
    {
        "author": "薛逢",
        "paragraphs": [
            "满塞旌旗镇上游，各分天子一方忧。",
            "无因得见哥舒翰，可惜西山十八州。"
        ],
        "title": "感塞",
        "id": "ce7aafb9-dee8-4ab8-9235-5883ad901200"
    },
    {
        "author": "薛逢",
        "paragraphs": [
            "禁曲新翻下玉都，四弦掁触五音殊。",
            "不知天上弹多少，金凤衔花尾半无。"
        ],
        "title": "听曹刚弹琵琶",
        "id": "c283ce18-2602-4c05-817f-cab9beb010fc"
    },
    {
        "author": "薛逢",
        "paragraphs": [
            "十里松萝映碧苔，一川晴色镜中开。",
            "遥闻上界翻经处，片片香云出院来。"
        ],
        "title": "定山寺",
        "id": "ea58bf4b-57a5-4ba4-8036-5d0ee013a3e9"
    },
    {
        "author": "薛逢",
        "paragraphs": [
            "乘递初登建外州，倾心喜事富人侯。",
            "方当游艺依仁日，便到攀辕卧辙秋。",
            "容听巴歌消子夜，许陪仙躅上危楼。",
            "欲知恨恋情深处，听取长江旦暮流。"
        ],
        "tags": [
            "长江"
        ],
        "title": "越王楼送高梓州入朝",
        "id": "cf86bb4d-bbf3-42ce-9bcf-de6a79a451f5"
    },
    {
        "author": "薛逢",
        "paragraphs": [
            "仆射陂西想到时，满川晴色见旌旗。",
            "马融闲卧笛声远，王粲醉吟楼影移。",
            "几日赋诗秋水寺，经年草诏白云司。",
            "唯君此去人多羡，却是恩深自不知。"
        ],
        "title": "送李蕴赴郑州因献卢郎中",
        "id": "f660fabc-1b8d-44f5-b403-b8089a3e538e"
    },
    {
        "author": "薛逢",
        "paragraphs": [
            "塞垣从事识兵机，只拟平戎不拟归。",
            "入夜茄声含白髪，报秋榆叶落征衣。",
            "城临战垒黄云晚，马渡寒沙夕照微。",
            "此别不应书断绝，满天霜雪有鸿飞。"
        ],
        "title": "送裴评事",
        "id": "068fe2b7-df0f-4f4d-af57-9b88d02f9373"
    },
    {
        "author": "薛逢",
        "paragraphs": [
            "炀帝都城春水边，笙歌夜上木兰船。",
            "三千宫女自涂地，十万人家如洞天。",
            "焰焰花枝官舍晚，重重云影寺墙连。",
            "少年作尉须矜慎，莫向楼前坠马鞭。"
        ],
        "title": "送沈单作尉江都",
        "id": "8e608ce8-b69e-4a37-bf82-766b0eb22432"
    },
    {
        "author": "薛逢",
        "paragraphs": [
            "云绕千峰驿路长，谢家联句待檀郎。",
            "手持碧落新攀桂，月在东轩旧选床。",
            "几日旌幢延骏马，到时冰玉动华堂。",
            "孔门多少风流处，不遣颜回识醉乡。"
        ],
        "title": "送薛耽先辈归谒汉南",
        "id": "db3b36f8-1dee-48d3-9cd3-03a379d57661"
    },
    {
        "author": "薛逢",
        "paragraphs": [
            "年来惊喜两心知，高处同攀次第枝。",
            "人倚绣屏闲赏夜，马嘶花径醉归时。",
            "声名本自文章得，藩溷曾劳笔砚随。",
            "家去恩门四千里，只应从此梦旌旗。"
        ],
        "title": "送同年郑祥先辈归汉南",
        "id": "c0d46b44-5cb0-4329-9502-3a9d0d38066e"
    },
    {
        "author": "薛逢",
        "paragraphs": [
            "金榜前头无是非，平人分得一枝归。",
            "正怜日暖云飘路，何处宴回风满衣？门掩长淮心更远，渡连芳草马如飞。",
            "茂陵自笑犹多病，空有书斋在翠微。"
        ],
        "title": "李先辈擢第东归有赠送",
        "id": "8129e38c-8c5e-4dc3-ba35-996a33fce0cf"
    },
    {
        "author": "薛逢",
        "paragraphs": [
            "岛上花枝系钓船，隋家宫畔水连天。",
            "江帆自落鸟飞外，月观静依春色边。",
            "门巷草生车辙在，朝廷恩及鴈行联。",
            "相逢且问昭州事，曾鼓庄盆对逝川。"
        ],
        "title": "送韩绛归淮南寄韩绰先辈",
        "id": "5261ef8d-9fc4-46ca-8883-dd41faf375db"
    },
    {
        "author": "薛逢",
        "paragraphs": [
            "曾向雷塘寄掩扉，荀家灯火有余辉。",
            "关河日暮望空极，杨柳渡头人独归。",
            "隋苑荒台风褭褭，灞陵残雨梦依依。",
            "今年春色还相悞，为我江边谢钓矶。"
        ],
        "title": "送卢缄归扬州",
        "id": "5001bf44-e94e-4a2b-a2b9-cbc65005f72a"
    },
    {
        "author": "薛逢",
        "paragraphs": [
            "两重江外片帆斜，数里林塘遶一家。",
            "门掩右军余水石，路横诸谢旧烟霞。",
            "扁舟几处逢溪雪，长笛何人怨柳花。",
            "若到天台洞阳观，葛洪丹井在云涯。"
        ],
        "title": "送剡客",
        "id": "67df2e07-66ce-47f6-95e0-75181be40d17"
    },
    {
        "author": "薛逢",
        "paragraphs": [
            "千里东归客，无心忆旧游。",
            "挂帆游□水，高枕到青州。"
        ],
        "title": "凉州词 一",
        "id": "cf8ff989-88db-4ccd-a094-c86bb3257a80"
    },
    {
        "author": "薛逢",
        "paragraphs": [
            "君住孤山下，烟深夜径长。",
            "辕门渡绿水，游苑遶垂杨。"
        ],
        "title": "凉州词 二",
        "id": "29ba8d42-de85-4626-bf54-5046c009b325"
    },
    {
        "author": "薛逢",
        "paragraphs": [
            "树发花如锦，莺啼柳若丝。",
            "更游欢宴地，愁见别离时。"
        ],
        "title": "凉州词 三",
        "id": "731ea082-111e-490a-80eb-dbd4fd75edad"
    },
    {
        "author": "薛逢",
        "paragraphs": [
            "眼前轩冕是鸿毛，天上人情谩自劳。",
            "脱却朝衣便东去，青云不及白云高。"
        ],
        "title": "送萧俛相公归山",
        "id": "fb779100-51f8-4314-ac06-5993764d9462"
    },
    {
        "author": "薛逢",
        "paragraphs": [
            "表里通明不假雕，冷于春雪白于瑶。",
            "朝来送在凉床上，只怕风吹日炙销。"
        ],
        "title": "石膏枕",
        "id": "9160e6a2-5837-44ec-b796-1800b90b3274"
    },
    {
        "author": "薛逢",
        "paragraphs": [
            "草荒留客院，泥卧喂生台。",
            "碧碎鸳鸯瓦，香埋菡萏垆。",
            "初日晖晖上彩旄。",
            "金鞍俯鞚尘开处，银镝离弦中处声。",
            "昨日鸿毛万钧重，今朝山岳一朝轻。"
        ],
        "title": "句",
        "id": "4b0d6ae4-1064-4928-9530-ba4af4bc4023"
    },
    {
        "author": "赵嘏",
        "paragraphs": [
            "云物如故乡，山川知异路。",
            "年来未归客，马上春色暮。",
            "一尊花下酒，残日水西树。",
            "不待管弦终，摇鞭背花去。"
        ],
        "title": "汾上宴别",
        "id": "750af26d-4d14-4e58-a736-8efcfd9dc01b"
    },
    {
        "author": "赵嘏",
        "paragraphs": [
            "拥褐坐茅檐，春晴喜初日。",
            "微风入桃径，爽气归缥帙。",
            "频时苦风雪，就景理巾栉。",
            "树暖高鸟来，窗闲曙云出。",
            "乡遥路难越，道蹇时易失。",
            "欲静又不能，东山负芝朮。"
        ],
        "title": "书斋雪後",
        "id": "c20a6e02-376a-4edb-9891-99f728e54cae"
    },
    {
        "author": "赵嘏",
        "paragraphs": [
            "洞庭先生归路长，海云望极春茫茫。",
            "别来几度向蓬岛，自傍瑶台折灵草。"
        ],
        "tags": [
            "洞庭湖"
        ],
        "title": "寄道者",
        "id": "f0b26d34-d1b8-42a9-99b4-d911b5365c17"
    },
    {
        "author": "赵嘏",
        "paragraphs": [
            "兰若云深处，前年客重过。",
            "岩空秋色动，水阔夕阳多。",
            "早负江湖志，今如鬓发何。",
            "唯思闲胜我，钓艇在烟波。"
        ],
        "title": "虎丘寺赠渔处士",
        "id": "b9191631-5a5a-40b4-b7fc-a24dc25e1fb5"
    },
    {
        "author": "赵嘏",
        "paragraphs": [
            "诗家本多感，况值广陵春。",
            "暖驻含窗日，香余醉袖尘。",
            "浮名皆有分，一笑最关身。",
            "自此容依托，清才两故人。"
        ],
        "title": "陪崔璞侍御和崔㻂春日有怀",
        "id": "1c9ce09e-61c1-4826-9528-ed1635445f9d"
    },
    {
        "author": "赵嘏",
        "paragraphs": [
            "新年垂柳色，袅袅对空闺。",
            "不畏芳菲好，自缘离别啼。",
            "因风飘玉户，向日映金堤。",
            "驿使何时度，还将赠陇西。"
        ],
        "title": "昔昔盐二十首 垂柳覆金堤",
        "id": "b9c71dec-c57a-4933-b5d1-034692239055"
    },
    {
        "author": "赵嘏",
        "paragraphs": [
            "提筐红叶下，度日采蘼芜。",
            "掬翠香盈袖，看花忆故夫。",
            "叶齐谁复见，风暖恨偏孤。",
            "一被春光累，容颜与昔殊。"
        ],
        "title": "昔昔盐二十首 蘼芜叶复齐",
        "id": "984a653c-4bf1-4110-8fda-66ddccb1d8f6"
    },
    {
        "author": "赵嘏",
        "paragraphs": [
            "渌沼春光後，青青草色浓。",
            "绮罗惊翡翠，暗粉妬芙蓉。",
            "云遍窗前见，荷翻镜里逢。",
            "将心托流水，终日渺无从。"
        ],
        "title": "昔昔盐二十首 水溢芙蓉沼",
        "id": "941c324b-08d0-4ecf-9ee7-62d71dd86afd"
    },
    {
        "author": "赵嘏",
        "paragraphs": [
            "远期难可托，桃李自依依。",
            "花径无容迹，戎裘未下机。",
            "随风开又落，度日扫还飞。",
            "欲折枝枝赠，那知归不归。"
        ],
        "title": "昔昔盐二十首 花飞桃李蹊",
        "id": "5c6cf3ab-1dcb-445f-b3b2-300ff32f67ae"
    },
    {
        "author": "赵嘏",
        "paragraphs": [
            "南陌采桑出，谁知妾姓秦。",
            "独怜倾国貌，不负早莺春。",
            "珠履荡花湿，龙钩折桂新。",
            "使君那驻马，自有侍中人。"
        ],
        "title": "昔昔盐二十首 采桑秦氏女",
        "id": "09972a8e-d749-4d05-b29a-571d09882c43"
    },
    {
        "author": "赵嘏",
        "paragraphs": [
            "当年谁不羡，分作窦家妻。",
            "锦字行行苦，罗帏日日啼。",
            "岂知登陇远，秪恨下机迷。",
            "直候阳关使，殷勤寄海西。"
        ],
        "title": "昔昔盐二十首 织锦窦家妻",
        "id": "6fb2cf8f-61e7-41a3-a169-ddff2b7ec09a"
    },
    {
        "author": "赵嘏",
        "paragraphs": [
            "那堪闻荡子，迢递涉关山。",
            "肠为马嘶断，衣从泪滴斑。",
            "愁看塞上路，讵惜镜中颜。",
            "傥见征西雁，应传一字还。"
        ],
        "title": "昔昔盐二十首 关山别荡子",
        "id": "666459a4-0a5a-4b67-a33b-b6c85e1ea9f6"
    },
    {
        "author": "赵嘏",
        "paragraphs": [
            "良人犹远戍，耿耿夜闺空。",
            "绣户流宵月，罗帏坐晚风。",
            "魂飞沙帐北，肠断玉关中。",
            "尚自无消息，锦衾那得同。"
        ],
        "title": "昔昔盐二十首 风月守空闺",
        "id": "cb77eb12-7a8f-42eb-8549-4146401ca024"
    },
    {
        "author": "赵嘏",
        "paragraphs": [
            "玉颜恒自敛，羞出镜台前。",
            "早惑阳城客，今悲华锦筵。",
            "从军人更远，投喜鹊空传。",
            "夫壻交河北，迢迢路几千。"
        ],
        "title": "昔昔盐二十首 恒敛千金笑",
        "id": "a6b50da8-c9e3-4606-9053-44c1cb81e657"
    },
    {
        "author": "赵嘏",
        "paragraphs": [
            "双双红泪堕，度日暗中啼。",
            "雁出居延北，人犹辽海西。",
            "向灯垂玉枕，对月洒金闺。",
            "不惜罗衣湿，惟愁归意迷。"
        ],
        "title": "昔昔盐二十首 长垂双玉啼",
        "id": "686b0d8b-be2b-4a99-a6e9-878c755414dc"
    },
    {
        "author": "赵嘏",
        "paragraphs": [
            "鸾镜无由照，蛾眉岂忍看。",
            "不知愁发换，空见隐龙蟠。",
            "那惬红颜改，偏伤白日残。",
            "今朝窥玉匣，双泪落阑干。"
        ],
        "title": "昔昔盐二十首 蟠龙随镜隐",
        "id": "c1719bc8-c733-478c-bbd8-cf58722747cd"
    },
    {
        "author": "赵嘏",
        "paragraphs": [
            "巧绣双飞凤，朝朝伴下帷。",
            "春花那见照，暮色已频欺。",
            "欲卷思君处，将啼裛泪时。",
            "何年征戍客，传语报佳期。"
        ],
        "title": "昔昔盐二十首 彩凤逐帷低",
        "id": "1fc4fd2c-09bd-43cc-82a0-72e173fbfacb"
    },
    {
        "author": "赵嘏",
        "paragraphs": [
            "万里无人见，众情难与论。",
            "思君常入梦，同鹊屡惊魂。",
            "孤寝红罗帐，双啼玉筯痕。",
            "妾心甘自保，岂复暂忘恩。"
        ],
        "title": "昔昔盐二十首 惊魂同夜鹊",
        "id": "f336f2a5-6bad-4246-a5b7-dd65e0288b07"
    },
    {
        "author": "赵嘏",
        "paragraphs": [
            "去去边城骑，愁眠掩夜闺。",
            "披衣窥落月，拭泪待鸣鸡。",
            "不愤连年别，那看长夜啼。",
            "功成应自恨，早晚发辽西。"
        ],
        "title": "昔昔盐二十首 倦寝听晨鸡",
        "id": "8f93ea6e-2b5d-48e4-b706-2dcc35a74b0c"
    },
    {
        "author": "赵嘏",
        "paragraphs": [
            "暗中蛛网织，历乱绮窗前。",
            "万里终无信，一条徒自悬。",
            "分从珠露滴，愁见隟风牵。",
            "妾意何聊赖，看看剧断弦。"
        ],
        "title": "昔昔盐二十首 暗牑悬蛛网",
        "id": "8cdfada8-4a2b-473a-8a0c-5ff207a989dc"
    },
    {
        "author": "赵嘏",
        "paragraphs": [
            "春至今朝燕，花时伴独啼。",
            "飞斜珠箔隔，语近画梁低。",
            "帷卷闲窥户，床空暗落泥。",
            "谁能长对此，双去复双栖。"
        ],
        "title": "昔昔盐二十首 空梁落燕泥",
        "id": "c2ac50d7-24ae-48a7-9750-ce28e41d0f7b"
    },
    {
        "author": "赵嘏",
        "paragraphs": [
            "代北几千里，前年又复经。",
            "燕山云自合，胡塞草应青。",
            "铁马喧鼙鼓，蛾眉怨锦屏。",
            "不知羌笛曲，掩泪若为听。"
        ],
        "title": "昔昔盐二十首 前年过代北",
        "id": "58dfc7b8-98f9-480c-8a1c-36352ddbece5"
    },
    {
        "author": "赵嘏",
        "paragraphs": [
            "万里飞书至，闻君已渡辽。",
            "秪谙新别苦，忘却旧时娇。",
            "烽戍年将老，红颜日向雕。",
            "胡沙兼汉苑，相望几迢迢。"
        ],
        "title": "昔昔盐二十首 今岁往辽西",
        "id": "ec27579f-94f1-45a2-a179-43b20f8ec354"
    },
    {
        "author": "赵嘏",
        "paragraphs": [
            "良人征绝域，一去不言还。",
            "百战攻胡虏，三冬阻玉关。",
            "萧萧边马思，猎猎戍旗闲。",
            "独抱千重恨，连年未解颜。"
        ],
        "title": "昔昔盐二十首 一去无还意",
        "id": "03fd9418-5670-4794-b5f0-562a90cbcaa4"
    },
    {
        "author": "赵嘏",
        "paragraphs": [
            "云中路杳杳，江畔草凄凄。",
            "妾久垂珠泪，君何惜马蹄。",
            "边风悲晓角，营月怨春鼙。",
            "未道休征战，愁眉又复低。"
        ],
        "title": "昔昔盐二十首 那能惜马蹄",
        "id": "e2bbe4d4-f485-4424-be34-83249854b040"
    },
    {
        "author": "赵嘏",
        "paragraphs": [
            "映柳见行色，故山当落晖。",
            "青云知已殁，白首一身归。",
            "满袖萧关雨，连沙塞雁飞。",
            "到家翻有喜，借取老莱衣。"
        ],
        "title": "送韦处士归省朔方",
        "id": "5d7a2c8f-8fd7-498d-aa4c-764a7435f121"
    },
    {
        "author": "赵嘏",
        "paragraphs": [
            "衣彩独归去，一枝兰更香。",
            "马嘶芳草渡，门掩百花塘。",
            "野色亭台晚，滩声枕簟凉。",
            "小斋松岛上，重叶覆书堂。"
        ],
        "title": "送权先辈归觐信安",
        "id": "28a80f28-64e4-4523-87a2-73557f3d2650"
    },
    {
        "author": "赵嘏",
        "paragraphs": [
            "风蝉旦夕鸣，伴夜送秋声。",
            "故里客归尽，水边身独行。",
            "噪轩高树合，惊枕暮山横。",
            "听处无人见，尘埃满甑生。"
        ],
        "title": "风蝉",
        "id": "5b8f05b1-60cf-446c-bedf-c0304d8f8239"
    },
    {
        "author": "赵嘏",
        "paragraphs": [
            "贱子来还去，何人伴使君。",
            "放歌迎晚醉，指路上高云。",
            "此夜雁初至，空山雨独闻。",
            "别多头欲白，惆怅惜余醺。"
        ],
        "title": "重寄卢中丞",
        "id": "95470506-477b-4e96-bf9b-0925265e2b10"
    },
    {
        "author": "赵嘏",
        "paragraphs": [
            "旅行宜蚤发，况复是南归。",
            "月影缘山尽，钟声隔浦微。",
            "星残萤共映，叶落鸟惊飞。",
            "去去渡南渚，树深人出稀。"
        ],
        "title": "晓发",
        "id": "477002e1-7de4-489f-ba72-592956c84f56"
    },
    {
        "author": "赵嘏",
        "paragraphs": [
            "为有趋庭恋，应忘道路赊。",
            "风消荥泽冻，雨静圃田沙。",
            "古陌人来远，遥天雁势斜。",
            "园林新到日，春酒酌梨花。"
        ],
        "title": "送友人郑州归觐",
        "id": "49647d41-0df8-4022-a289-37fcf8e34c9d"
    },
    {
        "author": "赵嘏",
        "paragraphs": [
            "不堪俱失意，相送出东周。",
            "缘切倚门恋，倍添为客愁。",
            "春山和雪静，寒水带冰流。",
            "别後期君处，灵源紫阁秋。"
        ],
        "title": "洛中逢卢郢石归觐",
        "id": "213266f4-ff87-4322-be24-26dd6832d75c"
    },
    {
        "author": "赵嘏",
        "paragraphs": [
            "故国波涛隔，明时心久留。",
            "献书双阙晚，看月五陵秋。",
            "南棹何当返，长江忆共游。",
            "定知钓鱼伴，相望在汀州。"
        ],
        "tags": [
            "长江"
        ],
        "title": "赠越客",
        "id": "50e5ef86-c74f-46ff-9adf-c27b7b2e4c8c"
    },
    {
        "author": "赵嘏",
        "paragraphs": [
            "客过无名姓，扁舟系柳阴。",
            "穷秋南国泪，残日故乡心。",
            "京洛衣尘在，江湖酒病深。",
            "何须觅陶令，乘醉自横琴。"
        ],
        "title": "经无锡县醉後吟",
        "id": "5684ca6d-deb6-4095-8c06-82a92e2bd47a"
    },
    {
        "author": "赵嘏",
        "paragraphs": [
            "平生事行役，今日始知非。",
            "岁月老将至，江湖春未归。",
            "传家有天爵，主祭用儒衣。",
            "何必劳知己，无名亦息机。"
        ],
        "title": "东归道中二首 一",
        "id": "ea4cf60d-9597-42d1-86e4-5fd02035666f"
    },
    {
        "author": "赵嘏",
        "paragraphs": [
            "未明唤僮仆，江上忆残春。",
            "风雨落花夜，山川驱马人。",
            "星星一镜发，草草百年身。",
            "此日念前事，沧洲情更亲。"
        ],
        "title": "东归道中二首 二",
        "id": "2deb36e1-2d84-4980-8e79-99e1a24d5a56"
    },
    {
        "author": "赵嘏",
        "paragraphs": [
            "役役依山水，何曾似问津。",
            "断崖如避马，芳树欲留人。",
            "日夕猿鸟伴，古今京洛尘。",
            "一枝甘已失，辜负故园春。"
        ],
        "title": "旅次商山",
        "id": "4522bb34-84f7-4f12-8d09-38b25e245d0a"
    },
    {
        "author": "赵嘏",
        "paragraphs": [
            "扁舟殊不系，浩荡路纔分。",
            "范蠡湖中树，吴王苑外云。",
            "悲心人望月，独夜雁离羣。",
            "明发还驱马，关城见日曛。"
        ],
        "title": "长洲",
        "id": "46e2a51b-8282-4c12-97b7-1ab20147d9cb"
    },
    {
        "author": "赵嘏",
        "paragraphs": [
            "终日劳车马，江边款竹扉。",
            "残花春浪阔，小酒故人稀。",
            "戍鼓客帆远，津云夕照微。",
            "何由兄与弟，俱及暮春归。"
        ],
        "title": "江边",
        "id": "fafdd7ec-8783-4d1f-89b7-4eede7db4601"
    },
    {
        "author": "赵嘏",
        "paragraphs": [
            "明月溪头寺，虫声满橘洲。",
            "倚栏香径晚，移石太湖秋。",
            "古树云归尽，荒台水更流。",
            "无人见惆怅，独上最高楼。"
        ],
        "tags": [
            "太湖"
        ],
        "title": "宿灵岩寺",
        "id": "ae61e80c-ef5d-48c9-bd7e-3be34251fbd0"
    },
    {
        "author": "赵嘏",
        "paragraphs": [
            "迟客疎林下，斜溪小艇通。",
            "野桥连寺月，高竹半楼风。",
            "水静鱼吹浪，枝闲鸟下空。",
            "数峰相向绿，日夕郡城东。"
        ],
        "title": "越中寺居",
        "id": "9ccc71df-4c60-40d5-ae79-ff570ff78bc2"
    },
    {
        "author": "赵嘏",
        "paragraphs": [
            "心法云无住，流沙归复来。",
            "锡随山鸟动，经附海船回。",
            "洗足柳遮寺，坐禅花委苔。",
            "惟将一童子，又欲过天台。"
        ],
        "title": "赠金刚三藏",
        "id": "690b8a03-5007-48c1-8640-5855bd14081e"
    },
    {
        "author": "赵嘏",
        "paragraphs": [
            "云物凄凉拂曙流，汉家宫阙动高秋。",
            "残星几点雁横塞，长笛一声人倚楼。",
            "紫艳半开篱菊静，红衣落尽渚莲愁。",
            "鲈鱼正美不归去，空戴南冠学楚囚。"
        ],
        "tags": [
            "思归",
            "秋天",
            "菊花",
            "花",
            "写花"
        ],
        "title": "长安晚秋",
        "id": "0c00b5eb-220d-47e6-8a06-74d057ef8365"
    },
    {
        "author": "赵嘏",
        "paragraphs": [
            "流年堪惜又堪惊，砧杵风来满郡城。",
            "高鸟过时秋色动，征帆落处暮云平。",
            "思家正叹江南景，听角仍含塞北情。"
        ],
        "title": "齐安早秋",
        "id": "f78bdf71-ee02-4c13-8713-4f62d3c748fd"
    },
    {
        "author": "赵嘏",
        "paragraphs": [
            "楚江横在草堂前，杨柳洲西载酒船。",
            "两见梨花归不得，每逢寒食一潸然。",
            "斜阳映阁山当寺，微绿含风月满川。",
            "同郡故人攀桂尽，把诗吟向泬寥天。"
        ],
        "title": "东望",
        "id": "9cf809e1-2947-4d06-804b-27c4a01583e3"
    },
    {
        "author": "赵嘏",
        "paragraphs": [
            "宅边秋水浸苔矶，日日持竿去不归。",
            "杨柳风多潮未落，蒹葭霜冷雁初飞。",
            "重嘶匹马吟红叶，却听疎钟忆翠微。",
            "今夜秦城满楼月，故人相见一沾衣。"
        ],
        "title": "长安月夜与友人话故山",
        "id": "ea115d6a-234e-4d04-914d-a42e5bd261d1"
    },
    {
        "author": "赵嘏",
        "paragraphs": [
            "故园溪上雪中别，野馆门前云外逢。",
            "白发渐多何事苦，清阴长在好相容。",
            "迎风几拂朝天骑，带月犹含度岭钟。",
            "更忆葛洪丹井畔，数株临水欲成龙。"
        ],
        "title": "题横水驿双峰院松",
        "id": "afade0d6-6e8e-4b1e-854e-a3fb8705aa20"
    },
    {
        "author": "赵嘏",
        "paragraphs": [
            "正怀何谢俯长流，更览余封识嵊州。",
            "树色老依官舍晚，溪声凉傍客衣秋。",
            "南岩气爽横郛郭，天姥云晴拂寺楼。",
            "日暮不堪还上马，蓼花风起路悠悠。"
        ],
        "title": "发剡中",
        "id": "dd685c23-ce86-40b1-b806-37ebb155034c"
    },
    {
        "author": "赵嘏",
        "paragraphs": [
            "楼上华筵日日开，眼前人事祗堪哀。",
            "征车自入红尘去，远水长穿绿树来。",
            "云雨暗更歌舞伴，山川不尽别离杯。",
            "无由并写春风恨，欲下郧城首重回。"
        ],
        "title": "登安陆西楼",
        "id": "fb131ccc-3dcd-472b-b13f-bcb1d72d89d6"
    },
    {
        "author": "赵嘏",
        "paragraphs": [
            "佳晨何处泛花游，丞相筵开水上头。",
            "双影斾摇山雨霁，一声歌动寺云秋。",
            "林光静带高城晚，湖色寒分半槛流。",
            "共贺万家逢此节，可怜风物似荆州。"
        ],
        "title": "九日陪越州元相燕龟山寺",
        "id": "d654208b-ae8d-4b62-8c21-d2b81192685f"
    },
    {
        "author": "赵嘏",
        "paragraphs": [
            "芙蓉苑里起清秋，汉武泉声落御沟。",
            "他日江山映蓬鬓，二年杨柳别渔舟。",
            "竹间驻马题诗去，物外何人识醉游。",
            "尽把归心付红叶，晚来随水向东流。"
        ],
        "title": "经汉武泉",
        "id": "43391dcb-30ce-48ab-898e-7ca699a0bf6d"
    },
    {
        "author": "赵嘏",
        "paragraphs": [
            "杜若洲边人未归，水寒烟暖想柴扉。",
            "故园何处风吹柳，新雁南来雪满衣。",
            "目极思随原草遍，浪高书到海门稀。",
            "此时愁望情多少，万里春流遶钓矶。"
        ],
        "title": "曲江春望怀江南故人",
        "id": "d92ae3aa-8a63-4f1c-bfd8-b19fa3a92c92"
    },
    {
        "author": "赵嘏",
        "paragraphs": [
            "鹗在卿云冰在壶，代天才业奉吁谟。",
            "荣同伊陟传朱户，秀比王商入画图。",
            "昨夜星辰回剑履，前年风月满江湖。",
            "不知机务时多暇，犹许诗家属和无。"
        ],
        "title": "上令狐相公",
        "id": "e854f8a4-bcaa-49bd-91e6-d677c815de08"
    },
    {
        "author": "赵嘏",
        "paragraphs": [
            "家在枚皋旧宅边，竹轩晴与楚坡连。",
            "芰荷香遶垂鞭袖，杨柳风横弄笛船。",
            "城碍十洲烟岛路，寺临千顷夕阳川。",
            "可怜时节堪归去，花落猿啼又一年。"
        ],
        "title": "忆山阳",
        "id": "3f782781-8f3c-4ccc-98ae-a719d5e269a9"
    },
    {
        "author": "赵嘏",
        "paragraphs": [
            "折柳城边起暮愁，可怜春色独怀忧。",
            "伤心正叹人间事，回首更惭江上鸥。",
            "鶗鴂声中寒食雨，芙蓉花外夕阳楼。",
            "凭高满眼送清渭，去傍故山山下流。"
        ],
        "title": "二",
        "id": "c6d3789e-3b3c-42a2-b08e-8c44a67b1f26"
    },
    {
        "author": "赵嘏",
        "paragraphs": [
            "禅栖忽忆五峰游，去着方袍谢列侯。",
            "经启楼台千叶曙，锡含风雨一枝秋。",
            "题诗片石侵云在，洗钵香泉覆菊流。",
            "却忆前年别师处，马嘶残月虎溪头。"
        ],
        "tags": [
            "庐山"
        ],
        "title": "送僧归庐山",
        "id": "dec141df-ee86-4131-8ddc-194c82469e7d"
    },
    {
        "author": "赵嘏",
        "paragraphs": [
            "五看春尽此江濆，花自飘零日自曛。",
            "空有慈悲随物念，已无踪迹在人羣。",
            "迎秋日色檐前见，入夜钟声竹外闻。",
            "笑指白莲心自得，世间烦恼是浮云。"
        ],
        "title": "赠天卿寺神亮上人",
        "id": "0b47acf7-d4b6-4d70-a7fe-beb79b54c9c8"
    },
    {
        "author": "赵嘏",
        "paragraphs": [
            "广武溪头降虏稀，一声寒角怨金微。",
            "河湟不在春风地，歌舞空裁雪夜衣。",
            "铁马半嘶边草去，狼烟高映塞鸿飞。",
            "扬雄尚白相如吃，今日何人从猎归。"
        ],
        "title": "降虏",
        "id": "307d584e-b839-4f4c-a11e-708bbf515eee"
    },
    {
        "author": "赵嘏",
        "paragraphs": [
            "边声一夜殷秋鼙，牙帐连烽拥万蹄。",
            "武帝未能忘塞北，董生纔足使胶西。",
            "冰横晓渡胡兵合，雪满穷沙汉骑迷。",
            "自古平戎有良策，将军不用倚云梯。"
        ],
        "title": "平戎",
        "id": "ec639249-6714-4af1-8451-1670adb37227"
    },
    {
        "author": "赵嘏",
        "paragraphs": [
            "风动衰荷寂寞香，断烟残月共苍苍。",
            "寒生晚寺波摇壁，红堕疎林叶满床。",
            "起雁似惊南浦棹，阴云欲护北楼霜。",
            "江边松菊荒应尽，八月长安夜正长。"
        ],
        "title": "宿楚国寺有怀",
        "id": "23f92364-8920-49e3-9b7f-d9c70cfcbf95"
    },
    {
        "author": "赵嘏",
        "paragraphs": [
            "暂息劳生树色间，平明机虑又相关。",
            "吟辞宿处烟霞去，心负秋来水石闲。",
            "竹户半开钟未绝，松枝静霁鹤初还。",
            "明朝一倍堪惆怅，回首尘中见此山。"
        ],
        "title": "早发剡中石城寺",
        "id": "9e2b1384-6bb1-43ae-b12f-447998c8b84a"
    },
    {
        "author": "赵嘏",
        "paragraphs": [
            "三年踏尽化衣尘，只见长安不见春。",
            "马过雪街天未曙，客迷关路泪空频。",
            "桃花坞接啼猿寺，野竹庭通画鹢津。",
            "早晚相酬身事了，水边归去一闲人。"
        ],
        "title": "寄归",
        "id": "d4f8653d-f4d9-4668-9df6-b164483cc8ea"
    },
    {
        "author": "赵嘏",
        "paragraphs": [
            "傅岩高静见台星，庙畧当时讨不庭。",
            "万里有云归碧落，百川无浪到沧溟。",
            "军中老将传兵术，江上诸侯受政经。",
            "闻道国人思再入，镕金新铸鹤仪形。"
        ],
        "title": "献淮南李相公",
        "id": "f8c6d737-9301-4233-91d1-2f031b753f08"
    },
    {
        "author": "赵嘏",
        "paragraphs": [
            "满耳歌谣满眼山，宛陵城郭翠微间。",
            "人情已觉春长在，溪户仍将水共闲。",
            "晓色入楼红蔼蔼，夜声寻砌碧潺潺。",
            "幽云高鸟俱无事，晚伴西风醉客还。"
        ],
        "title": "宛陵寓居上沈大夫二首 一",
        "id": "7109d871-873f-4c45-a1a1-77e694702be5"
    },
    {
        "author": "赵嘏",
        "paragraphs": [
            "溪树参差绿可攀，谢家云水满东山。",
            "能忘天上他年贵，来结林中一日闲。",
            "醉叩玉盘歌褭褭，暖鸣幽涧鸟关关。",
            "觥筹不尽须归去，路在春风缥缈间。"
        ],
        "title": "宛陵寓居上沈大夫二首 二",
        "id": "56c3e46b-4df7-4303-86c8-37e7ffd3b9ad"
    },
    {
        "author": "赵嘏",
        "paragraphs": [
            "凋瘵民思太古风，上贤绥辑副宸衷。",
            "舟移清镜禹祠北，路转翠屏天姥东。",
            "旌斾影前横竹马，咏歌声里乐樵童。",
            "遥知到郡沧波晏，三岛离离一望中。"
        ],
        "title": "淮信贺滕迈台州",
        "id": "45b15ad4-1038-4d60-b99a-7f9ef2b9c4c7"
    },
    {
        "author": "赵嘏",
        "paragraphs": [
            "一醉曾将万事齐，暂陪欢去便如泥。",
            "黄花李白墓前路，碧浪桓彝宅後溪。",
            "九月霜中随计吏，十年江上灌春畦。",
            "莫言春尽不惆怅，自有闲眠到日西。"
        ],
        "title": "下第寄宣城幕中诸公",
        "id": "add078e7-486f-4602-87d3-3e5948303cdd"
    },
    {
        "author": "赵嘏",
        "paragraphs": [
            "佐幕才多始拜侯，一门清贵动神州。",
            "霜蹄晓驻秦云断，野斾晴翻郢树秋。",
            "几处尘生随候骑，半江帆尽见分流。",
            "大冯罢相吟诗地，莫惜频登白雪楼。"
        ],
        "title": "送令狐郎中赴郢州",
        "id": "38323138-3009-48f3-851b-0b8eee404c58"
    },
    {
        "author": "赵嘏",
        "paragraphs": [
            "曾向雷塘寄掩扉，荀家灯火有余辉。",
            "关河日暮望空极，杨柳渡头人独归。",
            "隋苑荒台风褭褭，灞陵残雨梦依依。",
            "今年春色还相悞，为我江边谢钓矶。"
        ],
        "title": "送卢缄归扬州",
        "id": "3e0c08a0-faf0-483e-a682-b5e8f4b82d38"
    },
    {
        "author": "赵嘏",
        "paragraphs": [
            "塞垣从事识兵机，只拟平戎不拟归。",
            "入夜笳声含白发，报秋榆叶落征衣。",
            "城临战垒黄云晚，马渡寒沙夕照微。",
            "此别不应书断绝，满天霜雪有鸿飞。"
        ],
        "title": "送李裴评事",
        "id": "b9b37602-b2a6-44d5-9d33-2eb7d40266f7"
    },
    {
        "author": "赵嘏",
        "paragraphs": [
            "晓哭呱呱动四邻，于君我作负心人。",
            "出门便涉东西路，回首初惊枕席尘。",
            "满眼泪珠和语咽，旧窗风月更谁亲。",
            "分离况值花时节，从此东风不似春。"
        ],
        "title": "别麻氏",
        "id": "d96ab8f4-d899-42fc-a251-261b08c09eea"
    },
    {
        "author": "赵嘏",
        "paragraphs": [
            "月自斜窗梦自惊，衷肠中有万愁生。",
            "清猿处处三声尽，碧落悠悠一水横。",
            "平子定情词丽绝，诗人匪石誓分明。",
            "会须携手乘鸾去，箫史楼台在玉京。"
        ],
        "title": "代人赠别",
        "id": "12b7bac3-a96f-4d07-a287-6bc8c02a5887"
    },
    {
        "author": "赵嘏",
        "paragraphs": [
            "一百五日家未归，新丰鸡犬独依依。",
            "满楼春色傍人醉，半夜雨声前计非。",
            "缭绕沟塍含绿晚，荒凉树石向川微。",
            "东风吹泪对花落，憔悴故交相见稀。"
        ],
        "title": "寒食新丰别友人",
        "id": "248db898-c5cc-48a0-b6a9-eed682ac3e75"
    },
    {
        "author": "赵嘏",
        "paragraphs": [
            "家有青山近玉京，风流柱史早知名。",
            "园林手植自含绿，霄汉眼看当去程。",
            "处处白云迷驻马，家家红树近流莺。",
            "相逢一宿最高寺，夜夜翠微泉落声。"
        ],
        "title": "李侍御归山同宿华严寺",
        "id": "f45078c0-53c5-465b-8678-bb2b97da0413"
    },
    {
        "author": "赵嘏",
        "paragraphs": [
            "天上高高月桂丛，分明三十一枝风。",
            "满怀春色向人动，遮路乱花迎马红。",
            "鹤驭回飘云雨外，兰亭不在管弦中。",
            "居然自是前贤事，何必青楼倚翠空。"
        ],
        "title": "今年新先辈以遏密之际每有燕集必资清谈书此奉贺",
        "id": "a6cd87e3-70ae-4eec-b61e-854434eb0c92"
    },
    {
        "author": "赵嘏",
        "paragraphs": [
            "晚树疎蝉起别愁，远人回首忆沧洲。",
            "江连故国无穷恨，日带残云一片秋。",
            "久客转谙时态薄，多情只共酒淹留。",
            "到头生长烟霞者，须向烟霞老始休。"
        ],
        "title": "自遣",
        "id": "1f9739d7-4af2-46a6-ba68-3891e083f3af"
    },
    {
        "author": "赵嘏",
        "paragraphs": [
            "松下山前一径通，烛迎千骑满山红。",
            "溪云乍敛幽岩雨，晓气初高大斾风。",
            "小槛宴花容客醉，上方看竹与僧同。",
            "归来吹尽严城角，路转横塘乱水东。"
        ],
        "title": "浙东陪元相公游云门寺",
        "id": "5b6e8726-4351-4c95-b2a1-450b20181604"
    },
    {
        "author": "赵嘏",
        "paragraphs": [
            "门下烟横载酒船，谢家携客醉华筵。",
            "寻花偶坐将军树，饮水方重刺史天。",
            "几曲艳歌春色里，断行高鸟暮云边。",
            "分明听得舆人语，愿及行春更一年。"
        ],
        "title": "陪韦中丞宴扈都头花园",
        "id": "b0c73b27-7c27-4af7-9ffc-1b526ada9f03"
    },
    {
        "author": "赵嘏",
        "paragraphs": [
            "烟暖池塘柳覆台，百花园里看花来。",
            "烧衣焰席三千树，破鼻醒愁一万杯。",
            "不肯为歌随拍落，却因令舞带香回。",
            "山公仰尔延宾客，好傍春风次第开。"
        ],
        "title": "花园即事呈常中丞",
        "id": "dfab9241-05d2-496c-81ab-be6e173d6e3d"
    },
    {
        "author": "赵嘏",
        "paragraphs": [
            "松下有琴闲未收，一灯高为石丛留。",
            "诗情似到山家夜，树色轻含御水秋。",
            "小榼提携终永日，半斑容鬓漫生愁。",
            "因君抚掌问时俗，紫阁堆檐不举头。"
        ],
        "title": "宿何书记先辈延福新居",
        "id": "4b40e046-40a9-4736-b39d-5edbe81a8288"
    },
    {
        "author": "赵嘏",
        "paragraphs": [
            "万水东流去不回，先生独自负仙才。",
            "蘂宫横浪海边别，鹤翅驻云天上来。",
            "几处吹箫森羽卫，谁家残月下楼台。",
            "春风正好分琼液，乞取当时白玉杯。"
        ],
        "title": "秦中逢王处士",
        "id": "1d459b23-682a-4d1e-8734-1435a0089730"
    },
    {
        "author": "赵嘏",
        "paragraphs": [
            "是非处处生尘埃，唯君襟抱无嫌猜。",
            "收帆依雁湓浦宿，带雨别僧衡岳回。",
            "芳罇稍驻落日唱，醉袖更拂长云开。",
            "清秋华发好相似，却把钓竿归去来。"
        ],
        "title": "江上逢许逸人",
        "id": "3f90c14b-26a6-4ba0-bf1d-f457599f4b48"
    },
    {
        "author": "赵嘏",
        "paragraphs": [
            "左掖初辞近侍班，马嘶寻得过街闲。",
            "映鞭柳色微遮水，随步花枝欲碍山。",
            "暖泛鸟声来席上，醉从诗句落人间。",
            "此时失意哀吟客，更觉风流不可攀。"
        ],
        "title": "和令狐补阙春日独游西街",
        "id": "86c257e7-faed-4e51-a543-9e1e16f7d3dd"
    },
    {
        "author": "赵嘏",
        "paragraphs": [
            "棹倚隋家旧院墙，柳金梅雪扑檐香。",
            "朱楼映日重重晚，碧水含光滟滟长。",
            "八斗已闻传姓字，一枝何足计行藏。",
            "声名官职应前定，且把旌麾入醉乡。"
        ],
        "title": "广陵答崔琛",
        "id": "70e4febc-6541-4809-a89c-29c5dcbea490"
    },
    {
        "author": "赵嘏",
        "paragraphs": [
            "诗家才子酒家仙，游宦曾依积水边。",
            "窗户动摇三岛树，琴尊安稳五湖船。",
            "罗浮道士分琼液，锦席佳人艳楚莲。",
            "今日相逢朗吟罢，满城砧杵一灯前。"
        ],
        "title": "答友人",
        "id": "fa22703c-5da1-4b6e-8b05-968dedc109cc"
    },
    {
        "author": "赵嘏",
        "paragraphs": [
            "东晋江山称永嘉，莫辞红斾向天涯。",
            "凝弦夜醉松亭月，歇马晓寻溪寺花。",
            "地与剡川分水石，境将蓬岛共烟霞。",
            "却愁明诏征非晚，不得秋来见海槎。"
        ],
        "title": "送张又新除温州",
        "id": "2be3378c-691c-41a1-914b-1e4b417d7bf4"
    },
    {
        "author": "赵嘏",
        "paragraphs": [
            "郡斋秋尽一江横，频命郎官地更清。",
            "星月去随新诏动，旌旗遥映故山明。",
            "诗寻片石依依晚，帆挂孤云杳杳轻。",
            "想到钓台逢竹马，只应歌咏伴猿声。"
        ],
        "title": "送滕迈郎中赴睦州",
        "id": "023b37fe-fa4a-4bc7-8f9d-56c46966edae"
    },
    {
        "author": "赵嘏",
        "paragraphs": [
            "两重江外片帆斜，数里林塘遶一家。",
            "门掩右军余水石，路横诸谢旧烟霞。",
            "扁舟几处逢溪雪，长笛何人怨柳花。",
            "若到天台洞阳观，葛洪丹井在云涯。"
        ],
        "title": "送剡客",
        "id": "5a123f5b-5525-4a18-9487-8a556d84ae55"
    },
    {
        "author": "赵嘏",
        "paragraphs": [
            "金榜前头无是非，平人分得一枝归。",
            "正怜日暖云飘路，何处宴回风满衣？门掩长淮心更远，渡连芳草马如飞。",
            "茂陵自笑犹多病，空有书斋在翠微。"
        ],
        "title": "李先辈擢第东归有赠送",
        "id": "f690b93a-075c-47b6-8ced-efb42f55cb90"
    },
    {
        "author": "赵嘏",
        "paragraphs": [
            "年来惊喜两心知，高处同攀次第枝。",
            "人倚绣屏闲赏夜，马嘶花径醉归时。",
            "声名本是文章得，藩阃曾劳笔砚随。",
            "家去恩门四千里，只应从此梦旌旗。"
        ],
        "title": "送同年郑祥先辈归汉南",
        "id": "2347547e-3d3e-42a4-a21d-b5719416ae18"
    },
    {
        "author": "赵嘏",
        "paragraphs": [
            "炀帝都城春水边，笙歌夜上木兰船。",
            "三千宫女自涂地，十万人家如洞天。",
            "焰焰花枝官舍晚，重重云影寺墙连。",
            "少年作尉须矜慎，莫向楼前坠马鞭。"
        ],
        "title": "送沈单作尉江都",
        "id": "b9ab718a-6cf2-4b9e-a6d7-8e6f79254e26"
    },
    {
        "author": "赵嘏",
        "paragraphs": [
            "仆射陂西想到时，满川晴色见旌旗。",
            "马融闲卧笛声远，王粲醉吟楼影移。",
            "几日赋诗秋水寺，经年草诏白云司。",
            "唯君此去人多羡，却是恩深自不知。"
        ],
        "title": "送李蕴赴郑州因献卢郎中俶",
        "id": "39e35ec5-7dfb-458b-81d4-0c4efb54706c"
    },
    {
        "author": "赵嘏",
        "paragraphs": [
            "岛上花枝系钓船，隋家宫畔水连天。",
            "江帆自落鸟飞外，月观静依春色边。",
            "门巷草生车辙在，朝廷恩及雁行联。",
            "相逢且问昭州事，曾鼓庄盆对逝川。"
        ],
        "title": "送韩绛归淮南寄韩绰先辈",
        "id": "c6b1ba77-fee7-4750-a37e-42f0676f1e66"
    },
    {
        "author": "赵嘏",
        "paragraphs": [
            "云绕千峰驿路长，谢家联句待檀郎。",
            "手持碧落新攀桂，月在东轩旧选床。",
            "几日旌幢延骏马，到时冰玉动华堂。",
            "孔门多少风流处，不遣颜回识醉乡。"
        ],
        "title": "送薛耽先辈归谒汉南",
        "id": "26a53744-e898-418d-9766-7156ec45c03a"
    },
    {
        "author": "赵嘏",
        "paragraphs": [
            "千峰归去旧林塘，溪县门前即故乡。",
            "曾把桂夸春里巷，重怜身称锦衣裳。",
            "洲迷翠羽云遮槛，露湿红蕉月满廊。",
            "就养举朝人共羡，清资让却校书郎。"
        ],
        "title": "送陈嘏登第作尉归觐",
        "id": "bddcc5c2-70c6-4669-9a1e-abe08ba0489e"
    },
    {
        "author": "赵嘏",
        "paragraphs": [
            "失意何曾恨解携，问安归去秣陵西。",
            "郡斜杨柳春风岸，山映楼台明月溪。",
            "江上诗书悬素业，日边门户倚丹梯。",
            "一枝攀折回头是，莫向清秋惜马蹄。"
        ],
        "title": "送裴延翰下第归觐滁州",
        "id": "02c1d955-fd23-4b83-9af5-e92df0c462ee"
    },
    {
        "author": "赵嘏",
        "paragraphs": [
            "暮尘飘尽客愁长，来扣禅关月满廊。",
            "宋玉逢秋空雪涕，净名无地可容床。",
            "高云覆槛千岩树，疎磬含风一夜霜。",
            "回首故园红叶外，只将多病告医王。"
        ],
        "title": "题崇圣寺简云端僧录",
        "id": "d59a4f22-98aa-4d54-93a8-58bc761bd066"
    },
    {
        "author": "赵嘏",
        "paragraphs": [
            "野寺初容访静来，晚晴江上见楼台。",
            "中林有路到花尽，一日无人看竹回。",
            "自晒诗书经雨後，别留门户为僧开。",
            "苦心若是酬恩事，不敢吟春忆酒杯。"
        ],
        "title": "越中寺居寄上主人",
        "id": "21709e78-e494-49ab-b445-14410d174796"
    },
    {
        "author": "赵嘏",
        "paragraphs": [
            "露浓如水洒苍苔，洞口烟萝密不开。",
            "残月色低当户後，晓钟声逈隔山来。",
            "春生药圃芝犹短，夜醮斋坛鹤未回。",
            "愁是独寻归路去，人间步步是尘埃。"
        ],
        "title": "早出洞仙观",
        "id": "65354c7f-8518-482d-b69a-f2b2b306dd3e"
    },
    {
        "author": "赵嘏",
        "paragraphs": [
            "靖节何须彭泽逢，菊洲松岛水悠溶。",
            "行人自折门前柳，高鸟不离溪畔峰。",
            "晓渭度檐帆的的，晚原含雨树重重。",
            "轩车过尽无公事，枕上一声长乐钟。"
        ],
        "title": "题昭应王明府溪亭",
        "id": "8dd06c4e-59ce-4c65-bbc4-6c01026b0f0b"
    },
    {
        "author": "赵嘏",
        "paragraphs": [
            "太一真人隐翠霞，早年曾降蔡经家。",
            "羽衣使者峭于鹤，鸟爪侍娘飘若花。",
            "九鼎栏干归马齿，三山窕窈步云涯。",
            "时因弟子偷灵药，散落人间驻物华。"
        ],
        "title": "赠王先生",
        "id": "228f838e-18e4-4983-a185-57c93643867f"
    },
    {
        "author": "赵嘏",
        "paragraphs": [
            "华盖飘飘绿鬓翁，往来朝谒蘂珠宫。",
            "几年山下阴阳鼎，尽日涧边桃李风。",
            "野迹似云无处着，仙容如水与谁同。",
            "应怜有客外妻子，思在长生一顾中。"
        ],
        "title": "赠道者",
        "id": "e050d8e2-333b-4bf1-a4c7-c06e2af93116"
    },
    {
        "author": "赵嘏",
        "paragraphs": [
            "仙翁归袖拂烟霓，一卷素书还独携。",
            "劚药满囊身不病，抱琴何处鹤同栖？沾衣尽日看山坐，搔首残春向路迷。",
            "树树白云幽径绝，短船空倚武陵溪。"
        ],
        "title": "王先生不别而去",
        "id": "256134eb-9636-4d33-96af-cae6ec56a121"
    },
    {
        "author": "赵嘏",
        "paragraphs": [
            "缑山双去羽翰轻，应为仙家好弟兄。",
            "茅固枕前秋对舞，陆云溪上夜同鸣。",
            "紫泥封处曾回首，碧落归时莫问程。",
            "自笑沧江一渔叟，何由似尔到层城。"
        ],
        "title": "山阳卢明府以双鹤寄遗白氏以诗回答因寄和",
        "id": "fe6a66ee-688b-4fd2-98a8-78a10bb77134"
    },
    {
        "author": "赵嘏",
        "paragraphs": [
            "束带临风气调新，孔门才业独谁伦。",
            "杉松韵冷雪溪暗，鸾鹤势高天路春。",
            "美玉韫来休问价，芳枝攀去正无尘。",
            "莫将芸阁轻科第，须作人间第一人。"
        ],
        "title": "赠李秘书",
        "id": "884f2266-b4af-4c36-8dbe-e3658e5cc46a"
    },
    {
        "author": "赵嘏",
        "paragraphs": [
            "都无鄙吝隔尘埃，昨日丘门避席来。",
            "静语乍临清庙瑟，披风如在九层台。",
            "几烦命妓浮溪棹，再许论诗注酒杯。",
            "从此微尘知感恋，七真台上望三台。"
        ],
        "title": "回于道中寄舒州李珏相公",
        "id": "2e92e9d5-e384-480c-9a59-1521d47c28a3"
    },
    {
        "author": "赵嘏",
        "paragraphs": [
            "野人留得五湖船，丞相兴歌郡国年。",
            "醉笔倚风飘涧雪，静襟披月坐楼天。",
            "鹤归华表山河在，气返青云雨露全。",
            "闻说万方思旧德，一时倾望重陶甄。"
        ],
        "title": "舒州献李相公",
        "id": "cbead6b6-992c-4c90-a631-93ecfe2d31a2"
    },
    {
        "author": "赵嘏",
        "paragraphs": [
            "拂烟披月羽毛新，千里初辞九陌尘。",
            "曾失玄珠求[象罔]，不将双耳负伶伦。",
            "贾嵩词赋相如手，杨乘歌篇李白身。",
            "除却今年仙侣外，堂堂又见两三春。"
        ],
        "title": "成名年献座主仆射兼呈同年",
        "id": "275b88fc-4319-4748-a9e8-b763024d50e2"
    },
    {
        "author": "赵嘏",
        "paragraphs": [
            "东来珠履与旌旗，前者登朝亦一时。",
            "竹马迎呼逢稚子，柏台长告见男儿。",
            "花飘舞袖楼相倚，角送归轩客尽随。",
            "独有贱夫怀感激，十年两地负恩知。"
        ],
        "title": "抒怀上歙州卢中丞宣州杜侍郎",
        "id": "66aa669c-304d-41c4-b4ac-59a90328149b"
    },
    {
        "author": "赵嘏",
        "paragraphs": [
            "笙歌只是旧笙歌，肠断风流奈别何。",
            "照物二年春色在，感恩千室泪痕多。",
            "尽将魂梦随西去，犹望旌旗暂一过。",
            "今日尊前无限思，万重云月隔烟波。"
        ],
        "title": "山阳韦中丞罢郡因献",
        "id": "0d526273-3e89-4d5e-8f89-5ed442ecfccd"
    },
    {
        "author": "赵嘏",
        "paragraphs": [
            "早年天上见清尘，今日楼中醉一春。",
            "暂肯剖符临水石，几曾焚笔动星辰。",
            "琼台雪映迢迢鹤，蓬岛波横浩浩津。",
            "好是仙家羽衣使，欲敎垂涕问何人。"
        ],
        "title": "山阳即席献裴中丞",
        "id": "008ee9a3-bded-4277-b1fb-abed94d1c941"
    },
    {
        "author": "赵嘏",
        "paragraphs": [
            "松竹闲游道路身，衣襟落尽往来尘。",
            "山连谢宅余霞在，水映琴溪旧浪春。",
            "拂榻从容今有地，酬恩寂寞久无人。",
            "安知不及屠沽者，曾对青萍泪满巾。"
        ],
        "title": "西峰即事献沈大夫",
        "id": "11ccd723-89cc-4c2b-8e0a-007d30285fc1"
    },
    {
        "author": "赵嘏",
        "paragraphs": [
            "紫陌尘多不可寻，南溪酒熟一披襟。",
            "山高昼枕石床隐，泉落夜窗烟树深。",
            "白首寻人嗟问计，青云无路觅知音。",
            "唯君怀抱安如水，他日门墙许醉吟。"
        ],
        "title": "杜陵贻杜牧侍御",
        "id": "baddcc92-7920-4b9b-946e-f44542a75daa"
    },
    {
        "author": "赵嘏",
        "paragraphs": [
            "落第逢人恸哭初，平生志业欲何如。",
            "鬓毛洒尽一枝桂，泪血滴来千里书。",
            "谷外风高摧羽翮，江边春在忆樵渔。",
            "唯应感激知恩地，不待功成死有余。"
        ],
        "title": "下第後上李中丞",
        "id": "98b09337-420d-435f-81f9-f73e367e45ba"
    },
    {
        "author": "赵嘏",
        "paragraphs": [
            "妙尽戎机佐上台，少年清苦自霜台。",
            "马嘶深竹闲宜贵，花拂朱衣美称才。",
            "早入半缘分务重，晚吟多是看山回。",
            "名高渐少翻飞伴，几度烟霄独去来。"
        ],
        "title": "淛东赠李副使员外",
        "id": "92c0a903-8597-4d36-8934-32253df3efd1"
    },
    {
        "author": "赵嘏",
        "paragraphs": [
            "郎官何逊最风流，爱月怜山不下楼。",
            "三佐戎旃换朱绂，一辞兰省见清秋。",
            "桂生岩石本潇洒，鹤到烟空更自由。",
            "休向西斋久闲卧，满朝倾盖是依刘。"
        ],
        "title": "寄淮南幕中刘员外",
        "id": "b7bbcd9e-7b1e-462e-984d-b5b3d94b9bf2"
    },
    {
        "author": "赵嘏",
        "paragraphs": [
            "少年从事霍嫖姚，来自枫林度柳桥。",
            "金管别筵楼灼灼，玉溪回首马萧萧。",
            "清风气调真君辈，知己风流满圣朝。",
            "独有故人愁欲死，晚檐疎雨动空瓢。"
        ],
        "title": "薛廷范从事自宣城至因赠",
        "id": "cc0602d8-7606-4e6f-a993-739027884900"
    },
    {
        "author": "赵嘏",
        "paragraphs": [
            "帘下秋江夜影空，倚楼人在月明中。",
            "不将行止问朝列，唯脱衣裳与钓翁。",
            "几处别巢悲去燕，十年回首送归鸿。",
            "那应更结庐山社，见说心闲胜远公。"
        ],
        "tags": [
            "庐山"
        ],
        "title": "寄浔阳赵校书",
        "id": "be03ae8e-223c-474d-9369-8bbe0c4692d8"
    },
    {
        "author": "赵嘏",
        "paragraphs": [
            "白马嘶风何处还，鞭梢拂地看南山。",
            "珠帘卷尽不回首，春色欲阑休闭关。",
            "花外鸟归残雨暮，竹边人语夕阳闲。",
            "知君旧隐嵩云下，岩桂从今几更攀。"
        ],
        "title": "赠李从贵",
        "id": "34d3ded9-d202-430b-b9a6-fa46bb591496"
    },
    {
        "author": "赵嘏",
        "paragraphs": [
            "鲁儒今日意何如，名挂春官选籍初。",
            "野艇几曾寻水去，故山从此与云疎。",
            "吟怜受露花阴足，行觉嘶风马力余。",
            "闻说晚心心更静，竹间依旧卧看书。"
        ],
        "title": "赠陈正字",
        "id": "e6331512-d4a6-4822-889b-7e3688aa4999"
    },
    {
        "author": "赵嘏",
        "paragraphs": [
            "目断兰台空望归，锦衾香冷梦来稀。",
            "书中自报刀头约，天上三看破镜飞。",
            "孤浪谩疑红脸笑，轻云忽似舞罗衣。",
            "遥知不语坐相忆，寂寞洞房寒烛微。"
        ],
        "tags": [
            "洞庭湖"
        ],
        "title": "洞庭寄所思",
        "id": "503a5f1a-5c76-4b43-ba8c-77fa90b9fe28"
    },
    {
        "author": "赵嘏",
        "paragraphs": [
            "郎作东台御史时，妾长西望敛双眉。",
            "一从诏下人皆羡，岂料恩衰不自知。",
            "高阙如天萦晓梦，华筵似水隔秋期。",
            "坐来情态犹无限，更向楼前舞柘枝。"
        ],
        "title": "代人赠杜牧侍御",
        "id": "7b17508b-8cf2-4132-bac9-cc2ab268dfed"
    },
    {
        "author": "赵嘏",
        "paragraphs": [
            "路遶秋塘首独搔，背羣燕雁正呼号。",
            "故关何处重相失，碧落有云终自高。",
            "旅宿去缄他日恨，单飞谁见此生劳。",
            "行衣湿尽千山雪，肠断金笼好羽毛。"
        ],
        "title": "旅馆闻雁别友人",
        "id": "b42b5315-07b0-4120-bc49-7445752fc293"
    },
    {
        "author": "赵嘏",
        "paragraphs": [
            "风雪晴来岁欲除，孤舟晚下意何如。",
            "月当轩色湖平後，雁断云声夜起初。",
            "傍晓管弦何处静，犯寒杨柳遶津疎。",
            "三间茅屋东溪上，归去生涯竹与书。"
        ],
        "title": "泊凫矶江馆",
        "id": "bd05ebbd-fe4d-4a79-9758-bcacf6d63d3c"
    },
    {
        "author": "赵嘏",
        "paragraphs": [
            "竹外池塘烟雨收，送春无伴亦迟留。",
            "秦城马上半年客，潘鬓水边今日愁。",
            "气变晚云红映阙，风含高树碧遮楼。",
            "杏园花落游人尽，独为圭峰一举头。"
        ],
        "title": "春尽独游慈恩寺南池",
        "id": "adfdf949-0b83-4855-9f27-00ac40fd4a5f"
    },
    {
        "author": "赵嘏",
        "paragraphs": [
            "往事飘然去不回。",
            "空余山色在楼台，池塘风暖雁寻去。",
            "松桂寺高人独来，庄叟着书真达者。",
            "贾生挥涕信悠哉，老僧心地闲于水。",
            "犹被流年日日催。"
        ],
        "title": "重游楚国寺",
        "id": "6ab7aff2-45b5-443c-abc0-54cfcb1afded"
    },
    {
        "author": "赵嘏",
        "paragraphs": [
            "官总芸香阁署崇，可怜诗句落春风。",
            "偶然侍坐水声里，还许醉吟松影中。",
            "车马照来红树合，烟霞咏尽翠微空。",
            "不因高寺闲回首，谁识飘飘一塞翁。"
        ],
        "title": "三像寺酬元秘书",
        "id": "e8ded480-d885-4be9-9556-4b420b07f40f"
    },
    {
        "author": "赵嘏",
        "paragraphs": [
            "早年曾谒富民侯，今日难甘失鹄羞。",
            "新诺似山无力负，旧恩如水满身流。",
            "马嘶红叶萧萧晚，日照长江滟滟秋。",
            "功德万重知不惜，一言抛得百生愁。"
        ],
        "tags": [
            "长江"
        ],
        "title": "献淮南李仆射",
        "id": "ee543ced-fbcd-4ad9-8a2c-bbf1a7631982"
    },
    {
        "author": "赵嘏",
        "paragraphs": [
            "碧江凉冷雁来疎，闲望江云思有余。",
            "秋馆池亭荷叶歇，野人篱落豆花初。",
            "无愁自得仙翁术，多病能忘太史书。",
            "闻说故园香稻熟，片帆归去就鲈鱼。"
        ],
        "title": "江亭晚望",
        "id": "091b1861-398f-4266-ba9d-2512b320ce39"
    },
    {
        "author": "赵嘏",
        "paragraphs": [
            "勾漏先生冰玉然，曾将八石问羣仙。",
            "中山暂醉一千日，南苑往来三百年。",
            "碁局不收花满洞，霓旌欲别浪翻天。",
            "何须更学鸱夷子，头白江湖一短船。"
        ],
        "title": "赠曹处士幽居",
        "id": "9adced95-50e0-4add-b15d-9d4f64edb50a"
    },
    {
        "author": "赵嘏",
        "paragraphs": [
            "多少乡心入酒杯，野塘今日菊花开。",
            "新霜何处雁初下，故国穷秋首正回。",
            "渐老向人空感激，一生驱马傍尘埃。",
            "侯门无路提携尔，虚共扁舟万里来。"
        ],
        "title": "重阳日示舍弟",
        "id": "63079530-4219-4af8-b780-cf16bedbb310"
    },
    {
        "author": "赵嘏",
        "paragraphs": [
            "得路逢津更俊才，可怜鞍马照春来。",
            "残花几日小斋闭，大笑一声幽抱开。",
            "袖拂碧溪寒缭绕，冠欹红树晚裴回。",
            "相逢少别更堪恨，何必秋风江上台。"
        ],
        "title": "客至",
        "id": "adb27b34-0f01-48b7-a406-4b743715970a"
    },
    {
        "author": "赵嘏",
        "paragraphs": [
            "积水生高浪，长风自北时。",
            "万艘俱拥棹，上客独吟诗。",
            "路以重湖阻，心将小谢期。",
            "渚云愁正断，江雁重惊悲。",
            "笑忆游星子，歌寻罢贵池。",
            "梦来孤岛在，醉醒百忧随。",
            "戍逈烟生晚，江寒鸟过迟。",
            "问山樵者对，经雨钓船移。",
            "敢叹今留滞，犹胜曩别离。",
            "醉从陶令得，善必丈人知。",
            "道蹇才何取，恩深剑不疑。",
            "此身同岸柳，只待变寒枝。"
        ],
        "title": "岁暮江轩寄卢端公",
        "id": "2451e7c1-68dd-44cd-a113-07120b3056d0"
    },
    {
        "author": "赵嘏",
        "paragraphs": [
            "野艇几西东，清泠映碧空。",
            "褰衣来水上，捧玉出泥中。",
            "叶乱田田绿，莲余片片红。",
            "激波纔入选，就日已生风。",
            "御洁玲珑膳，人怀拔擢功。",
            "梯山谩多品，不与世流同。"
        ],
        "title": "秋日吴中观贡藕",
        "id": "0b786f7c-5a8b-4302-8350-a1990224c4a7"
    },
    {
        "author": "赵嘏",
        "paragraphs": [
            "五十年天子，离宫仰峻墙。",
            "登封时正泰，御宇日何长。",
            "上位先名实，中兴事宪章。",
            "起戎轻甲胄，余地复河湟。",
            "道帝玄元祖，儒封孔子王。",
            "因缘百司署，藂会一人汤。",
            "渭水波摇绿，秦郊草半黄。",
            "马驯金勒细，鹰健玉铃锵。",
            "下箭朱弓满，鸣鞭皓腕攘。",
            "畋思获吕望，谏祇避周昌。",
            "兔迹贪前逐，枭心不早防。",
            "几添鹦鹉劝，先赐荔枝尝。",
            "月锁千门静，天吹一笛凉。",
            "细音摇羽佩，轻步宛霓裳。",
            "祸乱基潜结，升平意遽忘。",
            "衣冠逃犬虏，鼙鼓动渔阳。",
            "外戚心殊迫，中途事可量。",
            "血埋妃子艳，刅断禄儿肠。",
            "近侍烟尘隔，前踪辇路荒。",
            "益知迷宠佞，遗恨丧贤良。",
            "北阙尊明主，南宫逊上皇。",
            "禁清余凤吹，池冷睡龙光。",
            "祝寿山犹在，流年水共伤。",
            "杜鹃魂厌蜀，蝴蝶梦悲庄。",
            "雀卵遗雕栱，虫丝罥画粱。",
            "紫苔侵壁润，红树闭门芳。",
            "守吏齐鸳瓦，耕民得翠珰。",
            "登年齐酺乐，讲武旧兵场。",
            "暮草深岩翠，幽花坠径香。",
            "不堪垂白叟，行折御沟杨。"
        ],
        "title": "华清宫和杜舍人",
        "id": "1dc19ddd-357b-4a1a-b5b2-260954fde2a4"
    },
    {
        "author": "赵嘏",
        "paragraphs": [
            "南溪抱瓮客，失意自怀羞。",
            "晚路谁携手，残春自白头。"
        ],
        "title": "下第",
        "id": "4a7304d2-9568-4718-b19e-b27223071ece"
    },
    {
        "author": "赵嘏",
        "paragraphs": [
            "童稚苦相问，归来何太迟。",
            "共谁争岁月，赢得鬓边丝。"
        ],
        "title": "到家",
        "id": "e37422f9-a0eb-4593-8b8b-cde70dd03dcd"
    },
    {
        "author": "赵嘏",
        "paragraphs": [
            "春酿正风流，梨花莫问愁。",
            "马卿思一醉，不惜鹔鹴裘。"
        ],
        "title": "春酿",
        "id": "fcd93539-7f6d-4bda-ae35-3db7176cf8b5"
    },
    {
        "author": "赵嘏",
        "paragraphs": [
            "晓发梳临水，寒塘坐见秋。",
            "乡心正无限，一雁度南楼。"
        ],
        "title": "寒塘",
        "id": "e1064aa9-4b66-4a1a-9f95-8675b1141fb7"
    },
    {
        "author": "赵嘏",
        "paragraphs": [
            "池上笙歌寂不闻，楼中愁杀碧虚云。",
            "玉壶凝尽重重泪，寄与风流旧使君。"
        ],
        "title": "寄前黄州窦使君",
        "id": "df71e847-2c43-4330-93b6-d9746cc9ce74"
    },
    {
        "author": "赵嘏",
        "paragraphs": [
            "秋天晴日菊还香，独坐书斋思已长。",
            "无奈风光易流转，强须倾酒一杯觞。"
        ],
        "title": "八月二十九日宿怀",
        "id": "d66a9cf4-daff-4508-b3df-92cbe4bb95dd"
    },
    {
        "author": "赵嘏",
        "paragraphs": [
            "语堪铭座默含春，西汉公卿绝比伦。",
            "今日抱辕留不得，欲挥双涕学舒人。"
        ],
        "title": "泗上奉送相公",
        "id": "b88c0412-546b-454c-a373-d88b4da95816"
    },
    {
        "author": "赵嘏",
        "paragraphs": [
            "舟触长松岸势回，潺湲一夜绕亭台。",
            "若敎靖节先生见，不肯更吟归去来。"
        ],
        "title": "赠桐乡丞",
        "id": "5d16083f-c5eb-4774-9855-305a256961c6"
    },
    {
        "author": "赵嘏",
        "paragraphs": [
            "牵马街中哭送君，灵车辗雪隔城闻。",
            "唯有山僧与樵客，共舁孤榇入幽坟。"
        ],
        "title": "哭李进士",
        "id": "3c286345-cf35-410e-b8b4-e95a51466009"
    },
    {
        "author": "赵嘏",
        "paragraphs": [
            "节逢重九海门外，家在五湖烟水东。",
            "还向秋山觅诗句，伴僧吟对菊花风。"
        ],
        "title": "重阳",
        "id": "2c472d1b-af32-48e0-9c86-37c69fcd4427"
    },
    {
        "author": "赵嘏",
        "paragraphs": [
            "病酒坚辞绮席春，菊花空伴水边身。",
            "由来举止非闲雅，不是龙山落帽人。"
        ],
        "title": "重阳日即事",
        "id": "d36b2c8d-b365-4bf8-8b85-5a8a518b31d4"
    },
    {
        "author": "赵嘏",
        "paragraphs": [
            "琴酒曾将风月须，谢公名迹满江湖。",
            "不知贵拥旌旗後，犹暇怜诗爱酒无。"
        ],
        "title": "十无诗寄桂府杨中丞 一",
        "id": "55d37a59-81c0-4c02-adab-5ec0a29b67c4"
    },
    {
        "author": "赵嘏",
        "paragraphs": [
            "东省南宫兴不孤，几因诗酒谬招呼。",
            "一从开署芙蓉幕，曾向风前记得无。"
        ],
        "title": "十无诗寄桂府杨中丞 二",
        "id": "0c0451bc-4866-4dd2-822c-106698e044ed"
    },
    {
        "author": "赵嘏",
        "paragraphs": [
            "遥闻桂水遶城隅，城上江山满画图。",
            "为问訾家洲畔月，清秋拟许醉狂无。"
        ],
        "title": "十无诗寄桂府杨中丞 三",
        "id": "fdfbac87-6a5c-42cb-8fab-98bae5fe4c07"
    },
    {
        "author": "赵嘏",
        "paragraphs": [
            "日暮江边一小儒，空怜未有白髭须。",
            "马融已贵诸生老，犹自容窥绛帐无。"
        ],
        "title": "十无诗寄桂府杨中丞 四",
        "id": "d36e1851-faa2-40ed-855c-0784cd99b7b4"
    },
    {
        "author": "赵嘏",
        "paragraphs": [
            "一种吟诗号孔徒，沧江有客独疎愚。",
            "初筵尽辟知名士，许到风前月下无。"
        ],
        "title": "十无诗寄桂府杨中丞 五",
        "id": "998b0e98-59c2-4036-b0ae-4ea8424d7c6f"
    },
    {
        "author": "赵嘏",
        "paragraphs": [
            "望断南云日已晡，便应凭梦过重湖。",
            "不知自古登龙者，曾有因诗泥得无。"
        ],
        "title": "十无诗寄桂府杨中丞 六",
        "id": "9ba15920-f15e-4d0f-a239-6ac06fd075eb"
    },
    {
        "author": "赵嘏",
        "paragraphs": [
            "早游门馆一樵夫，祗爱吟诗傍药炉。",
            "旌斾满江身不见，思言记得颖川无。"
        ],
        "title": "十无诗寄桂府杨中丞 七",
        "id": "627c1d99-08a3-4b6c-b93a-8bc420b4fdb5"
    },
    {
        "author": "赵嘏",
        "paragraphs": [
            "孔融襟抱称名儒，爱物怜才与世殊。",
            "今日宾阶忘姓字，当时省记荐雄无。"
        ],
        "title": "十无诗寄桂府杨中丞 八",
        "id": "4ae3c442-0ede-47d5-b311-e230a0de0c5f"
    },
    {
        "author": "赵嘏",
        "paragraphs": [
            "僻爱江山俯坐隅，人间不是便为图。",
            "尊前为问神仙伴，肯向三清慰荐无。"
        ],
        "title": "十无诗寄桂府杨中丞 九",
        "id": "acd0c10e-587a-4b45-91a3-34ae63bd9658"
    },
    {
        "author": "赵嘏",
        "paragraphs": [
            "膺门不避额逢珠，绝境由来卷轴须。",
            "早忝阿戎诗友契，趋庭曾荐祢生无。"
        ],
        "title": "十无诗寄桂府杨中丞 十",
        "id": "21c2e074-4b54-4742-83af-3a05c76be088"
    },
    {
        "author": "赵嘏",
        "paragraphs": [
            "云里幽僧不置房，橡花藤叶盖禅床。",
            "朝来逢着山中伴，闻说新移最上方。"
        ],
        "title": "寄山僧",
        "id": "e48666fa-7a93-4116-bffb-d97fb415b83a"
    },
    {
        "author": "赵嘏",
        "paragraphs": [
            "九转丹成最上仙，青天暖日踏云轩。",
            "春风贺喜无言语，排比花枝满杏园。"
        ],
        "title": "喜张濆及第",
        "id": "c8aa719b-824f-4082-94f7-27d904718d68"
    },
    {
        "author": "赵嘏",
        "paragraphs": [
            "莫向花前泣酒杯，谪仙依旧是仙才。",
            "犹堪与世为祥瑞，曾到蓬山顶上来。"
        ],
        "title": "赠张濆榜头被驳落",
        "id": "a24d8a04-59dd-4729-820d-2553759d1ccd"
    },
    {
        "author": "赵嘏",
        "paragraphs": [
            "一烛从风到奈何，二年衾枕逐流波。",
            "虽知不得公然泪，时泣阑干恨更多。"
        ],
        "title": "悼亡二首 一",
        "id": "5c83dafb-da9d-4c87-b3cd-cb4e835d2098"
    },
    {
        "author": "赵嘏",
        "paragraphs": [
            "明月萧萧海上风，君归泉路我飘蓬。",
            "门前虽有如花貌，争奈如花心不同。"
        ],
        "title": "悼亡二首 二",
        "id": "ff4284b9-7b5e-4c32-b6ff-ddd71b422ee5"
    },
    {
        "author": "赵嘏",
        "paragraphs": [
            "宫乌栖处玉楼深，微月生檐夜夜心。",
            "香辇不回花自落，春来空佩辟寒金。"
        ],
        "title": "宫乌栖",
        "id": "1c135ff0-a6f5-4ecb-a7f9-0d7c10710581"
    },
    {
        "author": "赵嘏",
        "paragraphs": [
            "君恩已尽欲何归，犹有残香在舞衣。",
            "自恨身轻不如燕，春来长遶御帘飞。"
        ],
        "title": "长信宫",
        "id": "1b5a070c-e194-4cef-b8e0-fa1a15f9b4d0"
    },
    {
        "author": "赵嘏",
        "paragraphs": [
            "红映高台绿绕城，城边春草傍墙生。",
            "隋家不向此中尽，汴水应无东去声。"
        ],
        "title": "广陵城",
        "id": "d4f72b44-1624-4663-bbe8-31242962ccd5"
    },
    {
        "author": "赵嘏",
        "paragraphs": [
            "冷日微烟渭水愁，翠华宫树不胜秋。",
            "霓裳一曲千门锁，白尽梨园弟子头。"
        ],
        "title": "冷日过骊山",
        "id": "65b32e14-32af-489d-b17a-482733889713"
    },
    {
        "author": "赵嘏",
        "paragraphs": [
            "无地无媒只一身，归来空拂满床尘。",
            "尊前尽日谁相对，唯有南山似故人。"
        ],
        "title": "下第後归永乐里自题二首 一",
        "id": "5db0b23a-1dc1-40db-b1f8-941de2fc2614"
    },
    {
        "author": "赵嘏",
        "paragraphs": [
            "玄发侵愁忽似翁，暖尘寒袖共东风。",
            "公卿门户不知处，立马九衢春影中。"
        ],
        "title": "下第後归永乐里自题二首 二",
        "id": "9a806597-f7f6-4f1e-b033-57b757ce1bfd"
    },
    {
        "author": "赵嘏",
        "paragraphs": [
            "江莎渐映花边绿，楼日自开池上春。",
            "双鹤遶空来又去，不知临水有愁人。"
        ],
        "title": "出试日独游曲江",
        "id": "9f1414de-02df-465b-840a-31570cb16e0e"
    },
    {
        "author": "赵嘏",
        "paragraphs": [
            "青娥埋没此江滨，江树飕飗惨暮云。",
            "文字在碑碑已堕，波涛辜负色丝文。"
        ],
        "title": "题曹娥庙",
        "id": "dfe5d78a-8fc0-46ab-916c-6afacddc4ff0"
    },
    {
        "author": "赵嘏",
        "paragraphs": [
            "看山台下水无尘，碧筱前头曲水春。",
            "独对一尊风雨夜，不知家有早朝人。"
        ],
        "title": "题段氏中台",
        "id": "9f937e33-dc40-4ae8-a244-55cfbfa8f813"
    },
    {
        "author": "赵嘏",
        "paragraphs": [
            "送迎皆到三峰下，满面烟霜满马尘。",
            "自是追攀认知己，青云不假送迎人。"
        ],
        "title": "华州座中献卢给事",
        "id": "06c9e6d5-f91d-497d-b40e-471f4c289d67"
    },
    {
        "author": "赵嘏",
        "paragraphs": [
            "和如春色净如秋，五月商山是胜游。",
            "当昼火云生不得，一溪萦作万重愁。"
        ],
        "title": "商山道中",
        "id": "ea49850f-bc2d-492a-96d5-92bee9655ba5"
    },
    {
        "author": "赵嘏",
        "paragraphs": [
            "滟滟横波思有余，庾楼明月堕云初。",
            "扬州寒食春风寺，看遍花枝尽不如。"
        ],
        "title": "赠歙州妓",
        "id": "601e3e64-7d56-4e5b-9ba4-7ff6162e1f10"
    },
    {
        "author": "赵嘏",
        "paragraphs": [
            "五柳逢秋影渐微，陶潜恋酒不知归。",
            "但存物外醉乡在，谁向人间问是非。"
        ],
        "title": "赠王明府",
        "id": "026890c8-c99f-48ac-9cd9-77cd215dcb99"
    },
    {
        "author": "赵嘏",
        "paragraphs": [
            "竹阁斜溪小槛明，惟君来赏见山情。",
            "马嘶风雨又归去，独听子规千万声。"
        ],
        "title": "吕校书雨中见访",
        "id": "24ad7bfb-5fb3-4175-a11c-8f7f881ef756"
    },
    {
        "author": "赵嘏",
        "paragraphs": [
            "知有岩前万树桃，未逢摇落思空劳。",
            "年年盛发无人见，三十六溪春水高。"
        ],
        "title": "千秋岭下",
        "id": "41a1eea7-0cd8-415f-9dec-91638ecaa5b4"
    },
    {
        "author": "赵嘏",
        "paragraphs": [
            "去跳风雨几奔波，曾共辛勤奈若何。",
            "莫遣穷归不知处，秋山重叠戍旗多。"
        ],
        "title": "歙州道中仆逃",
        "id": "0f3cc689-1a60-43d5-a2a7-6f1227e0ca16"
    },
    {
        "author": "赵嘏",
        "paragraphs": [
            "节过重阳菊委尘，江边病起杖扶身。",
            "不知此日龙山会，谁是风流落帽人。"
        ],
        "title": "重阳日寄韦舍人",
        "id": "95512aed-4fe7-4e32-b698-d68e8fa28dc0"
    },
    {
        "author": "赵嘏",
        "paragraphs": [
            "一掷虽然未得卢，惊人不用绕床呼。",
            "牢之坐被青云逼，祗问君能酷似无。"
        ],
        "title": "赠薛勋下第",
        "id": "b10ee1ae-744a-4af9-933a-05ca3cd49c06"
    },
    {
        "author": "赵嘏",
        "paragraphs": [
            "一川如画敬亭东，待诏闲游处处同。",
            "天竺山前镜湖畔，何如今日庾楼中。"
        ],
        "title": "宛陵望月寄沈学士",
        "id": "a3e20bc3-b48a-4439-8c12-da9489021df5"
    },
    {
        "author": "赵嘏",
        "paragraphs": [
            "芙蓉幕里千场醉，翡翠岩前半日闲。",
            "惆怅晋朝人不到，谢公抛力上东山。"
        ],
        "title": "翡翠岩",
        "id": "40b14c6a-1ee6-4703-ba08-780fa7d023b9"
    },
    {
        "author": "赵嘏",
        "paragraphs": [
            "楼上风流庾使君，笙歌曾醉此中闻。",
            "目前已是陵阳路，回首丛山满眼云。"
        ],
        "title": "发新安後途中寄卢中丞二首 一",
        "id": "742eb740-805e-4e63-bd6c-a86eb5bb661b"
    },
    {
        "author": "赵嘏",
        "paragraphs": [
            "晚树萧萧促织愁，风帘似水满床秋。",
            "千山不碍笙歌月，谁伴羊公上夜楼。"
        ],
        "title": "发新安後途中寄卢中丞二首 二",
        "id": "cec64e0f-fe44-4486-9a72-5f2918eca31d"
    },
    {
        "author": "赵嘏",
        "paragraphs": [
            "满水楼台满寺山，七年今日共跻攀。",
            "月高对菊问行客，去折芳枝早晚还。"
        ],
        "title": "留题兴唐寺",
        "id": "0376ad8f-cf2c-4088-93e3-482c8395e20e"
    },
    {
        "author": "赵嘏",
        "paragraphs": [
            "鬬鸡台边花照尘，炀帝陵下水含春。",
            "青云回翅北归雁，白首哭途何处人。"
        ],
        "title": "广陵道",
        "id": "dc71446e-1119-464f-a37a-070cad1ab353"
    },
    {
        "author": "赵嘏",
        "paragraphs": [
            "溪树重重水乱流，马嘶残雨晚程秋。",
            "门前便是仙山路，目送归云不得游。"
        ],
        "title": "茅山道中",
        "id": "3d99abf1-bc08-41b0-b347-2f0b340d6634"
    },
    {
        "author": "赵嘏",
        "paragraphs": [
            "楚国湘江两渺弥，暖川晴雁背帆飞。",
            "人间离别尽堪哭，何况不知何日归。"
        ],
        "title": "江上与兄别",
        "id": "e8dbee52-3fc7-4f5f-9d65-8817156d0460"
    },
    {
        "author": "赵嘏",
        "paragraphs": [
            "九陌初晴处处春，不能回避看花尘。",
            "由来得丧非吾事，本是钓鱼船上人。"
        ],
        "title": "落第",
        "id": "62dbebd9-bd38-42e0-9747-1c8ac17f9eb9"
    },
    {
        "author": "赵嘏",
        "paragraphs": [
            "碧树如烟覆晚波，清秋欲尽客重过。",
            "故园亦有如烟树，鸿雁不来风雨多。"
        ],
        "title": "宛陵馆冬青树",
        "id": "c78d4a35-d541-449a-a7e0-373adff95945"
    },
    {
        "author": "赵嘏",
        "paragraphs": [
            "有客斋心事玉晨，对山须鬓绿无尘。",
            "住山道士年如鹤，应识当时五老人。"
        ],
        "title": "赠五老韩尊师",
        "id": "459acb00-3fd5-4061-9c51-d7d3fcd73699"
    },
    {
        "author": "赵嘏",
        "paragraphs": [
            "门前不改旧山河，破虏曾轻马伏波。",
            "今日独经歌舞地，古槐疎冷夕阳多。"
        ],
        "title": "经汾阳旧宅",
        "id": "3e75a42e-ffa6-4c5f-8e4a-da82361c0464"
    },
    {
        "author": "赵嘏",
        "paragraphs": [
            "叶覆清溪滟滟红，路横秋色马嘶风。",
            "独携一榼郡斋酒，吟对青山忆谢公。"
        ],
        "title": "寄卢中丞",
        "id": "cb2535d9-d47f-4975-bec5-4cc216403169"
    },
    {
        "author": "赵嘏",
        "paragraphs": [
            "故园回首雁初来，马上千愁付一杯。",
            "惟有新诗似相识，暮山吟处共徘徊。"
        ],
        "title": "途中",
        "id": "63b4fd17-3860-4666-8aa2-e0e8e4697298"
    },
    {
        "author": "赵嘏",
        "paragraphs": [
            "绮云初堕亭亭月，锦席惟横滟滟波。",
            "宋玉逢秋正高卧，一篇吟尽奈情何。"
        ],
        "title": "寄裴澜",
        "id": "9f26c917-df1f-494b-822b-673770a3d6fd"
    },
    {
        "author": "赵嘏",
        "paragraphs": [
            "绮筵无处避梁尘，虞姹清歌日日新。",
            "来值渚亭花欲尽，一声留得满城春。"
        ],
        "title": "淮南丞相坐赠歌者虞姹",
        "id": "2e74b3cb-5da6-497f-a984-51699e983940"
    },
    {
        "author": "赵嘏",
        "paragraphs": [
            "莲花上客思闲闲，数首新诗到筚关。",
            "吟得楚天风雨霁，一条江水两三山。"
        ],
        "title": "酬段侍御",
        "id": "6f739aca-2573-4d41-abb7-26dc65e714a5"
    },
    {
        "author": "赵嘏",
        "paragraphs": [
            "台殿参差日堕尘，坞西归去一庵云。",
            "寒泉何处夜深落，声隔半岩疎叶闻。"
        ],
        "title": "寻僧二首 一",
        "id": "2d00b3f4-5a3d-4fcf-9e24-945d8cf55e87"
    },
    {
        "author": "赵嘏",
        "paragraphs": [
            "溪户无人谷鸟飞，石桥横木挂禅衣。",
            "看云日暮倚松立，野水乱鸣僧未归。"
        ],
        "title": "寻僧二首 二",
        "id": "6a06afff-5756-4039-99c3-9c471a29613b"
    },
    {
        "author": "赵嘏",
        "paragraphs": [
            "一泓秋水千竿竹，静得劳生半日身。",
            "犹有向西无限地，别僧骑马入红尘。"
        ],
        "title": "发栢梯寺",
        "id": "cd34dbf1-3a5e-4dcc-bd1b-a5d2d7449f0a"
    },
    {
        "author": "赵嘏",
        "paragraphs": [
            "茫茫霭霭失西东，柳浦桑村处处同。",
            "戍鼓一声帆影尽，水禽飞起夕阳中。"
        ],
        "title": "西江晚泊",
        "id": "0b7225ba-73e3-49ee-be99-6725380a2edb"
    },
    {
        "author": "赵嘏",
        "paragraphs": [
            "照影池边多少愁，往来重见此塘秋。",
            "芙蓉苑外新经雨，红叶相随何处流。"
        ],
        "title": "南池",
        "id": "a7f13f76-a9a2-4d24-9260-0a30faab44ff"
    },
    {
        "author": "赵嘏",
        "paragraphs": [
            "独上江楼思渺然，月光如水水如天。",
            "同来望月人何处，风景依稀似去年。"
        ],
        "title": "江楼旧感",
        "id": "244610b1-65f6-41fb-a29a-490e3a75d3ce"
    },
    {
        "author": "赵嘏",
        "paragraphs": [
            "雨过郊园绿尚微，落花惆怅满尘衣。",
            "芳尊有酒无人共，日暮看山还独归。"
        ],
        "title": "南园",
        "id": "8baa85eb-1ea9-4cda-9112-795185abc4d2"
    },
    {
        "author": "赵嘏",
        "paragraphs": [
            "孤亭影在乱花中，怅望无人此醉同。",
            "听尽暮钟犹独坐，水边襟袖起春风。"
        ],
        "title": "南亭",
        "id": "a65f7dff-61ac-4c5e-aa5e-30bf1946c60d"
    },
    {
        "author": "赵嘏",
        "paragraphs": [
            "水思云情小凤仙，月涵花态语如弦。",
            "不因金骨三清客，谁识吴州有洞天。"
        ],
        "title": "赠女仙",
        "id": "667ca439-8933-4f8c-bf92-49452c433865"
    },
    {
        "author": "赵嘏",
        "paragraphs": [
            "来时健笔佐嫖姚，去折槐花度野桥。",
            "谁见尊前此惆怅，一声歌尽路迢迢。"
        ],
        "title": "宣州送判官",
        "id": "e95b7df0-66de-40c6-ae6c-b119688a937e"
    },
    {
        "author": "赵嘏",
        "paragraphs": [
            "月满长空树满霜，度云低拂近檐床。",
            "林中夜半一声磬，卧见高僧入道场。"
        ],
        "title": "宿僧院",
        "id": "9258ebe8-568b-4306-b8dc-81590d5e02bd"
    },
    {
        "author": "赵嘏",
        "paragraphs": [
            "斜日横窗起暗尘，水边门户闭闲春。",
            "千竿竹里花枝动，只道无人似有人。"
        ],
        "title": "寻僧",
        "id": "1362acd7-e6e8-4178-aac6-266cb346faf2"
    },
    {
        "author": "赵嘏",
        "paragraphs": [
            "晚波东去海茫茫，谁识蓬山不死乡。",
            "弄玉已归萧史去，碧楼红树倚斜阳。"
        ],
        "title": "经王先生故居",
        "id": "94f49863-1b47-4373-b109-3833d2626a41"
    },
    {
        "author": "赵嘏",
        "paragraphs": [
            "扬雄词赋举天闻，万里油幢照塞云。",
            "仆射峰西几千骑，一时迎着汉将军。"
        ],
        "title": "送从翁中丞奉使黠戛斯六首 一",
        "id": "120086c5-198f-4ce9-9c10-15f2892f1f63"
    },
    {
        "author": "赵嘏",
        "paragraphs": [
            "旌旗杳杳雁萧萧，春尽穷沙雪未消。",
            "料得坚昆受宣後，始知公主已归朝。"
        ],
        "title": "送从翁中丞奉使黠戛斯六首 二",
        "id": "5afc432e-1115-44f7-9dbb-2056ff04741b"
    },
    {
        "author": "赵嘏",
        "paragraphs": [
            "虽言穷北海云中，属国当时事不同。",
            "九姓如今尽臣妾，归期那肯待秋风。"
        ],
        "title": "送从翁中丞奉使黠戛斯六首 三",
        "id": "5a873c91-9b2e-4e3b-a4bd-9f7947f1ea60"
    },
    {
        "author": "赵嘏",
        "paragraphs": [
            "牢山望断绝尘氛，滟滟河西拂地云。",
            "谁见鲁儒持汉节，玉关降尽可汗军。"
        ],
        "title": "送从翁中丞奉使黠戛斯六首 四",
        "id": "1ce6e84a-ef90-4870-aad3-b11948c19d92"
    },
    {
        "author": "赵嘏",
        "paragraphs": [
            "山川险易接胡尘，秦汉图来或未真。",
            "自此尽知边塞事，河湟更欲托何人。"
        ],
        "title": "送从翁中丞奉使黠戛斯六首 五",
        "id": "d148287e-cb8f-4e95-92bc-9d7e9b81ac20"
    },
    {
        "author": "赵嘏",
        "paragraphs": [
            "秦皇无策建长城，刘氏仍穷北路兵。",
            "若遇单于旧牙帐，却应伤叹汉公卿。"
        ],
        "title": "送从翁中丞奉使黠戛斯六首 六",
        "id": "59cb7178-6cb1-4f8f-881c-e88d38d75aab"
    },
    {
        "author": "赵嘏",
        "paragraphs": [
            "拂水斜烟一万条，几随春色倚河桥。",
            "不知别後谁攀折，犹自风流胜舞腰。"
        ],
        "title": "东亭柳",
        "id": "857f534a-8077-4932-b335-c845b7c2fa47"
    },
    {
        "author": "赵嘏",
        "paragraphs": [
            "秖言双鬓未蹉跎，独奈牛羊送日何。",
            "禅客不归车马去，晚檐山色为谁多。"
        ],
        "title": "僧舍二首 一",
        "id": "cb969fae-a944-4186-b1ff-fff7ada5dd90"
    },
    {
        "author": "赵嘏",
        "paragraphs": [
            "溪上禅关水木间，水南山色与僧闲。",
            "春风尽日无来客，幽磬一声高鸟还。"
        ],
        "title": "僧舍二首 二",
        "id": "0660d11e-db79-4fd7-9a3d-9210857877d4"
    },
    {
        "author": "赵嘏",
        "paragraphs": [
            "玉钩斜傍画檐生，云匣初开一寸明。",
            "何事最能悲少妇，夜来依约落边城。"
        ],
        "title": "新月",
        "id": "d2a2351d-06b8-4425-956b-6e6a32570c13"
    },
    {
        "author": "赵嘏",
        "paragraphs": [
            "养由弓箭已无功，牢落生涯事事同。",
            "相劝一杯寒食酒，几多辛苦到春风。"
        ],
        "title": "赠皇甫垣",
        "id": "d52f23e0-29a9-4dab-9359-a0a0597c4853"
    },
    {
        "author": "赵嘏",
        "paragraphs": [
            "千株松下双峰寺，一盏灯前万里身。",
            "自为心猿不调伏，祖师元是世间人。"
        ],
        "title": "四祖寺",
        "id": "7672fee3-837f-4485-bf36-8d4bc85b7ae1"
    },
    {
        "author": "赵嘏",
        "paragraphs": [
            "噪蝉声乱日初曛，弦管楼中永不闻。",
            "独奈愁人数茎发，故园秋隔五湖云。"
        ],
        "title": "听蝉",
        "id": "bd0fe66f-7b88-4249-8fb1-9bd892496e53"
    },
    {
        "author": "赵嘏",
        "paragraphs": [
            "禁钟声尽见栖禽，关塞迢迢故国心。",
            "无限春愁莫相问，落花流水洞房深。"
        ],
        "title": "寄远",
        "id": "a06be1d4-e9d9-4e50-9447-adc4118c8b68"
    },
    {
        "author": "赵嘏",
        "paragraphs": [
            "正怜佳月夜深坐，池上暖回燕雁声。",
            "犹有渔舟系江岸，故人归尽独何情。"
        ],
        "title": "池上",
        "id": "1def6971-c540-4e99-b642-7351749cabde"
    },
    {
        "author": "赵嘏",
        "paragraphs": [
            "暖莺春日舌难穷，枕上愁生晓听中。",
            "应褭绿窗残梦断，杏园零落满枝风。"
        ],
        "title": "春日书怀",
        "id": "27c25ad5-91a1-49fe-95e2-4dc5c14eb09c"
    },
    {
        "author": "赵嘏",
        "paragraphs": [
            "水边秋草暮萋萋，欲驻残阳恨马蹄。",
            "曾是管弦同醉伴，一声歌尽各东西。"
        ],
        "title": "赠别",
        "id": "ba29023a-ed78-449a-9de5-2b05cdcbe5bc"
    },
    {
        "author": "赵嘏",
        "paragraphs": [
            "馆娃宫伴千年寺，水阔云多客到稀。",
            "闻说春来更惆怅，百花深处一僧归。"
        ],
        "title": "灵岩寺",
        "id": "29b12ed6-731e-4b61-af99-604abbc9fd04"
    },
    {
        "author": "赵嘏",
        "paragraphs": [
            "抱琴花夜不胜春，独奏相思泪满巾。",
            "第五指中心最恨，数声呜咽为何人。"
        ],
        "title": "代人听琴二首 一",
        "id": "d9f971b5-1bcc-488a-90c4-6abde891ee7f"
    },
    {
        "author": "赵嘏",
        "paragraphs": [
            "湘娥不葬九疑云，楚水连天坐忆君。",
            "惟有啼乌旧名在，忍敎呜咽夜长闻。"
        ],
        "title": "代人听琴二首 二",
        "id": "c6733b73-bd2e-415e-b77c-526b05a24ded"
    },
    {
        "author": "赵嘏",
        "paragraphs": [
            "溪翁强访紫微郎，晓鼓声中满鬓霜。",
            "知在禁闱人不见，好风飘下九天香。"
        ],
        "title": "访沈舍人不遇",
        "id": "8a3438e4-946a-47f7-8457-9a80f0e4c3b8"
    },
    {
        "author": "赵嘏",
        "paragraphs": [
            "寂寞堂前日又曛，阳台去作不归云。",
            "从来闻说沙[咤]利，今日青娥属使君。"
        ],
        "title": "座上献元相公",
        "id": "990164b1-47e8-432f-b7cf-d976f92c4952"
    },
    {
        "author": "赵嘏",
        "paragraphs": [
            "溪花入夏渐稀疎，雨气如秋麦熟初。",
            "终日苦吟人不会，海边兄弟久无书。"
        ],
        "title": "遣兴二首 一",
        "id": "397819cc-e9a2-4f8c-849c-d4ddd546c505"
    },
    {
        "author": "赵嘏",
        "paragraphs": [
            "读彻残书弄水回，暮天何处笛声哀？花前独立无人会，依旧去年双燕来。"
        ],
        "title": "遣兴二首 二",
        "id": "8b8ddf58-7516-430c-b341-91a949972d97"
    },
    {
        "author": "赵嘏",
        "paragraphs": [
            "眼前轩冕是鸿毛，天上人间漫自劳。",
            "脱却朝衣独归去，青云不及白云高。"
        ],
        "title": "送李给事",
        "id": "e4e01365-143a-428f-baf7-905a2e6e3180"
    },
    {
        "author": "赵嘏",
        "paragraphs": [
            "高僧夜滴芙蓉漏，远客窗含杨柳风。",
            "何处相逢话心地，月明身在磬声中。"
        ],
        "title": "宿僧舍",
        "id": "2ebc6009-94a1-4c43-ba9e-654d3b6a5608"
    },
    {
        "author": "赵嘏",
        "paragraphs": [
            "心熟家山梦不迷，孤峰寒遶一条溪。",
            "秋窗觉後情无限，月堕馆娃宫树西。"
        ],
        "title": "吴门梦故山",
        "id": "a16c1aea-ad3c-48c1-9136-d9efa03f4225"
    },
    {
        "author": "赵嘏",
        "paragraphs": [
            "尊前路映暮尘红，池上琴横醉席风。",
            "今日别君如别鹤，声容长在楚弦中。"
        ],
        "title": "别李谱",
        "id": "c949afb6-9040-48f8-8007-facc32e766d1"
    },
    {
        "author": "赵嘏",
        "paragraphs": [
            "楼畔花枝拂槛红，露天香动满帘风。",
            "谁知野寺遗钿处，尽在相如春思中。"
        ],
        "title": "和杜侍郎题禅智寺南楼",
        "id": "ecd2bcf2-6a2b-4c85-b5ce-7f53dffc9e11"
    },
    {
        "author": "赵嘏",
        "paragraphs": [
            "凫鹥声暖野塘春，鞍马嘶风驿路尘。",
            "一宿青山又前去，古来难得是闲人。"
        ],
        "title": "发青山",
        "id": "fedea37c-9971-4004-9bd8-b0ef4c5804a1"
    },
    {
        "author": "赵嘏",
        "paragraphs": [
            "微烟已辨秦中树，远梦更依江上台。",
            "看落晚花还怅望，鲤鱼时节入关来。"
        ],
        "title": "入蓝关",
        "id": "a0d995b3-6a67-4e5d-8fa4-a84d64e89b18"
    },
    {
        "author": "赵嘏",
        "paragraphs": [
            "穿杨力尽独无功，华发相期一夜中。",
            "别到江头旧吟处，为将双泪问春风。"
        ],
        "title": "落第寄沈询",
        "id": "1954529d-bba3-4792-b937-57a7e5924785"
    },
    {
        "author": "赵嘏",
        "paragraphs": [
            "二年恩意是春辉，清净胸襟似者希。",
            "泣尽楚人多少泪，满船唯载酒西归。"
        ],
        "title": "送韦中丞",
        "id": "7be9bf0f-d5e9-4ca5-9b16-14505c9fd885"
    },
    {
        "author": "赵嘏",
        "paragraphs": [
            "一树繁阴先着名，异花奇叶俨天成。",
            "马嵬此去无多地，祗合杨妃墓上生。"
        ],
        "title": "咏端正春树",
        "id": "b51c1702-9c66-4b9d-9863-f6c12ca79921"
    },
    {
        "author": "赵嘏",
        "paragraphs": [
            "青云席中罗袜尘，白首江上吟诗人。",
            "登龙不及三千士，虚度膺门二十春。"
        ],
        "title": "叙事献同州侍御三首 一",
        "id": "96ce99c3-5898-4e39-9a70-07345817dd88"
    },
    {
        "author": "赵嘏",
        "paragraphs": [
            "平生望断云层层，紫府杳是他人登。",
            "却应归访溪边寺，说向当时同社僧。"
        ],
        "title": "叙事献同州侍御三首 二",
        "id": "c3b2b5f8-01d0-4af1-ac31-d5263defb7c9"
    },
    {
        "author": "赵嘏",
        "paragraphs": [
            "尊前谁伴谢公游，莲岳晴来翠满楼。",
            "坐见一方金变化，独吟红药对残秋。"
        ],
        "title": "叙事献同州侍御三首 三",
        "id": "e40b81b5-e9ce-4dff-aedd-2d04c5527a00"
    },
    {
        "author": "赵嘏",
        "paragraphs": [
            "双溪楼影向云横，歌舞高台晚更清。",
            "独自下楼骑瘦马，摇鞭重入乱蝉声。"
        ],
        "title": "婺州宴上留别",
        "id": "83a5843a-5c93-42cc-ac96-02a6e96e00e1"
    },
    {
        "author": "赵嘏",
        "paragraphs": [
            "整襟收泪别朱门，自料难酬顾念恩。",
            "招得片魂骑匹马，西风斜日入秋原。"
        ],
        "title": "别牛郎中门馆",
        "id": "8bccb9f1-cffe-4671-a612-df0aa404ac82"
    },
    {
        "author": "赵嘏",
        "paragraphs": [
            "竹西池上有花开，日日幽吟看又回。",
            "心忆郡中萧记室，何时暂别醉乡来。"
        ],
        "title": "山中寄卢简求",
        "id": "5ff8447f-af54-4d5f-992d-0f49c2dfaecc"
    },
    {
        "author": "赵嘏",
        "paragraphs": [
            "桃李春多翠影重，竹楼当月夜无风。",
            "荀家兄弟来还去，独倚栏干花露中。"
        ],
        "title": "寄梁佾兄弟",
        "id": "b9938b88-61aa-465d-a53d-9160cb9033f7"
    },
    {
        "author": "赵嘏",
        "paragraphs": [
            "处处云随晚望开，洞庭秋水管弦来。",
            "谢公待醉消离恨，莫惜临川酒一杯。"
        ],
        "tags": [
            "洞庭湖"
        ],
        "title": "同州南亭陪刘侍郎送刘先辈",
        "id": "50bf0399-b363-44e5-9114-37f2db253467"
    },
    {
        "author": "赵嘏",
        "paragraphs": [
            "云别青山马踏尘，负才难觅作闲人。",
            "莫言馆驿无公事，诗酒能消一半春。"
        ],
        "title": "赠馆驿刘巡官",
        "id": "4e8cb1e3-f087-47ba-ba7c-ec284211e11d"
    },
    {
        "author": "赵嘏",
        "paragraphs": [
            "贾生名迹忽无伦，十月长安看尽春。",
            "顾我先鸣还自笑，空沾一第是何人。"
        ],
        "title": "赠解头贾嵩",
        "id": "d5cc0800-96a4-419e-9296-83078924dfdb"
    },
    {
        "author": "赵嘏",
        "paragraphs": [
            "晓望疎林露满巾，碧山秋寺属闲人。",
            "溪头尽日看红叶，却笑高僧衣有尘。"
        ],
        "title": "题僧壁",
        "id": "9af8d6c8-ded8-44d3-a3d9-c1f17bd23f34"
    },
    {
        "author": "赵嘏",
        "paragraphs": [
            "翠湿衣襟山满楼，竹间溪水遶床流。",
            "行人莫羡邮亭吏，生向此中今白头。"
        ],
        "title": "沙溪馆",
        "id": "30250ce2-508e-4bdb-b920-066f764d472c"
    },
    {
        "author": "赵嘏",
        "paragraphs": [
            "家在青山近玉京，白云红树满归程。",
            "相逢一宿最高寺，半夜翠微泉落声。"
        ],
        "title": "李侍御归炭谷山居同宿华严寺",
        "id": "153d4060-dfc3-4656-abad-0a84df6adc85"
    },
    {
        "author": "赵嘏",
        "paragraphs": [
            "平生半为山淹留，马上欲去还回头。",
            "两京尘路一双鬓，不见玉泉千万秋。"
        ],
        "title": "过喷玉泉",
        "id": "c6266414-0f25-4679-b5d6-d620701d9c5b"
    },
    {
        "author": "赵嘏",
        "paragraphs": [
            "掘沟引水浇蔬圃，插竹为篱护药苗。",
            "杨柳如丝风易乱，梅花似雪日难消。"
        ],
        "title": "汉阴庭树",
        "id": "b09746fa-a6d8-42a1-a0e6-b803d7d90ed4"
    },
    {
        "author": "赵嘏",
        "paragraphs": [
            "水边残雪照亭台，台上风襟向雪开。",
            "还似当时姓丁鹤，羽毛成後一归来。"
        ],
        "title": "送王龟拾遗谢官後归浐水山居",
        "id": "a2cf855a-cd7f-426b-97c8-c4df04325628"
    },
    {
        "author": "赵嘏",
        "paragraphs": [
            "白云溪北丛岩东，树石夜与潺湲通。",
            "行人一宿翠微月，二十五弦声满风。"
        ],
        "title": "宿长水主人",
        "id": "ec48c8d1-d8ac-488f-b5b6-dc702d74a9cd"
    },
    {
        "author": "赵嘏",
        "paragraphs": [
            "莫惊客路已经年，尚有青春一半妍。",
            "试上方垣望春野，万条杨柳拂青天。"
        ],
        "title": "寒食离白沙",
        "id": "d5914d2a-193a-4c4d-915a-079a6c2bbccd"
    },
    {
        "author": "赵嘏",
        "paragraphs": [
            "浪花如雪叠江风，社过高秋万恨中。",
            "明日便随江燕去，依依俱是故巢空。"
        ],
        "title": "将发循州社日于所居馆宴送",
        "id": "91e694bc-0a6a-4b8c-8d0a-c1c723a78000"
    },
    {
        "author": "赵嘏",
        "paragraphs": [
            "浮云悲晚翠，落日泣秋风。",
            "语风双燕立，褭树百劳飞。",
            "松岛鹤归书信绝，橘洲风起梦魂香。",
            "徒知六国随斤斧，莫有羣儒定是非。",
            "一千里色中秋月，十万军声半夜潮。",
            "梁王旧馆已秋色，珠履少年轻绣衣。"
        ],
        "title": "句",
        "id": "9aae63bc-43db-4428-865c-61655fa0d5e6"
    },
    {
        "author": "卢肇",
        "paragraphs": [
            "阴沴奸阳，来暴于襄。",
            "洎入大郛，波端若铓。",
            "触厚摧高，不知其防。",
            "骇溃颠委，万室皆毁。",
            "灶登蛟鼍，堂集鳣鲔。",
            "惟恩若雠，母不能子。",
            "洪溃既涸，闬闳其虚。",
            "以隳我堵，以剥我庐。",
            "酸伤顾望，若践丘墟。",
            "帝曰念嗟，朕日南顾。",
            "流灾降慝，天曷台怒。",
            "滔滔襄郊，捽我婴孺。",
            "于惟余甿，饥伤喘呼。",
            "斯为淫痍，孰往膏傅。",
            "惟汝元寮，佥举明哲。",
            "我公用谐，苴茅杖节。",
            "来视襄人，噢咻提挈。",
            "不日不月，咍乎抃悦。",
            "乃泳故堤，陷于沙泥。",
            "缺落坳圯，由东讫西。",
            "公曰呜呼，汉之有堤。",
            "实命襄人，不力乃力，则及乃身。",
            "具锸与畚，汉堤其新。",
            "帝廪有粟，帝府有缗。",
            "尔成尔堤，必锡尔勤。",
            "襄人怡怡，听命襄浒。",
            "背襄肩杵，奔走蹈舞。",
            "分之卒伍，令以麾鼓。",
            "寻尺既度，日月可数。",
            "登登嶪嶪，周旋上下。",
            "披岘斲楚，飞石挽土。",
            "举筑殷雷，骇汗霏雨。",
            "疲癃鳏独，奋有筋膂。",
            "呀吁来助，提筐负筥。",
            "不劳其劳，杂沓笑语。",
            "咸曰卢公，来赐我生。",
            "斯堤既成，蜿蜿而平。",
            "确尔山固，屹如云横。",
            "汉流虽狂，坚不可蚀。",
            "代千年亿，与天无极。",
            "惟公之堤，昔在人心。",
            "既筑既城，横之于南。",
            "萌渚不峻，此门不深。",
            "今复在兹，于汉之阴。",
            "斯堤已崇，兹民获佑。",
            "齯童相庆，室以完富。",
            "贻于襄人，愿保厥寿。",
            "繄公之功，赫焉如昼。",
            "捍此巨灾，崒若京阜。",
            "天子赐之，百姓载之。",
            "族孙作诗，昭示厥後。"
        ],
        "title": "汉堤诗",
        "id": "cb1cb4d4-b158-4534-ba22-3b8198b0d8b6"
    },
    {
        "author": "卢肇",
        "paragraphs": [
            "北固岩端寺，佳名自上台。",
            "地从京口断，山到海门回。",
            "曙色烟中灭，潮声日下来。",
            "一隅通雉堞，千仞耸楼台。",
            "林暗疑降虎，江空想度杯。",
            "福庭增气象，仙磬落昭回。",
            "觉路花非染，流年景谩催。",
            "隋宫凋绿草，晋室散黄埃。",
            "西蜀波湍尽，东溟日月开。",
            "如登最高处，应得见蓬莱。"
        ],
        "title": "题甘露寺",
        "id": "ce218e95-f182-49c9-b256-402c0ea4a0ba"
    },
    {
        "author": "卢肇",
        "paragraphs": [
            "丹心何所喻，唯水并清虚。",
            "莫测千寻底，难知一勺初。",
            "内明非有物，上善本无鱼。",
            "澹泊随高下，波澜逐卷舒。",
            "养蒙方浩浩，出险每徐徐。",
            "若灌情田里，常流尽不如。"
        ],
        "title": "江陵府初试澄心如水",
        "id": "abd4140e-ba4f-45ee-85e7-20059eee6bd3"
    },
    {
        "author": "卢肇",
        "paragraphs": [
            "习习和风至，过条不自鸣。",
            "暗通青律起，远傍白苹生。",
            "拂树花仍落，经林鸟自惊。",
            "几牵萝蔓动，潜惹柳丝轻。",
            "入谷迷松响，开窗失竹声。",
            "熏弦方在御，万国仰皇情。"
        ],
        "title": "风不鸣条",
        "id": "b95fdfcb-149d-46e7-a72c-5279ad03975b"
    },
    {
        "author": "卢肇",
        "paragraphs": [
            "秋天草木正萧疎，西望秦关别旧居。",
            "筵上芳樽今日酒，箧中黄卷古人书。",
            "辞乡且伴衔芦雁，入海终为戴角鱼。",
            "长短九霄飞直上，不敎毛羽落空虚。"
        ],
        "title": "别宜春赴举",
        "id": "8159f17b-e5dd-4f1c-8347-cc576023ab17"
    },
    {
        "author": "卢肇",
        "paragraphs": [
            "射策明时愧不才，敢期青律变寒灰。",
            "晴怜断雁侵云去，暖见酰鸡傍酒来。",
            "箭发尚忧杨叶远，愁生只恐杏花开。",
            "曲江春浅人游少，尽日看山醉独回。"
        ],
        "title": "射策後作",
        "id": "03242a8b-2d7e-4677-bb24-24708db0f371"
    },
    {
        "author": "卢肇",
        "paragraphs": [
            "嵩高降德为时生，洪笔三题造化名。",
            "凤诏伫归专北极，骊珠搜得尽东瀛。",
            "褒衣已换金章贵，禁掖曾随玉树荣。",
            "明日定知同相印，青衿新列柳间营。"
        ],
        "title": "和主司王起",
        "id": "2928212e-c708-48b1-8ee6-184e09ebd4da"
    },
    {
        "author": "卢肇",
        "paragraphs": [
            "三载皇都恨食贫，北溟今日化穷鳞。",
            "青云乍喜逢知己，白社犹悲送故人。",
            "对酒共惊千里别，看花自感一枝春。",
            "君归为说龙门寺，雷雨初生电遶身。"
        ],
        "title": "及第送潘图归宜春",
        "id": "f5ed3d65-746c-4a9c-9f26-2608b486af0a"
    },
    {
        "author": "卢肇",
        "paragraphs": [
            "东里如今号郑乡，西家昔日近丘墙。",
            "芸台四部添新学，秘殿三年学老郎。",
            "天外鸳鸾愁不见，山中云鹤喜相忘。",
            "犹张皂盖归蓬荜，直谓时无许子将。"
        ],
        "title": "将归宜春留题新安馆",
        "id": "103988e1-bd51-4114-b08b-af14f1cf2224"
    },
    {
        "author": "卢肇",
        "paragraphs": [
            "石溪久住思端午，馆驿楼前看发机。",
            "鼙鼓动时雷隐隐，兽头凌处雪微微。",
            "冲波突出入齐[譀]，跃浪争先鸟退飞。",
            "向道是龙刚不信，果然夺得锦标归。"
        ],
        "tags": [
            "怀念",
            "端午节"
        ],
        "title": "竞渡诗",
        "id": "7788b1f7-db6a-47b6-8e96-0689afff0c8f"
    },
    {
        "author": "卢肇",
        "paragraphs": [
            "忽忝专城奉六条，自怜出谷屡迁乔。",
            "驱车虽道还家近，捧日惟愁去国遥。",
            "朱户昨经新棨戟，风帆常觉恋箪瓢。",
            "江天夜夜知消息，长见台星在碧霄。"
        ],
        "title": "除歙州途中寄座主王侍郎",
        "id": "827f90ed-ddc0-45ff-b874-6958be37aabe"
    },
    {
        "author": "卢肇",
        "paragraphs": [
            "万壑朝溟海，萦回岁月多。",
            "无如此沟水，咫尺奉天波。"
        ],
        "title": "御沟水",
        "id": "d6609985-8c69-4caa-a71b-20240ff12823"
    },
    {
        "author": "卢肇",
        "paragraphs": [
            "青鸟泉边草木春，黄云塞上是征人。",
            "归来若得长条赠，不惮风霜与苦辛。"
        ],
        "title": "杨柳枝",
        "id": "b5893314-7666-4343-8f5b-596bd10988bd"
    },
    {
        "author": "卢肇",
        "paragraphs": [
            "严恨柴门一树花，便随香远逐香车。",
            "花如解语还应道，欺我郎君不在家。"
        ],
        "title": "新植红茶花偶出被人移去以诗索之",
        "id": "12891135-c82d-4c3f-abfc-abda5d41711d"
    },
    {
        "author": "卢肇",
        "paragraphs": [
            "神女初离碧玉阶，彤云犹拥牡丹鞋。",
            "知道相公怜玉腕，强将纤手整金钗。"
        ],
        "title": "戏题",
        "id": "8a75702b-396d-448c-916d-0dab9cde542b"
    },
    {
        "author": "卢肇",
        "paragraphs": [
            "桂在蟾宫不可攀，功成业熟也何难。",
            "今朝折得东归去，共与乡闾年少看。"
        ],
        "title": "成名後作",
        "id": "3c035017-f98d-4922-9f93-4629cd53d771"
    },
    {
        "author": "卢肇",
        "paragraphs": [
            "祝融绝顶万余层，策杖攀萝步步登。",
            "行到月宫霞外寺，白云相伴两三僧。"
        ],
        "title": "登祝融寺兰若",
        "id": "c3a01f28-9a95-451d-8764-7cd54d4cbe7c"
    },
    {
        "author": "卢肇",
        "paragraphs": [
            "黄绢外孙翻得罪，华颠故老莫相嗤。",
            "连州万里无亲戚，旧识唯应有荔枝。"
        ],
        "title": "被谪连州",
        "id": "7ea69c75-5aa8-47f9-980d-b65d7cdb01ee"
    },
    {
        "author": "卢肇",
        "paragraphs": [
            "崆峒道士悞烧丹，赤鼠黄牙几许难。",
            "坠堕阎浮南斗下，不知何事犯星官。"
        ],
        "title": "谪後再书一绝",
        "id": "8ca8e155-a2e7-466b-b002-509820884ebc"
    },
    {
        "author": "卢肇",
        "paragraphs": [
            "清潭洞澈深千丈，危岫攀萝上几层。",
            "秋尽更无黄叶树，夜阑唯对白头僧。"
        ],
        "title": "题清远峡观音院二首 一",
        "id": "924eca61-cda9-41c2-bcd7-18aaae35802d"
    },
    {
        "author": "卢肇",
        "paragraphs": [
            "风入古松添急雨，月临虚槛背残灯。",
            "老猨啸狖还欺客，来撼窗前百尺藤。"
        ],
        "title": "题清远峡观音院二首 二",
        "id": "f6135c93-7c18-44bb-9d64-bff0773f2f21"
    },
    {
        "author": "卢肇",
        "paragraphs": [
            "御笔亲批翰长衔，夜开金殿送瑶缄。",
            "平明玉案临宣室，已见龙光出傅岩。"
        ],
        "title": "喜杨舍人入翰林",
        "id": "41de33cc-8047-40b7-8c95-11b2668051e1"
    },
    {
        "author": "卢肇",
        "paragraphs": [
            "阳和未解逐民忧，雪满羣山对白头。",
            "不得职田饥欲死，儿侬何事打春牛。"
        ],
        "title": "谪连州书春牛榜子",
        "id": "1ff189c5-3f65-4f89-a969-6484d7ba1273"
    },
    {
        "author": "卢肇",
        "paragraphs": [
            "去日家无担石储，汝须勤苦事樵渔。",
            "古人尽向尘中远，白日耕田夜读书。"
        ],
        "title": "送弟",
        "id": "fa0121f5-dd8e-4c64-99d8-5b7a547becec"
    },
    {
        "author": "卢肇",
        "paragraphs": [
            "谁人得似牧童心，牛上横眠秋听深。",
            "时复往来吹一曲，何愁南北不知音。"
        ],
        "title": "牧童",
        "id": "65e7bb97-8b44-486d-9046-9a575f9ec7a7"
    },
    {
        "author": "卢肇",
        "paragraphs": [
            "贪生只爱眼前珍，不觉风光度岁频。",
            "昨日见来骑竹马，今朝早是有年人。"
        ],
        "title": "嘲小儿",
        "id": "92369195-889f-414e-8045-88e4a9e3c3d9"
    },
    {
        "author": "卢肇",
        "paragraphs": [
            "轮郭休夸四字书，红窠写出对庭除。",
            "时时买得佳人笑，本色金钱却不如。"
        ],
        "title": "金钱花",
        "id": "6a2f667b-51d0-423e-8733-075fe00403b5"
    },
    {
        "author": "卢肇",
        "paragraphs": [
            "媆如新竹管初齐，粉腻红轻样可携。",
            "谁与诗人偎槛看，好于笺墨并分题。"
        ],
        "title": "木笔花",
        "id": "654ce2d7-35b0-494a-918b-7d87f8559335"
    },
    {
        "author": "卢肇",
        "paragraphs": [
            "君梦涔阳月，中秋忆棹歌。",
            "妙吹应谐凤，工书定得鹅。",
            "亭边古木昼阴阴，亭下寒潭百丈深。",
            "黄菊旧连陶令宅，青山遥负向平心。"
        ],
        "title": "句",
        "id": "ba28d02a-0178-475a-9f13-025bbc6b8a34"
    },
    {
        "author": "丁棱",
        "paragraphs": [
            "北风鸣晚角，雨雪塞云低。",
            "烽举战军动，天寒征马嘶。",
            "出营红斾展，过碛暗沙迷。"
        ],
        "title": "塞下曲",
        "id": "f133ced6-8bcb-4a1b-bddb-4a571a3e8000"
    },
    {
        "author": "丁棱",
        "paragraphs": [
            "公心独立副天心，三辖春闱冠古今。",
            "兰署门生皆入室，莲峰太守别知音。",
            "同升翰苑时名重，遍历朝端主意深。",
            "新有受恩江海客，坐听朝夕继为霖。"
        ],
        "title": "和主司王起",
        "id": "12726193-5bd7-4256-963b-0722e4457ce7"
    },
    {
        "author": "高退之",
        "paragraphs": [
            "昔年桃李已滋荣，今日兰荪又发生。",
            "葑菲采时皆有道，权衡分处且无情。",
            "叨陪鸳鹭朝天客，共作门阑出谷莺。",
            "何事感恩偏觉重，忽闻金榜扣柴荆。"
        ],
        "title": "和主司王起",
        "id": "df259936-03b8-42cf-8db5-12f4c6c3417a"
    },
    {
        "author": "孟球",
        "paragraphs": [
            "当年门下化龙成，今日余波进後生。",
            "仙籍共知推丽藻，禁垣同得荐嘉名。",
            "桃蹊早茂夸新萼，菊圃初开耀晚英。",
            "谁料羽毛方出谷，许敎齐和九皋鸣。"
        ],
        "title": "和主司王起",
        "id": "450da1d8-8fdd-473d-ad15-85b7aabfcdb2"
    },
    {
        "author": "刘耕",
        "paragraphs": [
            "孔门频建铸颜功，紫绶青衿感激同。",
            "一篑勤劳成太华，三年恩德仰维嵩。",
            "杨随前辈穿皆中，桂许平人折欲空。",
            "惭和周郎应见顾，感知大造竟无穷。"
        ],
        "title": "和主司王起",
        "id": "6ac42eb7-aca0-40cc-8737-474974bf2849"
    },
    {
        "author": "裴翻",
        "paragraphs": [
            "常将公道选羣生，犹被春闱屈重名。",
            "文柄久持殊岁纪，恩门三启动寰瀛。",
            "云霄幸接鸳鸾盛，变化欣同草木荣。",
            "乍得阳和如细柳，参差长近亚夫营。"
        ],
        "title": "和主司王起",
        "id": "78b7af99-f1d7-4db1-b2cf-d2f419c6fd30"
    },
    {
        "author": "樊骧",
        "paragraphs": [
            "满朝簪发半门生，又见新书甲乙名。",
            "孤进自今开道路，至公依旧振寰瀛。",
            "云飞太华清词着，花发长安白屋荣。",
            "忝受恩光同上客，惟将报德是经营。"
        ],
        "title": "和主司王起",
        "id": "bb0958b4-7b3c-4ba9-bbb2-f2f851a86843"
    },
    {
        "author": "崔轩",
        "paragraphs": [
            "满朝朱紫半门生，新榜劳人又得名。",
            "国器旧知收片玉，朝宗转觉集登瀛。",
            "同升翰苑三年美，继入花源九族荣。",
            "共仰莲峰听雪唱，欲赓仙曲意怔营。"
        ],
        "title": "和主司王起",
        "id": "e6b06eaa-d8c0-41d9-b404-8a0d3f57dcf1"
    },
    {
        "author": "蒯希逸",
        "paragraphs": [
            "一振声华入紫薇，三开秦镜照春闱。",
            "龙门旧列金章贵，莺谷新迁碧落飞。",
            "恩感风雷宜变化，诗裁锦绣借光辉。",
            "谁知散质多荣忝，鸳鹭清尘接布衣。"
        ],
        "title": "和主司王起",
        "id": "f2ce8bfc-de62-4c4f-8864-4c42992edaa8"
    },
    {
        "author": "蒯希逸",
        "paragraphs": [
            "蟾蜍醉里破，蛱蝶梦中残。",
            "山险不曾离马後，酒醒长见在床前。"
        ],
        "title": "句",
        "id": "549adca9-4e7c-4947-ba37-7577efd1c0da"
    },
    {
        "author": "林滋",
        "paragraphs": [
            "兹山突出何怪奇，上有万状无凡姿。",
            "大者嶙峋若奔兕，小者㠥嵬如婴儿。",
            "玉柱金茎相拄枝，干空踰碧势参差。",
            "虚中始讶巨灵擘，阧处乍惊愚叟移。",
            "萝烟石月相蔽亏，天风褭褭猨咿咿。",
            "龙潭万古喷飞溜，虎穴几人能得窥。",
            "吁予比年爱灵境，到此始觉魂神驰。",
            "如何独得百丈索，直上高峰抛俗羁。"
        ],
        "tags": [
            "九华山"
        ],
        "title": "望九华山",
        "id": "65ac8e10-2d47-4abf-a30b-019f8053a0be"
    },
    {
        "author": "林滋",
        "paragraphs": [
            "春海镜长天，青郊丽上年。",
            "林光虚霁晓，山翠薄晴烟。",
            "气暖禽声变，风恬草色鲜。",
            "散襟披石磴，韶景自深怜。"
        ],
        "title": "春望",
        "id": "dae6f6ea-c871-49b4-932e-5e3e0931714c"
    },
    {
        "author": "林滋",
        "paragraphs": [
            "谁言行旅日，况复桃花时。",
            "水即沧溟远，星从天汉垂。",
            "川光独鸟暮，林色落英迟。",
            "岂是王程急，偏多游子悲。"
        ],
        "title": "蠡泽旅怀",
        "id": "37033da7-e91a-442b-99d0-08013f7f359f"
    },
    {
        "author": "林滋",
        "paragraphs": [
            "烟磴披青霭，风筵藉紫苔。",
            "花香凌桂醑，竹影落藤桮。",
            "鸣籁将歌远，飞枝拂舞开。",
            "未愁留兴晚，明月度云来。"
        ],
        "title": "宴韦侍御新亭",
        "id": "7c8793db-cd72-4133-9a1d-902fe663291a"
    },
    {
        "author": "林滋",
        "paragraphs": [
            "春辉新入碧烟开，芳院初将穆景来。",
            "共向花前图瑞胜，试看池上动轻苔。",
            "林香半落沾罗幌，蕙色微含近酒桮。",
            "闻道宸游方命赏，应随恩赉喜昭回。"
        ],
        "title": "人日",
        "id": "b3c9c567-cd90-4a43-b10c-9e1769ed0ee0"
    },
    {
        "author": "林滋",
        "paragraphs": [
            "龙门一变荷生成，况是三传不朽名。",
            "美誉早闻喧北阙，颓波今见走东瀛。",
            "鸳行既接参差影，鸡树仍同次第荣。",
            "从此青衿与朱紫，升堂侍宴更何营。"
        ],
        "title": "和主司王起",
        "id": "1bd3313c-f78d-4976-80e5-c6d87addffc6"
    },
    {
        "author": "李宣古",
        "paragraphs": [
            "至道不可见，正声难得闻。",
            "忽逢羽客抱绿绮，西别峨嵋峰顶云。",
            "初排□面蹑轻响，似掷细珠鸣玉上。",
            "忽挥素爪画七弦，苍崖劈裂迸碎泉。",
            "愤声高，怨声咽，屈原呌天两妃绝。",
            "朝雉飞，双鹤离，属玉夜啼独鹜悲。",
            "吹我神飞碧霄里，牵我心灵入秋水。",
            "有如驱逐太古来，邪淫辟荡贞心开。",
            "孝为子，忠为臣，不独语言能敎人。",
            "前弄啸，後弄嚬，一舒一惨非冬春。",
            "从朝至暮听不足，相将直说瀛洲宿。",
            "更深弹罢背孤灯，窗雪萧萧打寒竹。",
            "人间岂合值仙踪，此别多应不再逢。",
            "抱琴却上瀛洲去，一片白云千万峰。"
        ],
        "title": "听蜀道士琴歌",
        "id": "8e427cef-2f58-4725-a290-2e3e6f4db072"
    },
    {
        "author": "李宣古",
        "paragraphs": [
            "恩光忽逐晓春生，金榜前头忝姓名。",
            "三感至公裨造化，重扬文德振寰瀛。",
            "伫为霖雨曾相贺，半在云霄觉更荣。",
            "何处新诗添照灼，碧莲峰下柳间营。"
        ],
        "title": "和主司王起",
        "id": "0b4854ab-22e7-44f8-9069-7ef8b9ffc114"
    },
    {
        "author": "李宣古",
        "paragraphs": [
            "红灯初上月轮高，照见堂前万朵桃。",
            "觱栗调清银象管，琵琶声亮紫檀槽。",
            "能歌姹女颜如玉，解引萧郎眼似刀。",
            "争奈夜深抛耍令，舞来挼去使人劳。"
        ],
        "title": "杜司空席上赋",
        "id": "ce26a624-d69c-4a08-b37e-f188fbbaabcc"
    },
    {
        "author": "李宣古",
        "paragraphs": [
            "人定朱门尚未开，初星粲粲照人回。",
            "此时寒食无烟火，花柳苍苍月欲来。"
        ],
        "title": "赋寒食日亥时",
        "id": "93bfdbd2-59a7-4d8f-b00a-3d2e7a38bbe1"
    },
    {
        "author": "李宣古",
        "paragraphs": [
            "翠盖不西来，池上天池歇。",
            "冉冉池上烟，盈盈池上柳。",
            "生贵非道傍，不断行人手。"
        ],
        "title": "句",
        "id": "e2ff08ae-7a07-4825-9dd3-ef08233463bc"
    },
    {
        "author": "黄颇",
        "paragraphs": [
            "五纬起祥飙，无声瑞圣朝。",
            "稍开含露蘂，纔转惹烟条。",
            "密叶应潜变，低枝几暗摇。",
            "林间莺欲啭，花下蝶微飘。",
            "初满沿堤草，因生逐水苗。",
            "太平无一事，天外奏虞韶。"
        ],
        "title": "风不鸣条",
        "id": "7bee6ea7-4c8e-4c50-972a-82cac662b932"
    },
    {
        "author": "黄颇",
        "paragraphs": [
            "二十二年文敎主，三千上士满皇州。",
            "独陪宣父蓬瀛奏，方接颜生鲁卫游。",
            "多羡龙门齐变化，屡看鸡树第名流。",
            "升堂何处最荣美，朱紫环[尊]几处酬。"
        ],
        "title": "和主司王起",
        "id": "e5ffec39-c0a6-46ca-ae5d-53c32c239bd7"
    },
    {
        "author": "黄颇",
        "paragraphs": [
            "一年秋半月当空，遥羡飞觞接庾公。",
            "虹影迥分银汉上，兔辉全写玉筵中。",
            "笙歌送尽迎寒漏，冰雪吟消永夜风。",
            "虽向东堂先折桂，不如宾席此时同。"
        ],
        "title": "闻宜春诸举子陪郡主登河梁翫月",
        "id": "ba8bd2fe-2125-4a44-a3e9-25b7ffd4706f"
    },
    {
        "author": "张道符",
        "paragraphs": [
            "三开文镜继芳声，暗暗云霄接去程。",
            "会压洪波先得路，早升清禁共垂名。",
            "莲峰对处朱轮贵，金榜传时玉韵成。",
            "更许下才听白雪，一枝今过郄诜荣。"
        ],
        "title": "和主司王起",
        "id": "4922f871-64de-47b8-b45c-dee50d277f28"
    },
    {
        "author": "丘上卿",
        "paragraphs": [
            "常将公道选诸生，不是鸳鸿不得名。",
            "天上宴回联步武，禁中麻出满寰瀛。",
            "簪裾尽过前贤贵，门馆仍叨旧学荣。",
            "看着凤池相继入，都堂那肯滞关营。"
        ],
        "title": "和主司王起",
        "id": "f7cea501-63bf-4629-be32-2c452d3fa8e0"
    },
    {
        "author": "石贯",
        "paragraphs": [
            "重德由来为国生，五朝清显冠公卿。",
            "风波久伫济川檝，羽翼三迁出谷莺。",
            "绛帐青衿同日贵，春兰秋菊异时荣。",
            "孔门弟子皆贤哲，谁料穷儒忝一名。"
        ],
        "title": "和主司王起",
        "id": "0df9c129-217f-4c79-9bf7-536b449c9e04"
    },
    {
        "author": "李潜",
        "paragraphs": [
            "文学宗师心秤平，无私三用佐贞明。",
            "恩波旧是仙舟客，德宇新添月桂名。",
            "兰署崇资金色重，莲峰高唱玉音清。",
            "羽毛方荷生成力，难继鸾皇上汉声。"
        ],
        "title": "和主司王起",
        "id": "765c2296-3b94-4f60-ac6d-b6d55064e36a"
    },
    {
        "author": "孟守",
        "paragraphs": [
            "科文又主守初时，光显门生济会期。",
            "美擅东堂登甲乙，荣同内署侍恩私。",
            "羣莺共喜新迁木，双凤皆当即入池。",
            "别有倍深知感士，曾经两度得芳枝。"
        ],
        "title": "和主司王起",
        "id": "922c39a1-9e9c-4353-b82c-ce2cf1dd11ec"
    },
    {
        "author": "唐思言",
        "paragraphs": [
            "儒雅皆传德敎行，几崇浮俗赞文明。",
            "龙门昔上波涛远，禁署同登渥泽荣。",
            "虚散谬当陪杞梓，後先宁异感生成。",
            "时方侧席征贤急，况说謌谣近帝京。"
        ],
        "title": "和主司王起",
        "id": "bbe559bd-08aa-4f4b-98bb-792a73aeb220"
    },
    {
        "author": "戈牢",
        "paragraphs": [
            "旭日悬清景，微风在绿条。",
            "入松声不发，度柳影空摇。",
            "长养应潜变，扶疎每暗飘。",
            "有林时袅袅，无树渐萧萧。",
            "慢逐青烟散，轻和瑞气饶。",
            "丰年知有待，歌咏美唐尧。"
        ],
        "title": "风不鸣条",
        "id": "c7ca8540-d994-4db6-93ce-fc4a58771397"
    },
    {
        "author": "戈牢",
        "paragraphs": [
            "圣干文德最称贤，自古儒生少比肩。",
            "再启龙门将二纪，两司莺谷已三年。",
            "蓬山皆美成荣贵，金榜谁知忝後先。",
            "正是感恩流涕日，但思旌斾碧峰前。"
        ],
        "title": "和主司王起",
        "id": "02a5e0a7-720c-4c82-9f37-5aef6360fb4c"
    },
    {
        "author": "金厚载",
        "paragraphs": [
            "寂寂曙风生，迟迟散野轻。",
            "露华摇有滴，林叶褭无声。",
            "暗翦藂芳发，空传谷鸟鸣。",
            "悠扬韶景静，澹荡霁烟横。",
            "远水波澜息，荒郊草树荣。",
            "吾君垂至化，万类共澄清。"
        ],
        "title": "风不鸣条",
        "id": "661a011f-b13e-43e3-8ed0-7899fe6d1c17"
    },
    {
        "author": "金厚载",
        "paragraphs": [
            "长庆曾收间世英，果居台阁冠公卿。",
            "天书再受恩波远，金榜三开日月明。",
            "已见差肩趍翰苑，更期连步掌台衡。",
            "小儒谬迹云霄路，心仰莲峰望太清。"
        ],
        "title": "和主司王起",
        "id": "10a0b7cd-4720-4ffb-92d6-0d72359fdf65"
    },
    {
        "author": "王甚夷",
        "paragraphs": [
            "圣日祥风起，韶晖助发生。",
            "蒙蒙遥野色，褭褭细条轻。",
            "荏弱看渐动，怡和吹不鸣。",
            "枝含余露湿，林霁晓烟平。",
            "缥缈春光媚，悠扬景气晴。",
            "康哉帝尧代，寰宇共澄清。"
        ],
        "title": "风不鸣条",
        "id": "54ff208d-be9b-4ed3-9fbc-c8f45a42f941"
    },
    {
        "author": "王甚夷",
        "paragraphs": [
            "春闱帝念主生成，长庆公闻两岁名。",
            "有蕴赤心分雨露，无私和气浃寰瀛。",
            "龙门乍出难胜幸，鸳侣先行是最荣。",
            "遥仰高峰看白雪，多惭属和意屏营。"
        ],
        "title": "和主司王起",
        "id": "9b26e5a5-cf1f-4349-8e7f-3a294937ba77"
    },
    {
        "author": "姚鹄",
        "paragraphs": [
            "朱楼对翠微，红斾出重扉。",
            "此地千人望，寥天一鹤归。",
            "雪封山崦白，鸟拂栈梁飞。",
            "谁比趋庭恋，骊珠耀彩衣。"
        ],
        "title": "送李潜归绵州觐省",
        "id": "0b3df43d-b443-466e-8850-b800c99ec211"
    },
    {
        "author": "姚鹄",
        "paragraphs": [
            "千里入黄云，羁愁日日新。",
            "疎钟关路晓，远雨塞山春。",
            "南眺有归鴈，北来无故人。",
            "却思陪宴处，回望与天邻。"
        ],
        "title": "塞外寄张侍御",
        "id": "ca2f6c8f-6000-403e-8488-a2e31862191b"
    },
    {
        "author": "姚鹄",
        "paragraphs": [
            "旅行宜早发，况复是南归。",
            "月影缘山尽，钟声隔浦微。",
            "残星萤共失，落叶鸟和飞。",
            "去去渡南浦，村中人出稀。"
        ],
        "title": "晓发",
        "id": "078879f1-198b-4373-af92-9be67071767e"
    },
    {
        "author": "姚鹄",
        "paragraphs": [
            "开门绝壑旁，蹑藓过花梁。",
            "路入峰峦影，风来芝朮香。",
            "夜吟明雪牖，春梦闭云房。",
            "尽室更何有，一琴兼一觞。"
        ],
        "tags": [
            "终南山"
        ],
        "title": "题终南山隐者居",
        "id": "77e275cf-2879-446f-92a4-4a57e69f819a"
    },
    {
        "author": "姚鹄",
        "paragraphs": [
            "楼压寒江上，开帘对翠微。",
            "斜阳诸岭暮，古渡一僧归。",
            "窗逈云冲起，汀遥鸟背飞。",
            "谁言坐多倦，目极自忘机。"
        ],
        "title": "嘉川驿楼晚望",
        "id": "0b63cf2d-0b6b-46fa-9be4-cfa9d397dc15"
    },
    {
        "author": "姚鹄",
        "paragraphs": [
            "东吴与上国，万里路迢迢。",
            "为别晨昏久，全轻水陆遥。",
            "湘阴岛上寺，楚色月中潮。",
            "到此一长望，知君积恨销。"
        ],
        "title": "送人归吴",
        "id": "c4b9d040-a851-4b52-9a73-2fa4f0e919d3"
    },
    {
        "author": "姚鹄",
        "paragraphs": [
            "同志幸同年，高堂君独还。",
            "齐荣恩未报，共隐事应闲。",
            "访寺临湖岸，开楼见海山。",
            "洛中推二陆，莫久恋乡关。"
        ],
        "title": "送石贯归湖州",
        "id": "f7e6633c-de24-4266-b94d-3b588c4001f9"
    },
    {
        "author": "姚鹄",
        "paragraphs": [
            "四座莫纷纷，须臾岐路分。",
            "自从同得意，谁不惜离羣。",
            "旧国连青海，归程在白云。",
            "弃繻当日路，应竞看终军。"
        ],
        "title": "送刘耕归舒州",
        "id": "8cc1b513-d9b8-47ac-ad9b-d05fad839597"
    },
    {
        "author": "姚鹄",
        "paragraphs": [
            "若说君高道，何人更得如。",
            "公庭唯树石，生计是琴书。",
            "诗句峭无敌，文才清有余。",
            "不知尺水内，争滞北溟鱼。"
        ],
        "title": "寄赠许璋少府",
        "id": "693778c0-81f5-4fa1-97a3-a53246b99651"
    },
    {
        "author": "姚鹄",
        "paragraphs": [
            "知音杳何处，书札寄无由。",
            "独宿月中寺，相思天畔楼。",
            "露凝衰草白，萤度远烟秋。",
            "怅望难归枕，吟劳生夜愁。"
        ],
        "title": "寄雍陶先辈",
        "id": "f8dff789-b8cb-423b-a259-465e5c6f8e69"
    },
    {
        "author": "姚鹄",
        "paragraphs": [
            "西风又开菊，久客意如何。",
            "旧国天涯远，清砧月夜多。",
            "明时难际会，急景易蹉跎。",
            "抱玉终须献，谁言恋薜萝。"
        ],
        "title": "寄友人",
        "id": "5a647860-3e15-44de-8557-a01692364456"
    },
    {
        "author": "姚鹄",
        "paragraphs": [
            "恩重空感激，何门誓杀身。",
            "谬曾分玉石，竟自困风尘。",
            "阴谷非因暖，幽丛岂望春。",
            "升沈在言下，应念异他人。"
        ],
        "title": "感怀陈情",
        "id": "a74eded6-c668-4055-996b-b238c2531254"
    },
    {
        "author": "姚鹄",
        "paragraphs": [
            "莺迁与鶂退，十载泣岐分。",
            "蜀道重来老，巴猨此去闻。",
            "晓程侵岭雪，远栈入溪云。",
            "莫滞趋庭恋，荣亲祗待君。"
        ],
        "title": "送程秀才下第归蜀",
        "id": "e6503dc8-2d00-4ee0-a3cd-dc55313bd97d"
    },
    {
        "author": "姚鹄",
        "paragraphs": [
            "似龙鳞已足，唯是欠登门。",
            "日里腮犹湿，泥中目未昏。",
            "乞锄防蚁穴，望水泻金盆。",
            "他日能为雨，公田报此恩。"
        ],
        "title": "旱鱼词上苗相公",
        "id": "83520070-449b-4362-bddf-708f5038024f"
    },
    {
        "author": "姚鹄",
        "paragraphs": [
            "南山色当户，初日半檐时。",
            "鹤去卧看远，僧来嫌起迟。",
            "窗明云影断，庭晓树阴移。",
            "何处题新句，连溪密叶垂。"
        ],
        "title": "野寺寓居即事二首 一",
        "id": "e041d3f4-bb26-40d0-9252-1826e250ad8e"
    },
    {
        "author": "姚鹄",
        "paragraphs": [
            "古寺更何有，当庭唯折幢。",
            "伴僧青藓榻，对雨白云窗。",
            "暝色生前岭，离魂隔远江。",
            "沙洲半藜草，飞鹭白双双。"
        ],
        "title": "野寺寓居即事二首 二",
        "id": "29f8acdb-25d2-4cdd-90ac-b5028d3fc423"
    },
    {
        "author": "姚鹄",
        "paragraphs": [
            "立事成功尽远图，一方独与万方殊。",
            "藩臣皆竞师兵畧，相国今多揖庙谟。",
            "礼乐政行凋弊俗，歌谣声彻帝王都。",
            "即随凤诏归何处，祗是操持造化炉。"
        ],
        "title": "襄州献卢尚书",
        "id": "edd89a46-2d7a-4510-80db-5bcfbaffa33b"
    },
    {
        "author": "姚鹄",
        "paragraphs": [
            "自持衡镜采幽沈，此事常闻旷古今。",
            "危叶只将终委地，焦桐谁料却为琴。",
            "蒿莱讵报生成德，犬马空怀感恋心。",
            "明日还家盈眼血，定应回首即沾襟。"
        ],
        "title": "将归蜀留献恩地仆射二首 一",
        "id": "2b5920c0-c1a7-44c7-8d14-48c22657b8a5"
    },
    {
        "author": "姚鹄",
        "paragraphs": [
            "江上长思狎钓翁，此心难与昨心同。",
            "自承丘壑新恩重，已分烟霞旧隐空。",
            "龙变偶因资巨浪，鸟飞谁肯借高风。",
            "应怜死节无门効，永叹潜怀似转蓬。"
        ],
        "title": "将归蜀留献恩地仆射二首 二",
        "id": "35cf4d8e-6ecd-49fe-8a3a-d098f9f32bd9"
    },
    {
        "author": "姚鹄",
        "paragraphs": [
            "彩笔曾专造化权，道尊翻向宦途闲。",
            "端居有地唯栽药，静坐无时不忆山。",
            "德望旧悬霄汉外，政声新溢路歧间。",
            "众知圣主搜贤相，朝夕欲征黄霸还。"
        ],
        "title": "随州献李侍御二首 一",
        "id": "6ea858a2-2beb-4a9f-945d-d13ae55873bc"
    },
    {
        "author": "姚鹄",
        "paragraphs": [
            "再刖未甘何处说，但垂双泪出咸秦。",
            "风尘匹马来千里，蓬梗全家望一身。",
            "旧隐每怀空竟夕，愁眉不展几经春。",
            "今朝傥降非常顾，倒屐宁惟有古人。"
        ],
        "title": "随州献李侍御二首 二",
        "id": "19b182ea-c7d2-4b63-9fe0-1a30ce4b7e8c"
    },
    {
        "author": "姚鹄",
        "paragraphs": [
            "盖世英华更有谁，赋成传写遍坤维。",
            "名科累中求贤日，苦节高标守郡时。",
            "楼上呌云秋鼓角，林间宿鹤夜旌旗。",
            "征归诏下应非久，德望人情在凤池。"
        ],
        "title": "虢州献杨抑卿二首 一",
        "id": "3f8d7bec-ed39-4510-b722-72bdb045268c"
    },
    {
        "author": "姚鹄",
        "paragraphs": [
            "碧山曾共惜分阴，暗学相如赋上林。",
            "到此敢逾千里恨，归家且遂十年心。",
            "疎愚祗怯膺门险，浅薄争窥孔室深。"
        ],
        "title": "虢州献杨抑卿二首 二",
        "id": "c37df6bb-80b8-4100-96fb-bb5e97473b1d"
    },
    {
        "author": "姚鹄",
        "paragraphs": [
            "三边近日往来通，尽是将军镇抚功。",
            "兵统万人为上将，威加千里慑西戎。",
            "清笳遶塞吹寒月，红斾当山肃晓风。",
            "却恨北荒沾雨露，无因扫尽虏庭空。"
        ],
        "title": "赠边将",
        "id": "9533027b-3b0d-43ad-adbb-d79e3d998136"
    },
    {
        "author": "姚鹄",
        "paragraphs": [
            "缩地周游不计程，古今应只有先生。",
            "已同化鹤临华表，又见骖龙向玉清。",
            "萝磴静攀云共过，雪坛当醮月孤明。",
            "无因相逐朝天帝，空羡烟霞得送迎。"
        ],
        "title": "送费[炼]师供奉赴上都",
        "id": "2b182d19-23c0-49cc-a663-14344b7e22e9"
    },
    {
        "author": "姚鹄",
        "paragraphs": [
            "多此欢情泛鹢舟，桂枝同折塞同游。",
            "声喧岛上巢松鹤，影落杯中过水鸥。",
            "送日暮钟交戍岭，呌云寒角动城楼。",
            "酒酣笑语秋风里，谁道槐花更起愁。"
        ],
        "title": "和徐先辈秋日游泾州南亭呈三二同年",
        "id": "1f8ac12d-7aee-40e0-842b-1f37e00c53d2"
    },
    {
        "author": "姚鹄",
        "paragraphs": [
            "莫倦连期在醉乡，孔门多恋惜分行。",
            "文章声价从来重，霄汉途程此去长。",
            "何处听猨临万壑，几宿因月滞三湘。",
            "炉峰若上应相忆，不得同过惠远房。"
        ],
        "title": "送黄颇归袁",
        "id": "abd6f483-2ffd-45c3-b25a-f1f50aef5bf9"
    },
    {
        "author": "姚鹄",
        "paragraphs": [
            "公门何事更相牵，邵伯优贤任养闲。",
            "满院落花从覆地，半檐初日未开关。",
            "寻仙郑谷烟霞里，避暑柯亭树石间。",
            "独为高怀谁和继，掾曹同处桂同攀。"
        ],
        "title": "和陕州参军李通微首夏书怀呈同寮张裳段羣二先辈",
        "id": "613c1144-f6d1-4030-b3be-2cf0ac060ae1"
    },
    {
        "author": "姚鹄",
        "paragraphs": [
            "羽客朝元昼掩扉，林中一径雪中微。",
            "松阴遶院鹤相对，山色满楼人未归。",
            "尽日独思风驭返，寥天几望野云飞。",
            "凭高目断无消息，自醉自吟愁落晖。"
        ],
        "title": "玉真观寻赵尊师不遇",
        "id": "29cc3989-63f7-48c0-af2d-f1494809de6f"
    },
    {
        "author": "姚鹄",
        "paragraphs": [
            "三年竭力向春闱，塞断浮华众路岐。",
            "盛选栋梁非昔日，平均雨露及明时。",
            "登龙旧美无邪径，折桂新荣尽直枝。",
            "莫道只陪金马贵，相期更在凤皇池。"
        ],
        "title": "及第後上主司王起",
        "id": "3398d6f2-5628-409b-925e-d590d76ae703"
    },
    {
        "author": "姚鹄",
        "paragraphs": [
            "若非尧运及垂衣，肯许巢由脱俗机。",
            "太液始同黄鹤下，仙乡已驾白云归。",
            "还披旧褐辞金殿，却捧玄珠向翠微。",
            "羁束惭无仙药分，随车空有梦魂飞。"
        ],
        "title": "送贺知章入道",
        "id": "9f70a421-963d-4afa-bb66-8760f4959ebd"
    },
    {
        "author": "姚鹄",
        "paragraphs": [
            "帝城春色着寒梅，去恨离怀醉不开。",
            "作别欲将何计免，此行应又隔年回。",
            "入河残日鵰西尽，卷雪惊蓬马上来。",
            "有思莫忘清塞学，众传君负佐王才。"
        ],
        "title": "送友人出塞",
        "id": "ca79976d-55e8-40de-a56f-9e31715405bb"
    },
    {
        "author": "姚鹄",
        "paragraphs": [
            "淼淼万余里，扁舟发落晖。",
            "沧溟何岁别，白首此时归。",
            "寒暑途中变，人烟岭外稀。",
            "惊天巨鳌鬬，蔽日大鹏飞。",
            "雪入行砂屦，云生坐石衣。",
            "汉风深习得，休恨本心违。"
        ],
        "title": "送僧归新罗",
        "id": "37ddf027-8dae-4fb9-b08b-b52c49374d70"
    },
    {
        "author": "姚鹄",
        "paragraphs": [
            "洪河何处望，一境在孤烟。",
            "极野如蓝日，长波似镜年。",
            "卷帘花影里，倚槛鹤巢边。",
            "霞焰侵旌斾，滩声杂管弦。",
            "钟微来叠岫，帆远落遥天。",
            "过客多相指，应疑会水仙。"
        ],
        "title": "奉和秘监从翁夏日陕州河亭晚望",
        "id": "f56d7c61-30f6-408f-bb9e-16866c1b9c54"
    },
    {
        "author": "姚鹄",
        "paragraphs": [
            "吾君理化清，上瑞报时平。",
            "晓吹何曾歇，柔条自不鸣。",
            "花香知暗度，柳动觉潜生。",
            "只见低垂影，那闻击触声。",
            "大王初溥畅，少女正轻盈。",
            "幸遇无私力，幽芳愿发荣。"
        ],
        "title": "风不鸣条",
        "id": "217e20a4-f217-4632-9c40-8783c5be5eab"
    },
    {
        "author": "姚鹄",
        "paragraphs": [
            "日日恨何穷，巴云旧隐空。",
            "一为栖寓客，二见北归鸿。",
            "有道期攀桂，无门息转蓬。",
            "赁居将罄比，乞食与僧同。",
            "花月登临处，江山怅望中。",
            "众皆轻病骥，谁肯救焦桐。",
            "坐惜春还至，愁吟夜每终。",
            "谷寒思变律，叶晚怯回风。",
            "谒蔡惭王粲，怜衡冀孔融。"
        ],
        "title": "书情献知己",
        "id": "b6a05d15-81fa-4e16-a387-df81a786aa4c"
    },
    {
        "author": "姚鹄",
        "paragraphs": [
            "桂枝攀得献庭闱，何似空怀楚橘归。",
            "好控扶摇早回首，人人思看大鹏飞。"
        ],
        "title": "和工部杨尚书重送绝句",
        "id": "3b45aa1b-9537-4358-8fa5-0b21e1845559"
    },
    {
        "author": "项斯",
        "paragraphs": [
            "逢师入山日，道在石桥边。",
            "别後何人见，秋来几处禅。",
            "溪中云隔寺，夜半雪添泉。",
            "生有天台约，知无却出缘。"
        ],
        "title": "寄石桥僧",
        "id": "656e060a-c7c2-478f-9feb-8a31896b2d08"
    },
    {
        "author": "项斯",
        "paragraphs": [
            "秦城几年住，犹着故乡衣。",
            "失意时相识，成名後独归。",
            "海秋蛮树黑，岭夜瘴禽飞。",
            "为学心难满，知君更掩扉。"
        ],
        "title": "送欧阳衮归闽中",
        "id": "e6f8831f-8a6e-489a-b3c5-7a47faaaa98b"
    },
    {
        "author": "项斯",
        "paragraphs": [
            "置观碑已折，看松年不分。",
            "洞中谁识药，门外日添坟。",
            "放去龟随水，呼来鹿怕熏。",
            "坛边见灰火，几烧祭星文。"
        ],
        "title": "古观",
        "id": "c3c4668b-11ba-49d3-8500-cccc2a2f6fc1"
    },
    {
        "author": "项斯",
        "paragraphs": [
            "白发已过半，无心离此溪。",
            "病尝山药徧，贫起草堂低。",
            "为月窗从破，因诗壁重泥。",
            "近来常夜坐，寂莫与僧齐。"
        ],
        "title": "题令狐处士溪居",
        "id": "3945113d-2603-4c26-8739-050a676f2868"
    },
    {
        "author": "项斯",
        "paragraphs": [
            "心知衡岳路，不怕去人稀。",
            "船里谁鸣磬，沙头自曝衣。",
            "有家从小别，是寺即言归。",
            "料得逢春住，当禅云满扉。"
        ],
        "tags": [
            "衡山"
        ],
        "title": "送僧归南岳",
        "id": "806a80d2-a6d3-4180-bf07-e2560c3ae1b5"
    },
    {
        "author": "项斯",
        "paragraphs": [
            "失意离城早，边城任见花。",
            "初为断酒客，旧识卖书家。",
            "寒寺稀无雪，春风亦有沙。",
            "思归频入梦，即路不言赊。"
        ],
        "title": "宁州春思",
        "id": "6147f80e-6161-4a16-aa92-27210e6d856b"
    },
    {
        "author": "项斯",
        "paragraphs": [
            "尘污出华发，惭君青藓冠。",
            "此身闲未得，终日戴应难。",
            "好就松阴挂，宜当枕石看。",
            "会须寻道士，簪去绕霜坛。"
        ],
        "title": "山友赠藓花冠",
        "id": "968139f4-44e2-401d-b6fb-198b2e829282"
    },
    {
        "author": "项斯",
        "paragraphs": [
            "领得卖珠钱，还归铜柱边。",
            "看儿调小象，打鼓试新船。",
            "醉後眠神树，耕时语瘴烟。",
            "不逢寒便老，相问莫知年。"
        ],
        "title": "蛮家",
        "id": "4ad81bb9-42e7-4771-8c49-3be1f721acce"
    },
    {
        "author": "项斯",
        "paragraphs": [
            "近得水云看，门长侵早开。",
            "到时微有雪，行处又无苔。",
            "劝酒客初醉，留茶僧未来。",
            "每逢晴暖日，唯见乞花栽。"
        ],
        "title": "早春题湖上顾氏新居二首 一",
        "id": "43ee6f2a-01cc-44e1-a732-3a68788368bd"
    },
    {
        "author": "项斯",
        "paragraphs": [
            "门不当官道，行人到亦稀。",
            "故从餐後出，方至夜深归。",
            "开箧拣书卷，扫床移褐衣。",
            "几时同买宅，相近有柴扉。"
        ],
        "title": "早春题湖上顾氏新居二首 二",
        "id": "2f0b2bf4-6e70-465f-899a-388237378795"
    },
    {
        "author": "项斯",
        "paragraphs": [
            "何年化作愁，漠漠便难收。",
            "数点山能远，平铺水不流。",
            "湿连湘竹暮，浓盖舜坟秋。",
            "亦有思归客，看来尽白头。"
        ],
        "title": "苍梧云气",
        "id": "4fe5fbba-4fe0-4e93-8151-ab491b885164"
    },
    {
        "author": "项斯",
        "paragraphs": [
            "阴洞日光薄，花开不及时。",
            "当春无半树，经烧足空枝。",
            "疎与香风会，细将泉影移。",
            "此中人到少，开尽几人知。"
        ],
        "title": "晚春花",
        "id": "17299dfe-e9be-43d4-a1f8-684d03c32655"
    },
    {
        "author": "项斯",
        "paragraphs": [
            "独住水声里，有亭无热时。",
            "客来因月宿，床势向山移。",
            "鹤睡松枝定，萤归葛叶垂。",
            "寂寥犹欠伴，谁为报僧知。"
        ],
        "title": "宿胡氏溪亭",
        "id": "0f9ac9e3-f35f-44fb-a5ba-dced5b585227"
    },
    {
        "author": "项斯",
        "paragraphs": [
            "往往到城市，得非征药钱。",
            "世人空识面，弟子莫知年。",
            "自说能医死，相期更学仙。",
            "近来移住处，毛女旧峰前。"
        ],
        "title": "送华阴隐者",
        "id": "fc39b9dc-841f-4da9-8ba0-e6c398081166"
    },
    {
        "author": "项斯",
        "paragraphs": [
            "古巷槐阴合，愁多昼掩扉。",
            "独存过江马，强拂看花衣。",
            "送客心先醉，寻僧夜不归。",
            "龙钟易惆怅，莫遣寄书稀。"
        ],
        "title": "落第後寄江南亲友",
        "id": "c820c6a4-d11c-445d-bc22-968fb8905c74"
    },
    {
        "author": "项斯",
        "paragraphs": [
            "花时人欲别，每日醉樱桃。",
            "买酒金钱尽，弹筝玉指劳。",
            "归期无岁月，客路有风涛。",
            "锦缎裁衣赠，麒麟落剪刀。"
        ],
        "title": "欲别",
        "id": "4849d122-5a12-4463-a2db-1c94f034f23f"
    },
    {
        "author": "项斯",
        "paragraphs": [
            "省中重拜别，兼领寄人书。",
            "已念此行远，不应相问疎。",
            "子城西并宅，御水北同渠。",
            "要取春前到，乘闲候起居。"
        ],
        "title": "留别张水部籍",
        "id": "ba6735c6-9657-4687-9915-4fdd497df3f2"
    },
    {
        "author": "项斯",
        "paragraphs": [
            "字已无人识，唯应记铸年。",
            "见来深似水，携去重于钱。",
            "鸾翅巢空月，菱花徧小天。",
            "宫中照黄帝，曾得化为仙。"
        ],
        "title": "小古镜",
        "id": "56cb0805-f673-4961-a7ed-e2ca4dedefc8"
    },
    {
        "author": "项斯",
        "paragraphs": [
            "高居在幽岭，人得见时稀。",
            "写箓扃虚白，寻僧到翠微。",
            "扫坛星下宿，收药雨中归。",
            "从服小还後，自疑身解飞。"
        ],
        "title": "题太白山隐者",
        "id": "97efefd9-0a91-4d13-9fd8-8910edf544fd"
    },
    {
        "author": "项斯",
        "paragraphs": [
            "枕上用心静，唯应改旧诗。",
            "强行休去早，暂卧起还迟。",
            "因说来归处，却愁初病时。",
            "赤城山下寺，无计得相随。"
        ],
        "title": "病中怀王展先辈在天台",
        "id": "f10abbf2-121a-4f19-9997-ede071aa3c04"
    },
    {
        "author": "项斯",
        "paragraphs": [
            "似龙鳞又足，只是欠登门。",
            "月里腮犹湿，泥中目未昏。",
            "乞锄防蚁穴，望水写金盆。",
            "他日能为雨，公田报此恩。"
        ],
        "title": "鲤鱼",
        "id": "925eb6e7-50a8-4683-8f76-155d993df2a2"
    },
    {
        "author": "项斯",
        "paragraphs": [
            "游魂自相叫，宁复记前身。",
            "飞过人家月，声连客路春。",
            "梦边催晓急，愁外送风频。",
            "自有沾花血，相和泪滴新。"
        ],
        "title": "子规",
        "id": "cd2a40ff-c1c2-47e8-9d2c-91e3a50fd579"
    },
    {
        "author": "项斯",
        "paragraphs": [
            "开门不成出，麦色徧前坡。",
            "自小诗名在，如今白发多。",
            "经年无越信，终日厌蕃歌。",
            "近寺居僧少，春来亦懒过。"
        ],
        "title": "边州客舍",
        "id": "1d7ebb74-8bcf-4235-8215-e93ad75a9a85"
    },
    {
        "author": "项斯",
        "paragraphs": [
            "晏来知养气，度日语时稀。",
            "到处留丹井，终寒不絮衣。",
            "病乡多惠药，鬼俗有符威。",
            "自说身轻健，今年数梦飞。"
        ],
        "title": "赠道者",
        "id": "1f3c63ce-c129-4339-b35b-9f58b7f68b8c"
    },
    {
        "author": "项斯",
        "paragraphs": [
            "古镇门前去，长安路在东。",
            "天寒明堠火，日晚裂旗风。",
            "塞馆皆无事，儒装亦有弓。",
            "防秋故乡卒，暂喜语音同。"
        ],
        "title": "边游",
        "id": "22b58924-a27b-449a-b0fd-9f224646c2e5"
    },
    {
        "author": "项斯",
        "paragraphs": [
            "夜入楚家烟，烟中人未眠。",
            "望来淮岸尽，坐到酒楼前。",
            "灯影半临水，筝声多在船。",
            "乘流向东去，别此易经年。"
        ],
        "title": "夜泊淮阴",
        "id": "a33fa5fe-7bf9-45dd-95a9-9fcc4b795901"
    },
    {
        "author": "项斯",
        "paragraphs": [
            "渺渺浸天色，一边生晚光。",
            "阔浮萍思远，寒入鴈愁长。",
            "北极连平地，东流即故乡。",
            "扁舟来宿处，髣髴似潇湘。"
        ],
        "title": "远水",
        "id": "8770c779-b6e0-48fe-9e82-3f65d75941a5"
    },
    {
        "author": "项斯",
        "paragraphs": [
            "凌澌冲泪眼，重叠自西来。",
            "即夜寒应合，非春暖不开。",
            "岂无登陆计，宜弃济川材。",
            "愿寄浮天外，高风万里回。"
        ],
        "title": "黄州暮愁",
        "id": "26955633-a9af-48c8-81ce-12bf7f5848cb"
    },
    {
        "author": "项斯",
        "paragraphs": [
            "行人见雪愁，初作帝乡游。",
            "旅店开偏早，乡帆去未收。",
            "灯残催卷席，手冷怕梳头。",
            "是物寒无色，汤泉正自流。"
        ],
        "title": "晓发昭应",
        "id": "6bc63d2f-5dff-4407-be6b-747a651c4505"
    },
    {
        "author": "项斯",
        "paragraphs": [
            "为郎名更重，领郡是蹉跎。",
            "官壁题诗尽，衙庭看鹤多。",
            "城池连草堑，篱落带椒坡。",
            "未觉旗旛贵，闲行触处过。"
        ],
        "title": "赠金州姚合使君",
        "id": "8c4607a7-ce8d-49e6-a479-d76ad43ee0db"
    },
    {
        "author": "项斯",
        "paragraphs": [
            "话别无长夜，灯前闻曙鸦。",
            "已行难避雪，何处合逢花？野寺门多闭，羌楼酒不赊。",
            "还须见边将，谁拟静尘沙。"
        ],
        "title": "送殷中丞游边",
        "id": "1a7882ad-97b2-4e10-9380-f4b9631c313b"
    },
    {
        "author": "项斯",
        "paragraphs": [
            "坐夏日偏长，知师在律堂。",
            "多因束带热，更忆剃头凉。",
            "苔色侵经架，松阴到簟床。",
            "还应炼诗句，借卧石池傍。"
        ],
        "title": "寄坐夏僧",
        "id": "cb3a1fbf-4d7c-4d65-9c10-b3d8096f7fc7"
    },
    {
        "author": "项斯",
        "paragraphs": [
            "到处久南望，未知何日回。",
            "寄书频到海，得梦忽闻雷。",
            "岭日当秋暗，蛮花近腊开。",
            "白身居瘴疠，谁不惜君才。"
        ],
        "title": "寄卢式",
        "id": "78c85b2e-80de-4b1f-957d-7d36d726e2c8"
    },
    {
        "author": "项斯",
        "paragraphs": [
            "云水绝归路，来时风送船。",
            "不言身後事，犹坐病中禅。",
            "深壁藏灯影，空窗出艾烟。",
            "已无乡土信，起塔寺门前。"
        ],
        "title": "日东病僧",
        "id": "bf4d1d67-24f7-4e25-8672-5bb1ad607810"
    },
    {
        "author": "项斯",
        "paragraphs": [
            "溪船泛渺弥，渐觉灭炎辉。",
            "动水花连影，逢人鸟背飞。",
            "深犹见白石，凉好换生衣。",
            "未得多诗句，终须隔宿归。"
        ],
        "title": "泛溪",
        "id": "55c6730d-21b4-4081-94ce-4db0ed748fa0"
    },
    {
        "author": "项斯",
        "paragraphs": [
            "作尉年犹少，无辞去路赊。",
            "渔舟县前泊，山吏日高衙。",
            "幽景临溪寺，秋蝉织杼家。",
            "行程须过越，先醉镜湖花。"
        ],
        "title": "送顾少府",
        "id": "6b52e5f8-5d28-4e1d-9314-1af0b70b9cf5"
    },
    {
        "author": "项斯",
        "paragraphs": [
            "古道自迢迢，咸阳离别桥。",
            "越人闻水处，秦树带霜朝。",
            "驻马言难尽，分程望易遥。",
            "秋前未相见，此意转萧条。"
        ],
        "title": "咸阳别李处士",
        "id": "1114d88a-b837-45cc-a628-dcc193976081"
    },
    {
        "author": "项斯",
        "paragraphs": [
            "毒草不曾枯，长添客健无。",
            "雾开蛮市合，船散海城孤。",
            "象迹频藏齿，龙涎远蔽珠。",
            "家人秦地老，泣对日南图。"
        ],
        "title": "寄流人",
        "id": "2385716b-4311-4a91-98f8-2c1cc51f99d7"
    },
    {
        "author": "项斯",
        "paragraphs": [
            "仙人掌中住，生有上天期。",
            "已废烧丹处，犹多种杏时。",
            "养龙于浅水，寄鹤在高枝。",
            "得道复无事，相逢尽日棊。"
        ],
        "title": "华顶道者",
        "id": "507228b0-2eb8-475a-afa7-5bbc1dbcda4b"
    },
    {
        "author": "项斯",
        "paragraphs": [
            "梦罢更开户，寒泉声隔云。",
            "共谁寻最远，独自坐偏闻。",
            "岩际和风滴，溪中泛月分。",
            "岂知当此夜，流念到江濆。"
        ],
        "title": "酬从叔听夜泉见寄",
        "id": "bfc964a8-833a-4adf-9adf-d985da800e8c"
    },
    {
        "author": "项斯",
        "paragraphs": [
            "移来未换叶，已胜在空山。",
            "静对心标直，遥吟境助闲。",
            "影侵残雪际，声透小窗间。",
            "即耸凌空干，翛翛岂易攀。"
        ],
        "title": "和李用夫栽小松",
        "id": "5510573a-ce2d-4938-ae21-bb674098d3d5"
    },
    {
        "author": "项斯",
        "paragraphs": [
            "遥见南来使，江头哭问君。",
            "临终时有雪，旅葬处无云。",
            "官库空收剑，蛮僧共起坟。",
            "知名人尚少，谁为录遗文。"
        ],
        "title": "哭南流人",
        "id": "8b52cce3-491c-4aa1-9cd4-0b1792cbc08f"
    },
    {
        "author": "项斯",
        "paragraphs": [
            "夜郎归未老，醉死此江边。",
            "葬阙官家礼，诗残乐府篇。",
            "游魂应到蜀，小碣岂旌贤。",
            "身没犹何罪，遗坟野火燃。"
        ],
        "title": "经李白墓",
        "id": "d9e23fe8-91c1-46fa-9d60-38262377c348"
    },
    {
        "author": "项斯",
        "paragraphs": [
            "相知皆是旧，每恨独游频。",
            "幸此同芳夕，宁辞倒醉身。",
            "灯光遥映烛，萼粉暗飘茵。",
            "明月分归骑，重来更几春。"
        ],
        "title": "春夜樊川竹亭陪诸同年燕",
        "id": "91948ae7-8f38-4502-aef0-c2ff582c1307"
    },
    {
        "author": "项斯",
        "paragraphs": [
            "灵山巡未徧，不作住持心。",
            "逢寺暂投宿，是山皆独寻。",
            "有时过静界，在处想空林。",
            "从小即行脚，出家来至今。"
        ],
        "title": "送僧",
        "id": "a4b4f310-d1bb-4568-a9f4-d2ae3a72bb97"
    },
    {
        "author": "项斯",
        "paragraphs": [
            "南游何所为，一箧又空归。",
            "守道安清世，无心换白衣。",
            "深林蝉噪暮，绝顶客来稀。",
            "早晚重相见，论持更及微。"
        ],
        "title": "送苏处士归西山",
        "id": "c309771b-e84b-4edf-b949-00a2acd530a2"
    },
    {
        "author": "项斯",
        "paragraphs": [
            "步步出尘氛，溪山别是春。",
            "坛边时过鹤，碁处寂无人。",
            "访古碑多缺，探幽路不真。",
            "翻疑归去晚，清世累移晨。"
        ],
        "title": "游烂柯山",
        "id": "ea3b873e-061f-4ed3-877a-8a6f6e743c04"
    },
    {
        "author": "项斯",
        "paragraphs": [
            "长贫知不易，去计拟何逃。",
            "相对人愁别，经过几处劳。",
            "城连沙岫远，山断夏云高。",
            "犹想成诗处，秋灯半照涛。"
        ],
        "title": "送友人之永嘉",
        "id": "12396b57-e35d-4e9f-bff4-5e36bf5579af"
    },
    {
        "author": "项斯",
        "paragraphs": [
            "劳思空积岁，偶会更无由。",
            "以分难相舍，将行且暂留。",
            "路歧何处极，江峡半猨愁。",
            "到此分南北，离怀岂易收。"
        ],
        "title": "巴中逢故人",
        "id": "299e6f45-a91e-4790-ad6c-5472640d6f40"
    },
    {
        "author": "项斯",
        "paragraphs": [
            "名高不俟召，收采献君门。",
            "偶屈应缘数，他人尽为冤。",
            "新春城外路，旧隐水边村。",
            "归去无劳久，知君更待论。"
        ],
        "title": "送归江州友人初下第",
        "id": "502399a1-79a3-4cda-9482-ac4052479b0c"
    },
    {
        "author": "项斯",
        "paragraphs": [
            "禅禹逊尧聪，巍巍盛此中。",
            "四隅咸启圣，万古赖成功。",
            "道德去弥远，山河势不穷。",
            "停车一再拜，帝业即今同。"
        ],
        "title": "舜城怀古",
        "id": "4f2af79e-69f3-4aa9-8857-9f25d75d8517"
    },
    {
        "author": "项斯",
        "paragraphs": [
            "严君名不朽，道出二经中。",
            "归去精诚恳，还应梦寐通。",
            "池台镜定月，松桧雨余风。",
            "想对灵玄忆，人间恋若空。"
        ],
        "title": "送刘道士之成都严真观",
        "id": "5b4779dc-84b7-41d9-80b9-f7fd0393594f"
    },
    {
        "author": "项斯",
        "paragraphs": [
            "此身西复东，何计此相逢。",
            "梦尽吴越水，恨深襄汉钟。",
            "积云开去路，曙雪叠前峰。",
            "谁即知非旧，怜君忽见容。"
        ],
        "title": "汉南遇友人",
        "id": "2efaf05d-7f64-478a-9f78-788ce38571be"
    },
    {
        "author": "项斯",
        "paragraphs": [
            "高步陟崔嵬，吟闲路惜回。",
            "寺知何代有，僧见梵天来。",
            "暮霭连沙积，余霞徧槛开。",
            "更期招静者，长啸上南台。"
        ],
        "title": "游头陀寺上方",
        "id": "861662ba-6bea-4ab0-aee0-c3fc5b7ffa87"
    },
    {
        "author": "项斯",
        "paragraphs": [
            "停车晓烛前，一语几潸然。",
            "路去干戈日，乡遥饥馑年。",
            "湖波晴见鴈，槐驿晚无蝉。",
            "莫纵经时住，东南书信偏。"
        ],
        "title": "送友人游河东",
        "id": "64072fd7-4160-4f35-ae20-bb2feafab57d"
    },
    {
        "author": "项斯",
        "paragraphs": [
            "趋驰早晚休，一岁又残秋。",
            "若只如今日，何难至白头。",
            "沧波归处远，旅食尚边愁。",
            "赖见前贤说，穷通不自由。"
        ],
        "title": "中秋夜怀",
        "id": "6b16e389-f436-4b74-9de0-fd935f949050"
    },
    {
        "author": "项斯",
        "paragraphs": [
            "平生醉与吟，谁是见君心。",
            "上国一归去，沧江闲至今。",
            "钟繁秋寺近，峰阔晚涛深。",
            "疎放长如此，何人长得寻。"
        ],
        "title": "寄富春孙路处士",
        "id": "601ffbb9-84ed-43a8-8032-2defdabdf700"
    },
    {
        "author": "项斯",
        "paragraphs": [
            "君家沧海外，一别见何因。",
            "风土虽知敎，程途自致贫。",
            "浸天波色晚，横笛鸟行春。",
            "明发千樯下，应无更远人。"
        ],
        "title": "送客归新罗",
        "id": "902a9264-d23b-412d-83a9-704718ac5bf5"
    },
    {
        "author": "项斯",
        "paragraphs": [
            "处处日驰销，凭轩夕似朝。",
            "渔翁闲鼓棹，沙鸟戏迎潮。",
            "树间津亭密，城连坞寺遥。",
            "因谁报隐者，向此得耕樵。"
        ],
        "title": "杭州江亭留题登眺",
        "id": "c54aeaa6-1efe-466c-ab63-67ac67c0dcb5"
    },
    {
        "author": "项斯",
        "paragraphs": [
            "山海两分歧，停舟偶似期。",
            "别来何限意，相见却无辞。",
            "坐永神凝梦，愁繁鬓欲丝。",
            "趋名易迟晚，此去莫经时。"
        ],
        "title": "荆州夜与友亲相遇",
        "id": "f6bf1111-0b2a-4a7e-b77a-703fcce54421"
    },
    {
        "author": "项斯",
        "paragraphs": [
            "方春到帝京，有恋有愁幷。",
            "万里江海思，半年沙塞程。",
            "绿阴斜向驿，残照远侵城。",
            "自可资新课，还期振盛名。"
        ],
        "title": "送友人游边",
        "id": "1af79ba0-43f1-4521-b2ef-c0255a662a60"
    },
    {
        "author": "项斯",
        "paragraphs": [
            "传骑一何催，山门昼未开。",
            "高人终避世，圣主不遗才。",
            "坐次欹临水，门中独举杯。",
            "谁为旦夕侣，深寺数僧来。"
        ],
        "title": "题赠宣州亢拾遗",
        "id": "bb044b6c-7e78-4f73-a96d-b48dc1e88180"
    },
    {
        "author": "项斯",
        "paragraphs": [
            "池馆饶嘉致，幽人惬所闲。",
            "筱风能动浪，岸树不遮山。",
            "啸槛鱼惊後，眠窗鹤语间。",
            "何须说庐阜，深处更跻攀。"
        ],
        "title": "姚氏池亭",
        "id": "bcb47d2a-a2ef-4d05-86af-411062a64ce3"
    },
    {
        "author": "项斯",
        "paragraphs": [
            "东南路苦辛，去路见无因。",
            "万里此相送，故交谁更亲。",
            "日浮汀草绿，烟霁海山春。",
            "握手无别赠，为予书札频。"
        ],
        "title": "送友人之江南",
        "id": "3e6cbfa8-7b51-4e99-b66a-1a4c22ad1905"
    },
    {
        "author": "项斯",
        "paragraphs": [
            "湖亭东极望，远棹不须回。",
            "遍草新湖落，连天众鴈来。",
            "芦洲残照尽，云障积烟开。",
            "更想鸱夷子，扁舟安在哉。"
        ],
        "title": "彭蠡湖春望",
        "id": "bf25dbb3-393f-4e20-b695-2b84739ebcc6"
    },
    {
        "author": "项斯",
        "paragraphs": [
            "闲阁雨吹尘，陶家揖上宾。",
            "湖山万叠翠，门树一行春。",
            "景遍归檐燕，歌喧已醉身。",
            "登临兴不足，喜有数来因。"
        ],
        "title": "闻友人会裴明府县楼",
        "id": "235f0368-5280-4c62-b023-2fbf34feb7ff"
    },
    {
        "author": "项斯",
        "paragraphs": [
            "献赋才何拙，经时不耻归。",
            "能知此意是，甘取众人非。",
            "遍陇耕无圃，缘溪钓有矶。",
            "此怀难自遣，期在振儒衣。"
        ],
        "title": "归家山行",
        "id": "390721dd-7011-48fd-872b-0ba53414ea40"
    },
    {
        "author": "项斯",
        "paragraphs": [
            "江湖归不易，京邑计长贫。",
            "独夜有知己，论心无故人。",
            "一灯愁里梦，九陌病中春。",
            "为问清平日，无门致出身。"
        ],
        "title": "长安书怀呈知己",
        "id": "1a8aa741-f668-4ba0-93c9-72834ac716e7"
    },
    {
        "author": "项斯",
        "paragraphs": [
            "动叶复惊神，声声断续匀。",
            "坐来同听者，俱是未归人。",
            "一棹三湘浪，单车二蜀尘。",
            "伤秋各有日，千可念因循。"
        ],
        "title": "闻蝉",
        "id": "83de3039-2230-419f-94dc-45877f46bbe0"
    },
    {
        "author": "项斯",
        "paragraphs": [
            "霜晚复秋残，楼明近远山。",
            "满壶邀我醉，一榻为僧闲。",
            "树簇孤汀眇，帆欹积浪间。",
            "从容更南望，殊欲外人寰。"
        ],
        "title": "李处土道院南楼",
        "id": "50068d17-bdbe-4786-9aca-0f49e6128ea3"
    },
    {
        "author": "项斯",
        "paragraphs": [
            "吟诗三十载，成此一名难。",
            "自有恩门入，全无帝里欢。",
            "湖光愁里碧，岩景梦中寒。",
            "到後松杉月，何人共晓看。"
        ],
        "title": "送顾非熊及第归茅山",
        "id": "a2bf1b0d-2d78-48d2-a559-c06af9290677"
    },
    {
        "author": "项斯",
        "paragraphs": [
            "心知受恩地，到此亦裴回。",
            "上路移时立，中轩隔宿来。",
            "川光通沼沚，寺影带楼台。",
            "无限成蹊树，花多向客开。"
        ],
        "title": "春日题李中丞樊川别墅",
        "id": "442bbfd9-4716-4663-a397-c07d46173ad5"
    },
    {
        "author": "项斯",
        "paragraphs": [
            "庭绿草纤纤，边州白露沾。",
            "别歌缘剑起，客泪是愁添。",
            "见月鹊啼树，避风云满帘。",
            "将军尽尊酒，楼上赋星占。"
        ],
        "title": "龙州与韩将军夜会",
        "id": "5b5cfac6-11fb-48b4-b305-2829e2e13b07"
    },
    {
        "author": "项斯",
        "paragraphs": [
            "长大有南北，山川各所之。",
            "相逢孤馆夜，共忆少年时。",
            "烂醉百花酒，狂题几首诗。",
            "来朝又分袂，後会鬓应丝。"
        ],
        "title": "途中逢友人",
        "id": "090be84b-e0a2-4df5-9e93-8e4c57a5cec0"
    },
    {
        "author": "项斯",
        "paragraphs": [
            "失意已春残，归愁与别难。",
            "山分关路细，江遶夜城寒。",
            "草色连晴坂，鼍声离晓滩。",
            "差池是秋赋，何以暂怀安。"
        ],
        "title": "送友人下第归襄阳",
        "id": "1683147a-c311-4559-a028-df40e7550af7"
    },
    {
        "author": "项斯",
        "paragraphs": [
            "栗叶重重覆翠微，黄昏溪上语人稀。",
            "月明古寺客初到，风度闲门僧未归。",
            "山果经霜多自落，水萤穿竹不停飞。",
            "中宵能得几时睡，又被钟声催着衣。"
        ],
        "title": "宿山寺",
        "id": "ff397716-b8c2-403f-b5a7-35986d16c06f"
    },
    {
        "author": "项斯",
        "paragraphs": [
            "青云有意力犹微，岂料低回得所依。",
            "幸念翅因风雨困，岂敎身陷稻粱肥。",
            "曾游碧落宁无侣，见有清池不忍飞。",
            "纵使他年引仙驾，主人恩在亦应归。"
        ],
        "title": "病鹤",
        "id": "dfa36a1b-f03c-4ee0-a259-8c349ae36f45"
    },
    {
        "author": "项斯",
        "paragraphs": [
            "昨宵魂梦到仙津，得见蓬山不死人。",
            "云叶许裁成野服，玉浆敎吃润愁身。",
            "红楼近月宜寒水，绿杏摇风占古春。",
            "次第引看行未徧，浮光牵入世间尘。"
        ],
        "title": "梦仙",
        "id": "732bc4e3-3bdd-4938-b47a-d2483bb266de"
    },
    {
        "author": "项斯",
        "paragraphs": [
            "昨日裁成夺夏威，忽逢秋节便相违。",
            "寒尘妬尽秦王女，凉殿恩随汉主妃。",
            "似月旧临红粉面，有风休动麝香衣。",
            "千年萧瑟关人事，莫语当时掩泪归。"
        ],
        "title": "古扇",
        "id": "94f889e1-3648-4911-aadf-44158e6b2469"
    },
    {
        "author": "项斯",
        "paragraphs": [
            "边州独夜正思乡，君又弹琴在客堂。",
            "髣髴不离灯影外，似闻流水到潇湘。"
        ],
        "title": "泾州听张处士弹琴",
        "id": "64de9e1f-855a-4c5d-a8f2-867ed06a0f64"
    },
    {
        "author": "项斯",
        "paragraphs": [
            "鱼在深泉鸟在云，从来只得影相亲。",
            "他时纵有逢君处，应作人间白发身。"
        ],
        "title": "赠别",
        "id": "0d9821bf-f1e8-4952-92db-4eefbbc51d37"
    },
    {
        "author": "项斯",
        "paragraphs": [
            "行到鲈鱼乡里时，鲙盘如雪怕风吹。",
            "犹怜醉里江南路，马上垂鞭学钓时。"
        ],
        "title": "对鲙",
        "id": "cd40b0e7-0e87-47d4-b49b-3869f1b04050"
    },
    {
        "author": "项斯",
        "paragraphs": [
            "每忆闲眠处，朝阳最上峰。",
            "溪僧来自远，林路出无踪。",
            "败褐黏苔徧，新题出石重。",
            "霞光侵曙发，岚翠近秋浓。",
            "健羡机能破，安危道不逢。",
            "雪残猨到阁，庭午鹤离松。",
            "此地虚为别，人间久未容。",
            "何时无一事，却去养疎慵。"
        ],
        "title": "忆朝阳峰前居",
        "id": "bd11ab77-cdc3-45f4-9cf9-767ea00098d3"
    },
    {
        "author": "项斯",
        "paragraphs": [
            "自古艰难地，孤舟旦暮程。",
            "独愁空托命，省已是轻生。",
            "有树皆相倚，无岩不倒倾。",
            "蛟螭波数怒，鬼怪火潜明。",
            "履道知无负，离心自要惊。",
            "何年面骨肉，细话苦辛行。"
        ],
        "title": "暮上瞿唐峡",
        "id": "4042129d-6751-457e-9daf-d4622425ec33"
    },
    {
        "author": "项斯",
        "paragraphs": [
            "醉後情俱远，难忘素浐间。",
            "照花深处月，当户旧时山。",
            "事想同清话，欢期一破颜。",
            "风流还爱竹，此夜尚思闲。"
        ],
        "title": "和李中丞醉中期王征君月夜同游浐水旧居",
        "id": "04732e49-34a7-4aaa-bff2-28fd510611d4"
    },
    {
        "author": "项斯",
        "paragraphs": [
            "灵魄自沉浮，从来任浊流。",
            "愿从深处得，不向暗中投。",
            "圆月时堪惜，沧波路可求。",
            "沙寻龙窟远，泥访蚌津幽。",
            "是宝终知贵，唯恩且用酬。",
            "如能在公掌，的不负明眸。"
        ],
        "title": "浊水求珠",
        "id": "f6a6ca28-f855-499d-a11d-1dc886025960"
    },
    {
        "author": "项斯",
        "paragraphs": [
            "日落江路黑，前村人语稀。",
            "几家深树里，一火夜渔归。"
        ],
        "title": "江村夜泊",
        "id": "f04c401f-69e1-476d-9e0c-c1d43e32c830"
    },
    {
        "author": "项斯",
        "paragraphs": [
            "相逢须强笑，人世别离频。",
            "去晓长侵月，归乡动隔春。",
            "见僧心暂静，从俗事多屯。",
            "宇宙诗名小，山河客路新。",
            "翠桐犹入爨，青镜未辞尘。",
            "逸足常思骥，随羣且退鳞。",
            "宴乖红杏寺，愁在绿杨津。",
            "羞病难为药，开眉懒顾人。"
        ],
        "title": "落第後归觐喜逢僧再阳",
        "id": "c0e21be8-7f59-4b62-a6bd-9d3bace83510"
    },
    {
        "author": "项斯",
        "paragraphs": [
            "静中无伴侣，今亦独随缘。",
            "昨夜离空室，焚香净去船。"
        ],
        "title": "送越僧元瑞",
        "id": "f9ff3802-4992-441c-9cff-96cebd964b09"
    },
    {
        "author": "项斯",
        "paragraphs": [
            "自出先皇玉殿中，衣裳不更染深红。",
            "宫钗折尽垂空鬓，内扇穿多减半风。",
            "桃熟亦曾君手赐，酒阑犹候妾歌终。",
            "如今还向城边住，御水东流意不通。"
        ],
        "title": "旧宫人",
        "id": "3a8de168-6e01-4b32-b467-7cf2dfc6eea1"
    },
    {
        "author": "项斯",
        "paragraphs": [
            "梦游飞上天家楼，珠箔当风挂玉钩。",
            "鹦鹉隔帘呼再拜，水仙移镜懒梳头。",
            "丹霞不是人间晓，碧树仍逢岫外秋。",
            "将谓便长于此地，鸡声入耳所堪愁。"
        ],
        "title": "梦游仙",
        "id": "640ea6c7-e3ad-49b0-90d0-2fb02ab5f3b7"
    },
    {
        "author": "项斯",
        "paragraphs": [
            "愿随仙女董双成，王母前头作伴行。",
            "初戴玉冠多悞拜，欲辞金殿别称名。",
            "将敲碧落新斋磬，却进昭阳旧赐筝。",
            "旦暮焚香绕坛上，步虚犹作按歌声。"
        ],
        "title": "送宫人入道",
        "id": "cce85db9-5233-452c-a542-cb2dfe3b4187"
    },
    {
        "author": "项斯",
        "paragraphs": [
            "塞外冲沙损眼明，归来养病住秦京。",
            "上高楼阁看星坐，着白衣裳把剑行。",
            "常说老身思鬬将，最悲无力制蕃营。",
            "翠眉红脸和回鹘，惆怅中原不用兵。"
        ],
        "title": "长安退将",
        "id": "e29cad57-2131-4c70-a665-685a81ce8286"
    },
    {
        "author": "项斯",
        "paragraphs": [
            "卷席贫抛壁下床，且铺他处对灯光。",
            "欲行千里从今夜，犹惜残春发故乡。",
            "蚊蚋已生团扇急，衣裳未了剪刀忙。",
            "谁知更有芙蓉浦，南去令人愁思长。"
        ],
        "title": "遥装夜",
        "id": "8e5b350a-6de2-446f-ae56-942b9ab97465"
    },
    {
        "author": "项斯",
        "paragraphs": [
            "相逢未得三回笑，风送离情入剪刀。",
            "客路最能销日月，梦魂空自畏波涛。",
            "独眠秋夜琴声急，未拜军城剑色高。",
            "去去缘多山与海，鹤身宁肯为飞劳。"
        ],
        "title": "送苗七求职",
        "id": "835f8cf3-a6c4-42d1-aa06-84ca834bed4a"
    },
    {
        "author": "项斯",
        "paragraphs": [
            "青枥林深亦有人，一渠流水数家分。",
            "山当日午回峰影，草带泥痕过鹿羣。",
            "蒸茗气从茅舍出，缲丝声隔竹篱闻。",
            "行逢卖药归来客，不惜相随入岛云。"
        ],
        "tags": [
            "山水",
            "写景",
            "抒情",
            "田园"
        ],
        "title": "山行",
        "id": "ae971825-5e3c-4e3a-b9a7-01df4ab7dd31"
    },
    {
        "author": "项斯",
        "paragraphs": [
            "不遇修寺日，无钱入影堂。",
            "故来空礼拜，临去重添香。",
            "僧得名难近，灯传火已长。",
            "发心依止後，借住有邻房。"
        ],
        "title": "题永忻寺影堂",
        "id": "3eccfe47-1fb9-4e1f-9040-826c26c57a11"
    },
    {
        "author": "项斯",
        "paragraphs": [
            "鹗在卿云冰在壶，代天才业本吁谟。",
            "荣同伊陟传朱户，秀比王商入画图。",
            "昨夜星辰回剑履，前年风月满江湖。",
            "不知机务时多暇，还许诗家属和无。"
        ],
        "title": "献令狐相公时相公郊坛行事回",
        "id": "5b6adf15-e83c-419f-85ae-0a274d353d00"
    },
    {
        "author": "项斯",
        "paragraphs": [
            "佳人背江坐，眉际列烟树。",
            "马蹄没青莎，船迹成空波。",
            "春风吹两意，何意更相值。",
            "更望会稽何处是，沙连竹箭白鹇羣。"
        ],
        "title": "句",
        "id": "21e07a5b-1b22-40f9-9594-5dedd335bc3f"
    },
    {
        "author": "马戴",
        "paragraphs": [
            "楚子畋郊野，布罟笼天涯。",
            "浮云张作罗，万草结成罝。",
            "意在绝飞鸟，臂弓腰镆鎁。",
            "远将射句践，次欲诛夫差。",
            "壮志一朝尽，他□□繁华。",
            "当时能猎贤，保国兼保家。"
        ],
        "title": "校猎曲",
        "id": "c2f5bd6f-76a1-4d3f-b5d7-81d81b6c6190"
    },
    {
        "author": "马戴",
        "paragraphs": [
            "领得卖珠钱，还归铜柱边。",
            "看儿调小象，打鼓放新船。",
            "醉後眠神树，耕时语瘴烟。",
            "又逢衰蹇老，相问莫知年。"
        ],
        "title": "蛮家",
        "id": "d53571e8-f7e5-4870-9d07-90948ff0eb0b"
    },
    {
        "author": "马戴",
        "paragraphs": [
            "初日照杨柳，玉楼含翠阴。",
            "啼春独鸟思，望远佳人心。",
            "幽怨贮瑶瑟，韶光凝碧林。",
            "所思曾不见，芳草意空深。"
        ],
        "title": "春思",
        "id": "0acb3a7b-8835-4ab5-bdfd-00eae745a8b7"
    },
    {
        "author": "马戴",
        "paragraphs": [
            "洞庭秋色起，哀狖更难闻。",
            "身往海边郡，帆悬天际云。",
            "炎州罗翠鸟，瘴岭控蛮军。",
            "信息来非易，堪悲此路分。"
        ],
        "tags": [
            "洞庭湖"
        ],
        "title": "送从叔赴南海幕",
        "id": "453d179f-84bc-4fa6-af4a-e6f9e52fff4b"
    },
    {
        "author": "马戴",
        "paragraphs": [
            "吴楚半秋色，渡江逢苇花。",
            "云侵帆影尽，风逼雁行斜。",
            "返照开岚翠，寒潮荡浦沙。",
            "余将何所往，海峤拟营家。"
        ],
        "title": "江行留别",
        "id": "b47a6094-5e94-4794-b15f-32f21f51a47d"
    },
    {
        "author": "马戴",
        "paragraphs": [
            "帝乡归未得，辛苦事羇游。",
            "别馆一尊酒，客程千里秋。",
            "霜风红叶寺，夜雨白苹洲。",
            "长恐此时泪，不禁和恨流。"
        ],
        "title": "将别寄友人",
        "id": "dc7ad1fe-4b03-4e4a-8b03-c1ae0841c11b"
    },
    {
        "author": "马戴",
        "paragraphs": [
            "路岐长不尽，客恨杳难通。",
            "芦荻晚汀雨，柳花南浦风。",
            "乱钟嘶马急，残日半帆红。",
            "却羡渔樵侣，闲歌落照中。"
        ],
        "title": "客行",
        "id": "32f34408-9464-490f-97af-b340c25f444c"
    },
    {
        "author": "马戴",
        "paragraphs": [
            "野人闲种树，树老野人前。",
            "居止白云内，渔樵沧海边。",
            "呼儿采山药，放犊饮溪泉。",
            "自着养生论，无烦忧暮年。"
        ],
        "title": "过野叟居",
        "id": "a0f122f8-e54c-4cb3-a85e-3e6f59e8a21e"
    },
    {
        "author": "马戴",
        "paragraphs": [
            "信来淮上郡，楚岫入秦云。",
            "自顾为儒者，何由答使君。",
            "蜕风蝉半失，阻雨鴈频闻。",
            "欲识平生分，他时别纪勋。"
        ],
        "title": "答光州王使君",
        "id": "b7af4048-bb6f-486f-bab0-9023e34fa2d2"
    },
    {
        "author": "马戴",
        "paragraphs": [
            "岂无故乡路，路远未成归。",
            "关内相知少，海边来信稀。",
            "离云空石穴，芳草偃郊扉。",
            "谢子一留宿，此心聊息机。"
        ],
        "title": "下第再过崔邵池阳居",
        "id": "8d9e384d-5088-483a-919c-f4f5454affe0"
    },
    {
        "author": "马戴",
        "paragraphs": [
            "天涯秋光尽，木末羣鸟还。",
            "夜久游子息，月明岐路闲。",
            "风生淮水上，帆落楚云间。",
            "此意竟谁见，行行非故关。"
        ],
        "title": "夕次淮口",
        "id": "24b560e1-a417-40f9-a8be-211c6021cecf"
    },
    {
        "author": "马戴",
        "paragraphs": [
            "孤云与归鸟，千里片时间。",
            "念我一何滞，辞家久未还。",
            "微阳下乔木，远色隐秋山。",
            "临水不敢照，恐惊平昔颜。"
        ],
        "tags": [
            "孤独",
            "思乡"
        ],
        "title": "落日怅望",
        "id": "5e33eb70-be70-480a-85c3-6c072697ebde"
    },
    {
        "author": "马戴",
        "paragraphs": [
            "云门夹峭石，石路荫长松。",
            "谷响猨相应，山深水复重。",
            "餐霞人不见，采药客犹逢。",
            "独宿灵潭侧，时闻岳顶钟。"
        ],
        "title": "早发故山作",
        "id": "661348cc-8aa7-480e-8638-4c5604571e19"
    },
    {
        "author": "马戴",
        "paragraphs": [
            "穷途别故人，京洛泣风尘。",
            "在世即应老，他乡又欲春。",
            "平生空志学，晚岁拙谋身。",
            "静话归休计，唯将海上亲。"
        ],
        "title": "下第别郜扶",
        "id": "065859f2-1939-4142-8755-51c8b7b3d977"
    },
    {
        "author": "马戴",
        "paragraphs": [
            "闲想白云外，了然清净僧。",
            "松门山半寺，夜雨佛前灯。",
            "此境可长住，浮生自不能。",
            "一从林下别，瀑布几成冰。"
        ],
        "title": "寄终南真空禅师",
        "id": "3a4f111b-6ab4-4457-9021-8c216f44ddf7"
    },
    {
        "author": "马戴",
        "paragraphs": [
            "岁暮见华发，平生志半空。",
            "孤云不我弃，归隐与谁同。",
            "枉道紫宸谒，妨栽丹桂丛。",
            "何如随野鹿，栖止石岩中。"
        ],
        "title": "长安寓居寄赠贾岛",
        "id": "b4c9a9f7-1393-45dd-a112-4e508ca991f1"
    },
    {
        "author": "马戴",
        "paragraphs": [
            "度鸟向栖急，阴虫逢夜多。",
            "余霞媚秋汉，迥月濯沧波。",
            "蔓草将萎绝，流年其奈何。",
            "耿然摇落思，独酌不成歌。"
        ],
        "title": "秋郊夕望",
        "id": "59ecaa7b-6657-4be0-9b30-9188b5101bc0"
    },
    {
        "author": "马戴",
        "paragraphs": [
            "故国波涛隔，明时已久留。",
            "献书双阙晚，看月五陵秋。",
            "南棹何时返，长江忆共游。",
            "遥知钓船畔，相望在汀洲。"
        ],
        "tags": [
            "长江"
        ],
        "title": "赠越客",
        "id": "39d76270-8cab-4d68-be4a-24361f28956d"
    },
    {
        "author": "马戴",
        "paragraphs": [
            "无成西别秦，返驾江南春。",
            "草际楚田鴈，舟中吴苑人。",
            "残云挂绝岛，迥树入通津。",
            "想到长洲日，门前多白苹。"
        ],
        "title": "送顾非熊下第归江南",
        "id": "c2029bd3-9e7f-4474-b8ac-4467bbd31bc1"
    },
    {
        "author": "马戴",
        "paragraphs": [
            "斗酒故人同，长歌起北风。",
            "斜阳高垒闭，秋角暮山空。",
            "鴈叫寒流上，萤飞薄雾中。",
            "坐来生白发，况复久从戎。"
        ],
        "title": "汧上劝旧友",
        "id": "eedeb49c-b0d2-4d96-b93e-9e0bf4a766c1"
    },
    {
        "author": "马戴",
        "paragraphs": [
            "新官非次受，圣主宠前勋。",
            "关雪发车晚，风涛挂席闻。",
            "海门山叠翠，湖岸郡藏云。",
            "执简从公後，髯参岂胜君。"
        ],
        "title": "送狄参军赴杭州",
        "id": "b765fc21-7f05-4b97-891a-25ffc37d3511"
    },
    {
        "author": "马戴",
        "paragraphs": [
            "金马诏何晚，茂陵居近修。",
            "客来云雨散，鸟下梧桐秋。",
            "迥汉衔天阙，遥泉响御沟。",
            "坐看凉月上，为子一淹留。"
        ],
        "title": "过故人所迁新居",
        "id": "36b78cdf-ce0e-4587-9114-f72b16b7cd40"
    },
    {
        "author": "马戴",
        "paragraphs": [
            "照曜天山外，飞鸦几共过。",
            "微红拂秋汉，片白透长波。",
            "影促寒汀薄，光残古木多。",
            "金霞与云气，散漫复相和。"
        ],
        "title": "落照",
        "id": "5697cb42-4a36-43f5-9d62-60253b5d653c"
    },
    {
        "author": "马戴",
        "paragraphs": [
            "杨柳色已改，郊原日复低。",
            "烟生寒渚上，霞散乱山西。",
            "待月人相对，惊风鴈不齐。",
            "此心君莫问，旧国去将迷。"
        ],
        "title": "宿崔邵池阳别墅",
        "id": "85dba45f-3495-4d23-9398-9d6091c63a3c"
    },
    {
        "author": "马戴",
        "paragraphs": [
            "露气寒光集，微阳下楚丘。",
            "猨啼洞庭树，人在木兰舟。",
            "广泽生明月，苍山夹乱流。",
            "云中君不降，竟夕自悲秋。"
        ],
        "tags": [
            "唐诗三百首",
            "洞庭湖",
            "写景",
            "五言律诗",
            "怀古"
        ],
        "title": "楚江怀古三首 一",
        "id": "7456691c-636e-46d7-9093-edc778b0a7ea"
    },
    {
        "author": "马戴",
        "paragraphs": [
            "惊鸟去无际，寒蛩鸣我傍。",
            "芦洲生早雾，兰隰下微霜。",
            "列宿分穷野，空流注大荒。",
            "看山候明月，聊自整云装。"
        ],
        "title": "楚江怀古三首 二",
        "id": "14060d28-d860-41d2-9583-27873f1e0ac8"
    },
    {
        "author": "马戴",
        "paragraphs": [
            "野风吹蕙带，骤雨滴兰桡。",
            "屈宋魂冥寞，江山思寂寥。",
            "阴霓侵晚景，海树入回潮。",
            "欲折寒芳荐，明神讵可招。"
        ],
        "title": "楚江怀古三首 三",
        "id": "44c18e0b-fd4a-42b5-a4fa-866ac8d74d54"
    },
    {
        "author": "马戴",
        "paragraphs": [
            "荡漾空沙际，虚明入远天。",
            "秋光照不极，鸟影去无边。",
            "势引长云断，波轻片雪连。",
            "汀洲杳难到，万古覆苍烟。"
        ],
        "title": "远水",
        "id": "852bd050-0f74-4c5a-93b5-39818ffee6b8"
    },
    {
        "author": "马戴",
        "paragraphs": [
            "半酣走马别，别後锁边城。",
            "日落月未上，鸟栖人独行。",
            "方驰故国恋，复怆长年情。",
            "入夜不能息，何当闲此生。"
        ],
        "title": "夕发邠宁寄从弟",
        "id": "b7bf1f91-98aa-4db7-8c64-2332247d7e3d"
    },
    {
        "author": "马戴",
        "paragraphs": [
            "君生游侠地，感激气何高。",
            "饮尽玉壶酒，赠留金错刀。",
            "鴈关飞霰雪，鲸海落云涛。",
            "决去如征鸟，离心空自劳。"
        ],
        "title": "赠别北客",
        "id": "ccacc633-6b9d-4ce4-905f-8bcd247b2d4c"
    },
    {
        "author": "马戴",
        "paragraphs": [
            "洞庭人夜别，孤棹下湘中。",
            "露洗寒山遍，波摇楚月空。",
            "密林飞暗狖，广泽发鸣鸿。",
            "行值扬帆者，江分又不同。"
        ],
        "tags": [
            "洞庭湖"
        ],
        "title": "夜下湘中",
        "id": "20ec62d2-e652-45e4-a44d-d9a5b7266a2e"
    },
    {
        "author": "马戴",
        "paragraphs": [
            "假道经淮泗，樯乌集隼旟。",
            "芜城沙菼接，波岛石林疎。",
            "海鹤空庭下，夷人远岸居。",
            "山乡足遗老，伫听荐贤书。"
        ],
        "title": "送吕郎中牧东海郡",
        "id": "76dd45a3-abc7-4553-9279-5c89ecd63a4a"
    },
    {
        "author": "马戴",
        "paragraphs": [
            "缘危路忽穷，投宿值樵翁。",
            "鸟下山含暝，蝉鸣露滴空。",
            "石门斜月入，云窦暗泉通。",
            "寂寞生幽思，心疑旧隐同。"
        ],
        "title": "山行偶作",
        "id": "3bf70cef-b268-4021-81e3-904421bc703d"
    },
    {
        "author": "马戴",
        "paragraphs": [
            "日饮巴江水，还啼巴岸边。",
            "秋声巫峡断，夜影楚云连。",
            "露滴青枫树，山空明月天。",
            "谁知泊船者，听此不能眠。"
        ],
        "title": "巴江夜猨",
        "id": "ad24d16d-abc1-4cf1-be80-0cea602bd5df"
    },
    {
        "author": "马戴",
        "paragraphs": [
            "主意思政理，牧人官不轻。",
            "树多淮右地，山远汝南城。",
            "望稼周田隔，登楼楚月生。",
            "悬知蒋亭下，渚鹤伴闲行。"
        ],
        "title": "送田使君牧蔡州",
        "id": "50ca3358-9db8-496f-8bd9-b09c8e80f758"
    },
    {
        "author": "马戴",
        "paragraphs": [
            "魏宫歌舞地，蝶戏鸟还鸣。",
            "玉座人难到，铜台雨滴平。",
            "西陵树不见，漳浦草空生。",
            "万恨尽埋此，徒悬千载名。"
        ],
        "title": "雀台怨",
        "id": "b2a989d3-4a9d-488e-8050-fcee599678e0"
    },
    {
        "author": "马戴",
        "paragraphs": [
            "语别在中夜，登车离故乡。",
            "曙钟寒出岳，残月迥凝霜。",
            "风柳条多折，沙云气尽黄。",
            "行逢海西鴈，零落不成行。"
        ],
        "title": "早发故园",
        "id": "e3bb8811-902f-45ed-bbde-517f8c5a1604"
    },
    {
        "author": "马戴",
        "paragraphs": [
            "湘中有岑穴，君去挂帆过。",
            "露细蒹葭广，潮回岛屿多。",
            "汀洲延夕照，枫叶坠寒波。",
            "应使同渔者，生涯许钓歌。"
        ],
        "title": "赠别江客",
        "id": "5ff62c61-f702-4f28-bb22-9c520856f7b1"
    },
    {
        "author": "马戴",
        "paragraphs": [
            "处处松阴满，樵开一迳通。",
            "鸟归云壑静，僧语石楼空。",
            "积翠含微月，遥泉韵细风。",
            "经行心不厌，忆在故山中。"
        ],
        "title": "宿翠微寺",
        "id": "a2b5f02d-7e7b-460c-bd53-f25b6d12ec4f"
    },
    {
        "author": "马戴",
        "paragraphs": [
            "苍翠霾高雪，西峯鸟外看。",
            "久披山衲坏，孤坐石床寒。",
            "盥手水泉滴，燃灯夜烧残。",
            "终期老云峤，煮药伴中餐。"
        ],
        "title": "霁後寄白阁僧",
        "id": "806a5f89-fd88-43ea-a54d-3b277fec0e11"
    },
    {
        "author": "马戴",
        "paragraphs": [
            "金陵山色里，蝉急向秋分。",
            "迥寺横洲岛，归僧渡水云。",
            "夕阳依岸尽，清磬隔潮闻。",
            "遥想禅林下，炉香带月焚。"
        ],
        "title": "送僧归金山寺",
        "id": "44880738-1f0a-4992-9999-c31b69fa03b1"
    },
    {
        "author": "马戴",
        "paragraphs": [
            "夕阳逢一雨，夜木洗清阴。",
            "露气竹窗静，秋光云月深。",
            "煎尝灵药味，话及故山心。",
            "得意两不寐，微风生玉琴。"
        ],
        "title": "新秋雨霁宿王处士东郊",
        "id": "0af77225-ddfd-43f8-9ec8-9851edfdd917"
    },
    {
        "author": "马戴",
        "paragraphs": [
            "金甲耀兜鍪，黄金拂紫骝。",
            "叛羌旗下戮，陷壁夜中收。",
            "霜霰戎衣月，关河碛气秋。",
            "箭疮殊未合，更遣击兰州。"
        ],
        "title": "关山曲二首 一",
        "id": "9ac46ba9-d263-4cc8-8ce3-d10e628ae8f7"
    },
    {
        "author": "马戴",
        "paragraphs": [
            "火发龙山北，中宵易左贤。",
            "勒兵临汉水，惊鴈散胡天。",
            "木落防河急，军孤受敌偏。",
            "犹闻汉皇怒，按剑待开边。"
        ],
        "title": "关山曲二首 二",
        "id": "d872554a-70da-46eb-9163-3d7c3302574b"
    },
    {
        "author": "马戴",
        "paragraphs": [
            "旌旗倒北风，霜霰逐南鸿。",
            "夜救龙城急，朝焚虏帐空。",
            "骨销金镞在，鬓改玉关中。",
            "却想羲轩氏，无人尚战功。"
        ],
        "title": "塞下曲二首 一",
        "id": "8598ad58-dc4d-4ad2-8ba5-f8df27723ceb"
    },
    {
        "author": "马戴",
        "paragraphs": [
            "广漠云凝惨，日斜飞霰生。",
            "烧山搜猛兽，伏道击回兵。",
            "风折旗竿曲，沙埋树杪平。",
            "黄云飞旦夕，偏奏苦寒声。"
        ],
        "title": "塞下曲二首 二",
        "id": "bc94d1ca-e86f-4766-b699-35a8728ec558"
    },
    {
        "author": "马戴",
        "paragraphs": [
            "葱茏桂树枝，高系黄金羁。",
            "叶隐青蛾翠，花飘白玉墀。",
            "上鸣间关鸟，下醉游侠儿。",
            "炀帝国已破，此中都不知。"
        ],
        "title": "广陵曲",
        "id": "6aad4e66-9af4-458c-8126-8f2998deff3c"
    },
    {
        "author": "马戴",
        "paragraphs": [
            "别离杨柳陌，迢遰蜀门行。",
            "若听清猨後，应多白发生。",
            "虹霓侵栈道，风雨杂江声。",
            "过尽愁人处，烟花是锦城。"
        ],
        "title": "送人游蜀",
        "id": "5ddf9bdd-fa07-4f3c-897e-d6428fb97147"
    },
    {
        "author": "马戴",
        "paragraphs": [
            "稀逢息心侣，细话远山期。",
            "河汉秋深夜，杉梧露滴时。",
            "风传林磬响，月掩草堂迟。",
            "坐卧禅心在，浮生皆不知。"
        ],
        "title": "宿无可上人房",
        "id": "deef2684-e928-48a8-8cb7-078c85be5500"
    },
    {
        "author": "马戴",
        "paragraphs": [
            "嘶马发相续，行次夏王台。",
            "锁郡云阴暮，鸣笳烧色来。",
            "霜繁边上宿，鬓改碛中回。",
            "怅望胡沙晓，惊蓬朔吹催。"
        ],
        "title": "旅次夏州",
        "id": "4ae2c08a-704a-4475-8b4b-55ed39167cc5"
    },
    {
        "author": "马戴",
        "paragraphs": [
            "的的星河落，沾苔复洒松。",
            "湿光微泛草，石翠澹摇峰。",
            "野观云和月，秋城漏间钟。",
            "知君亲此境，九陌少相逢。"
        ],
        "title": "同庄秀才宿镇星观",
        "id": "3d907ab0-fa98-4704-aa08-7eca8c296e99"
    },
    {
        "author": "马戴",
        "paragraphs": [
            "尧女楼西望，人怀太古时。",
            "海波通禹凿，山木闭虞祠。",
            "鸟道残虹挂，龙潭返照移。",
            "行云如可驭，万里赴心期。"
        ],
        "title": "鹳雀楼晴望",
        "id": "26234f56-e269-46e5-bcf0-25b3b422a3dd"
    },
    {
        "author": "马戴",
        "paragraphs": [
            "何事淮南将，功高业未成。",
            "风涛辞海郡，雷雨镇山营。",
            "度碛黄云起，防秋白发生。",
            "密机曾制敌，忧国更论兵。",
            "塞色侵旗动，寒光锁甲明。",
            "自怜心有作，独立望专征。"
        ],
        "title": "赠淮南将",
        "id": "e634c0e4-9ad6-41e2-abc5-af3b7cff023a"
    },
    {
        "author": "马戴",
        "paragraphs": [
            "海上不同来，关中俱久住。",
            "寻思别山日，老尽经行树。",
            "志业人未闻，时光鸟空度。",
            "风悲汉苑秋，雨滴秦城暮。",
            "佩玉与锵金，非亲亦非故。",
            "朱颜枉自毁，明代空相遇。",
            "岁晏各能归，心知旧歧路。"
        ],
        "title": "寄贾岛",
        "id": "2534da75-79ec-4db7-aac5-8d53c77b034c"
    },
    {
        "author": "马戴",
        "paragraphs": [
            "伊予生好古，吊舜苍梧间。",
            "白日坐将没，游波凝不还。",
            "九疑云动影，旷野竹成班。",
            "鴈集蒹葭渚，猨啼雾露山。",
            "南风吹早恨，瑶瑟怨长闲。",
            "元化谁能问，天门恨久关。"
        ],
        "title": "湘川吊舜",
        "id": "d426ea6f-3c1c-4b61-b192-e42e9f8c1fca"
    },
    {
        "author": "马戴",
        "paragraphs": [
            "寺隔海山遥，帆前落叶飘。",
            "断猨通楚塞，惊鹭出兰桡。",
            "星月浮波岛，烟萝渡石桥。",
            "钟声催野饭，秋色落寒潮。",
            "旧社人多老，闲房树半凋。",
            "空林容病士，岁晚待相招。"
        ],
        "title": "送僧归闽中旧寺",
        "id": "9a1ea0d2-c758-4407-aa9d-1d64f5d16179"
    },
    {
        "author": "马戴",
        "paragraphs": [
            "坐想亲爱远，行嗟天地阔。",
            "积疹甘毁颜，沈忧更销骨。",
            "迢迢游子心，望望归云没。",
            "乔木非故里，高楼共明月。",
            "夜深秋风多，闻鴈来天末。"
        ],
        "title": "寄远",
        "id": "a8e9af2a-ed90-4b8a-8fcf-b5fc625e3c37"
    },
    {
        "author": "马戴",
        "paragraphs": [
            "秦山曾共转，秦云自舒卷。",
            "古来争雄图，到此多不返。",
            "野狖穴孤坟，农人耕废苑。",
            "川长波又逝，日与岁俱晚。",
            "夜入咸阳中，悲吞不能饭。"
        ],
        "title": "经咸阳北原",
        "id": "a6675ac9-39c0-4304-b969-baac79305652"
    },
    {
        "author": "马戴",
        "paragraphs": [
            "黄河岸柳衰，城下渡流澌。",
            "年长从公懒，天寒入府迟。",
            "家山望几遍，魏阙赴何时。",
            "怀古心谁识，应多谒舜祠。"
        ],
        "tags": [
            "黄河"
        ],
        "title": "冬日寄洛中杨少尹",
        "id": "086e8a34-4c65-42b7-ba57-818cd4eec743"
    },
    {
        "author": "马戴",
        "paragraphs": [
            "落帆人更起，露草满汀洲。",
            "远狖啼荒峤，孤萤溺漫流。",
            "积阴开片月，爽气集高秋。",
            "去去胡为恋，搴芳时一游。"
        ],
        "title": "浙江夜宿",
        "id": "92609c38-144c-4924-a521-04d872bffc32"
    },
    {
        "author": "马戴",
        "paragraphs": [
            "挂锡中峯上，经行踏石梯。",
            "云房出定後，岳月在池西。",
            "峭壁残霞照，欹松积雪齐。",
            "年年着山屐，曾得到招提。"
        ],
        "title": "寄西岳白石僧",
        "id": "7455f507-16a8-41a1-bce9-03b1082ccda0"
    },
    {
        "author": "马戴",
        "paragraphs": [
            "中天白云散，集客郡斋时。",
            "陶性聊飞爵，看山忽罢碁。",
            "雪花凝始散，木叶脱无遗。",
            "静理良多暇，招邀惬所思。"
        ],
        "title": "同州冬日陪吴常侍闲宴",
        "id": "843f8896-5eb7-41a9-9576-88902fe09012"
    },
    {
        "author": "马戴",
        "paragraphs": [
            "为客自堪悲，风尘日满衣。",
            "承明无计入，旧隐但怀归。",
            "雪积孤城暗，灯残晓角微。",
            "相逢喜同宿，此地故人稀。"
        ],
        "title": "答鄜畤友人同宿见示",
        "id": "30297498-3d72-4c4f-8bd2-9449f7f36bbb"
    },
    {
        "author": "马戴",
        "paragraphs": [
            "虚室焚香久，禅心悟几生。",
            "滤泉侵月起，扫径避虫行。",
            "树隔前朝在，苔滋废渚平。",
            "我来风雨夜，像设一灯明。"
        ],
        "title": "题僧禅院",
        "id": "bae75abb-8776-4845-8e1c-5a931512d0c2"
    },
    {
        "author": "马戴",
        "paragraphs": [
            "心偶羡明代，学诗观国风。",
            "自从来阙下，未胜在山中。",
            "丹桂日应老，白云居久空。",
            "谁能谢诗去，聊与此生同。"
        ],
        "title": "怀故山寄贾岛",
        "id": "df661cd7-e2ae-4eb1-ae64-c9ba97f336f8"
    },
    {
        "author": "马戴",
        "paragraphs": [
            "灞原风雨定，晚见鴈行频。",
            "落叶他乡树，寒灯独夜人。",
            "空园白露滴，孤壁野僧邻。",
            "寄卧郊扉久，何门致此身。"
        ],
        "tags": [
            "唐诗三百首",
            "孤独",
            "秋天",
            "五言律诗",
            "怀才不遇"
        ],
        "title": "灞上秋居",
        "id": "f2f04c30-149d-4b2b-bce1-1334adf84739"
    },
    {
        "author": "马戴",
        "paragraphs": [
            "扫君园林地，泽我清凉襟。",
            "高鸟云路晚，孤蝉杨柳深。",
            "风微汉宫漏，月迥秦城砧。",
            "光景坐如此，徒怀经济心。"
        ],
        "title": "寄崇德里居作",
        "id": "bede7d9c-23e5-419e-8761-f4128f5e8cd3"
    },
    {
        "author": "马戴",
        "paragraphs": [
            "河梁送别者，行哭半非亲。",
            "此路足征客，胡天多杀人。",
            "金罍照离思，宝瑟凝残春。",
            "早晚期相见，垂杨凋复新。"
        ],
        "title": "河梁别",
        "id": "ba193e4c-434a-4057-93d0-00094454e20d"
    },
    {
        "author": "马戴",
        "paragraphs": [
            "行行与君别，路在鴈门西。",
            "秋色见边草，军声闻戍鼙。",
            "酣歌击宝剑，跃马上金堤。",
            "归去咸阳里，平生志不迷。"
        ],
        "title": "留别定襄卢军事",
        "id": "62635725-cef0-4e25-a9ab-3e4ea864f082"
    },
    {
        "author": "马戴",
        "paragraphs": [
            "羇游年复长，去日值秋残。",
            "草出函关白，云藏野渡寒。",
            "鸿多霜雪重，山广道途难。",
            "心事何人识，斗牛应数看。"
        ],
        "title": "送杜秀才东游",
        "id": "34e56099-81a7-4c9f-a636-4f6e9695a03c"
    },
    {
        "author": "马戴",
        "paragraphs": [
            "有客南浮去，平生与我同。",
            "炎州结遥思，芳杜采应空。",
            "秦鴈归侵月，湘猿戏褭枫。",
            "期君翼明代，未可恋山中。"
        ],
        "title": "怀黄颇",
        "id": "b61066a0-f58e-4839-9d66-ebc90d9cee92"
    },
    {
        "author": "马戴",
        "paragraphs": [
            "斜日挂边树，萧萧独望间。",
            "阴云藏汉垒，飞火照胡山。",
            "陇首行人绝，河源夕鸟还。",
            "谁为立勋者，可惜宝刀闲。"
        ],
        "title": "陇上独望",
        "id": "0a2486ef-b0b1-4503-a349-f24baf1f4504"
    },
    {
        "author": "马戴",
        "paragraphs": [
            "岐路今如此，还堪恸哭频。",
            "关中成久客，海上老诸亲。",
            "谷口田应废，乡山草又春。",
            "年年销壮志，空作献书人。"
        ],
        "title": "长安书怀",
        "id": "6f9c734b-00ef-4d46-b30a-79ff6770c7aa"
    },
    {
        "author": "马戴",
        "paragraphs": [
            "芜没丛台久，清漳废御沟。",
            "蝉鸣河外树，人在驿西楼。",
            "云烧天中赤，山当日落秋。",
            "近郊经战後，处处骨成丘。"
        ],
        "title": "邯郸驿楼作",
        "id": "d9202065-0811-4720-87a3-d288cde39cbb"
    },
    {
        "author": "马戴",
        "paragraphs": [
            "远归从此别，亲爱失天涯。",
            "去国频回首，方秋不在家。",
            "鸣蛩闻塞路，冷鴈背龙沙。",
            "西次桑干曲，洲中见荻花。"
        ],
        "title": "别家後次飞狐西即事",
        "id": "a258323a-855d-4b7b-a742-a593f8e9fc0f"
    },
    {
        "author": "马戴",
        "paragraphs": [
            "一室意何有，闲门为我开。",
            "炉香寒自灭，履雪饭初回。",
            "窗迥孤山入，灯残片月来。",
            "禅心方此地，不必访天台。"
        ],
        "title": "题青龙寺镜公房",
        "id": "939b6cc6-63cf-4c88-a5bf-7396fac69fb1"
    },
    {
        "author": "马戴",
        "paragraphs": [
            "聊凭危堞望，倍起异乡情。",
            "霜落蒹葭白，山昏雾露生。",
            "河滩胡鴈下，戎垒汉鼙惊。",
            "独树残秋色，狂歌泪满缨。"
        ],
        "tags": [
            "思乡"
        ],
        "title": "边城独望",
        "id": "0e88cd12-cf15-4c60-8963-1fa3ea435686"
    },
    {
        "author": "马戴",
        "paragraphs": [
            "长亭晚送君，秋色渡江濆。",
            "衰柳风难定，寒涛雪不分。",
            "猨声离楚峡，帆影入湘云。",
            "独泛扁舟夜，山钟可卧闻。"
        ],
        "title": "江亭赠别",
        "id": "279e6dda-6843-424b-a68e-1ad2e59a7797"
    },
    {
        "author": "马戴",
        "paragraphs": [
            "相思边草长，回望水连空。",
            "鴈过当行次，蝉鸣复客中。",
            "壮年看即改，羸病计多同。",
            "傥宿林中寺，深凭问远公。"
        ],
        "title": "旅次寄贾岛兼简无可上人",
        "id": "f7794bcc-a10d-44bd-8449-ec3b3c9e85d6"
    },
    {
        "author": "马戴",
        "paragraphs": [
            "故人今在剡，秋草意如何。",
            "岭暮云霞杂，潮回岛屿多。",
            "沃洲僧几访，天姥客谁过。",
            "岁晚偏相忆，风生隔楚波。"
        ],
        "title": "寄剡中友人",
        "id": "84c9c014-b1ce-489f-b2de-dcee4c988068"
    },
    {
        "author": "马戴",
        "paragraphs": [
            "临水独相送，归期千里间。",
            "云回逢过雨，路转入连山。",
            "一骑行芳草，新蝉发故关。",
            "遥聆茂陵下，夜启竹扉闲。"
        ],
        "title": "送国子韦丞",
        "id": "356c72c3-d3f4-47a9-90cc-ae4c49338879"
    },
    {
        "author": "马戴",
        "paragraphs": [
            "闲居谁厌僻，门掩汉祠前。",
            "山色夏云映，树阴幽草连。",
            "晴光分渚曲，绿气冒原田。",
            "何日远游罢，高枝已噪蝉。"
        ],
        "title": "题吴发原南居",
        "id": "cda8e5ce-0f45-4baf-bb9f-7804005368b5"
    },
    {
        "author": "马戴",
        "paragraphs": [
            "夜木动寒色，雒阳城阙深。",
            "如何异乡思，更抱故人心。",
            "微月关山远，闲阶霜霰侵。",
            "谁知石门路，待与子同寻。"
        ],
        "title": "雒中寒夜姚侍御宅怀贾岛",
        "id": "f4562dfc-b136-4ff9-bb53-0488eaab0424"
    },
    {
        "author": "马戴",
        "paragraphs": [
            "稚子在我抱，送君登远道。",
            "稚子今已行，念君上边城。",
            "蓬根既无定，蓬子焉用生。",
            "但见请防胡，不闻言罢兵。",
            "及老能得归，少者还长征。"
        ],
        "title": "征妇叹",
        "id": "d388030f-5bd5-46ee-b93c-b5b997351958"
    },
    {
        "author": "马戴",
        "paragraphs": [
            "朝与城阙别，暮同麋鹿归。",
            "鸟鸣松观静，人过石桥稀。",
            "木叶摇山翠，泉痕入涧扉。",
            "敢招仙署客，暂此拂朝衣。"
        ],
        "title": "山中寄姚合员外",
        "id": "2e1fce4c-ec2a-43db-b972-4f362dab2f6b"
    },
    {
        "author": "马戴",
        "paragraphs": [
            "阴魄出海上，望之增苦吟。",
            "冷搜骊颔重，寒彻蚌胎深。",
            "皓气笼诸夏，清光射万岑。",
            "悠然天地内，皎洁一般心。"
        ],
        "title": "中秋月",
        "id": "4247d5db-dacb-45f3-b2ef-c7eeb47fedfd"
    },
    {
        "author": "马戴",
        "paragraphs": [
            "金门君待问，石室我思归。",
            "圣主尊黄屋，何人荐白衣。",
            "年来御沟柳，赠别雨霏霏。"
        ],
        "title": "下第寄友人",
        "id": "4dfad3ed-9a51-4112-942e-1e84207fdf2c"
    },
    {
        "author": "马戴",
        "paragraphs": [
            "南方春景好，念子缓归心。",
            "身方脱野服，冠未系朝簪。",
            "足恣平生赏，无虞外役侵。",
            "汀洲观鸟戏，向月和猨吟。",
            "税驾楚山广，扬帆湘水深。",
            "采奇搜石穴，怀胜即枫林。",
            "怅望极霞际，流情堕海阴。",
            "前朝杳难问，叹息洒鸣琴。"
        ],
        "title": "寄广州杨参军",
        "id": "6179b631-87ba-4a6b-8f1f-a5f5b9b66253"
    },
    {
        "author": "马戴",
        "paragraphs": [
            "东征辽水迥，北近单于台。",
            "戎衣挂宝剑，玉筯衔金杯。",
            "红烛暗将灭，翠蛾终不开。"
        ],
        "title": "离夜二首 一",
        "id": "ee559b10-0d79-414b-9900-aec0a51bc417"
    },
    {
        "author": "马戴",
        "paragraphs": [
            "凝夜照离色，恐闻啼晚鸦。",
            "前年营鴈塞，明月戍龙沙。",
            "曾与五陵子，休装孤剑花。"
        ],
        "title": "离夜二首 二",
        "id": "dcdf690a-332d-4017-8ac3-59c9d42e8cba"
    },
    {
        "author": "马戴",
        "paragraphs": [
            "君将海月佩，赠之光我行。",
            "见知言不浅，怀报意非轻。",
            "反照临歧思，中年未达情。",
            "河梁人送别，秋汉鴈相鸣。",
            "衰柳摇边吹，寒云冒古城。",
            "西游还献赋，应许托平生。"
        ],
        "title": "荅太原从军杨员外送别",
        "id": "79b4e2e7-8425-45ce-9f77-0e9673355628"
    },
    {
        "author": "马戴",
        "paragraphs": [
            "又从连帅请，还作岭南行。",
            "穷海何时到，孤帆累月程。",
            "乱蝉吟暮色，哀狖落秋声。",
            "晚路潮波起，寒葭雾雨生。",
            "沙埋铜柱没，山簇瘴云平。",
            "念此别离苦，其如宗从情。"
        ],
        "title": "送从叔重赴海南从事",
        "id": "a32012d9-fa61-47bf-868c-25128f31aa7c"
    },
    {
        "author": "马戴",
        "paragraphs": [
            "出关寒色尽，云梦草生新。",
            "鴈背岳阳雨，客行江上春。",
            "遥程随水阔，枉路倒帆频。",
            "夕照临孤馆，朝霞发广津。",
            "湖山潮半隔，郡壁岸斜邻。",
            "自此钟陵道，裁书有故人。"
        ],
        "title": "送韩校书江西从事",
        "id": "5806fc77-b49c-404e-aa91-46d6d92b6e74"
    },
    {
        "author": "马戴",
        "paragraphs": [
            "婺女星边去，春生即有花。",
            "寒关云复雪，古渡草连沙。",
            "宿次吴江晚，行侵日徼斜。",
            "官传梅福政，县顾赤松家。",
            "烧起明山翠，潮回动海霞。",
            "清高宜阅此，莫叹近天涯。"
        ],
        "title": "送顾少府之永康",
        "id": "b26b953b-531d-40fd-9bdc-e5e923b3bf93"
    },
    {
        "author": "马戴",
        "paragraphs": [
            "自别丘中隐，频年哭路岐。",
            "辛勤今若是，少壮岂多时。",
            "露滴阴虫苦，秋声远客悲。",
            "晚营严鼓角，红叶拂旌旗。",
            "北阙虚延望，西林久见思。",
            "川流寒水急，云返故山迟。",
            "落照游人去，长空独鸟随。",
            "不堪风景隔，忠信寡相知。"
        ],
        "title": "幽上留别令狐侍郎",
        "id": "6a81fe39-ec68-40ed-984f-f42c648f2070"
    },
    {
        "author": "马戴",
        "paragraphs": [
            "花枝临水复临堤，也照清江也照泥。",
            "寄语东君好抬举，夜来曾伴凤皇栖。"
        ],
        "title": "襄阳席上呈于司空",
        "id": "8ccc2a03-4704-4b2a-86c1-645d3a669a46"
    },
    {
        "author": "马戴",
        "paragraphs": [
            "树下孤石坐，草间微有霜。",
            "同人不同北，云鸟自南翔。",
            "迢遰夜山色，清泠泉月光。",
            "西风耿离抱，江海遥相望。"
        ],
        "title": "宿裴氏溪居怀厉玄先辈",
        "id": "ccc8f53e-b4e1-4486-b61e-da66829bcab0"
    },
    {
        "author": "马戴",
        "paragraphs": [
            "殿中日相命，开尊话旧时。",
            "余钟催鸟绝，积雪阻僧期。",
            "林静寒光远，天阴曙色迟。",
            "今夕复何夕，人谒去难追。"
        ],
        "title": "集宿姚殿中宅期僧无可不至",
        "id": "a62f2092-d6e9-4a7e-97a4-0baa12311aea"
    },
    {
        "author": "马戴",
        "paragraphs": [
            "寒鴈过原急，渚边秋色深。",
            "烟霞向海岛，风雨宿园林。",
            "俱住明时愿，同怀故国心。",
            "未能先隐迹，聊此一相寻。"
        ],
        "title": "宿贾岛原居",
        "id": "a63f6a41-deed-45ca-821f-8be30d583663"
    },
    {
        "author": "马戴",
        "paragraphs": [
            "云门秋却入，微径久无人。",
            "後夜中峰月，空林百衲身。",
            "寂寥寒磬尽，盥漱瀑泉新。",
            "履迹谁相见，松风扫石尘。"
        ],
        "title": "赠别空公",
        "id": "b53c4ba8-1bdd-4c32-b18b-33bc14cef2fc"
    },
    {
        "author": "马戴",
        "paragraphs": [
            "俨若翠华举，登封图乍开。",
            "冕旒明主立，冠剑侍臣陪。",
            "迹类飞仙去，光同拜日来。",
            "粉痕疑检玉，黛色讶生苔。",
            "挂壁云将起，陵风仗若回。",
            "何年复东幸，鲁叟望悠哉。"
        ],
        "title": "府试观开元皇帝东封图",
        "id": "31d6dc34-ddcf-479d-975d-7159a00da2b9"
    },
    {
        "author": "马戴",
        "paragraphs": [
            "南池寒色动，北陆岁阴生。",
            "薄薄流澌聚，漓漓翠潋平。",
            "暗沾霜稍厚，回照日还轻。",
            "乳窦悬残滴，湘流减恨声。",
            "即堪金井贮，会映玉壶清。",
            "洁白心虽识，空期饮此明。"
        ],
        "title": "府试水始冰",
        "id": "a7ae6b9f-7099-436e-be20-5f4138618b06"
    },
    {
        "author": "马戴",
        "paragraphs": [
            "贫病无疎我与君，不知何事久离羣。",
            "鹿裘共弊同为客，龙阙将移拟献文。",
            "空馆夕阳鸦绕树，荒城寒色鴈和云。",
            "不堪吟断边笳晓，叶落东西客又分。"
        ],
        "title": "边馆逢贺秀才",
        "id": "60c936a0-921f-4f13-9111-74d1a6e3ec3b"
    },
    {
        "author": "马戴",
        "paragraphs": [
            "星斗半沈苍翠色，红霞远照海涛分。",
            "折松晓拂天坛雪，投简寒窥玉洞云。",
            "绝顶醮回人不见，深林磬度鸟应闻。",
            "未知谁与传金箓，独向仙祠拜老君。"
        ],
        "title": "宿王屋天坛",
        "id": "80d6db57-35ee-4c52-916a-285bcb559547"
    },
    {
        "author": "马戴",
        "paragraphs": [
            "异地还相见，平生问可知。",
            "壮年俱欲暮，往事尽堪悲。",
            "道路频艰阻，亲朋久别离。",
            "解兵逃白刃，谒帝值明时。",
            "淹疾生涯故，因官事业移。",
            "鸡鸣关月落，鴈度朔风吹。",
            "客泪翻岐下，乡心落海湄。",
            "积愁何计遣，满酌浣相思。"
        ],
        "title": "岐阳逢曲阳故人话旧",
        "id": "91ac3614-9bbd-4089-8ce3-79ed3046b7ae"
    },
    {
        "author": "马戴",
        "paragraphs": [
            "弟子人天遍，童年在沃洲。",
            "开禅山木长，浣衲海沙秋。",
            "振锡摇汀月，持瓶接瀑流。",
            "赤城何日上，鄙愿从师游。"
        ],
        "title": "赠禅僧",
        "id": "9ae0a460-1c44-40ff-885a-b26bc78cd4cc"
    },
    {
        "author": "马戴",
        "paragraphs": [
            "白茅为屋宇编荆，数处阶墀石叠成。",
            "东谷笑言西谷响，下方云雨上方晴。",
            "鼠惊樵客缘苍壁，猨戏山头撼紫柽。",
            "别有一条投涧水，竹筒斜引入茶铛。"
        ],
        "tags": [
            "庐山"
        ],
        "title": "题庐山寺",
        "id": "1f809aab-bb40-410e-b6e2-e29c265d1d96"
    },
    {
        "author": "马戴",
        "paragraphs": [
            "僧室并皇宫，云门辇路同。",
            "渭分双阙北，山迥五陵东。",
            "修绠悬林表，深泉汲洞中。",
            "人烟窥垤蚁，鸳瓦拂冥鸿。",
            "藓壁松生峭，龛灯月照空。",
            "稀逢息心侣，独礼竺干公。"
        ],
        "title": "题石瓮寺",
        "id": "d181bfc0-594e-4fbd-b409-a37f59b16ed9"
    },
    {
        "author": "马戴",
        "paragraphs": [
            "我生求羽化，斋沐造仙居。",
            "葛蔓没丹井，石函盛道书。",
            "寒松多偃侧，灵洞遍清虚。",
            "一就泉西饮，云中采药蔬。"
        ],
        "title": "谒仙观二首 一",
        "id": "54b62761-8a49-49bf-bbe9-a57ecf9c5e93"
    },
    {
        "author": "马戴",
        "paragraphs": [
            "山空蕙气香，乳管折云房。",
            "愿值壶中客，亲传肘後方。",
            "三更礼星斗，寸匕服丹霜。",
            "默坐树阴下，仙经横石床。"
        ],
        "title": "谒仙观二首 二",
        "id": "5aac20f2-2745-4d74-8010-3b85c5feb87c"
    },
    {
        "author": "马戴",
        "paragraphs": [
            "浩渺行无极，扬帆但信风。",
            "云山过海半，乡树入舟中。",
            "波定遥天出，沙平远岸穷。",
            "离心寄何处，目断曙霞东。"
        ],
        "title": "送朴山人归新罗",
        "id": "2ecf0c47-b59c-46ea-8360-1402ac4719c8"
    },
    {
        "author": "马戴",
        "paragraphs": [
            "寺近朝天路，多闻玉佩音。",
            "鉴人开慧眼，归鸟息禅心。",
            "磬接星河曙，窗连夏木深。",
            "此中能宴坐，何必在云林。"
        ],
        "title": "题静住寺钦用上人房",
        "id": "8ca6fcbc-49f0-4230-b3b2-710c35a33b40"
    },
    {
        "author": "马戴",
        "paragraphs": [
            "平生闲放久，野鹿许为羣。",
            "居止邻西岳，轩窗度白云。",
            "斋心饭松子，话道接茅君。",
            "汉主思清净，休书谏猎文。"
        ],
        "title": "赠杨先辈",
        "id": "6495376c-1138-4097-8fd3-e037bd4db046"
    },
    {
        "author": "马戴",
        "paragraphs": [
            "平生诗句忝多同，不得陪君奉至公。",
            "金镝自宜先中鹄，铅刀甘且学雕虫。",
            "莺啼细柳临关路，燕接飞花遶汉宫。",
            "九陌芳菲人竞赏，此时心在别离中。"
        ],
        "title": "詶李景章先辈",
        "id": "9e9cd411-987b-44eb-acf1-488bb7d71913"
    },
    {
        "author": "马戴",
        "paragraphs": [
            "官初执宪称雄才，省转为郎雅望催。",
            "待制松阴移玉殿，分宵露气静天台。",
            "算棋默向孤云坐，随鹤闲穷片水回。",
            "忽忆十年相识日，小儒新自海边来。"
        ],
        "title": "赠祠部令狐郎中",
        "id": "9ab77b05-8e8a-49e0-9eca-e04ed814f349"
    },
    {
        "author": "马戴",
        "paragraphs": [
            "越海传金册，华夷礼命行。",
            "片帆秋色动，万里信潮生。",
            "日映孤舟出，沙连绝岛明。",
            "翳空翻大鸟，飞雪洒长鲸。",
            "旧鬓回应改，遐荒梦易惊。",
            "何当理风檝，天外问来程。"
        ],
        "title": "送册东夷王使",
        "id": "6f86a601-d9f1-4d68-a5a7-ec774381689d"
    },
    {
        "author": "马戴",
        "paragraphs": [
            "河外今无事，将军有战名。",
            "艰难长剑缺，功业少年成。",
            "晓仗亲云陛，寒宵突禁营。",
            "朱旗身外色，玉漏耳边声。",
            "开合谈宾至，调弓过鴈惊。",
            "为儒多不达，见学请长缨。"
        ],
        "title": "送武陵王将军",
        "id": "297cbd21-9366-4641-aa8e-09db9f8340dd"
    },
    {
        "author": "马戴",
        "paragraphs": [
            "同人家鄠杜，相见罢官时。",
            "野坐苔生石，荒居菊入篱。",
            "听蝉临水久，送鹤背山迟。",
            "未拟还城阙，溪僧别有期。"
        ],
        "title": "赠鄠县尉李先辈二首 一",
        "id": "1bb2071b-98be-48f5-9e1a-27abb9a6c105"
    },
    {
        "author": "马戴",
        "paragraphs": [
            "休官不到阙，求静匪营他。",
            "种药唯愁晚，看云肯厌多。",
            "渚边逢鹭下，林表伴僧过。",
            "闲检仙方试，松花酒自和。"
        ],
        "title": "赠鄠县尉李先辈二首 二",
        "id": "1d563208-d740-47d5-be78-f8f280fec7d7"
    },
    {
        "author": "马戴",
        "paragraphs": [
            "玉榼酒频倾，论功笑李陵。",
            "红缰跑骏马，金镞掣秋鹰。",
            "塞迥连天雪，河深彻底冰。",
            "谁言提一剑，勤苦事中兴。"
        ],
        "title": "边将",
        "id": "2c52ce05-5950-473e-99d1-ae8955260476"
    },
    {
        "author": "马戴",
        "paragraphs": [
            "论文期雨夜，饮酒及芳晨。",
            "坐叹百花发，潜惊双鬓新。",
            "旧交多得路，别业远仍贫。",
            "便欲辞知己，归耕海上春。"
        ],
        "title": "下第别令狐员外",
        "id": "e73ec8cc-adc7-48de-8cd5-8780f364700c"
    },
    {
        "author": "马戴",
        "paragraphs": [
            "去觐毘陵日，秋残建业中。",
            "莎垂石城古，山阔海门空。",
            "灌木寒樯远，层波皓月同。",
            "何当复雠校，春集少阳宫。"
        ],
        "title": "送春坊董正字浙右归觐",
        "id": "9c60bea3-e1a5-4699-9e53-47c30466ff69"
    },
    {
        "author": "马戴",
        "paragraphs": [
            "路始阴山北，迢迢雨雪天。",
            "长城人过少，沙碛马难前。",
            "日入流沙际，阴生瀚海边。",
            "刀镮向月动，旌纛冒霜悬。",
            "逐兽孤围合，交兵一箭传。",
            "穹庐移斥候，烽火绝祁连。",
            "汉将行持节，胡儿坐控弦。",
            "明妃的回面，南送使君旋。"
        ],
        "title": "送和北虏使",
        "id": "d06489b9-825b-411c-a9c8-db2879c6a1fc"
    },
    {
        "author": "马戴",
        "paragraphs": [
            "浅学长自鄙，谬承贤达知。",
            "才希汉主召，玉任楚人疑。",
            "年长惭漂泊，恩深惜别离。",
            "秋光独鸟过，暝色一蝉悲。",
            "鹤发生何速，龙门上苦迟。",
            "雕虫羞朗鉴，干禄贵明时。",
            "故国诚难返，青云致未期。",
            "空将感激泪，一自洒临岐。"
        ],
        "title": "摅情留别幷州从事",
        "id": "3fdf339e-637f-459e-8af0-e44f02b63b64"
    },
    {
        "author": "马戴",
        "paragraphs": [
            "华堂开翠簟，惜别玉壶深。",
            "客去当烦暑，蝉鸣复此心。",
            "废城乔木在，古道浊河侵。",
            "莫虑西游远，西关绝陇阴。"
        ],
        "title": "酬田卿送西游",
        "id": "9c01aeef-3da0-47dd-be5b-534bccf3c16b"
    },
    {
        "author": "马戴",
        "paragraphs": [
            "腊景不可犯，从戎难自由。",
            "怜君急王事，走马赴边州。",
            "岳雪明日观，海云冒营丘。",
            "惭无斗酒泻，敢望御重裘。"
        ],
        "title": "雪中送青州薛评事",
        "id": "5dc28968-a609-46bf-ac05-885400bcebe7"
    },
    {
        "author": "马戴",
        "paragraphs": [
            "神州丧贤尹，父老泣关中。",
            "未尽羣生愿，纔留及物功。",
            "清光沈皎月，素业振遗风。",
            "履迹莓苔掩，珂声紫陌空。",
            "从来受知者，会葬汉陵东。"
        ],
        "title": "哭京兆庞尹",
        "id": "7033db17-9311-4be0-8ffa-7bdc0f50baba"
    },
    {
        "author": "马戴",
        "paragraphs": [
            "古树何人种，清阴减昔时。",
            "莓苔根半露，风雨节偏危。",
            "虫蠹心将穴，蝉催叶向衰。",
            "樵童不须翦，聊起邵公思。"
        ],
        "title": "路傍树",
        "id": "ba671863-b442-47ef-9a31-acb4ade9b978"
    },
    {
        "author": "马戴",
        "paragraphs": [
            "拟卜何山隐，高秋指岳阳。",
            "苇干云梦色，橘熟洞庭香。",
            "疎雨残虹影，[回]云背鸟行。",
            "灵均如可问，一为哭清湘。"
        ],
        "tags": [
            "洞庭湖"
        ],
        "title": "送客南游",
        "id": "c0905485-1254-442f-8c90-e4d01de58576"
    },
    {
        "author": "马戴",
        "paragraphs": [
            "君马勒金羁，君家贮玉笄。",
            "白云登岘首，碧树醉铜鞮。",
            "泽广荆州北，山多汉水西。",
            "鹿门知不隐，芳草自萋萋。"
        ],
        "title": "寄襄阳王公子",
        "id": "73dd12a7-48d8-4b9e-bcac-c07270847304"
    },
    {
        "author": "马戴",
        "paragraphs": [
            "石田虞芮接，种树白云阴。",
            "穴闭神踪古，河流禹凿深。",
            "樵人应满郭，僊鸟几巢林。",
            "此会偏相语，曾供雪夜吟。"
        ],
        "title": "集宿姚侍御宅怀永乐宰殷侍御",
        "id": "33236907-df1c-4890-984a-099367f1b306"
    },
    {
        "author": "马戴",
        "paragraphs": [
            "荆卿西去不复返，易水东流无尽期。",
            "落日萧条蓟城北，黄沙白草任风吹。"
        ],
        "title": "易水怀古",
        "id": "72586e99-f113-4d0d-9f16-6015c4e7da47"
    },
    {
        "author": "马戴",
        "paragraphs": [
            "亲在平阳忆久归，洪河雨涨出关迟。",
            "独过旧寺人稀识，一一杉松老别时。"
        ],
        "title": "送僧二首 一",
        "id": "15f0943a-4211-41e1-b830-a3b493048f96"
    },
    {
        "author": "马戴",
        "paragraphs": [
            "龛中破衲自持行，树下禅床坐一生。",
            "来往白云知岁久，满山猨鸟会经声。"
        ],
        "title": "送僧二首 二",
        "id": "3c9a8218-f54a-4008-938c-002aaad1b9fd"
    },
    {
        "author": "马戴",
        "paragraphs": [
            "游子新从绝塞回，自言曾上李陵台。",
            "尊前语尽北风起，秋色萧条胡鴈来。"
        ],
        "title": "赠友人边游回",
        "id": "c9620643-8eb0-4c7f-a1aa-8745bc45eb06"
    },
    {
        "author": "马戴",
        "paragraphs": [
            "屐齿无泥竹策轻，莓苔梯滑夜难行。",
            "独开石室松门里，月照前山空水声。"
        ],
        "title": "山中作",
        "id": "d2bf42b8-beac-4e81-b1d6-adbc14ab743e"
    },
    {
        "author": "马戴",
        "paragraphs": [
            "金带连环束战袍，马头冲雪度临洮。",
            "卷旗夜劫单于帐，乱斫胡儿缺宝刀。"
        ],
        "tags": [
            "战争",
            "边塞"
        ],
        "title": "出塞词",
        "id": "7ff3e644-c094-47b7-a546-4d33d9c7fa4f"
    },
    {
        "author": "马戴",
        "paragraphs": [
            "云压松枝拂石窗，幽人独坐鹤成双。",
            "晚来漱齿敲冰渚，闲读仙书倚翠幢。"
        ],
        "title": "寄云台观田秀才",
        "id": "fd2ea763-c109-4e41-ad3b-915d801055f4"
    },
    {
        "author": "马戴",
        "paragraphs": [
            "狱成冤雪晚云开，豸角威清塞鴈回。",
            "飞将送迎遥避马，离亭不敢劝金杯。"
        ],
        "title": "边上送杨侍御鞫狱回",
        "id": "ba6e544d-649b-417e-92d7-fd47cb420bde"
    },
    {
        "author": "马戴",
        "paragraphs": [
            "蕃面将军着鼠裘，酣歌冲雪在边州。",
            "猎过黑山犹走马，寒鵰射落不回头。"
        ],
        "title": "射鵰骑",
        "id": "81908fe0-1542-4285-979b-4e9797387df3"
    },
    {
        "author": "马戴",
        "paragraphs": [
            "丛居堂下幸君移，翠掩灯窗露叶垂。",
            "莫羡孤生在山者，无人看着拂云枝。"
        ],
        "title": "高司马移竹",
        "id": "e40d606c-4c5f-4217-a0e4-939aee655c0a"
    },
    {
        "author": "马戴",
        "paragraphs": [
            "战回脱剑绾铜鱼，塞鴈迎风避隼旟。",
            "欲识前时为郡政，校成上下考新书。"
        ],
        "title": "赠前蔚州崔使君",
        "id": "45213ee8-2745-4f4b-b0d5-d1a0add85c13"
    },
    {
        "author": "马戴",
        "paragraphs": [
            "万木秋霖後，孤山夕照余。",
            "田园无岁计，寒近忆樵渔。"
        ],
        "title": "秋思二首 一",
        "id": "a15343da-3f7e-4d97-8df0-6d9a5b567a40"
    },
    {
        "author": "马戴",
        "paragraphs": [
            "亭树霜霰满，野塘凫鸟多。",
            "蕙兰不可折，楚老徒悲歌。"
        ],
        "title": "秋思二首 二",
        "id": "60a78a67-b2f7-4074-9bd9-6b1ddf0ac5a5"
    },
    {
        "author": "马戴",
        "paragraphs": [
            "霹雳振秋岳，折松横洞门。",
            "云龙忽变化，但觉玉潭昏。"
        ],
        "title": "黄神谷纪事",
        "id": "51479f73-6ab6-4dc2-8390-7133e7f759ce"
    },
    {
        "author": "马戴",
        "paragraphs": [
            "忆昨送君葬，今看坟树高。",
            "寻思後期者，只是益生劳。"
        ],
        "title": "过亡友墓",
        "id": "4617b59b-f075-4028-866b-7af90fadeecf"
    },
    {
        "author": "马戴",
        "paragraphs": [
            "万仞冰峭折，寒声投白云。",
            "光摇山月堕，我向石床闻。"
        ],
        "title": "闻瀑布冰折",
        "id": "eb8ca915-d8a4-4468-bfb3-2a657e5551d4"
    },
    {
        "author": "马戴",
        "paragraphs": [
            "深居白云穴，静注赤松经。",
            "往往龙潭上，焚香礼斗星。"
        ],
        "title": "赠道者",
        "id": "5d5c1773-a552-4415-8c5a-c303a7f13260"
    },
    {
        "author": "马戴",
        "paragraphs": [
            "巨灵掌上月，玉女盆中泉。",
            "柱史息车看，孤云心浩然。"
        ],
        "title": "华下逢杨侍御",
        "id": "f255769e-40bc-4dae-8868-4c9f526d13c3"
    },
    {
        "author": "马戴",
        "paragraphs": [
            "道在猜谗息，仁深疾苦除。",
            "尧聪能下听，汤网本来疎。"
        ],
        "title": "新春闻赦",
        "id": "bbf73521-d156-4d4a-b7e3-cd4dd537e397"
    },
    {
        "author": "马戴",
        "paragraphs": [
            "晋安来越国，蔓草故宫迷。",
            "钓渚龙应在，琴台鹤乱栖。",
            "泛涛明月广，边海众山齐。",
            "宾府通兰棹，蛮僧接石梯。",
            "片云和瘴湿，孤屿映帆低。",
            "上客多诗兴，秋猨足夜啼。"
        ],
        "title": "送李侍御福建从事",
        "id": "58b35417-c352-4fa4-9445-71a50c95ab96"
    },
    {
        "author": "马戴",
        "paragraphs": [
            "路岐人不见，尚得记心中。",
            "月忆潇湘渚，春生兰杜丛。",
            "鸟啼花半落，人散爵方空。",
            "所赠诚难荅，泠然一雅风。"
        ],
        "title": "酬刑部姚郎中",
        "id": "df7cd263-55f4-478f-83b8-662be9bb3b77"
    },
    {
        "author": "马戴",
        "paragraphs": [
            "离人非逆旅，有弟谪连州。",
            "楚雨沾猨暮，湘云拂鴈秋。",
            "蒹葭行广泽，星月棹寒流。",
            "何处江关鏁，风涛阻客愁。"
        ],
        "title": "送柳秀才往连州看弟",
        "id": "b3154fb8-f95e-47b4-87ab-43e9226c839a"
    },
    {
        "author": "马戴",
        "paragraphs": [
            "点点抱离念，旷怀成怨歌。",
            "高台试延望，落照在寒波。",
            "此地芳草歇，旧山乔木多。",
            "悠然暮天际，但见鸟相过。"
        ],
        "title": "晚眺有怀",
        "id": "542782c9-0673-4ef0-a910-0c7f8a199235"
    },
    {
        "author": "马戴",
        "paragraphs": [
            "高高丹桂枝，袅袅女萝衣。",
            "密叶浮云过，幽阴暮鸟归。",
            "月和风翠动，花落瀑泉飞。",
            "欲翦兰为佩，中林露未晞。"
        ],
        "title": "山中兴作",
        "id": "905a0b01-43d6-456b-b995-954ec7f80019"
    },
    {
        "author": "马戴",
        "paragraphs": [
            "辟书丞相草，招作广陵行。",
            "隋柳疎淮岸，汀洲接海城。",
            "楚樯经雨泊，烟月隔潮生。",
            "谁与同尊俎，鸡鸾集虎营。"
        ],
        "title": "送皇甫协律淮南从事",
        "id": "6fed9dc4-aa57-4e1f-b52e-dcbc21f243fe"
    },
    {
        "author": "马戴",
        "paragraphs": [
            "北风吹别思，落月度关河。",
            "树隐流沙短，山平近塞多。",
            "鴈池戎马饮，鵰帐戍人过。",
            "莫虑行军苦，华夷道正和。"
        ],
        "title": "别灵武令狐校书",
        "id": "068e4250-c47a-41f8-b17e-26ba19c1bf15"
    },
    {
        "author": "马戴",
        "paragraphs": [
            "主人同露坐，明月在高台。",
            "咽咽阴虫叫，萧萧寒鴈来。",
            "影摇疎木落，魄转曙钟开。",
            "幸免丹霞映，清光溢酒杯。"
        ],
        "title": "田氏南楼对月",
        "id": "378b1f62-ef1a-445d-bd6c-bc1f67e41847"
    },
    {
        "author": "马戴",
        "paragraphs": [
            "门前九陌尘，石上定中身。",
            "近放辽天鹤，曾为南岳人。",
            "腊高松叶换，雪尽茗芽新。",
            "一自传香後，名山愿卜邻。"
        ],
        "title": "送宗密上人",
        "id": "2f54aaba-e725-497f-bd5b-1d0cf1f330e1"
    },
    {
        "author": "马戴",
        "paragraphs": [
            "浐曲鴈飞下，秦原人葬回。",
            "丘坟与城阙，草树共尘埃。"
        ],
        "title": "白鹿原晚望",
        "id": "3c54d25a-9dce-4e90-8fb8-01be81bedc6a"
    },
    {
        "author": "马戴",
        "paragraphs": [
            "直道何由启圣君，非才谁敢议论文。",
            "心存黄箓兼丹诀，家忆青山与白云。",
            "麋鹿幽栖闲可近，鸳鸾高举势宜分。",
            "微生不学刘琨辈，剑刃相交拟立勋。"
        ],
        "title": "失意书怀呈知己",
        "id": "f11cda90-cfcb-43fe-91a9-701992c91c1d"
    },
    {
        "author": "马戴",
        "paragraphs": [
            "碧草径微断，白云扉晚开。",
            "罢琴松韵发，鉴水月光来。",
            "宿鸟排花动，樵童浇竹回。",
            "与君同露坐，涧石拂青苔。"
        ],
        "title": "春日寻浐川王处士",
        "id": "6248d782-091d-4134-b106-06597a3c7d59"
    },
    {
        "author": "马戴",
        "paragraphs": [
            "玉洞仙何在，炉香客自焚。",
            "醮坛围古木，石磬响寒云。",
            "曙月孤霞映，悬流峭壁分。",
            "心知人世隔，坐与鹤为羣。"
        ],
        "title": "宿阳台观",
        "id": "b03b58aa-ea77-4312-a387-519917d8a083"
    },
    {
        "author": "马戴",
        "paragraphs": [
            "老怀清净化，乞去守洵阳。",
            "废井人应满，空林虎自藏。",
            "迸泉疎石窦，残雨发椒香。",
            "山缺通巴峡，江流带楚樯。",
            "忧农生野思，祷庙结云装。",
            "覆局松移影，听琴月堕光。",
            "鸟鸣开郡印，僧去置禅床。",
            "罢贡金休凿，凌寒笋更长。",
            "退公披鹤氅，高步隔鹓行。",
            "相见朱门内，麾幢拂曙霜。"
        ],
        "title": "寄金州姚使君员外",
        "id": "715a9521-1779-4728-a918-065dd7d8d84c"
    },
    {
        "author": "马戴",
        "paragraphs": [
            "秋光动河汉，耿耿曙难分。",
            "堕露垂丛药，残星间薄云。",
            "心悬赤城峤，志向紫阳君。",
            "鴈过海风起，萧萧时独闻。"
        ],
        "title": "中秋夜坐有怀",
        "id": "3dc307d0-81b0-45c6-b403-113a1ec032de"
    },
    {
        "author": "马戴",
        "paragraphs": [
            "湖里寻君去，樵风往返吹。",
            "树喧巢鸟出，路细葑田移。",
            "沤苎成鱼网，枯根是酒巵。",
            "老年唯自适，生事任羣儿。"
        ],
        "title": "题镜湖野老所居",
        "id": "3fe31d82-d0ed-48cf-9bf2-c9a601bffd4c"
    },
    {
        "author": "马戴",
        "paragraphs": [
            "不饵住云溪，休丹罢药畦。",
            "杏花虚结子，石髓任成泥。",
            "扫地青牛卧，栽松白鹤栖。",
            "共知仙女丽，莫是阮郎妻。"
        ],
        "title": "题女道士居",
        "id": "ebcd3d59-79c6-4ad3-8dad-4d26c961bd2a"
    },
    {
        "author": "马戴",
        "paragraphs": [
            "真人俄整舃，双鹤屡飞翔。",
            "恐入壶中住，须传肘後方。",
            "霓裳云气润，石径朮苗香。",
            "一去何时见，仙家日月长。"
        ],
        "title": "送王道士",
        "id": "f0f5452c-5d30-49e3-b28e-4c9d5cb4e6a1"
    },
    {
        "author": "马戴",
        "paragraphs": [
            "却忆天台去，移居海岛空。",
            "观寒琪树碧，雪浅石桥通。",
            "漱齿飞泉外，餐霞早境中。",
            "终期赤城里，披氅与君同。"
        ],
        "title": "送道友入天台山作",
        "id": "a349aca9-49e5-4bd0-8c56-700071dbf895"
    },
    {
        "author": "马戴",
        "paragraphs": [
            "带郭茅亭诗兴饶，回看一曲倚危桥。",
            "门前山色能深浅，壁上湖光自动摇。",
            "闲花散落填书帙，戏鸟低飞碍柳条。",
            "向此隐来经几载，如今已是汉家朝。"
        ],
        "title": "题章野人山居",
        "id": "43db82d6-e467-4b63-91a9-9939bee76503"
    },
    {
        "author": "马戴",
        "paragraphs": [
            "危石江中起，孤云岭上还。",
            "相逢皆得意，何处是乡关。"
        ],
        "title": "江中遇客",
        "id": "15c6e5b7-c9ec-41a6-b869-13c8ebe13c01"
    },
    {
        "author": "马戴",
        "paragraphs": [
            "黄精蒸罢洗琼桮，林下从留石上苔。",
            "昨日围棋未终局，多乘白鹤下山来。"
        ],
        "title": "期王炼师不至",
        "id": "6396ec5b-ee20-4102-9463-2ca22d911c63"
    },
    {
        "author": "马戴",
        "paragraphs": [
            "禅室绳床在翠微，松间荷笠一僧归。",
            "磬声寂历宜秋夜，手冷灯前自衲衣。"
        ],
        "title": "秋日送僧志幽归山寺",
        "id": "266e348a-964f-46f7-8c49-cef4ffa6b79c"
    },
    {
        "author": "马戴",
        "paragraphs": [
            "申胥任向秦庭哭，靳尚终贻楚国忧。"
        ],
        "title": "句",
        "id": "1deddf71-9ab1-41e2-bb7e-2b86d0400cdf"
    },
    {
        "author": "易重",
        "paragraphs": [
            "六年雁序恨分离，诏下今朝遇已知。",
            "上国皇风初喜日，御阶恩渥属身时。",
            "内庭再考称文异，圣主宣名奖艺奇。",
            "故里仙才若相问，一春攀得两重枝。"
        ],
        "title": "寄宜阳兄弟",
        "id": "4f11dd0a-0bac-48a1-89a4-dcf9902c2fa0"
    },
    {
        "author": "孟迟",
        "paragraphs": [
            "我来淮阴城，千江万山无不经。",
            "山青水碧千万丈，奇峯急派何纵横。",
            "又闻九华山，山顶连青冥。",
            "太白有逸韵，使我西南行。",
            "一步一攀策，前行正鸡鸣。",
            "阴云冉冉忽飞起，千里万里危峥嵘。",
            "譬如天之有日蚀，使我昏沈犹不明。",
            "人家敲镜救不得，光阴却属贪狼星。",
            "恨亦不能通，言亦不足听。",
            "长鞭挥马出门去，是以九华为不平。"
        ],
        "tags": [
            "九华山"
        ],
        "title": "发蕙风馆遇阴不见九华山有作",
        "id": "414118c2-6629-400b-aaba-8ffc9453926e"
    },
    {
        "author": "孟迟",
        "paragraphs": [
            "由来恶舌驷难追，自古无媒谤所归。",
            "勾践岂能容范蠡，李斯何暇救韩非。",
            "巨拳岂为鸡挥肋，强弩那因鼠发机。",
            "惭愧故人同鲍叔，此心江柳尚依依。"
        ],
        "title": "寄浙右旧幕僚",
        "id": "d4be2d7d-dce0-47e0-8992-25e62b961e52"
    },
    {
        "author": "孟迟",
        "paragraphs": [
            "壮士何曾悲，悲即无回期。",
            "如何易水上，未歌泪先垂。"
        ],
        "title": "壮士吟",
        "id": "cdb0b2cc-f676-4942-91f2-cb82478d8c00"
    },
    {
        "author": "孟迟",
        "paragraphs": [
            "晓月千重树，春烟十里溪。",
            "过来还过去，此路不知迷。"
        ],
        "title": "徐波渡",
        "id": "192e875f-5fd2-470d-985e-95d5fef52e5b"
    },
    {
        "author": "孟迟",
        "paragraphs": [
            "树顶烟微绿，山根菊暗香。",
            "何人独鞭马，落日上嘉祥。"
        ],
        "title": "题嘉祥驿",
        "id": "62f6476e-dcd2-45e5-be2a-71f958e24e4d"
    },
    {
        "author": "孟迟",
        "paragraphs": [
            "风兰舞幽香，雨叶堕寒滴。",
            "美人来不来，前山看向夕。"
        ],
        "title": "怀郑洎",
        "id": "0a4a2505-e835-4946-8276-1ae297ba945e"
    },
    {
        "author": "孟迟",
        "paragraphs": [
            "君恩已尽欲何归，犹有残香在舞衣。",
            "自恨身轻不如燕，春来还遶御帘飞。"
        ],
        "title": "长信宫",
        "id": "8e1229a5-ca4f-4d22-b5cb-a2c383d36991"
    },
    {
        "author": "孟迟",
        "paragraphs": [
            "山上有山归不得，湘江暮雨鹧鸪飞。",
            "蘼芜亦是王孙草，莫送春香入客衣。"
        ],
        "title": "闺情",
        "id": "671f5b4e-e27b-4e17-ab4e-066751b75352"
    },
    {
        "author": "孟迟",
        "paragraphs": [
            "脉脉低回殷袖遮，脸横秋水髻盘鸦。",
            "莲茎有刺不成折，尽日岸傍空看花。"
        ],
        "title": "莲塘",
        "id": "c0e0613e-c047-4459-ba18-fd2802efaa9e"
    },
    {
        "author": "孟迟",
        "paragraphs": [
            "梁王池苑已苍然，满树斜阳极浦烟。",
            "尽日回头看不见，两行愁泪上南船。"
        ],
        "title": "还淮却寄睢阳",
        "id": "844b3841-0c34-4d9d-bb8a-07377c4fada7"
    },
    {
        "author": "孟迟",
        "paragraphs": [
            "中分岂是无遗策，百战空劳不逝骓。",
            "大叶固非人事及，乌江亭长又何知。"
        ],
        "title": "乌江",
        "id": "91ffa045-4377-47bf-8807-be1e7cc9ae1e"
    },
    {
        "author": "孟迟",
        "paragraphs": [
            "汉帝英雄重武材，崇山险处凿门开。",
            "如今更有将军否，移取潼关向北来。"
        ],
        "title": "新安故关",
        "id": "5580c982-d27d-40fb-9cee-c20e2bdda267"
    },
    {
        "author": "孟迟",
        "paragraphs": [
            "红遶高台绿遶城，城边春草傍墙生。",
            "隋家不向此中尽，汴水应无东去声。"
        ],
        "title": "广陵城",
        "id": "3bdfa91e-4971-4068-94cd-a87e05bfd694"
    },
    {
        "author": "孟迟",
        "paragraphs": [
            "冷日微烟渭水愁，华清宫树不胜秋。",
            "霓裳一曲千门锁，白尽梨园弟子头。"
        ],
        "title": "过骊山",
        "id": "8c7331f5-925d-4b37-b7a2-f94827e2a98f"
    },
    {
        "author": "孟迟",
        "paragraphs": [
            "越女歌长君且听，芙蓉香满水边城。",
            "岂知一日终非主，犹自如今有怨声。"
        ],
        "title": "吴故宫",
        "id": "77078680-2880-4934-9607-edff104b8de5"
    },
    {
        "author": "孟迟",
        "paragraphs": [
            "宫门两片掩埃尘，墙上无花草不春。",
            "谁见当时禁中事，阿娇解佩与何人。"
        ],
        "title": "兰昌宫",
        "id": "57affaa2-5723-42fc-8d4c-a6d765f7b969"
    },
    {
        "author": "孟迟",
        "paragraphs": [
            "云惨烟愁苑路斜，路傍丘冢尽宫娃。",
            "茂陵不是同归处，空寄香魂着野花。"
        ],
        "title": "宫人斜",
        "id": "ad61312c-2a93-4404-9c5d-91f075e3bc0d"
    },
    {
        "author": "孟迟",
        "paragraphs": [
            "天地有时饶一掷，江山无主任平分。"
        ],
        "title": "句",
        "id": "119e2206-6703-49ed-ae95-8c717e0da2d0"
    },
    {
        "author": "王铎",
        "paragraphs": [
            "谢眺题诗处，危楼压郡城。",
            "雨余江水碧，云断雪山明。",
            "锦绣来仙境，风光入帝京。",
            "恨无青玉案，何以报高情。"
        ],
        "title": "和于兴宗登越王楼诗",
        "id": "5ad2ae20-cd1f-4f41-bfa4-0bbfba170b64"
    },
    {
        "author": "王铎",
        "paragraphs": [
            "盛唐圣主解青萍，欲振新封济顺名。",
            "夜雨龙抛三尺匣，春云凤入九重城。",
            "剑门喜气随雷动，玉垒韶光待贼平。",
            "惟报关东诸将相，柱天功业赖阴兵。"
        ],
        "title": "谒梓潼张恶子庙",
        "id": "624fbc66-a644-47d9-9c1c-40b049cf0730"
    },
    {
        "author": "王铎",
        "paragraphs": [
            "用军何事敢迁延，恩重才轻分使然。",
            "黜诏已闻来阙下，檄书犹未遍军前。",
            "腰间尽解苏秦印，波上虚迎范蠡船。",
            "正会星辰扶北极，却驱戈甲镇南燕。",
            "三尘上相逢明主，九合诸侯媿昔贤。",
            "看却中兴扶大业，杀身无路好归田。"
        ],
        "title": "罢都统守镇滑州作",
        "id": "b96c0fe1-5315-4eae-9b61-3465e28ac073"
    },
    {
        "author": "王铎",
        "paragraphs": [
            "华表尚迷丁令鹤，竹坡犹认葛溪龙。"
        ],
        "title": "句",
        "id": "c3ba9321-6bc3-4af7-9e0d-5b6ddab1a1ad"
    },
    {
        "author": "郑畋",
        "paragraphs": [
            "禁署方怀忝，纶闱已再加。",
            "暂来西掖路，还整上清槎。",
            "恍惚归丹地，深严宿绛霞。",
            "幽襟聊自适，闲弄紫薇花。"
        ],
        "title": "中秋月直禁苑",
        "id": "a2ab5fa3-8132-4fba-94b6-cda1db4755dd"
    },
    {
        "author": "郑畋",
        "paragraphs": [
            "圣虑忧千亩，嘉苗荐两岐。",
            "如云方表盛，成穗忽标奇。",
            "瑞露纵横滴，祥风左右吹。",
            "讴歌连上苑，化日遍平陂。",
            "史册书堪重，丹青画更宜。",
            "愿依连理树，俱作万年枝。"
        ],
        "title": "麦穗两岐",
        "id": "1567757f-34ad-40e6-8bf2-d2eb76454a2c"
    },
    {
        "author": "郑畋",
        "paragraphs": [
            "朱夏五更後，步廊三里余。",
            "有人从翰苑，穿入内中书。",
            "漏响飘银箭，灯光照玉除。",
            "禁扉犹鏁钥，宫妓已妆梳。",
            "紫府游应似，钧天梦不如。",
            "尘埃九重外，谁信在清虚。"
        ],
        "title": "五月一日紫宸候对时属禁直穿内而行因书六韵",
        "id": "729d87a8-7286-48e3-9b02-5032c4ef5d39"
    },
    {
        "author": "郑畋",
        "paragraphs": [
            "有昔灵王子，吹笙遡泬㵳。",
            "六宫攀不住，三岛去相招。",
            "亡国原陵古，宾天岁月遥。",
            "无蹊窥海曲，有庙访山椒。",
            "石帐龙蛇拱，云栊彩翠销。",
            "露坛装琬琰，真像写松乔。",
            "珠馆青童宴，琳宫阿母朝。",
            "气舆仙女侍，天马吏兵调。",
            "湘妓红丝瑟，秦郎白管箫。",
            "西城要绰约，南岳命娇娆。",
            "句曲觞金洞，天台啸石桥。",
            "晚花珠弄蘂，春茹玉生苗。",
            "二景神光秘，三元宝箓饶。",
            "雾垂鸦翅发，冰束虎章腰。",
            "鹤驭争衔箭，龙妃合献绡。",
            "衣从星渚浣，丹就日宫烧。",
            "物外花尝满，人间叶自凋。",
            "望台悲汉戾，阅水笑梁昭。",
            "古殿香残炧，荒阶柳长条。",
            "几曾期七日，无复降重霄。",
            "嵩岭连天汉，伊澜入海潮。",
            "何由得真诀，使我佩环飘。"
        ],
        "tags": [
            "衡山"
        ],
        "title": "题缑山王子晋庙",
        "id": "f3a62c39-2698-4d68-842f-a9ff595faa85"
    },
    {
        "author": "郑畋",
        "paragraphs": [
            "晓星独挂结麟楼，三殿风高药树秋。",
            "玉笛数声飘不住，问人依约在东头。"
        ],
        "title": "初秋寓直三首 一",
        "id": "7f9d14e5-c2d4-45a1-beb2-752efa1e3db7"
    },
    {
        "author": "郑畋",
        "paragraphs": [
            "宿鸟翩翩落照微，石台楼阁锁重扉。",
            "步廊无限金羁响，应是诸司扈从归。"
        ],
        "title": "初秋寓直三首 二",
        "id": "0dcc7b94-64da-4f67-92cb-c47a6d347b05"
    },
    {
        "author": "郑畋",
        "paragraphs": [
            "幽阁焚香万虑凝，下帘胎息过禅僧。",
            "玉堂分照无人後，消尽金盆一碗冰。"
        ],
        "title": "初秋寓直三首 三",
        "id": "d5311784-d491-40ae-bea2-0888c5dcf2d4"
    },
    {
        "author": "郑畋",
        "paragraphs": [
            "铃绦无响闭珠宫，小阁凉添玉蘂风。",
            "枕簟满床明月到，自疑身在五云中。"
        ],
        "title": "夜景又作",
        "id": "919b77b2-59b8-4517-86e9-44e0218e539b"
    },
    {
        "author": "郑畋",
        "paragraphs": [
            "蘂宫裁诏与宵分，虽在青云忆白云。",
            "待报君恩了归去，山翁何急草移文。"
        ],
        "title": "杪秋夜直",
        "id": "84fed06b-c500-4cdb-9336-32c87acd98ad"
    },
    {
        "author": "郑畋",
        "paragraphs": [
            "银台楼北蘂珠宫，敻与人间路不同。",
            "在省五更春睡侣，早来分梦玉堂中。"
        ],
        "title": "禁直寄崔员外",
        "id": "3bfd7596-9288-4a38-9d0b-c77d6f9e1ef1"
    },
    {
        "author": "郑畋",
        "paragraphs": [
            "陛兵偏近羽林营，夜静仍传禁号声。",
            "应笑执金双阙下，近南犹隔两重城。"
        ],
        "title": "闻号",
        "id": "cfba46c4-2a0b-467a-b108-68bcfe8248b7"
    },
    {
        "author": "郑畋",
        "paragraphs": [
            "卉醴陀花物外香，清浓标格胜椒浆。",
            "我来尚有钧天会，犹得金尊半日尝。"
        ],
        "title": "禁直和人饮酒",
        "id": "70d85846-0705-4732-86bb-3e6c218800d5"
    },
    {
        "author": "郑畋",
        "paragraphs": [
            "诸司人尽马蹄稀，紫帕云竿九钉归。",
            "偏觉石台清贵处，牓悬金字射晴晖。"
        ],
        "title": "下直早出",
        "id": "14c301fb-8db1-4220-bded-7b13f121a7ec"
    },
    {
        "author": "郑畋",
        "paragraphs": [
            "玉晨钟韵上清虚，画戟祥烟拱帝居。",
            "极眼向南无限地，绿烟深处认中书。"
        ],
        "title": "金銮坡上南望",
        "id": "52854c29-5ef8-45bd-9044-9966bcaad0a3"
    },
    {
        "author": "郑畋",
        "paragraphs": [
            "蜜炬殷红画不如，且将归去照吾庐。",
            "今来并得三般事，灵运诗篇逸少书。"
        ],
        "title": "酬隐珪舍人寄红烛",
        "id": "97b16580-163e-4807-9a76-846468bfe735"
    },
    {
        "author": "郑畋",
        "paragraphs": [
            "[玄]宗回马杨妃死，云雨虽亡日月新。",
            "终是圣明天子事，景阳宫井又何人。"
        ],
        "tags": [
            "唐诗三百首",
            "七言绝句",
            "带有地名",
            "咏史",
            "地名"
        ],
        "title": "马嵬坡",
        "id": "7e75853a-bf7a-4d8d-b3e9-0537f4ed913a"
    },
    {
        "author": "郑畋",
        "paragraphs": [
            "圆明青[䭀]饭，光润碧霞浆。",
            "浴殿晴秋倘中谢，残英犹可醉琼杯。"
        ],
        "title": "句",
        "id": "e830e284-dfea-4a90-b604-bd1ae75431d9"
    },
    {
        "author": "谭铢",
        "paragraphs": [
            "忆闻九华山，尚在童稚年。",
            "浮沈任名路，窥仰会无缘。",
            "罢职池阳时，复遭迎送牵。",
            "因兹契诚愿，瞩望枕席前。",
            "况值春正浓，气色无不全。",
            "或如碧玉静，或似青霭鲜。",
            "或接白云堆，或暎红霞天。",
            "呈姿既不一，变态何啻千。",
            "巍峩本无动，崇峻性岂偏。",
            "外景自隐隐，潜虚固幽玄。",
            "我来暗凝情，务道志更坚。",
            "色与山异性，性并山亦然。",
            "境变山不动，性存形自迁。",
            "自迁不阻俗，自定不失贤。",
            "浮华与朱紫，安可迷心田。"
        ],
        "tags": [
            "九华山"
        ],
        "title": "题九华山",
        "id": "aab33b7c-cb01-4ee4-8308-5cfd522caca4"
    },
    {
        "author": "谭铢",
        "paragraphs": [
            "武丘山下冢累累，松柏萧条尽可悲。",
            "何事世人偏重色，真娘墓上独题诗。"
        ],
        "title": "真娘墓",
        "id": "10185486-fd2c-41df-8234-8326b619e1fe"
    },
    {
        "author": "卢嗣立",
        "paragraphs": [
            "九华深翠落轩楹，迥眺澄江气象明。",
            "不遇阴霾孤岫隐，正当寒日众峯呈。",
            "坐观风雪销烦思，惜别烟岚驻晓行。",
            "得路归山期早诀，夜来潜已告精诚。"
        ],
        "tags": [
            "九华山"
        ],
        "title": "望九华山",
        "id": "d1dbf197-b9e1-4864-b9e3-f89c7ee53451"
    },
    {
        "author": "朱可名",
        "paragraphs": [
            "废刈镜湖田，上书紫阁前。",
            "愁人久委地，诗道未闻天。",
            "不是烧金手，徒抛钓月船。",
            "多惭兄弟意，不敢问林泉。"
        ],
        "title": "应举日寄兄弟",
        "id": "49c442a7-b1e4-4871-bb55-9e18a63d8a4e"
    },
    {
        "author": "张良器",
        "paragraphs": [
            "引派昆山峻，朝宗海路长。",
            "千龄逢圣主，五色瑞荣光。",
            "隐暎浮中国，晶明助太阳。",
            "坤维连浩漫，天汉接微茫。",
            "丹阙清氛里，函关紫气旁。",
            "位尊常守伯，道泰每呈祥。",
            "习坎灵逾久，居卑德有常。",
            "龙门如可涉，忠信是舟梁。"
        ],
        "title": "河出荣光",
        "id": "510310a8-01b0-43a5-9622-4bc31edd5573"
    },
    {
        "author": "薛能",
        "paragraphs": [
            "大雪满初晨，开门万象新。",
            "龙钟鸡未起，萧索我何贫。",
            "耀若花前境，清如物外身。",
            "细飞斑户牖，干洒乱松筠。",
            "正色凝高岭，随流助要津。",
            "鼎消微是滓，车碾半和尘。",
            "茶兴留诗客，瓜情想戍人。",
            "终篇本无字，谁别胜阳春。"
        ],
        "title": "新雪八韵",
        "id": "d6662430-2909-49a2-9757-421d75ca0097"
    },
    {
        "author": "薛能",
        "paragraphs": [
            "霁阙露穹崇，含生仰圣聪。",
            "英明高比日，声敎下如风。",
            "静发宸居内，低来品物中。",
            "南熏歌自溥，北极响皆通。",
            "苹末看无状，人间觉有功。",
            "因今委泥者，覩此忘途穷。"
        ],
        "title": "国学试风化下",
        "id": "afecc7e9-3aa7-4b8b-9d57-7c39827e28f6"
    },
    {
        "author": "薛能",
        "paragraphs": [
            "瑞气遶宫楼，皇居信上游。",
            "远冈连圣祚，平地载神州。",
            "会合皆重译，潺湲近八流。",
            "中兴岂假问，据此自千秋。"
        ],
        "title": "升平词十首 一",
        "id": "77d2f6f6-15d2-4d1a-a3d3-e3a61f4cf506"
    },
    {
        "author": "薛能",
        "paragraphs": [
            "寥泬敞延英，朝班立位横。",
            "宣传无草动，拜舞有衣声。",
            "鸳瓦霜消湿，虫丝日照明。",
            "辛勤自不到，遥见似前程。"
        ],
        "title": "升平词十首 二",
        "id": "04088b46-d767-43b1-b8f0-2d14b5827c32"
    },
    {
        "author": "薛能",
        "paragraphs": [
            "处处是欢心，时康岁已深。",
            "不同三尺剑，应似五弦琴。",
            "寿笑山犹尽，明嫌日有阴。",
            "何当怜一物，亦遣断愁吟。"
        ],
        "title": "升平词十首 三",
        "id": "345f6e72-a85e-476f-8e7b-610983591bce"
    },
    {
        "author": "薛能",
        "paragraphs": [
            "曙质绝埃氛，彤庭列禁军。",
            "圣颜初对日，龙尾竞缘云。",
            "佩响交成韵，帘阴暖带纹。",
            "逍遥岂有事，于此咏南熏。"
        ],
        "title": "升平词十首 四",
        "id": "e2764933-6410-42f9-936b-cb90fd947c55"
    },
    {
        "author": "薛能",
        "paragraphs": [
            "一物至周天，洪纤尽晏然。",
            "车书无异俗，甲子并丰年。",
            "奇技皆归朴，征夫亦服田。",
            "君王故不有，台鼎合韦弦。"
        ],
        "title": "升平词十首 五",
        "id": "3234c655-7b1b-4be7-bdc3-7f6c93106dae"
    },
    {
        "author": "薛能",
        "paragraphs": [
            "日日听歌谣，区中尽祝尧。",
            "虫蝗初不害，夷狄近全销。",
            "史笔惟书瑞，天台绝见妖。",
            "因令匹夫志，转欲事清朝。"
        ],
        "title": "升平词十首 六",
        "id": "4c7df6d8-f7cc-4476-b568-7fec18cc4cb7"
    },
    {
        "author": "薛能",
        "paragraphs": [
            "品物尽昭苏，神功复帝谟。",
            "他时应有寿，当代且无虞。",
            "赐历通遐俗，移关入半胡。",
            "鹪鹩一何幸，于此寄微躯。"
        ],
        "title": "升平词十首 七",
        "id": "c72a9af5-ed08-4627-bf20-9ee339648f41"
    },
    {
        "author": "薛能",
        "paragraphs": [
            "无战复无私，尧时即此时。",
            "焚香临极早，待月卷帘迟。",
            "端拱干坤内，何言黈纩垂。",
            "君看圣明验，只此是神龟。"
        ],
        "title": "升平词十首 八",
        "id": "d4063565-5be6-46b8-ab58-3d6802921d6e"
    },
    {
        "author": "薛能",
        "paragraphs": [
            "旭日上清穹，明堂坐圣聪。",
            "衣裳承瑞气，冠冕盖重瞳。",
            "花木经宵露，旌旗入仗风。",
            "何期于此地，见说是神工。"
        ],
        "title": "升平词十首 九",
        "id": "bc4435cb-a58b-43bc-bfa5-9cee777affe2"
    },
    {
        "author": "薛能",
        "paragraphs": [
            "五帝三皇主，萧曹魏邴臣。",
            "文章惟返朴，戈甲尽生尘。",
            "谏纸应无用，朝纲自有伦。",
            "升平不可记，所见是闲人。"
        ],
        "title": "升平词十首 十",
        "id": "da7c0225-506f-4c87-bda2-019cce9e19dd"
    },
    {
        "author": "薛能",
        "paragraphs": [
            "琴剑事行装，河关出北方。",
            "秦音尽河内，魏画自黎阳。",
            "野日村苗熟，秋霜馆叶黄。",
            "风沙问船处，应得立清漳。"
        ],
        "title": "送冯温往河外",
        "id": "31b9eaa8-608b-47f3-ad36-c79c48f39ecb"
    },
    {
        "author": "薛能",
        "paragraphs": [
            "少载琴书去，须知暂佐军。",
            "初程见西岳，尽室渡横汾。",
            "元日何州在，枯风宿馆闻。",
            "都门送行处，青紫骑纷纷。"
        ],
        "tags": [
            "华山"
        ],
        "title": "送从兄之太原副使",
        "id": "b708fe60-6657-42e2-a55e-bbd2c42499a4"
    },
    {
        "author": "薛能",
        "paragraphs": [
            "一曲大河声，全家几日行。",
            "从容长约夜，差互忽离城。",
            "镇北胡沙浅，途中霍岳横。",
            "相逢莫已讯，诗雅负雄名。"
        ],
        "title": "送马戴书记之太原",
        "id": "8306e008-e7cb-4030-bdab-dc2a2472e0a2"
    },
    {
        "author": "薛能",
        "paragraphs": [
            "榆关到不可，何况出榆关。",
            "春草临岐断，边楼带日闲。",
            "人归穹帐外，鸟乱废营间。",
            "此地堪愁想，霜前作意还。"
        ],
        "title": "送友人出塞",
        "id": "6f31e8ab-68d8-4cac-8694-474587f59e78"
    },
    {
        "author": "薛能",
        "paragraphs": [
            "边城官尚恶，况乃是羁游。",
            "别路应相忆，离亭更少留。",
            "黄沙人外阔，飞雪马前稠。",
            "甚险穹庐宿，无为过代州。"
        ],
        "title": "送李溟出塞",
        "id": "77fcf781-bdb6-4825-a261-76f2a0623ff9"
    },
    {
        "author": "薛能",
        "paragraphs": [
            "海日东南出，应开岭上扉。",
            "扫坛花入篲，科竹露沾衣。",
            "饭後嫌身重，茶中见鸟归。",
            "相思爱民者，难说与亲违。"
        ],
        "title": "寄终南隐者",
        "id": "028eb480-7fbe-4cde-95b5-61c1fa5683e3"
    },
    {
        "author": "薛能",
        "paragraphs": [
            "自得高闲性，平生向北栖。",
            "月潭云影断，山叶雨声齐。",
            "庭树人书匝，栏花鸟坐低。",
            "相留永不忘，经宿话丹梯。"
        ],
        "title": "赠隐者",
        "id": "98ab0ba9-c087-4fa3-b75a-9754529fe829"
    },
    {
        "author": "薛能",
        "paragraphs": [
            "花开亦花落，时节暗中迁。",
            "无计延春日，可能留少年。",
            "小丛初散蝶，高柳即闻蝉。",
            "繁艳归何处，满山啼杜鹃。"
        ],
        "title": "惜春",
        "id": "9e5a15ce-95bc-44b9-a3ba-6f44f73867ad"
    },
    {
        "author": "薛能",
        "paragraphs": [
            "驱马复乘流，何时发虎丘？全家上南岳，一尉事诸侯。",
            "茶煮朝宗水，船停调角州。",
            "炎方好将息，卑湿旧堪忧。"
        ],
        "tags": [
            "衡山"
        ],
        "title": "送人自苏州之长沙县官",
        "id": "1d22aca8-9cd4-4177-a871-dc56d930c714"
    },
    {
        "author": "薛能",
        "paragraphs": [
            "茫茫驱匹马，归处是荒榛。",
            "猨迹破庭雪，鼠踪生甑尘。",
            "开门冲网断，扫叶放苔匀。",
            "为惜诗情错，应难致此身。"
        ],
        "title": "早春归山中旧居",
        "id": "fd8b60f4-8ffd-4a3b-b96a-4ea00f11f422"
    },
    {
        "author": "薛能",
        "paragraphs": [
            "萧条秋雨地，独院阻同羣。",
            "一夜惊为客，多年不见君。",
            "边心生落日，乡思羡归云。",
            "更在相思处，子规灯下闻。"
        ],
        "title": "麟中寓居寄蒲中友人",
        "id": "934120ad-883a-4701-9df6-097bfb08c20a"
    },
    {
        "author": "薛能",
        "paragraphs": [
            "一行千里外，几事寸心间。",
            "才子贫堪叹，男儿别是闲。",
            "黄河淹华岳，白日照潼关。",
            "若值乡人问，终军贱不还。"
        ],
        "tags": [
            "黄河"
        ],
        "title": "关中送别",
        "id": "02096dd9-1734-4358-81f0-98ce21febd85"
    },
    {
        "author": "薛能",
        "paragraphs": [
            "满魄断埃氛，牵吟并舍闻。",
            "一年唯此夜，到晚愿无云。",
            "待赏从初出，看行过二分。",
            "严城亦已闭，悔不预期君。"
        ],
        "title": "中秋夜寄李溟",
        "id": "b7094d6a-d2c4-47e9-b19d-d8d2f528e40a"
    },
    {
        "author": "薛能",
        "paragraphs": [
            "梦想青山寺，前年住此中。",
            "夜堂吹竹雨，春地落花风。",
            "旧句师曾见，清斋我亦同。",
            "浮生蹇莫问，辛苦未成功。"
        ],
        "title": "赠禅师",
        "id": "8303cd6a-d38e-420a-98a4-ccd407ef8d73"
    },
    {
        "author": "薛能",
        "paragraphs": [
            "寒空孤鸟度，落日一僧归。",
            "近寺路闻梵，出郊风满衣。",
            "步摇瓶浪起，盂戛磬声微。",
            "还坐栖禅所，荒山月照扉。"
        ],
        "title": "送禅僧",
        "id": "08a2fe3c-057f-40e7-ace2-6a2513588589"
    },
    {
        "author": "薛能",
        "paragraphs": [
            "门前虽有径，绝向世间行。",
            "薙草因逢药，移花便得莺。",
            "甘贫原是道，苦学不为名。",
            "莫怪苍髭晚，无机任世情。"
        ],
        "title": "赠隐者",
        "id": "0b824656-b275-4123-8323-5e79d417dea0"
    },
    {
        "author": "薛能",
        "paragraphs": [
            "去扫冬林下，闲持未徧经。",
            "为山低凿牖，容月广开庭。",
            "旧叶云千里，生涯水一瓶。",
            "还应觅新句，看雪倚禅扃。"
        ],
        "title": "冬日送僧归吴中旧居",
        "id": "7ac7ed6a-cbc8-464f-894d-3fe8da56063b"
    },
    {
        "author": "薛能",
        "paragraphs": [
            "八月曾殊选，三星固异仪。",
            "祔陵经灞浐，归赗杂华夷。",
            "旌去题新谥，宫存鏁素帏。",
            "重泉应不恨，生见太平时。"
        ],
        "title": "恭禧皇太后挽歌词三首 一",
        "id": "f71ef698-2204-4c30-9ee2-f9dcebb80ed4"
    },
    {
        "author": "薛能",
        "paragraphs": [
            "月落娥兼隐，宫空后岂还。",
            "衔哀穷地界，亲莅泣天颜。",
            "旧住留丹药，新陵在碧山。",
            "国人伤莫及，应只咏关关。"
        ],
        "title": "恭禧皇太后挽歌词三首 二",
        "id": "45c6e213-cc43-4c89-a21e-95f3a90fcb7e"
    },
    {
        "author": "薛能",
        "paragraphs": [
            "配圣三朝隔，灵仪万姓哀。",
            "多年好黄老，旧日荐贤才。",
            "道着标彤管，宫闲闭绿苔。",
            "平生六衣在，曾着祀高禖。"
        ],
        "title": "恭禧皇太后挽歌词三首 三",
        "id": "48172562-5aef-49c6-ae42-12292b361e84"
    },
    {
        "author": "薛能",
        "paragraphs": [
            "无媒甘下飞，君子尚麻衣。",
            "岁月终荣在，家园近且归。",
            "山光临舜庙，河气隔王畿。",
            "甚积汤原思，青青宿麦肥。"
        ],
        "title": "送胡澳下第归蒲津",
        "id": "e40dcfce-c511-4740-99a8-d19c9ebb0852"
    },
    {
        "author": "薛能",
        "paragraphs": [
            "权门多见薄，吾道岂终行。",
            "散地徒忧国，良时不在城。",
            "花繁春正王，茶美梦初惊。",
            "赖有兹文在，犹堪畅此生。"
        ],
        "title": "春日闲居",
        "id": "5e191e57-f8fb-4321-8036-0959aae25b3d"
    },
    {
        "author": "薛能",
        "paragraphs": [
            "几世瞢农桑，凶年竟失乡。",
            "朽关生湿菌，倾屋照斜阳。",
            "雨水淹残臼，葵花压倒墙。",
            "明时岂致此，应自负苍苍。"
        ],
        "title": "题逃户",
        "id": "07eceda2-115a-4e64-80d8-7fddb48b22c6"
    },
    {
        "author": "薛能",
        "paragraphs": [
            "傍舍虫声满，残秋宿雨村。",
            "远劳才子骑，光顾野人门。",
            "败叶盘空蔓，雕丛露暗根。",
            "相携未尽语，川月照黄昏。"
        ],
        "title": "郊居荅客",
        "id": "0b1418cd-3d56-48dd-abd1-9e2863f9f4a8"
    },
    {
        "author": "薛能",
        "paragraphs": [
            "绿草闭闲院，悄然花正开。",
            "新年人未去，戊日燕还来。",
            "雨地残枯沫，灯窗积旧煤。",
            "归田语不忘，樗散料非才。"
        ],
        "title": "早春归山中旧居",
        "id": "bae29f55-2148-462c-8c64-a2b6b03dc6c0"
    },
    {
        "author": "薛能",
        "paragraphs": [
            "一榜尽精选，此身犹陆沈。",
            "自无功谠分，敢抱怨尤心。",
            "暖陌开花气，春居闭日阴。",
            "相知岂不有，知浅未知深。"
        ],
        "title": "下第後春日长安寓居三首 一",
        "id": "228fa652-eea8-4900-b4cc-21327395011b"
    },
    {
        "author": "薛能",
        "paragraphs": [
            "暂屈固何恨，所忧无此时。",
            "隔年空仰望，临日又参差。",
            "劳力且成病，壮心能不衰。",
            "犹将琢磨意，更欲候宗师。"
        ],
        "title": "下第後春日长安寓居三首 二",
        "id": "9de7e928-d9f7-4162-b7c1-85e47235e2bf"
    },
    {
        "author": "薛能",
        "paragraphs": [
            "关东归不得，岂是爱他乡。",
            "草碧余花落，春闲白日长。",
            "全家期圣泽，半路敢农桑。",
            "独立应无侣，浮生欲自伤。"
        ],
        "title": "下第後春日长安寓居三首 三",
        "id": "ce50954c-e00b-4c17-abb0-4d782936b82a"
    },
    {
        "author": "薛能",
        "paragraphs": [
            "疎拙自沈昏，长安岂是村。",
            "春非闲客事，花在五侯门。",
            "道僻惟忧祸，诗深不敢论。",
            "扬雄若有荐，君圣合承恩。"
        ],
        "title": "春早选寓长安二首 一",
        "id": "88877dbb-3e4d-40a8-8626-3a13951718c0"
    },
    {
        "author": "薛能",
        "paragraphs": [
            "旧论已浮海，此心犹滞秦。",
            "上僚如报国，公道岂无人。",
            "岩隐悬溪瀑，城居入榻尘。",
            "渔舟即拟去，不待晚年身。"
        ],
        "title": "春早选寓长安二首 二",
        "id": "b77f6043-0350-434b-ac27-995a33036c76"
    }
]