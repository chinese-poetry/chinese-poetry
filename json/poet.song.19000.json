[
    {
        "author": "韩琦",
        "paragraphs": [
            "翠柏枝繁鬰未伸，我来删理务躬亲。",
            "孤根得地虽经岁，逸势参天不在人。",
            "先易工夫知取舍，后凋颜色长精神。",
            "环材自入他年用，莫厌因时翦择频。"
        ],
        "title": "删柏",
        "id": "aac95b70-0177-4c9a-a9b5-1196f28fed0b"
    },
    {
        "author": "韩琦",
        "paragraphs": [
            "缓带凭轩喜放泉，映花穿柳逗潺湲。",
            "谁言胜境须昆阆，自有清音过管絃。",
            "赴海任遥终泽润，灌园思足尚留连。",
            "衰翁日寄南窗傲，枕上时醒白昼眠。"
        ],
        "title": "放泉",
        "id": "0ae6d659-b302-419f-a671-0f8763f92354"
    },
    {
        "author": "韩琦",
        "paragraphs": [
            "至日郊原拥节旄，先茔躬得奉特醪。",
            "霜威压野寒方重，山色凌虚气自高。",
            "衣锦不来夸富贵，报亲惟切念劬劳。",
            "连村父老欢相迓，因劝勤耕候土膏。"
        ],
        "title": "冬至祀坟",
        "id": "529b7cfd-1d18-41d0-9011-15729bb4bef5"
    },
    {
        "author": "韩琦",
        "paragraphs": [
            "无臭含天德，资贫乃地珍。",
            "羣阴徒肆暴，万室自融春。",
            "丰黍轻邹律，歌襦陋蜀民。",
            "何妨灰弃道，仁政不同秦。"
        ],
        "title": "烧煤戏成",
        "id": "20d47dd2-0e14-4a24-8706-6e05a73eb121"
    },
    {
        "author": "韩琦",
        "paragraphs": [
            "偃盖孤松挺北轩，亭亭双柏寝堂前。",
            "干霄夭矫苍龙上，当户阴森翠幄圆。",
            "百岁生成犹易枿，近时栽葺欲谁怜。",
            "居官好恶宜加谨，诗拙徒思警后贤。"
        ],
        "title": "悲二木",
        "id": "3231a6ee-42cc-453b-9ae6-68cab5296eee"
    },
    {
        "author": "韩琦",
        "paragraphs": [
            "昨夜同云彻晓阴，雪牀轻衬六花深。",
            "一开帝扆忧民虑，普慰农畴望岁心。",
            "天兴酒徒张醉幕，家疑仙室尽瑶林。",
            "喜凭休逸台西槛，羣玉高低耸万岑。"
        ],
        "title": "喜雪",
        "id": "85e00004-392e-4f90-b483-44f0a2f5e3f6"
    },
    {
        "author": "韩琦",
        "paragraphs": [
            "休逸台头雪乍晴，病眸虽澁亦增明。",
            "几年无此三农乐，万物皆随一气清。",
            "修竹拒寒森晚节，垂杨偷润袅春情。",
            "当轩欲绘西山景，巧笔何人似李成。"
        ],
        "title": "雪霁登休逸台",
        "id": "a8a45e3d-36dd-42f8-9cff-726d43242ad3"
    },
    {
        "author": "韩琦",
        "paragraphs": [
            "公今重释五千言，一法专求是要诠。",
            "天道生成忘万物，师人功业在羣贤。",
            "世尘甚扰吾何欲，谦柄常持彼任先。",
            "治国治身非异理，雨无心迹自安然。"
        ],
        "title": "谢观文赵尚书寄示集注老子",
        "id": "a9e6afd2-9592-47bb-b187-49d594143da7"
    },
    {
        "author": "韩琦",
        "paragraphs": [
            "一渠遐引直千金，对激双轮用智深。",
            "本务爱民除岁患，且非为政有机心。",
            "重罗撼雪收长利，嘉植成帷展旧阴。",
            "来者相沿知日盛，肯教前作入烟沈。"
        ],
        "title": "双硙",
        "id": "ea47db24-2c1f-4254-a60c-90042f2104c4"
    },
    {
        "author": "韩琦",
        "paragraphs": [
            "鹿角科民岁甚劳，故栽榆柳匝城壕。",
            "骈枝岂下笓篱密，耸干将凌埤堄高。",
            "扞蔽莫先轻枳棘，森严无日挺干旄。",
            "霜斤谨勿窥微利，惜取金汤四面牢。"
        ],
        "title": "壕林",
        "id": "6bae4b8f-e5c5-4068-9a63-896c1dfc0723"
    },
    {
        "author": "韩琦",
        "paragraphs": [
            "三朝徧喜得晴和，岁美民康此验多。",
            "天运主生方启户，土膏乘暖已腾波。",
            "雪凭空阔高低在，风引韶妍次第过。",
            "霁霭正开先陇近，太行晡景上嵯峨。"
        ],
        "title": "元日祀坟马上",
        "id": "16e15d10-b16d-4b55-95a0-94b09d382176"
    },
    {
        "author": "韩琦",
        "paragraphs": [
            "名园尝已植羣芳，更得新株补旧行。",
            "非欲后来传好事，只图芬馥满吾乡。"
        ],
        "title": "栽花二阕  其一",
        "id": "b3c258c5-3948-45de-bb60-6a48432a6ad1"
    },
    {
        "author": "韩琦",
        "paragraphs": [
            "百品名花手种来，复寻嘉艳及时栽。",
            "主人便去心无恨，从向东风自在开。"
        ],
        "title": "栽花二阕  其二",
        "id": "445250d3-e187-4fcb-a29c-afe0c1ef5295"
    },
    {
        "author": "韩琦",
        "paragraphs": [
            "退削尝连上，清衷遂一开。",
            "调元辞重任，殄寇倚非才。",
            "虎士方争奋，羌雏已诉哀。",
            "遽驰金节觐，俄得锦衣回。",
            "雅契瞻并府，衰容病邺台。",
            "孤怀难托雁，芳信忽传梅。",
            "瑇瑁遥宾席，蒲萄入醉杯。",
            "高谈嗟阻阔，危榭几徘徊。",
            "大卤诚淹帅，中枢即贰台。",
            "三槐东第甲，还似相车来。"
        ],
        "title": "次韵答并帅王仲仪端明以诗见寄",
        "id": "f06ff220-cfcf-449e-b3c7-34fa58006f65"
    },
    {
        "author": "韩琦",
        "paragraphs": [
            "睿师当亨会，真贤上贵途。",
            "骥程轻历块，鹏运狭抢榆。",
            "大器方膺用，清风自少徒。",
            "危言忘世忌，直道得神扶。",
            "廪粟常周急，囊衣异弗娄。",
            "临戎资远略，进读待名儒。",
            "位峻升中执，胡骄赖北狙。",
            "殊隣摧桀骜，正路屏榛芜。",
            "机务参筹幄，恬波静海隅。",
            "高名乔岳重，劲节老松孤。",
            "众望归钧席，羣生入化罏。",
            "幽遐通滞塞，愁鬰变怡愉。",
            "明哲咸推甫，深忠独许壶。",
            "上枢俄任德，冢辅适容愚。",
            "清燕常陪论，丹诚得尽输。",
            "协心安国本，罄宇保民苏。",
            "知止频思退，遗荣遂恳图。",
            "连章倾悃愊，重责厌忧虞。",
            "物议皆嗟去，宸言勉赐俞。",
            "四朝全始卒，一代足师模。",
            "恣逐林泉乐，几忘仆马痡。",
            "韩城穷近赏，嵩谷喜深趋。",
            "飞溜星分派，奇峰笋迸株。",
            "买山兼胜得，卜宅与真俱。",
            "寿考何人及，优游举世无。",
            "神颐紫虚观，迹谢赤墀涂。",
            "不意烦诗笔，勤来恤病躯。",
            "龙章惊表裸，雀弹枉投珠。",
            "酬唱情虽接，仙凡路尚殊。",
            "终期解官绶，先约造灵区。"
        ],
        "title": "次韵答宫保张相公以长篇见寄",
        "id": "eac59ff9-6400-43b6-b635-f41ba4e9ceb3"
    },
    {
        "author": "韩琦",
        "paragraphs": [
            "王氏名园枕子城，主人方壮便遗荣。",
            "栽花直欲春长在，爱客谁尤囊尽倾。",
            "万景并归闲日月，一身常寄小蓬瀛。",
            "吾居甚迩还空锁，不退堪为达士轻。"
        ],
        "title": "留题相州王珫推官园亭",
        "id": "c9807fce-a0bd-478d-ba40-7f2d38a6d751"
    },
    {
        "author": "韩琦",
        "paragraphs": [
            "适辞乡邑入平川，春恼轻寒未禁烟。",
            "金印此时交大府，银袍当日接英躔。",
            "清衷正渴摅贤蕴，窳质前知在化甄。",
            "衰病早期还旧里，不循公迹住三年。"
        ],
        "title": "次韵答王拱辰宣徽将交政惠诗",
        "id": "e03b63d8-68c4-4407-b8c9-7efcd2db5834"
    },
    {
        "author": "韩琦",
        "paragraphs": [
            "去年修禊小龙池，醉席高吟盛一时。",
            "今日正逢春骀荡，此身翻苦病支离。",
            "浮觞胜会人胥乐，闭阁衰悰自不知。",
            "御水有期犹半月，雨余风景愿迟迟。"
        ],
        "title": "上巳属疾",
        "id": "3883c7b2-fec4-4519-8658-97caa26ce179"
    },
    {
        "author": "韩琦",
        "paragraphs": [
            "许公亭馆压通津，强率羸躯接会宾。",
            "万陇得苗经饱雨，满车余粟有归民。",
            "退花杏小惊春晚，系马蔬柔辨食珍。",
            "风伯入谗憎乐事，怒号终日走埃尘。"
        ],
        "title": "会食许公亭",
        "id": "38528bf7-5325-48c0-8e31-8a01292de875"
    },
    {
        "author": "韩琦",
        "paragraphs": [
            "二苏遗笔匿仙扃，贤宰来求为发明。",
            "字久半随风雨剥，气豪犹入鬼神惊。",
            "终疑鸾凤骞云去，不假江山到骨清。",
            "人对盛时须自勉，醉吟颠草尚垂名。"
        ],
        "title": "扶沟宰周源来求二苏兄弟留题于白鹤观诗",
        "id": "7223d215-9e32-4e83-8522-2f68410a3ea6"
    },
    {
        "author": "韩琦",
        "paragraphs": [
            "再乞乡邦遂志艰，十年方得见家山。",
            "昼衣丽锦过前宠，秋逼衰蒲失旧颜。",
            "数月又迁当冗剧，一生曾未识安闲。",
            "故人千里无由愬，赖有诗筒去复还。"
        ],
        "title": "次韵答子渊赵学士",
        "id": "40cb153a-dd93-4729-a538-f7f8c469cd3b"
    },
    {
        "author": "韩琦",
        "paragraphs": [
            "从来交分拟金兰，一纪前同陟道山。",
            "君畜高才终未偶，我居荣路独何颜。",
            "邺台将卜全身退，洛宅先输任意闲。",
            "感旧倚楼空自叹，不如飞翼倦知还。"
        ],
        "title": "再答二阕  其一",
        "id": "1b309a99-7fe4-4468-a7cb-989045f05fc0"
    },
    {
        "author": "韩琦",
        "paragraphs": [
            "退谋休洛勇难攀，性得清虚不在山。",
            "十亩足居应慕白，一瓢犹乐直师颜。",
            "谁论世路风波恶，渐见仙家日月闲。",
            "我亦安阳蜗舍就，羨君殊欲幅由还。"
        ],
        "title": "再答二阕  其二",
        "id": "599d67bf-565e-4d9e-8e30-fe3cecf13d47"
    },
    {
        "author": "韩琦",
        "paragraphs": [
            "雨曾擎日上高天，遽脱浮荣请退坚。",
            "宠殿大邦方异礼，确申前恳甫踰年。",
            "三师共仰青宫贵，四海皆称白傅贤。",
            "自顾衰残归未得，几时平地接神仙。"
        ],
        "title": "寄致政赵少师",
        "id": "b466af1e-d6af-47a2-86b8-634309313f36"
    },
    {
        "author": "韩琦",
        "paragraphs": [
            "月榭风亭胜雅名，主公闲适愈多情。",
            "芳樽屡酌瀛洲上，谁听霓裳散序声。"
        ],
        "title": "又寄二阕  其一",
        "id": "ff8dafe4-0243-49fe-89cf-e05562566146"
    },
    {
        "author": "韩琦",
        "paragraphs": [
            "到处园亭列画屏，四时如只在仙扃。",
            "归来便是无为乐，不必重笺道德经。"
        ],
        "title": "又寄二阕  其二",
        "id": "c07dfed7-8994-4254-9ea2-3fa31625e38e"
    },
    {
        "author": "韩琦",
        "paragraphs": [
            "危阁轻裘陟望宸，欲逃蒸暑若忧焚。",
            "清风自越兼金贵，真境都无数仞分。",
            "归渚水禽明似雪，扰空沙燕闹如蚊。",
            "凭轩眷阙羁魂断，乱逐南飞送雨云。"
        ],
        "title": "登望宸阁",
        "id": "a1813757-5269-4276-97f9-2675bfc417a7"
    },
    {
        "author": "韩琦",
        "paragraphs": [
            "当暑思来坐北轩，俯看形胜在簷前。",
            "楼台突兀陵高木，城堞萦回际远天。",
            "万室正虞多暍者，一身惭独御泠然。",
            "歊烦尽涤无心下，欲帐轻绡彻夜眠。"
        ],
        "title": "登金铜门",
        "id": "8aa88b3f-6a3e-4027-8d6f-d8aa6234f0c6"
    },
    {
        "author": "韩琦",
        "paragraphs": [
            "亭馆虽芜胜势存，病襟犹足涤冥昏。",
            "晚凉天气秋风入，雨霁园林伏暑奔。",
            "古榭稳骑危岫翠，御流遥泻曲池浑。",
            "河鱼未获山芎效，几废良辰命客樽。"
        ],
        "title": "立秋日后园",
        "id": "eb575d51-7cda-41cc-bbf0-e8d2ba5f3dcb"
    },
    {
        "author": "韩琦",
        "paragraphs": [
            "烦蒸求得到中元，余酷侵人尚鲜欢。",
            "病塞不能冲酒堰，气清终已倒盂兰。",
            "陈编就榻将开懒，危阁凌风欲下难。",
            "闻道禾弮尽踰尺，日西偏喜夕霞丹。"
        ],
        "title": "己酉中元",
        "id": "60a022c8-fe74-4058-b6c0-2f0ea393c979"
    },
    {
        "author": "韩琦",
        "paragraphs": [
            "去年西洛过中秋，正怯清光刺病眸。",
            "此夜北都逢好月，喜延嘉客上高楼。",
            "真居自与风尘绝，雅句须穷造化搜。",
            "但引流霞歌白雪，岂殊身在广寒游。"
        ],
        "title": "中秋席上",
        "id": "4aeca907-c499-4f09-a2bc-c0a8c8f753fe"
    },
    {
        "author": "韩琦",
        "paragraphs": [
            "池馆隳摧古榭荒，此延嘉客会重阳。",
            "虽渐老圃秋容淡，且看寒花晚节香。",
            "酒味已醇新过热，蟹黄先实不须霜。",
            "年来饮兴衰难强，漫有高吟力尚狂。"
        ],
        "tags": [
            "宴饮",
            "赞美",
            "重阳节",
            "品格",
            "赏花"
        ],
        "title": "九日水阁",
        "id": "fcb22ad6-d8b5-46bb-86ff-039f06bfe062"
    },
    {
        "author": "韩琦",
        "paragraphs": [
            "繁云凝结远成堆，雪意应随雅客来。",
            "满地粧梅知腊近，一天风絮误春回。",
            "玳欹宾席豪诗笔，珠沃歌喉滑醉杯。",
            "病叟有心萌酒战，明轰钟鼓不衔枚。"
        ],
        "title": "次韵和机宜强至都官喜雪",
        "id": "f9b79989-e352-4530-bc8d-6562930e984f"
    },
    {
        "author": "韩琦",
        "paragraphs": [
            "天和人意共昏昏，飘掷繁霙助客樽。",
            "正会笙歌开醉目，忽惊珠玉得嘉言。",
            "已凌衰鬓争霜采，更拂妖颜上粉痕。",
            "东阁有贤才调雅，媿无优礼绍公孙。"
        ],
        "title": "次韵再答",
        "id": "f7b9fbf2-4921-4b5e-86c4-edfcc0668058"
    },
    {
        "author": "韩琦",
        "paragraphs": [
            "过马传名事莫详，我严宾集在更张。",
            "不资金石升堂乐，务接芝兰入室香。",
            "农获大丰歌滞穗，讼销羣枉閴甘棠。",
            "时闻雅席延诸彦，病守心闲兴亦长。"
        ],
        "title": "雅集堂",
        "id": "47dca9d7-c839-4bff-b5eb-6f2593f41508"
    },
    {
        "author": "韩琦",
        "paragraphs": [
            "重阴初释六花残，试倚危栏一望看。",
            "魂爽顿如居物外，句新难得上毫端。",
            "酒收豪席珊瑚碎，风刮仙盘沆瀣干。",
            "化就兜罗绵世界，鹫宫高插白云寒。"
        ],
        "title": "望宸阁雪后",
        "id": "f243cba2-b39e-48aa-bbd5-b256dba1dc80"
    },
    {
        "author": "韩琦",
        "paragraphs": [
            "故历将除夜未晨，暖风轻送六霙匀。",
            "及时皆喜逢三白，伺晓何妨具五辛。",
            "一箭尚留终在腊，万花潜发欲惊春。",
            "藏阄令恶传杯速，欢杀红炉守岁人。"
        ],
        "title": "己酉岁除夜雪",
        "id": "36e49f4e-5e93-457f-888a-6d15c846b41d"
    },
    {
        "author": "韩琦",
        "paragraphs": [
            "腊寒初破作春阴，澌澁铜乌远漏沉。",
            "气折笙簧声易软，涧匀梅柳色潜深。",
            "已催豪侠将狂兴，更恼衰残欲病心。",
            "任展轻销谁画得，雾昏楼阁半遥林。"
        ],
        "title": "春阴席上",
        "id": "00741436-08be-4a32-8436-d68c429a6c98"
    },
    {
        "author": "韩琦",
        "paragraphs": [
            "花雨交加坠宝坊，万灯全掩玉蟾光。",
            "几时莲与春风偶，此夜人如蜡日狂。",
            "欲乐一知趋寿域，路迷无处不仙乡。",
            "当筵自是壶中景，莫访金吾漏短长。"
        ],
        "title": "龙兴灯夕",
        "id": "03877d08-58ea-401d-9a66-63edf6a5e109"
    },
    {
        "author": "韩琦",
        "paragraphs": [
            "此夕浓阴送雨来，冥然天意可轻猜。",
            "欲催嘉卉乘时发，似抑妖莲作伪开。",
            "强沸金丝终断续，半濡罗绮尚徘徊。",
            "待前一任游人散，且听新声尽醉叠。"
        ],
        "title": "上元遇雨席上",
        "id": "badb546c-c609-4f00-955f-6ade9400184a"
    },
    {
        "author": "韩琦",
        "paragraphs": [
            "几阵风凝霰作牀，稳承花雪入春芳。",
            "南园蝶舞都疑梦，北岭梅开只欠香。",
            "气暖不容冰笋就，润深潜引麦针长。",
            "衰翁未得阳和助，且自宜城抵醉乡。"
        ],
        "title": "春雪",
        "id": "e4125d68-1c35-4a03-9b52-93e6923ea38e"
    },
    {
        "author": "韩琦",
        "paragraphs": [
            "半销残雪在庭柯，寂寞园林试强过。",
            "正病寒威连月困，不知春色一朝多。",
            "小桃楼角香心动，百舌枝头语意和。",
            "促理新声加酿酒，只忧韶景去如梭。"
        ],
        "title": "中和节后园",
        "id": "b3d8e16f-25c5-4085-8e71-17f4ba7189f4"
    },
    {
        "author": "韩琦",
        "paragraphs": [
            "明祀严先甲，喜辰历上丁。",
            "采芹因旧馆，释菜协前经。",
            "俎豆由斯学，粢盛信匪馨。",
            "欲知时祭重，百世仰仪刑。"
        ],
        "title": "仲春释奠",
        "id": "37e11ea6-9935-4eee-8091-d2ecfcde12d9"
    },
    {
        "author": "韩琦",
        "paragraphs": [
            "百五嘉辰此命筵，中分春色极芳妍。",
            "花遗嫩靥饶风地，云坼轻阴半雨天。",
            "淑景万容粧节物，胜游千路入神仙。",
            "酣杯莫顾归时夜，藏火难逢月尚圆。"
        ],
        "title": "康戌二月十六日寒食会雅集堂",
        "id": "9c84b19c-03c7-466c-8022-58fe92f37b89"
    },
    {
        "author": "韩琦",
        "paragraphs": [
            "同赏利花过浄坊，压沙幽閴面平冈。",
            "孤园不治黄金界，醉笔徒夸白雪香。",
            "风急几翻云影乱，殿深全掩玉毫光。",
            "朝来经雨低含泪，竞写真妃寂寞粧。"
        ],
        "title": "会压沙寺观梨花",
        "id": "4a9d8e41-2949-4a08-bee8-2be620421bc3"
    },
    {
        "author": "韩琦",
        "paragraphs": [
            "天知人意喜春娱，故作轻云卷复舒。",
            "风撼花飞铺宴席，雨平沙稳助流车。",
            "蛾颦嫩叶初眠柳，马茁柔椿未荐蔬。",
            "何必笙歌喧坐上，且延欢伯侍香裾。"
        ],
        "title": "次韵和宋适推官压沙惠诗",
        "id": "0e474c4f-549f-4101-8def-b7e12cd56922"
    },
    {
        "author": "韩琦",
        "paragraphs": [
            "伊昔豪英袭将牙，更崇因果欲何加。",
            "精蓝世自传缁服，绘像尘谁障碧纱。",
            "诗好盈编堆锦组，字奇随笔走龙蛇。",
            "空余旧史高风在，衰替嗟吾外氏家。"
        ],
        "title": "过全福寺",
        "id": "d405b500-a518-46d9-8767-92cca16acf62"
    },
    {
        "author": "韩琦",
        "paragraphs": [
            "三月三来御水涯，古亭春色绿相遮。",
            "牡丹已认冠丛叶，郁李真疑绶引花。",
            "侍妓寝歌成雅席，恶风吹酒入微沙。",
            "土囊终夕从飘怒，不障清欢祓禊家。"
        ],
        "title": "上巳会许公亭二首  其一",
        "id": "78386f2f-ba1d-4f7d-bca8-8ad1e5310b71"
    },
    {
        "author": "韩琦",
        "paragraphs": [
            "元巳乘闲到许亭，胜游差远几开扃。",
            "寻春自失花颜素，爱客偏回柳眼青。",
            "曲水事遥存燕喜，甘棠人去想仪形。",
            "禊筵莫愬杯行数，归辔迎风酒易醒。"
        ],
        "title": "上巳会许公亭二首  其二",
        "id": "4d6cd754-73dd-4436-a2b3-d32b4c385e3b"
    },
    {
        "author": "韩琦",
        "paragraphs": [
            "亭馆萧然古岸头，园林虽雅背清流。",
            "感时堪惜芳菲过，拖病须从祓禊游。",
            "归舰逆风乘醉去，落花随水带香浮。",
            "贰车欲继山阴事，立赋新篇不易酬。"
        ],
        "title": "次韵和通判钱昌武郎中上巳许公亭惠诗",
        "id": "c85a0140-7867-41ed-b61b-aa2dee893da6"
    },
    {
        "author": "韩琦",
        "paragraphs": [
            "笳鼓齐喧泛御津，何妨同欲乐兹辰。",
            "中三节物初过五，八十春光未破旬。",
            "红旆厌风收电脚，绿波伤櫂散鱼鳞。",
            "欲知治世升平象，请看熙熙两岸民。"
        ],
        "title": "次韵和留守宋适推官游宴御河二首  其一",
        "id": "3ade2a26-f662-4f4d-9440-088ca1a8f36e"
    },
    {
        "author": "韩琦",
        "paragraphs": [
            "三月春容骀荡天，御流飞舸引双旜。",
            "十分芳景无三二，四合游人有万千。",
            "花任风残犹逐水，酒随歌半已空船。",
            "病夫且伴嘉宾醉，不过明朝卯尚眠。"
        ],
        "title": "次韵和留守宋适推官游宴御河二首  其二",
        "id": "eaad7876-c3e9-405f-8b5e-1ecf173fae35"
    },
    {
        "author": "韩琦",
        "paragraphs": [
            "河曲春游得旧传，使君从俗上兰船。",
            "低篷密罩香罗绮，小艇交飏细管絃。",
            "有献满盘烘芍药，竞豪临水落秋千。",
            "归来夹岸民观甚，望远应疑李郭仙。"
        ],
        "title": "三月十八日上水关",
        "id": "0b1293f4-a74e-4397-9ab3-b5f40f069d7b"
    },
    {
        "author": "韩琦",
        "paragraphs": [
            "此日倾城乐御河，作河生日语应讹。",
            "波涵祛服千花乱，风壮欢声万曲和。",
            "元巳嬉游非俗尚，十洲光景得春多。",
            "衰翁欲尽都人兴，醉弁归同夕照俄。"
        ],
        "title": "三月十八日会望春亭",
        "id": "9ce462ce-8612-48db-9bef-adbb3eda723d"
    },
    {
        "author": "韩琦",
        "paragraphs": [
            "可爱西园夏景长，南来风好拂襟凉。",
            "楼台轩豁年殊旧，池沼干枯雨未滂。",
            "羣鸟护雏时起鬭，众花成子几堪尝。",
            "欲知逃暑芳樽味，似过林禽玉溜浆。"
        ],
        "title": "西园初暑",
        "id": "95278ca8-2790-4a95-971a-83b681d36b44"
    },
    {
        "author": "韩琦",
        "paragraphs": [
            "昔年瀛馆接仙才，官路升沈孰可猜。",
            "直使庸驽叨上笏，却教贤杰老西台。",
            "莫悲居处荒三径，且把功名寄一杯。",
            "应笑位高归去晚，谤多终日怒蚊雷。"
        ],
        "title": "寄西台子渊赵学士",
        "id": "61d66416-fbee-4027-88d3-9ad790d1ee0a"
    },
    {
        "author": "韩琦",
        "paragraphs": [
            "骄阳为虐极烦歊，万物如焚望沃焦。",
            "举世不能逃酷吏，几时还得快凉飚。",
            "精祈拟责泥龙效，大索谁诛旱魃妖。",
            "翘首岱云肤寸起，四方膏泽尽良苗。"
        ],
        "title": "苦热未雨",
        "id": "6ee35448-9fb5-47ad-b323-a802568e004e"
    },
    {
        "author": "韩琦",
        "paragraphs": [
            "掣电搜龙发怒雷，欲驱时旱涤民灾。",
            "四溟滂泽三农足，万宇愁襟一夕开。",
            "虹影渐从天外散，蝉声初到枕边来。",
            "高楼小酌清风满，不胜当年避暑杯。"
        ],
        "title": "雨足晚晴",
        "id": "7b4d47e9-4d74-4417-adb0-b3af17d00c12"
    },
    {
        "author": "韩琦",
        "paragraphs": [
            "淅淅风清叶未凋，秋分残景自萧条。",
            "禾头无耳时微旱，蚊嘴生花毒渐消。",
            "钱迸嫩苔陈阁静，字横宾雁楚天遥。",
            "西园宴集偏宜夜，坐看圆蟾过丽谯。"
        ],
        "title": "庚戌秋分",
        "id": "f8279ab2-31c5-468c-8747-5d7ba0819959"
    },
    {
        "author": "韩琦",
        "paragraphs": [
            "待月中秋一肆筵，雨轻云晦似无缘。",
            "何须寒影摇杯面，且命高歌醉目前。",
            "莫向此宵空怅望，定应明夜亦婵娟。",
            "凭栏可奈时人意，不爱清光只重圆。"
        ],
        "title": "中秋遇雨",
        "id": "28bc3c9f-dbee-4fc7-a4a8-e827b952edd6"
    },
    {
        "author": "韩琦",
        "paragraphs": [
            "灵祠躬祷极伸虔，唯恐愆阳病晚田。",
            "不恨高楼空宴月，却欣丰泽入民天。",
            "且歌多稼将栖亩，莫赋嘉期动隔年。",
            "媿误宾轩侵夜散，阻看银界烂三千。"
        ],
        "title": "次韵和通判钱昌武郎中中秋遇雨",
        "id": "1e1a7b8f-6a52-4337-8b5a-8c168e6dba0e"
    },
    {
        "author": "韩琦",
        "paragraphs": [
            "正苦中秋暝雨侵，忽惊凉月绽云深。",
            "壶光未透冰涵玉，鉴影微昏藓上金。",
            "彩笔怨吟几绝望，巨觥酣战欲重寻。",
            "孀娥似慰人心鬰，时放蟾辉漏薄阴。"
        ],
        "title": "中秋筵散雨余见月色",
        "id": "03d1e276-d033-489f-9f59-431eeee07ff7"
    },
    {
        "author": "韩琦",
        "paragraphs": [
            "欲安衰朽敞虚堂，窃信孤忠敢自当。",
            "本幸岁时同众乐，适开樽俎遇重阳。",
            "黄花旋插香环坐，翠岭新成妙出墙。",
            "留与邺都为故事，年年常占好风光。"
        ],
        "title": "重九会安正堂",
        "id": "d4d0645c-9119-483b-a802-6bade2726257"
    },
    {
        "author": "韩琦",
        "paragraphs": [
            "萧疎嘉节得阳重，病守西园此又逢。",
            "且奉宾欢穷胜事，莫悲秋色动衰容。",
            "管喧银字凌歌席，菊碎金铃上醉钟。",
            "何必更临高处会，北楼深古近骑峯。"
        ],
        "title": "重九晚登骑山楼",
        "id": "96f5688c-3026-4c2a-b192-34aba4393b2a"
    },
    {
        "author": "韩琦",
        "paragraphs": [
            "压沙千亩敌侯封，珍果诚非众品同。",
            "自得嘉名过冰蜜，谁知精别有雌雄。",
            "常滋沆瀣充肌脆，不假燕脂上颊红。",
            "四海举皆推美味，任从潘赋纪张公。"
        ],
        "title": "压沙寺梨",
        "id": "4a8a454f-79ab-44ce-99c9-0538752f969c"
    },
    {
        "author": "韩琦",
        "paragraphs": [
            "区区京毂几经春，不退方能运法轮。",
            "欲举筌蹄皆自达，纵罗寒暑岂吾辛。",
            "大千虽纳宁多施，一切谁名得度人。",
            "我已心中了无物，重烦师说究微尘。"
        ],
        "title": "送卿师上人",
        "id": "11f64132-4c67-4e93-80b9-ea338cf49d8d"
    },
    {
        "author": "韩琦",
        "paragraphs": [
            "董君坛侧杏林新，高卧云霞独一身。",
            "已究丹经成大药，更居仙府得长春。",
            "仁心务济谁思报，道术逢知即示真。",
            "暂别山来应自笑，紫霄曾未识红尘。"
        ],
        "title": "送谢山人归紫霄旧隐",
        "id": "62189e8b-1cc9-478b-b756-564eefbf1e93"
    },
    {
        "author": "韩琦",
        "paragraphs": [
            "衰病何堪治邺台，贰车犹喜得高才。",
            "方资庖刃投虚利，忽怆瓜时及代回。",
            "别袂醉分云共惨，去涂尘寂雪初培。",
            "剑光久已冲牛斗，力振沈埋尚愧雷。"
        ],
        "title": "通判钱昌武代归以诗见别次韵为答",
        "id": "72df93d5-8bd5-4fd8-b718-258af74bcccd"
    },
    {
        "author": "韩琦",
        "paragraphs": [
            "欲识经冬气倍和，高穹回瞩念民瘥。",
            "尽搜秋夏乘龙起，并与寰区瑞雪多。",
            "是处玉峯开璧府，几番云浪溢银河。",
            "来牟定过前年麦，销得衰翁醉又歌。"
        ],
        "title": "屡雪",
        "id": "70d6c958-4eaa-448d-a377-4f22075b5eb5"
    },
    {
        "author": "韩琦",
        "paragraphs": [
            "天宇昏凝幕，星潢冻漏津。",
            "报丰推上瑞，散利浃无垠。",
            "皓彩生和烛，深仁出化钧。",
            "乘时驱疠气，几日困疲民。",
            "满慰三农望，潜基万国春。",
            "道山谁辨玉，佛界普成银。",
            "缓舞疑翻佩，徐来类积薪。",
            "盘高擎露蕊，隙细入驹尘。",
            "易掩妖颜嫮，难藏厚地珍。",
            "坠轻时断续，势猛忽纷纶。",
            "肯使瑕瑜见，惟思沃瘠均。",
            "歌妍皆似郢，璧碎不因秦。",
            "辀冷侵驯鹿，符光逼琢麟。",
            "充盈是谿壑，挺特有松筠。",
            "近岭梅先发，濒江练更匀。",
            "楼台竞环丽，蟾兔起精神。",
            "病骨惊心怯，书帷忆旧亲。",
            "风流资醉目，豪放任诗人。",
            "陈阁方多暇，睢园喜命宾。",
            "宜城须大引，佳味过吴醇。"
        ],
        "title": "雪十十韵",
        "id": "4de0d73f-a830-4059-85b6-9c247bb8b874"
    },
    {
        "author": "韩琦",
        "paragraphs": [
            "园池开拓费经筹，雅意奚专自宴休。",
            "好事庶逢贤守继，康时聊便里民游。",
            "一闻公暇闲无敌，顿激归心浩不收。",
            "早晚再容怀绶乐，赤松高趣遂希留。"
        ],
        "title": "次韵和张宗益工部初到相台书事",
        "id": "06c78649-bd0b-4e27-a919-394323af2926"
    },
    {
        "author": "韩琦",
        "paragraphs": [
            "铜雀台边事少州，名郎来守喜安休。",
            "吾民正遂歌襦乐，我里甘忘衣锦游。",
            "诗笔入神春益健，宴杯穷赏夜方收。",
            "凤池时复思豪夺，争奈乡人欲借留。"
        ],
        "title": "再和",
        "id": "b2374629-a8cd-4610-b351-e1f85a548123"
    },
    {
        "author": "韩琦",
        "paragraphs": [
            "昔年衣绣临吾乡，后圃力变池亭荒。",
            "井梁生澁卧耕壤，螺榭岌嶪营高冈。",
            "易为隅柱极增观，下视众岭森成行。",
            "锦鳞遂落闲者钓，谁喧歌酒台东堂。"
        ],
        "title": "又次韵和题休逸台",
        "id": "574ce62d-6027-4c72-8b94-fccfa84ba71c"
    },
    {
        "author": "韩琦",
        "paragraphs": [
            "台前风景无时良，台上之乐殊未荒。",
            "开筵真侣在蓬岛，练句美玉生昆冈。",
            "铜壶报刻缓星箭，金钗送酒排花行。",
            "铃斋长寂得吏隐，便是道家虚白堂。"
        ],
        "title": "再和",
        "id": "c6ff8290-857d-4a51-80bc-5ad25ecddb1b"
    },
    {
        "author": "韩琦",
        "paragraphs": [
            "昔忝临漳守，娱心自退公。",
            "闲愁放天上，真境得壶中。",
            "燕处虽云适，规模惜未丰。",
            "恢园隳旧堞，困宇出新工。",
            "材品珍方用，花名异始充。",
            "泉分洹水堰，梁下邺城宫。",
            "今始推良牧，褒辞借病翁。",
            "笙镛谐庙瑟，珠玉满邮筒。",
            "讵敢矜前政，徒知偃下风。",
            "北堂留衣锦，西巘峻维嵩。",
            "休逸簷梢月，荣归浪衬虹。",
            "班条多暇日，清赏此何穷。"
        ],
        "title": "次韵答张宗益工部",
        "id": "62e6cb8e-a147-465f-8d18-23755db059e0"
    },
    {
        "author": "韩琦",
        "paragraphs": [
            "北土严凝气候偏，腊残池馆愈萧然。",
            "长河冰塞多寒地，密雪云繁三白天。",
            "粧点瑶林连雾淞，沈埋茵草未羊眠。",
            "但知催酿宜城酝，终见春芳次第妍。"
        ],
        "title": "残腊",
        "id": "b9fa42d0-1ce3-442f-86cb-8c2944390c62"
    },
    {
        "author": "韩琦",
        "paragraphs": [
            "早谢枢衡贵，逍遥哂众愚。",
            "乐从黄卷得，游命赤松俱。",
            "风雅樽前事，云山世外娱。",
            "何妨紫虚下，散发伴樵苏。"
        ],
        "title": "次韵答致政宫师张相公",
        "id": "8e8120d2-5487-4a8c-8073-f87a2de54056"
    },
    {
        "author": "韩琦",
        "paragraphs": [
            "处暗频惊掷夜光，千金高价恨难偿。",
            "蟠桃入口知仙味，钧奏醒魂认帝乡。",
            "辩解重围思亹亹，战逢强阵怯堂堂。",
            "怀归自是衰疲甚，不为吾刚挫旧肠。"
        ],
        "title": "次韵答相州张宗益工部",
        "id": "d0d88e11-d70c-4f2b-bec4-2fc8165b1a15"
    },
    {
        "author": "韩琦",
        "paragraphs": [
            "故人怜旧政，褒惜一何深。",
            "营葺推勤治，优闲称道心。",
            "池台资胜事，风月入高吟。",
            "酒户虽难角，诗盟已屡寻。",
            "词豪甘自屈，气锐敢轻侵。",
            "奇变云霞烂，冥搜海岳阴。",
            "暄和生嶰律，淡泊寄陶琴。",
            "但媿衰聋耳，安能别大音。"
        ],
        "title": "又次韵答",
        "id": "8b2c66c7-5d7f-4f43-ad94-bee98bad18a3"
    },
    {
        "author": "韩琦",
        "paragraphs": [
            "倏忽韶光一半过，寒威犹尚压暄和。",
            "故摧春色欢终减，屡失花期日旋那。",
            "病骨不禁风料峭，衰悰难遏醉吟哦。",
            "凭栏更为芳菲惜，重取轻苫拥旧科。"
        ],
        "title": "辛亥二月十五日",
        "id": "94ea020c-23d5-4ccf-8804-b7bac1bd15d8"
    },
    {
        "author": "韩琦",
        "paragraphs": [
            "寒食春城是处花，唐贤诗好此难加。",
            "柳眉拖雾舒还皱，日脚萦云绽复遮。",
            "扢抓喜随膏雨解，秋千闲任彩绳斜。",
            "芳辰只愧樽前淡，妓版停歌不振牙。"
        ],
        "title": "辛亥寒食",
        "id": "e140fccd-e13c-4e97-a222-5702875c3034"
    },
    {
        "author": "韩琦",
        "paragraphs": [
            "时节清明府事闲，压沙高会敞禅关。",
            "妓歌沈席摧莺舌，花影摇樽衒粉颜。",
            "春色满添膏泽后，人心和入醉游间。",
            "坐中尤觉风来好，白雪飞香混博山。"
        ],
        "title": "清明会压沙寺",
        "id": "2e6c553f-df44-41de-adde-ca3939c7c7e1"
    },
    {
        "author": "韩琦",
        "paragraphs": [
            "兴福梨珍号素封，千株花发此欣逢。",
            "风开笑脸轻桃艳，雨带啼痕自玉容。",
            "蝶舞只疑残靥坠，月明唯觉异香浓。",
            "寻春已恨来伤晚，莫厌频挥潋滟钟。"
        ],
        "title": "同赏梨花",
        "id": "f1e2fa8a-1235-4c5f-93d2-801a71213068"
    },
    {
        "author": "韩琦",
        "paragraphs": [
            "花下延宾启宴杯，回头香雪即成堆。",
            "主人自挈宜城酿，不为青旗趁尔来。"
        ],
        "title": "又一阕",
        "id": "d2c5ad1e-3811-49a0-a207-1a907bb05d78"
    },
    {
        "author": "韩琦",
        "paragraphs": [
            "修禊园林枕御津，宴亭轩豁足娱宾。",
            "羲皇治世舒长日，昆阆仙风烂熳春。",
            "脱俗且将诗送酒，纵吟须仗笔争神。",
            "会余俯仰皆陈迹，不醉山阴定笑人。"
        ],
        "title": "辛亥上巳会许公亭",
        "id": "287178a2-0d88-4dfe-92bf-5f25ebe0424d"
    },
    {
        "author": "韩琦",
        "paragraphs": [
            "元日津亭景物嘉，喜留轩驭弭高牙。",
            "棠阴共识思贤地，柳色偏伤赠别家。",
            "御水少陪乘兴棹，潭园难趁及时花。",
            "杯深莫拒勤拳意，去路音辉日日赊。"
        ],
        "title": "许公亭席上别镇帅吕公孺谏议",
        "id": "8a141f2c-9f5e-4267-839d-170bf8b61efb"
    },
    {
        "author": "韩琦",
        "paragraphs": [
            "国艳孤高岂自媒，寒乡加力试栽培。",
            "当时尚昧随和贵，今日真逢左魏开。",
            "名品已先推洛谱，梦魂唯恐失阳台。",
            "花王亲视风骚将，中的方应赏巨杯。"
        ],
        "title": "同赏牡丹",
        "id": "9929f278-ef89-4c3d-958d-7659b73ee3c7"
    },
    {
        "author": "韩琦",
        "paragraphs": [
            "都人殚出集河湄，犹记从初放水时。",
            "三五已过修禊宴，浃旬行作送春诗。",
            "微波溅袜仙浮棹，曲岸当垆柳映旗。",
            "自笑遨头衰复病，也同欢俗恣追随。"
        ],
        "title": "辛亥三月十八日游御河二首  其一",
        "id": "40419ce4-f224-4e84-9285-2499dd26a080"
    },
    {
        "author": "韩琦",
        "paragraphs": [
            "从俗沿流辄命筵，平沙经雨润河壖。",
            "百泉遥派初来日，三月深春欲去天。",
            "夹岸绮罗香未散，几船弦管沸争前。",
            "波间无限能泅者，不信迎潮绝技先。"
        ],
        "title": "辛亥三月十八日游御河二首  其二",
        "id": "90c177cf-4476-4694-a0f5-05875196e48e"
    },
    {
        "author": "韩琦",
        "paragraphs": [
            "开席临流雨骤侵，都人殊鬰胜游心。",
            "侍娃不见尘生袜，农谷偏欣陇拔针。",
            "郢雪鬭高闲未接，峡云争去杳难寻。",
            "无过却下船中坐，岂废衰翁醉又吟。"
        ],
        "title": "游河遇雨",
        "id": "7993de1f-b27c-410a-a045-a6b5e953e6fb"
    },
    {
        "author": "韩琦",
        "paragraphs": [
            "登科常愧处卢前，叙齿于兄小十年。",
            "鹤不乘轩犹自若，鸿谁能弋已安然。",
            "山头俗驾归诚晚，湖外扁舟见独先。",
            "惟有大钧公道在，方圆随物旧同甄。"
        ],
        "title": "次韵答致政赵少卿",
        "id": "bbb59e03-0347-489c-8a53-135e56c7a9f9"
    },
    {
        "author": "韩琦",
        "paragraphs": [
            "运月愆阳作旱灾，龙坛申祷洁三垓。",
            "至诚始惧卑高隔，嘉应俄如影响来。",
            "喜阔农心归击壤，润深人意不惊雷。",
            "大钧广播知难报，埏埴何尝望一杯。"
        ],
        "title": "喜雨应祷",
        "id": "a31127db-08cf-4cfb-9214-9aa6cb7e2f4d"
    },
    {
        "author": "韩琦",
        "paragraphs": [
            "一雨滂沲过作霖，油云随祷极阴森。",
            "微诚未必回天意，灵答潜知渴众心。",
            "瑞绝莫先惟在谷，价高难拟不论金。",
            "朝来田畯更相贺，犁下侵淫二尺深。"
        ],
        "title": "次韵答签判沈唐太丞应祈雨足",
        "id": "d6d2fa45-6df8-4642-bf75-a0d303c01137"
    },
    {
        "author": "韩琦",
        "paragraphs": [
            "独步文章世孰先，直声孤节亦无前。",
            "欲知退足高千古，请视经犹疾五年。",
            "在我光阴长更乐，扶天功业去如捐。",
            "西湖风月谁为伴，笑许当时处士贤。"
        ],
        "tags": [
            "西湖"
        ],
        "title": "寄致政欧阳少师",
        "id": "70860951-6489-4e92-8552-6e70bde15609"
    },
    {
        "author": "韩琦",
        "paragraphs": [
            "伏暑如何散鬰陶，荣归陪赏望空劳。",
            "红芳照槛莲千颊，绿荫环波柳万条。",
            "趋第小车谁竞挽，见山新址日增高。",
            "遥知贤守多娱地，诗笔虽豪酒未豪。"
        ],
        "title": "盛暑思接荣归之游寄相守张工部",
        "id": "2e785946-8b1e-4758-8ec2-851bd90d4610"
    },
    {
        "author": "韩琦",
        "paragraphs": [
            "二七今同末伏辰，初秋时候暑微熏。",
            "星桥旧说通灵匹，剑肉何人遗细君。",
            "莹席冰寒心共爽，噪风蝉急耳欣闻。",
            "郢中新曲高难和，唯付珠喉任遏云。"
        ],
        "title": "辛亥七夕末伏",
        "id": "bcebbc30-6ee5-451d-a20a-a6ef1876a2c0"
    },
    {
        "author": "韩琦",
        "paragraphs": [
            "陶暑娱宾次水西，满塘莲艳馥轩墀。",
            "荷坳似学繖翻去，房曲如将盏倒垂。",
            "肯把风流欺俭幕，且凭歌调拟吴姬。",
            "从来拙宦老难巧，任过灵光醉不知。"
        ],
        "title": "七夕会关亭观莲",
        "id": "23028540-8dec-47c3-b364-17f7da4c300f"
    },
    {
        "author": "韩琦",
        "paragraphs": [
            "忆帅秦亭二纪余，当时宾幕盛芙蕖。",
            "椎牛共乐毬场宴，倚马常资记室书。",
            "台席久从还绶退，月卿犹滞剖符居。",
            "樽前想解留连意，一笑难逢易掺袪。"
        ],
        "title": "贻刑",
        "id": "ec132350-5729-4cbc-955d-88bd8e724655"
    },
    {
        "author": "韩琦",
        "paragraphs": [
            "怒河秋涨俯都城，纵啮长堤岂易平。",
            "气悍若从天上落，势高难使地中行。",
            "筑垣居水虽危事，沈马回波是至诚。",
            "故道几时循禹迹，免教常岁害民生。"
        ],
        "title": "元城埽行河",
        "id": "6f22dd02-8f35-4a93-81fd-5d98b5260ff6"
    },
    {
        "author": "韩琦",
        "paragraphs": [
            "鳞鳞郊隰引双旌，顿豁尘襟病眼明。",
            "微霭际空随日破，遥林环野接天平。",
            "捺弮禾重笼新雨，舐犊牛闲罢力耕。",
            "策马故寻堤上路，移时欣在绿阴行。"
        ],
        "title": "行河道中",
        "id": "c7bd2c26-e7a8-47bf-bac7-7399c4ff1c3e"
    },
    {
        "author": "韩琦",
        "paragraphs": [
            "中秋不必拘三五，惟望时方月正圆。",
            "已荐社壝通肸蠁，始开宾席对婵娟。",
            "清光自喜今宵满，俗会从输一日先。",
            "乐事几为风雨破，直须欢饮倍常年。"
        ],
        "title": "辛亥八月十六日社始月望",
        "id": "72fa1860-556d-427e-ae01-c2f7a768418e"
    },
    {
        "author": "韩琦",
        "paragraphs": [
            "舒轮方满正中秋，报社神歆已降休。",
            "且共良农歌稔岁，何须明月照高楼。",
            "金丝自壮欢吟气，风雨终为乐事仇。",
            "酣饫野翁犹带断，不争豪饮亦堪羞。"
        ],
        "title": "辛亥八月十六日夜复值阴晦",
        "id": "d90a98e7-d857-4a82-8e16-901aa975db2a"
    },
    {
        "author": "韩琦",
        "paragraphs": [
            "待月中秋欲共欢，不堪阴晦阻羣观。",
            "宾归已彻青油幕，云绽聊窥白玉盘。",
            "就榻酒狂平未歇，据鞍吟苦得应难。",
            "孀娥此夕潜何甚，专要人将别眼看。"
        ],
        "title": "中秋饮散始微见月",
        "id": "aec770de-2d4c-40d6-a154-fd3d5e3f4e70"
    },
    {
        "author": "韩琦",
        "paragraphs": [
            "秋光浓拂使君家，尚去重阳五日赊。",
            "且育好诗成素饮，更先诸客对黄花。",
            "池萍渍雨钱钱密，塞雁书空字字斜。",
            "但纵高吟开醉胆，莫惊摇落动悲嗟。"
        ],
        "title": "九月四日会安正堂",
        "id": "8f2cb279-cf1e-4955-8987-d04a6f4caf13"
    },
    {
        "author": "韩琦",
        "paragraphs": [
            "斯堂曾许占风光，须到重阳复命觞。",
            "坐上半非前岁客，杯中无改旧花香。",
            "初晴已过登高水，散虑宜趋自得场。",
            "唯有一时诗酒战，愿开强户振雄铓。"
        ],
        "title": "辛亥重九会安正堂",
        "id": "eb890bb1-c8d5-4974-a254-de71fa0bcf11"
    },
    {
        "author": "韩琦",
        "paragraphs": [
            "芜音逢节佐宾罍，属和当筵尽雅才。",
            "铜钵一声诗已就，金铃千朵菊争开。",
            "月明正有抽毫乐，夜永何妨秉烛回。",
            "无酒可嗤彭泽令，东篱空望白衣来。"
        ],
        "title": "即席再赋",
        "id": "928a43ed-703e-4c05-8838-4ba76796012c"
    },
    {
        "author": "韩琦",
        "paragraphs": [
            "西北楼高四望长，登临还赏节辰良。",
            "荀陈盛集星光动，相卫名山记字详。",
            "瑇瑁不妨欹醉弁，茱萸谁自鬭香囊。",
            "病翁安敢当能赋，只俟英瑶作报章。"
        ],
        "title": "辛亥重九登骑山楼",
        "id": "cfa301a8-1e7e-463a-b907-9bf88a4e87d0"
    },
    {
        "author": "韩琦",
        "paragraphs": [
            "垂杨阴里百花开，谁记当是任意栽。",
            "好事继逢贤太守，算无心望主人来。"
        ],
        "title": "和运判张端秘丞戏题安阳郡园",
        "id": "211f7b92-a248-4770-b821-8e4badb502e2"
    },
    {
        "author": "韩琦",
        "paragraphs": [
            "昼锦轻抛又几年，纵逢春色亦依然。",
            "争知台榭笙歌外，尽是猿惊鹤怨天。"
        ],
        "title": "代郡园见答",
        "id": "d9dce80d-8196-4f07-ae0d-4f089b0630ca"
    },
    {
        "author": "韩琦",
        "paragraphs": [
            "一辞康乐困喧嚣，花笑莺啼似借嘲。",
            "日望君恩容病质，得归应自解譊譊。"
        ],
        "title": "再戏郡园",
        "id": "1044b3ea-f4c8-4ff9-a791-2434334ee7e9"
    },
    {
        "author": "韩琦",
        "paragraphs": [
            "买臣素贱犹乡守，庄舄虽荣尚越吟。",
            "已葺吾园似仙府，莫教归信苦沈沈。"
        ],
        "title": "再代答",
        "id": "a57c5c57-324a-41b3-8645-8fdfaac47bf0"
    },
    {
        "author": "韩琦",
        "paragraphs": [
            "过虑先河备，轻舟造惬山。",
            "惊鸥情自动，流水意长闲。",
            "村落多丰外，寒温不定间。",
            "如何援民溺，搔首只空还。"
        ],
        "title": "御河舟中",
        "id": "0c21cde8-100d-4590-8ec3-9932b3269efe"
    },
    {
        "author": "韩琦",
        "paragraphs": [
            "河决金堤在汉成，曾推延世此经营。",
            "安人为惬当时意，立事因垂不朽名。",
            "谁凿故山酾御水，却通新漕入都城。",
            "一疏一塞俱称利，暂访遗踪岂易评。"
        ],
        "title": "视河惬山",
        "id": "b9bf36eb-19cb-438d-886a-0ba3fdd5315a"
    },
    {
        "author": "韩琦",
        "paragraphs": [
            "至节开樽就席前，六花飞舞助宾筵。",
            "飏空自胜重罗面，引满偏宜旋絮绵。",
            "合坐欢谈霏屑地，几声横笛落梅天。",
            "况逢阳复贞亨会，赢取笙歌烂醉眠。"
        ],
        "title": "至节筵间喜雪",
        "id": "6666fa27-c91c-4816-8ef8-d099635c4219"
    },
    {
        "author": "韩琦",
        "paragraphs": [
            "灯烛森森万象罗，彻宵车马罢谁何。",
            "追人好月婵娟满，带雪轻寒料峭多。",
            "佳节俯从河沴寝，羣心俄逐诏音和。",
            "乘春自欲开民鬰，不为樽前笑与歌。"
        ],
        "title": "元宵席上",
        "id": "eab18428-a148-4b5e-a788-4f870b3ab953"
    },
    {
        "author": "韩琦",
        "paragraphs": [
            "日跂高风谢世纷，只思移疾卧漳濆。",
            "万钟糠粃常知慕，三径蓬蒿欲自耘。",
            "忠义心诚终老合，仙凡岐路此时分。",
            "唯瞻天外冥鸿远，会起卑飞及旧羣。"
        ],
        "title": "次韵答致政欧阳少师退居述怀二首  其一",
        "id": "700b3502-a5dd-46a7-a19e-3ed88950c0a9"
    },
    {
        "author": "韩琦",
        "paragraphs": [
            "尘俗徒希勇退高，几时投迹混耕樵。",
            "神交不间川涂阔，直道难因老病消。",
            "魏境民流河抹岸，颍湖春早柳萦桥。",
            "相从谁挹浮邱袂，左在琴书酒满瓢。"
        ],
        "title": "次韵答致政欧阳少师退居述怀二首  其二",
        "id": "d327e374-01c5-4909-ae74-fb204a8cace3"
    },
    {
        "author": "韩琦",
        "paragraphs": [
            "来守留都第四年，年年元已此开筵。",
            "一春曾喜陈歌舞，三会皆逢去管絃。",
            "无乐只忧辞酒客，多寒谁辨惜花天。",
            "欲看郊外风光野，更上亭西祓禊船。"
        ],
        "title": "壬子上巳会许公亭",
        "id": "6a2a7655-5085-47b5-b8d3-20177938e143"
    },
    {
        "author": "韩琦",
        "paragraphs": [
            "元巳西津禊饮中，筑防因视惬山雄。",
            "调夫虽扰三农业，御水犹希一篑功。",
            "曲突虑微方绝患，开门轻敌是招戎。",
            "岸边观者应相笑，遭贼徒弯过后弓。"
        ],
        "title": "上巳视惬山新堤",
        "id": "1c53d02b-21ed-4e6b-8c08-4a819bc7750a"
    },
    {
        "author": "韩琦",
        "paragraphs": [
            "踏沙徐人绿杨中，渐见祗园宝势雄。",
            "柏奋怒虬环古殿，花遗娇靥散春风。",
            "娱心未放歌声好，对目难穷幻术工。",
            "共醉一时寒食景，不须庭际牡丹红。"
        ],
        "title": "壬子寒食会压沙寺二首  其一",
        "id": "3796656d-1277-4de9-98f8-ddadb54181f0"
    },
    {
        "author": "韩琦",
        "paragraphs": [
            "一春光景速奔车，且趁良辰会压沙。",
            "藏火未须传蜡烛，感时空自把梨花。",
            "笙歌不作芳菲主，风雅终成冷淡家。",
            "归路复疑霄汉上，御波舟稳衬云霞。"
        ],
        "title": "壬子寒食会压沙寺二首  其二",
        "id": "91196de2-fcae-4173-9d04-099f3d936968"
    },
    {
        "author": "韩琦",
        "paragraphs": [
            "寒食西蓝赏素英，白毫光里乱云腾。",
            "庄严金地三千界，颜色瑶台十二层。",
            "后土琼花渐我寡，唐昌玉蕊岂吾朋。",
            "雪香预约为亭号，修创终逢好事僧。"
        ],
        "title": "同赏梨花",
        "id": "de640350-a543-49b5-b071-5a93a25551b0"
    },
    {
        "author": "韩琦",
        "paragraphs": [
            "万点送春飞，人悲未足悲。",
            "禅关无问理，溪曲过开时。",
            "钿委津阳路，风回洛水湄。",
            "流年来自去，醉莫论空枝。"
        ],
        "title": "落花",
        "id": "4f620531-946b-4bbb-b94c-44fe250fd080"
    },
    {
        "author": "韩琦",
        "paragraphs": [
            "寒食初过始及旬，魏都偏重此佳辰。",
            "倾城尽作河生日，匝岸皆如蜡祭人。",
            "几舰神仙疑骇俗，一川笳鼓任同民。",
            "东皇似助熙台乐，并与千门万户春。"
        ],
        "title": "壬子三月十八日游御河二首  其一",
        "id": "ec94c665-dac5-441c-ab95-fb37fd7a27e1"
    },
    {
        "author": "韩琦",
        "paragraphs": [
            "三月游河魏国风，惬山通日正暄融。",
            "压沙寺古花残雪，过马桥高水饮虹。",
            "众乐自深春色外，万愁俱泯醉吟中。",
            "天公恐雨伤民意，只放轻云暝碧空。"
        ],
        "title": "壬子三月十八日游御河二首  其二",
        "id": "50f6ba10-bdc8-408f-98da-87e29f9328d8"
    },
    {
        "author": "韩琦",
        "paragraphs": [
            "画艗双双掠水飞，一天云重锁春晖。",
            "遨头不与追铙鼓，无限游人寂寞归。"
        ],
        "title": "舟中再赋一阕",
        "id": "7aa308c6-3fff-451f-9dc9-319a70a8949d"
    },
    {
        "author": "韩琦",
        "paragraphs": [
            "何须风雨苦相催，自结东君不在媒。",
            "开晚要当三月盛，艳高宜作百花魁。",
            "好期天上香魂返，长对樽前醉玉颓。",
            "谁道元舆能体物，只教羞死刺玫瑰。"
        ],
        "title": "安正堂观牡丹",
        "id": "0d82a6ef-673d-4b88-a52f-92a293ccdcbc"
    },
    {
        "author": "韩琦",
        "paragraphs": [
            "八十康宁极品荣，神仙居处足颐生。",
            "风骚此日资高尚，事业当年有太平。",
            "酒量更从闲后长，禅心偏向静中明。",
            "自嗟不及飞来鹤，能伴公游称道情。"
        ],
        "title": "致政宫师张相公远惠佳篇谨次元韵为答",
        "id": "7d75dc1b-d180-4335-864c-49365c2f03d1"
    },
    {
        "author": "韩琦",
        "paragraphs": [
            "醉卧嵩云得句豪，岂知平地有风涛。",
            "应嗤病骥盐车重，终日长鸣只告劳。"
        ],
        "title": "又次韵和续成绝句",
        "id": "025a5c08-3398-437a-bbef-27edfe190fd5"
    },
    {
        "author": "韩琦",
        "paragraphs": [
            "一忆贤交动至诚，安车虽远必勤征。",
            "荀陈为会还推象，嵇吕相思不问程。",
            "洛社成图兹易合，越溪回櫂彼何情。",
            "西湖便是瀛洲上，莫接仙游跨海鲸。"
        ],
        "tags": [
            "西湖"
        ],
        "title": "闻致政赵少师远访欧阳少师于颍川",
        "id": "78f1d29f-247f-4100-a009-b12fd8b55b13"
    },
    {
        "author": "韩琦",
        "paragraphs": [
            "天平高绝是家山，雨治安阳欲到难。",
            "此日名郎真好事，直携嘉客远同观。",
            "峯擎寺脚重霄近，雹起潭心六月寒。",
            "遥想醉吟昆阆里，乱飞珠玉出毫端。"
        ],
        "title": "闻前都水王荀龙郎中将率二三知旧游天平山寺",
        "id": "6a509289-02c3-404b-a735-119f28319cb5"
    },
    {
        "author": "韩琦",
        "paragraphs": [
            "羨公朝夕挹浮邱，应笑吾曹窘若囚。",
            "尘外有谁攀逸驾，壶中何处著闲愁。",
            "心休已得天真乐，身退犹存国事忧。",
            "积善由来神所劳，坐膺全福不须求。"
        ],
        "title": "次韵答致政赵少师感怀",
        "id": "84303003-17b4-4e28-bfd8-b8f10e71c65b"
    },
    {
        "author": "韩琦",
        "paragraphs": [
            "一轮徐出海东头，皓彩全供白帝秋。",
            "桂迹自消安在斫，宝光无缺不因修。",
            "池心影撼金鳞碎，杯面波随玉液流。",
            "此夜圆蟾看处好，何须偏上最高楼。"
        ],
        "title": "壬子中秋对月",
        "id": "ab5838e3-3373-420c-8e9d-5cb77338d95e"
    },
    {
        "author": "韩琦",
        "paragraphs": [
            "岧峣飞阁耸晴空，此过层梯第几重。",
            "四野风烟笼胜地，半天金碧护真容。",
            "浮图逼槛抽双笋，埤堄排云矗万峰。",
            "数刻飘然霄汉上，直疑超界脱尘踪。"
        ],
        "title": "登大安寺阁",
        "id": "8c34185c-fe7b-4682-8321-ffcc85cb3a35"
    },
    {
        "author": "韩琦",
        "paragraphs": [
            "春英无不惜开迟，秋菊常怀素景悲。",
            "惯负晚霜甘索寞，忽逢先闰促离披。",
            "欲移庭槛嫌伤早，拟泛宾罍未入时。",
            "自是寒花当守分，一违佳节速人嗤。"
        ],
        "title": "八月十九日赏菊",
        "id": "e1bc2361-8688-4422-8da6-16648ae33360"
    },
    {
        "author": "韩琦",
        "paragraphs": [
            "萧辰禅宇展疎筵，才去登高二日前。",
            "欲识先期成雅会，要闻清论接英贤。",
            "何须白发喧歌板，自有黄花送酒船。",
            "危阁半空同倚槛，一般重九寂寥天。"
        ],
        "title": "壬子九月七日会大安寺",
        "id": "6f20f600-a10e-4de0-a8a2-ad255b7f1afa"
    },
    {
        "author": "韩琦",
        "paragraphs": [
            "菊有黄花气候移，重阳香萼已干枝。",
            "金铃后坼孤芳在，玉液轻浮一醉宜。",
            "烟渚去来鸿自适，霜丛飞遶蝶何知。",
            "风前客帽从吹落，且伴山翁倒接䍦。"
        ],
        "title": "壬子重九",
        "id": "287f7c1b-d992-4aed-8207-b59042dc467f"
    },
    {
        "author": "韩琦",
        "paragraphs": [
            "坤维求尹此难才，重倚真贤出上怀。",
            "一去棠阴歌蔽芾，再来人乐似乖崖。",
            "新承纶綍从天别，旧过山川作画排。",
            "莫候使星临益分，郎回符采正三阶。"
        ],
        "title": "赵资政再尹西蜀",
        "id": "24dd8d96-6d17-4280-9127-4bbe7fa012fc"
    },
    {
        "author": "韩琦",
        "paragraphs": [
            "阳气初升力尚微，雪花来促故阴归。",
            "润滋柔荔乘时出，暖逐轻灰应律飞。",
            "彤笔喜丰书瑞谍，土圭收影侍灵晖。",
            "践长班集应同贺，劒珮光寒拱殿闱。"
        ],
        "title": "壬子冬至喜雪",
        "id": "4e851755-dfc3-4669-9117-06936136b429"
    },
    {
        "author": "韩琦",
        "paragraphs": [
            "定幕雍容绿水滨，使轺今喜接光尘。",
            "当年不足称良治，此日空惭问大钧。",
            "钟鼎已无前饮胜，笑言应认昔怀真。",
            "开樽莫惜俄欢弁，数刻相违易怆神。"
        ],
        "title": "次韵答接伴夏倚少卿",
        "id": "f144c2ce-5a74-4aa6-8f1f-621277d3b0d6"
    },
    {
        "author": "韩琦",
        "paragraphs": [
            "近腊犹悭六出繁，忽惊盈尺及民宽。",
            "万方蒙泽人人贺，通夕无风阵阵干。",
            "危石盖深盐虎陷，老枝擎重玉龙寒。",
            "欲知灵鹫银为界，试陟高楼一望看。"
        ],
        "title": "壬子十一月二十九日时雪方洽",
        "id": "109e0d9b-5da3-43f3-ac8d-80472bbb9a6a"
    },
    {
        "author": "韩琦",
        "paragraphs": [
            "魏藩池馆有唐风，宴宇耽然制尚雄。",
            "岁月已深摧巨栋，庭除非旧逼离宫。",
            "稍迁基址嚣尘外，适在园林掩映中。",
            "从此命宾何最盛，四时嘉景尽牢笼。"
        ],
        "title": "新移宴厅",
        "id": "5c01ac68-5294-4f77-ae8c-3964e51415dd"
    },
    {
        "author": "韩琦",
        "paragraphs": [
            "争放红蕖燎紫沈，胜游谁肯惜千金。",
            "人和更有笙歌助，酒美应无巷陌深。",
            "化国光阴方甚永，洞天风物不难寻。",
            "如何可致吾民乐，长似熙熙此夜心。"
        ],
        "title": "癸丑灯夕",
        "id": "b03e92fd-014f-4d21-bb56-ad0bbc3d00fc"
    },
    {
        "author": "韩琦",
        "paragraphs": [
            "迎得新春入旧科，独先嘉卉占阳和。",
            "今年顿被寒摧朽，应为尖头送暖多。"
        ],
        "title": "壬子春分方见迎春盛开以小诗嘲之",
        "id": "e706c2ef-8653-44a1-8f58-af6d944bf4a0"
    },
    {
        "author": "韩琦",
        "paragraphs": [
            "昼锦三来治邺城，古人无似此翁荣。",
            "首过先陇心还慰，一见家山眼自明。",
            "酾酒故庐延父老，驻车平野问农耕。",
            "便思解绶从田叟，报国慙虽万死轻。"
        ],
        "title": "癸丑初拜先坟",
        "id": "2e70a43d-e278-4009-a414-52e82146e9c9"
    },
    {
        "author": "韩琦",
        "paragraphs": [
            "风入旌旗撼晓光，两茔亲展喜非常。",
            "浓阴蔽野瞻乔木，逸势横天认太行。",
            "自叹重茵宁及养，纵垂三组敢夸乡。",
            "路人或指荣虽甚，明哲何如汉子房。"
        ],
        "title": "次日早赴西坟",
        "id": "3686a7de-a909-4b7e-a767-5571b2d09791"
    },
    {
        "author": "韩琦",
        "paragraphs": [
            "坟北清泉味至甘，寺僧渟蓄已成潭。",
            "跃鱼灵感思追孝，酌水高怀不戒贪。",
            "万草日滋珠竞出，一天晴落鉴方函。",
            "暂延嘉客求新句，欲创幽亭即就龛。"
        ],
        "title": "坟北观泉",
        "id": "c57d3030-7219-49c8-9aca-689b9018b53c"
    },
    {
        "author": "韩琦",
        "paragraphs": [
            "重向高堂举宴杯，四年牵强北门回。",
            "故园风物都如旧，多病襟怀遂一开。",
            "白发耻夸金络骑，绿阴欣满铁梁台。",
            "因思前彦荣归者，未有三曾昼锦来。"
        ],
        "title": "初会昼锦堂",
        "id": "24af6b4d-2413-4fe2-8960-27d176a881e1"
    },
    {
        "author": "韩琦",
        "paragraphs": [
            "倦飞垂翼奈劳何，喜向南枝得旧窠。",
            "三治故乡前世少，一思遗履上恩多。",
            "病魂醒处安闲枕，酒量衰来怯巨螺。",
            "复听雅音清聩耳，爱居谁辨九韶和。"
        ],
        "title": "次韵答提点醴泉张宗益工部喜还乡郡",
        "id": "fb184d5f-c835-4027-962a-6965f02e09bc"
    },
    {
        "author": "韩琦",
        "paragraphs": [
            "当年尝欲志荣归，因建虚堂面北池。",
            "樽俎落成方自我，园林为主已输谁。",
            "重来故里前恩在，难报深仁旧老知。",
            "须俟安车时访此，践言人始信吾诗。"
        ],
        "title": "初会荣归堂",
        "id": "4eb15ae0-fcfe-4a5b-b40b-fa47ef0feb42"
    },
    {
        "author": "韩琦",
        "paragraphs": [
            "危亭初起俯清浔，只得当轩几醉吟。",
            "一日乡园伤骤别，四年宫阙动归心。",
            "簷前好竹今成篠，波下修鳞旧种针。",
            "鸥识再来尤不惧，向人驯狎似家禽。"
        ],
        "title": "再题狎鸥亭",
        "id": "71c88d8b-76ba-40ac-89ca-2b8a195dd7a0"
    },
    {
        "author": "韩琦",
        "paragraphs": [
            "休逸台高复凭栏，依然风月喜生颜。",
            "城头仰视亲栽柳，天外微分旧见山。",
            "草色且无归后怨，禽飞同到倦时还。",
            "欲知恩许三来幸，锦烂轻裘白昼闲。"
        ],
        "title": "初登休逸台",
        "id": "af2affa3-e58e-4247-b493-ddf86530b15b"
    },
    {
        "author": "韩琦",
        "paragraphs": [
            "风卷莲香不断头，田田荷影动清流。",
            "红包密障鱼鹰坐，绿盖低容水马游。",
            "时折嫩梢供玉箸，更裁圆叶代金瓯。",
            "何如满舰倾醇酎，醉向花前打拍浮。"
        ],
        "title": "荣归观莲戏成",
        "id": "b955fec1-8981-4498-abae-a242003a0840"
    },
    {
        "author": "韩琦",
        "paragraphs": [
            "昔嗟官曲岁劳民，尝引新渠激硙轮。",
            "若念经营存爱利，肯从隳朽贵因循。",
            "轩楹遇葺知还旧，花木欣来似见春。",
            "已作州人游观地，即期同俗乐芳辰。"
        ],
        "title": "再葺双硙",
        "id": "4903ab79-40aa-4597-ab75-35e2791df5bb"
    },
    {
        "author": "韩琦",
        "paragraphs": [
            "何假嗔雷击怒桴，点倾嘉泽浃民区。",
            "经时亢隔羣心骇，数月焦熬一阵苏。",
            "已发宋苗安在揠，再生庄鲋不虞枯。",
            "须叟慰满三农望，却敛神功寂似无。"
        ],
        "title": "喜雨",
        "id": "b8b16378-e7b9-4321-8667-06b6c2f9f247"
    },
    {
        "author": "韩琦",
        "paragraphs": [
            "旧拓名园壮邺中，本思行乐兴民同。",
            "闾阎已惯春游盛，花木谁矜半植功。",
            "爱客笙歌虽不定，称时风月且无穷。",
            "三来纵赏人休讶，白发苍颜坐醉翁。"
        ],
        "title": "再题康乐园",
        "id": "8317ec9c-61ad-43de-bff8-f4d0a25f0d0c"
    },
    {
        "author": "韩琦",
        "paragraphs": [
            "椽笔亲挥善祝诗，老颜筋骨逸如飞。",
            "玉关尚抑动侯入，辽海先欣病鹤归。",
            "顾眄已知增气燄，梦魂犹想接容辉。",
            "宸襟一日怀忠荩，召节星驰出禁扉。"
        ],
        "title": "次韵答安抚滕甫侍读诞日惠诗",
        "id": "e14ea0b9-2bf6-4f43-b01b-8cc22a35001c"
    },
    {
        "author": "韩琦",
        "paragraphs": [
            "荒居聊足奉宾娱，隘甚难希玉椀呼。",
            "秋候俯新零白露，仙期还喜望黄姑。",
            "云间谁识桥横鹊，庭际方欣网挂蛛。",
            "天与性灵元自拙，却求星媛可回无。"
        ],
        "title": "癸丑七夕会北第",
        "id": "8543d5cd-2a0f-41f7-b8ca-b911973bc620"
    },
    {
        "author": "韩琦",
        "paragraphs": [
            "中元时俗类秋尝，病起躬行力未强。",
            "摖米乍炊知早熟，盂兰方倒喜初凉。",
            "风摧豹脚蚊休拍，露逼鸡毛菜已长。",
            "皮骨仅存心尚壮，犹思荷叶当蕉觞。"
        ],
        "title": "中元病起",
        "id": "36f78b0d-a1f5-4296-8658-ee1eb6c86f21"
    },
    {
        "author": "韩琦",
        "paragraphs": [
            "嘉客非期会，如因病守邀。",
            "静俱知道胜，隐不待文招。",
            "柳色堆瑶榭，荷得凑绮寮。",
            "几回杯兴逸，同欲御仙飚。"
        ],
        "title": "次韵答张宗益工部喜陈荐龙图窦舜卿侍郎同至相台",
        "id": "cefcd213-59fa-43c9-a61e-c53d39b7b798"
    },
    {
        "author": "韩琦",
        "paragraphs": [
            "老顾菟裘欲退藏，一区营宅已过杨。",
            "林泉不较为生厚，名节犹希到死香。",
            "麤葺萧居忘湫隘，喜归陶径任荒凉。",
            "赖逢素旧时相乐，同入无何啸傲乡。"
        ],
        "title": "次韵答陈龙图述北第林泉之胜",
        "id": "681b72ad-cc89-4dd3-bf13-0aeefc86fb1d"
    },
    {
        "author": "韩琦",
        "paragraphs": [
            "禅宇初无好事名，君来殊欲称高情。",
            "诛茅治屋忘多施，洗竹疏泉得二清。",
            "苦任雪霜凌劲节，静和风月泻寒声。",
            "因知嘉号非虚美，翠拥流环岂易并。"
        ],
        "title": "题王荀龙郎中长兴院新葺双清堂",
        "id": "772002fc-5bd9-4e65-b1f2-471fd332ad7b"
    },
    {
        "author": "韩琦",
        "paragraphs": [
            "待月清商欲半前，欣留嘉客启踈筵。",
            "采萧方释三秋咏，应历从亏一荚圆。",
            "密讶云藏台面柳，静看珠出水中天。",
            "银蟾影里金樽倒，乐过陶琴不上絃。"
        ],
        "title": "八月十四日留监牧张竚职方赏月",
        "id": "db1c3de3-36f4-4988-a110-c6d5780cd627"
    },
    {
        "author": "韩琦",
        "paragraphs": [
            "云恼中秋凑月昏，失明疑值老蟾吞。",
            "枉删踈柳延孤影，肯晃芳樽涤醉魂。",
            "好射重阴开六幕，任均余照及千门。",
            "便从到晓漫天黑，不禁诗家万驷奔。"
        ],
        "title": "中秋阴未见月",
        "id": "63c6a0de-ffb0-49fc-877b-73ed0996d333"
    },
    {
        "author": "韩琦",
        "paragraphs": [
            "应厌偏州节物荒，重阳前忍去安阳。",
            "双清易感霜茎怨，三雅难留露蕊芳。",
            "不惜高吟来疾置，尚思衰叟会寒乡。",
            "谁知衣弊京尘客，乃是南宫卧锦郎。"
        ],
        "title": "次韵答前水监王荀龙郎中重九感怀",
        "id": "2401eda8-bf9a-470b-b584-5f3d45585898"
    },
    {
        "author": "韩琦",
        "paragraphs": [
            "崛起层基正面山，登高疑是出尘间。",
            "一天秋色清吟笔，万蕊寒香发醉颜。",
            "与众且同今日乐，相逢难遇此时闲。",
            "犹输陶令归来兴，翩似冥鸿不可攀。"
        ],
        "title": "重阳二首  其一",
        "id": "78c502d8-a56c-4327-b973-a26851bf7f8b"
    },
    {
        "author": "韩琦",
        "paragraphs": [
            "菊有花争一日先，次逢佳节色增妍。",
            "任飘杯面黄金碎，好听歌喉白雪圆。",
            "戏马遗风应索寞，抱螺高兴且留连。",
            "良辰俯仰嗟陈迹，莫惜欢吟烂醉眠。"
        ],
        "title": "重阳二首  其二",
        "id": "4f791da1-3ce7-46b0-9761-1b60270c76c9"
    },
    {
        "author": "韩琦",
        "paragraphs": [
            "三边伊昔喜延枚，每向良辰命宴杯。",
            "几遇雪天留兔苑，尝因风赋重兰台。",
            "锦衣宽病恩何厚，琳馆甘闲老未催。",
            "白首又同吹菊会，且将愁臆暂时开。"
        ],
        "title": "次韵答提举陈龙图重阳感旧",
        "id": "430f87a6-7506-4f1d-b494-765a80be47f0"
    },
    {
        "author": "韩琦",
        "paragraphs": [
            "暂趋先陇弭旌旄，因卹吾民啬事劳。",
            "谷实已伤嗟岁廪，麦根虽立望春膏。",
            "林踈山骨清弥瘦，天阔诗魂病亦豪。",
            "田舍罕逢车骑过，聚门村妇拥儿曹。"
        ],
        "title": "秋晚赴先茔马上",
        "id": "ff3be098-9db6-461f-b2a3-5fb560760686"
    },
    {
        "author": "韩琦",
        "paragraphs": [
            "晓乘轻凛上平冈，西欵亲茔一舍强。",
            "带霭远峰时隐见，半霜残叶杂青黄。",
            "来牟渴雨空成陇，宾雁冲云自著行。",
            "此日初冬严祀事，只增悽惕不夸乡。"
        ],
        "title": "初冬祀坟二首  其一",
        "id": "48b29996-574b-4f85-89a3-0f292de8167b"
    },
    {
        "author": "韩琦",
        "paragraphs": [
            "西享先坟已致诚，却严轩从指东茔。",
            "鸿惊去旆参差起，马避柔桑诘曲行。",
            "农寓兵来闲即教，牛无休日旱犹耕。",
            "病翁寡术苏疲瘵，徒劝民心厚所生。"
        ],
        "title": "初冬祀坟二首  其二",
        "id": "fba972e8-ea4b-44dd-872c-66a2b046e595"
    },
    {
        "author": "韩琦",
        "paragraphs": [
            "玉椀高居众所夸，三川推甲一何嘉。",
            "前兼胜势韩王第，右枕名区洛尹衙。",
            "此宅吾乡聊庇族，悔违公语卜隣家。",
            "纵思却作招来户，脚重难营老小车。"
        ],
        "title": "次韵答判河阳文潞公述相洛所居之胜",
        "id": "eacd12a9-0aed-45be-8f77-0200952da660"
    },
    {
        "author": "韩琦",
        "paragraphs": [
            "昔再怀章遂锦游，坏亭曾复此池头。",
            "今归旧里藏衰拙，更葺新堂便燕休。",
            "前槛月波清涨夜，后簷风竹冷吟秋。",
            "伊余本是无机者，因立嘉名近狎鸥。"
        ],
        "title": "题忘机堂",
        "id": "f19171d7-0513-4c1e-ac81-e90311892661"
    },
    {
        "author": "韩琦",
        "paragraphs": [
            "邪气潜攻隙，弥旬因伏牀。",
            "恶寒知肉缓，难睡觉更长。",
            "谩讲添年药，终无应病方。",
            "几时辞厚禄，心泰百忧忘。"
        ],
        "title": "属疾",
        "id": "4590da7d-903a-453b-8598-670087f90fc7"
    },
    {
        "author": "韩琦",
        "paragraphs": [
            "重到观鱼面北轩，正当游泳晚凉天。",
            "未归陶令惭何甚，目识庄生乐亦然。",
            "几认琴声泉漱玉，数惊钩影月沉弦。",
            "徐撑画舫樽前看，必信吾曹是水仙。"
        ],
        "title": "再题观鱼轩",
        "id": "d6aafb35-8031-470a-b16f-92064fada4be"
    },
    {
        "author": "韩琦",
        "paragraphs": [
            "因趋先陇问耕桑，益见农家事可伤。",
            "种麦未生遭土涝，鬻禾无价值钱荒。",
            "阴风鼓怒资时旱，寒色催愁上夕阳。",
            "里俗漫矜吾太守，不知何术致民康。"
        ],
        "title": "岁末省坟",
        "id": "4506d307-3e3d-4bcc-878c-095c9dcb78f4"
    },
    {
        "author": "韩琦",
        "paragraphs": [
            "寤寐先茔敢暂忘，元正亲得奉肴觞。",
            "病襟不觉支离困，山势频瞻蜿蜒长。",
            "尽日风埃天黯淡，一冬田陇雪微茫。",
            "人思三白今无望，只觊春膏浃万方。"
        ],
        "title": "元日祀坟",
        "id": "c19f009c-6be6-4f33-9e8c-7f851fd28329"
    },
    {
        "author": "韩琦",
        "paragraphs": [
            "始骇经冬雪，时飞但敛尘。",
            "谁知高厚意，顿与发生春。",
            "已慰三农望，何妨万卉新。",
            "病翁聊一醉，欢喜过斯民。"
        ],
        "title": "喜雪",
        "id": "0ef5e156-25bd-4cd1-9c59-b3318b200efb"
    },
    {
        "author": "韩琦",
        "paragraphs": [
            "元夕山楼撤旧层，荒年人必减欢朋。",
            "聊趋浄宇庄严地，一看通衢自在灯。",
            "慰俗不专樽俎适，开愁宜有管絃能。",
            "歌筵列把新诗代，环视应饶士女憎。"
        ],
        "title": "甲寅灯夕会浄明寺",
        "id": "1aed01c0-dd0b-4fea-90c3-288cf6b7e947"
    },
    {
        "author": "韩琦",
        "paragraphs": [
            "元夕虽荒欲罢难，羣情宜向此时看。",
            "官缘岁歉思从约，俗乐春游肯自安。",
            "风引香尘人不断，月和残雪夜方寒。",
            "谁知病守忧民意，歌舞樽前是强欢。"
        ],
        "title": "甲寅上元",
        "id": "255d2510-65ac-4d5a-880f-39a1d4c2bc8b"
    },
    {
        "author": "韩琦",
        "paragraphs": [
            "故阴方向此宵穷，有客趋朝念礼容。",
            "将献未央称贺酒，坐听长乐欲明钟。",
            "恩回品汇滋荣近，赏及孤平信息浓。",
            "早晚归同乡圃会，纵观春色上危墉。"
        ],
        "title": "次韵答王荀龙郎中旅次除夜",
        "id": "e577a5ca-4391-493f-b9a6-b1bda9b2dcae"
    },
    {
        "author": "韩琦",
        "paragraphs": [
            "洛下名园比比开，几何能得主人来。",
            "争如塞上抽身早，长向花前尽兴回。",
            "九老仪形传好事，十洲风景与仙才。",
            "无时啸傲烟霞外，世务纷纷想厌咍。"
        ],
        "title": "寄题致政李太傅园亭",
        "id": "9111ccd3-51aa-4ca9-8674-0fc6f43dd820"
    },
    {
        "author": "韩琦",
        "paragraphs": [
            "朝来残雪尽，春意满东郊。",
            "嫩绿开池面，深红点杏梢。",
            "山晴添远霭，鸦暖认危巢。",
            "正是芳时病，吟鸎似见嘲。"
        ],
        "title": "早春病起",
        "id": "f85b8e56-974a-4b32-bb8e-0ea0b17b91c0"
    },
    {
        "author": "韩琦",
        "paragraphs": [
            "移得花王自洛川，格高须许擅春权。",
            "管絃围簇生来贵，天地工夫到此全。",
            "绝艳好将金作屋，清香宜引玉飞钱。",
            "一声旧幕行云曲，醉斝争挥不论船。"
        ],
        "title": "北第洛花新开",
        "id": "98e009c4-8076-4fc0-bc23-f3fcb2955d68"
    },
    {
        "author": "韩琦",
        "paragraphs": [
            "溶溶春水满方塘，栏槛风微落蕊香。",
            "尽日杨花飞又歇，有时林鸟见还藏。",
            "沈疔不为闲来减，流景知从静处长。",
            "欲战万愁无酒力，可堪三月去堂堂。"
        ],
        "title": "郡圃春晚",
        "id": "7225a8c3-b3e3-46b5-b390-64ec39f6b5a8"
    },
    {
        "author": "韩琦",
        "paragraphs": [
            "祖风门法在坤维，早厌京尘杖锡归。",
            "已大化缘兴佛事，更穷真际得禅机。",
            "人观相好咸生信，师顾庄严亦谓非。",
            "冈指牛眠今果验，益知囊诀尽精微。"
        ],
        "title": "寄院主浄慧大师",
        "id": "1799e7b1-331c-4cb6-a90a-0b0796344e5c"
    },
    {
        "author": "韩琦",
        "paragraphs": [
            "春寒入人骨，病肌尤见侵。",
            "芳园欲暂适，风恶不可禁。",
            "回身复拥炉，噤余难发吟。",
            "几日阳和恩，一开愁悴心。"
        ],
        "title": "春寒呈提举陈荐龙图",
        "id": "08ecbd18-7c5f-4e2a-a459-f820260a7bcb"
    },
    {
        "author": "韩琦",
        "paragraphs": [
            "曾拓名园壮邺中，本思行乐兴民同。",
            "人安日见嬉游盛，岁久谁知治葺功。",
            "几席病春台榭雨，一轩忘暑芰荷风。",
            "三来欲伴羣心适，勉强樽前作醉公。"
        ],
        "title": "癸丑再题康乐园",
        "id": "c4d4f87a-1710-4eee-99fc-d719ea10721c"
    },
    {
        "author": "韩琦",
        "paragraphs": [
            "金汤西北绿阴中，双硙当渠一派通。",
            "人迹罕来花自老，利源常在水何功。",
            "事能如意嗟常少，春苦无情去又空。",
            "大抵相知难会合，且同樽酒醉春风。"
        ],
        "title": "春日硙亭同会",
        "id": "49800a5a-8d29-4077-8e9f-90b646b52aee"
    },
    {
        "author": "韩琦",
        "paragraphs": [
            "禁烟时重展先茔，今日躬为拜扫行。",
            "扑面尘多嗟岁旱，得苗田少奈民生。",
            "二分春过寒犹峭，四合山来眼暂明。",
            "思奉松楸存寤寐，不国濡露始勤诚。"
        ],
        "title": "寒食祀坟二首  其一",
        "id": "9b034c12-1b83-4ef6-bffa-24d7a045deb0"
    },
    {
        "author": "韩琦",
        "paragraphs": [
            "太行山下列儿孙，重叠千峰浪势奔。",
            "近麓萦回藏胜地，先坟长远得安村。",
            "虽荣不及丰亲养，更病须来洁祭樽。",
            "欲使族中知尽力，各思忠孝大吾门。"
        ],
        "title": "寒食祀坟二首  其二",
        "id": "a8cf0611-9972-408d-b324-e778285c130f"
    },
    {
        "author": "韩琦",
        "paragraphs": [
            "万株松柏笔锋攒，茔在西冈落处安。",
            "念祖力完先陇易，祀坟三作守臣难。",
            "农畴失稔烟徒禁，祭礼从风食尚寒。",
            "已事勿嗟归甚速，要勤营奉合休官。"
        ],
        "title": "寒食东坟",
        "id": "ac42dd4d-b583-4e57-bab2-a4c460a69ddc"
    },
    {
        "author": "韩琦",
        "paragraphs": [
            "东西冈远截空横，冈下村村聚落成。",
            "柳线略无经雨色，麦针微向近河生。",
            "龙钟父老知迎拜，硗确田畴尚力耕。",
            "自古班春须卹患，我观民病若为平。"
        ],
        "title": "灵岳道中",
        "id": "98a89e73-4c9b-4507-bec3-1ad2c2781660"
    },
    {
        "author": "韩琦",
        "paragraphs": [
            "清明池馆足游人，祓禊风光共此辰。",
            "晋俗浮觞存胜事，汉宫传蜡宠隣臣。",
            "若云荒政宜蕃乐，是使熙台失众春。",
            "应候从来多甚雨，几时膏泽慰斯民。"
        ],
        "title": "清明同上巳",
        "id": "3e08a32f-2b2e-4661-b452-e7c6b02d36ad"
    },
    {
        "author": "韩琦",
        "paragraphs": [
            "名园民喜及时开，聊慰羣心共一杯。",
            "美酒众忘深巷陌，好花生值恶风埃。",
            "游人尽陟春台去，尺雨宜苏旱岁来。",
            "病守当筵谁会得，不听钟鼓只听雷。"
        ],
        "title": "寒食开园",
        "id": "e6a2e279-ad0a-4cf0-989d-cc868b8f1396"
    },
    {
        "author": "韩琦",
        "paragraphs": [
            "牡丹亲植锦堂前，回首光阴二十年。",
            "一见开颜如有旧，三来经赏岂无缘。",
            "竞新品目应输洛，独守单平似信天。",
            "欲寄朝云皆大笔，愿搜豪句饰妖妍。"
        ],
        "title": "昼锦堂同赏牡丹",
        "id": "1594866a-acd3-4212-b805-d8c16c02b049"
    },
    {
        "author": "韩琦",
        "paragraphs": [
            "锦堂重赏牡丹红，不惜残英数日空。",
            "嘉艳岂无来岁好，清欢难得故人同。",
            "谁言山下曾为雨，只恐身轻去逐风。",
            "且共对花开口笑，莫持姚左较雌雄。"
        ],
        "title": "昼锦堂再赏牡丹",
        "id": "bfbf3f30-b44c-49f8-b649-0838db7d602d"
    },
    {
        "author": "韩琦",
        "paragraphs": [
            "榆荚空飞不算钱，韶光归速置何缘。",
            "惜春情味过年少，战酒英雄退日前。",
            "竹笋迸阶抽兕角，杨花铺水涨龙涎。",
            "妖妍万变成凋谢，长养须资大夏权。"
        ],
        "title": "暮春书事",
        "id": "25995e03-197f-42ed-90e0-a09d720029da"
    },
    {
        "author": "韩琦",
        "paragraphs": [
            "东君回辔肯流连，诗入衰情更易缘。",
            "荷叶如钱生水面，杨花飞雪满阶前。",
            "感时空溅伤春泪，殢酒思流见曲涎。",
            "残景向人催上老，似推公道不容权。"
        ],
        "title": "暮春书事自和",
        "id": "bed22fdd-95e9-4a43-8c7d-8453933d5f55"
    },
    {
        "author": "韩琦",
        "paragraphs": [
            "芍药名高致亦难，此观妖艳满彫栏。",
            "酒酣谁欲张珠网，金钿偏宜间宝冠。",
            "露裛更深云髻重，蝶楼长苦玉楼寒。",
            "郑诗已取相酬赠，不见诸经载牡丹。"
        ],
        "title": "北第同赏芍药",
        "id": "67040c41-f399-487c-b27c-6b63be3cd34d"
    },
    {
        "author": "韩琦",
        "paragraphs": [
            "东亭尝种广陵花，美艳新增出旧芽。",
            "小魏风标高洛品，大乔流徙得孙家。",
            "丹砂缬妙深难染，白玉冠危莹绝瑕。",
            "肯与姚黄为近侍，亦须称后始无差。"
        ],
        "title": "狎鸥亭同赏牡丹",
        "id": "3f084e58-5a07-4cf5-a920-c16e70d469b6"
    },
    {
        "author": "韩琦",
        "paragraphs": [
            "旱灾诚久历三时，祠祷虽虔似不知。",
            "一夕云雷施利泽，万家沟壑复生期。",
            "禾苗立后收多早，天意回来此未迟。",
            "恩被无垠才数刻，尽思人力欲何为。"
        ],
        "title": "久旱喜雨",
        "id": "933a477b-9139-4576-a769-e63f9f6d6770"
    },
    {
        "author": "韩琦",
        "paragraphs": [
            "四序推迁理亦常，其间天意或难详。",
            "将令炎暑收残虐，何使清商预伏藏。",
            "几日西风来拂袵，昔时中冀盛飞觞。",
            "无辞剩引南燕酌，盐叠冰峰合坐凉。"
        ],
        "title": "初伏避暑",
        "id": "2a6e23fc-127e-4ba2-8c32-3fa1ae47bf0a"
    },
    {
        "author": "韩琦",
        "paragraphs": [
            "连年河朔失时丰，将漕推能选擢公。",
            "万虑本期充岁计，一言思欲动宸衷。",
            "知难愿易澄清寄，遂请俄司峻极宫。",
            "殿柱有题应不忘，肯容材哲便甘穷。"
        ],
        "title": "寄提举刘思封",
        "id": "13e4b952-62f5-4a93-8766-0b42fe75cb5f"
    },
    {
        "author": "韩琦",
        "paragraphs": [
            "星潢今夕度仙辀，人世争为乞巧楼。",
            "万室瞻迎皆欲得，一生孤拙未尝求。",
            "缑山月白遗新曲，汉殿窗明识旧偷。",
            "若道营桥真浪说，如何飞鹊尽髠头。"
        ],
        "title": "七夕",
        "id": "ce85f493-7e3d-4c49-9710-fbe9d36f7e8f"
    },
    {
        "author": "韩琦",
        "paragraphs": [
            "韩画颜书世绝珠，铃斋时足奉驩虞。",
            "跋题应命诚羞涩，不是跳龙卧虎徒。"
        ],
        "title": "次韵答文侍中寄示韩晋公村田歌舞图颜鲁公跋尾仍使题于后",
        "id": "f13e8dd9-65cb-4c20-9809-616a60478dde"
    },
    {
        "author": "韩琦",
        "paragraphs": [
            "七宝成轮上海东，他圆争与此时同。",
            "须知一夜清光别，为得三秋正色中。",
            "唐曲听回云作驾，邺园游盛盖飞鸿。",
            "古人只恨音尘阔，对赏樽樽愿一空。"
        ],
        "title": "甲寅中秋对月二首  其一",
        "id": "06230df2-d7c7-4425-9da5-40cdca033979"
    },
    {
        "author": "韩琦",
        "paragraphs": [
            "中秋侵夕启宾罍，共看长空一鉴开。",
            "四坐雪霜清耳目，万家昆阆倚楼台。",
            "波凉桂子从天落，阴极潮头半海来。",
            "正好抽毫竞高唱，当筵人胜仲宣才。"
        ],
        "title": "甲寅中秋对月二首  其二",
        "id": "7611c975-5b4d-4555-961c-b68bca1065c8"
    },
    {
        "author": "韩琦",
        "paragraphs": [
            "乡居新葺后，归兴邈难招。",
            "老去重离别，秋来添寂寥。",
            "云横初送雁，渡浅未成桥。",
            "千里犹思驾，封圻幸不遥。"
        ],
        "title": "提举陈龙图迁居邢台二首  其一",
        "id": "96941863-9237-4cfe-8f71-dffbc4f3da5c"
    },
    {
        "author": "韩琦",
        "paragraphs": [
            "多病襟怀易入忧，那堪惊别复惊秋。",
            "难追刘白樽前乐，尚约松乔世外游。",
            "花发东篱谁共酌，草荒南浦只生愁。",
            "从兹冷落欢吟地，昼锦荣归兴狎鸥。"
        ],
        "title": "提举陈龙图迁居邢台二首  其二",
        "id": "cff6e963-d579-4e79-9716-d654115a5c73"
    },
    {
        "author": "韩琦",
        "paragraphs": [
            "勉同风俗燕重阳，可惜良辰值岁荒。",
            "南亩流民方塞路，东篱嘉菊漫浮觞。",
            "虽无絃管追游乐，赖有山川气象强。",
            "自笑当筵陶靖节，几时归去傲羲皇。"
        ],
        "title": "甲寅重九",
        "id": "d9c19e80-9648-4162-9782-0a41e54b0c05"
    },
    {
        "author": "韩琦",
        "paragraphs": [
            "亲茔来展祀，郊野未霜严。",
            "古道日低削，高山时仰瞻。",
            "寒花虽在目，短谷不加镰。",
            "多少幽闲趣，吾方事退潜。"
        ],
        "title": "孟冬朔日祀坟二首  其一",
        "id": "cb025223-172d-40ff-9891-9ce783e753a8"
    },
    {
        "author": "韩琦",
        "paragraphs": [
            "首冬斋洁展先茔，极目郊原一望清。",
            "无限人心苏尺雨，有时天意活苍生。",
            "遥林蓊鬰霜来晚，荒陇稀踈穗不成。",
            "何术济民归未得，媿偷官禄奉粢盛。"
        ],
        "title": "孟冬朔日祀坟二首  其二",
        "id": "ba72f720-d085-4201-8fc6-b6c7d503f420"
    },
    {
        "author": "韩琦",
        "paragraphs": [
            "二茔逢节展松楸，因叹农畴荐不收。",
            "高穗有时存蜀黍，善耕犹惜卖吴牛。",
            "泉干几处闲机硙，雨过谁家用粪楼。",
            "首种渐生还自喜，尚忧难救赤春头。"
        ],
        "title": "祀坟马上",
        "id": "e141f2a2-5e6b-47fa-9b29-6aff4634cd81"
    },
    {
        "author": "韩琦",
        "paragraphs": [
            "怀德思人始绘容，不缘斯举理难穷。",
            "兔园何有安民迹，鹫岭兼无护法功。",
            "名姓不传勋阁上，仪形徒入梵祠中。",
            "愿更此误图公像，公行宜居极乐宫。"
        ],
        "title": "次韵答赵少师以南京永寿禅院主僧崇祐于新铁铸佛大殿后建堂写真于其中",
        "id": "5d38ea59-7a90-41ba-af3b-a7bb5018aa91"
    },
    {
        "author": "韩琦",
        "paragraphs": [
            "琳馆优闲禄隐郎，高怀存旧宠吾乡。",
            "观梁共且希鱼乐，巢阁终应待凤翔。",
            "囊疏一时惊栗栗，殿楹常记日堂堂。",
            "忠言非久回宸虑，坐见无为拱舜廊。"
        ],
        "title": "次韵答提举刘司封见访",
        "id": "4c2797d7-b03a-4ffa-a8e2-0b9f79911027"
    },
    {
        "author": "韩琦",
        "paragraphs": [
            "辋川诚自好，人各爱吾园。",
            "欲纵家山乐，终縻吏事繁。",
            "鸿飞思避弋，羝触困羸籓。",
            "几日归陶径，方知践此言。"
        ],
        "title": "次韵和文潞公题王右丞维辋川图",
        "id": "31ac43d4-6967-4798-95c8-2fc887a4c822"
    },
    {
        "author": "韩琦",
        "paragraphs": [
            "升平胡可状，歌舞入樵苏。",
            "岁美人皆乐，朝和野共娱。",
            "心休无事扰，本固绝颠扶。",
            "我愿明时治，长如此画图。"
        ],
        "title": "次韵和文潞公题韩晋公村田歌舞图",
        "id": "995d15d8-0f5b-4ede-8ceb-81ecb2abe24e"
    },
    {
        "author": "韩琦",
        "paragraphs": [
            "病质衰来百事慵，遗荣心欲企高踪。",
            "疲驽向老知无用，圣德矜愚谅有容。",
            "筋力岂能夸矍铄，林泉终幸养孱庸。",
            "东篱秋晚黄花盛，陶令思归兴愈浓。"
        ],
        "title": "次韵答提举王郎中",
        "id": "6084499c-fd2d-491a-a7ce-3f2334e6c619"
    },
    {
        "author": "韩琦",
        "paragraphs": [
            "岁除诗笔复加勤，和寡辞高过郢人。",
            "可念风期千里阔，又看春态一年新。",
            "几时邻籴盈仓足，来济吾民比户贫。",
            "开道海艘将自押，使车应舍未须巾。"
        ],
        "title": "次韵答提举王郎中岁除有感",
        "id": "1b81e629-692e-4a8e-aad9-5fcdb5985b5e"
    },
    {
        "author": "韩琦",
        "paragraphs": [
            "仍岁农畴失夏秋，方春尤窘奈饥流。",
            "人无粒食何堪命，天作阴寒亦似愁。",
            "煮叶不遑为木酪，翳桑惟日徯囊糇。",
            "几时膏泽充民望，待看来年十倍收。"
        ],
        "title": "闵农",
        "id": "437accde-80be-4f11-9a9e-cf8c5704710e"
    },
    {
        "author": "韩琦",
        "paragraphs": [
            "小车聊假便衰残，上冢都忘涉路难。",
            "坐卧俏能伸手足，坚完诚可避风寒。",
            "搴帷自不希前躅，凭轼时还遂一观。",
            "暂得容身终未稳，退归乘此始为安。"
        ],
        "title": "假窦侍郎安车元日祀坟",
        "id": "70d543d2-c4ea-4f5b-b2bd-cedb31880a47"
    },
    {
        "author": "韩琦",
        "paragraphs": [
            "新元先陇遂伸虔，荒岁嗟逢众食艰。",
            "比户生涯皆墨突，几家林木似牛山。",
            "三阳已泰春来懒，六幕虽昏雪尚悭。",
            "道殣寖多无力救，据鞍衰叟只惭颜。"
        ],
        "title": "元日祀坟道中",
        "id": "552b46d9-1fdd-49e4-a734-18d32f237ea5"
    },
    {
        "author": "韩琦",
        "paragraphs": [
            "冒寒连驿促征轮，须信相思是故人。",
            "顿似清风袪大暑，何嗟明月隔芳尘。",
            "雪隈簷角依微在，春著花稍次第新。",
            "不把一杯同一笑，此时幽愤兴谁伸。"
        ],
        "title": "提举陈龙图春寒惠然见访",
        "id": "900ccce2-9742-4570-81ce-c2ee28a11c77"
    },
    {
        "author": "韩琦",
        "paragraphs": [
            "重喜延松奉宴游，只期轩从少迟留。",
            "花移上阙看争发，酒熟宜城可旋篘。",
            "正好一杯同拨闷，信应千古足销愁。",
            "人生不是无交旧，难得相知到白头。"
        ],
        "title": "北第会陈龙图",
        "id": "43f0e39f-8c93-4181-8369-7c9fe35c153e"
    },
    {
        "author": "韩琦",
        "paragraphs": [
            "北第新成戆老庵，日期休此养无堪。",
            "地偏深得幽居兴，景野难将俗好参。",
            "户外鸣泉疑拊石，城头丛薄当凝岚。",
            "何须便挹浮邱袂，且奉高贤听雅谈。"
        ],
        "title": "戆老庵会陈龙图",
        "id": "008886cf-6ec5-4ac0-806c-c9e096092f01"
    },
    {
        "author": "韩琦",
        "paragraphs": [
            "爱客筵当曲水开，肴觞交出任萦回。",
            "歌声直向梁间住，春色偏从洞里来。",
            "不系舟虚谁触忤，无机鸥近绝惊猜。",
            "休论俛仰为陈迹，且学山阴祓禊杯。"
        ],
        "title": "浮醴亭会陈龙图",
        "id": "8b24a290-cd7d-4e4b-8a4e-f51739093d9d"
    },
    {
        "author": "韩琦",
        "paragraphs": [
            "千里相思访所知，昔人曾有此闻稀。",
            "方欣一见销萌吝，便忍连章赋式微。",
            "早是衰年多感慨，不堪寒色挫芳菲。",
            "剡溪雪月光如昼，懊恼仙舟兴尽归。"
        ],
        "title": "提举陈龙图特垂顾遽促归轩",
        "id": "f6a0ca85-b8a1-4862-ac74-ddbb5cbcf50d"
    },
    {
        "author": "韩琦",
        "paragraphs": [
            "熙熙春色水溶溶，修禊临流景倍浓。",
            "物外风光占昆阆，洞中神变走鱼龙。",
            "飘花任逐红尘去，浮醴时看紫府供。",
            "欲学永和当日序，媿无奇笔绍前踪。"
        ],
        "title": "乙卯巳会醴亭",
        "id": "79522894-60d3-42d7-bcc4-d82c1bf878ed"
    },
    {
        "author": "韩琦",
        "paragraphs": [
            "曲水春闲遂宴嬉，何须元巳始为宜。",
            "且看真洞杯盘出，岂顾尘寰节序移。",
            "曳尾灵龟来可羨，乘槎仙客去难追。",
            "一觞一咏无絃管，恰似兰亭列坐时。"
        ],
        "title": "三月五日会浮醴亭",
        "id": "053e3a87-9092-4b72-9594-562378bc1543"
    },
    {
        "author": "韩琦",
        "paragraphs": [
            "乡守三逢禁火天，每驱旌纛扫松阡。",
            "衰残岂足酬恩遇，光宠徒知及祖先。",
            "望极西山饶胜气，乐舒东户革荒年。",
            "何时归处坟庐下，不假苏秦负郭田。"
        ],
        "title": "乙卯寒食祀坟",
        "id": "92de1d44-b0c9-490a-bc60-6e1c1f9cfa53"
    },
    {
        "author": "韩琦",
        "paragraphs": [
            "虽欣膏泽启丰年，民病犹艰救目前。",
            "阙祀丘坟无解裂，荐饥村落少秋千。",
            "云梳陇麦千行直，粉淡墙花半脸妍。",
            "榆荚渐能供歉腹，何曾抛得买春钱。"
        ],
        "title": "祀坟道中",
        "id": "4619e004-b90b-494d-86ff-26420939c05a"
    },
    {
        "author": "韩琦",
        "paragraphs": [
            "忽极暄融候莫穷，不为膏泽却为风。",
            "气蒸人腹成中热，尘入花心作病虫。",
            "欲望好峰迷远目，正浓韶景失晴空。",
            "飘然终日俄收怒，归送旌旗撼晚红。"
        ],
        "title": "祀坟遇风",
        "id": "be20e5fa-0e71-4444-a28e-4157785657e3"
    },
    {
        "author": "韩琦",
        "paragraphs": [
            "正是花王谷雨天，此携尊酒一凭轩。",
            "阳台几日徒惊梦，息国经年又不言。",
            "但得留连词客醉，算难回避蜜蜂喧。",
            "自从标锦输先手，羞见妖红作状元。"
        ],
        "title": "北第同赏牡丹",
        "id": "26625b70-a1f2-4672-b763-2f6b6f34645b"
    },
    {
        "author": "韩琦",
        "paragraphs": [
            "风养花王接舜薰，始知仙圃别藏春。",
            "欣闻东道招来数，得见西京谱外新。",
            "九萼压丛看易失，万金邀客日须频。",
            "羣芳面我应相识，便是宜轻不退人。"
        ],
        "title": "观王推官园牡丹",
        "id": "d0ec295d-6ab6-4fcf-bc61-332efd764abe"
    },
    {
        "author": "韩琦",
        "paragraphs": [
            "从来三月赏芳妍，开晚今逢首夏天。",
            "料得东君私此老，且留西子久当筵。",
            "柳丝偷学伤春绪，榆荚争飞买笑钱。",
            "我是至和亲植者，雨中相见似潸然。"
        ],
        "title": "乙卯昼锦堂同赏牡丹",
        "id": "0fcd6454-b3ad-48b8-a4c5-a5a045044d4e"
    },
    {
        "author": "韩琦",
        "paragraphs": [
            "杨柳生花不恋枝，纷纷终日亦何依。",
            "聚来庭下为毬辊，散向空中作雪飞。",
            "闲共落英浮远水，静和幽蝶舞斜晖。",
            "见君方惜春难住，忍纵轻狂搅扰归。"
        ],
        "title": "柳絮",
        "id": "2522dc91-73e9-4d1c-bede-0aa797c84afa"
    },
    {
        "author": "韩琦",
        "paragraphs": [
            "维扬嘉种发清和，灼灼吾园盛孰过。",
            "红玉鬭成楼突兀，白云争簇髻巍峩。",
            "仙容世必推茅岭，醉艳人谁敌苎萝。",
            "不是栽培功未至，年年何苦转枝多。"
        ],
        "title": "乙卯北第同赏芍药",
        "id": "3dc8b382-2233-45cf-a288-f21681d377f6"
    },
    {
        "author": "韩琦",
        "paragraphs": [
            "广陵花发信惟夭，已剪还开客重邀。",
            "满引莫辞金凿落，盛观何止玉逍遥。",
            "娇红闹密轻多叶，醉粉欹斜奈软条。",
            "且纵高吟赏真艳，侍姝羞匿不须招。"
        ],
        "title": "北第再赏芍药",
        "id": "b53d3140-7d3e-4c0d-b9fd-14ed2707eb18"
    },
    {
        "author": "韩琦",
        "paragraphs": [
            "家园经赏复官园，芍药多名两共妍。",
            "醉白堂前淮海艳，狎鸥亭下凤麟天。",
            "楼粧瑞玉千层密，冠缕真金半尺圆。",
            "不鬭诗豪开酒户，是将倾国欲轻捐。"
        ],
        "title": "狎鸥亭同赏芍药",
        "id": "fcdef848-d18d-4ee5-9fda-7e08577558d2"
    },
    {
        "author": "韩琦",
        "paragraphs": [
            "因建新堂慕昔贤，本期归老此安然。",
            "轻阴竹满窗间月，倒影莲开水下天。",
            "自向酒中知有德，更于琴外晓无絃。",
            "霓裳百指非吾事，只学醺酣石上眠。"
        ],
        "title": "初会醉白堂",
        "id": "d3a63c48-45a2-48fa-b4ab-61a708a45343"
    },
    {
        "author": "韩琦",
        "paragraphs": [
            "一纪禆鸿化，千龄从列仙。",
            "至仁高协帝，厚德远参干。",
            "验寡亲尝药，恩深欲报天。",
            "为殚臣庶泪，朝雨助潸然。"
        ],
        "title": "章献明肃皇太后挽辞二首  其一",
        "id": "070dd741-fadd-486d-b84a-6de5e5c6c98a"
    },
    {
        "author": "韩琦",
        "paragraphs": [
            "璿驾方修祀，金波忽坠空。",
            "悲歌传薤露，祕殿閴椒风。",
            "雾重昏轩曜，云悽泣舜瞳。",
            "仙舆邈何在，天外蕊珠宫。"
        ],
        "title": "章献明肃皇太后挽辞二首  其二",
        "id": "ed8af6e0-632b-4b0d-ba7d-41ac9ebe3fe0"
    },
    {
        "author": "韩琦",
        "paragraphs": [
            "外族传仙系，中闺著德容。",
            "瑞符衣覆玉，懿范史编彤。",
            "天阔云埋仗，秋高露泣松。",
            "宸心望归驾，沧海晦三峰。"
        ],
        "title": "章懿皇太后挽辞二首  其一",
        "id": "b7c1b9c7-ce54-4c84-a179-56b2fa25fd51"
    },
    {
        "author": "韩琦",
        "paragraphs": [
            "梦日推祥旧，仪坤讲礼新。",
            "帝亲无及养，天意此何仁。",
            "宫寝延嵩月，袆褕寓洛尘。",
            "欲知仁主孝，泪血送龙輴。"
        ],
        "title": "章懿皇太后挽辞二首  其二",
        "id": "7d1fc764-e80a-4b1f-832a-2410280bf8c8"
    },
    {
        "author": "韩琦",
        "paragraphs": [
            "椒掖遗芳在，龟台别信空。",
            "旧恩缘服重，新庙见慈同。",
            "残月无多夜，余花一向风。",
            "徽音从此断，忍顾洛川东。"
        ],
        "title": "章惠皇太后挽辞二首  其一",
        "id": "37bca504-e13e-4656-9e06-0eae69e03dcf"
    },
    {
        "author": "韩琦",
        "paragraphs": [
            "柔顺符坤德，兴居监女箴。",
            "笥衣裙有练，殿壁带无金。",
            "外族疏恩薄，中宸结爱深。",
            "宫娥齐饮泣，谁副祝延心。"
        ],
        "title": "章惠皇太后挽辞二首  其二",
        "id": "3f852ecd-b6f4-4a77-9e9d-4251957070f6"
    },
    {
        "author": "韩琦",
        "paragraphs": [
            "道久民胥化，几先虑极深。",
            "勤邦循禹度，传圣得尧心。",
            "生德齐天地，仁声振古今。",
            "三山神药在，沧海信空沉。"
        ],
        "title": "仁宗皇帝揭辞三首  其一",
        "id": "4d750ea2-f597-46a5-a4ac-8f12713e8a48"
    },
    {
        "author": "韩琦",
        "paragraphs": [
            "薄葬定隣边，民安即旧廛。",
            "大非空六马，深不锢三泉。",
            "忍逐宫车出，翻随玉辂旋。",
            "西都无限竹，泪色似湘川。"
        ],
        "title": "仁宗皇帝揭辞三首  其二",
        "id": "e6a52c1d-5373-4dd6-81ad-528ddafaba61"
    },
    {
        "author": "韩琦",
        "paragraphs": [
            "圣治方无事，仙游遽不还。",
            "心休黄屋外，乡还白云间。",
            "笳鼓悽寒月，旌旗卷暮关。",
            "孤臣期得殉，黄鸟愿重删。"
        ],
        "title": "仁宗皇帝揭辞三首  其三",
        "id": "d90e303f-c912-4037-8cff-83a98f8da518"
    },
    {
        "author": "韩琦",
        "paragraphs": [
            "遽委飞干运，应开出震符。",
            "子方批凤尾，天已下龙胡。",
            "遏密思尧治，讴歌启舜图。",
            "只留勤俭德，千古亘三无。"
        ],
        "title": "英宗皇帝挽辞三首  其一",
        "id": "f5ee3195-c9fb-48e5-84e0-73ebc869d381"
    },
    {
        "author": "韩琦",
        "paragraphs": [
            "此日天无色，輴车下禁宸。",
            "悲风随去仗，哀泪裛行尘。",
            "一闭皇堂夜，长闲御寝春。",
            "守陵来有几，萧索庆宁人。"
        ],
        "title": "英宗皇帝挽辞三首  其二",
        "id": "a1d8c196-f10f-4aa7-ab4f-f0219c1d6dd2"
    },
    {
        "author": "韩琦",
        "paragraphs": [
            "蜃驾虽停洛，飙舆已溯天。",
            "空藏轩剑舄，不敢霸山川。",
            "挽揭秋声外，旌翻夕照前。",
            "老臣非从死，何路答知怜。"
        ],
        "title": "英宗皇帝挽辞三首  其三",
        "id": "ecf138c5-7e3e-491a-ace7-df6adc5705a1"
    },
    {
        "author": "韩琦",
        "paragraphs": [
            "早退轻高位，孤风振昔贤。",
            "上思终不已，民望日依然。",
            "荣宠三增秩，优游十换年。",
            "请看良史旧，德孰似公全。"
        ],
        "title": "司徒侍中杜公挽辞三首  其一",
        "id": "f4a8e5bf-f7be-43be-9366-b56da4e115d4"
    },
    {
        "author": "韩琦",
        "paragraphs": [
            "直道当年梗，清名万世师。",
            "身闲心在国，迹退德高时。",
            "警绝新诗雅，飞腾老笔奇。",
            "归休何所乐，持此造希夷。"
        ],
        "title": "司徒侍中杜公挽辞三首  其二",
        "id": "da222845-8cae-48c0-bbb3-1ae8ad719c3d"
    },
    {
        "author": "韩琦",
        "paragraphs": [
            "哲人何永逝，天理此难忱。",
            "子谨新遗札，家无旧赐金。",
            "可传清白业，未足太平心。",
            "讣至悲尤动，忘年顾遇深。"
        ],
        "title": "司徒侍中杜公挽辞三首  其三",
        "id": "670072d0-e7b9-4c06-b920-3ffeed32f50a"
    },
    {
        "author": "韩琦",
        "paragraphs": [
            "早冠廉良选，寻专翰墨盟。",
            "上知唯直道，人爱是纯诚。",
            "枢极权无挠，台衡论必平。",
            "呜呼今已矣，天不为苍生。"
        ],
        "title": "仆射王公挽辞三首  其一",
        "id": "5ce0688b-d2c6-44d9-a68d-0682b2d347f4"
    },
    {
        "author": "韩琦",
        "paragraphs": [
            "公昔魁多士，予时托后尘。",
            "交因荷心照，义实过天伦。",
            "进始欣连茹，官终愧积薪。",
            "牙絃兹遂绝，不见赏音人。"
        ],
        "title": "仆射王公挽辞三首  其二",
        "id": "b0ff54ab-0f19-4053-aba6-da742c471a76"
    },
    {
        "author": "韩琦",
        "paragraphs": [
            "相府陪高议，于时适共荣。",
            "开怀叙畴昔，协力冀登平。",
            "几日违言笑，何期隔死生。",
            "寝门长恸后，追怆不胜情。"
        ],
        "title": "仆射王公挽辞三首  其三",
        "id": "633c6f2f-3abe-4a95-9755-8e31e9a0a75c"
    },
    {
        "author": "韩琦",
        "paragraphs": [
            "昔与君游者，芝兰永更芳。",
            "高怀澄水月，和气燠春阳。",
            "陈迹川流远，嘉名岁景长。",
            "平生欧尹友，尝叹善人亡。"
        ],
        "title": "张汝士寺丞挽辞二首  其一",
        "id": "b1f532c2-7ee5-46d5-a896-3903da2dda86"
    },
    {
        "author": "韩琦",
        "paragraphs": [
            "满腹康时业，丁年未一伸。",
            "方从中洛掾，俄掩北邙尘。",
            "有子贤荀里，登科感孟邻。",
            "新阡伊阙下，长得塞门春。"
        ],
        "title": "张汝士寺丞挽辞二首  其二",
        "id": "5a00f748-f91e-4778-92e9-922e3a6071c6"
    },
    {
        "author": "韩琦",
        "paragraphs": [
            "昔忝中山帅，君时佐郡条。",
            "协心图治俗，同榜喜为僚。",
            "方卜门容驷，俄惊坐赋鸮。",
            "新阡思一恸，西蜀奈迢遥。"
        ],
        "title": "江西提点刑狱阎颙郎中挽辞一首",
        "id": "6fa5b67f-94e4-4bb7-b701-a22025a66fc9"
    },
    {
        "author": "韩琦",
        "paragraphs": [
            "公昔求还事，年犹未纵心。",
            "轩裳轻俗累，水月莹禅襟。",
            "乐任荒三径，闲时戏一禽。",
            "陶然踰五闰，已矣世同钦。"
        ],
        "title": "致政王子融侍郎挽辞三首  其一",
        "id": "4c156851-f2eb-41a4-8a47-8512e6437827"
    },
    {
        "author": "韩琦",
        "paragraphs": [
            "伯氏勋名永，繇公左右然。",
            "贤碑求帝篆，行录广时传。",
            "余范光门法，遗文粲史编。",
            "欲知天报厚，五福赐君全。"
        ],
        "title": "致政王子融侍郎挽辞三首  其二",
        "id": "6d6dd759-7906-4798-82c7-13ca0221ffe8"
    },
    {
        "author": "韩琦",
        "paragraphs": [
            "昔贰淄川政，尝依太守贤。",
            "于门钦世德，阮巷忝亲联。",
            "仆始慙当轴，公方遂引年。",
            "音容俄永隔，抆泣望新阡。"
        ],
        "title": "致政王子融侍郎挽辞三首  其三",
        "id": "d9893b65-23af-4c71-9cc8-e6cd19341902"
    },
    {
        "author": "韩琦",
        "paragraphs": [
            "科等魁髦彦，文章压缙绅。",
            "大权更将相，优宠极人臣。",
            "还事至一品，享年踰七旬。",
            "请看今与昔，谁可望公邻。"
        ],
        "title": "太尉侍中宋公挽辞三首  其一",
        "id": "99751988-31da-4fc4-bad9-126326cc3c05"
    },
    {
        "author": "韩琦",
        "paragraphs": [
            "仁皇求治始，公出冠儒英。",
            "仕路知卿相，时名独弟兄。",
            "两朝推重德，当世服纯诚。",
            "身后传家者，羣书但满籝。"
        ],
        "title": "太尉侍中宋公挽辞三首  其二",
        "id": "dc927330-9d0c-49fb-9ebd-5e0044be0bc9"
    },
    {
        "author": "韩琦",
        "paragraphs": [
            "注想尊元老，云亡叹哲人。",
            "恤章隆上衮，哀挽出中宸。",
            "史入经纶迹，文藏造化神。",
            "茄箫阳翟路，行者亦霑巾。"
        ],
        "title": "太尉侍中宋公挽辞三首  其三",
        "id": "e3cdf96f-b55f-422e-a9e1-b8710019c097"
    },
    {
        "author": "韩琦",
        "paragraphs": [
            "对未延宣室，文尝荐子虚。",
            "书方就绵蕝，奠已致生刍。",
            "故国悲云栈，英游负石渠。",
            "名儒升用晚，厚愧不先予。"
        ],
        "title": "苏洵员外挽辞二首  其一",
        "id": "eb418535-534c-4fd5-8d23-9be6f9613e3f"
    },
    {
        "author": "韩琦",
        "paragraphs": [
            "族本西州望，来为上国光。",
            "文章追典诰，议论极皇王。",
            "美德惊埋玉，环材痛坏梁。",
            "时名谁可嗣，父子尽贤良。"
        ],
        "title": "苏洵员外挽辞二首  其二",
        "id": "390ffd8c-f058-4289-85d0-a5cf5e0cbdae"
    },
    {
        "author": "韩琦",
        "paragraphs": [
            "韦平传庆裔，方召起隆名。",
            "塞上天声远，帷中庙算精。",
            "众期调玉铉，时忽丧金城。",
            "朝野悲何甚，邦家重老成。"
        ],
        "title": "太尉吕公挽辞二首  其一",
        "id": "ec89b9d2-0556-4484-a2e2-faeba0d302a1"
    },
    {
        "author": "韩琦",
        "paragraphs": [
            "要剧更中外，几微照古今。",
            "嘉谋增国重，和气入人深。",
            "龙已须云起，星俄向垒沉。",
            "得名非得寿，天报此难忱。"
        ],
        "title": "太尉吕公挽辞二首  其二",
        "id": "58711ede-9018-4e59-8bf0-9d308aeb2c5f"
    },
    {
        "author": "韩琦",
        "paragraphs": [
            "脱帻吏休后，凭轩风快余。",
            "瀑泉增濑急，新叶补林疏。"
        ],
        "title": "早夏  其一",
        "id": "22be9f37-de53-416a-a0c8-07f1822a7458"
    },
    {
        "author": "韩琦",
        "paragraphs": [
            "暑初天未热，观阁进轻凉。",
            "果熟愁枝重，荷生觉渚香。"
        ],
        "title": "早夏  其二",
        "id": "c85336c8-a654-4050-8718-416ddb5f2692"
    },
    {
        "author": "韩琦",
        "paragraphs": [
            "十里溪源注北塘，贮成宽碧澹泱泱。",
            "新蒲弱荇参差绿，去鹜来凫断续行。",
            "一缆轻波摇鹢舸，满罾斜日晒鱼梁。",
            "使君思拙无清梦，高柳阴成草自长。"
        ],
        "title": "早夏  其三",
        "id": "053ff052-88a9-4107-8c5a-b9ff688811a0"
    },
    {
        "author": "韩琦",
        "paragraphs": [
            "归老江湖久自盟，睡余且复对空枰。",
            "重来内阁人谁健，惯蹋天街马不惊。",
            "已喜刘歆分七略，尚传韩愈诲诸生。",
            "太平润色须色等，应许吾兼吏隐名。"
        ],
        "title": "次韵翁监再来馆中",
        "id": "09b3d928-7a76-49ed-9e79-87a2aaefd253"
    },
    {
        "author": "韩琦",
        "paragraphs": [
            "独树翘寒色，闲云淡落晖。",
            "新霜黄橘重，久雨翠梧稀。",
            "暝雀鸣还啄，高鸟定更飞。",
            "敝貂犹故在，卒岁免无衣。"
        ],
        "title": "初冬小园寓目",
        "id": "c6764156-f205-41fb-aed7-676ba5e4b16a"
    },
    {
        "author": "韩琦",
        "paragraphs": [
            "治道刚明老始闲，礼义曾著一朝冠。",
            "观农省岁知民瘼，退寇安邦建夏桓。",
            "法驾六龙亲善御，吟游五老薄时寒。",
            "清名迈古今人慕，稷契余风后学看。"
        ],
        "title": "睢阳五老图",
        "id": "60b26112-c96b-48f9-b8ec-95d4800a28ac"
    },
    {
        "author": "韩琦",
        "paragraphs": [
            "殷勤洗灌加培植，莫遣狂枝乱出墙。",
            "种竹。"
        ],
        "title": "句",
        "id": "78655513-b215-4f88-9395-9a655e608e00"
    },
    {
        "author": "赵抃",
        "paragraphs": [
            "李唐韩吏部，矫矫文宗师。",
            "立言作诸箴，励世亦自规。",
            "游箴警惰废，事业终光辉。",
            "言箴慎嗫嗫，张口触祸机。",
            "行箴死所守，于义无乖违。",
            "好恶不悖理，戒或私是非。",
            "知名惧浮实，动主嫌怨随。",
            "五者日践履，要以君子归。",
            "与可知道粹，期至严奥窥。",
            "诵已记所志，礲石镌其辞。",
            "俾之揭堂上，使后亦忽隳。",
            "夫人贵且富，非得强自为。",
            "入贤去不肖，在己不在时。",
            "希韩亦韩徒，中道无已而。"
        ],
        "title": "题邛州文同判官五箴堂",
        "id": "ff045497-8c84-429d-9aba-95bdcfd66afb"
    },
    {
        "author": "赵抃",
        "paragraphs": [
            "吾观樊生者，气燄凌云霄。",
            "逢人肆议论，芬馥兰与椒。",
            "去年应秋诏，入贡天子朝。",
            "南宫摈不收，归迹如蓬飘。",
            "长途病憔悴，旧里门萧条。",
            "今时贱未用，无计逃诮嘲。",
            "昨日升吾堂，出诗振琼瑶。",
            "自云世儒学，其胄来遥遥。",
            "异哉先冢上，有木名百僚。",
            "一根初两干，干木仍骈交。",
            "茂育三十稔，曷为风霜凋。",
            "材奇固得地，抱合势已乔。",
            "连理古所瑞，于义尤昭昭。",
            "奚哉私门中，福寿不可邀。",
            "善祥既失效，叹惋成长谣。",
            "吾言异于是，矧世逢虞尧。",
            "力为君子儒，进道忽使消。",
            "积德庆厥后，斯木诚非妖。"
        ],
        "title": "次韵樊祖安秀才连理木",
        "id": "27f9c051-c32d-4373-8dc4-baafb212ab7d"
    },
    {
        "author": "赵抃",
        "paragraphs": [
            "志士博古今，名贤口诵圣。",
            "通则施所有，致君翼时政。",
            "穷斯处巖穴，信道宗天命。",
            "富贵贫贱耶，乌与一息竞。",
            "先生抱蜀奇，不为席珍聘。",
            "学易到深处，研几剧精静。",
            "书屋数百椽，寒松夹幽径。",
            "竹森潇洒观，泉逗潺湲听。",
            "小人多谤訾，先生自吟咏。",
            "其徒识所归，归雅不归郑。",
            "今时自薄恶，先生自醇正。",
            "其徒知所入，入贤不入佞。",
            "忧弊以文捄，敌邪以道胜。",
            "先生终其为，彼俗徒诟病。"
        ],
        "title": "张景通先生书堂",
        "id": "a0662870-bd2d-40a3-9319-ef572c032ee1"
    },
    {
        "author": "赵抃",
        "paragraphs": [
            "我尝轻归辕，一息快心目。",
            "亭桥跨幽涧，庑砌森怪竹。",
            "榜句多老词，襟风不韵俗。",
            "开卷味加永，照泉清可掬。",
            "先秋固爽垲，大夏失烦燠。",
            "乐哉于道外，视此乐岂足。"
        ],
        "title": "过胡元宾林亭",
        "id": "79e2a21d-e0dd-4ed6-9993-c7f2b955e45f"
    },
    {
        "author": "赵抃",
        "paragraphs": [
            "有客冬还吴，孤舟暮停颍。",
            "山收乱云彩，天放新蟾影。",
            "呼童挂帘起，对此清夜景。",
            "横琴弄流水，醉耳谁其醒。"
        ],
        "title": "和范御史十一月三日见月",
        "id": "c8372001-39e0-4c4c-8ae3-e1d53f6872f7"
    },
    {
        "author": "赵抃",
        "paragraphs": [
            "朝离石涧寺，暮泊香山夹。",
            "扬帆复顺流，快若两翼插。",
            "濠洲旧风物，愚昔此承乏。",
            "重上庄生台，如梦觉一霎。"
        ],
        "title": "过濠州呈前人",
        "id": "20067872-e566-49bb-abbe-a38f3e4dbe31"
    },
    {
        "author": "赵抃",
        "paragraphs": [
            "羣峯鬰然起，惟此山独孤。",
            "筑台山之巅，鬰孤名以呼。",
            "穷江足楼阁，危压斗牛墟。",
            "直登四临瞰，众势不可踰。",
            "赣川缭左右，庾岭前崎岖。",
            "望阙峙其后，北向日月都。",
            "人家杂烟水，原野周城郛。",
            "烜润或晴雨，明晦或晓晡。",
            "春荣夏物茂，秋肃冬林枯。",
            "气象日千变，一一如画图。",
            "比予去谏舍，乞此养慵愚。",
            "事讹得以正，俗瘵得以苏。",
            "岁丰盗攘息，狱命寃系无。",
            "熙然与民共，所喜朋僚俱。",
            "中淡有琴咏，外喧有歌歈。",
            "樽罍有美酒，盘餐有嘉鱼。",
            "优游一台上，四序不暂辜。",
            "乃知为郡乐，况复今唐虞。"
        ],
        "title": "鬰孤台",
        "id": "9d93c243-e4ee-4443-b310-c8288e26d007"
    },
    {
        "author": "赵抃",
        "paragraphs": [
            "吾闻上下泉，终与江海会。",
            "高哉庐阜间，出处濂溪派。",
            "清深远城市，洁浄去尘埃。",
            "毫发难遁形，鬼神缩妖怪。",
            "对临开轩窗，胜绝甚图绘。",
            "固无风波虞，但觉耳目快。",
            "琴樽日左右，一堂不为泰。",
            "经史日枕藉，一室不为隘。",
            "有莼足以羹，有鱼足以鲙。",
            "饮啜其乐真，静正于俗迈。",
            "主人心渊然，澄彻一内外。",
            "本源孕清德，游咏吐嘉话。",
            "何当结良朋，讲习取诸兑。"
        ],
        "title": "题周敦颐濂溪书堂",
        "id": "f13e6cf8-737a-42e8-9ab7-0db8a87ac749"
    },
    {
        "author": "赵抃",
        "paragraphs": [
            "自顾愚无堪，老大何所用。",
            "得郡江湖来，一意云泉纵。",
            "惊此西南身，连夕东北梦。",
            "乃知故人念，许与明月共。",
            "荆书一纸贤，季诺千金重。",
            "寄我琼瑶篇，使得长讽诵。",
            "寒松有唳鹤，高梧有鸣凤。",
            "何日谢知音，为鼓商絃弄。"
        ],
        "title": "寄酬蔡州王陶正言",
        "id": "ba73fe56-5a63-4668-911a-1993461ccf00"
    },
    {
        "author": "赵抃",
        "paragraphs": [
            "执己刚玉性，谁得同趣向。",
            "涕唾无所藉，归居宅深旷。",
            "左右山林间，巑岏立屏障。",
            "坐期清风来，未许酷日晃。",
            "高棚立西轩，密叶覆其上。",
            "益为晚宇廕，讵隔霞空望。",
            "圣书乐名教，俗事绝尘鞅。",
            "恬然宠辱惊，足矣庭闱养。",
            "下榻迟佳朋，盈樽倒新酿。",
            "药剂矜有灵，神明助无恙。",
            "贤豪重出处，词句大奔放。",
            "谓愚可与道，缄遗俾酬倡。",
            "忽如穷窘人，护发金玉藏。",
            "收储箧笥光，孰顾贪惏谤。"
        ],
        "title": "次韵江钺都官凉轩",
        "id": "fb3b6aa2-1664-4812-8103-e31ce42e5f92"
    },
    {
        "author": "赵抃",
        "paragraphs": [
            "武阳夏侯氏，参立鼎峙足。",
            "秉钧相三朝，仗钺帅全蜀。",
            "茅土当时荣，照焕人耳目。",
            "事业申意气，遗像俨壁屋。"
        ],
        "title": "题三辅院",
        "id": "95763c00-aa5f-46a2-9fae-59db5131be98"
    },
    {
        "author": "赵抃",
        "paragraphs": [
            "盘龙得山名，寺占山之下。",
            "老师草庵居，后嗣广精舍。",
            "禅流日益盛，寂照腾诗价。",
            "我来诲其徒，竞以相夸诧。",
            "少林的的意，一语独无暇。",
            "默然坐明窗，孤蟾彻清夜。",
            "迟晓登终南，行行与谁话。"
        ],
        "title": "游南山宿盘龙寺",
        "id": "a7ea670c-9926-420b-b6e0-81e527421ea7"
    },
    {
        "author": "赵抃",
        "paragraphs": [
            "剑州古要害，重门搤开阖。",
            "隄防两川地，喉吭此呀呷。",
            "在昔御狂寇，如朽施巨拉。",
            "时平付良守，一与公论合。",
            "政成治东圃，于焉解宾榻。",
            "予方锦官去，邀我置壶榼。",
            "纵步车马休，举目苍翠匝。",
            "摅怀谈笑喧，倾车潺湲杂。",
            "不春亦芳菲，匪风自萧飒。",
            "主宾饮兴豪，量海川酒纳。",
            "贰车台中旧，题诗谓予盍。",
            "默默极佳处，兹俗何以答。"
        ],
        "title": "留题剑门东园",
        "id": "523df8f3-345f-492b-aa9c-af6bae12fcfe"
    },
    {
        "author": "赵抃",
        "paragraphs": [
            "少时所学苦，食蘗日自强。",
            "壮岁从宦清，饮冰中刚肠。",
            "阳安百里地，邈在天一方。",
            "惠政不鞭朴，斯民乐耕桑。",
            "念予昨守赣，与兄会家乡。",
            "兄今岁已满，余遽提蜀疆。",
            "一朝此邂逅，五载忘参商。",
            "且勿语离索，易老惊鬓霜。",
            "且勿较通塞，放怀把酒觞。",
            "上方圣政新，求贤坐明堂。",
            "兄道足施设，兄志弥颉颃。",
            "喜予外祖门，从此生辉光。"
        ],
        "title": "赠阳安徐迈表兄屯田",
        "id": "c55ee0f8-7f77-4fd3-af33-1bd92e88f186"
    },
    {
        "author": "赵抃",
        "paragraphs": [
            "余家有故园，园中可图录。",
            "天然一派根，一根生两竹。",
            "一长复一短，比之如手足。",
            "长者似乃兄，短者弟相逐。",
            "我见人弟兄，少有相和睦。",
            "竹分长幼情，人岂无尊宿。",
            "将竹比人心，人殆类禽畜。",
            "常记五六岁，不见还呼哭。",
            "及至长大时，妻孥相亲族。",
            "咫尺不相见，相踈何太速。",
            "不顾父母生，同胞又同腹。",
            "旦夕慕歌欢，几能思骨肉。",
            "枉具人须眉，而食天五谷。",
            "静思若斯人，争及园中竹。"
        ],
        "title": "双竹",
        "id": "6f255c1c-94c8-47b0-b7cc-a1dc0c411815"
    },
    {
        "author": "赵抃",
        "paragraphs": [
            "皇祐二年秋九月，九日龙门遇佳节。",
            "新都大夫孙隐之，报政优游共民悦。",
            "升山高会宾主俱，满头黄菊泛茱萸。",
            "遥开醉眼极千里，身高气爽胸怀舒。",
            "逢时感物以次发，诗成落落倾玑珠。",
            "初言府政好太守，化行岁稔民力苏。",
            "喜声协气遨以狂，稚子负老老者扶。",
            "又言登临风景异，澄川秀野如披图。",
            "殊方真赏到奇处，未来空只夸江湖。",
            "得之独善不在己，远遣遗我开烦纡。",
            "嗟我江原亦民长，周遭百里平如掌。",
            "簿书役役甚囚拘，闻有岷峨无计上。",
            "及闻治邑兹山奇，脚力不到神魄驰。",
            "谁知我亦好山者，箧中时复观君诗。"
        ],
        "title": "次韵孙直言九日登龙门山",
        "id": "2a806beb-3e08-48d6-a394-55499818fc20"
    },
    {
        "author": "赵抃",
        "paragraphs": [
            "吾乡伯坚真丈夫，气刚色强言词疎。",
            "胸中一物不使有，日储月敛唯诗书。",
            "布裘落魄韦带缓，权门不肯低眉趋。",
            "朋游累百谁尔汝，人皆不与争揶揄。",
            "掩关啜菽苦意气，粪壤玉璧泥沙珠。",
            "宣慈中山我孤处，昨日走介贻我书。",
            "书云诏下吁俊乂，父兄命颕之京都。",
            "古人求养志择禄，今而岂得逃驰驱。",
            "肩书手剑出门去，哜咨肯复儿女如。",
            "我闻此语涕交下，人皆欲养繄我无。",
            "羨子之为与道合，劝子亟往无踟蹰。",
            "明年得志拜堂上，岂非人子荣亲欤。"
        ],
        "title": "送周颖之京师",
        "id": "b6aebe5c-9577-4c26-86f4-9f623cf83ac0"
    },
    {
        "author": "赵抃",
        "paragraphs": [
            "老君作经五千言，勤行大笑亡与存。",
            "先生有诗七百首，诏书三度来天门。",
            "年登八十齿发壮，骨轻步武如云奔。",
            "一琴一樽一炉药，人间日月从朝昏。"
        ],
        "title": "赠冲妙李先生",
        "id": "3677ef73-1e73-411d-8419-4081dfcff331"
    },
    {
        "author": "赵抃",
        "paragraphs": [
            "方予谳狱唐安归，火云炽日交炎威。",
            "炉烘炭赫几千里，百鸟不能凌空飞。",
            "尘埃簿牒几前满，肤汗如雨淋漓挥。",
            "俗官冗状纷未省，胸腹堙鬰气力微。",
            "蟾宫有客桂新折，忽遣诗筒慰慵拙。",
            "词佳句好吟未穷，一坐凉飚夺炎热。"
        ],
        "title": "酬张唐英",
        "id": "46f26478-9ea8-426c-b368-29b144f187c8"
    },
    {
        "author": "赵抃",
        "paragraphs": [
            "我趋仕途三十春，矹矹求友难其人。",
            "相逢探取百一二，变几不泯磨功名。",
            "或言同途行异径，或始卓荦终因循。",
            "或临利害失趋向，或走势利遗贱贫。",
            "或面盱睢背忌刻，或口仁义心顽嚚。",
            "或名公卿节屠隶，或实盗跖文孟荀。",
            "澄川倏忽起波浪，平地咫尺生嶙峋。",
            "薰莸兰芷逐萧艾，玷纇琼玖俄砆珉。",
            "兹事自古慎所与，倾盖如旧白头新。",
            "仲尼评友戒损益，故尝佩服书诸绅。",
            "履中蹈道敢不勉，至愚所恃生逢辰。",
            "朝廷基扃要扶助，天子尧舜圣且仁。",
            "焦劳汲汲纳谠议，风宪思得御史真。",
            "翰林钜公不识面，误以愚者名上陈。",
            "至和改元秋九月，诏书晓落长淮滨。",
            "孤贫自省预台选，无意顾藉家与身。",
            "直期贤用不肖斥，忠邪路判如越秦。",
            "频章累疏辨得失，上前往往婴龙鳞。",
            "时吾贯之日联句，玉树欲使蒹葭亲。",
            "为怜出处共本末，未始气味殊甘辛。",
            "忠言鲠议不我间，开诚待我逾天伦。",
            "螭头连登拜白简，豸角对拱朝紫宸。",
            "雕盘隼击雪霜凛，豺狼奔北穷狐㕙。",
            "九重上报不惜死，岂复谗口防狺狺。",
            "避嫌岁满体当去，柬南亟请辞天闉。",
            "俞音分得郡印绶，毗陵地与桐庐隣。",
            "颍清淮渌榜舟过，橘黄酒白鲈鱼珍。",
            "儿童共游竞嗟赏，闾里故老相欢欣。",
            "皇恩过家许上冢，我辈荣华事欲均。",
            "得公长篇三四读，正似观海无涯津。",
            "测量不可何以报，赠公岁久如松筠。"
        ],
        "title": "和范御史见赠",
        "id": "c11d7d2d-107b-4c08-84c3-b7cdd026b156"
    },
    {
        "author": "赵抃",
        "paragraphs": [
            "濠州抵泗里数百，长淮波平晓如席。",
            "鸣鼙解缆杨柳堤，画船中有东吴客。",
            "君恩得请许归去，聊治里闾去咫尺。",
            "岁穷天远心欲飞，念之汲汲事行役。",
            "豁如天意适我愿，号令西北起风伯。",
            "初时淅淅以鼓动，布帆尚留十幅窄。",
            "孤樯得势安以平，中流激箭巨浪劈。",
            "篙横橹阁力不用，疾若挚隼增羽翮。",
            "瞥然两岸瞬霎过，木叶驰黄山走碧。",
            "拏舟月余今日快，一樽自歌两手拍。",
            "樽中酒空不自歌，顺风好景如之何。",
            "毗陵太守同此乐，为言无惜新诗多。"
        ],
        "title": "顺风呈前人",
        "id": "1900848c-eb7e-46ec-89a0-64d7d94708db"
    },
    {
        "author": "赵抃",
        "paragraphs": [
            "江南历尽佳山水，独赣潺潺三百里。",
            "移舟夜泊惶恐滩，画角乌乌晓风起。",
            "栖鸥宿鹭四散飞，梦魂惊入渔樵耳。",
            "三通迤逦东方明，又是篙工造行矣。",
            "横波利石千万层，板绳缚累如山登。",
            "夷途终致险且升，自顾忠信平生凭。"
        ],
        "title": "入赣闻晓角有作",
        "id": "4a4ee347-a864-4b9e-8223-e43580b718fc"
    },
    {
        "author": "赵抃",
        "paragraphs": [
            "我忆去年仲冬月，夜醉离尊晓船发。",
            "冬冬画鼓上穷江，章贡川源接南粤。",
            "虔州之民十万家，下车公议乱如麻。",
            "去除烦苛养疲瘵，令严讼简俗亦嘉。",
            "农事屡登稻粱积，狱犴空虚寇衰息。",
            "远陬安堵幸实天，阙然自愧予何力。",
            "迩来被旨还神京，乘秋击棹烟波行。",
            "夷犹入境奚所喜，故人乐土絃歌声。"
        ],
        "title": "将至太和寄蔡仲偃太博",
        "id": "00a02239-11da-4869-bd11-9422377a0fad"
    },
    {
        "author": "赵抃",
        "paragraphs": [
            "阆州之景天下奇，尝见老杜城南诗。",
            "嘉陵江湍清且洁，锦屏山叠雄复巇。",
            "醉翁生钟大峩秀，收拾气象为文词。",
            "自从屏星副郡治，讼平事简奚设施。",
            "幽潜穹大极所有，搜罗咏赋一不遗。",
            "州僚俊集嘉酬和，海涛汹涌洪波随。",
            "顾余不鄙可语者，联编累轴缄以贻。",
            "寸珠盈掬破冥晦，尺璧入手无瑕疵。",
            "穷搜囊箧暴侈富，开窥秘啬心惊嬉。",
            "竟微一毫报佳况，临纸复辍惭久之。"
        ],
        "title": "答阆州通判吴师孟职方",
        "id": "bb040c21-e22e-40cc-8c87-22ddd07c5316"
    },
    {
        "author": "赵抃",
        "paragraphs": [
            "君爱仙源厌尘俗，高楼对起栏干曲。",
            "朝霞灼灼浮晴晖，二十四峯照羣玉。",
            "楼下长江烟水绿，楼前有濑归艎促。",
            "主人借问何时还，回首峥嵘看不足。"
        ],
        "tags": [
            "长江"
        ],
        "title": "访何若谷",
        "id": "f268ac35-fed3-4b5a-b231-be0ea39483fc"
    },
    {
        "author": "赵抃",
        "paragraphs": [
            "我昔所宝真雷琴，絃丝轸玉徽黄金。",
            "昼横膝上夕抱寝，平生与我为知音。",
            "一朝如扇逢秋舍，而今只有无絃者。",
            "无情曲调无情闻，浩浩之中都奏雅。",
            "我默弹兮师寂听，清风之前明月下。",
            "子期有耳何处听，自笑家风太潇洒。"
        ],
        "title": "次韵僧重喜闻琴歌",
        "id": "b320b82a-3579-4075-aa63-d4bc258327c9"
    },
    {
        "author": "赵抃",
        "paragraphs": [
            "子房身乞辞大用，赤松伴游世所重。",
            "高远谁亲弋外鸿，尊荣肯羨池中凤。",
            "至今仙迹存金华，我来一日登三洞。",
            "回顾却笑长安人，辛苦登天凭鹤控。"
        ],
        "title": "游金华洞",
        "id": "8c01dc54-c4c0-44bb-8e90-1131b2e0746b"
    },
    {
        "author": "赵抃",
        "paragraphs": [
            "唐台压郡东北陲，势旋力转奔而驰。",
            "伟哉造物谁其尸，一山中起高峩巍。",
            "羣峯环辅拱以立，背面肘腋相倚毗。",
            "怪石差差少媚色，长松落落无邪姿。",
            "巖隈有路数百仞，直登不悔形神疲。",
            "中间轩豁浮图舍，栋宇彩错金璧辉。",
            "寒泉一亩清可鉴，优游鳣鲔扬鳞鬐。",
            "猿闲鸟暇两呼笑，老僧矍铄趋且嬉。",
            "天风烈烈骨毛竦，更云六月无炎曦。",
            "攀缘绝顶下四顾，溪山百里如掌窥。",
            "我思宜有隐君子，放心不与时安危。",
            "巢由之行已高世，白云卧此逃尧妫。"
        ],
        "title": "题衢州唐台山",
        "id": "589e686d-4a23-4e80-b4ad-d2557646ecd2"
    },
    {
        "author": "赵抃",
        "paragraphs": [
            "喜君出使东川行，腊寒拥雪辞神京。",
            "平生忠力晚愈固，万山叱驭险亦平。",
            "青泥岭恶白昼上，更逢落雪百尺盈。",
            "盘高折下寸寸进，马蹄硉矹人胆惊。",
            "君怀初不阻艰险，却念疆土连锦城。",
            "谓予尝有一日雅，豪吟纵笔高泉倾。",
            "三章落落字字好，开缄与雪争瑶琼。",
            "置邮亟来发以诵，齿牙冷切胸怀清。",
            "岂徒感服为文字，所得风义推诚明。",
            "今君东辕我西守，去此止有数日程。",
            "两川春物正烂漫，何时文酒亲讲评。"
        ],
        "title": "寄酬梓路运使赵諴度支",
        "id": "0ccafddd-7a69-499c-980b-f7217d2ffc22"
    },
    {
        "author": "赵抃",
        "paragraphs": [
            "问答众口徒纷纷，争入菩萨不二门。",
            "金毛狮子不敢吼，不嘿不见维摩尊。",
            "维摩之尊无异相，潞州传出毗耶像。",
            "相公村与知非子，挂向壁间看榜样。"
        ],
        "title": "谢曾鲁公惠维摩居士真",
        "id": "bf712c15-9dcd-4205-8b37-2dc5c430ac78"
    },
    {
        "author": "赵抃",
        "paragraphs": [
            "薄袂欹云散，轻盘舞袖低。",
            "帘疎荡楼阁，尘暗逐轮蹄。",
            "絮乱垂杨道，香流种药畦。",
            "春窗恼春思，一枕杜鹃啼。"
        ],
        "title": "暖风",
        "id": "d549edf7-7fb8-4830-af08-da8dd66889b3"
    },
    {
        "author": "赵抃",
        "paragraphs": [
            "翠密驯文雉，丛深隐画轮。",
            "离披金谷晓，寂寞茂陵春。",
            "古渡班荆客，长堤走马人。",
            "芊芊似袍绿，一雨一番新。"
        ],
        "title": "芳草",
        "id": "cfd4b75f-fcba-4cfd-8c69-cbb00b5a1f7e"
    },
    {
        "author": "赵抃",
        "paragraphs": [
            "城郭青烟散，郊园彩日长。",
            "鬭鸡红锦翅，游骑紫丝缰。",
            "有蝶俱含粉，无人不惜芳。",
            "尽拼花下饮，归去醉成乡。"
        ],
        "title": "寒食郊园即事",
        "id": "acba4ff5-3322-459c-94cb-062812748451"
    },
    {
        "author": "赵抃",
        "paragraphs": [
            "响乱书窗外，人惊梦枕中。",
            "江城啼晓月，泽国愬春风。",
            "柳道盘飧绿，桃园躞蹀红。",
            "年年来此地，留恨任西东。"
        ],
        "title": "杜鹃",
        "id": "9fb4c57b-6852-46ad-a67d-ec7b7fa77d81"
    },
    {
        "author": "赵抃",
        "paragraphs": [
            "幽花连径发，惊鸟避人啼。",
            "雨过晴虹上，风清走马嘶。",
            "滩平鱼艇稳，村小酒旗低。",
            "谁及山翁乐，号呶醉似泥。"
        ],
        "title": "溪山晚目",
        "id": "f9fc478b-44f6-4c88-9645-8f2043a31373"
    },
    {
        "author": "赵抃",
        "paragraphs": [
            "午寝忘讥刺，闲居杜送迎。",
            "雨泥双燕下，烟垅一犁耕。",
            "座入山光迥，门连野色平。",
            "吟余仍兀坐，谁与战楸枰。"
        ],
        "title": "村居",
        "id": "8727cd17-9795-438e-a28a-dce0c58de201"
    },
    {
        "author": "赵抃",
        "paragraphs": [
            "日华烘玉甃，烟缕亘雕甍。",
            "枣熟房栊暝，花妍院落明。",
            "醉轻春有味，梦短昼无情。",
            "欲识愔愔意，回文织已成。"
        ],
        "title": "曲馆",
        "id": "9a32025f-779a-4489-879c-0ead79ea9b8d"
    },
    {
        "author": "赵抃",
        "paragraphs": [
            "坠果春三径，蒸云晚一轩。",
            "廊腰回战蚁，山腹合啼猿。",
            "泉淡禽窥影，苔深屐印痕。",
            "自惭名利者，聊免世纷喧。"
        ],
        "title": "题九仙寺",
        "id": "34e5ddbb-0d04-4967-a1cf-bc953ac6f5ca"
    },
    {
        "author": "赵抃",
        "paragraphs": [
            "学佛之徒众，难能是向文。",
            "唯师独奇尚，于我故慇懃。",
            "诗遇知音诵，琴防俗子闻。",
            "虚亭对明月，长许到宵分。"
        ],
        "title": "赠吉安院主",
        "id": "be013fe1-5c7a-4e14-97fa-263e5f4e8d03"
    },
    {
        "author": "赵抃",
        "paragraphs": [
            "装怀成倥偬，从事愧风流。",
            "且榷征门利，甘同倚市羞。",
            "摇心随使旆，极目望仙舟。",
            "青玉灵坛远，终朝接上游。"
        ],
        "title": "先与祠岳续以权市征弗克往呈通判沈侯",
        "id": "0176474d-69df-4e7d-b386-efbf98bebef5"
    },
    {
        "author": "赵抃",
        "paragraphs": [
            "举目皆仙迹，斋心远俗流。",
            "江山入诗助，苹藻为神羞。",
            "去矣登危峤，归仍泛稳舟。",
            "何劳叹萧索，无惜话真游。"
        ],
        "title": "沈侯见和再次前韵",
        "id": "d402f98c-228b-43c9-a6e8-b5cf8f5a5002"
    },
    {
        "author": "赵抃",
        "paragraphs": [
            "席上歌骊阕，风前嘶马骄。",
            "怱怱倾桂醑，一一上兰桡。",
            "破浪欣无恙，依莲愧不憀。",
            "踟蹰重回首，云翼自扶摇。"
        ],
        "title": "和沈侯叙别往祠岳",
        "id": "adceb477-10d3-48da-a092-23085926ae83"
    },
    {
        "author": "赵抃",
        "paragraphs": [
            "沿牒非吾土，逢春忆故园。",
            "于今佐犀帐，经岁别鸰原。",
            "讼简仍开卷，时平且属鞬。",
            "江乡去千里，凝睇一销魂。"
        ],
        "title": "言怀寄三兄",
        "id": "a4afefab-5e1a-4d16-b676-f763c8c97782"
    },
    {
        "author": "赵抃",
        "paragraphs": [
            "击汰泛轻艎，离怀莫共伤。",
            "去投方朔牍，归曳老莱裳。",
            "在昔名尤重，于今道已光。",
            "此行有新集，一一锦裁囊。"
        ],
        "title": "送石秘校",
        "id": "81997455-f3eb-4c90-aca5-190f11343474"
    },
    {
        "author": "赵抃",
        "paragraphs": [
            "澄江抵练长，极目路苍茫。",
            "烟芷差差绿，风荷柄柄香。",
            "西流终古恨，南浦镇时忙。",
            "拟待传辞意，离人在楚乡。"
        ],
        "title": "和何节判观水",
        "id": "45761f1e-422e-4b9c-9f21-92ea9a3659dc"
    },
    {
        "author": "赵抃",
        "paragraphs": [
            "只应登雪峤，疑是有丹梯。",
            "雨后千山秀，风前一笛嘶。",
            "平时空执弭，乐土不鸣鼙。",
            "目断依莲客，君东我自西。"
        ],
        "title": "和蔡黄裳节推外邑见贻二首  其一",
        "id": "6ba8bf36-79c1-4c56-adcb-06ceec6067fe"
    },
    {
        "author": "赵抃",
        "paragraphs": [
            "冉冉成轻别，迟迟想倦游。",
            "去应宽蕙带，行亦佩吴钩。",
            "访隐逢三径，寻真认十洲。",
            "有人频倚望，何日人刀头。"
        ],
        "title": "和蔡黄裳节推外邑见贻二首  其二",
        "id": "110960aa-80d5-4090-a31d-078ce0ceb8d8"
    },
    {
        "author": "赵抃",
        "paragraphs": [
            "棣萼遥南国，苏萱种北堂。",
            "雪音何处断，风翼自回翔。",
            "送目吴天阔，传辞楚水长。",
            "通宵识归路，惟梦到吾乡。"
        ],
        "title": "和三兄见寄",
        "id": "efc01152-8adb-4af7-899a-67e8181a6a6a"
    },
    {
        "author": "赵抃",
        "paragraphs": [
            "我爱白司马，有言来谒祠。",
            "才名千古照，忠义一生奇。",
            "谏切宁思禄，谗行却罪诗。",
            "如何江上客，惟道琵琶词。"
        ],
        "title": "江上白乐天祠",
        "id": "f8d95bc7-1fa7-4dcd-b368-3cf4e3d29345"
    },
    {
        "author": "赵抃",
        "paragraphs": [
            "有虎竞磨牙，逢人事攫拏。",
            "夜声闻别坞，晓迹印平沙。",
            "迫路奔惊犬，藏林噪乱鸦。",
            "过舟无可奈，极目是蒹葭。"
        ],
        "title": "有虎",
        "id": "b81fdc29-570a-4590-a3f7-90686ff91e37"
    },
    {
        "author": "赵抃",
        "paragraphs": [
            "生涯罾一架，深浦势并兼。",
            "张目因知密，游鳞不漏纤。",
            "急收防力跳，轻语怕惊潜。",
            "持去全家乐，盈盘鲙缕甜。"
        ],
        "title": "罾鱼",
        "id": "a9b701da-ec22-4960-901a-42d071096297"
    },
    {
        "author": "赵抃",
        "paragraphs": [
            "早是穷冬逼，那堪客思兼。",
            "事嗟流水远，年愧入春添。",
            "与雪幸同操，惊霜忽到髯。",
            "晚舟前浦泊，何处有青帘。"
        ],
        "title": "岁暮感怀",
        "id": "38baedad-8a01-429c-a771-74f554df8f16"
    },
    {
        "author": "赵抃",
        "paragraphs": [
            "今我岁将暮，过桡鹦鹉洲。",
            "忆君人少与，买舍瀫江头。",
            "客路书多绝，吾乡梦半游。",
            "明年谁到蜀，能寄好书不。"
        ],
        "title": "寄任大中秀才",
        "id": "8ef053a9-795a-4d2f-a8a8-e7b7529e2e7c"
    },
    {
        "author": "赵抃",
        "paragraphs": [
            "向晚立汀沙，人闲目更赊。",
            "林踈僧屋露，风转客帆斜。",
            "幽白孤飞鸟，横红数抹霞。",
            "渔翁偶相问，怜我宦天涯。"
        ],
        "title": "向晚",
        "id": "32847267-2a48-4722-859c-ff71159bcf04"
    },
    {
        "author": "赵抃",
        "paragraphs": [
            "郑重流芳信，慇懃慰远官。",
            "已欣怀袖满，仍觉齿牙寒。",
            "置速传辞易，人遐结会难。",
            "侧身东望久，离绪转盘桓。"
        ],
        "title": "又和三兄见寄",
        "id": "ec8121ad-9e7f-49f3-9f8f-a327d3dad869"
    },
    {
        "author": "赵抃",
        "paragraphs": [
            "经岁别亲闱，于今咏式微。",
            "捐繻成后约，拭袂重言归。",
            "脱叶迷官道，酸风中客衣。",
            "新文满珍笥，去去有余辉。"
        ],
        "title": "送邹舜咨回乡",
        "id": "434c0ae2-0cdd-4425-964c-c345821a9380"
    },
    {
        "author": "赵抃",
        "paragraphs": [
            "并游攀逸轨，两喜擅佳声。",
            "鹄志一千里，鹏图九万程。",
            "青云今共上，白水旧齐盟。",
            "圣主君堪羨，连镳去策名。"
        ],
        "title": "送余林二生赴举",
        "id": "29ce857e-d4e1-4b44-80fc-29f839b6c71a"
    },
    {
        "author": "赵抃",
        "paragraphs": [
            "懿识本天资，长才继者谁。",
            "漕舟逾万计，实廪近千斯。",
            "入境喧舆颂，还乡结主知。",
            "上方思柄用，何惜告谋惟。"
        ],
        "title": "送李运使学士赴阙十咏  其一",
        "id": "f0982e42-cbb1-4d26-8d79-48cfa1859e25"
    },
    {
        "author": "赵抃",
        "paragraphs": [
            "下士无虚坐，摛文有话言。",
            "镇浮贤者业，袭庆相君门。",
            "在郡行车乐，瞻天被诏温。",
            "只应朝请日，三接涣宸恩。"
        ],
        "title": "送李运使学士赴阙十咏  其二",
        "id": "9af206dd-2552-4086-9a49-6e594b5982cc"
    },
    {
        "author": "赵抃",
        "paragraphs": [
            "睿简从朝议，佥俞协帝畴。",
            "受厘延贾傅，给馈美酂侯。",
            "会府居功最，朝廷锡命优。",
            "思皇今在旦，归去赞宸猷。"
        ],
        "title": "送李运使学士赴阙十咏  其三",
        "id": "b123367f-b255-47cb-a86d-62c3e4cca34f"
    },
    {
        "author": "赵抃",
        "paragraphs": [
            "压境号民苏，连甍竞乐输。",
            "万桑丰岁计，一节赴朝趋。",
            "安稳舟无恙，雍容骑甚都。",
            "赠言聊纪盛，为颂愧非夫。"
        ],
        "title": "送李运使学士赴阙十咏  其四",
        "id": "d359e6b4-6e10-433e-86fe-72ed88340d07"
    },
    {
        "author": "赵抃",
        "paragraphs": [
            "传姻联世美，振玉擅家声。",
            "南楚聊均逸，东臯亦劝耕。",
            "察廉无遁物，刺举有能名。",
            "宣室今前席，宁庸羨贾生。"
        ],
        "title": "送李运使学士赴阙十咏  其五",
        "id": "3b31873b-1df2-433f-b8a4-b09242fb6f00"
    },
    {
        "author": "赵抃",
        "paragraphs": [
            "早擅云间誉，尝登月里名。",
            "十轮门袭庆，万石世传荣。",
            "待继开宾合，聊为拥使旌。",
            "绩成今第一，归作汉公卿。"
        ],
        "title": "送李运使学士赴阙十咏  其六",
        "id": "26e4c623-df1f-48f0-90c5-5d2cb7facf74"
    },
    {
        "author": "赵抃",
        "paragraphs": [
            "荆衡此驾轺，封郡去相辽。",
            "国廪矜流衍，农畴喜富饶。",
            "几时无协气，何处不讙谣。",
            "汉室通粮道，论功最后萧。"
        ],
        "title": "送李运使学士赴阙十咏  其七",
        "id": "da602e14-5d74-4e1f-8c5d-0335655f49af"
    },
    {
        "author": "赵抃",
        "paragraphs": [
            "南荣来汉诏，北阙近尧天。",
            "懿绩隆三岁，丰储备九年。",
            "威严多摘伏，荐籍几登贤。",
            "去去民思甚，销魂尽黯然。"
        ],
        "title": "送李运使学士赴阙十咏  其八",
        "id": "04ff715c-3fee-4294-81e7-3227e24224db"
    },
    {
        "author": "赵抃",
        "paragraphs": [
            "歌阕散雕筵，膺舟是谪仙。",
            "秦亭临断岸，楚水浸遥天。",
            "魏阙瞻湖上，长安指日边。",
            "彩旍随目远，一向立风前。"
        ],
        "title": "送李运使学士赴阙十咏  其九",
        "id": "3bafbeac-dcba-4790-9531-b9a0f78de7b2"
    },
    {
        "author": "赵抃",
        "paragraphs": [
            "供帐楚江滨，瞻言泪满巾。",
            "如何从事客，曾作受恩人。",
            "再顾沟中物，尤惭席上珍。",
            "异时调鼎鼐，应许与陶钧。"
        ],
        "title": "送李运使学士赴阙十咏  其一○",
        "id": "8eee5160-e45f-40f6-9660-a03073687a94"
    },
    {
        "author": "赵抃",
        "paragraphs": [
            "诘旦逢佳节，今宵寓远乡。",
            "且欣宾榻解，休叹客亭长。",
            "黄叶临风乱，红萸浥露香。",
            "酒徒何处所，空自忆高阳。"
        ],
        "title": "和戴天使重阳前一夕宿长沙驿二首  其一",
        "id": "2d03f172-490c-4d1b-a668-b02f187e0dc6"
    },
    {
        "author": "赵抃",
        "paragraphs": [
            "楚馆夜衾凉，离人念故乡。",
            "远吟只觉苦，归梦不成长。",
            "壁有寒蛩怨，邻闻绿蚁香。",
            "登高在何处，明日宴山阳。"
        ],
        "title": "和戴天使重阳前一夕宿长沙驿二首  其二",
        "id": "3d41fc7c-25b8-4c21-845f-a6fcfe60ef7c"
    },
    {
        "author": "赵抃",
        "paragraphs": [
            "湖南杨叔武，消息有人传。",
            "连岁征蛮徼，经秋卧瘴烟。",
            "为时天未丧，勿药病还痊。",
            "云水溶溶去，凭诗寄此篇。"
        ],
        "title": "闻杨畋病愈",
        "id": "9e38252c-0dbc-498a-8a94-2e0e0c96d4ae"
    },
    {
        "author": "赵抃",
        "paragraphs": [
            "春到依覉旅，怀开似发缄。",
            "野禽鸣胜管，春草绿于衫。",
            "水暖风微碎，山明日半衔。",
            "巴西寒极地，冰雪尚千巖。"
        ],
        "title": "入蜀舟中逢春",
        "id": "569f28e5-4f7e-4ccf-939a-fc9d547bbf38"
    },
    {
        "author": "赵抃",
        "paragraphs": [
            "照不私毫发，波光上下浮。",
            "明余到琴淡，清极入诗幽。",
            "忽认江湖昼，浑疑天地秋。",
            "闲云勿轻蔽，有客坐孤舟。"
        ],
        "title": "入蜀江上对月",
        "id": "1bd6ca40-51ff-41d9-ba02-d3642319fb1c"
    },
    {
        "author": "赵抃",
        "paragraphs": [
            "为怕三春过，因谋数刻狂。",
            "醉轻欣射中，欢甚惜歌长。",
            "骄马花间系，啼莺柳下藏。",
            "前旌归去晚，十里淡风光。"
        ],
        "title": "春日陪宴会春园亭",
        "id": "264d8c6e-95d1-443d-867f-6a29c8b2f10a"
    },
    {
        "author": "赵抃",
        "paragraphs": [
            "蜀国有良工，孙枝斵古桐。",
            "逢师写流水，为我益清风。",
            "淡恐时心厌，幽蕲世耳聪。",
            "坐来明月满，无语讼庭空。"
        ],
        "title": "月夜听僧化宜弹琴",
        "id": "43fc9a43-4f84-415d-be1f-fc29e790c694"
    },
    {
        "author": "赵抃",
        "paragraphs": [
            "召节下英藩，归辕望帝阍。",
            "中和刺史政，教友相君门。",
            "去听涂歌美，留瞻壁像尊。",
            "欲知春色好，元是百城恩。"
        ],
        "title": "送蜀守贾昌朝水部赴阙",
        "id": "d4d1fe3b-1fc2-4f0a-95d9-64bd54781db4"
    },
    {
        "author": "赵抃",
        "paragraphs": [
            "治多祥气感，名可信书褒。",
            "诗有千篇富，才为两蜀豪。",
            "任诚时少与，敦义世推高。",
            "剑栈芳菲地，公行我亦劳。"
        ],
        "title": "送曾交屯田赴阙",
        "id": "cc3cc827-43e7-414b-b5a4-f687eb8f1a22"
    },
    {
        "author": "赵抃",
        "paragraphs": [
            "牍奏辞三院，乡荣领百城。",
            "帝恩山岳重，臣命羽毛轻。",
            "风月随人好，江湖照胆清。",
            "须公赠金玉，光照重行行。"
        ],
        "title": "和范御史初出都门",
        "id": "8d81fc6b-d440-4575-92f4-2bbb8b42ee33"
    },
    {
        "author": "赵抃",
        "paragraphs": [
            "奏恳初无饰，天恩亦重违。",
            "一麾新命下，两桨故关归。",
            "淮木林林脱，霜鸿阵阵飞。",
            "贤朋诗酒乐，行矣自相依。"
        ],
        "title": "和韵前人初出销头",
        "id": "0c6b7fd0-9f8e-4a4a-b1d2-57c380f75a86"
    },
    {
        "author": "赵抃",
        "paragraphs": [
            "一遇汤王旱，须为傅说霖。",
            "只应蟠涧底，济物是初心。",
            "昔岁苗将槁，阳骄不和阴。",
            "农夫望膏泽，徒蛰尔何深。"
        ],
        "title": "和石涧寺龙潭",
        "id": "be0c9ccb-2344-4cf9-83c0-9f234ff9c5db"
    },
    {
        "author": "赵抃",
        "paragraphs": [
            "幽郡少丛事，名园邀上宾。",
            "逢花有深意，拼醉欲酬春。",
            "僚友同年旧，郎官拜命新。",
            "不来无此乐，还似姓车人。"
        ],
        "title": "和通判范都官不赴赏春",
        "id": "6dcd79e2-6f41-4044-83f5-dce56694a0a4"
    },
    {
        "author": "赵抃",
        "paragraphs": [
            "边寄今儒弁，帷筹得将才。",
            "甘辛均士卒，号令走风雷。",
            "惊晓城鼙急，吹秋陇笛哀。",
            "先声羌胆碎，闻道汉兵来。"
        ],
        "title": "续梦中作",
        "id": "4f2a2a88-3c48-4163-92f9-d0b82558195b"
    },
    {
        "author": "赵抃",
        "paragraphs": [
            "轮奂相辉映，严扉耸画楹。",
            "霜空夜月午，斋冷湛冰清。",
            "缛礼行神庙，星华下禁城。",
            "瀛洲有才士，佳句见交情。"
        ],
        "title": "次韵吴充学士斋居冬夜书事",
        "id": "9791011c-f78c-4b89-b936-2c83db965bdb"
    },
    {
        "author": "赵抃",
        "paragraphs": [
            "一失已戚戚，诚哉勿尔为。",
            "因知贤者事，不与众人期。",
            "别浦客帆卸，隔江渔笛吹。",
            "同行兄弟乐，还免动乡思。"
        ],
        "title": "和六弟抗江上书怀",
        "id": "a6e6f7a0-2782-4de0-bbeb-8b1c820b8289"
    },
    {
        "author": "赵抃",
        "paragraphs": [
            "路半狂飚起，江心巨浪横。",
            "苍茫舟子叫，匍匐稚儿惊。",
            "古岸移时入，新醪薄暮倾。",
            "此宜无足道，大抵似人生。"
        ],
        "title": "惊涛",
        "id": "25f6470b-b26e-4b52-8be2-4e5d168516b0"
    },
    {
        "author": "赵抃",
        "paragraphs": [
            "之官虽异数，行棹欲同仙。",
            "忽觉清风远，因惊俗累牵。",
            "子留书得后，我愧约乖前。",
            "境上依依过，江南水拍天。"
        ],
        "title": "别后寄表弟李定",
        "id": "24f04c61-2da5-4015-9bda-af2ac1f52c5a"
    },
    {
        "author": "赵抃",
        "paragraphs": [
            "贤正屯蒙日，阴邪会用时。",
            "人从万死过，谁肯一言危。",
            "毒意回天后，忠诚荐柬之。",
            "复唐三百载，留得枕江祠。"
        ],
        "title": "彭泽狄梁公祠",
        "id": "0c0f8cc3-e35e-42ce-bcce-91f3cd2430f6"
    },
    {
        "author": "赵抃",
        "paragraphs": [
            "舍陆事川程，霜天晓色明。",
            "长波万顷阔，大舸一帆轻。",
            "静唱村渔乐，斜飞渚鴈惊。",
            "云披见楼阁，隐隐豫章城。"
        ],
        "title": "经鄱阳湖",
        "id": "b3a3775f-1eb8-49ba-819b-1c4d87168a57"
    },
    {
        "author": "赵抃",
        "paragraphs": [
            "朋心照旧明，宁比盖初倾。",
            "共惜花兼酒，谁论利复名。",
            "与君如有约，不醉似无情。",
            "更遇诗勍敌，周旋未易轻。"
        ],
        "title": "次韵何若谷赏花即席",
        "id": "e61edacd-c335-4bca-9ed0-e7f1bbfb9866"
    },
    {
        "author": "赵抃",
        "paragraphs": [
            "岁始三日雨，恩随万井春。",
            "如何至和气，先被远方人。",
            "洗濯山川秀，霑濡草木新。",
            "尧仁际天地，调燮有臣邻。"
        ],
        "title": "纪雨",
        "id": "ba48a81b-9cec-4435-9d00-c1440704f81e"
    },
    {
        "author": "赵抃",
        "paragraphs": [
            "历章初请外，亡状愧瘝官。",
            "为郡恩尤重，斯民治素难。",
            "讼稀逢薄稔，诗倡得清欢。",
            "况复仁封接，焉依簟与菅。"
        ],
        "title": "次韵提刑蔡挺度支见赠",
        "id": "64e3e5b4-acb4-4159-9d4b-3455e13a3d63"
    },
    {
        "author": "赵抃",
        "paragraphs": [
            "春昼僧房静，楸枰战气豪。",
            "斜飞沙塞鴈，奔怒海门涛。",
            "决胜周旋久，阴谋计较劳。",
            "岂知中隐士，心不挂纤毫。"
        ],
        "title": "次韵何若谷中隐堂观棋",
        "id": "9a5e7408-a70b-4f12-8ff8-7b47455fe1ed"
    },
    {
        "author": "赵抃",
        "paragraphs": [
            "报政方山下，分携赣水滨。",
            "人蒙百里惠，花见四年春。",
            "亲志乐戏彩，家声高缙绅。",
            "还期逢庆节，慈宴拱严宸。"
        ],
        "title": "送兴国令徐师回殿丞",
        "id": "5107ab48-cc5f-46b3-9811-b77e6e7b1850"
    },
    {
        "author": "赵抃",
        "paragraphs": [
            "章贡东西派，并流作赣川。",
            "奔湍出城曲，离合向台前。",
            "把酒来凭槛，鸣鼙见放船。",
            "滔滔归底处，沧海路三千。"
        ],
        "title": "登章贡台",
        "id": "21073043-4055-4d19-b059-0fdde7eb3a45"
    },
    {
        "author": "赵抃",
        "paragraphs": [
            "为僚初自喜，邀客亦逢嘉。",
            "把酒须同乐，分襟莫预嗟。",
            "未成登画舸，好共赏黄花。",
            "试向东篱看，秋丛映晚霞。"
        ],
        "title": "次韵周敦颐国博重阳节近见菊",
        "id": "aa3fe9cb-41be-4076-a72b-9e9e1295d07b"
    },
    {
        "author": "赵抃",
        "paragraphs": [
            "洞老寿松椿，高名古绝羣。",
            "乱山泉㶁㶁，举世事纷纷。",
            "使者持丹诏，先生卧白云。",
            "方今莫招隐，君德正华勋。"
        ],
        "title": "题张果老洞",
        "id": "a6042dd4-a501-4a79-8e2e-ac239daad8b7"
    },
    {
        "author": "赵抃",
        "paragraphs": [
            "寺古傍郊坰，门无车马声。",
            "我来闻众妙，人少到师清。",
            "锦水金波静，银蟾一指明。",
            "幽琴徐发响，真不负台名。"
        ],
        "title": "赠琴台僧正",
        "id": "3ca53acd-6701-4af6-b556-8576e6e31986"
    },
    {
        "author": "赵抃",
        "paragraphs": [
            "按行车暂尼，身得止峥嵘。",
            "江喜淙淙听，云疑步步生。",
            "春邻花县好，晴远剑关明。",
            "买石镌豪句，高哉老杜名。"
        ],
        "title": "留题修觉山",
        "id": "3e5c1b34-e351-4a77-bfbe-5fea3fdb95c1"
    },
    {
        "author": "赵抃",
        "paragraphs": [
            "讼简岁丰盈，铃斋竟日清。",
            "窗排羣石怪，簷拥远山明。",
            "古木风千叶，新髭雪数茎。",
            "开樽向幽处，余论见高情。"
        ],
        "title": "次韵孔宪山斋",
        "id": "ee44f3fd-c440-47b5-944b-e8852a6576a7"
    },
    {
        "author": "赵抃",
        "paragraphs": [
            "正性归忠谊，名谈见本原。",
            "中丞有贤子，宣圣得真孙。",
            "解职留民惠，还朝拜主恩。",
            "东方要安堵，一为上前论。"
        ],
        "title": "送前人赴阙",
        "id": "f6e00a7b-bd57-4254-98bd-40675052c971"
    },
    {
        "author": "赵抃",
        "paragraphs": [
            "山东去蜀右，不惮客程遥。",
            "酒酌杯中醁，琴携爨下焦。",
            "故人题大笔，佳句刻长桥。",
            "快读离怀解，如冰暖日消。"
        ],
        "title": "次韵吴中复龙图题长桥铺",
        "id": "67f22850-ba59-4565-9c2e-b355ffbed636"
    },
    {
        "author": "赵抃",
        "paragraphs": [
            "南禅众所称，简老是真僧。",
            "法器闻虽古，清风见未曾。",
            "洪炉中点雪，大海里孤灯。",
            "七十休官近，归欤我得朋。"
        ],
        "title": "寄衢僧惟简",
        "id": "a64d0c31-9960-4393-ad29-5c183ba16fea"
    },
    {
        "author": "赵抃",
        "paragraphs": [
            "去赣八千里，于今十二年。",
            "无缘久东浙，有命再西川。",
            "吏散庭空讼，僧高寺欲禅。",
            "老来思旧治，尤喜获佳篇。"
        ],
        "title": "寄谢毛宪",
        "id": "8766cb0b-2d45-4840-be8b-0a0a8f7211e7"
    },
    {
        "author": "赵抃",
        "paragraphs": [
            "泥书下紫宸，公议协朝绅。",
            "真主正图治，谏官今得人。",
            "从容陪国论，憔悴恤天民。",
            "大对如晁董，公尝素所陈。"
        ],
        "title": "送范宪百禄赴阙",
        "id": "da727b2d-39e9-447b-a76a-aa0a87b1043c"
    },
    {
        "author": "赵抃",
        "paragraphs": [
            "叱驭穷边垒，还辕赏驿梅。",
            "微香心旋吐，清咏意尤瓌。",
            "诲墨蒙兼贶，邮筒喜屡开。",
            "锦官花更好，翘望腊前回。"
        ],
        "title": "和荣諲学士按部过长濆关所寄诗",
        "id": "b5bc1173-f3a4-4591-830a-23cbcd2d0457"
    },
    {
        "author": "赵抃",
        "paragraphs": [
            "闵雨诏复下，伤农今四春。",
            "潭龙从号懒，庙鬼讵能神。",
            "苗槁尘生久，云空电转频。",
            "天公诚可问，谁与主陶钧。"
        ],
        "title": "闵雨",
        "id": "47d6c17c-95c8-4483-a39f-d9fbcc8c7767"
    },
    {
        "author": "赵抃",
        "paragraphs": [
            "节物奚为感，秋怀不自任。",
            "晓寒侵远梦，秋力助高吟。",
            "薄脱惊风叶，疎舂隔水砧。",
            "商絃调一曲，惟子定知音。"
        ],
        "title": "次韵李元方秀才秋日旅怀",
        "id": "8e95c0cc-df95-4c06-a962-0485f3d22b55"
    },
    {
        "author": "赵抃",
        "paragraphs": [
            "我为灵山好，登留到日曛。",
            "巖幽余暑雪，钟冷入秋云。",
            "篇咏惟僧助，尘烦与俗分。",
            "明朝入东棹，因得识吾文。"
        ],
        "title": "题灵山寺",
        "id": "753e405c-ee3b-4804-9695-56b6cd679aa5"
    },
    {
        "author": "赵抃",
        "paragraphs": [
            "诰出义方语，亭更发诏名。",
            "为郎拜天宠，有子擅家声。",
            "健羨乡评美，光辉野史荣。",
            "彩衣官亦重，门外拥双旌。"
        ],
        "title": "寄题致政周洙屯田如诏亭",
        "id": "55e28b7a-0751-4de8-b6ad-acacc44b4155"
    },
    {
        "author": "赵抃",
        "paragraphs": [
            "休官镇浮俗，眉寿冠同年。",
            "恬养八十岁，苦吟三百篇。",
            "乘秋迓杖屦，终日隐林泉。",
            "我羨归欤乐，高踪不可肩。"
        ],
        "title": "致政都官宋兄言归旧隐赠行",
        "id": "01daceb6-13e2-4327-b773-10fcff12574d"
    },
    {
        "author": "赵抃",
        "paragraphs": [
            "缥缈齐云阁，遥闻摸石池。",
            "物华春已盛，人意乐无涯。",
            "罗绮一山遍，旌旗十里随。",
            "花棚夹归道，骁骑看星驰。"
        ],
        "title": "游海云山",
        "id": "6a67f914-243e-4134-8cfb-66c99a4d1c8f"
    },
    {
        "author": "赵抃",
        "paragraphs": [
            "已久论交契，何妨醉别筵。",
            "君宜归大用，我独倦高年。",
            "郡印今分治，科名昔共镌。",
            "离怀虽一水，言远似三川。"
        ],
        "title": "次韵程给事赴越任过杭相会",
        "id": "18bf3b61-5438-4e72-b9e6-c4e4111dc7ec"
    },
    {
        "author": "赵抃",
        "paragraphs": [
            "粉箨双双脱，修篁两两高。",
            "同心齐管鲍，并节汉萧曹。",
            "寒岁霜威御，炎天暑气逃。",
            "此君真可异，吟遶不知劳。"
        ],
        "title": "题杭州双竹寺",
        "id": "eba4d119-0abb-4c3b-87e6-2a2a061668fb"
    },
    {
        "author": "赵抃",
        "paragraphs": [
            "秘馆红尘外，瑶京白日边。",
            "樽中不空酒，琴面已无絃。",
            "晓上朝真阁，春耕负郭田。",
            "优游大自在，何处更神仙。"
        ],
        "title": "送章岵少卿提举洞霄宫二首  其一",
        "id": "3367f5ea-9436-42d9-9b32-132541732fb3"
    },
    {
        "author": "赵抃",
        "paragraphs": [
            "使节忠罄勤，东南两见春。",
            "清宵多假寐，白发半忧民。",
            "金阙遥辞宠，琳宫去谒真。",
            "羨公谁最甚，我是欲归人。"
        ],
        "title": "送章岵少卿提举洞霄宫二首  其二",
        "id": "d4c8dc75-0824-4fdc-a149-4dbf2fa8af7d"
    },
    {
        "author": "赵抃",
        "paragraphs": [
            "人生难会合，天与此阶缘。",
            "逸驾来艰远，孤颿映后前。",
            "吴江阻潮汐，越峤望云烟。",
            "叙别情何厚，新诗两灿然。"
        ],
        "title": "次韵赵少师寄别程给事",
        "id": "b0cb04c8-b86b-471d-ba84-3ff10707b03e"
    },
    {
        "author": "赵抃",
        "paragraphs": [
            "鴈序暂分飞，毗陵动所思。",
            "廉能真有子，清白素闻诗。",
            "船泛西州远，山寻北荡奇。",
            "明春复归会，还是隔年期。"
        ],
        "title": "送六弟随子之官毗陵",
        "id": "6bafb24e-0fe2-4be6-8ca7-81c8926a94bb"
    },
    {
        "author": "赵抃",
        "paragraphs": [
            "得谢殊狂客，无言愧浄名。",
            "心观潭月白，梵听海潮声。",
            "晓色开华顶，秋晖照赤城。",
            "公诗播人口，冰玉未为清。"
        ],
        "title": "览先祖太傅留题国清寺继和",
        "id": "59cf2101-ce95-4479-8d74-77aa96b306a1"
    },
    {
        "author": "赵抃",
        "paragraphs": [
            "岭路与巖坰，池楼古郡城。",
            "千年温俗意，四榜谢公名。",
            "寄傲留佳句，遗思出至诚。",
            "滔滔慎江水，东注等休声。"
        ],
        "title": "抵永嘉题谢公巖",
        "id": "db9907e6-9e98-4fd6-bff3-3242ea48ffdf"
    },
    {
        "author": "赵抃",
        "paragraphs": [
            "易有幽人象，天垂处士星。",
            "知音辞相府，归养为亲庭。",
            "闲和碧云句，深穷白首经。",
            "惟贤二千石，优顾眼尤青。"
        ],
        "title": "赠郑赓高士",
        "id": "54ab9ec7-afa6-4c8b-91ec-52ef541bea29"
    },
    {
        "author": "赵抃",
        "paragraphs": [
            "晓与诸孙别，依然颇动怀。",
            "去乘兰棹稳，行得彩衣偕。",
            "渔父遥连市，村扉半掩柴。",
            "夜来溪上宿，梦已在高斋。"
        ],
        "title": "早离温江夜泊白沙步",
        "id": "1da3a9a9-03cd-4ac1-8974-34639e91d4c1"
    },
    {
        "author": "赵抃",
        "paragraphs": [
            "予退喜同休，翻思慎水游。",
            "闲云披远岫，明月在高楼。",
            "送日千余里，离怀三度秋。",
            "争如禅客子，截断众江流。"
        ],
        "title": "次韵寄致政石牧之大夫",
        "id": "66235e33-ba94-40bb-a659-3afeecd95d67"
    },
    {
        "author": "赵抃",
        "paragraphs": [
            "仕契最敦厚，夤缘绝夤伦。",
            "同登甲戌第，俱是戌申人。",
            "把酒曾四老，分携又五春。",
            "新诗光箧笥，珠宝未为珍。"
        ],
        "title": "寄酬吴天常中散",
        "id": "97b05345-97aa-458e-9145-db28d54e6186"
    },
    {
        "author": "赵抃",
        "paragraphs": [
            "轻舟离晓岸，凉气满秋空。",
            "鸾枳从官况，蟾宫继父风。",
            "荣涂终颉颃，清节愈磨礲。",
            "今我所期子，名当彻舜聪。"
        ],
        "title": "送毛宽任清流主簿",
        "id": "af0d6092-c7bc-4c74-9596-b3049c55dce1"
    },
    {
        "author": "赵抃",
        "paragraphs": [
            "中允寿龄尊，人亡德尚存。",
            "无根彼芝草，为瑞此松坟。",
            "往行称乡井，遗荣付子孙。",
            "灵苗岂虚设，所应在高门。"
        ],
        "tags": [
            "西湖"
        ],
        "title": "西湖吴中允坟生芝草",
        "id": "5566fbf0-f020-42b7-8567-75025a555a0c"
    },
    {
        "author": "赵抃",
        "paragraphs": [
            "简刑忧俗困，一境被恩私。",
            "清极人知劝，诚先吏不欺。",
            "席觞徒眷恋，岸菊渐离披。",
            "荐鹗有余表，横飞去指期。"
        ],
        "title": "送吴栢节推赴阙",
        "id": "6b88ab64-3d95-4a51-9d9c-3fcb3e7708f8"
    },
    {
        "author": "赵抃",
        "paragraphs": [
            "遗训素谆谆，先生冢尚新。",
            "门风竞兰玉，乡誉动簪绅。",
            "户牖宵排烛，琴书昼拂尘。",
            "子孙为学盛，宜有起家人。"
        ],
        "title": "宿故梁子正得意堂有感示诸梁英少",
        "id": "74a1ee2f-9c68-4c01-85ec-7c4f345e41f9"
    },
    {
        "author": "赵抃",
        "paragraphs": [
            "子舍竞诜诜，号天日月昏。",
            "有绡传秀像，无药反英魂。",
            "右棘官虚位，西山墓闭门。",
            "遣余衣上泪，时复有啼痕。"
        ],
        "title": "外弟李定少卿挽诗三首  其一",
        "id": "aae990f1-af06-48aa-86e8-3f34f020d6d2"
    },
    {
        "author": "赵抃",
        "paragraphs": [
            "少列吾姑子，怀能负俊良。",
            "歌诗追李杜，笔札出钟王。",
            "道指三千远，年踰六十亡。",
            "嗟哉长已矣，冠剑失威光。"
        ],
        "title": "外弟李定少卿挽诗三首  其二",
        "id": "2d015166-0864-4f60-bd16-cd746a257f4a"
    },
    {
        "author": "赵抃",
        "paragraphs": [
            "福地生奚似，丧人送几何。",
            "环环山水秀，蛰蛰子孙多。",
            "情悼魂兮些，辞凭挽者歌。",
            "嗟余身在越，西首泪滂沱。"
        ],
        "title": "外弟李定少卿挽诗三首  其三",
        "id": "3d71c795-9089-4f1e-87e4-a5cbd7b1e1af"
    },
    {
        "author": "赵抃",
        "paragraphs": [
            "富贵三朝老，公忠百辟师。",
            "跻民复仁寿，与国系安危。",
            "圣意加优注，荣途亦屡辞。",
            "人嗟五福内，独不享期颐。"
        ],
        "title": "故吴丞相充挽诗三首  其一",
        "id": "3f9cf686-c7e2-4293-a829-693ce58e9252"
    },
    {
        "author": "赵抃",
        "paragraphs": [
            "论道尊三事，登庸历十年。",
            "舜尝咨尔岳，说已济斯川。",
            "太史书清德，高门继象贤。",
            "都人瞻绘像，衮服冠貂蝉。"
        ],
        "title": "故吴丞相充挽诗三首  其二",
        "id": "4a29290f-04f9-42e4-b5e0-579a506cc6b6"
    },
    {
        "author": "赵抃",
        "paragraphs": [
            "纯诚先德行，余事著文章。",
            "所予维中寿，难谋彼上苍。",
            "旌铭笼晓月，挽铎诉秋霜。",
            "自愧居田里，无缘奠柩觞。"
        ],
        "title": "故吴丞相充挽诗三首  其三",
        "id": "cc2bddc8-7e2a-4381-9640-7377ae963da1"
    },
    {
        "author": "赵抃",
        "paragraphs": [
            "野老余遵道，人微德义尊。",
            "家居青嶂底，身在白云根。",
            "盛事传闾里，昌期付子孙。",
            "不烦迂步远，此去自高门。"
        ],
        "title": "寄开化余遵道",
        "id": "2b511ca6-fc21-4787-974a-2a3908e95dcb"
    },
    {
        "author": "赵抃",
        "paragraphs": [
            "朝野欢和际，君臣恺乐时。",
            "圣谟天地久，睿藻日星垂。",
            "内合羣编启，灵函众宝披。",
            "光华颁帝翰，密勿宠官师。",
            "雨露神毫洒，风云上意绥。",
            "翱翔转鸾凤，夭矫奋龙螭。",
            "侍宴聆清问，衔杯拱睟仪。",
            "御香蒙领袖，和气入肝脾。",
            "言念宸恩重，曾非贱士遗。",
            "天颜瞻咫尺，臣职愧箴规。",
            "补阙难言衮，倾心窃比葵。",
            "养贤兼养正，所愿易求颐。"
        ],
        "title": "谢赐飞白御书晏羣玉殿",
        "id": "3fc01e2e-45a0-4519-8031-08c5a8cddda8"
    },
    {
        "author": "赵抃",
        "paragraphs": [
            "土宇欢呼日，天家庆诞辰。",
            "虹光流渚异，电彩遶枢频。",
            "物与薰风浃，祥并协气臻。",
            "庭除交玉帛，宴衎列簪绅。",
            "丹穴来仪凤，华封祝圣人。",
            "小臣叨下列，鼓舞颂尧仁。"
        ],
        "title": "同天节",
        "id": "7df316d6-e079-4671-84aa-cda33701bfdc"
    },
    {
        "author": "赵抃",
        "paragraphs": [
            "羌狄方怀德，朝家正右文。",
            "边城轻举动，天子为忧勤。",
            "公位三朝重，威名万里闻。",
            "聊烦镇西夏，尽得护诸军。",
            "赐第仍开燕，传觞命极醺。",
            "陜民如望旱，一雨压尘氛。"
        ],
        "title": "送韩丞相琦出镇陜右",
        "id": "8f9d455f-c107-4d69-993c-434162bbaf85"
    },
    {
        "author": "赵抃",
        "paragraphs": [
            "江阔北风长，高帆尽幅扬。",
            "势能分巨浪，力恐拔危樯。",
            "鸥鹭频惊迫，鱼龙相助忙。",
            "峯峦旋岸碧，木叶走汀黄。",
            "快似登仙去，轻于傅羽翔。",
            "一程三百里，晚泊未斜阳。"
        ],
        "title": "急帆",
        "id": "e6154b40-2ca1-469c-b151-6a90b6c53969"
    },
    {
        "author": "赵抃",
        "paragraphs": [
            "迢递辞宸阙，迁延换岁华。",
            "舟才入荆渚，人觉在天涯。",
            "浪激多推岸，流濡足沸沙。",
            "势盘帆小便，涨浅路频差。",
            "横艇叉鱼浦，摇旗卖酒家。",
            "山微思念越，江窄止通巴。",
            "烟色汀芜淡，风光野烧斜。",
            "蛮歌朝竞唱，祠鼓暮连挝。",
            "渡口初逢柳，林边未见花。",
            "前程春始盛，一一待诗夸。"
        ],
        "title": "初入荆江",
        "id": "54cc845b-6279-46db-b283-2c0e8cabea91"
    },
    {
        "author": "赵抃",
        "paragraphs": [
            "世绪传英德，时才播令名。",
            "锦裀终袭庆，桂籍旧升荣。",
            "仕路登优绩，朝闺服俊声。",
            "风猷著台阁，操尚冠簪缨。",
            "坟衍方谋学，冰霜未底清。",
            "分忧膺阃寄，颁教洽舆情。",
            "会府资谋计，中闱念笃诚。",
            "汉庭当继好，戎帐去修盟。",
            "通币旋君节，飞刍拥使旌。",
            "舟车勤转漕，仓廪庆丰盈。",
            "廉士祈甄用，贪官愧窜惊。",
            "凤书来辇毂，熊轼镇荆衡。",
            "压境无喧讼，连畴近力耕。",
            "腾谣闻五袴，行乐护千兵。",
            "道路纤尘绝，人家协气生。",
            "涣恩飞睿诏，华序拜名卿。",
            "更直羣书府，于宣百粤城。",
            "祖筵徒恋恋，仙舸重行行。",
            "预想歌来暮，前期报政成。",
            "上心方简注，元鼎伫和羹。"
        ],
        "title": "送昭文刘少卿移知南海",
        "id": "348669f4-4f5b-4535-8d36-ac8287858810"
    },
    {
        "author": "赵抃",
        "paragraphs": [
            "浃恩颁汉检，沿牒别熊川。",
            "免作徒劳叹，聊为从事贤。",
            "贮文囊制锦，赞画幕依莲。",
            "志尚心非石，标仪骨是仙。",
            "赠言惊去矣，携手觉凄然。",
            "远目浑疑断，离肠已似煎。",
            "马嘶枫叶道，人醉菊花天。",
            "到日成优绩，宸纶伫九迁。"
        ],
        "title": "送同年何推官",
        "id": "bed98cb5-722e-4662-b089-4736b3142652"
    },
    {
        "author": "赵抃",
        "paragraphs": [
            "彼美庭楠植，基培几十年。",
            "夜来全庇月，晓去薄生烟。",
            "万叶光齐动，双株影共圆。",
            "幽楼疑有鹤，清响为留蝉。",
            "饮对传三雅，琴依按七絃。",
            "河阳花自媚，彭泽柳空眠。",
            "势翳门阑静，阴清几案鲜。",
            "不才逢讼简，吟遶强成篇。"
        ],
        "title": "庭楠",
        "id": "b64133b9-a95c-4460-a28c-239692e7472c"
    },
    {
        "author": "赵抃",
        "paragraphs": [
            "占胜芳菲地，标名罨画池。",
            "水光菱在鉴，岸色锦舒帷。",
            "风碎花千动，烟团柳四垂。",
            "巧才吟不尽，精笔写徒为。",
            "照影摇歌榭，分香上酒巵。",
            "主人邀客赏，和气与春期。"
        ],
        "title": "蜀倅杨瑜邀罨画池",
        "id": "9a4d4f37-2852-45c8-aa0c-4ceeab8a799f"
    },
    {
        "author": "赵抃",
        "paragraphs": [
            "旧邦逢朐䏰，灵地接岷峨。",
            "住岭排烟火，悬巖引薜萝。",
            "雨花疑锦濯，晴水甚蓝挼。",
            "远地之官去，孤舟走崄拕。",
            "出麾无一事，倾盖首相过。",
            "幸不愚烦外，欣承议论多。",
            "春光千骑骏，天色百城和。",
            "赏物楼新构，镌文石旋磨。",
            "为时即慷慨，得友盛吟哦。",
            "世重黄金诺，人传白雪歌。",
            "投壶倾立马，飞镝屡鸣鼍。",
            "局战犀敲玉，杯欢乱酌螺。",
            "坐来风入袂，归去月流波。",
            "我愧才疏拙，生微术揣摩。",
            "主容勤劳徕，行色觉蹉跎。",
            "匪用诗为好，离怀可奈何。"
        ],
        "title": "寄谢云安知军王端屯田",
        "id": "5277feea-1f14-47fa-be51-a63ae5887a80"
    },
    {
        "author": "赵抃",
        "paragraphs": [
            "冻云交四隅，飞雪满江湖。",
            "急势团风转，闲容到水无。",
            "并游渔喜唱，失侣雁惊呼。",
            "客棹沿湾泊，村醪觅径酤。",
            "去程方数蜀，归思正遥吴。",
            "得句同诸弟，余怀幸不孤。"
        ],
        "title": "江上遇雪",
        "id": "0925bd81-8683-489c-9e70-6f9f3c7d98cc"
    },
    {
        "author": "赵抃",
        "paragraphs": [
            "江外三千里，城头百尺台。",
            "神都瞻宝阙，星斗切瑶魁。",
            "风阔春襟快，云披晓月开。",
            "山川增气象，栏槛出尘埃。",
            "天际横归鴈，林梢露出槐。",
            "喜逢冠盖客，半是日边来。"
        ],
        "title": "登望阙台",
        "id": "5e0eab79-f90f-4a22-9747-2444d7791236"
    },
    {
        "author": "赵抃",
        "paragraphs": [
            "言念分符日，来逢别乘贤。",
            "疮痍求俗去，风教为民宣。",
            "吏狱都无扰，农畴属有年。",
            "欢尝陪射的，清不废鸣絃。",
            "避俗寻萧寺，游春醉画船。",
            "文楸坐帷幄，诗敌肆戈鋋。",
            "邂逅穷江地，凄凉落叶天。",
            "代还公去矣，伫立我依然。",
            "久契诚弥固，离忧不暂蠲。",
            "高台倚章贡，时一诵佳篇。"
        ],
        "title": "次韵何若谷别后见寄",
        "id": "1074a5c9-cc04-4579-a583-6d696947a4cd"
    },
    {
        "author": "赵抃",
        "paragraphs": [
            "手植踰三纪，年随矮势增。",
            "枝盘多蠖屈，根转欲虬腾。",
            "密覆周遭地，孤撑最上层。",
            "风条低偃蹇，烟叶碎鬅鬙。",
            "顾我来虽羨，如公退未能。",
            "溪园饶乐事，时此会佳朋。"
        ],
        "title": "成大卿宅矮槐",
        "id": "77207844-2d07-458e-b475-65355f358996"
    },
    {
        "author": "赵抃",
        "paragraphs": [
            "三十六峯峻，维岷在蜀奇。",
            "方行刺史部，重款丈人祠。",
            "冻雪诸蕃隔，晴云六面披。",
            "访山穷宝洞，敕鬼觇丰碑。",
            "泉落寒崖响，萝依古木垂。",
            "良工存旧笔，老叟琢新诗。",
            "陟险齐双屐，逢幽鼓七丝。",
            "盘桓不忍去，还作更来期。"
        ],
        "title": "游青城山",
        "id": "31744600-561e-4037-9c3e-63be92824078"
    },
    {
        "author": "赵抃",
        "paragraphs": [
            "火官施酷令，曦驭肆炎威。",
            "魃虐诗尝刺，巫焚礼旧讥。",
            "神将明德应，人用至诚祈。",
            "有幸真天与，先期不汝违。",
            "四郊云靉靉，三日雨霏霏。",
            "色动田园喜，声无里巷欷。",
            "终图实仓廪，已足贱珠玑。",
            "报彼民咨者，恩斯帝力归。"
        ],
        "title": "喜雨",
        "id": "bf260977-6869-4d47-96dd-0bb054badd71"
    },
    {
        "author": "赵抃",
        "paragraphs": [
            "干坤报不得，犬马恋无缘。",
            "请有再三渎，生踰七十年。",
            "云山充素志，霜雪满华巅。",
            "远矣日边地，归欤春暮天。",
            "滩长钓台客，棋久烂柯仙。",
            "去乐林泉下，何劳一指禅。"
        ],
        "title": "引年自喜",
        "id": "3ee5ede3-cbcb-4201-908a-0cbbbd602311"
    },
    {
        "author": "赵抃",
        "paragraphs": [
            "东南杭与越，形势夹长川。",
            "地占一方秀，天生万象全。",
            "两城俱卓尔，列郡岂加焉。",
            "异世称无间，同时较有偏。",
            "厥民如贵简，彼国实居先。",
            "大海收淮渎，羣山冠幅员。",
            "古人踪欲见，游客目先穿。",
            "况自醇风俗，从来省朴鞭。",
            "有年人既庶，乐教志弥坚。",
            "每得前朝事，尝由众口传。",
            "土疆归阙下，州宇辟湖边。",
            "未苦秦来幸，先经霸擅权。",
            "有贤思避世，择地效高眠。",
            "盘屈稽山势，嵯峨玉笥巅。",
            "茂林侵碧汉，修竹挂青烟。",
            "东浙潮声近，西陵草色鲜。",
            "四明登陆显，五泄夹溪沿。",
            "渔浦从舟楫，仙居远市廛。",
            "山青难入画，花灼正如燃。",
            "石伞阴遮径，松潭韵写絃。",
            "千峯云靉靆，双涧水潺湲。",
            "灵迹曾游处，清风可坐延。",
            "龟浮山出浪，龙去井迷年。",
            "泉涌寻源出，萝繁附木缠。",
            "屏危开石上，星摘射巖前。",
            "仙髻传今古，峯形露丑妍。",
            "法华初赐号，释子已超禅。",
            "一感因人异，羣言可理诠。",
            "遍随高下赏，潜解利名牵。",
            "民室常盈目，城闉异及肩。",
            "通幽云底路，朝接洞中天。",
            "必有千年隐，都忘万事煎。",
            "严园烟水乱，樊榭柳花颠。",
            "圣阁迎仙母，湖楼望彩船。",
            "越台凌缥缈，溪女鬭婵娟。",
            "野景诚无限，游人岂独专。",
            "清虚宫刹古，恍惚岁时迁。",
            "宝相灵犹验，云门瑞复还。",
            "尘埃笼古壁，章句列前贤。",
            "醮礼因勤甚，龙宫尚俨然。",
            "鱼池乖本意，僧罟触轻涟。",
            "凿石成金像，营庵对玉莲。",
            "瑰奇天桂室，潇洒宝林篇。",
            "历历森豪俊，昭昭著简编。",
            "兰亭真翰笔，桃谷旧神仙。",
            "想像人堪慕，凄凉物足怜。",
            "公卿夸道路，父子遁林泉。",
            "废宅仙宫立，还乡世事捐。",
            "嗟时徒役役，味道益干干。",
            "种墓藏山穴，耸祠阚水壖。",
            "方干栖逸地，祖贯起英躔。",
            "相隐今遗迹，侯封昔见旜。",
            "锦衣渐我得，车帐为民褰。",
            "臣力难堪矣，君仁未舍旃。",
            "挺身徒尽瘁，报德乏微涓。",
            "所向知师古，干时愧学圆。",
            "玑衡中切冒，条教外颁宣。",
            "每慕黄居颍，曾卑隗相燕。",
            "有为怀黾勉，无术可收甄。",
            "得请乡邦便，躬祠祖垅虔。",
            "耕桑初劝谕，饥疫偶成连。",
            "赈发无深惠，疲劳获少痊。",
            "阖封方富稔，载路息迍邅。",
            "近幸同年代，前符昔日缘。",
            "一麾来镇抚，千骑为盘旋。",
            "弊政因民革，烦文到日蠲。",
            "恩随和气浃，令比置邮遄。",
            "美誉皆腾实，清香已胜羶。",
            "善良陶静化，奸猾洗前愆。",
            "吏畏输心鉴，民深入善渊。",
            "课书人第一，轺召里逾千。",
            "身起侯藩政，班趋秘殿联。",
            "谋猷光帝座，议论溢经筵。",
            "道合风云会，功高玉石镌。",
            "正宜裨日月，未可问园田。",
            "士论逾时望，人心曷月湔。",
            "声名加显显，歌颂转翾翾。",
            "预喜明贤遇，须知直道便。",
            "中宸深有眷，外补实难铨。",
            "行为山阴老，聊收一大钱。"
        ],
        "title": "次韵程给事会稽怀古即事",
        "id": "798e097e-12cc-41e9-868e-888046f3cc06"
    },
    {
        "author": "赵抃",
        "paragraphs": [
            "梵守近灵祠，偕游薄晚归。",
            "云疎通日影，风景作霜威。",
            "博约诗情健，盘桓酒力微。",
            "旌麾分颉颃，戈戟耸光辉。",
            "左右车帷彻，周连烛炬围。",
            "湖流平杳杳，泉派溅霏霏。",
            "却念观珪剑，仍欣赏钵衣。",
            "庙楼临浩渺，寺阁倚峩巍。",
            "灯火还城市，烟波远石矶。",
            "鼓钟初警动，驺驭始分飞。",
            "胜槩同时遇，贤朋共乐稀。",
            "佳章蒙寄贶，隣愧得仁依。"
        ],
        "title": "次韵程给事同孙觉学士杨宪景略天衣谒禹庙夜归",
        "id": "89f072b2-aa24-4f17-b24f-394dafc987e9"
    },
    {
        "author": "赵抃",
        "paragraphs": [
            "维岳生台辅，于时正典刑。",
            "我尝同政府，公早谢明廷。",
            "官贵跻三少，身闲越八龄。",
            "所难惟寿算，岂易是康宁。",
            "求旧心犹壮，寻幽足未停。",
            "宋都俄暂别，吴语喜重听。",
            "宗契今逾厚，交情久可铭。",
            "摛辞工咏物，吐屑妙谈经。",
            "岚色迎红旆，湖光动彩舲。",
            "游名多写壁，燕席旋张屏。",
            "忽遇瀛洲客，新辞使者星。",
            "承恩来玉陛，涖事傍沙汀。",
            "厌赏尘中景，思登野外亭。",
            "爱忘嘉意重，溢美雅章形。",
            "叙远才超绝，搜奇思杳冥。",
            "道山宁久去，归路入云青。"
        ],
        "title": "次韵林希喜赵少师概游杭",
        "id": "8464fa1e-51fc-4242-bcf0-dc80a67e060f"
    },
    {
        "author": "赵抃",
        "paragraphs": [
            "晓光澄水月，秋影颤风幡。",
            "宛是真如地，荷花获翠轩。"
        ],
        "title": "麓山十咏 真身湖",
        "id": "0b461d34-b121-4254-9bba-f92a0ed9e6bc"
    },
    {
        "author": "赵抃",
        "paragraphs": [
            "雪挫更霜摧，寒心未易回。",
            "庭前皆古意，何必问西来。"
        ],
        "title": "升中古柏",
        "id": "666a569d-9ee0-404c-bbcb-6674dd7ac4ba"
    },
    {
        "author": "赵抃",
        "paragraphs": [
            "雨久藏书蠹，风高老屋斜。",
            "邻居尽金碧，一一梵王家。"
        ],
        "title": "书院",
        "id": "d7bc87d9-3eaa-4f5d-bb6f-d189374be9b0"
    },
    {
        "author": "赵抃",
        "paragraphs": [
            "千灯传静刹，四绝号虚堂。",
            "已是金银界，仍为翰墨场。"
        ],
        "title": "四绝堂",
        "id": "52dad72c-990d-4c8c-935c-294d7a0c8cd4"
    },
    {
        "author": "赵抃",
        "paragraphs": [
            "木老巖坰冷，泉飞月殿寒。",
            "栖真无一事，清啸倚栏干。"
        ],
        "title": "洞真观",
        "id": "c44e41ed-aab7-4477-bc43-3445a13a84a2"
    },
    {
        "author": "赵抃",
        "paragraphs": [
            "灵洞古坛基，烟萝接翠微。",
            "日西春又晚，不见羽人归。"
        ],
        "title": "抱黄洞",
        "id": "1cd4e345-f350-4d24-a4be-4c4abb74df1b"
    },
    {
        "author": "赵抃",
        "paragraphs": [
            "古木与云齐，门前百丈梯。",
            "我来烦想涤，疑是过灵溪。"
        ],
        "title": "岳麓寺",
        "id": "ee247a1d-1836-4f04-a33a-bf0731e4ac44"
    },
    {
        "author": "赵抃",
        "paragraphs": [
            "灵派本无源，因禽潄玉泉。",
            "自非流异禀，谁识洞中僊。"
        ],
        "title": "白鹤泉",
        "id": "e453b50d-b22b-457d-91bd-1ec98c7a316a"
    },
    {
        "author": "赵抃",
        "paragraphs": [
            "峯顶已崔嵬，因高更筑台。",
            "夜分僧定起，咫尺见云雷。"
        ],
        "title": "法华堂",
        "id": "f28add97-17a0-4134-a641-177f3be8f1a0"
    },
    {
        "author": "赵抃",
        "paragraphs": [
            "片石倚中天，云深鸟道间。",
            "人多祝尧寿，登此拜南山。"
        ],
        "title": "拜岳石",
        "id": "5ebb26f2-fdda-441c-9273-48f7d9c24a91"
    },
    {
        "author": "赵抃",
        "paragraphs": [
            "幽寺倚巖阿，云扉掩薜萝。",
            "老僧中燕息，谁问世风波。"
        ],
        "title": "过云安军下巖僧舍",
        "id": "b2759248-7aa6-483f-89cd-78690a2800d4"
    },
    {
        "author": "赵抃",
        "paragraphs": [
            "寒瀑落春巖，天垂百丈缣。",
            "更疑仙客宴，不卷水晶帘。"
        ],
        "title": "横溪洞飞泉",
        "id": "938046a1-4877-4d51-9a91-96c5574580b1"
    },
    {
        "author": "赵抃",
        "paragraphs": [
            "湾尽疑无路，堤回忽见桥。",
            "冬空仍水后，物物称萧条。"
        ],
        "title": "和范御史过陈州",
        "id": "c7fcc288-d061-4ff6-80e8-6e8ac78bcde8"
    },
    {
        "author": "赵抃",
        "paragraphs": [
            "奔流出万山，乱石销孱颜。",
            "彼跃龙门者，何尝惧此关。"
        ],
        "title": "题鱼关",
        "id": "c5251df8-7e73-4659-a1f3-b30d2a88618b"
    },
    {
        "author": "赵抃",
        "paragraphs": [
            "重九登高节，阳秋禀气和。",
            "家家懽会日，祺寿所宜多。"
        ],
        "title": "男㞦生日",
        "id": "6acd0841-dc9a-48a9-884d-9131f071019f"
    },
    {
        "author": "赵抃",
        "paragraphs": [
            "尘事不留毫，谁云梦寐劳。",
            "因思四老会，今复数年高。"
        ],
        "title": "次韵吴天常",
        "id": "f3ea85cb-1697-4be0-84c6-6fcc9375fa2a"
    },
    {
        "author": "赵抃",
        "paragraphs": [
            "制动必原静，治人先正心。",
            "风乎昼坛上，退食鸣瑶琴。"
        ],
        "title": "书琴坛",
        "id": "763ebe90-1d71-409c-959f-e82b90647fc3"
    },
    {
        "author": "赵抃",
        "paragraphs": [
            "天迥旅怀阔，风长野叫来。",
            "沧波清可爱，先为濯京埃。"
        ],
        "title": "和范御史石仓晚泊",
        "id": "94681dfa-ae62-4fc5-a11c-7c70474c2739"
    },
    {
        "author": "赵抃",
        "paragraphs": [
            "古寺无碑刻，僧云不记年。",
            "自余安所问，惟是爱林泉。"
        ],
        "title": "觉林寺",
        "id": "81eb8527-c067-4234-952a-f0a229f5ac4e"
    },
    {
        "author": "赵抃",
        "paragraphs": [
            "校文春殿籥天关，内籞千葩放牡丹。",
            "风卷异香来幕帟，日披浓艳出栏干。",
            "芳菲喜向禁中见，憔悴忆曾江外看。",
            "剪赐从臣君意重，数枝和露入金盘。"
        ],
        "title": "禁籞见牡丹仍蒙恩赐",
        "id": "0210ef92-f551-4425-9865-47018ec8a6fe"
    },
    {
        "author": "赵抃",
        "paragraphs": [
            "省宇屏图哲匠成，写传芦鴈笔尤精。",
            "斜依风苇丛丛袅，远飏烟波渺渺平。",
            "弋者定嗟何所慕，鹏抟莫怪不能鸣。",
            "公看羽翼飞胜处，有意青云万里程。"
        ],
        "title": "次韵三司蔡襄芦鴈獐猿二首  其一",
        "id": "b268cd39-d984-4f29-8a6c-49a902d866cb"
    },
    {
        "author": "赵抃",
        "paragraphs": [
            "獐狎猿驯遂性情，恍然疑不是丹青。",
            "岂忧夜猎林中去，只欠秋吟月下听。",
            "举目便同临涧谷，此身全恐寄郊坰。",
            "山容野态穷微妙，造化争功六幅屏。"
        ],
        "title": "次韵三司蔡襄芦鴈獐猿二首  其二",
        "id": "558a2833-d006-4735-be98-2e9f68800299"
    },
    {
        "author": "赵抃",
        "paragraphs": [
            "腊残鹦鹉洲边过，忆汝东吴住旧庐。",
            "诵圣穷愁千卷外，觅官留滞十年余。",
            "也知失意能平气，底事多时不寄书。",
            "兄在松溪我荆楚，别怀三处一欷歔。"
        ],
        "title": "忆信安五弟拊",
        "id": "28ee26fb-8e17-4649-a466-058ebcbf9ac2"
    },
    {
        "author": "赵抃",
        "paragraphs": [
            "江头落寞穷冬日，天末崎岖薄宦身。",
            "休问世途千态巧，且贪杯酒十分醇。",
            "颜间戚戚成何事，醉里熙熙即是真。",
            "梅雪半残烟柳吐，一番消息又青春。"
        ],
        "title": "饮酒",
        "id": "c4e9fb56-1005-4e29-83b7-aab125ee86af"
    },
    {
        "author": "赵抃",
        "paragraphs": [
            "二十四日立春节，六七千里孤舟行。",
            "呼儿倒酒迎春醉，忽尔持诗属我赓。",
            "海上去年宾燕乐，江头今岁客心情。",
            "兴来极目寻春色，岸柳汀芜绿未成。"
        ],
        "title": "和十二弟扬腊月立春",
        "id": "2001c280-28d5-45af-be5e-ceca5a2b4d2f"
    },
    {
        "author": "赵抃",
        "paragraphs": [
            "县封萧索楚江澄，旅况吟怀冷似冰。",
            "漏促已交新岁鼓，酒兰犹剪隔宵灯。",
            "立身从道思无愧，得路由机患不能。",
            "未报君恩踰四十，青春还是一番增。"
        ],
        "title": "除夜泊临江县言怀",
        "id": "d2079bdb-62b4-4098-9910-8901de2ee7e8"
    },
    {
        "author": "赵抃",
        "paragraphs": [
            "五更钟后斗沈杓，画角三番塞角调。",
            "青草湖平无俗籁，岳阳楼迥有寒飚。",
            "酒肠唤醒维舟静，梦眼惊回去国遥。",
            "我爱清余起倾耳，欲吟情思已飘飘。"
        ],
        "tags": [
            "岳阳楼"
        ],
        "title": "泊巴陵闻晓角",
        "id": "fd446cf8-ae74-425f-80b3-aac12e1babbc"
    },
    {
        "author": "赵抃",
        "paragraphs": [
            "一思平日禁城春，直上青霄步步云。",
            "在月香名欣共得，掞天彩藻愧相闻。",
            "满头竞插花千柄，没案谁辞酒十分。",
            "莲水今为从事乐，伊予无复叹离羣。"
        ],
        "title": "忆辇下寄同年杨子卿",
        "id": "f9b11bb4-fceb-4ee5-9762-7a2ce504d959"
    },
    {
        "author": "赵抃",
        "paragraphs": [
            "三载从军绩用成，代还京阙黯离情。",
            "亭长且作班荆饮，江迥愁闻唱棹声。",
            "前席去当回帝问，初筵今已号宾荣。",
            "交承参袂宜敦好，莫惜殷勤重报琼。"
        ],
        "title": "送交代杨推官",
        "id": "ed0cb115-106c-4a7f-bb53-98c7e0f6f730"
    },
    {
        "author": "赵抃",
        "paragraphs": [
            "山光全暝水光浮，数里霏霏晓未收。",
            "露彩乍凝迷汉殿，日华不透掩秦楼。",
            "岂饶文豹迟留隐，应有灵蛇取次游。",
            "圣世妖氛已销尽，结成佳气满南州。"
        ],
        "title": "早雾",
        "id": "863562d9-9aa4-45fa-8c5b-1bbd12a9ca34"
    },
    {
        "author": "赵抃",
        "paragraphs": [
            "记得城南数刻懽，破欢为别泪阑干。",
            "间关远道初随牒，寂寞长亭一据鞍。",
            "郊外此时凉叶乱，岭头平日腊梅残。",
            "不辞频寄南州信，草檄无功楯墨干。"
        ],
        "title": "寄里中亲友",
        "id": "75e2b0c3-0793-4ac0-91c7-b4c7a7d1a3e6"
    },
    {
        "author": "赵抃",
        "paragraphs": [
            "照人冰骨是真仙，失臂江西仅十年。",
            "子拥倅车袍著茜，我趋宾席幕依莲。",
            "今宵把酒方欢甚，明日班荆又黯然。",
            "八桂到须多假日，府中佳醑主公贤。"
        ],
        "title": "席上感别送桂倅",
        "id": "6cd9d45a-b155-4e45-89c3-fdfdfb32d4d4"
    },
    {
        "author": "赵抃",
        "paragraphs": [
            "湖外清明物态繁，晓林莺舌鬭关关。",
            "枉缘春意无时尽，自是人心不暂闲。",
            "旧隐东君曾藉草，新官南郡亦登山。",
            "满头花卉盈樽酒，且向东风一破颜。"
        ],
        "title": "和人清明有感",
        "id": "db02babb-e294-4381-b969-2467926c6daa"
    },
    {
        "author": "赵抃",
        "paragraphs": [
            "区区宦况远南州，长得归鸿与寄愁。",
            "已胜折腰嗟五斗，岂辞衔尾运千舟。",
            "冰含白玉期无累，路迫青云愧可求。",
            "家有旧埙流韵远，勉将文藻赞宸猷。"
        ],
        "title": "和三兄得书喜授掌庾",
        "id": "b14aa9bf-d699-48b1-9257-8d993ace9adc"
    },
    {
        "author": "赵抃",
        "paragraphs": [
            "唐嗣几危国步艰，梁公忠力世难攀。",
            "不辞鼎镬君臣际，为正朝廷子母间。",
            "今见裔孙仍白首，去从幕府绾青纶。",
            "旌贤有后十二代，转觉勋名重泰山。"
        ],
        "tags": [
            "泰山"
        ],
        "title": "赠狄节推",
        "id": "923ee1a2-18a7-4657-bf59-63fd627181a9"
    },
    {
        "author": "赵抃",
        "paragraphs": [
            "古人名教自诗书，浅俗颓风好力扶。",
            "口诵圣贤皆进士，身为仁义妈真儒。",
            "任从客笑原思病，莫管时讥孟子迂。",
            "通要设施穷要乐，不须随世问荣枯。"
        ],
        "title": "劝学示江原诸生",
        "id": "8136f4ee-3e66-4f75-b6a1-995fa2360d5e"
    },
    {
        "author": "赵抃",
        "paragraphs": [
            "束书携剑出西州，恩旧相欢事远游。",
            "架上昔曾穷圣卷，幄中今好赞宾筹。",
            "也知贤帅须青眼，应念慈闱已白头。",
            "到日欲凭归信杳，寒鸿成阵叫清秋。"
        ],
        "title": "送何孟侯先生之平原",
        "id": "5663f1b4-dc99-450a-ab6a-3ec6ffae8f22"
    },
    {
        "author": "赵抃",
        "paragraphs": [
            "直将骚雅镇浇淫，琼贝千章照古今。",
            "天地不能笼大句，鬼神无处避幽吟。",
            "几逃兵火覊危极，欲厚民生意思深。",
            "茅屋一间遗像在，有谁于世是知音。"
        ],
        "title": "题杜子美书室",
        "id": "7b7c571a-c187-45ad-862d-d9dbd79be518"
    },
    {
        "author": "赵抃",
        "paragraphs": [
            "东君新用少阳时，正月羣阴老未归。",
            "千里雪花铺夜景，数声雷鼓作春威。",
            "欲开桃李嗟寒勒，尚蛰龙蛇恨力微。",
            "一挫芳菲一惊物，惘然无处问天机。"
        ],
        "title": "春日雪雷并作",
        "id": "b1f8fcb9-7d08-4f57-ab0a-fbeadd50f3b5"
    },
    {
        "author": "赵抃",
        "paragraphs": [
            "浃江初过三游洞，天气新调二月风。",
            "樵户人家随处见，仙源云路有时通。",
            "峯峦压岸东西碧，桃李临波上下红。",
            "险碛恶滩知几许，晚停征棹问渔翁。"
        ],
        "title": "初入峡",
        "id": "3c101e79-bed1-4c60-ac1a-6ff84911dacb"
    },
    {
        "author": "赵抃",
        "paragraphs": [
            "二年官役愧能名，贤得斯人幸合并。",
            "几度孝廉交郡辟，一生文行出乡评。",
            "君庐皂水江头远，我马青泥岭顶行。",
            "西首胡为书以赠，欲持同邑寄诸生。"
        ],
        "title": "过岭回寄张景通先生示邑下同人",
        "id": "c7916d57-f8c8-4094-ac12-e368fdf37c64"
    },
    {
        "author": "赵抃",
        "paragraphs": [
            "拖舟百丈苦攀跻，一过牢津恍似迷。",
            "花放乱红迎彩旆，谷传深响答鸣鼙。",
            "避人幽鸟凌云噪，抱子惊猿走险啼。",
            "春岫重重春水绿，却疑身在武陵溪。"
        ],
        "title": "下牢津",
        "id": "5e539b35-314c-4581-a0df-abc569542dca"
    },
    {
        "author": "赵抃",
        "paragraphs": [
            "使君呼客入山行，晓径前驱照彩旌。",
            "蛮女背樵巖侧避，野僧携刺马头迎。",
            "千层云水迷三峡，一哄人烟认百城。",
            "楼阁凭余清我听，竹风萧瑟涧泉鸣。"
        ],
        "title": "同万州相里殿丞游溪西山寺",
        "id": "95ee5512-21c6-4dce-b78d-78314657563d"
    },
    {
        "author": "赵抃",
        "paragraphs": [
            "我愧非才敢赠言，告新今幸接英躔。",
            "炎威满路千山去，和气流民百口传。",
            "就捧丝纶天子命，到参帷幄主人贤。",
            "前筹要使边陲静，报德铭功愿两全。"
        ],
        "title": "送黄贲赴渭州机宜",
        "id": "adf08d35-12ea-44c1-82b0-108fdc2c5550"
    },
    {
        "author": "赵抃",
        "paragraphs": [
            "丈席横经事讲评，暂开雄辩五河倾。",
            "十年素蕴胸中吐，一日清风坐上生。",
            "诸子授来疑顿释，先儒宗后业偏精。",
            "尘编古有多门学，今喜公能为发明。"
        ],
        "title": "次韵张著作赠讲礼孙秀才",
        "id": "18f4b9ec-9470-4153-954a-563cb8ad8691"
    },
    {
        "author": "赵抃",
        "paragraphs": [
            "进不惊人退不藏，朅来士术惠殊乡。",
            "踈余益信琴多乐，拙甚方虞锦重伤。",
            "顾我未能精俗事，感公偏遗好诗章。",
            "怀间得胜千金直，莫谓无人识夜光。"
        ],
        "title": "酬杨鸿渐察判见寄",
        "id": "2829b1dd-7ca4-4127-9cbe-180c9845b46e"
    },
    {
        "author": "赵抃",
        "paragraphs": [
            "三岁西州此效官，幕中无事有宾欢。",
            "瞻云预喜长安近，归骑还惊蜀道难。",
            "分袂天涯逢腊尽，入关时候正春寒。",
            "前途应念朋从意，回首秦亭一据鞍。"
        ],
        "title": "送崔度推官任满还长安",
        "id": "70c5e190-8a66-42cb-8eab-c698f93e05fa"
    },
    {
        "author": "赵抃",
        "paragraphs": [
            "背琴肩酒上青城，云为开收月为明。",
            "观宿有诗招主簿，庐空无分遇先生。",
            "墙留古画仙姿活，石载奇文俗眼惊。",
            "却念吾乡山亦好，二年孤负烂柯行。"
        ],
        "title": "谒青城山",
        "id": "92a0fb82-0ad7-4f98-aadd-fa4029074b6d"
    },
    {
        "author": "赵抃",
        "paragraphs": [
            "蜀国从官又见春，物华人事两俱新。",
            "已推才力多余地，更赋词章妙入神。",
            "要路我甘无俗迹，夷途公自有通津。",
            "逢时得用看施设，未止区区庇远民。"
        ],
        "title": "次韵孙直言正旦马上有感",
        "id": "67224e29-326e-41db-9a03-4510ef93d35b"
    },
    {
        "author": "赵抃",
        "paragraphs": [
            "勇退如公世少俦，乐天知命富春秋。",
            "峩峩去得寒宫桂，泛泛归乘雪水舟。",
            "举目烟霞中有趣，无心轩冕外何求。",
            "引高应笑朝闺客，白首龙钟未肯休。"
        ],
        "title": "次韵佥判俞尚都官寄兄君然中允致政",
        "id": "8a231d0d-2df6-46fc-ad8e-3f7c343e851d"
    },
    {
        "author": "赵抃",
        "paragraphs": [
            "落雪纷纷甚羽毛，相逢淮上系轻舠。",
            "压低酒力威棱健，助豁诗怀气象豪。",
            "两岸远山供玉障，一天长水尽云涛。",
            "归欤喜见丰年瑞，南顾无烦帝力劳。"
        ],
        "title": "和淮上喜雪呈贯之",
        "id": "5b6e14ac-ef6f-4477-a105-a5eb83a0be5d"
    },
    {
        "author": "赵抃",
        "paragraphs": [
            "台阁官资属二贤，岁寒相见颍流边。",
            "新醪喜泛千钟蚁，永漏惊移数叶莲。",
            "致主圣神跻舜禹，济时功业企闳颠。",
            "故人清会俱高论，肯事狂歌学少年。"
        ],
        "title": "和颍川见徐学士",
        "id": "ba15d189-b14a-4052-8404-e92f03320bc1"
    },
    {
        "author": "赵抃",
        "paragraphs": [
            "昔如李郭去登仙，今复东行并客船。",
            "夹岸云山千里路，满襟风月九秋天。",
            "持杯旋斫桐江鲙，觅句频赓蜀国笺。",
            "君到七闽佳丽地，荔枝红发欲殷然。"
        ],
        "title": "次韵范师道御史",
        "id": "be05d9d8-5c00-4083-a8b3-9b4dee035321"
    },
    {
        "author": "赵抃",
        "paragraphs": [
            "惊怪穷冬百物繁，落梅狂絮逐风翻。",
            "酒无戈甲争酣战，诗似波澜竞讨源。",
            "且卸帆樯隈断岸，好开屏嶂画孤村。",
            "知音若问阳春曲，待把琴调细细论。"
        ],
        "title": "和见雪",
        "id": "aad4aa78-72db-4081-a87d-5c88d72b34d9"
    },
    {
        "author": "赵抃",
        "paragraphs": [
            "泉高终日听潺湲，花草才佳烂漫看。",
            "言念君恩得私请，敢于身计学偷安。",
            "开元刺史名千古，东汉先生钓一竿。",
            "贤迹勉寻余自愧，牧民犹带触邪冠。"
        ],
        "title": "新定即事",
        "id": "f88c350d-87e6-45a7-a2d7-09ec7ff664ca"
    },
    {
        "author": "赵抃",
        "paragraphs": [
            "前日鹓鸿接羽仪，平生风谊见施为。",
            "苏台薄暮分襟后，严濑逢佳伫立时。",
            "归棹岂能忘旧里，去筒犹未寄新诗。",
            "寒泉绕石山环坐，一弄南风慰所思。"
        ],
        "title": "初到睦州寄毗陵范御史",
        "id": "f8cb5824-7778-48d0-8305-c858e9e32862"
    },
    {
        "author": "赵抃",
        "paragraphs": [
            "人为闲郡我为荣，僚友多欢事少生。",
            "诗里江山今共乐，籍中龙虎旧传名。",
            "逢时自可青云致，喜老休将白发轻。",
            "垂世功名期力到，上方求治急材英。"
        ],
        "title": "和范都官述怀",
        "id": "fedf64fd-f64f-4b74-9ba8-a28710fafb30"
    },
    {
        "author": "赵抃",
        "paragraphs": [
            "桐江为守愧颛蒙，来喜衣冠好士风。",
            "劝学重思唐吏部，教人多谢汉文翁。",
            "济时事业期深得，落笔词章贵不空。",
            "道有未充须自立，莫将荣悴汩于中。"
        ],
        "title": "勉郡学诸生",
        "id": "5ed432ea-0e94-4a20-ae14-ecaafa467684"
    },
    {
        "author": "赵抃",
        "paragraphs": [
            "自喜还家入郡闳，久无书简到京城。",
            "棋观每笑机心巧，琴断还忧曲意生。",
            "厚禄万钟身外薄，冷泉千尺耳边清。",
            "来诗咏叹陶然乐，疑梦钧天奏九成。"
        ],
        "title": "和彦涂田曹见寄",
        "id": "647607c4-dbef-4feb-bd16-3a4ca0bbb343"
    },
    {
        "author": "赵抃",
        "paragraphs": [
            "莫惜芳樽细细斟，还台诗句满离襟。",
            "海潮风驾漫幽渚，乡岫云开认故林。",
            "八月气凉归棹快，三年恩厚在人深。",
            "紫宸晓拜天光近，宜有封囊悟主心。"
        ],
        "title": "送范都官",
        "id": "460892af-e5c9-454b-8796-3ba84a19ea0a"
    },
    {
        "author": "赵抃",
        "paragraphs": [
            "丁字溪流甚箭奔，忍看行色夕阳村。",
            "三吴望远迷烟棹，九日登高泥酒樽。",
            "诗得琼瑶今有意，感充怀抱更无言。",
            "归欤一曲桐江好，西北通宵欲梦魂。"
        ],
        "title": "和前人重九日寄",
        "id": "fac97575-b69d-45ea-9489-17d5db3a3837"
    },
    {
        "author": "赵抃",
        "paragraphs": [
            "买自桐江数岁前，洁中轻外欲巢莲。",
            "同麟荐世宜为瑞，邀鹤寻真定得仙。",
            "肯示吉凶贻后悔，祇随呼吸到长年。",
            "主人幸不烦供养，俾托轺车看两川。"
        ],
        "title": "新定获龟继得梓漕携之赴官",
        "id": "41bd5091-34f8-4080-b3ee-976cb02fb72b"
    },
    {
        "author": "赵抃",
        "paragraphs": [
            "帝念先生素所亲，殊恩终不顾丝纶。",
            "图勋耻预凌烟像，辞贵甘为掷钓人。",
            "云水孤高教适意，俗风奔竞使还淳。",
            "如今丘壑无遗士，天子思贤号圣神。"
        ],
        "title": "过子陵故祠",
        "id": "d1757fb1-bcc2-4076-940f-07449fa4ab2d"
    },
    {
        "author": "赵抃",
        "paragraphs": [
            "桐江得请上恩荣，孤士惭无善可旌。",
            "望阙天光惊已远，到家春色喜先迎。",
            "云边旧念青山隐，鉴里新逢白发生。",
            "多谢贤朋遗佳句，重于珍璧价连城。"
        ],
        "title": "次韵石温之都官见赠",
        "id": "71c28d93-6086-463d-81c3-f3d2100de71b"
    },
    {
        "author": "赵抃",
        "paragraphs": [
            "忆别扬州六月中，倏今三已换春冬。",
            "烟帆去蜀七千里，云岭瞻闽几万重。",
            "莫为沈迷嗟下邑，要将清白广吾宗。",
            "天遥最是书难得，早倩来鸿寄一封。"
        ],
        "title": "忆松溪三兄县尉",
        "id": "60cdae82-e4cd-40ff-860a-43d9e418a42e"
    },
    {
        "author": "赵抃",
        "paragraphs": [
            "旧迹蒙君丽句夸，昔同峯顶蹑云霞。",
            "逢秋谒寺留诗笔，薄暮归鞍照月华。",
            "旋酌香醪浮瓮蚁，鬭烹新茗满瓯花。",
            "心余更作儒官会，帐内诸生拥绛纱。"
        ],
        "title": "次韵郑琰登睦州高峯塔",
        "id": "0b0e835e-d227-4960-9ad0-d1b79400e0a4"
    },
    {
        "author": "赵抃",
        "paragraphs": [
            "俞请分符入赣川，过家为幸获于天。",
            "桂宫旧有同年契，梓里今逢太守贤。",
            "酾酒殷勤供去帐，解囊分耀贮离篇。",
            "晓来颇觉思君梦，烟水苍茫隔画船。"
        ],
        "title": "得守虔州过乡邦赠别衢州太守高赋同年",
        "id": "588aeb99-ce4d-4c28-9648-a72faa98c2b2"
    },
    {
        "author": "赵抃",
        "paragraphs": [
            "旧里徘徊忽四旬，高斋高胜足懽忻。",
            "当轩晓看山横黛，负郭秋成稼覆云。",
            "酌酒屡邀朋契乐，弄琴真与俗喧分。",
            "虔州莫讶迟迟去，乡便恩荣荷圣君。"
        ],
        "title": "守虔过家登高斋即事",
        "id": "941267f9-ba92-4bf9-9613-ba3ad4409acb"
    },
    {
        "author": "赵抃",
        "paragraphs": [
            "君去濂溪湖外行，倅藩仍喜便乡程。",
            "九疑南向参空碧，二水秋临彻底清。",
            "诗笔不闲真吏隐，讼庭无事洽民情。",
            "霜鸿已到衡阳转，远绪凭谁数寄声。"
        ],
        "title": "寄永倅周敦颐虞部",
        "id": "0d6f7d1b-18a2-4fad-887b-4249b6819535"
    },
    {
        "author": "赵抃",
        "paragraphs": [
            "君恩山重若为酬，补郡都忘乐与忧。",
            "惶恐滩长从险绝，鬰孤台迥足观游。",
            "赣川在昔名难治，铃合于今幸少休。",
            "人谓阔疎予自喜，远民安堵更何求。"
        ],
        "title": "虔州即事",
        "id": "19cc494f-be40-4fb0-8483-c08461ae5c1a"
    },
    {
        "author": "赵抃",
        "paragraphs": [
            "千门灯烛事遨游，车马通宵不暂休。",
            "幸免烟氛遮皓月，任随笳鼓杂鸣驺。",
            "金壶漏下丁丁永，玉斝霞生滟滟流。",
            "帝泽远临人鼓腹，赣川宜有太平讴。"
        ],
        "title": "次韵何若谷都官灯夕",
        "id": "9e618bc8-f638-42cc-a98f-554dc93bb60d"
    },
    {
        "author": "赵抃",
        "paragraphs": [
            "讼缿无譁去访真，并游僚友若天伦。",
            "庭存列宿仙坛古，堂启先生诏墨新。",
            "膝上挥絃清度曲，席间倾耳静留神。",
            "泠泠不断绵绵意，追想南风解愠人。"
        ],
        "title": "次韵徐师回殿丞捧诏亭听琴",
        "id": "ad3de640-7e20-4b1d-89db-8326c5a4a362"
    },
    {
        "author": "赵抃",
        "paragraphs": [
            "十年游雾入兰薰，本末聊同出处均。",
            "五岭昔将巴蜀远，七闽今与赣川隣。",
            "雪中始见松难改，火后须知玉是真。",
            "事业他时公自任，致君尧舜泽吾民。"
        ],
        "title": "寄知福州范师道龙图",
        "id": "32ecc2c9-8280-4384-956b-1e006c33473f"
    },
    {
        "author": "赵抃",
        "paragraphs": [
            "雨过江城绝点尘，清明佳节正千门。",
            "舞香扑坐花新戴，歌响盘云曲旋翻。",
            "几欲为春留日驭，直须同俗醉衢樽。",
            "因思老氏登台乐，若此斯民未足论。"
        ],
        "title": "次韵何若谷寒食燕集",
        "id": "9e7fff20-5fcf-4cca-9ab8-69a0266b011c"
    },
    {
        "author": "赵抃",
        "paragraphs": [
            "山川灵秀降丰穰，十里油云泽我疆。",
            "为叩明神虞岁旱，故飘甘泽助春阳。",
            "征人共解江头缆，游女争夸陌上桑。",
            "令尹爱民形喜色，作诗先已报丰祥。"
        ],
        "title": "次韵钱顗喜雨",
        "id": "b892e865-1bcf-4995-852b-6c4737638f61"
    },
    {
        "author": "赵抃",
        "paragraphs": [
            "祓禊追修宴集开，山川聊为霁风雷。",
            "衣冠恺乐觞传羽，旗鼓号呶笛弄梅。",
            "画鹢稳移随岸曲，珍禽惊避逐波颓。",
            "百城锦绣人如织，笑看使君乘兴来。"
        ],
        "title": "次何若谷上巳游江",
        "id": "219402b7-ce7a-4a9a-9ad3-fe50b9d8a97d"
    },
    {
        "author": "赵抃",
        "paragraphs": [
            "文翁治蜀泽民深，赣守无堪愧士林。",
            "长育务先庠序教，讲磨思见圣贤心。",
            "今兹未肯孤毫善，学者尤宜念寸阴。",
            "三百余篇金石奏，席间愿听得遗音。"
        ],
        "title": "次韵钱顗见赠入学听讲",
        "id": "de786c5b-e1f1-4f32-b022-83d8412626a7"
    },
    {
        "author": "赵抃",
        "paragraphs": [
            "远俗斯年荷德丰，一麾乌足滞才雄。",
            "朝签寄任非轻外，圣诏丁宁果发中。",
            "却念松楸还里闬，再驰牛犊恳天聪。",
            "只应未遂归欤兴，江右澄清已望风。"
        ],
        "title": "次韵何若谷寄提刑蔡挺",
        "id": "f35e3b9b-1b0e-48b8-81b1-51a85d4eac40"
    },
    {
        "author": "赵抃",
        "paragraphs": [
            "间关来赣会年丰，十里农桑画障中。",
            "雨足山川多秀气，暑消台阁有清风。",
            "人惊地远还同近，谁道江西不似东。",
            "琴酒从容随分乐，敢将身计事怱怱。"
        ],
        "title": "次韵楚守孙直言职方见寄",
        "id": "05a0d283-e014-4ced-a211-7e94875bb7ae"
    },
    {
        "author": "赵抃",
        "paragraphs": [
            "赣守无堪出榜中，日闻将漕称才雄。",
            "感公迢递诗筒至，谓我优游讼缿空。",
            "高会正遥千障月，羁怀聊寄七絃风。",
            "何时把酒朋从乐，也待醒狂学次公。"
        ],
        "title": "次韵广东转运董仪职方同年见寄",
        "id": "caed2015-a7d4-488f-b744-b7bccb293fbf"
    },
    {
        "author": "赵抃",
        "paragraphs": [
            "念昔相逢向上方，别来惊已换星霜。",
            "梦回半是烟波阻，诗寄全篇箧笥光。",
            "近喜岁丰无剧讼，更多雨足压骄阳。",
            "施为自顾如何尔，凫鹤奚烦问短长。"
        ],
        "title": "次韵黄伯度虞部见赠",
        "id": "0ddbd458-dc5b-42db-949c-0f02eeb39767"
    },
    {
        "author": "赵抃",
        "paragraphs": [
            "去岁南来幸守麾，故人江上喜新眉。",
            "十分劝我流霞酒，一曲听公白雪词。",
            "此后拙疎真有赖，而今谈笑杳无涯。",
            "惊闻拥节重湖去，凭仗西风寄所思。"
        ],
        "title": "闻杜植移使湖南",
        "id": "d96e4b15-89a3-4c46-afed-29c03e5b4d8f"
    },
    {
        "author": "赵抃",
        "paragraphs": [
            "翠栢环庭数亩间，萧疎仍是枕江干。",
            "都如君子怜松茂，半为主人谙岁寒。",
            "素壁留诗多健羨，画船过里暂盘桓。",
            "因公此景予心喜，亦有高斋待挂冠。"
        ],
        "title": "留题悦亭因简何若谷都官",
        "id": "0aaa12aa-8f49-4cb4-a22e-3ea1fe520754"
    },
    {
        "author": "赵抃",
        "paragraphs": [
            "景祐贤科昔共登，长沙宾佐复交承。",
            "三千里外今同郡，二十年前旧得朋。",
            "赣水帆樯惊远别，玉峯栏槛到先凭。",
            "朝廷正是求材日，欲恋仙乡算未能。"
        ],
        "title": "送前人过乡还朝",
        "id": "587b1eef-ed33-4a54-85b4-0c284d4ccb77"
    },
    {
        "author": "赵抃",
        "paragraphs": [
            "海陵余昔嗣英僚，旧尹咨新治有条。",
            "此别风波嗟各路，但闻名誉籍当朝。",
            "美夫郡接濒江地，幸矣民多乐岁谣。",
            "南国故人千里隔，举头云岭鬰岧峣。"
        ],
        "title": "次韵董仪都官见赠",
        "id": "68e85ff1-539f-4504-8d23-e56c15a0de03"
    },
    {
        "author": "赵抃",
        "paragraphs": [
            "晓出东江向近郊，舍车乘棹复登高。",
            "虎头城里人烟阔，马祖岩前气象豪。",
            "下指正声调玉轸，放怀雄辩起云涛。",
            "联镳归去尤清乐，数里松风耸骨毛。"
        ],
        "title": "同周敦颐国博游马祖山",
        "id": "b444ed0d-0a00-4a9f-8952-f77f1870d660"
    },
    {
        "author": "赵抃",
        "paragraphs": [
            "道未中充气未闳，圣神遭遇本寒生。",
            "廷中入愧言无补，岭下来欣治有名。",
            "世路计身焉用巧，古人逢物要推诚。",
            "从容章贡台前望，赣水秋天一样清。"
        ],
        "title": "南康公余有作",
        "id": "322ccd26-f227-4919-a999-2b0a66257e10"
    },
    {
        "author": "赵抃",
        "paragraphs": [
            "蜀川一见无多日，潮水重来复后时。",
            "古栢根深容不变，老桐音淡世难知。",
            "观游邂逅须同乐，离合参差益再思。",
            "篱有黄花樽有酒，大家寻赏莫迟疑。"
        ],
        "title": "次韵周敦颐国博见赠",
        "id": "56469e60-bc17-4aa7-9b80-0f2a76995f70"
    },
    {
        "author": "赵抃",
        "paragraphs": [
            "顾我入趋尧阙去，烦公出饯赣江头。",
            "为逢萧寺千山好，不惜兰船一日留。",
            "清极往来无俗论，道通何处有离忧。",
            "分携岂用惊南北，水阔风高万里秋。"
        ],
        "title": "和虔守任满前人香林寺钱别",
        "id": "9c1672bc-0984-4cb2-b03c-c6251e8381e8"
    },
    {
        "author": "赵抃",
        "paragraphs": [
            "贤侯九日去寻山，牵俗无由得附攀。",
            "换世昔传仙局久，登高今喜使车还。",
            "平原丰稔农欢劝，犴狱空虚吏放闲。",
            "从此烂柯光价起，为留佳句落人寰。"
        ],
        "title": "次韵衢守陈守言职方招游烂柯山",
        "id": "9fc6b392-a3e8-482a-b121-9302c13001a3"
    },
    {
        "author": "赵抃",
        "paragraphs": [
            "携琴晓出锦官城，千里秋原一望平。",
            "放舸急流身觉快，披云孤屿眼增明。",
            "农田雨后畦畦绿，渔笛风前曲曲清。",
            "讯狱远邦先涤虑，卹哉休戚在民情。"
        ],
        "title": "按狱眉山舟行",
        "id": "b868ae5e-873e-4016-8129-df6c7fc7e1a4"
    },
    {
        "author": "赵抃",
        "paragraphs": [
            "榜契推诚积有年，天渊冲跃见鱼鸢。",
            "方欣友会为愚幸，又辱诗情著意缘。",
            "庾岭棠阴留远俗，赣川舟御若飞仙。",
            "明朝预想陪高谊，满座清风盛暑天。"
        ],
        "title": "次韵蔡挺提刑出巡将还",
        "id": "2d01f67b-59e1-4b55-9658-64373658abe3"
    },
    {
        "author": "赵抃",
        "paragraphs": [
            "同志同年分若亲，幸从天与岂关人。",
            "交情旧别江乡晚，客宦今逢蜀国春。",
            "酌酒强论贤否事，畏涂休说利名身。",
            "邻封却喜无多远，来往诗筒莫厌频。"
        ],
        "title": "会新都孙直言于成都",
        "id": "74995e27-443b-4fd3-9ec6-f77190ea95ba"
    },
    {
        "author": "赵抃",
        "paragraphs": [
            "蜀道羣山尽可名，更逢佳处愈神清。",
            "初疑谷口连云掩，入见天心满洞明。",
            "怪石磷磷蹲虎豹，飞泉落落碎瑶琼。",
            "嵬巅别有神仙路，又得攀跻向上行。"
        ],
        "title": "题三泉县龙洞",
        "id": "1a74a621-dc1a-4f0b-b030-ca5a0ff5cd0b"
    },
    {
        "author": "赵抃",
        "paragraphs": [
            "多暇朱栏倚望频，远云开即见峨岷。",
            "昔贤初尽经营力，今我独为优幸人。",
            "胜阁帘高惟掩雨，老台民乐只登春。",
            "争如蜀国西楼好，四序风光日日新。"
        ],
        "title": "成都西楼",
        "id": "ed1bc097-8c0e-4067-8219-e0a1e43eab3d"
    },
    {
        "author": "赵抃",
        "paragraphs": [
            "长桥东畔尼朱轮，画栋雕栏锦水滨。",
            "子美浮槎传大句，乖崖游棹看芳春。",
            "樽罍泛泛留佳客，鼓吹喧喧乐远人。",
            "夹岸香风十余里，晚随和气入城闉。"
        ],
        "title": "张公咏二月二日始游江以集观者韩公绛因创乐俗亭为驻车登舟之所",
        "id": "13a076f9-1623-47d4-be07-c87b89726868"
    },
    {
        "author": "赵抃",
        "paragraphs": [
            "关山晴晓过绵州，两蜀人思惠爱稠。",
            "去路旌麾朝日下，驾空桥栈接云头。",
            "初观妙句离怀释，似酌清泉渴恙瘳。",
            "孤绪摇摇更东望，西楼千尺止三休。"
        ],
        "title": "和交代韩公绛端明别后见寄",
        "id": "b809ad1c-c7ee-48f1-a9c6-633b1dce112c"
    },
    {
        "author": "赵抃",
        "paragraphs": [
            "念公别后固依然，蜀距炎方里数千。",
            "剑栈过来才一月，诗筒传得已三篇。",
            "胸藏忠谊坚于石，口吐文章涌似泉。",
            "何日解符还阙去，如今朝野不遗贤。"
        ],
        "title": "寄谢蒙州守周源屯田",
        "id": "89ad5fdd-0ef6-4ddf-a195-24f773b1479d"
    },
    {
        "author": "赵抃",
        "paragraphs": [
            "初穷文字作阶缘，若得嘉鱼即弃筌。",
            "堪笑蚊蝇惊八月，岂知龟鹤寿千年。",
            "无心是处非关境，有命由来不在天。",
            "自古君臣悉功行，不然终未到神仙。"
        ],
        "title": "运使王举元兵部因谈道惠诗次韵",
        "id": "c905f26d-d12f-4390-a7bf-c3adfa3b0010"
    },
    {
        "author": "赵抃",
        "paragraphs": [
            "蜀道将输茂绩成，远人安靖岁丰盈。",
            "发施号令岷山峻，除去贪婪锦水清。",
            "一旦赐环来日下，九秋乘驿度云程。",
            "朝廷礼盛荣归好，亲见吾皇讲太平。"
        ],
        "title": "送前人还都",
        "id": "45f761dc-fc2e-47c0-bd7f-d12ba2e6a279"
    },
    {
        "author": "赵抃",
        "paragraphs": [
            "欲见遐陬尽乐康，沈黎回即按嘉阳。",
            "寻山举屐三峨峻，度岭驱车九折长。",
            "坞栢正宜寒后悦，驿梅多向腊前芳。",
            "锦川遨乐春期近，早著鞭来入醉乡。"
        ],
        "title": "荣諲学士按部未还因寄",
        "id": "3f6cbe0e-d701-48a6-8d27-4c2d2edf20a3"
    },
    {
        "author": "赵抃",
        "paragraphs": [
            "彭门于蜀最无双，人悦南楼重叹降。",
            "㶁㶁鸣泉潄金玉，森森佳木拥旌幢。",
            "仙飚出洞清来坐，峦雪排巖冷透窗。",
            "太守瞻云日登向，巴江迢递隔吴江。"
        ],
        "title": "题天彭鲍郎中南楼",
        "id": "de9d15da-442a-454d-af8e-2d6bb6043eee"
    },
    {
        "author": "赵抃",
        "paragraphs": [
            "坐观山水地幽清，恬淡冲虚乐性情。",
            "迹混光尘宗老氏，术通仙俗似君平。",
            "欣逢真侣论根本，耻向权门叩利名。",
            "济世金丹得传授，先生高隐在青城。"
        ],
        "title": "赠玉局李垂应太师",
        "id": "d8e2c3be-7cc6-41e8-9432-5dd064648e96"
    },
    {
        "author": "赵抃",
        "paragraphs": [
            "羣木依亭翠锦开，主人吟燕日徘徊。",
            "青帏照坐初疑染，绀障铺簷不是裁。",
            "蚁酌对倾金斝满，鸭头前引五溪来。",
            "劝公勿用迟留赏，早暮须贤即召回。"
        ],
        "title": "成都转运翠锦亭",
        "id": "2b47aea8-e687-486b-9acf-1693eff18e78"
    },
    {
        "author": "赵抃",
        "paragraphs": [
            "嘉阳天远被薰风，荔子呈祥郡馆中。",
            "庇本莫将慈竹较，媚时宁与瑞莲同。",
            "并柯昼耸烟光动，异干霄空月影通。",
            "奇木幸逢真赏笔，谁夸丹实一庭红。"
        ],
        "title": "提刑邢梦臣度支连理荔枝",
        "id": "b3d5cd18-4040-4d36-a9d9-e96c40663722"
    },
    {
        "author": "赵抃",
        "paragraphs": [
            "有诏西来亟治装，古今威望重痴牀。",
            "不烦右蜀专飞挽，直为南台正纪纲。",
            "豸角风霜秋肃肃，鹤形环珮晓锵锵。",
            "忠贤得用朝廷美，礼法匡时事业光。"
        ],
        "title": "送苏宷刑部赴召",
        "id": "a480afb0-639e-4eaf-9484-dda805948ec4"
    },
    {
        "author": "赵抃",
        "paragraphs": [
            "言念离情积有年，朋心金石孰为坚。",
            "殿庐未入承明直，郡阁先传太守贤。",
            "且向天涯行五马，不妨神液溉三田。",
            "闻公比悟庄生指，于此纷华已泊然。"
        ],
        "title": "次韵张唐民都官道中有怀",
        "id": "68848ed9-2d1f-48d0-a5f0-26501dda11ca"
    },
    {
        "author": "赵抃",
        "paragraphs": [
            "徙命乘轺入锦川，岷沱寒霁好人烟。",
            "弹琴旧治俄三政，持斧重来未十年。",
            "欲去民忧同乐只，敢孤朝寄独恬然。",
            "邑城东望踟蹰久，魏阙天遥里数千。"
        ],
        "title": "再经江原县有作",
        "id": "574b40f5-2f4a-4fc8-8c33-c3b74112d271"
    },
    {
        "author": "赵抃",
        "paragraphs": [
            "自邛之雅渐高丘，所过从容尽胜游。",
            "白鹤山头云里寺，金鸡关外雨中州。",
            "公今南按蠲民瘼，岁已西成辍上忧。",
            "江渎荷花开似锦，且同归去采莲舟。"
        ],
        "title": "招运判霍交回辕",
        "id": "ecc2d236-ab8f-4a3a-92fa-97f9dee0f34b"
    },
    {
        "author": "赵抃",
        "paragraphs": [
            "山到青城险复奇，地平孤起压坤维。",
            "直通一径岧峣上，俯觉千山迤逦卑。",
            "为访隐贤题古壁，因观幽境过荒祠。",
            "白云深处逢巖老，醉酌松醪满鬓丝。"
        ],
        "title": "游青城山",
        "id": "c752f030-60de-473a-b4b5-0e6d57df0a11"
    },
    {
        "author": "赵抃",
        "paragraphs": [
            "月中新得桂香清，归向斯亭立美名。",
            "作赋仗前登第好，拜恩堂下到家荣。",
            "晓羞兰饍亲心乐，春照蓝袍俗眼惊。",
            "跬步不宜轻自待，青云岐路坦然平。"
        ],
        "title": "题张唐英祕校桂香亭",
        "id": "76b0e403-23b6-4d8a-ae62-31448b1548c7"
    },
    {
        "author": "赵抃",
        "paragraphs": [
            "倅郡优游得治声，代还东出锦官城。",
            "一州和气三年迹，万里寒威十月行。",
            "江外预通乡信喜，仗前归拜帝恩荣。",
            "逢今佥用良材日，好使明堂大厦成。"
        ],
        "title": "送蜀倅杨瑜东归",
        "id": "7feacf55-3631-4d6c-a7ab-9744511f5fbd"
    },
    {
        "author": "赵抃",
        "paragraphs": [
            "不用咨嗟怆别离，听吾持酒祝公词。",
            "少年得第人谁似，纯孝于亲里共推。",
            "姓字已通丞相梦，才名须结圣君知。",
            "岳情要在平生允，容驷高门自有期。"
        ],
        "title": "送张唐英司理赴渝州",
        "id": "772a9de8-d5ce-421d-ad2c-f9ae754608af"
    },
    {
        "author": "赵抃",
        "paragraphs": [
            "阁外风光满意新，诸公同上看梁岷。",
            "蜀天六月云如火，夷界千峯雪似银。",
            "巖叟近传多得寿，羽人曾此数登真。",
            "夫君不为神仙事，早暮孜孜泽远民。"
        ],
        "title": "题运判霍交瞻岷阁",
        "id": "419d9877-de29-4c9e-afe0-a37528fd1465"
    },
    {
        "author": "赵抃",
        "paragraphs": [
            "蜀卿荣耀跂光尘，忠孝兼全到古人。",
            "万乘累年闻奏牍，双亲同日拜恩纶。",
            "志侔鸾鹄风仪远，文得岷峨气象新。",
            "圣政于今急贤者，肯教留滞蜀江滨。"
        ],
        "title": "送张唐英太博",
        "id": "edef29d6-0fa3-47c6-bca4-25db5bf60523"
    },
    {
        "author": "赵抃",
        "paragraphs": [
            "东川使者驻前旌，西念邻邦眷旧情。",
            "屐齿峻登云顶寺，诗筒遥寄锦官城。",
            "民间乐矣原田稔，境上熙然岳犴平。",
            "闻说提封足和气，我心懽快为宗盟。"
        ],
        "title": "寄酬梓路运使赵諴度支",
        "id": "987bbd87-57d9-45d1-9ecf-d90e77687911"
    },
    {
        "author": "赵抃",
        "paragraphs": [
            "留诗为别重依依，春浪桃花晓弄晖。",
            "柯岭峥嵘何处所，兰桡安稳送将归。",
            "与君志有云泉约，顾我身无羽翼飞。",
            "浮石仙今遗迹在，吾庐江畔忆渔矶。"
        ],
        "title": "次韵蔡仲偃都官南归留别",
        "id": "181ff2f9-3f21-4333-a838-79a7c3c4574a"
    },
    {
        "author": "赵抃",
        "paragraphs": [
            "四十惊霜入鬓新，道光休叹守官贫。",
            "荣涂渐快青云步，宠禄方酬白首亲。",
            "此日文词夸世俗，异时才术济吾民。",
            "功名立去何忧晚，要得相期到古人。"
        ],
        "title": "次韵孙直言书怀",
        "id": "b08d6387-16ba-4a01-a1b0-9a8f59c1a03f"
    },
    {
        "author": "赵抃",
        "paragraphs": [
            "学欲精勤志欲专，鲁门高第美渊骞。",
            "文章行业初由己，富贵荣华只自天。",
            "一篑为山先圣戒，寸阴轻璧古人贤。",
            "沂公庠序亲模范，今日诸生为勉旃。"
        ],
        "title": "青州劝学",
        "id": "f8bb1058-b3bf-4977-971b-608cd4431d2e"
    },
    {
        "author": "赵抃",
        "paragraphs": [
            "三十年前一布衣，烂柯山下骤鸣飞。",
            "梦刀蜀国青天上，衣锦杭州白昼归。",
            "曾预机衡蒙帝眷，自同葵藿向晨晖。",
            "东斋事少愚知幸，终日平岚面翠微。"
        ],
        "title": "述怀",
        "id": "6281f243-18ba-4e97-973c-bfc231aa7d0c"
    },
    {
        "author": "赵抃",
        "paragraphs": [
            "灵湫祈祷酌樽罍，稽首精神敢惰哉。",
            "民意欲从千里雨，天威为动一声雷。",
            "预期多稼如云去，且免飞蝗入境来。",
            "酷暑骤祛还自喜，清风朝夕上楼台。"
        ],
        "title": "夏末喜雨",
        "id": "7c4ea9ac-04ea-4e44-9c5f-5163019dcdfa"
    },
    {
        "author": "赵抃",
        "paragraphs": [
            "南洋一派通机磨，更引余波遶曲池。",
            "高柳碧阴无酷暑，小莲红老惜芳时。",
            "临流共赏休辞醉，按辔重来未可期。",
            "从此邦人为胜事，范公亭榭孔君诗。"
        ],
        "title": "次韵孔宗翰水磨园亭",
        "id": "737f5871-c51c-4b45-a567-c3765c056117"
    },
    {
        "author": "赵抃",
        "paragraphs": [
            "千里峥嵘到忽平，兀然如觉梦魂醒。",
            "石通幽室心生白，迳拥寒云步入青。",
            "一水下窥疑绝线，两山前列似开屏。",
            "重城归去仍堪喜，岁稔人家户不扃。"
        ],
        "title": "次韵王居卿提刑游云门山",
        "id": "481bbb47-597f-40dc-aed5-138f9104fd41"
    },
    {
        "author": "赵抃",
        "paragraphs": [
            "一城歌管中秋乐，薄暮楼台六幕垂。",
            "明月幸无亏损处，浮云应有敛收时。",
            "聊因表海今宵醉，却起钱塘去岁思。",
            "有美堂前如白昼，练铺江面镜须眉。"
        ],
        "title": "次韵王宪中秋不见月",
        "id": "ce54bf4c-60c2-4b22-9762-bbb7a2026c29"
    },
    {
        "author": "赵抃",
        "paragraphs": [
            "年光已占六十四，七十归来尚六年。",
            "顾我久惭迷利禄，与师同约老林泉。",
            "政为岂弟聊康俗，心放逍遥自到仙。",
            "身寄东州梦南去，山堂依约艮庵前。"
        ],
        "title": "寄余庆讲僧思辩",
        "id": "7884f971-6495-4e46-9b28-d53214f02e1e"
    },
    {
        "author": "赵抃",
        "paragraphs": [
            "东望迢迢百尺台，清风徒念故人来。",
            "幸空讼缿澄心坐，喜得诗筒盥手开。",
            "不觉登高佳节到，未期行旆几时回。",
            "尧山虽与民同乐，阻共车公把酒杯。"
        ],
        "title": "次韵孔宪重九出巡未回",
        "id": "bae4de73-aefd-4168-96da-8225ce099566"
    },
    {
        "author": "赵抃",
        "paragraphs": [
            "待月登高悉后时，还辕今喜近郊岐。",
            "再圆光彩蟾升汉，未谢馨香菊满篱。",
            "乘暇寻山应有得，许陪观海不知谁。",
            "感君按辔澄外清，遗我琼瑶两首诗。"
        ],
        "title": "酬孔宪将还",
        "id": "82fbfdf2-09a3-4cff-85b9-9c12450181d9"
    },
    {
        "author": "赵抃",
        "paragraphs": [
            "我忆初筵湖外日，于今三十八年间。",
            "无缘再得游潭府，有梦还应到岳山。",
            "屈指春秋惊老大，满头霜雪欲归闲。",
            "之官莫惮长沙远，行业于人不愧颜。"
        ],
        "title": "送十二弟太博扬倅潭州",
        "id": "cef59fb4-2e4c-4a69-b4eb-0c9728965b67"
    },
    {
        "author": "赵抃",
        "paragraphs": [
            "山巅危构傍蓬莱，水阁风长此快哉。",
            "天地涵容百川入，晨昏浮动两潮来。",
            "遥思坐上游观远，愈觉胸中度量开。",
            "忆我去年曾望海，杭州东向亦楼台。"
        ],
        "title": "次韵孔宪蓬莱阁",
        "id": "1087a2ac-41ad-48f9-a2cf-d33f5601eb12"
    },
    {
        "author": "赵抃",
        "paragraphs": [
            "开樽表海最高亭，正是纷纷雪态轻。",
            "比屋万层琼室徧，夷涂千里玉沙平。",
            "因风起絮先春意，与月交光后夜清。",
            "共喜丰登有佳兆，结成和气在民情。"
        ],
        "title": "次韵王宪表海亭赏雪",
        "id": "fbe5822c-6c54-419a-95d5-181c7036af9b"
    },
    {
        "author": "赵抃",
        "paragraphs": [
            "气象三齐古得名，时登表海最高亭。",
            "河源一水下青嶂，人物两城如画屏。",
            "邑报有秋期俗阜，守惭无术济民灵。",
            "从来狱市并容地，且向樽前任醉醒。"
        ],
        "title": "再登亭偶作",
        "id": "80eb1fe0-8d9f-462e-aae1-116ebc52ba77"
    },
    {
        "author": "赵抃",
        "paragraphs": [
            "我昔梦刀慙乐土，群今叱驭信贤哉。",
            "芝兰旧友三年别，金玉新诗万里来。",
            "石室清风期俗变，锦城珍宴为民开。",
            "中和有颂朝廷喜，行看春光拥诏回。"
        ],
        "title": "寄酬旧交吴中复龙图",
        "id": "bcb7dd50-c9cd-4927-82ce-d17233b0d634"
    },
    {
        "author": "赵抃",
        "paragraphs": [
            "君诗感别我依依，言念朋怀与愿违。",
            "京口落帆初醉后，江心登寺复分飞。",
            "回思二浙风烟好，来喜三齐狱讼稀。",
            "旧里未归徒仰羨，小蓬莱上占春辉。"
        ],
        "title": "酬越守孔延之度支",
        "id": "396742f0-d43b-47a6-9474-9e5cafbe6431"
    },
    {
        "author": "赵抃",
        "paragraphs": [
            "早暮涛声遶郡衙，湖山楼阁衬烟霞。",
            "浑疑出处神仙地，不似寻常刺史家。",
            "假守半年无惠爱，退公连日不諠譁。",
            "东州久发同归梦，却念重来未有涯。"
        ],
        "title": "青社有怀杭州",
        "id": "16cb78a6-f1a0-4e0a-95dc-b6dfbf0af20b"
    },
    {
        "author": "赵抃",
        "paragraphs": [
            "穆陵关望剑门关，岱岳山连蜀道山。",
            "自顾松筠根节老，谁怜霜雪鬓毛斑。",
            "离家讵谓虞私计，过阙尤欣觐帝颜。",
            "叱驭重行君莫讶，古人辞易不辞难。"
        ],
        "tags": [
            "泰山"
        ],
        "title": "再有蜀命别王居卿",
        "id": "4d7cac6d-73c3-4d11-adf4-65d01cd1a92a"
    },
    {
        "author": "赵抃",
        "paragraphs": [
            "踰年青社得徘徊，一日皇华下诏催。",
            "蜀道五千驰驿去，秦关百二拂云开。",
            "不同参政初时入，也似尚书两度来。",
            "到日先生应笑我，白头犹自走尘埃。"
        ],
        "title": "入蜀先寄青城张遨先生",
        "id": "154522db-eb07-4dc7-8f85-4ca115dc77ee"
    },
    {
        "author": "赵抃",
        "paragraphs": [
            "泉名从古冠齐丘，独占溪心涌不休。",
            "深似蜀都分海眼，势如吴分起潮头。",
            "连宵鼓浪摇明月，当暑迎风作素秋。",
            "亭上主人留我语，只将尘事指浮沤。"
        ],
        "title": "寄题刘诏寺丞槛泉亭",
        "id": "4f5fedd9-1fc2-4f42-878a-92b92a7b31e8"
    },
    {
        "author": "赵抃",
        "paragraphs": [
            "暂留山驿又晨兴，西望旌麾想旧朋。",
            "三院华簪曾对直，两川兵印复交承。",
            "年光头鬓华如雪，世态心情冷似冰。",
            "境上凭诗驰远意，青泥寒晓入云登。"
        ],
        "title": "过铁山铺寄交代吴龙图",
        "id": "eb7b735c-9ae3-49ea-a32e-3b694db8174f"
    },
    {
        "author": "赵抃",
        "paragraphs": [
            "东南再守二年间，徙蜀何须问险艰。",
            "入觐已违龙尾道，出麾还过鹿头关。",
            "与民共约三春乐，顾我都忘两鬓斑。",
            "岁满乞骸何处好，仙棋一局烂柯山。"
        ],
        "title": "过左绵偶成",
        "id": "911723e0-c5fe-4c38-846c-6815b8d9b170"
    },
    {
        "author": "赵抃",
        "paragraphs": [
            "言念朋游二纪间，离樽前对鬓丝斑。",
            "告新剑外皆遗爱，道旧台中共解颜。",
            "我固无辞来蜀国，公闻有命镇秦关。",
            "西东接畛三千里，莫厌诗筒数往还。"
        ],
        "title": "次韵吴龙图别后言怀",
        "id": "34bd00cc-9c9a-4455-bfe5-233e562ef07f"
    },
    {
        "author": "赵抃",
        "paragraphs": [
            "四十年间利禄身，平生踈拙任天真。",
            "慙无治迹留青社，喜奉恩华觐紫宸。",
            "去国早逢关右雪，下车还人剑南春。",
            "为怜锦里风光好，不倦从来作主人。"
        ],
        "title": "至成都有作二首  其一",
        "id": "3328afa7-0a69-4c2f-9d81-ac267fdad7f2"
    },
    {
        "author": "赵抃",
        "paragraphs": [
            "西指梁岷路屈盘，犹能矍铄据征鞍。",
            "大庭临遣皇恩重，还俗传闻睿诏宽。",
            "峯耸云粧银世界，江深春动锦波澜。",
            "遨头老矣民知否，莫作风流太守看。"
        ],
        "title": "至成都有作二首  其二",
        "id": "f1ff08dc-ed21-4a2d-a043-964be20979e5"
    },
    {
        "author": "赵抃",
        "paragraphs": [
            "百发秋毫不少偏，宜应佳兆中青钱。",
            "鸣弦迅发心先正，破的劳观眼欲穿。",
            "赏劝坐添杯上桂，咏歌宾许幙中莲。",
            "古人一箭功名立，岂止文章独炳然。"
        ],
        "title": "次韵提刑张广民度支射中金钱",
        "id": "a6eabc40-6d05-4a34-9199-f6400bba8e90"
    },
    {
        "author": "赵抃",
        "paragraphs": [
            "构堂宾族聚于斯，屈指高风剑外稀。",
            "七十年尊君乐隐，二千石重子荣归。",
            "溪流石上来清响，岩洞簷前耸翠微。",
            "旧令尹今西处望，江原闾巷正光辉。"
        ],
        "title": "题江原张著作善颂堂",
        "id": "f79581a5-4d43-4a25-ac53-29c634c3ea12"
    },
    {
        "author": "赵抃",
        "paragraphs": [
            "去岁间关到蜀时，闻君早作促装期。",
            "初疑倾盖无多日，今幸分携已及朞。",
            "晓栈直登云里路，腊梅还见雪中枝。",
            "紫宸入觐从容对，剑外民灵荷帝慈。"
        ],
        "title": "送运判韩宗道赴阙",
        "id": "6b52e875-9f1b-4e37-b186-6d5e52b7b9a6"
    },
    {
        "author": "赵抃",
        "paragraphs": [
            "三年持节按刑章，岂弟其谁不叹降。",
            "才者设施功第一，使乎光彩竟无双。",
            "宣风蜀右成新法，易拜秦东得旧邦。",
            "欲识远人留恋意，陇泉幽咽下巴江。"
        ],
        "title": "送别张宪唐民",
        "id": "a20ff847-5300-4200-aa36-1ce4bbac8b7d"
    },
    {
        "author": "赵抃",
        "paragraphs": [
            "飞盖城西探早梅，僧园栏榭燕游陪。",
            "微寒始报冬初信，清艳应留腊后开。",
            "子美英词夸雪色，赵昌精笔写香腮。",
            "此花自有天容意，迎得春阳次第来。"
        ],
        "title": "次韵运使荣諲学士游浄众寻梅",
        "id": "9e49b5d6-2e68-4f84-8731-d18977000aad"
    },
    {
        "author": "赵抃",
        "paragraphs": [
            "汶山为郡数逢春，被诏还都岁又新。",
            "惠政久通蛮徼外，怆怀初去蜀江滨。",
            "邛崃古未兼忠孝，宣室今非访鬼神。",
            "制御羌夷知有术，上前章牍为开陈。"
        ],
        "title": "送茂守吴彦先郎中赴阙",
        "id": "ddd77da0-4300-4505-80c7-0be14d9dac72"
    },
    {
        "author": "赵抃",
        "paragraphs": [
            "岷峨还是一川雄，我愧行春与欲同。",
            "乐国比年丰衍后，嘉朋终日笑谈中。",
            "沈黎太守初成政，蕃诏诸蛮悉向风。",
            "圣世唐虞流泽远，启行无复用元戎。"
        ],
        "title": "次韵黎守毛抗屯田见寄",
        "id": "49add150-34f2-4dd2-94e8-dab926328bce"
    },
    {
        "author": "赵抃",
        "paragraphs": [
            "三年遗爱被西州，供帐民情岂易留。",
            "险道若天春气近，雄关如剑晓光浮。",
            "禁中曾上台僚荐，使者仍书郡课优。",
            "去矣青云岐路稳，不须回首越王楼。"
        ],
        "title": "送左緜孙珪职方赴阙",
        "id": "d0a30e44-4cc4-4720-88c1-5fecd89b9be9"
    },
    {
        "author": "赵抃",
        "paragraphs": [
            "岁晏珍林发素葩，樽前奇赏著诗夸。",
            "惊逢腊去已三日，喜见春初第一花。",
            "照水冷容酥点缀，摇风香片雪纷拏。",
            "主宾莫作寻常看，锦里名园只两家。"
        ],
        "title": "钤兵李左藏厅赏梅",
        "id": "cb85ecba-b31d-4d83-8fa3-f1fea13cd18e"
    },
    {
        "author": "赵抃",
        "paragraphs": [
            "我昔坤维滥使权，简池行部属丰年。",
            "盘桓郡驿留单骑，徙倚江亭按七絃。",
            "今愧高贤传丽藻，远闻清思涌寒泉。",
            "置藏巾衍光华甚，不使珠玑只媚川。"
        ],
        "title": "次韵荣学士按简州见寄",
        "id": "105bf5e7-312f-4fa3-addc-93f11ef9ba45"
    },
    {
        "author": "赵抃",
        "paragraphs": [
            "素萼清香并酒巵，主人勤意嘱留诗。",
            "为逢蜀国新开日，却忆江南旧赏时。",
            "春密未通桃李信，腊残都放雪霜姿。",
            "先公旧植亭栏外，肯构重来见本枝。"
        ],
        "title": "钤兵王合使素芳亭赏梅花",
        "id": "f8caa302-17ea-42bd-96dd-e859598a7162"
    },
    {
        "author": "赵抃",
        "paragraphs": [
            "白云东向日瞻凝，连掞封章写至诚。",
            "八十亲高思就养，二千石贵退辞荣。",
            "兰陔得志趋吴分，棠芾留阴在蜀城。",
            "腰印还乡人子乐，锦衣光动彩衣明。"
        ],
        "title": "答彭守鲍叔轲郎中",
        "id": "0f372263-7fc3-42bf-8f29-93872f74f1bf"
    },
    {
        "author": "赵抃",
        "paragraphs": [
            "登科三十四年春，五百人中有几人。",
            "顾我虚名惭过分，得公佳句读惊神。",
            "初疑暗里双珠掷，自喜怀间万玉陈。",
            "预卜铃斋论仕契，入关聊为驻车轮。"
        ],
        "title": "酬剑守王嘉锡郎中",
        "id": "37487ece-d632-4db7-8c4f-ae56c6438eb4"
    },
    {
        "author": "赵抃",
        "paragraphs": [
            "城东野老告予知，四载凶荒语益悲。",
            "远水又成千里涸，阔天无复寸云垂。",
            "仓箱势绝丰登望，道路人为殍死期。",
            "刺史至诚天若应，愿留遗爱入生祠。"
        ],
        "title": "次韵周源屯田祷雨二首  其一",
        "id": "30e109c1-8309-479e-81a6-724bc991b352"
    },
    {
        "author": "赵抃",
        "paragraphs": [
            "炎曦禾稼猛于烧，试问灵龟兆已焦。",
            "雨意几时随气协，雷威何日胜氛妖。",
            "汉朝八使烦敦遣，周室三公重燮调。",
            "有祷愿将明德荐，芳馨何必在兰椒。"
        ],
        "title": "次韵周源屯田祷雨二首  其二",
        "id": "4dc537aa-e8f9-4dcd-8b7b-0914eef2c6c8"
    },
    {
        "author": "赵抃",
        "paragraphs": [
            "风波岐路益驰奔，踈静嗟谁得似君。",
            "乐矣夜觞西岭月，傲然秋钓北谿云。",
            "诗章有趣为千首，利禄无心顾一分。",
            "鸡黍辱招来慰意，俗拘何计入兰薰。"
        ],
        "title": "答江钺都官见招",
        "id": "e10b0c99-159b-4b73-8a78-f8da56ebe143"
    },
    {
        "author": "赵抃",
        "paragraphs": [
            "锦城之别重吁嗟，人事缤纷走岁华。",
            "遗我诗篇来有意，忆君魂梦去无涯。",
            "秋惊蜀岭更书近，云掩闽山故国赊。",
            "闻说政成风俗好，又添和气乐人家。"
        ],
        "title": "次韵江原方任太博见寄",
        "id": "c541cce7-cd65-47af-89e6-f76455917c91"
    },
    {
        "author": "赵抃",
        "paragraphs": [
            "壮岁胸怀独感时，肯随寒暑似民咨。",
            "能思损益长开卷，任有闲心不负诗。",
            "趣向已为污俗笑，声名须共古人期。",
            "茅斋寂坐生秋思，无语西风夜月知。"
        ],
        "title": "次韵李元方即事",
        "id": "7c75d2de-1411-42b6-a651-27569bf3eb24"
    },
    {
        "author": "赵抃",
        "paragraphs": [
            "惊说炎飚烟瘴时，洞蛮蜂起寇南陲。",
            "家书万倍金难得，远梦千回路不知。",
            "刺史没身专捍御，谏官衔命救疮痍。",
            "伏波死去今谁继，大笔铭勋压海涯。"
        ],
        "title": "闻岭外寇梗",
        "id": "875d7144-2834-4c6c-b423-5b4aa250d250"
    },
    {
        "author": "赵抃",
        "paragraphs": [
            "养生非谓独存神，功行须令日日新。",
            "高睨鹏抟风万里，静怜龟息寿千春。",
            "物无凝滞心无积，名已逍遥道已醇。",
            "命不在天须力信，世间多少未知人。"
        ],
        "title": "赠东川曹道人",
        "id": "9abd9db9-94a7-4983-b076-2eff86ba79fe"
    },
    {
        "author": "赵抃",
        "paragraphs": [
            "学初心勿动华纷，须念文翁昔日勤。",
            "事业直教名不朽，声猷堪畏世无闻。",
            "平居乡党终传道，得位朝廷必致君。",
            "为语诸生期远到，天衢亨处有青云。"
        ],
        "title": "劝成都府学诸生",
        "id": "84491cb1-6ef5-4130-a5de-8b533711a2e5"
    },
    {
        "author": "赵抃",
        "paragraphs": [
            "海椶根干出栟榈，双势凌空剑外无。",
            "长锁荆榛嗟庙栢，不禁风雨笑庭梧。",
            "胡僧过识已千岁，蜀守来观只两株。",
            "离立峩峩同壮士，侧身东望拱皇都。"
        ],
        "title": "题府庭海椶",
        "id": "a6edb62e-3167-4814-be2f-af90477b9c84"
    },
    {
        "author": "赵抃",
        "paragraphs": [
            "东皇欲报丰年信，千里同云六幕阴。",
            "遇景大吟诗将手，与民偕乐使君心。",
            "锦城阔暖无多积，岷岭高寒旋觉深。",
            "最是西园花木好，晓来粧点作瑶林。"
        ],
        "title": "次韵文同学士春雪",
        "id": "12d605a1-2040-464c-abcd-330eeab9289e"
    },
    {
        "author": "赵抃",
        "paragraphs": [
            "守蜀无堪讵足论，扪参天邈紫微垣。",
            "岁时丰衍真为幸，犴狱空虚冀不寃。",
            "素志未容龟曳尾，误恩深愧鹤乘轩。",
            "嘉章益见公高谊，所得长逢左右原。"
        ],
        "title": "次韵高阳吴中复待制见寄",
        "id": "d1884b8b-7ffd-4259-8977-63eb1081ae43"
    },
    {
        "author": "赵抃",
        "paragraphs": [
            "自怜拙政无他状，强继前贤乐远民。",
            "轩豁四簷芳草岸，夷犹千櫂绿波春。",
            "岷山霁色尘氛敛，锦里风光气候新。",
            "暮角未吹人未散，醉歌欢舞共纷纶。"
        ],
        "title": "次韵霍交中春游乐俗亭",
        "id": "dedd0c38-9c61-4c02-8987-24c7cb0710dd"
    },
    {
        "author": "赵抃",
        "paragraphs": [
            "锦川风俗喜时平，上巳家家出郡城。",
            "射圃人稠諠画鼓，龙湫波浄照红旌。",
            "迎真昔诧登天虎，命侣今闻出谷莺。",
            "勉为远民同乐事，使台仍是得贤明。"
        ],
        "title": "次韵苏宷游学射山",
        "id": "4c454816-7d10-4b12-bf4a-a507113ba23d"
    },
    {
        "author": "赵抃",
        "paragraphs": [
            "千骑从君临照水，双旌复我守钱塘。",
            "当年已共攀蟾桂，今日休辞醉羽觞。",
            "行听龚黄歌治誉，好追元白递诗章。",
            "分符况与寻常异，彼此东西是故乡。"
        ],
        "title": "送程给事守越州",
        "id": "e5b7238e-0cba-4ec1-bcd6-1f9995f20aa4"
    },
    {
        "author": "赵抃",
        "paragraphs": [
            "越郡江南尽不如，乐天流语信非踈。",
            "人从锁闼中间出，宅在蓬莱向上居。",
            "言念玉符分镇日，却思琼苑拜恩初。",
            "临风又辱诗筒寄，足见优游刃有余。"
        ],
        "title": "次韵前人寓越廨宇有怀",
        "id": "68f0e36d-3044-40cc-8897-ec347ed0df13"
    },
    {
        "author": "赵抃",
        "paragraphs": [
            "一别三秋一日如，望中红叶已萧踈。",
            "曾闻眷注行优召，自顾衰迟未退居。",
            "在昔游从今道旧，平生事契敢忘初。",
            "古人最重交情久，堪笑当年汉耳余。"
        ],
        "title": "再用韵",
        "id": "acefa530-fc17-4f62-b46b-c26d873bb3cf"
    },
    {
        "author": "赵抃",
        "paragraphs": [
            "一日褰帏令必从，自惭前粃属衰翁。",
            "声回地底清霜角，讼自庭中冷缿筒。",
            "旧契世同知管鲍，新文人服似轲雄。",
            "公闲数有琼瑶赠，又使乡闾笃士风。"
        ],
        "title": "和前人有怀二首  其一",
        "id": "8abe3bbd-5640-4f2a-9b9e-4c5a18a93744"
    },
    {
        "author": "赵抃",
        "paragraphs": [
            "远如千里志还同，目断云天未易穷。",
            "勉强一麾吴国分，雍容五马浙江东。",
            "泉源自古流丹井，桂子还逢下月宫。",
            "尽占神仙真乐地，轩裳何敢羨三公。"
        ],
        "title": "和前人有怀二首  其二",
        "id": "88aa46a5-2ad1-4e12-a4d4-93f6a091352d"
    },
    {
        "author": "赵抃",
        "paragraphs": [
            "凤沼宠荣辞禁闼，龙山安稳驻车轮。",
            "东方渐喜威严霁，属郡争传号令新。",
            "试数岁华如过隙，宜将世事拂前尘。",
            "因思四十年同榜，吴越如今只两人。"
        ],
        "title": "次韵郡斋即事二首  其一",
        "id": "3759ae5f-9a81-437f-817b-43a3159bd6fc"
    },
    {
        "author": "赵抃",
        "paragraphs": [
            "田原多稼才丰日，橘柚逢霜正熟初。",
            "鉴水烟波乘兴远，兰舟风月助吟余。",
            "安知贺老惟修道，未必羲之祗嗜书。",
            "谁道蓬莱宫尚小，玉皇香案吏来居。"
        ],
        "title": "次韵郡斋即事二首  其二",
        "id": "29851eb5-97ed-44cc-b3d5-618b9f9807bb"
    },
    {
        "author": "赵抃",
        "paragraphs": [
            "勇退犹惭大丈夫，两州四任若冥符。",
            "未容上冢重官越，不谓班条再守吴。",
            "云屋万家诚乐地，涛江一水隔名都。",
            "同年后日同归去，画作东西二老图。"
        ],
        "title": "次韵见寄",
        "id": "7ea58763-4323-40b5-b0c4-b58d84e13e97"
    },
    {
        "author": "赵抃",
        "paragraphs": [
            "两火一刀名素胜，十分双涧地长灵。",
            "常心曾为乘华舫，好手应难作画屏。",
            "北海楼前千里静，南山天末四时青。",
            "蓬莱自是仙家景，解使诗翁醉眼醒。"
        ],
        "title": "次韵郡斋偶成",
        "id": "937b14d5-d2e7-4220-b574-c337106afa3d"
    },
    {
        "author": "赵抃",
        "paragraphs": [
            "乞得钱塘下九天，徙从青社复三川。",
            "坤维十往万余里，吴分重来七八年。",
            "鉴水坐遥怀旧治，柯峯归晚愧前贤。",
            "东州赖有微之约，曾寄诗筒递百篇。"
        ],
        "title": "武林即事寄前人二首  其一",
        "id": "3bff5123-8f03-4d88-b92b-35a696a4303a"
    },
    {
        "author": "赵抃",
        "paragraphs": [
            "七十随缘岂有由，乐天曾不厌杭州。",
            "青山未隐如千里，白首重来又九秋。",
            "月窟仙人遗桂子，海门神物助潮头。",
            "自惭老守无心力，坐镇吾民静即休。"
        ],
        "title": "武林即事寄前人二首  其二",
        "id": "960b25c0-8774-4b1f-aef3-b1651969e4d9"
    },
    {
        "author": "赵抃",
        "paragraphs": [
            "老松低偃四时荣，太守重来眼为青。",
            "密叶动摇翔凤势，深根盘屈卧龙形。",
            "每容狂客春携酒，长庇闲僧昼看经。",
            "一百年来霜雪操，肯随羣木漫彫零。"
        ],
        "title": "题杭州普应院偃松",
        "id": "c24d1ae0-35bb-442c-824e-1bebd6a60932"
    },
    {
        "author": "赵抃",
        "paragraphs": [
            "烟水平湖千顷碧，楼台佳木四时青。",
            "人瞻杳杳升天宅，客意峩峩望海亭。",
            "已是威怀宽帝念，更加丰稔慰民灵。",
            "退公莫厌音题密，去鲤来鸿不暂停。"
        ],
        "title": "次韵程给事见怀",
        "id": "8bc3ea92-33ce-4c49-90cf-e22b6a696a5e"
    },
    {
        "author": "赵抃",
        "paragraphs": [
            "湖平去棹复鸣鼙，一别何时手重携。",
            "龙榜昔同科甲乙，虎符今得郡东西。",
            "寻真曾忆观丹井，乘兴徒思泛剡溪。",
            "闻说公堂多暇豫，湖山无处不留题。"
        ],
        "title": "有怀前人",
        "id": "a08fa87c-bd98-456f-ae9a-532406b16881"
    },
    {
        "author": "赵抃",
        "paragraphs": [
            "望越亭无一点尘，迢迢东首座凝神。",
            "雨余岫色浓如黛，日出波光烂若银。",
            "我类武陵归去客，君为蓬岛上头人。",
            "谁知老守吾乡便，得与诗翁作善隣。"
        ],
        "title": "登望越亭寄程给事",
        "id": "a6f4ba1e-25ce-4549-887f-69c56e6a3102"
    },
    {
        "author": "赵抃",
        "paragraphs": [
            "稽岭楼台真旷绝，武林风物竞豪华。",
            "两川对望音题数，一水中分会晤差。",
            "东海渺茫排岛屿，西陵依约露人家。",
            "元和赓唱今犹古，此乐情怀岂有涯。"
        ],
        "title": "有怀前人",
        "id": "60562340-b5d8-4fcb-9a94-89546d20a5ae"
    },
    {
        "author": "赵抃",
        "paragraphs": [
            "隔江气候不齐时，梅向杭开越上迟。",
            "春远未通蓬岛信，腊深先放武林枝。",
            "岭头素艳从争发，笛里孤音却后期。",
            "虚白堂前攀折看，咏公诗句醉金巵。"
        ],
        "title": "次韵腊月不见梅花",
        "id": "03a495cc-79f3-4b2c-8c92-4c5338b8b35d"
    },
    {
        "author": "赵抃",
        "paragraphs": [
            "龙蛰穷冬万否开，蛩吟清晓在蓬莱。",
            "五更枕上惊残梦，一曲楼头动小梅。",
            "入牖凉飔声咽绝，满庭斜日思徘徊。",
            "新年合我七十一，柯岭不如归去来。"
        ],
        "title": "次韵楼头闻角",
        "id": "c9106946-6aee-4290-86d5-1fa7c3978843"
    },
    {
        "author": "赵抃",
        "paragraphs": [
            "岁月如流不用嗟，盛衰前定岂曾差。",
            "自怜览照头浑雪，犹喜观书目未花。",
            "竺岭两曾逢落桂，龙山三见撷新茶。",
            "春元便欲休官去，谁顾杭州十万家。"
        ],
        "title": "次韵岁暮有感",
        "id": "7c1c4715-a64a-4f71-bf23-5bb2b16b7869"
    },
    {
        "author": "赵抃",
        "paragraphs": [
            "鉴水宽闲称越国，河塘繁剧是杭州。",
            "蓬山君继元丞相，竹马予惭郭细侯。",
            "郡邑丰穰真可喜，人家饱煖更何忧。",
            "西陵隔岸无多远，数上临江百尺楼。"
        ],
        "title": "次韵即事见怀",
        "id": "27e43bb0-ae5e-429f-a69a-9450cc49fbb5"
    },
    {
        "author": "赵抃",
        "paragraphs": [
            "宦途衰老改辞勤，只计斯民不计身。",
            "眷恋青山乖素约，迟留白首未归人。",
            "举头旧治无三舍，屈指明朝又一春。",
            "珍重东州年契厚，趁潮双鲤得书频。"
        ],
        "title": "岁暮偶成寄前人",
        "id": "5be7c8bd-0d57-4e4c-9c87-43629a878682"
    },
    {
        "author": "赵抃",
        "paragraphs": [
            "驱驰光景急如轮，复见元丰岁始春。",
            "七十一年欣入手，三千奏牍欲归身。",
            "江涛有信人随老，烟草无涯色又新。",
            "自是乞骸时节好，不应推托为思莼。"
        ],
        "title": "戊午元日偶成",
        "id": "cc1db6b2-5f9d-4a6b-89f8-f29709558e02"
    },
    {
        "author": "赵抃",
        "paragraphs": [
            "庭有松萝砌有苔，退公聊此远尘埃。",
            "湖音隐隐海门至，泉势潺潺石缝来。",
            "夜榻衾裯仙梦觉，晓窗灯火佛书开。",
            "休官不久轻舟去，喜过严陵旧钓台。"
        ],
        "title": "清风阁即事",
        "id": "6cd382bb-a746-49a9-9631-7b5dec422c8b"
    },
    {
        "author": "赵抃",
        "paragraphs": [
            "元夕观灯把酒杯，宾朋不倦醉中陪。",
            "一轮丹桂当天满，千顷红莲匝地开。",
            "烟火楼台高复下，笙歌巷陌去还来。",
            "因民共作连宵乐，直待东方明始回。"
        ],
        "title": "杭州上元观灯  其一",
        "id": "beec641d-2aba-4283-9bb2-0f3d7b045a4b"
    },
    {
        "author": "赵抃",
        "paragraphs": [
            "初逢稔岁改初元，元夜从游驾两轓。",
            "寺曲水灯多巧怪，河塘歌吹竞喧繁。",
            "安排百戏无虚巷，开辟重关不锁门。",
            "愿以民心祝尧寿，从星高拱北辰尊。"
        ],
        "title": "杭州上元观灯  其二",
        "id": "ee6021ac-53d0-4445-ab2d-03f0ffc3a705"
    },
    {
        "author": "赵抃",
        "paragraphs": [
            "隔江灯火越王城，别有新春喜复惊。",
            "累夕思乡还有感，三年怀旅岂忘情。",
            "歌钟浩浩临香陌，罗绮盈盈簇彩棚。",
            "秉烛夜游公不倦，也知斯乐为民行。"
        ],
        "title": "次韵程给事越州元夕观灯",
        "id": "e4638356-ea98-40bf-ae4f-a59049e3522b"
    },
    {
        "author": "赵抃",
        "paragraphs": [
            "越有西园作者谁，公今不感咏歌之。",
            "千余骑拥频来赏，四十年间尚去思。",
            "稚耋行谣方载路，主宾高会正乘时。",
            "也知此乐同民乐，况有前贤台沼诗。"
        ],
        "title": "次韵前人治西园池馆因怀昔日太守蒋堂侍郎二首  其一",
        "id": "5666c9a7-9fbd-42be-bb00-e7861312e03d"
    },
    {
        "author": "赵抃",
        "paragraphs": [
            "去年春色染波澜，画舸朝游暮可还。",
            "今岁屡闻临曲水，隔江惟是仰高山。",
            "翻思贤守经营处，尽属诗翁笑语间。",
            "公勿留连当亟召，德音行被对天颜。"
        ],
        "title": "次韵前人治西园池馆因怀昔日太守蒋堂侍郎二首  其二",
        "id": "ad536f96-e89d-420a-a36b-649cd1be2201"
    },
    {
        "author": "赵抃",
        "paragraphs": [
            "却忆东舟去若仙，江亭分袂忽经年。",
            "春风境上无多地，夜月湖中共一天。",
            "海阁坐观涛拥鹭，山堂吟听漏移莲。",
            "新诗往复交情见，巨集成来已百篇。"
        ],
        "title": "有怀前人",
        "id": "2ee1958b-b13a-466b-811d-6eae43bf640b"
    },
    {
        "author": "赵抃",
        "paragraphs": [
            "阻奉交朋宴赏欢，杏林春发圣师坛。",
            "诗筒把玩初藏袖，铃阁吟哦为整冠。",
            "不啻梦昏惊玉磬，正如沈痼得金丹。",
            "夜来月下闻韶濩，并奏清音彻广寒。"
        ],
        "title": "次韵前人见寄",
        "id": "6f6d5f0d-3fdd-43f1-879a-5cac15d95419"
    },
    {
        "author": "赵抃",
        "paragraphs": [
            "落笔词华矜白雪，棹寻花卉认红云。",
            "湖山对酌春将尽，风月高吟夜欲分。",
            "思入神酬青玉案，梦游仙拥羽衣裙。",
            "近来章句声名还，僻似鸡林也得闻。"
        ],
        "title": "寄酬前人",
        "id": "0f9a3df1-1ef8-4651-a0f8-88868d62864d"
    },
    {
        "author": "赵抃",
        "paragraphs": [
            "禊饮已经佳节后，画船犹泛若耶滨。",
            "未还魏阙陪仙使，且向稽山作主人。",
            "赓唱我知长引玉，恳归谁道苦思亲。",
            "鉴湖也似西湖好，两处风光一样春。"
        ],
        "tags": [
            "西湖"
        ],
        "title": "寄酬前人上巳日鉴湖即事三首  其一",
        "id": "628b4405-f5df-4f4f-b2df-dbedb9505184"
    },
    {
        "author": "赵抃",
        "paragraphs": [
            "湖上初经上巳春，水边遥见碧芜新。",
            "轻舟竞泛无涯乐，夹岸希逢不醉人。",
            "厨酝旋斟浮蚁酽，府茶深点卧龙珍。",
            "诗筒往复余知幸，垂老亲仁得善隣。"
        ],
        "title": "寄酬前人上巳日鉴湖即事三首  其二",
        "id": "b4e6659e-59c9-491d-ab3f-c5ef0f72d222"
    },
    {
        "author": "赵抃",
        "paragraphs": [
            "蓬莱高与卧龙俱，位望兼隆似合符。",
            "絃管夜声传井邑，楼台春影蘸江湖。",
            "休功即报朞年政，直节曾行万里胡。",
            "真是玉皇得案吏，坐看归去赞萝图。"
        ],
        "title": "寄酬前人上巳日鉴湖即事三首  其三",
        "id": "0d9eb11c-53fe-438e-a8f3-f31f24490e55"
    },
    {
        "author": "赵抃",
        "paragraphs": [
            "蓬莱窗外晓光分，梦觉初惊杜宇魂。",
            "但有吏供衙府喏，断无人到讼庭喧。",
            "濛濛宿霭开湖面，隐隐更潮过海门。",
            "一水两州皆重镇，越清杭剧不同论。"
        ],
        "title": "次韵前人蓬莱阁即事",
        "id": "4a9b4e97-0e42-4090-83c6-e584cd7fcf23"
    },
    {
        "author": "赵抃",
        "paragraphs": [
            "我公优暇若神仙，八十高龄众所贤。",
            "政府昔同俄一纪，留封今别又三年。",
            "及时和气来吴国，度曲薰风入舜絃。",
            "昨日清台应密奏，老人星照浙西天。"
        ],
        "title": "闻致政赵少师概入境寄献",
        "id": "b31222c6-fc4c-43db-a82d-81dc70e6e7e4"
    },
    {
        "author": "赵抃",
        "paragraphs": [
            "对植齐开古梵宫，欲求精笔画难工。",
            "直将春占三旬盛，谁谓花无十日红。",
            "未羨山桃资客笑，且陪庭栢作家风。",
            "遍寻他处都无此，宝殿前头只两丛。"
        ],
        "title": "上天竺寺石巖花",
        "id": "9e947877-c280-4558-8241-2f2d8879160b"
    },
    {
        "author": "赵抃",
        "paragraphs": [
            "暮春船舣浙西州，且喜樽前两白头。",
            "蓬阁屡传宾榻解，涛江深阻故人游。",
            "凝眸讌集踰天远，屈指光阴若箭流。",
            "赖有诗筒并驿使，往还金玉共赓酬。"
        ],
        "title": "次韵程给事寄献赵少师",
        "id": "e461320e-d36e-4734-b266-86ac6bd23d3d"
    },
    {
        "author": "赵抃",
        "paragraphs": [
            "轻舟来蜀幕春时，便向钱塘咏式微。",
            "临海阻陪三岛会，隔江遥认五云飞。",
            "杀鸡炊黍初乘兴，怨鹤惊猿却念归。",
            "一水盈盈天一色，夜来千里共蟾辉。"
        ],
        "title": "次韵赵少师寄程给事二首  其一",
        "id": "8922b854-3be3-4e9a-9460-4dde80bc2a77"
    },
    {
        "author": "赵抃",
        "paragraphs": [
            "襟怀冲旷忆江湖，老我全吴契不踈。",
            "北阙乍违尧日远，南风新入舜絃初。",
            "纻溪鉴水吟无厌，箭笋鎗茶味有余。",
            "越绝主人招意重，卧龙山好驾安车。"
        ],
        "title": "次韵赵少师寄程给事二首  其二",
        "id": "503557ad-20d1-44c9-b640-72ca8178eb2e"
    },
    {
        "author": "赵抃",
        "paragraphs": [
            "中怀和气祗如春，对酒赓歌莫厌频。",
            "半载昔同参国论，十年今长类天伦。",
            "不辞命驾踰千里，应念同心有二人。",
            "珍重宗盟恩意厚，岁寒终始见松筠。"
        ],
        "title": "少师自南都见访为诗以谢",
        "id": "7c44380d-7659-46e7-b0e7-5783993d504b"
    },
    {
        "author": "赵抃",
        "paragraphs": [
            "宫师弥寿降尊时，顿觉光华满郡扉。",
            "况属炎晖初可畏，未逢秋爽莫言归。",
            "山堂酒嫩浮红蚁，石缝茶新碾翠旗。",
            "有美望湖风四面，尚留挥汗雨霑衣。"
        ],
        "title": "留前人度夏方回南都",
        "id": "594a8442-5b25-4c38-81c0-a293b7764b8b"
    },
    {
        "author": "赵抃",
        "paragraphs": [
            "上方楼殿已幽深，更向诸峯胜处寻。",
            "金摆池鱼惊俗眼，琴调山溜写清音。",
            "红芝九本初无种，翠栢千株自有心。",
            "众羨宫师康且寿，始知功德积来阴。"
        ],
        "title": "次韵前人题六和寺壁",
        "id": "61585fcf-a439-4fe3-b2d3-f446ad60ac12"
    },
    {
        "author": "赵抃",
        "paragraphs": [
            "丝管喧喧拥画船，澄澜上下照红莲。",
            "一樽各尽十分酒，四老共成三百年。",
            "北阙音书休忆念，西湖风物且留连。",
            "杭民夹道焚香看，白发朱颜长寿仙。"
        ],
        "tags": [
            "西湖"
        ],
        "title": "陪前人游西湖兼简坐客",
        "id": "4c5a9675-638c-42b3-a849-bbac73598c9c"
    },
    {
        "author": "赵抃",
        "paragraphs": [
            "共泛湖光范蠡船，持杯欢客倒金莲。",
            "此时朋契偕行乐，何日郡恩许引年。",
            "照水暗知华发改，倚楼高与紫云连。",
            "安车盛暑盘桓好，况是人间一散仙。"
        ],
        "title": "再用前韵",
        "id": "4ce9ca0d-73fb-489a-a9e1-85d5637625d6"
    },
    {
        "author": "赵抃",
        "paragraphs": [
            "岁丰公暇两安舒，吴越诗筒不使踈。",
            "世契琼瑶风谊厚，秋光怀袖气凉初。",
            "二千石重闲无计，七十年过退有余。",
            "得旨便归田陇去，乡人从笑老农如。"
        ],
        "title": "武林言怀寄程给事",
        "id": "f3aa2b0c-89d0-4819-9017-aa34448a4bc6"
    },
    {
        "author": "赵抃",
        "paragraphs": [
            "昔时唐殿预英雄，今独湖山幸会逢。",
            "谪宦青钱曾万选，承恩白首是三公。",
            "龙山我念经年别，虎榜君曾昔日同。",
            "老守七章还印绶，俞音朝暮出宸衷。"
        ],
        "tags": [
            "西湖"
        ],
        "title": "次韵前人怀西湖之游",
        "id": "16f9cdfd-c4ed-4b14-8502-61aefc81dd95"
    },
    {
        "author": "赵抃",
        "paragraphs": [
            "羨公铃合绝纤尘，顾我何尝德被人。",
            "讼牍自怜无日暇，诗筒翻喜入秋新。",
            "白头未许还官政，紫诏频烦慰老臣。",
            "一去蓬莱已踰岁，梦魂长到十洲春。"
        ],
        "title": "次韵前人见寄二首  其一",
        "id": "2cba61e2-009f-475c-8a96-72ddb63a536b"
    },
    {
        "author": "赵抃",
        "paragraphs": [
            "立贤中外圣情均，青锁闱中辍迩臣。",
            "越水澄清无俗虑，秋风萧瑟助吟神。",
            "分符共治俄经岁，屈指同年尚几人。",
            "退鼓近来衰气觉，敢将诗酒敌东隣。"
        ],
        "title": "次韵前人见寄二首  其二",
        "id": "3be19d28-cbc9-434d-a618-7712f14aecd4"
    },
    {
        "author": "赵抃",
        "paragraphs": [
            "倚庐聊见复睽乖，忆遗诗筒字字佳。",
            "为乏琼瑶酬雅意，故凭笔牍写离怀。",
            "程赊越北层云断，路入江南叠巘排。",
            "我望贻书何以报，要将风谊属吾侪。"
        ],
        "title": "寄新筠守毛维瞻大夫",
        "id": "852a3508-cfde-4e5a-b92b-b1cc7ad4e226"
    },
    {
        "author": "赵抃",
        "paragraphs": [
            "头上有霜添白发，囊中无药驻朱颜。",
            "堪惊积岁加衰老，未省何时得退闲。",
            "渊浄思临浮石渚，喧譁羞对武林山。",
            "君恩早赐俞音下，即拥菟裘故里还。"
        ],
        "title": "次韵许遵少卿见寄",
        "id": "c66d4228-c4c3-4b69-b5bb-a92b0ea1cc41"
    },
    {
        "author": "赵抃",
        "paragraphs": [
            "吴越江分两郡斋，涛音朝夕听风雷。",
            "且陪故友闲赓唱，未遂先庐归去来。",
            "时节丰登饶鼓吹，湖山清旷见楼台。",
            "中秋明月期公共，万里烟氛彻晓开。"
        ],
        "title": "答前人喜杭越二守赓唱",
        "id": "f8b81b85-8ab1-4e2a-8a1d-b5e9a64e537e"
    },
    {
        "author": "赵抃",
        "paragraphs": [
            "春秋七十更踰期，同甲同年世所稀。",
            "未遂乞骸嗟我老，已输先手羨公归。",
            "良朋集有湖山乐，故里思无羽翼飞。",
            "预想俞音还印日，鹭涛秋色上行衣。"
        ],
        "title": "喜吴评少卿致政",
        "id": "4c957df7-b44c-4a8b-aac5-03cab69b6173"
    },
    {
        "author": "赵抃",
        "paragraphs": [
            "越芽远寄入都时，酬倡珍夸互见诗。",
            "紫玉丛中观雨脚，翠峯顶上摘云旗。",
            "啜多思爽都忘寐，吟苦更长了不知。",
            "想到明年公进用，卧龙春色自迟迟。"
        ],
        "title": "次韵许少卿寄卧龙山茶",
        "id": "f620cb43-671e-49dd-ad5c-7cf7bb25d410"
    },
    {
        "author": "赵抃",
        "paragraphs": [
            "望中吴越不为赊，止隔涛江便一涯。",
            "台沼赐湖非俗地，蓬瀛标阁属仙家。",
            "僧居壁古多留句，吏事庭虚只放衙。",
            "胜绝东方无复道，当年元相有诗夸。"
        ],
        "title": "次韵程给事郡斋即事",
        "id": "f6049088-3b93-4bab-90e2-252b0422eee6"
    },
    {
        "author": "赵抃",
        "paragraphs": [
            "老为乡郡止偷安，自愧仙踪未易攀。",
            "八面松阴笼古寺，三秋桂子下灵山。",
            "良朋寄意诗篇里，高会追陪梦寐间。",
            "却忆会稽清旷处，樵风朝暮若邪弯。"
        ],
        "title": "次韵前人郡斋秋暑",
        "id": "8dc50aa9-6cad-4a5c-953e-3234577be90c"
    },
    {
        "author": "赵抃",
        "paragraphs": [
            "宝山新塔冠山形，心匠经营不日成。",
            "突兀插天三百尺，庄严容佛一千名。",
            "下临泉窦灵鳗蛰，上拂云端过鴈惊。",
            "入境行人十余里，指浮图认越王城。"
        ],
        "title": "观宝林院塔偶成",
        "id": "27595ad5-6e4d-445d-b9d1-4a36b323c64d"
    },
    {
        "author": "赵抃",
        "paragraphs": [
            "吴民疲病惭攻治，寻胜西湖不放稀。",
            "秋后涛江增气势，夜深灯市鬭光辉。",
            "望云翻忆青山旧，上印须添白发归。",
            "孝弟里闾松竹茂，柴扉谁复羨朱扉。"
        ],
        "tags": [
            "西湖"
        ],
        "title": "次韵毛维瞻度支过杭见赠",
        "id": "b8c2afbf-0a7b-41a5-b1a2-bda24d9353b2"
    },
    {
        "author": "赵抃",
        "paragraphs": [
            "我念同僚遽解携，赠言如古漫成诗。",
            "二年别乘临岐日，八月登槎上汉时。",
            "莫阻十分斟酿蚁，不须三叹听歌骊。",
            "还朝宠数应非次，神圣方今大有为。"
        ],
        "title": "送姚源道郎中赴阙",
        "id": "14e432be-7c37-4797-b38b-985721b4fb07"
    },
    {
        "author": "赵抃",
        "paragraphs": [
            "分携常忆禁门东，四见光阴换岁筩。",
            "白玉堂吉辞旧相，青城山里访僊翁。",
            "当时大本从忠谏，此日长年益道风。",
            "应惜西湖犹未到，近来同赏有三公。"
        ],
        "tags": [
            "西湖"
        ],
        "title": "寄致政范镇郎中",
        "id": "e4fbdc89-a7dd-4cec-9615-bd41866874da"
    },
    {
        "author": "赵抃",
        "paragraphs": [
            "秋闱贤诏出严宸，郡国详延在得人。",
            "豹变文章重君子，鹿鸣歌咏集佳宾。",
            "初闻素履称乡闬，终起英名动缙绅。",
            "预想帝庭俱唱第，宠光荣宴杏园春。"
        ],
        "title": "杭州鹿鸣宴示诸秀才",
        "id": "8813fa69-8aad-4d13-946e-07bf900567e8"
    },
    {
        "author": "赵抃",
        "paragraphs": [
            "高堂游赏兴无厌，况是江湖两得兼。",
            "白傅阁危犹下视，子胥涛远更前瞻。",
            "盘桓鼓吹风光盛，掩映烟波气象添。",
            "太守老来难久恋，柯山朝暮欲归潜。"
        ],
        "title": "游元积之龙图江湖堂",
        "id": "509258b2-8695-4ba6-bd80-6c2e5f61bfe8"
    },
    {
        "author": "赵抃",
        "paragraphs": [
            "蓬阁下临千嶂起，戟扉前对五云开。",
            "夸诗旧属元之宅，叶气今同老氏台。",
            "月满夜疑僊子降，风恬春喜故人来。",
            "近缘冗剧怀清旷，梦里东游到几回。"
        ],
        "title": "次韵程给事登蓬莱阁偶成",
        "id": "456bb56e-c6cd-4ad5-b2d8-9425a314c708"
    },
    {
        "author": "赵抃",
        "paragraphs": [
            "湖治谁能继后尘，马侯祠阁至今存。",
            "穷源上达僊翁井，引派旁通吏部园。",
            "红旆遍游偿素志，画桡归去近黄昏。",
            "别怀屈指朞将半，况属乡州役梦魂。"
        ],
        "title": "次前人游鉴湖",
        "id": "4f9cd7bc-02ec-4300-858c-fd3ebf5611af"
    },
    {
        "author": "赵抃",
        "paragraphs": [
            "郡国秋闱吁俊辰，行修经治以名闻。",
            "芳筵缥缈开三岛，大乐諠譁彻五云。",
            "高桂折香期月窟，祥星垂彩应天文。",
            "集英唱第麻衣脱，得志无忘贤使君。"
        ],
        "title": "次前人越州鹿鸣宴",
        "id": "d8fcd304-0ff7-4dc4-8594-35fb73e3f2f7"
    },
    {
        "author": "赵抃",
        "paragraphs": [
            "为嘉航海北徂南，双节勤劳帝命衔。",
            "日下亟驰传诏使，江边遥讶过洋帆。",
            "才谋锐若金曾砺，德操刚同玉更镵。",
            "机务须贤应并用，诗人莫惜咏巗巗。"
        ],
        "title": "次前人赠奉使高丽安焘密学",
        "id": "12a51045-5621-4dc7-b21a-5edd0c57a1ad"
    },
    {
        "author": "赵抃",
        "paragraphs": [
            "上方金碧冠诸峯，知是蓬莱第几宫。",
            "画舫去寻湖面阔，危亭登望海门通。",
            "梅仙旧说为真隐，佛子新传倡祖风。",
            "我忆前春曾遍览，至今来往梦魂中。"
        ],
        "title": "次前人游梅山寺",
        "id": "6f7bd848-e9bf-45f3-bcd6-26ce4ab808ba"
    },
    {
        "author": "赵抃",
        "paragraphs": [
            "退公真静独披襟，尚愧前贤探道深。",
            "零落交游难屈指，崇高轩冕不关心。",
            "未还印绶饶乡梦，犹倚湖山助老吟。",
            "讼缿虚空人事简，钱塘安得似山阴。"
        ],
        "title": "郡斋成寄前人",
        "id": "69459c97-b3f2-4826-8e7e-ad5ff9a5dfd8"
    },
    {
        "author": "赵抃",
        "paragraphs": [
            "自愧孤忠荷圣慈，恩荣恳向九天辞。",
            "于今蒲柳衰残日，好是云烟放旷时。",
            "玉阙累章烦赐诏，瀫江两桨蹉归期。",
            "宵征自有高人笑，漏尽钟鸣晓未知。"
        ],
        "title": "屡乞致政诏答未允述怀",
        "id": "fcb97201-ba76-43e1-aca0-01493ebe9423"
    },
    {
        "author": "赵抃",
        "paragraphs": [
            "洞有烟霞寺挂牌，武林奇处称吟怀。",
            "出城旌骑非虚往，同里交朋喜得偕。",
            "鹢首西征随浪远，鴈行南过入云排。",
            "恩隆魏阙朝天日，寒晚鸣珂上禁街。"
        ],
        "title": "同毛维瞻度支游烟霞洞",
        "id": "6dc8f375-c264-41ed-b308-6509346e7723"
    },
    {
        "author": "赵抃",
        "paragraphs": [
            "吴天霜晓弄寒晖，金鼓喧阗大阅时。",
            "帐下万兵听号令，军中诸将肃威仪。",
            "采侯命中连三箭，花阵分排卓五旗。",
            "愧乏韬钤当重寄，儒竹初是学书诗。"
        ],
        "title": "武林阅兵",
        "id": "72678aec-08db-4b17-a9bc-578e53d4c133"
    },
    {
        "author": "赵抃",
        "paragraphs": [
            "元是玉皇香案吏，等闲吟笑即成文。",
            "松廊驻节排千骑，山迳寻真步五云。",
            "谏院高风矜共赏，宪台清论喜同闻。",
            "三贤一会诚难有，归暮休辞酒十分。"
        ],
        "title": "次韵程给事同孙觉学士杨宪景略游天衣寺",
        "id": "f6a0fbef-cec8-47cd-97a9-5c01181a4f35"
    },
    {
        "author": "赵抃",
        "paragraphs": [
            "因山盛启浮屠舍，遗像仍留内史祠。",
            "笔冢近应为塔冢，墨池今已作莲池。",
            "书楼观在人随远，兰渚亭存世几移。",
            "数纸黄庭谁不重，退之犹笑博鵞诗。"
        ],
        "title": "游戒珠寺悼右军故宅",
        "id": "489b630d-adc1-4207-9d97-356df3612878"
    },
    {
        "author": "赵抃",
        "paragraphs": [
            "禀灵南极老人星，贵得三公论道名。",
            "被旨入陪郊祀礼，放怀来听海潮声。",
            "朋从自古悠长少，势利令人鄙吝生。",
            "公独久要中外伏，直将金玉比纯诚。"
        ],
        "title": "次赵少师叙感叹老",
        "id": "717f5e3f-3f7f-4bc3-80f5-e09553860104"
    },
    {
        "author": "赵抃",
        "paragraphs": [
            "孤峯诸寺耸云楼，寺脚周环枕碧流。",
            "和靖久居勤赋咏，乐天临别叹勾留。",
            "拏舟直度闲千骑，佩印重来仅十秋。",
            "预约前春挂冠去，湖山阁好换休休。"
        ],
        "title": "题孤山寺湖上阁",
        "id": "6b3cfcfa-d018-41d9-a773-4487686c94f0"
    },
    {
        "author": "赵抃",
        "paragraphs": [
            "府公清眼照孤心，结构仍夸壶奥深。",
            "师悟赵州庭栢境，我知青岭震雷音。",
            "粟粘便是三千界，草用曾为丈六金。",
            "一滴曹源谁可测，海门腾起浪千寻。"
        ],
        "title": "次程给事题法云寺方丈",
        "id": "6ae61c0d-515b-4ea9-86ba-5bc863183a87"
    },
    {
        "author": "赵抃",
        "paragraphs": [
            "守蜀思无羽翼飞，所思东向瀫江湄。",
            "山林适意君先手，轩冕辞荣我后时。",
            "道阻八千通远信，年迎七十是归期。",
            "故人恩意如金玉，新得邮中数首诗。"
        ],
        "title": "寄酬蔡仲偃都官",
        "id": "ff4ce5ca-12fa-4664-b1ab-1c56cff39366"
    },
    {
        "author": "赵抃",
        "paragraphs": [
            "吾里推高节行孤，诸生师帐是规模。",
            "穷经不治五亩宅，教子已为千里驹。",
            "暂出林泉飞两桨，且陪风月赏西湖。",
            "了知富贵傥来物，谁向浮云问有无。"
        ],
        "tags": [
            "西湖"
        ],
        "title": "赠别周元忠秀才",
        "id": "9da4fb8d-811c-4d17-908f-f1c8fda308ed"
    },
    {
        "author": "赵抃",
        "paragraphs": [
            "里人迎候巷居稀，未老先休世所奇。",
            "两颊朱颜公退速，满头霜鬓我归迟。",
            "优游岂顾千钟禄，收拾如终一局棋。",
            "饮食节调资寿祉，愿同山下有雷颐。"
        ],
        "title": "次韵张侨庆毛维瞻得谢",
        "id": "ef400e06-11af-4c19-8a00-9180be2da291"
    },
    {
        "author": "赵抃",
        "paragraphs": [
            "况是东吴大有年，晨兴佳气满平川。",
            "鲁台纪瑞光诸史，汉殿称觞庆九天。",
            "銮辂肃还禋礼毕，鸡竿高揭赦书传。",
            "勾萌竞达人知否，占得羣阳一日先。"
        ],
        "title": "武林冬至日即事",
        "id": "e8f48cd7-b686-43e8-b307-e8b488e2823f"
    },
    {
        "author": "赵抃",
        "paragraphs": [
            "美璞藏山宝在沙，急贤飞诏落幽遐。",
            "直庐去讲先儒业，斸迳空存旧隐家。",
            "魏阙当时蒙雨露，衡门今日锁云霞。",
            "鸣珂一顾踟蹰过，山掩寒林夕照斜。"
        ],
        "title": "次韵张著作过李虞部旧居",
        "id": "a2088c26-011f-41ef-bbb3-4f99e0f7923e"
    },
    {
        "author": "赵抃",
        "paragraphs": [
            "松桧成阴夹径寒，喧卑无路得相关。",
            "因嗟势利方为市，故掩庵扉独占山。",
            "薄俗性随红叶变，上人心与白云闲。",
            "慇懃约我休官后，深筑隣斋数往还。"
        ],
        "title": "赠讲僧遇清",
        "id": "5a1dba51-195c-4b1b-a10f-ee48c5f1ec54"
    },
    {
        "author": "赵抃",
        "paragraphs": [
            "好山深处静开轩，目送孤云手弄泉。",
            "枕石堂无金玉富，濯缨家有子孙贤。",
            "初寻旧隐逢三伏，已发新吟仅百篇。",
            "闻说夜分烦暑散，凉飚浑似素秋天。"
        ],
        "title": "次韵毛维瞻白云庄三咏 掬泉轩",
        "id": "81e4f366-79a6-42aa-93ee-4ca52f07959b"
    },
    {
        "author": "赵抃",
        "paragraphs": [
            "亭号休休古退藏，岂如溪上构虚堂。",
            "坐邀城市真潇洒，却谓江湖太渺茫。",
            "下笔新题无俗事，搘筇野服是家常。",
            "临流最有清风快，未见故人心已凉。"
        ],
        "title": "次韵毛维瞻白云庄三咏 平溪堂",
        "id": "cf2f67b5-3b17-4c98-b736-2a709b5fb9d9"
    },
    {
        "author": "赵抃",
        "paragraphs": [
            "治圃我依浮石滩，筑台君占白云山。",
            "三秋一日登临外，千里同风咫尺间。",
            "峯黛阴晴长黯黯，溜琴朝夕自潺潺。",
            "休官谁道何曾见，林下如今两处闲。"
        ],
        "title": "次韵毛维瞻白云庄三咏 眺望台",
        "id": "8293b86c-a772-475d-b381-c4b271247ef6"
    },
    {
        "author": "赵抃",
        "paragraphs": [
            "进欲安舒退欲恬，要将高行与文兼。",
            "吾门自昔传清白，圣世于今重孝廉。",
            "孔氏性情归利正，仲舒仁义事摩渐。",
            "人生试看无闻者，徒尔区区岁月添。"
        ],
        "title": "信笔示诸弟姪子孙",
        "id": "c2f79407-1f70-4ce9-95af-9d339338ad5a"
    },
    {
        "author": "赵抃",
        "paragraphs": [
            "乡闾推服孝廉名，谢绝辞闱乐太平。",
            "黄卷不忘穷古圣，白头无倦诲诸生。",
            "安车未召人为晚，束帛重来世所荣。",
            "况有知音贤太守，恳章三度荐遗英。"
        ],
        "title": "寄程汝玉秀才",
        "id": "6351ef68-a130-45b8-a228-7c62368aff70"
    },
    {
        "author": "赵抃",
        "paragraphs": [
            "圣旦求贤野不遗，如公诸子定逢时。",
            "默期苑里留丹桂，喜向门前获紫芝。",
            "香已与兰盈一室，饵当同术有三枝。",
            "昔年书牖曾呈瑞，报为登科众所知。"
        ],
        "title": "次韵梁浃瑞芝",
        "id": "fba90f03-f1d6-4eab-ad89-23051a600de8"
    },
    {
        "author": "赵抃",
        "paragraphs": [
            "自谙趋拜力惟艰，柯岭归休远帝寰。",
            "抱瓮不能师老圃，驱车犹足访名山。",
            "鱼书入手慇懃后，鴈字排空杳霭间。",
            "多荷主人期我意，谢公遗迹愿跻攀。"
        ],
        "title": "十八男屼温㞦迎于鴈荡温守石牧之以诗见寄次韵",
        "id": "5c2fb04c-9d20-4ae5-b0ed-e3617e7d9084"
    },
    {
        "author": "赵抃",
        "paragraphs": [
            "解印全吴二载余，近来人楷事何如。",
            "寻真徧赏台山后，假道行观鴈岭初。",
            "把酒幸陪登帢帻，泛舟忻得缓徒车。",
            "别来早获鱼中素，两首新诗一纸书。"
        ],
        "title": "次韵台州姚舜谐见赠二首  其一",
        "id": "a57bcd54-f90e-496d-a3eb-a3bad2d6eae9"
    },
    {
        "author": "赵抃",
        "paragraphs": [
            "过婺游台又倦勤，路旁驰看两州民。",
            "也知胜处青山旧，自恨来迟白发新。",
            "暂憩瀛宫求道侣，载瞻方广想仁邻。",
            "贰车章句犹怜我，为是云泉无事人。"
        ],
        "title": "次韵台州姚舜谐见赠二首  其二",
        "id": "920432d9-6c3d-4907-8a2b-854414f48750"
    },
    {
        "author": "赵抃",
        "paragraphs": [
            "霜风双鬓雪鬖鬖，物外寻真顿离凡。",
            "子舍若非叨别乘，我车安得到灵巖。",
            "碧窥秋瀑心同洗，红嚼山杷口似馋。",
            "多谢贤侯见招意，数贻嘉咏与珍函。"
        ],
        "title": "游鴈荡将抵温州寄太守石牧之",
        "id": "25d6f3b8-0759-4068-8961-ce240cc515a2"
    },
    {
        "author": "赵抃",
        "paragraphs": [
            "鴈荡周游遂此过，永嘉人物竟如何。",
            "三贤籍籍风流守，一宿怱怱证道歌。",
            "城脚千家具舟楫，江心双塔压涛波。",
            "因留子舍欣踰月，归去事知所得多。"
        ],
        "title": "自温将还衢郡题谢公楼",
        "id": "85e0c3b1-2c71-4fd2-a029-530924ff056c"
    },
    {
        "author": "赵抃",
        "paragraphs": [
            "寻山初为子来迎，乘兴随潮入郡城。",
            "心赏皆如逸老愿，礼隆仍尽主翁情。",
            "彩舟笳鼓双双闹，金地楼台处处明。",
            "风物虽嘉难久恋，安车朝夕且西行。"
        ],
        "title": "将还三衢呈温守石郎中",
        "id": "83aa2818-4e2b-4321-8a85-167707519716"
    },
    {
        "author": "赵抃",
        "paragraphs": [
            "三拥朱轮志少酬，忠怀曾不为身谋。",
            "桐江郡政居优课，柯岭乡评占上游。",
            "里彦昔陪公共荐，帝俞今幸我先休。",
            "分携莫惮炎威盛，到日清风一变秋。"
        ],
        "title": "送郑琰大夫赴建昌军",
        "id": "524162a1-923b-443d-b830-f20171dd59b9"
    },
    {
        "author": "赵抃",
        "paragraphs": [
            "退访云山远世尘，结庵台上古溪滨。",
            "围棋每放争先手，隐几能安自在身。",
            "鸥鹭后前如旧物，龟鱼游泳不疑人。",
            "曲肱饮水真贤乐，何用渊明漉酒巾。"
        ],
        "title": "次毛维瞻溪庵",
        "id": "0f211494-c226-40f8-befe-9d0ee4034e2e"
    },
    {
        "author": "赵抃",
        "paragraphs": [
            "红尘无迹到山家，留待诗人大笔夸。",
            "坐石与僧谈翠竹，开樽邀客醉榴花。",
            "鸥随钓叟孤舟远，牛载村童一笠斜。",
            "占尽神仙潇洒地，清风明月有谁遮。"
        ],
        "title": "又白云庵偶题",
        "id": "9d07ffa7-8125-4920-b6fe-cde572170a98"
    },
    {
        "author": "赵抃",
        "paragraphs": [
            "原上分飞羨鹡鸰，今遥荆渚昔离青。",
            "诞辰一纪阻良会，庆席百杯新永龄。",
            "对局每思樵客斧，爇香长奉老人星。",
            "辛勤五福康宁术，见说时看内景经。"
        ],
        "title": "湖北运使学士十二弟扬生日",
        "id": "9938486a-b3a4-422e-b1b0-4a04825cbb3e"
    },
    {
        "author": "赵抃",
        "paragraphs": [
            "清修平日得无惭，学道勤行肯妄谈。",
            "轩冕諠譁公始悟，林泉潇洒我先谙。",
            "曾怜避弋云中鴈，每念缠丝茧里蚕。",
            "画舫西归时节好，春山如黛水如蓝。"
        ],
        "title": "送穆舜宾承议致政还乡",
        "id": "ff5cece0-5a6c-44aa-a77f-19fb48c5ddc5"
    },
    {
        "author": "赵抃",
        "paragraphs": [
            "百里嚣繁不易为，乘时今去是镃基。",
            "直令尔邑成良俗，况自吾家有吏师。",
            "却扇凉飚惊热夺，下车和气觉春熙。",
            "彩衣迎养双亲志，此乐人间更有谁。"
        ],
        "title": "送十七姪嶙承事赴任贵溪",
        "id": "ec66e48e-3dfc-42d8-ae2d-8ef4dae77c85"
    },
    {
        "author": "赵抃",
        "paragraphs": [
            "十年留滞尚为郎，乐道无愁解到肠。",
            "去路溪山排古嶂，满囊金玉贮新章。",
            "休论富贵可求事，况得神仙不死方。",
            "官罢钱塘好归矣，濯缨清自有沧浪。"
        ],
        "title": "送任浩朝散赴鄱阳景德镇",
        "id": "48106718-cc99-4d09-a5d6-76f18d9d2ff0"
    },
    {
        "author": "赵抃",
        "paragraphs": [
            "富贵于身有重轻，平生忠鲠世知名。",
            "不须勇事归田计，况有常推报国诚。",
            "通籍官联分帝念，庆门恩赏作亲荣。",
            "一帆西上瞻天去，九月霜风壮客程。"
        ],
        "title": "送范伯玉奉议赴阙",
        "id": "1cc7d4eb-d585-4f03-949d-a0119505bba2"
    },
    {
        "author": "赵抃",
        "paragraphs": [
            "溪流回合引方池，轩槛前临面翠微。",
            "紫陌红尘行不顾，白云青嶂坐忘归。",
            "方荣即隐谁能继，未老先休世所稀。",
            "我昔凌晨登阁会，主翁留散见蟾辉。"
        ],
        "title": "题毛维瞻懒归阁",
        "id": "8caec105-0ec7-46aa-b5a8-cff7625252fb"
    },
    {
        "author": "赵抃",
        "paragraphs": [
            "荣途四纪历艰难，宦政天恩许赐还。",
            "晓起焚香清一室，夜来飞雪满羣山。",
            "诗筒远到披邮置，寿斝交行醉席间。",
            "弟妹五人三百岁，喜吾霜鬓尚朱颜。"
        ],
        "title": "生日高斋晓起示诸弟妹子孙",
        "id": "c9d6d9ff-5446-4ea9-b39e-1888167340a1"
    },
    {
        "author": "赵抃",
        "paragraphs": [
            "静处高斋昼杜门，溪亭来往间开樽。",
            "钓台逸老心非傲，浮石仙人迹尚存。",
            "对岸烟林双佛寺，隔滩风笛一渔村。",
            "濯缨岂独酬吾志，清有沧浪示子孙。"
        ],
        "title": "题濯缨亭",
        "id": "7f405054-b9e4-4da2-85fb-022b27e61a3c"
    },
    {
        "author": "赵抃",
        "paragraphs": [
            "我爱黉堂用意精，义方垂训为趋庭。",
            "学攻白玉须成器，教积黄金不似经。",
            "满架简编终岁乐，拥门松竹四时青。",
            "诸生有遂登荣者，一月光能掩众星。"
        ],
        "title": "题叶坂梁氏南斋",
        "id": "40349ca4-56cd-41b1-bd69-e21deef32c7c"
    },
    {
        "author": "赵抃",
        "paragraphs": [
            "新构园亭好客过，尘缘都不问如何。",
            "爱吟潇洒封侯句，耻咏沧浪濯足歌。",
            "莫笑杯盘常藉草，且观舟楫半随波。",
            "子知此乐无涯否，尽是天恩与幸多。"
        ],
        "title": "会燕溪亭示同席",
        "id": "b00ade61-5f1d-4b8c-b104-295f6518492a"
    },
    {
        "author": "赵抃",
        "paragraphs": [
            "五月炎方祲气浮，贼锋残忍入康州。",
            "肯抛孤垒偷生去，誓御羣蛮竟死休。",
            "没世不名贤者耻，长年为辱古人羞。",
            "嗟嗟潜叔今何恨，愤血忠魂劲草秋。"
        ],
        "title": "哭康守赵师旦",
        "id": "ffcdc87f-308c-4da4-9124-4820dde86522"
    },
    {
        "author": "赵抃",
        "paragraphs": [
            "潜山西畔紫溪边，林下相逢岂偶然。",
            "抚掌急于云里电，回头还似火中莲。",
            "黄花翠竹年年色，明月清风夜夜天。",
            "谁谓故人相去远，好溪长与慎江连。"
        ],
        "title": "寄处州太守徐大夫",
        "id": "eabf4903-c6d1-4860-b2ef-11f0df8d799b"
    },
    {
        "author": "赵抃",
        "paragraphs": [
            "一炷清香一解颜，几生修得到林间。",
            "朝无事也夕无事，坐看山兮行看山。",
            "梅玉破香供宴坐，松风奏曲度禅关。",
            "静思四海五湖客，虽有黄金无此闲。"
        ],
        "title": "题真岩寺",
        "id": "1412b4e8-9f74-4de4-a92d-5a8f17bf0fa5"
    },
    {
        "author": "赵抃",
        "paragraphs": [
            "县令于是袭汉唐，震雷为治制封疆。",
            "得人固可恩千室，无状须忧病一方。",
            "愚品昔蒙登仕籍，薄材今幸预朝纲。",
            "但欣孤迹辞丘壑，岂有深谋赞庙堂。",
            "万里山川来陇蜀，十分风物类江乡。",
            "存心抚俗图归正，顾己临民敢不庄。",
            "莲幕似君诚慷慨，兰言遗我极芬芳。",
            "自嗟寸善无裨补，更辱长篇盛播扬。",
            "投李莫嫌迟报赠，解琴终拟效更张。",
            "若孤朋照宜身愧，冠弁峨峨佩玉苍。"
        ],
        "title": "次韵杨鸿渐察判见赠",
        "id": "268c410c-0cf4-4a66-920c-1e9c181cfa95"
    },
    {
        "author": "赵抃",
        "paragraphs": [
            "惟公治迹峤之南，增秩颁金出帝佥。",
            "蛮獠望风安畛域，城闉兴筑赖韬钤。",
            "恩行稚耋增和乐，令下奸豪尽伏潜。",
            "抚俗上宽当宁念，扬风深副远民瞻。",
            "潮阳鳄去因诚祷，合浦珠还表性廉。",
            "五岭盛传威德著，九天俄下诏书严。",
            "紫宸入觐输忠谠，青琐归来发滞淹。",
            "謇謇去为中国使，皇皇宁许外夷觇。",
            "河冰日度疑铺玉，朔雪时逢类撒盐。",
            "持节塞垣先正席，过涂溪馆尽穷阎。",
            "光华不辱熙朝命，诽讪因知黠虏憸。",
            "去路冬迎风若箭，还朝春早月如镰。",
            "论勋已出庭臣右，得礼应须史笔添。",
            "赐对预陈官政致，称褒亲被德音恬。",
            "天人密语依旒冕，风日微和满扇帘。",
            "得请乡州心且适，暂违黼座义无嫌。",
            "都门客况千钟饯，禁掖诗仍二府兼。",
            "巨舰解维桃浪紧，高楼夹岸柳丝纤。",
            "经途驻节频开旆，密宴喷香似展匳。",
            "会友樽罍醅泼蚁，渡淮诗什砚磨蟾。",
            "居常志气惟中立，虽久淹徊肯附炎。",
            "夜泊每窥渔父火，晓行遥认酒家帘。",
            "吴江橘柚津偏美，茂苑鲈莼味正甜。",
            "上冢朋从空里巷，过家车马拥门簷。",
            "隣邦饷劳迎旌棨，乐榭歌欢散彩缣。",
            "渡越一潮催叠鼓，去杭千骑拥行襜。",
            "抑强抚弱恩先被，宣化承流泽下霑。",
            "鉴水渔樵随业乐，秦山草木尽仁渐。",
            "想经岁月须膺召，纵有蓍龟不在占。",
            "屡寄诗筒追故事，亲挥墨宝见劳谦。",
            "冰清气谊同初淡，胶固情怀未比粘。",
            "何日西归容迓礼，莫辞吟醉夜厌厌。"
        ],
        "title": "次韵前人见赠",
        "id": "4221e496-27bf-422f-b0f8-b3c3423cdb1e"
    },
    {
        "author": "赵抃",
        "paragraphs": [
            "壮敌无前老未休，赏功销得到封侯。",
            "印归新息不还葬，似与诸蛮一报仇。"
        ],
        "title": "题马伏波庙二首  其一",
        "id": "567983fc-9467-4099-a702-12fe8b2ff6da"
    },
    {
        "author": "赵抃",
        "paragraphs": [
            "平生忠勇建殊勋，薏苡疑珠竟不分。",
            "光武明如辩谗者，肯教千古负将军。"
        ],
        "title": "题马伏波庙二首  其二",
        "id": "aad0ff50-22c0-41b8-b79f-88cba3150a5f"
    },
    {
        "author": "赵抃",
        "paragraphs": [
            "待得清明已半春，幕中何许可娱宾。",
            "堵观不是穿杨手，珍重贤侯诲尔频。"
        ],
        "title": "和沈太博见贻",
        "id": "a4db8ff1-2811-4b51-a508-305737afdb7a"
    },
    {
        "author": "赵抃",
        "paragraphs": [
            "未醉樽前未可归，青春九十日芳菲。",
            "名园一夜狂风雨，苔上残花点绿衣。"
        ],
        "title": "和沈太博会春晚归",
        "id": "ae0f977f-f269-4e35-be5f-38c67eb12fbe"
    },
    {
        "author": "赵抃",
        "paragraphs": [
            "送客江亭一望间，隔江奇胜有千山。",
            "江头未必无舟子，自是名缰不暂闲。"
        ],
        "title": "何推官见招游岳麓以郡中事冗弗克偕行口占二绝以谢  其一",
        "id": "f6ab66a1-72a5-43a1-8b24-82c98fac48ab"
    },
    {
        "author": "赵抃",
        "paragraphs": [
            "麓苑崟岑对橘洲，山如屏嶂水清流。",
            "谁能向此孤寻胜，案牒装怀不自由。"
        ],
        "title": "何推官见招游岳麓以郡中事冗弗克偕行口占二绝以谢  其二",
        "id": "7e84d46e-d92a-4359-b934-f8a995b95985"
    },
    {
        "author": "赵抃",
        "paragraphs": [
            "名园雨后百花繁，人倚危楼十二兰。",
            "园里芳菲楼上客，一般情绪怕春寒。"
        ],
        "title": "和沈太博小圃偶作二首  其一",
        "id": "3f075364-925a-4e05-9cb1-10b9dd288550"
    },
    {
        "author": "赵抃",
        "paragraphs": [
            "日烘薄雾开柔陌，风罥游丝著柳条。",
            "语燕啼莺自撩乱，惊人残梦是春朝。"
        ],
        "title": "和沈太博小圃偶作二首  其二",
        "id": "7c0d1718-8850-4417-96be-4c7f639d2f8e"
    },
    {
        "author": "赵抃",
        "paragraphs": [
            "蔡侯不是不寻仙，俗骨由来欠玉鞭。",
            "待得麻姑重前约，只应瀛海已桑田。"
        ],
        "title": "不与祠岳再呈通判沈侯",
        "id": "43337dc6-3a43-4799-be5d-9119c4434356"
    },
    {
        "author": "赵抃",
        "paragraphs": [
            "古祠灵镇会真仙，一夕春霖激电鞭。",
            "待得归航已新暑，小荷江上绿田田。"
        ],
        "title": "次韵见和",
        "id": "305ff726-037f-49e7-80d0-35fd9bca83e3"
    },
    {
        "author": "赵抃",
        "paragraphs": [
            "无憀情绪满眉头，去后方知有别愁。",
            "翠幰雕鞍杳何所，相望重上夕阳楼。"
        ],
        "title": "代寄刘信臣",
        "id": "216751aa-9390-43aa-9b9c-4627841565f9"
    },
    {
        "author": "赵抃",
        "paragraphs": [
            "此去山重水复重，登临无复叹途穷。",
            "应将往事闲追忆，疑是邯郸梦枕中。"
        ],
        "title": "和前人见寄  其一",
        "id": "b001bacf-ffae-40e0-8b69-d4771a501378"
    },
    {
        "author": "赵抃",
        "paragraphs": [
            "下马邮亭夕照天，独凭离绪问蓍圆。",
            "故人此去无多地，何事销魂重黯然。"
        ],
        "title": "和前人见寄  其二",
        "id": "78ace6e5-9e80-4a7c-9e0b-d143d7f23fc9"
    },
    {
        "author": "赵抃",
        "paragraphs": [
            "喜陪佳客上高台，醉策骅骝薄暮回。",
            "黄菊满头堪自笑，朱颜何必为人开。"
        ],
        "title": "和何节推重九",
        "id": "e324e2be-68be-40b0-886e-eab15f7d1eb4"
    },
    {
        "author": "赵抃",
        "paragraphs": [
            "上尽危梯望社榆，乱山千叠隔吾庐。",
            "四方尽是男儿志，敢叹离羣与索居。"
        ],
        "title": "寄里中亲友",
        "id": "86ebffb9-ba1b-49bf-9944-b1107298de1a"
    },
    {
        "author": "赵抃",
        "paragraphs": [
            "脸红消尽泪阑干，似向人前欲诉难。",
            "若是东君与为主，肯教风雨尽摧残。"
        ],
        "title": "雨中见花戏呈伯庸秋曹",
        "id": "c7c986f4-6097-4429-9105-d360ec24f16b"
    },
    {
        "author": "赵抃",
        "paragraphs": [
            "求贤在昔常推毂，访道当年亦顾庐。",
            "圣旦光华今吁俊，长卿无苦叹贫居。"
        ],
        "title": "和勉三兄",
        "id": "572cc615-9940-4cbd-af4b-93851a859d22"
    },
    {
        "author": "赵抃",
        "paragraphs": [
            "驱车乘兴谒先生，十里秋光照眼明。",
            "浄室寒窗无长物，道书狼籍古琴横。"
        ],
        "title": "题隐者邵醇郊居",
        "id": "59646fb0-6f28-494f-9285-02240fc30e16"
    },
    {
        "author": "赵抃",
        "paragraphs": [
            "事了还家不记年，三茅俦侣尽真仙。",
            "恰如少华希夷子，十度花残一觉眠。"
        ],
        "title": "赠濮阳高蒙处士",
        "id": "cdf4f39d-c666-4bfc-99da-a95f5ab82783"
    },
    {
        "author": "赵抃",
        "paragraphs": [
            "孤臣何以报君恩，愿泽坤维轸虑分。",
            "却笑乖崖懒重去，有诗羞见华山云。"
        ],
        "title": "再得成都过华阴",
        "id": "a2a8352c-0062-4b6c-a45d-17c876f4a3d6"
    },
    {
        "author": "赵抃",
        "paragraphs": [
            "里数二千七百余，两当冬夜宿中途。",
            "举朝五往东西蜀，还有区区似我无。"
        ],
        "title": "熙宁壬子至节夕宿两当驿",
        "id": "3f6a876a-edb8-4bd3-b75b-ab8b758b6a38"
    },
    {
        "author": "赵抃",
        "paragraphs": [
            "老杜休夸蜀道难，我闻天险不同山。",
            "青泥岭上青云路，二十年来七往还。"
        ],
        "title": "过青泥岭",
        "id": "7b4b30c4-a605-402b-8855-b97dbb310204"
    },
    {
        "author": "赵抃",
        "paragraphs": [
            "庵巖归隐绝纤埃，内外中间安在哉。",
            "正似无心云一片，等闲随雨出山来。"
        ],
        "title": "谢天彭浄慧大师见访",
        "id": "0bf424c9-01fb-4819-add1-4c42cdcbbcea"
    },
    {
        "author": "赵抃",
        "paragraphs": [
            "教被山东十稔余，人人师为指迷途。",
            "仰天峭绝灵巖峻，万里闲云一点无。"
        ],
        "title": "禅僧重元自青过齐因寄",
        "id": "2c3d9916-526e-4c81-a8d9-f68c7bd0bb80"
    },
    {
        "author": "赵抃",
        "paragraphs": [
            "灵根得地占雕栏，禁苑春深奈晓寒。",
            "烟叶绿舒成翠幄，露葩红耸似朱冠。"
        ],
        "title": "次韵陈经侍御史禁中牡丹",
        "id": "35310762-cf70-461e-b943-d738c509edd1"
    },
    {
        "author": "赵抃",
        "paragraphs": [
            "刘郎浦上公安渡，我过高吟老杜诗。",
            "烟浪几重江几曲，筭应风物似当时。"
        ],
        "title": "过公安",
        "id": "e4d9e103-f337-41dd-92ab-efd21d495bad"
    },
    {
        "author": "赵抃",
        "paragraphs": [
            "出京曾说会江陵，期在初春恐未能。",
            "君骑骎骎我帆便，果来同看上元灯。"
        ],
        "title": "将到荆南先寄胡判官",
        "id": "31e1f8f8-2bb5-44ee-9fd2-71404e6effd6"
    },
    {
        "author": "赵抃",
        "paragraphs": [
            "师昔将名动冕旒，恩光归去照西州。",
            "如今白首诗随老，字字清风敌素秋。"
        ],
        "title": "酬寺僧文昶",
        "id": "0462bbf3-d4c4-4feb-bd52-0831257054d1"
    },
    {
        "author": "赵抃",
        "paragraphs": [
            "惯见河阳县里花，何时归种召平瓜。",
            "江东正是鲈鱼美，昨夜西风梦到家。"
        ],
        "title": "和曾交见报代者",
        "id": "416836e9-b7fd-4c28-8ea9-77f66bd9717f"
    },
    {
        "author": "赵抃",
        "paragraphs": [
            "青城峯顶更楼台，世界随高俗意开。",
            "今夜云归有明月，按琴倾酒待公来。"
        ],
        "title": "招刘绛主簿游山",
        "id": "7f8107fe-43dd-4b99-8819-f32a64b034ab"
    },
    {
        "author": "赵抃",
        "paragraphs": [
            "诏书三度落坤维，为白云溪独掩扉。",
            "我愧俗疎来访道，不逢斜日又空归。"
        ],
        "title": "题张俞壁",
        "id": "5508181e-ab60-495e-93ca-00eb0a79872e"
    },
    {
        "author": "赵抃",
        "paragraphs": [
            "颍波清阔接淮沂，人似游山棹似飞。",
            "酒熟鲈肥何以乐，与公同是故乡归。"
        ],
        "title": "自殿院得请知睦州同范御史挽舟过颍寓言  其一",
        "id": "71fab28f-d619-41d2-8dd8-79600df1d2eb"
    },
    {
        "author": "赵抃",
        "paragraphs": [
            "得请天阍出拥麾，旧山东望已心飞。",
            "君恩欲使乡人宠，犹许峨冠獬豸归。"
        ],
        "title": "自殿院得请知睦州同范御史挽舟过颍寓言  其二",
        "id": "6537362a-8cf5-46ca-9a30-72a009df7e53"
    },
    {
        "author": "赵抃",
        "paragraphs": [
            "初见遥山横水湄，旧乡依约白云飞。",
            "还同户部诗中道，终日思归此日归。"
        ],
        "title": "自殿院得请知睦州同范御史挽舟过颍寓言  其三",
        "id": "12cb938a-936e-4ebe-bccf-2441fe8ce686"
    },
    {
        "author": "赵抃",
        "paragraphs": [
            "遭时致主期尧舜，力道终身致孔颜。",
            "出处两途公试看，几时能放此心闲。"
        ],
        "title": "题云御史舟中偶书",
        "id": "95004078-0545-47a6-bec2-b33963ff2865"
    },
    {
        "author": "赵抃",
        "paragraphs": [
            "江南鲥鮆客夸肥，公到常州鲙熟时。",
            "见说桐江鱼亦好，昔贤多作钓台诗。"
        ],
        "title": "和美毘陵鲥鮆之美",
        "id": "aea14293-c854-415a-b613-2bb26db99579"
    },
    {
        "author": "赵抃",
        "paragraphs": [
            "古人胸臆赋才多，醒自冥搜醉自哦。",
            "今日淮山且诗酒，不劳贤否问谁何。"
        ],
        "title": "和偶书",
        "id": "b7bac69d-578d-48ea-9548-0195e31fcf70"
    },
    {
        "author": "赵抃",
        "paragraphs": [
            "淮岸浮图半倚天，山僧应已离尘缘。",
            "松关暮锁无人迹，唯放钟声入画船。"
        ],
        "title": "和宿峡石寺下",
        "id": "45e4377b-2a60-4a3f-a0c6-e6a25b91237f"
    },
    {
        "author": "赵抃",
        "paragraphs": [
            "到烂哥山即武夷，并舟于此袂将离。",
            "公来一意苏疲俗，借问闽州知不知。"
        ],
        "title": "次韵看山",
        "id": "eec5dfb0-6104-467f-9ca4-710fce63d005"
    },
    {
        "author": "赵抃",
        "paragraphs": [
            "二鸟一生汀渚上，已堪图画复赓歌。",
            "莫将黑白欺人眼，所得旁观不较多。"
        ],
        "title": "和范御史见鸬鹚与鹭鸶为羣因感黑得鱼多",
        "id": "f3347131-8496-4de8-9c96-1f0c39753413"
    },
    {
        "author": "赵抃",
        "paragraphs": [
            "一凭栏望意无穷，民屋连云叠嶂中。",
            "微术可令民不疚，有惭兹阁号观风。"
        ],
        "title": "新到睦州五首 观风阁",
        "id": "004d41e8-98e5-44a5-b20c-ad2638013079"
    },
    {
        "author": "赵抃",
        "paragraphs": [
            "滂葩浩艳满亭隈，当度芳樽醉看来。",
            "始信春恩不私物，乱山穷处亦花开。"
        ],
        "title": "赏春亭",
        "id": "e5925807-e752-4612-9dea-304a99d291c3"
    },
    {
        "author": "赵抃",
        "paragraphs": [
            "上石披松十步劳，下窥人物见秋毫。",
            "嗟谁更向孤峯顶，树塔孤撑碧落高。"
        ],
        "title": "高峰塔",
        "id": "a24dd205-f2ff-447f-9a8d-9910ab6986d0"
    },
    {
        "author": "赵抃",
        "paragraphs": [
            "潺潺朝暮入神清，落涧通池遶郡厅。",
            "乱石长松山十里，讨源须上玉泉亭。"
        ],
        "title": "玉泉亭",
        "id": "422fd3c3-4c8d-4adf-89b1-bb09d2f47236"
    },
    {
        "author": "赵抃",
        "paragraphs": [
            "泉石淙淙泻百寻，羣峯环翠起春林。",
            "危巅召雨云先作，不失苍生望岁心。"
        ],
        "title": "乌龙山",
        "id": "9009b1a7-0f62-4ae9-9f78-96e6191464b5"
    },
    {
        "author": "赵抃",
        "paragraphs": [
            "吾家于衢守于睦，治余何以乐且闲。",
            "仙棋一局钓一壑，烂柯山下严陵滩。"
        ],
        "title": "新定言怀",
        "id": "04c28f80-40bc-4e22-b850-da53f1bc12cd"
    },
    {
        "author": "赵抃",
        "paragraphs": [
            "湖平风稳送归航，望隔严滩七里长。",
            "更上高峯尽高处，黄花新酒醉重阳。"
        ],
        "title": "和范都官行后九日奉寄",
        "id": "eba34257-33c7-47e3-b4f5-a673fa583196"
    },
    {
        "author": "赵抃",
        "paragraphs": [
            "景祐初余唱第归，入门逢尔正儿嬉。",
            "如何二十二年后，继得蟾宫桂一枝。"
        ],
        "title": "喜十二弟登第",
        "id": "8ea4dba7-5673-486d-b901-47f0da9b8ca6"
    },
    {
        "author": "赵抃",
        "paragraphs": [
            "衣紫金鱼耀服章，桐庐太守捧壶觞。",
            "邦人闻道南来贵，观者浑如入射场。"
        ],
        "title": "新定筵上",
        "id": "4c535ed2-28a4-4fb4-a88a-e50438654934"
    },
    {
        "author": "赵抃",
        "paragraphs": [
            "遗我佳篇字字珍，更兼山骨琢磨新。",
            "古贤最重琼瑶意，持报曾同砚席人。"
        ],
        "title": "次韵叶纾太博惠砚二首  其一",
        "id": "d32c958e-cffc-41bb-9f85-6e825c6499fc"
    },
    {
        "author": "赵抃",
        "paragraphs": [
            "多谢君诗重见珍，砚从黟水濯来新。",
            "持当夏昼南窗看，玉发光辉冷照人。"
        ],
        "title": "次韵叶纾太博惠砚二首  其二",
        "id": "41242dec-4b6a-44f2-8402-1ff76d830d03"
    },
    {
        "author": "赵抃",
        "paragraphs": [
            "舍车弭盖争寻胜，坐石携泉旋煮茶。",
            "可惜湖山天下好，十分风景属僧家。"
        ],
        "title": "次韵范师道龙图三首  其一",
        "id": "26021bf0-d622-41f2-bf13-bfec678e8962"
    },
    {
        "author": "赵抃",
        "paragraphs": [
            "八月湖平绝越通，桐江烟水乱山中。",
            "客舟安稳尤为幸，百尺蒲帆一信风。"
        ],
        "title": "次韵范师道龙图三首  其二",
        "id": "302738d6-1275-4248-8f5f-33c43b03d8d1"
    },
    {
        "author": "赵抃",
        "paragraphs": [
            "钓叟高风冠古来，思贤令我意徘徊。",
            "当年高隐恬无事，应似春登老氏台。"
        ],
        "title": "次韵范师道龙图三首  其三",
        "id": "f35f15c0-6925-4781-9d8a-11c50f8de579"
    },
    {
        "author": "赵抃",
        "paragraphs": [
            "福守之官大道通，乘舟朝发怒涛中。",
            "高帆得势雕开翼，飞起沧溟万里风。"
        ],
        "title": "次韵得便风",
        "id": "893a8314-3bc1-4c5e-9730-9df55e63f979"
    },
    {
        "author": "赵抃",
        "paragraphs": [
            "使棹穿溪弥屈曲，溪鸥随棹更徘徊。",
            "地经严隐翻高尚，应转心轻在栢台。"
        ],
        "title": "过严陵呈前人",
        "id": "47b22c5b-5285-450e-8b89-4b6d05fe2c3c"
    },
    {
        "author": "赵抃",
        "paragraphs": [
            "高怀宜与正声通，妙绝孙枝三尺桐。",
            "开匣为公鸣一弄，薰风中有故人风。"
        ],
        "title": "谢梁准处士惠琴",
        "id": "9ab08559-f6d0-4432-b3c1-8723402249a1"
    },
    {
        "author": "赵抃",
        "paragraphs": [
            "卓锡江头十载余，师心纯静到真如。",
            "更嫌城郭人来近，移入白云深处居。"
        ],
        "title": "送讲僧怀俨徙居天柱",
        "id": "bdda2770-45ac-4604-8367-e81ac7728db2"
    },
    {
        "author": "赵抃",
        "paragraphs": [
            "寺亭高绝面灵山，迤逦羣峯不可攀。",
            "登赏谁知贤者乐，狱扉空冷讼筩闲。"
        ],
        "title": "同信守赵诚司封会灵山亭",
        "id": "d5b49378-0443-45d7-9ce9-a2099880c615"
    },
    {
        "author": "赵抃",
        "paragraphs": [
            "桃花台下系轻舠，直上峥嵘不惮劳。",
            "历示羣峯三十二，一峯还压一峯高。"
        ],
        "title": "登龟峰羣峰亭",
        "id": "a343c784-53b5-4850-afc0-9f9da4908054"
    },
    {
        "author": "赵抃",
        "paragraphs": [
            "上冢家留荣且哀，赣民应怪苦徘徊。",
            "鄱阳湖共天同阔，不惜乘风破浪来。"
        ],
        "title": "过鄱阳湖先寄洪守唐介待制  其一",
        "id": "e73d1cff-56de-4a61-80e8-5e4196c770de"
    },
    {
        "author": "赵抃",
        "paragraphs": [
            "内阁朝廷号正臣，朅来江外拥朱轮。",
            "危樯西喜洪都近，谏省当时旧主人。"
        ],
        "title": "过鄱阳湖先寄洪守唐介待制  其二",
        "id": "44e60915-d8c5-4403-a275-d170c9f9ff61"
    },
    {
        "author": "赵抃",
        "paragraphs": [
            "岭上寒梅冒腊开，故人千里意徘徊。",
            "佳篇赠我惭无报，明月珠投暗里来。"
        ],
        "title": "谢周源职方惠诗",
        "id": "be8d9d77-2a70-47ef-a6cc-9b242353d4e4"
    },
    {
        "author": "赵抃",
        "paragraphs": [
            "前日桐江今赣川，谏官得郡愧非贤。",
            "东吴乡便君恩厚，理棹重来始四年。"
        ],
        "title": "言怀",
        "id": "97490c95-4bf9-4d4f-997f-5baced5b240f"
    },
    {
        "author": "赵抃",
        "paragraphs": [
            "令尹怜花意思勤，海棠多种郡园新。",
            "自从两蜀年年见，今日栏边似故人。"
        ],
        "title": "答赣县钱顗著作移花",
        "id": "afaab2db-71fd-44a9-bb73-dc5def41e259"
    },
    {
        "author": "赵抃",
        "paragraphs": [
            "花县逢春对晓晖，朱朱白白缀繁枝。",
            "梅先菊后何须较，好似人生各有时。"
        ],
        "title": "次韵郁李花",
        "id": "6ebf9477-804b-4f09-ad8e-26dcd0f15801"
    },
    {
        "author": "赵抃",
        "paragraphs": [
            "动迹无凝静性通，小松疎竹一堂风。",
            "凭山倚市何须问，不隐形骸只隐中。"
        ],
        "title": "题中隐堂二首  其一",
        "id": "440639d3-ff94-4244-9e86-1d81a0fe6d1e"
    },
    {
        "author": "赵抃",
        "paragraphs": [
            "植杖焚香贝叶经，主人无事掩松扃。",
            "兀然隐几秋宵静，云在诸峯月在庭。"
        ],
        "title": "题中隐堂二首  其二",
        "id": "7f359293-7217-42a5-a97d-a3180de78755"
    },
    {
        "author": "赵抃",
        "paragraphs": [
            "岁旱江潢万井污，此泉深浄肯清渝。",
            "伯夷死后泉流在，能使贪人一饮无。"
        ],
        "title": "廉泉二首  其一",
        "id": "a9d903b4-345b-4073-90f4-afaf25624f14"
    },
    {
        "author": "赵抃",
        "paragraphs": [
            "庾岭中分泉两派，美名人爱恶声嫌。",
            "谁云酌后能移性，南有贪兮北有廉。"
        ],
        "title": "廉泉二首  其二",
        "id": "3a156a0d-c4f1-4b75-8c6f-9ad08781904e"
    },
    {
        "author": "赵抃",
        "paragraphs": [
            "嫩菊浮香酒泼醅，命俦欢饮鬰孤台。",
            "如何兴会翻为恨，为欠车公一到来。"
        ],
        "title": "次韵周国博不赴重九饮会见寄二首  其一",
        "id": "b4f0fa97-3e9b-4c53-b077-7aa0e4216ac5"
    },
    {
        "author": "赵抃",
        "paragraphs": [
            "九日年丰狱讼稀，望君同醉乐无涯。",
            "樽前慰我区区意，只得登高一首诗。"
        ],
        "title": "次韵周国博不赴重九饮会见寄二首  其二",
        "id": "0a451742-34c5-40ef-8e7d-bb87eaea4dba"
    },
    {
        "author": "赵抃",
        "paragraphs": [
            "峡口寒流如箭急，滩头轻棹若云奔。",
            "玉峰楼锁人归去，回首斜阳一黯魂。"
        ],
        "title": "舟过何若谷郊居",
        "id": "593fe143-a24d-4d87-add6-d387d4cd3e88"
    },
    {
        "author": "赵抃",
        "paragraphs": [
            "未登七十早还乡，终日高吟酒满觞。",
            "访我飘然又归去，万松庄里引年堂。"
        ],
        "title": "送张闻职方归江原",
        "id": "9c6d2424-1c94-4e38-b672-03085bbd23f7"
    },
    {
        "author": "赵抃",
        "paragraphs": [
            "谁云蜀道上天难，险栈排云彻万山。",
            "我愧于时无所补，十年三出劔门关。"
        ],
        "title": "乙巳岁渡关",
        "id": "cf6e812d-e64f-464e-9281-8c870fbf05b6"
    },
    {
        "author": "赵抃",
        "paragraphs": [
            "税鞅凭栏眼更醒，须求国手上丹青。",
            "楼前云水无穷好，楼下尘喧不复听。"
        ],
        "title": "次韵六弟抗黄花驿楼作",
        "id": "5a3dd025-864a-43f7-ba51-31889ab80bec"
    },
    {
        "author": "赵抃",
        "paragraphs": [
            "磷磷崖石有时飞，吉士何尝中祸机。",
            "刺史击强宜默助，害盈谁谓鬼神非。"
        ],
        "title": "和六弟飞石",
        "id": "82ff7b2e-1fdd-4681-9e03-4e1edd2187b1"
    },
    {
        "author": "赵抃",
        "paragraphs": [
            "云岭观游讵肯劳，飞仙岭过稳翔翱。",
            "道风仙骨朝真去，未必不缘功行高。"
        ],
        "title": "和六弟过飞仙岭",
        "id": "e8fc4cf8-af61-4986-bbf3-fbea3ad05703"
    },
    {
        "author": "赵抃",
        "paragraphs": [
            "锦川城里玉溪横，溪上浮图画阁明。",
            "我念官拘登未暇，有风终日为谁清。"
        ],
        "title": "题清风阁",
        "id": "1245df4b-5787-4b6f-989e-1b7ed6c5e09c"
    },
    {
        "author": "赵抃",
        "paragraphs": [
            "三十三年同榜中，始来全蜀见诗翁。",
            "文高格老人知否，为见元和远祖风。"
        ],
        "title": "谢蜀倅卢夏郎中惠诗",
        "id": "2d80aabf-5b12-4af9-bb0b-7e55c2e5cc36"
    },
    {
        "author": "赵抃",
        "paragraphs": [
            "云水无心是处同，洛阳花发正春风。",
            "路逢达道人休问，熊耳山开少室空。"
        ],
        "title": "送刘昭寺丞游河南",
        "id": "d95b4121-2fb5-43c5-859a-0141c933cc25"
    },
    {
        "author": "赵抃",
        "paragraphs": [
            "惟人固有东西迹，于道岂分南北途。",
            "来往从师多饮德，只应甘露是醍醐。"
        ],
        "title": "寄成都甘露舒大师",
        "id": "184a59e5-d5fb-4d67-bca4-315eef09af30"
    },
    {
        "author": "赵抃",
        "paragraphs": [
            "雷奔电激夜溟溟，虎啸能吟魄鬼惊。",
            "用即不勤功即进，圣胎涵养道芽生。"
        ],
        "title": "闻雷可喜",
        "id": "7dd811a4-d2f9-4ca8-a274-3503bb326594"
    },
    {
        "author": "赵抃",
        "paragraphs": [
            "中秋去岁中和宴，表海今宵北海罍。",
            "天上无私是明月，隔淮千里照人来。"
        ],
        "title": "辛巳青州翫月有怀",
        "id": "90d7caff-b981-46fa-a87d-45500ce8a470"
    },
    {
        "author": "赵抃",
        "paragraphs": [
            "风穴有声连水洞，听风观水暂闲身。",
            "杭州未入从容甚，且与南山作主人。"
        ],
        "title": "初赴杭州游风水洞",
        "id": "b3572845-eb52-42f9-8f4a-1d41314a1ef1"
    },
    {
        "author": "赵抃",
        "paragraphs": [
            "秋霁涛江气象宽，龙山亭耸凭云端。",
            "老僧欲快吾心目，旋剪当轩竹数竿。"
        ],
        "title": "登开化寺白贲亭",
        "id": "7fbd209f-6819-4ab2-855d-828523afb86d"
    },
    {
        "author": "赵抃",
        "paragraphs": [
            "政成五月愧前贤，又向东风解画船。",
            "却羨乐天诗里道，皇恩曾许住三年。"
        ],
        "title": "别杭州",
        "id": "d6e16635-8156-420b-a602-e9d7b378a0e4"
    },
    {
        "author": "赵抃",
        "paragraphs": [
            "陆羽因循不此寻，从知泉品未为深。",
            "甘清汲取无穷已，好似希文昔日心。"
        ],
        "title": "次韵孔宗翰提刑范公泉",
        "id": "7cd86410-5958-4e69-87ab-fc84b59376b8"
    },
    {
        "author": "赵抃",
        "paragraphs": [
            "樽酒西轩共倚栏，更无尘事见颜间。",
            "留诗都士知公否，仁者从来不厌山。"
        ],
        "title": "龙昌寺西轩",
        "id": "01ce92c3-2127-4577-8dd3-f448fae4fa18"
    },
    {
        "author": "赵抃",
        "paragraphs": [
            "为爱东园四照亭，剪开繁木快人情。",
            "新秋雨过闲云卷，十里南山两眼明。"
        ],
        "title": "题郡园亭馆",
        "id": "fb868d50-4f4f-4c25-bc3d-6294fd4e3f47"
    },
    {
        "author": "赵抃",
        "paragraphs": [
            "太守文章耸缙绅，两湖风月助吟神。",
            "讼庭无事铃斋乐，聊屈承明侍从人。"
        ],
        "title": "寄酬齐州曾巩学士二首  其一",
        "id": "092f2874-7cfd-47b6-b50a-6715aba77628"
    },
    {
        "author": "赵抃",
        "paragraphs": [
            "乐天当日咏东吴，一半勾留是此湖。",
            "历下莫将泉石恋，而今天子用真儒。"
        ],
        "title": "寄酬齐州曾巩学士二首  其二",
        "id": "d6243c7e-6c81-4409-a0aa-7a4e2a527f52"
    },
    {
        "author": "赵抃",
        "paragraphs": [
            "蔡山深处隐林泉，远离尘纷仅十年。",
            "已得琴中平淡意，有絃终日似无絃。"
        ],
        "title": "赠蔡山王处士",
        "id": "cacdbc1d-cb74-47f4-a6bc-3982a113713f"
    },
    {
        "author": "赵抃",
        "paragraphs": [
            "恋胜穷幽彼上人，平生潇洒乐天真。",
            "松间竹下成何事，坐讽行吟老更新。"
        ],
        "title": "赠诗僧",
        "id": "62251cf6-0b89-4f03-b137-de9b3a241e91"
    },
    {
        "author": "赵抃",
        "paragraphs": [
            "下峡孤舟快似飞，西江归去一天涯。",
            "乡人故眼知君否，功行如今无不为。"
        ],
        "title": "送张处士",
        "id": "33e78533-d0fc-4908-abe2-961755dba24e"
    },
    {
        "author": "赵抃",
        "paragraphs": [
            "召节君趋禁掖中，请藩愚向浙江东。",
            "清时内外俱为乐，鹤有乔松凤有桐。"
        ],
        "title": "送雍子方学士",
        "id": "29b9c00c-389b-431e-ba1e-18cd766c3f28"
    },
    {
        "author": "赵抃",
        "paragraphs": [
            "水精宫里石奇哉，万里从容入蜀来。",
            "都与先生助吟赏，惹烟笼月一窗开。"
        ],
        "title": "寄题导江勾处士湖石轩",
        "id": "4b2fb55c-b0da-4c4d-8fb3-a448c0cb14fd"
    },
    {
        "author": "赵抃",
        "paragraphs": [
            "锦文瑞正孕灵芝，药市中惟此物奇。",
            "入手却容凡眼看，宝囊开处坐金龟。"
        ],
        "title": "张宪重阳中得大黄上芝草一本作金龟以负之为赋",
        "id": "5aeb03e4-ab5d-44f8-9772-ae43224be1ad"
    },
    {
        "author": "赵抃",
        "paragraphs": [
            "澄观未逢韩退之，当时佳句有谁知。",
            "蟠龙僧胆大如斗，直以诗求蜀守诗。"
        ],
        "title": "和诗僧栖诘求诗",
        "id": "ec65e6be-edce-4d8e-b005-91302f930306"
    },
    {
        "author": "赵抃",
        "paragraphs": [
            "朅来忠力岂忧危，人似登仙马似飞。",
            "却是玉溪梅正发，未曾攀折候公归。"
        ],
        "title": "和荣学士长濆关所寄",
        "id": "77a4a028-7132-4c34-ac98-17cda44366a3"
    },
    {
        "author": "赵抃",
        "paragraphs": [
            "怀想仙风甚渴饥，岷山潜德世谁知。",
            "愚今幸有真消息，先得曹溪五首诗。"
        ],
        "title": "谢张遨先生惠诗",
        "id": "8a588f3c-0ee2-4c9a-8da8-f4f3fea24019"
    },
    {
        "author": "赵抃",
        "paragraphs": [
            "器洁泉香忻得醉，慇懃分与洞中人。",
            "知君一饮无穷乐，和气三田长似春。"
        ],
        "title": "赠前人酒",
        "id": "fdf158d2-c7e8-4c3c-afc5-47a3f6a239c9"
    },
    {
        "author": "赵抃",
        "paragraphs": [
            "岷峨西列华排东，余纵峥嵘敢竞雄。",
            "不是当时经御爱，此山还与众山同。"
        ],
        "title": "题御爱山",
        "id": "eef865e6-8946-4023-a159-594772b3d456"
    },
    {
        "author": "赵抃",
        "paragraphs": [
            "休官休问几人曾，归约林泉有衲僧。",
            "况是本来安乐地，曹溪何用见南能。"
        ],
        "title": "次韵文学士寄仲南长老四句",
        "id": "20170618-403a-44d8-9212-b7b00e70bfae"
    },
    {
        "author": "赵抃",
        "paragraphs": [
            "锦城匝地清风起，为得梓州书一纸。",
            "莫问分符隔两川，水月东西共千里。"
        ],
        "title": "寄梓州才",
        "id": "b450908a-d638-4d1a-91ec-96e8121e6525"
    },
    {
        "author": "赵抃",
        "paragraphs": [
            "古庭薜荔附长松，岁寒共有凌霜操。",
            "诸峯冻合万木彫，看取门外长安道。"
        ],
        "title": "题五丈原二寄木",
        "id": "b43b2e79-a773-4b79-9c45-8e98f43f5c33"
    },
    {
        "author": "赵抃",
        "paragraphs": [
            "道妙无为无不为，从他是是与非非。",
            "更须进步如平地，百尺竿头向上机。"
        ],
        "title": "和记长老道颂",
        "id": "13e2863a-11ca-4b9a-9a12-f2f7101bd4bd"
    },
    {
        "author": "赵抃",
        "paragraphs": [
            "一带寒波雪浪流，谢郎终日在孤舟。",
            "沙鸥数只和烟落，笑倚兰桡独点头。"
        ],
        "title": "渔父五首  其一",
        "id": "72e69289-f437-4f99-b89d-e66e8dfa9a35"
    },
    {
        "author": "赵抃",
        "paragraphs": [
            "月印苍波入夜寒，寂寥灯火水天宽。",
            "儿孙未解谙风色，几度船头失钓竿。"
        ],
        "title": "渔父五首  其二",
        "id": "db009afe-1d0d-4652-a73b-eb21cc6409a6"
    },
    {
        "author": "赵抃",
        "paragraphs": [
            "莫笑生涯一叶舟，江湖来往自悠悠。",
            "丝头漫有潭中意，逐浪鱼儿不上钩。"
        ],
        "title": "渔父五首  其三",
        "id": "53bf8bd1-e579-4ead-851f-c349b693280e"
    },
    {
        "author": "赵抃",
        "paragraphs": [
            "卧看虾鱼日几遭，蒹葭风起片帆高。",
            "任公信是宜渔者，只候垂钩钓巨鼇。"
        ],
        "title": "渔父五首  其四",
        "id": "cf20566c-4f82-4a4b-a496-08da776871e5"
    },
    {
        "author": "赵抃",
        "paragraphs": [
            "轻波拍岸琉璃碧，落日衔山玳瑁红。",
            "一曲渔歌人不会，芦花飞起渡头空。"
        ],
        "title": "渔父五首  其五",
        "id": "7756fe3e-3ffd-420b-90fc-8146790d1d0f"
    },
    {
        "author": "赵抃",
        "paragraphs": [
            "空生老病已忘言，何处如今有偈篇。",
            "要会从来无一字，溪边杨柳密笼烟。"
        ],
        "title": "行甫索颂卷",
        "id": "c195416e-23ec-4aac-a51f-36f194fea09e"
    },
    {
        "author": "赵抃",
        "paragraphs": [
            "解蜀归吴十月行，出门无计别青城。",
            "凭师为上希夷殿，稽首烧香道姓名。"
        ],
        "title": "赠五岳观王道士二首  其一",
        "id": "44637af7-f57b-4ae6-8804-91e1b908fcfe"
    },
    {
        "author": "赵抃",
        "paragraphs": [
            "道士修真心地乐，域自逍遥乡寂寞。",
            "世间名利任纷纷，一弄清琴一炉药。"
        ],
        "title": "赠五岳观王道士二首  其二",
        "id": "ccd2fb0a-a19c-43d2-84fe-560e5019bd01"
    },
    {
        "author": "赵抃",
        "paragraphs": [
            "广汉园池蜀自无，却思房相未如吾。",
            "浙东归去君恩重，乞得蓬莱与鉴湖。"
        ],
        "title": "宿房公湖偶成",
        "id": "3b3c3803-8a00-4e4c-bf7a-175035521259"
    },
    {
        "author": "赵抃",
        "paragraphs": [
            "我愧无能使两川，龟琴为伴仅三年。",
            "清朝自是朝真客，何必登山更望仙。"
        ],
        "title": "眉山麻衣至德观真仙亭",
        "id": "2c833f42-c505-43e9-bf46-08f402099247"
    },
    {
        "author": "赵抃",
        "paragraphs": [
            "欲导羣迷建法门，千言百句与谁论。",
            "入泥入水劳心力，不负黄龙五代孙。"
        ],
        "title": "正信表询长老",
        "id": "a7959fd1-220d-403e-8a5f-29c0f4d0b9cf"
    },
    {
        "author": "赵抃",
        "paragraphs": [
            "立马江头一黯销，晓光浮动十分潮。",
            "西陵送目仙舟去，铙鼓旌麾迤逦遥。"
        ],
        "title": "送程给事过越不及口占以寄",
        "id": "5f9dc9d0-6500-451a-9b42-616d0d12031e"
    },
    {
        "author": "赵抃",
        "paragraphs": [
            "城在东南诚第一，江湖只向坐中窥。",
            "斯堂占胜名天下，况有仁皇御制诗。"
        ],
        "title": "杭州八咏 有美堂",
        "id": "7e8040b8-5fd1-40f6-8af2-6415e1c8e891"
    },
    {
        "author": "赵抃",
        "paragraphs": [
            "老来重守凤凰城，千里人心岂易平。",
            "乐职古贤形颂叹，中和诗不为虚名。"
        ],
        "title": "杭州八咏 中和堂",
        "id": "ddc7e81a-41b5-4e3f-8784-1326dc159078"
    },
    {
        "author": "赵抃",
        "paragraphs": [
            "江上潮音晓暮闻，天饶风月地无尘。",
            "自怜清暑堂中景，容得衰翁未退身。"
        ],
        "title": "杭州八咏 清暑堂",
        "id": "72632af8-90d6-4c9b-8131-67a48b80409c"
    },
    {
        "author": "赵抃",
        "paragraphs": [
            "松萝潇洒似居山，宾退公余半是闲。",
            "谁谓乐天虚白意，只传诗句落人间。"
        ],
        "title": "杭州八咏 虚白堂",
        "id": "dcaf81b2-9ebd-4155-88d2-d3b886bcb99f"
    },
    {
        "author": "赵抃",
        "paragraphs": [
            "越山吴水似图屏，妙笔无缘画得成。",
            "闲上东南亭上望，直疑身世似蓬瀛。"
        ],
        "title": "杭州八咏 巽亭",
        "id": "45b2a9c0-940a-4876-97a2-91b4fdf90b21"
    },
    {
        "author": "赵抃",
        "paragraphs": [
            "潮神千里若云雷，日月如期早暮来。",
            "景觅东楼天下少，帘帷长对海门开。"
        ],
        "title": "杭州八咏 望海楼",
        "id": "c6e5a1e1-d93b-4f9f-8888-6c936f5e1f56"
    },
    {
        "author": "赵抃",
        "paragraphs": [
            "倚棹渔舠恣往还，澄波如鉴照羣山。",
            "遶湖三百浮图寺，祇是凭楼一瞬间。"
        ],
        "title": "杭州八咏 望湖楼",
        "id": "bdfc181d-d8ea-4400-9e3e-16c8f2c90cc5"
    },
    {
        "author": "赵抃",
        "paragraphs": [
            "介亭羣石似飞来，深插云林两两排。",
            "占得羣峯最高地，翠姿何处有尘霾。"
        ],
        "title": "杭州八咏 介亭",
        "id": "c2fb0d0c-1101-403f-830a-72b7c6585418"
    },
    {
        "author": "赵抃",
        "paragraphs": [
            "阁下平湖湖外山，阴晴气象日千般。",
            "主人便是神仙侣，莫作寻常太守看。"
        ],
        "title": "次韵程给事会稽八咏 鉴湖",
        "id": "19a99023-059b-4b2c-b014-d5ae0ea18296"
    },
    {
        "author": "赵抃",
        "paragraphs": [
            "倚栏曾此望沧溟，延颈移时类鹤形。",
            "别后几回关梦寐，终求精笔写丹青。"
        ],
        "title": "次韵程给事会稽八咏 望海亭",
        "id": "94ec8a97-4ef6-4c44-8e71-b356cb2a402c"
    },
    {
        "author": "赵抃",
        "paragraphs": [
            "纵观沧海陟高峯，巡幸无名是祖龙。",
            "留作后来真赏地，望秦楼阁一重重。"
        ],
        "title": "次韵程给事会稽八咏 望秦楼",
        "id": "d829f566-2169-40f6-bd58-888bdac4ee2c"
    },
    {
        "author": "赵抃",
        "paragraphs": [
            "青云随步觉身高，燕雀卑飞不敢巢。",
            "民屋万家都下瞰，栏干迢递出林梢。"
        ],
        "title": "次韵程给事会稽八咏 拂云亭",
        "id": "bcef81dc-8d9e-473b-911d-7f21df328099"
    },
    {
        "author": "赵抃",
        "paragraphs": [
            "小松幽石曲池清，欲退山翁构此亭。",
            "补外想公非久次，坐看严诏下明庭。"
        ],
        "title": "次韵程给事会稽八咏 邃亭",
        "id": "ba3c50e7-ac49-4389-8e59-dbd4a12d852d"
    },
    {
        "author": "赵抃",
        "paragraphs": [
            "三年时得憩圆庵，有客禅机不在谈。",
            "妙乐佳名人不会，府中无事昼潭潭。"
        ],
        "title": "次韵程给事会稽八咏 妙乐庵",
        "id": "aba68035-9049-4e2e-9dfd-df7ca3507ed7"
    },
    {
        "author": "赵抃",
        "paragraphs": [
            "洞天三十六非虚，今古称奇事可书。",
            "深坎闭藏惟巨石，只应方士识龙居。"
        ],
        "title": "禹穴",
        "id": "a57e78ac-00a6-45f9-a863-57b3ee500291"
    },
    {
        "author": "赵抃",
        "paragraphs": [
            "乘暇登高百丈巍，羲之遗迹见丰碑。",
            "蕺山下视无穷景，况压山巅是佛祠。"
        ],
        "title": "戒珠寺",
        "id": "347466b9-f4f1-45ba-a285-dc5d271b85c1"
    },
    {
        "author": "赵抃",
        "paragraphs": [
            "诗美皇皇使者风，礼修戎馆致雍容。",
            "去年佳节辽东会，此日新阳湖上逢。"
        ],
        "title": "次韵前人长至有怀二首  其一",
        "id": "cfd21a43-420c-496b-a7b0-b00c4f245165"
    },
    {
        "author": "赵抃",
        "paragraphs": [
            "我昔间关出使胡，新春沙漠未昭苏。",
            "海东青击天鹅落，鸭绿江边曾见无。"
        ],
        "title": "次韵前人长至有怀二首  其二",
        "id": "b9b6365a-1035-485e-ac73-b020622500c0"
    },
    {
        "author": "赵抃",
        "paragraphs": [
            "人生七十古云稀，加我新年复过期。",
            "住在三衢山好处，望中还赋式微诗。"
        ],
        "title": "元日偶成",
        "id": "c4dbc0f6-da99-40db-8a3a-f7abf41fe661"
    },
    {
        "author": "赵抃",
        "paragraphs": [
            "稽山报政为和气，并入元丰第一春。",
            "况有德音曾面被，定归霖雨泽斯民。"
        ],
        "title": "次韵程给事自述",
        "id": "0f59e91c-aee8-4911-95e3-cab73fe48b67"
    },
    {
        "author": "赵抃",
        "paragraphs": [
            "秘殿称觞上寿时，御香气馥晓风微。",
            "天颜密迩孤臣幸，四十年前一布衣。"
        ],
        "title": "次韵前人怀阙下偶成三首  其一",
        "id": "5b11e792-6133-4953-895a-e9a306eacf52"
    },
    {
        "author": "赵抃",
        "paragraphs": [
            "陟降三公捧寿觞，羣臣蕃汉下成行。",
            "天庭礼乐交修盛，委佩拖绅极巽牀。"
        ],
        "title": "次韵前人怀阙下偶成三首  其二",
        "id": "35357612-6a20-46af-a61d-9573fc7b392c"
    },
    {
        "author": "赵抃",
        "paragraphs": [
            "鹓鸾班列内珰催，晓色鸣梢天上来。",
            "赐宴羣臣醉归去，满身犹带御香回。"
        ],
        "title": "次韵前人怀阙下偶成三首  其三",
        "id": "9acf0b9c-1b93-4110-9ac3-1c994b3cdec7"
    },
    {
        "author": "赵抃",
        "paragraphs": [
            "治水开陈遂刻碑，钜贤留意向当时。",
            "主翁不作知音贺，妙绝如何见好辞。"
        ],
        "title": "次韵前人谒禹庙三首  其一",
        "id": "c58e9596-1a36-455a-8098-619a7f92dd34"
    },
    {
        "author": "赵抃",
        "paragraphs": [
            "鉴水为功利一州，至今称颂古诸侯。",
            "渔樵早暮余波及，耋老思贤尚涕流。"
        ],
        "title": "次韵前人谒禹庙三首  其二",
        "id": "5024dee4-a4db-4eda-94e3-04a30ba1bd2b"
    },
    {
        "author": "赵抃",
        "paragraphs": [
            "春色湖光照锦衣，岸花汀草共芬菲。",
            "若耶溪上游人乐，举棹狂歌半醉归。"
        ],
        "title": "次韵前人谒禹庙三首  其三",
        "id": "f6f8acb0-65ff-45ec-a7c4-a6d5f80d6fed"
    },
    {
        "author": "赵抃",
        "paragraphs": [
            "安车高蹈十年余，顾我临川独羨鱼。",
            "珍重蓝田良玉性，火中三日只如初。"
        ],
        "title": "寄酬张致政",
        "id": "cd022af7-9b01-4de7-b7d9-94899c94a7bb"
    },
    {
        "author": "赵抃",
        "paragraphs": [
            "去日莲花红朵朵，来时荷叶绿田田。",
            "临期更作四湖会，两两舟同李郭仙。"
        ],
        "title": "次韵程给事寄赵少师三首  其一",
        "id": "b79ef225-c2c0-4e82-82e8-27597784d50a"
    },
    {
        "author": "赵抃",
        "paragraphs": [
            "来属元丰第一年，农歌凿井自耕田。",
            "惟公好事康宁福，更许杭民识寿仙。"
        ],
        "title": "次韵程给事寄赵少师三首  其二",
        "id": "249bfe1a-c826-4c31-9128-5fa58bd6bb15"
    },
    {
        "author": "赵抃",
        "paragraphs": [
            "安车论别十余年，睢水归思负郭田。",
            "浩浩胸襟涵渤澥，飘飘风骨是神仙。"
        ],
        "title": "次韵程给事寄赵少师三首  其三",
        "id": "36fe0f6b-d361-4732-8ce3-f060e5dc7407"
    },
    {
        "author": "赵抃",
        "paragraphs": [
            "望秦双耸郡楼前，佳气葱葱杂翠烟。",
            "太守风流诗力健，湖山无处不成篇。"
        ],
        "title": "次韵前人和许少卿见怀三首  其一",
        "id": "6777ed89-18bd-4cf9-b8bc-b1cf4e39317e"
    },
    {
        "author": "赵抃",
        "paragraphs": [
            "故交德重镇轻浮，恨不来乘剡水舟。",
            "远寄蓬莱主人句，字褒华衮若春秋。"
        ],
        "title": "次韵前人和许少卿见怀三首  其二",
        "id": "dd012b6c-5641-40c0-9e89-49bb2a9584be"
    },
    {
        "author": "赵抃",
        "paragraphs": [
            "我守全吴公越东，宪台千里寄清风。",
            "何时共作同年会，烂饮狂歌三醉翁。"
        ],
        "title": "次韵前人和许少卿见怀三首  其三",
        "id": "9c6d00ec-a9be-4b9a-ac5d-d8e4e0806713"
    },
    {
        "author": "赵抃",
        "paragraphs": [
            "小蓬莱对望秦山，有会无边不解颜。",
            "太守新诗踰百首，迩来传诵满人间。"
        ],
        "title": "寄前人二首  其一",
        "id": "53329e41-95ac-441c-8ce0-04c3ce40c71e"
    },
    {
        "author": "赵抃",
        "paragraphs": [
            "古祠曾记祷灵神，旱雨滂沱救越人。",
            "大禹恩深无以报，我惟朝夕退藏身。"
        ],
        "title": "寄前人二首  其二",
        "id": "2f68ea69-0d39-43f9-927c-f261746ed389"
    },
    {
        "author": "赵抃",
        "paragraphs": [
            "天资孝友本生知，不愧周人七子诗。",
            "绝妙好辞旌至性，丰碑千古奉坟祠。"
        ],
        "title": "次韵前人题曹娥庙二首  其一",
        "id": "5d4ae696-abfa-42dd-bbb0-708ed200bd76"
    },
    {
        "author": "赵抃",
        "paragraphs": [
            "哀哀江上救沈尸，墓木留形世所悲。",
            "得旨春秋参祀典，孝诚今日再逢时。"
        ],
        "title": "次韵前人题曹娥庙二首  其二",
        "id": "98c92b5c-4f5f-4f31-b9fa-adf0c76fefb8"
    },
    {
        "author": "赵抃",
        "paragraphs": [
            "为国谋深身自谋，飘然归泛五湖舟。",
            "虽云文种知几晚，未必忠魂为蠡羞。"
        ],
        "title": "题陶朱公庙二首  其一",
        "id": "3a06ae08-9e8a-4229-b9d8-ee5090edb2fa"
    },
    {
        "author": "赵抃",
        "paragraphs": [
            "不道夫差势独夫，因持越计败全吴。",
            "陶朱智则诚为智，欲把忠臣比得无。"
        ],
        "title": "题陶朱公庙二首  其二",
        "id": "25ad9e02-4520-4a4b-a4e0-a1875284356e"
    },
    {
        "author": "赵抃",
        "paragraphs": [
            "法云尝负没絃琴，有曲古名清夜吟。",
            "心指寂寥谁肯顾，遇公倾耳作知音。"
        ],
        "title": "次韵程给事寄法云禅师重喜",
        "id": "1c919e55-da58-45e6-8d68-a84c8a3b829d"
    },
    {
        "author": "赵抃",
        "paragraphs": [
            "风送荷花香满栏，上人宴坐水云间。",
            "时中静极光通达，岂特浮生半日闲。"
        ],
        "title": "书圆通院水阁",
        "id": "93f9444f-e84f-42dd-9352-632c6258dfa5"
    },
    {
        "author": "赵抃",
        "paragraphs": [
            "倾国铅黄不假施，吴兵勍敌顿凌夷。",
            "苎罗石在千余载，好事公今尚作诗。"
        ],
        "title": "次韵程给事书院浣纱石二首  其一",
        "id": "950fc138-4ad6-47cd-822a-cab7ac54223f"
    },
    {
        "author": "赵抃",
        "paragraphs": [
            "吴宫金玉似泥沙，西子东来举国夸。",
            "一日越兵声震地，夫差犹惑眼中花。"
        ],
        "title": "次韵程给事书院浣纱石二首  其二",
        "id": "837225d1-686f-4342-b497-6fc079c379d5"
    },
    {
        "author": "赵抃",
        "paragraphs": [
            "九日湖楼把酒巵，拒霜黄菊鬭芳菲。",
            "五逢吴越重阳节，白首柯山未许归。"
        ],
        "title": "九日湖上登高寄前人二首  其一",
        "id": "d3f8bb9f-6889-4992-8105-fc05469c8e91"
    },
    {
        "author": "赵抃",
        "paragraphs": [
            "舣棹湖亭又访山，寺楼登赏十三间。",
            "更寻半隐先生迹，一拥朱轮未得还。"
        ],
        "title": "九日湖上登高寄前人二首  其二",
        "id": "d1005c79-df3b-46eb-9517-e7c66b4eab38"
    },
    {
        "author": "赵抃",
        "paragraphs": [
            "为忧圆教祖风摧，雨坠天花夜讲开。",
            "会得王公题壁意，入尘摩诘是如来。"
        ],
        "title": "和前人书僧正院壁",
        "id": "33a5749f-7701-4fa7-a734-28a29337e349"
    },
    {
        "author": "赵抃",
        "paragraphs": [
            "禅家自利利他人，宝塔焚如复鼎新。",
            "扫地便高三百尺，只应澄观是前身。"
        ],
        "title": "宝林塔再成示诸僧",
        "id": "78d95158-76a9-477f-8bc7-0cf4753c48ff"
    },
    {
        "author": "赵抃",
        "paragraphs": [
            "日月精华有术餐，不烦辛苦礼星坛。",
            "葛仙公井甘泉近，应炼长生九转丹。"
        ],
        "title": "书道士虞安仁房壁",
        "id": "2413ed58-1fef-4751-b366-d47793280312"
    },
    {
        "author": "赵抃",
        "paragraphs": [
            "绝离声尘二十春，飘然风骨鹤兼云。",
            "庵中澹泊无余物，一颗仙丹酒百分。"
        ],
        "title": "书道士张昌应庵壁",
        "id": "c93af39a-ff70-488d-8dc9-1ec69b9e69da"
    },
    {
        "author": "赵抃",
        "paragraphs": [
            "道场清浄绝纤埃，云水中间丈室开。",
            "莫把赐袍容易看，帝恩新自日边来。"
        ],
        "title": "禅僧重喜坚辞紫衣勉令承命",
        "id": "a177710a-2952-49d8-997a-ed1fef3a38d5"
    },
    {
        "author": "赵抃",
        "paragraphs": [
            "祖教双修日用间，芳醪不饮自朱颜。",
            "欲知难老真消息，曾饵融峯九转丹。"
        ],
        "title": "六弟司户生日",
        "id": "0d3b3427-095d-4578-b706-bf88ddb0e65a"
    },
    {
        "author": "赵抃",
        "paragraphs": [
            "数随乡荐始登科，清白门中所得多。",
            "伯氏文章天下望，家风元是老维摩。"
        ],
        "title": "送杨监簿南归",
        "id": "55cdaa1f-ad21-4426-965b-f71e333f1126"
    },
    {
        "author": "赵抃",
        "paragraphs": [
            "池有灵泉泉有龙，高僧深隐梵王宫。",
            "云林百里如屏障，安乐山西一望中。"
        ],
        "title": "登安乐山塔",
        "id": "6a890ca1-4b49-45f9-9cea-cb109677ce4b"
    },
    {
        "author": "赵抃",
        "paragraphs": [
            "红莲携赠碧莲堂，一本双葩颇异常。",
            "珍重承天胁尊者，闻风晨夕是清香。"
        ],
        "title": "瑞莲花示禅僧",
        "id": "8114e4e9-7b4a-4a52-aa47-9f34864c98f3"
    },
    {
        "author": "赵抃",
        "paragraphs": [
            "志愿未如终未回，十年京洛走风埃。",
            "珍函宝藏五千轴，一日降从天上来。"
        ],
        "title": "送僧得赐经还永嘉",
        "id": "285d6891-5987-4b12-8646-31fe62c127e9"
    },
    {
        "author": "赵抃",
        "paragraphs": [
            "帅王归觐息兵鋋，吴越蒙恩过百年。",
            "世赏至今轩冕盛，真孙宜作地行仙。"
        ],
        "title": "送杭州道士钱自然",
        "id": "595c2529-36c8-4daf-a812-11dc17717166"
    },
    {
        "author": "赵抃",
        "paragraphs": [
            "祝弟生辰不惮遥，元丰六稔庆三朝。",
            "源源祺寿来无尽，一似钱江两信潮。"
        ],
        "tags": [
            "钱塘江"
        ],
        "title": "观潮因寄五弟拊生日",
        "id": "fc309e6a-59f7-4168-a312-4575aa6eb536"
    },
    {
        "author": "赵抃",
        "paragraphs": [
            "扁舟行渡浙江滨，湖上风光已漏春。",
            "为报稽山民吏道，邑丞今是悟空人。"
        ],
        "title": "送张彭赴会稽丞",
        "id": "0cb0e755-0ac0-416a-ba72-8f1154071a02"
    },
    {
        "author": "赵抃",
        "paragraphs": [
            "功臣堂号与山堂，已鬭醇醨又鬭香。",
            "今酿蓬莱法差胜，乘壶携寄愿公尝。"
        ],
        "title": "用蓬莱法酿酒成以四壶寄越州程给事三首  其一",
        "id": "df5db9dd-3521-4872-9d5a-3a8677eb8213"
    },
    {
        "author": "赵抃",
        "paragraphs": [
            "武林新酝效蓬莱，莫把梨花较绿醅。",
            "安得逢春命高会，大家同入醉乡来。"
        ],
        "title": "用蓬莱法酿酒成以四壶寄越州程给事三首  其二",
        "id": "ddcad547-bce8-44e2-aef0-5b87e0377a99"
    },
    {
        "author": "赵抃",
        "paragraphs": [
            "一日湖头两信通，往来惟只递诗筒。",
            "何时得把金罍倒，观取诗翁作醉翁。"
        ],
        "title": "用蓬莱法酿酒成以四壶寄越州程给事三首  其三",
        "id": "f3f0d78c-d532-4b98-8756-dedb28ecc174"
    },
    {
        "author": "赵抃",
        "paragraphs": [
            "垂老将休俗累轻，旧乡来守越王城。",
            "吾怀自信无污染，何必升堂思始清。"
        ],
        "title": "清思堂偶成",
        "id": "f5c47220-f302-4b17-adbb-97fc1e25c70d"
    },
    {
        "author": "赵抃",
        "paragraphs": [
            "行美文精即擅场，不论京国与江乡。",
            "乡人若问吾归计，已叩天阍第九章。"
        ],
        "title": "送二十三姪岯还衢赴举",
        "id": "02213ee2-7245-49b0-81f6-990fc1525397"
    },
    {
        "author": "赵抃",
        "paragraphs": [
            "到日参徒耳目新，桃花一笑已中春。",
            "吾今告老还家近，亦作柯峯自在人。"
        ],
        "title": "送禅师广教赴衢南禅",
        "id": "9e39d45f-d308-4ee0-81a7-8f6a232041a8"
    },
    {
        "author": "赵抃",
        "paragraphs": [
            "四纪荣涂愧滥巾，圣恩从请幸全身。",
            "高斋静有无穷乐，又报元丰第四春。"
        ],
        "title": "致仕后立春偶成",
        "id": "07d35990-3eab-4e4e-9bf7-31a765eaecf6"
    },
    {
        "author": "赵抃",
        "paragraphs": [
            "岁首月三逢诞日，寿樽遥寄助童颜。",
            "黄庭内景非虚语，百二十年犹可还。"
        ],
        "title": "监神泉监五弟拊生日寄法酝为寿",
        "id": "5fe64493-cfd4-4708-9745-330d90a938d3"
    },
    {
        "author": "赵抃",
        "paragraphs": [
            "三载神泉绩大成，交章使者荐能名。",
            "朝廷方且求人切，未可图闲学老兄。"
        ],
        "title": "送五弟得替赴阙",
        "id": "3dd2a5c0-b271-4e8a-8456-11400e05768c"
    },
    {
        "author": "赵抃",
        "paragraphs": [
            "一夕寅隅斗转魁，三阳和气入春台。",
            "鉴中华发浑霜雪，七十四从头上来。"
        ],
        "title": "辛酉岁旦偶成",
        "id": "25101e27-2734-4063-ae5b-b4aeac67dc94"
    },
    {
        "author": "赵抃",
        "paragraphs": [
            "旧隐重寻远世机，呼童把箒扫禅扉。",
            "疎帘卷尽南轩阁，引得湖光一片归。"
        ],
        "title": "送讲师惟爽归杭州",
        "id": "09f96030-b704-4c8e-8379-7bf6a9324ea9"
    },
    {
        "author": "赵抃",
        "paragraphs": [
            "万竿终日弄清风，溽暑消除尔有功。",
            "老去年时转潇洒，此君真是竹林翁。"
        ],
        "title": "咏竹为六弟抗司户生日",
        "id": "7d325805-4ccc-4b9d-a026-ef98751032da"
    },
    {
        "author": "赵抃",
        "paragraphs": [
            "补过尽忠随进退，潜心高与古贤期。",
            "吾儒造次必于是，何用凭轩始再思。"
        ],
        "title": "寄题袁教授思轩",
        "id": "38b48e44-7e48-4397-ac88-2ba91e06cac7"
    },
    {
        "author": "赵抃",
        "paragraphs": [
            "夙荷公知独久要，政堂平日幸为僚。",
            "新篇屡拜金琼赐，千里同风不为遥。"
        ],
        "title": "寄酬致政赵少师五首  其一",
        "id": "4b57752c-74e9-4b0d-820d-46e39ba1a036"
    },
    {
        "author": "赵抃",
        "paragraphs": [
            "明月惊人为暗投，珍函开发晓光浮。",
            "五章丽句真高唱，所得过于万户侯。"
        ],
        "title": "寄酬致政赵少师五首  其二",
        "id": "222382b4-96f5-4ca0-95ed-426565f9d2c1"
    },
    {
        "author": "赵抃",
        "paragraphs": [
            "云涛朝暮湖山胜，曾伴仙翁烂漫游。",
            "别后瞻思闲屈指，岁华如箭已三秋。"
        ],
        "title": "寄酬致政赵少师五首  其三",
        "id": "0a51d3f3-bcb0-4e42-a1d8-ec4cefd1662f"
    },
    {
        "author": "赵抃",
        "paragraphs": [
            "短书临发意徘徊，寒夜霜晴上月台。",
            "濉水瀫江天共远，举头惟见鴈南来。"
        ],
        "title": "寄酬致政赵少师五首  其四",
        "id": "7334096e-aefc-45d2-a57b-81f6afaecf66"
    },
    {
        "author": "赵抃",
        "paragraphs": [
            "天台鴈荡去寻真，往复秋冬过七旬。",
            "不是君恩山岳重，肯教归作自由身。"
        ],
        "title": "寄酬致政赵少师五首  其五",
        "id": "bc31783b-a0b0-4a2b-890b-abc163a27128"
    },
    {
        "author": "赵抃",
        "paragraphs": [
            "少时来访武夷峯，学业优殊志气雄。",
            "今我老归公始仕，神仙宫在水晶宫。"
        ],
        "title": "送周古尉武康",
        "id": "a96a00fe-037a-4dc0-80dd-0050977c5086"
    },
    {
        "author": "赵抃",
        "paragraphs": [
            "暂分仙袂下罗浮，又作钱塘佛国游。",
            "欲识先生踪迹否，江胡无碍一扁舟。"
        ],
        "title": "送王九臯道人游杭州",
        "id": "4ae596e2-fc71-499b-ae2b-6d3e2be9c575"
    },
    {
        "author": "赵抃",
        "paragraphs": [
            "得请归田弛负儋，满头霜雪鬓䰐鬖。",
            "高斋屈指呵呵笑，明日新春七十三。"
        ],
        "title": "己未岁除言怀示诸弟姪子孙二首  其一",
        "id": "70b29ed8-84f0-42a5-8c42-e98905fe5073"
    },
    {
        "author": "赵抃",
        "paragraphs": [
            "三岁尝叨贰国钧，两经吴蜀拥车轮。",
            "寻思政府归休日，八百科中止一人。"
        ],
        "title": "己未岁除言怀示诸弟姪子孙二首  其二",
        "id": "636ddec2-41e6-4bbd-ac5b-f50230a92ee8"
    },
    {
        "author": "赵抃",
        "paragraphs": [
            "我竹林翁所得奇，心传佛要面仙姿。",
            "年年六月十二日，观取高斋祝寿诗。"
        ],
        "title": "六弟司户生日",
        "id": "29657638-cbf4-469a-88c9-063db7c77988"
    },
    {
        "author": "赵抃",
        "paragraphs": [
            "直到巢峯最上头，旋磨崖石看诗留。",
            "重来转觉寒松老，三十六年前旧游。"
        ],
        "title": "己未岁十月七日登唐台山偶成",
        "id": "931d07d7-55c4-4a16-a2f2-f58382019291"
    },
    {
        "author": "赵抃",
        "paragraphs": [
            "云意乘秋任往还，泉音终日自潺潺。",
            "师心正与云泉契，不称城居祗称山。"
        ],
        "title": "赠禅僧二首  其一",
        "id": "44c7237a-cc9f-44fe-acb8-7cc0c73526a1"
    },
    {
        "author": "赵抃",
        "paragraphs": [
            "瀫水曹溪一滴通，烂柯元是妙高峯。",
            "子湖有犬无人会，我欲凭诗寄老踪。"
        ],
        "title": "赠禅僧二首  其二",
        "id": "4b03d737-da38-4b54-ba6f-959f26c2022c"
    },
    {
        "author": "赵抃",
        "paragraphs": [
            "去年春晚宴亭皋，今日重登不惮劳。",
            "栏外当时双派水，已应归海作波涛。"
        ],
        "title": "题婺州郡圃双溪亭",
        "id": "836188a6-8c93-4183-8436-e52cbd808d78"
    },
    {
        "author": "赵抃",
        "paragraphs": [
            "隐侯诗价满东吴，八咏诗章意思殊。",
            "世说当年清瘦甚，不知全为苦吟臞。"
        ],
        "title": "题八咏楼",
        "id": "09c71fc2-33eb-4e31-9f6b-ac3433889f01"
    },
    {
        "author": "赵抃",
        "paragraphs": [
            "子诗赠我离杭日，劝使东来作主人。",
            "再得湖山老休去，而今始是自由身。"
        ],
        "title": "过婺示施耕县丞",
        "id": "9107a384-6d30-4ec3-beb0-3a3b26c12c9e"
    },
    {
        "author": "赵抃",
        "paragraphs": [
            "云黄绝顶冠峯峦，七佛当时行道坛。",
            "天敛积阴千里霁，故令登赏得盘桓。"
        ],
        "title": "登云黄山",
        "id": "276e032e-2d1a-4824-ac7b-7269f0048fdc"
    },
    {
        "author": "赵抃",
        "paragraphs": [
            "岁寒姿性禀于天，一变人疑换骨仙。",
            "操是寒松心是石，始终全类古真贤。"
        ],
        "title": "题婺州永康县延真观松石",
        "id": "0cdcb1c1-f024-4e6a-b14c-b595e12199a4"
    },
    {
        "author": "赵抃",
        "paragraphs": [
            "南明石像世称奇，人说嘉州具体微。",
            "大小何烦较吴蜀，法身无处不同归。"
        ],
        "title": "登越州新昌石佛阁",
        "id": "dfeeeaae-847b-4059-87a2-6c3abbee8414"
    },
    {
        "author": "赵抃",
        "paragraphs": [
            "吾子沿江千里来，我车不惮陟崔嵬。",
            "永嘉贰政年方壮，未用斑衣学老莱。"
        ],
        "title": "过天姥岭示男㞦",
        "id": "6cdf2ab9-5f53-40de-b9dd-30cd7d4bcb3b"
    },
    {
        "author": "赵抃",
        "paragraphs": [
            "景入天台日日新，安车千里去寻真。",
            "路逢白发老翁问，父子同游有几人。"
        ],
        "title": "初入天台示男㞦",
        "id": "1ba76da1-6b50-40da-a13f-fe2103d13656"
    },
    {
        "author": "赵抃",
        "paragraphs": [
            "三井余波势靡停，平铺千丈落峥嵘。",
            "秋阳五彩随流照，纵有良工画不成。"
        ],
        "title": "题三井瀑巾",
        "id": "3bd771ab-5302-441f-8be7-ab985d8ec050"
    },
    {
        "author": "赵抃",
        "paragraphs": [
            "峯峦如蜀剑关分，万仞千门不可亲。",
            "惟有诸仙功行满，云屏从此去朝真。"
        ],
        "title": "双阙山",
        "id": "799936a7-634e-4afd-8a90-df69dc461ff8"
    },
    {
        "author": "赵抃",
        "paragraphs": [
            "台岭周回八百里，琼台中立许谁登。",
            "宵分疑有羣仙集，月白风清最上层。"
        ],
        "title": "琼台",
        "id": "0eb9902e-43e2-4134-8a7a-a65b28a20d95"
    },
    {
        "author": "赵抃",
        "paragraphs": [
            "黯黯龙潭不测深，临观崖下已千寻。",
            "若逢岁旱休闲卧，好与斯民去作霖。"
        ],
        "title": "龙潭",
        "id": "e3b30e80-9b51-48a3-9671-2184712edb8a"
    },
    {
        "author": "赵抃",
        "paragraphs": [
            "子舆辍肉为闻声，德洽民心苦好生。",
            "智者教行尤可尚，放螺从此得溪名。"
        ],
        "title": "放螺溪",
        "id": "bcd4cd0a-2635-4ab6-ad1e-b3ad7bebfa83"
    },
    {
        "author": "赵抃",
        "paragraphs": [
            "石桥吾祖昔留诗，句有天寒树著衣。",
            "山下老僧能叹咏，诸孙三岁与光辉。"
        ],
        "title": "与男㞦游天台石桥览先祖诗因成",
        "id": "315c5e72-f5ec-473f-9297-963f2b1ad927"
    },
    {
        "author": "赵抃",
        "paragraphs": [
            "丛林枯槁井难穿，珍重禅师道力坚。",
            "一旦出庵携一锡，卓山随手涌甘泉。"
        ],
        "title": "锡杖泉",
        "id": "691f3d3b-ecfc-4339-87f2-5f96cadb9f83"
    },
    {
        "author": "赵抃",
        "paragraphs": [
            "巾顶广轩逢杪秋，万家云屋接丹丘。",
            "主人欲尽行人乐，更向东吴共泛舟。"
        ],
        "title": "过台州登巾子晚游东湖",
        "id": "30a74a1c-48b5-47c9-9910-59017cbf73d4"
    },
    {
        "author": "赵抃",
        "paragraphs": [
            "赏遍舟丘上画船，旌旗金鼓满晴川。",
            "潮平难繂舟人望，一似离杭过越年。"
        ],
        "title": "泛舟离台港",
        "id": "3f4cd2e5-1e82-44c6-9770-0f5933882152"
    },
    {
        "author": "赵抃",
        "paragraphs": [
            "石龙一滴水涓涓，大士巖溪峭壁间。",
            "我道音闻无不是，何须曾入宝陀山。"
        ],
        "title": "观音巖",
        "id": "59300db4-f972-45a3-8531-d51cd5dca13b"
    },
    {
        "author": "赵抃",
        "paragraphs": [
            "鴈荡林泉天下奇，谢公不到未逢时。",
            "碧霄万壑千岩好，今日来游尽得之。"
        ],
        "title": "题灵峰寺",
        "id": "bb79a094-69db-4741-85bc-9dad1ea04b9b"
    },
    {
        "author": "赵抃",
        "paragraphs": [
            "会峰亭对大屏风，万秀千奇耸若空。",
            "不识谁能夺造化，真仙世界一壶中。"
        ],
        "title": "登飞泉寺会峰亭",
        "id": "ccdb0ad7-fb08-4338-9a8a-cc0ebe60fa6f"
    },
    {
        "author": "赵抃",
        "paragraphs": [
            "游遍名山未肯休，征车已发尚回眸。",
            "高峯亦似多情思，百里依然一探头。"
        ],
        "title": "出鴈荡回望常云峰",
        "id": "e4366180-750d-4e2d-8523-fe3b0d72ac5b"
    },
    {
        "author": "赵抃",
        "paragraphs": [
            "巨海澄澜波自平，停车冉冉看潮生。",
            "岂同八月吴江会，共骇潮头万鼓鸣。"
        ],
        "title": "观海",
        "id": "52b0ccd4-9728-4134-980e-e238a524fce5"
    },
    {
        "author": "赵抃",
        "paragraphs": [
            "白鹤丛林古梵宫，壁间留像见真风。",
            "忆师去岁雷峰别，只似南柯一梦中。"
        ],
        "title": "观老僧会才画像",
        "id": "a9b1276d-3423-4d46-97a7-9e398f90658a"
    },
    {
        "author": "赵抃",
        "paragraphs": [
            "旧治熙熙乐似春，退公章句更清新。",
            "官居佛舍留题徧，可惜诗人只字民。"
        ],
        "title": "经乐清寄前县令周邠",
        "id": "dceca975-8e35-4938-94d8-724b53a83a78"
    },
    {
        "author": "赵抃",
        "paragraphs": [
            "曩岁阻风京口日，今离象浦复徘徊。",
            "姓江名静人何许，昨日依然入梦来。"
        ],
        "title": "宿象浦驿记梦",
        "id": "f2811985-201f-4d0f-8a6c-c192ca7638ae"
    },
    {
        "author": "赵抃",
        "paragraphs": [
            "两阕新诗出慎江，亲携迎我重嗟降。",
            "深藏箧笥生光彩，价抵千金璧一双。"
        ],
        "title": "答毛章秀才",
        "id": "c90fefc6-c7d3-434b-a7ea-1bd39d7453d0"
    },
    {
        "author": "赵抃",
        "paragraphs": [
            "晓窗幽磬暮疎钟，晓暮清音消息通。",
            "阁以定名成底事，醒醒须仗主人翁。"
        ],
        "title": "题僧正仲灏定阁",
        "id": "2453b937-f1ef-4fea-86aa-8a3abd95a344"
    },
    {
        "author": "赵抃",
        "paragraphs": [
            "君念亲闱肯暂留，吾居子舍尚优游。",
            "逢人为道归迟意，正似江湖不系舟。"
        ],
        "title": "姪壻郑庭晦与予同游鴈荡令欲先归赠别",
        "id": "42d9cf1f-52c4-495c-8eea-5e0fbf3e58a8"
    },
    {
        "author": "赵抃",
        "paragraphs": [
            "我憩堂中乐可知，优游逾月意忘归。",
            "老来不及吾儿少，且著朱衣胜彩衣。"
        ],
        "title": "留题戏彩堂示男㞦",
        "id": "f93f2178-88bc-4cc0-a402-cd87a1039dd2"
    },
    {
        "author": "赵抃",
        "paragraphs": [
            "烟波周匝望中赊，乘兴驱车一迳斜。",
            "谁识上人修证地，水晶宫里法王家。"
        ],
        "title": "谒水心院讲僧继忠",
        "id": "07209c85-60fe-4e74-85f1-f494461f591b"
    },
    {
        "author": "赵抃",
        "paragraphs": [
            "朝发温江上处溪，小舟无寐枕频欹。",
            "夜来雨作籧篨响，恰似当年赴举时。"
        ],
        "title": "客舟夜雨",
        "id": "2fc3b634-85d3-4da3-8eb1-df0158be3138"
    },
    {
        "author": "赵抃",
        "paragraphs": [
            "主礼慇懃醉玉杯，暮云山顶压楼台。",
            "浑如元相夸州宅，鼓角声从地底回。"
        ],
        "title": "括苍照水阁饮散闻角",
        "id": "4e1f63b4-f337-4f6b-8e1a-db0f2e391c4e"
    },
    {
        "author": "赵抃",
        "paragraphs": [
            "宫前车辙状分明，世说轩辕上玉清。",
            "仰慕劳心是秦汉，不修功行只虚名。"
        ],
        "title": "缙云玉虚宫",
        "id": "fd088727-7d67-4acf-9097-888b6cf2f90f"
    },
    {
        "author": "赵抃",
        "paragraphs": [
            "妙峯高处即仙居，多为朝真作步虚。",
            "却是清风明月夜，一声倾听属樵渔。"
        ],
        "title": "步虚宫",
        "id": "94f7592f-84ff-487e-9525-d4b9717095ed"
    },
    {
        "author": "赵抃",
        "paragraphs": [
            "不见青莲花落时，鼎湖惟有白云归。",
            "一峯孤立如天柱，若较灵巖具体微。"
        ],
        "title": "鼎湖峰",
        "id": "bd1b214a-fba8-4f98-a222-e57617293be0"
    },
    {
        "author": "赵抃",
        "paragraphs": [
            "路入云端步步轻，洞中滑溜一泓清。",
            "不逢真侣仙踪在，犹喜磨崖纪姓名。"
        ],
        "title": "仙水洞",
        "id": "e9210925-0073-4916-88fd-87a77022d977"
    },
    {
        "author": "赵抃",
        "paragraphs": [
            "仙洞长年卧白云，灵丹成就养天真。",
            "汉庭轻为东宫出，应笑商山四老人。"
        ],
        "title": "隐真洞",
        "id": "25efbf1e-7bdd-480e-98b1-46178ae46016"
    },
    {
        "author": "赵抃",
        "paragraphs": [
            "洞天日月最迟迟，来见仙真即忘归。",
            "看取桃源刘阮去，旧乡虽是故人非。"
        ],
        "title": "忘归洞",
        "id": "e5c6be4e-8bd1-4b12-a29a-16dfdd6b1ac0"
    },
    {
        "author": "赵抃",
        "paragraphs": [
            "千里寻山忆烂柯，七旬归去此重过。",
            "因观秀野轩前景，与我高斋不较多。"
        ],
        "title": "自温江宿僧浄偲秀野轩",
        "id": "35f3f4ee-8b2c-42cf-a641-4d9898be35d0"
    },
    {
        "author": "赵抃",
        "paragraphs": [
            "七旬寻胜远尘纷，身计优游荷国恩。",
            "往复汝勤人尽说，从来忠孝出吾门。"
        ],
        "title": "男㞦随侍还乡欲回温赠行",
        "id": "975eb4bd-4400-41cf-bfec-26a0ee61ec97"
    },
    {
        "author": "赵抃",
        "paragraphs": [
            "不惮风霜道阻修，一瓶一钵少迟留。",
            "稽山未可轻归去，浮石精蓝况旧游。"
        ],
        "title": "越州讲僧智月见访",
        "id": "459f44ec-ce2e-47aa-b67b-95f7eea1d9ff"
    },
    {
        "author": "赵抃",
        "paragraphs": [
            "报恩堂庑缮完新，养志熙熙镇似春。",
            "佛子事余为孝子，黄金园有白头亲。"
        ],
        "title": "次程师孟正议题神照大师养志堂",
        "id": "bb895579-9661-4d06-877c-7d912d6bc9ac"
    },
    {
        "author": "赵抃",
        "paragraphs": [
            "车骑衢民不可攀，机山云约首春还。",
            "彩衣堂上成童戏，八十慈亲为解颜。"
        ],
        "title": "送衢守王照大夫",
        "id": "9286a96e-f968-4251-9d9c-3a975933cb27"
    },
    {
        "author": "赵抃",
        "paragraphs": [
            "退休林下屈朱轮，逸老亭边袂欲分。",
            "一诵高斋回首句，感公认我独慇懃。"
        ],
        "title": "酬前人见别",
        "id": "f6009805-32c7-451e-b98b-32e5b5157044"
    },
    {
        "author": "赵抃",
        "paragraphs": [
            "枳鸾新命去逢春，士论许为忠孝人。",
            "白首慈亲七十八，安居荣侍入西秦。"
        ],
        "title": "送余宗道主簿赴官",
        "id": "12480408-d767-4f2f-8b9a-eaf41f7aae38"
    },
    {
        "author": "赵抃",
        "paragraphs": [
            "教言今觉昔诸尘，不了心源未是真。",
            "却念樵夫无所得，当年虚作烂柯人。"
        ],
        "title": "次韵吴天常中散",
        "id": "86ba978b-5592-436e-89b2-13d7f47273a4"
    },
    {
        "author": "赵抃",
        "paragraphs": [
            "柳深莺老暮春天，恭侍慈亲解画船。",
            "举首丹徒民万户，共迎和气作丰年。"
        ],
        "title": "送蔡门长官赴任丹徒",
        "id": "a0255397-db62-4adf-87ed-43300f007d05"
    },
    {
        "author": "赵抃",
        "paragraphs": [
            "宠数亲承咫尺颜，清修虔命似居山。",
            "欲知不老个中事，应向如今悟八还。"
        ],
        "title": "十八男㞦太仆寺丞生日",
        "id": "32a214e8-5c9f-4ef9-87a3-99fa2d911e20"
    },
    {
        "author": "赵抃",
        "paragraphs": [
            "归根落叶舞秋风，入蜀分携瀫水东。",
            "欲别何烦示圆相，普贤今作主人翁。"
        ],
        "title": "送海印长老赴峨眉都僧正二首  其一",
        "id": "2cb7e443-e4a6-46b8-b962-579666f81721"
    },
    {
        "author": "赵抃",
        "paragraphs": [
            "片云无著又西还，过尽秦山上蜀山。",
            "我独为师懽喜处，一程程入旧乡关。"
        ],
        "title": "送海印长老赴峨眉都僧正二首  其二",
        "id": "e420b0fd-c09d-41f5-93fb-aa83b91ce82d"
    },
    {
        "author": "赵抃",
        "paragraphs": [
            "突兀浮图烈燄焚，入云千尺一朝新。",
            "闻师领众非辜罢，今复如初慰越人。"
        ],
        "title": "会稽智印大师可升复为僧正因寄",
        "id": "e334cae9-9373-43f9-aab9-fb94e83cf06c"
    },
    {
        "author": "赵抃",
        "paragraphs": [
            "一节循循见始终，平常心有古人风。",
            "临行却笑庞居士，何用当庭探日中。"
        ],
        "title": "梁子正哀词二首  其一",
        "id": "cdcc5727-f38c-46de-8050-2e399283a65c"
    },
    {
        "author": "赵抃",
        "paragraphs": [
            "函中赤轴谁能卷，壁上孤琴已绝絃。",
            "付与儿孙有清德，临风何必更潸然。"
        ],
        "title": "梁子正哀词二首  其二",
        "id": "15ed0397-7ad7-4ab0-b8e8-f32fe3cda0f1"
    },
    {
        "author": "赵抃",
        "paragraphs": [
            "道猷宴坐卓一锡，萧然屏去羣魔迹。",
            "大蛇开口合不得，始知三昧通神力。"
        ],
        "title": "天台蛇洞",
        "id": "8acab6c3-96a7-41e2-9d43-b0ebd1f94822"
    },
    {
        "author": "赵抃",
        "paragraphs": [
            "山老榜庵名内照，掩扉默坐徒观妙。",
            "欲知毕竟事何如，无量寿光悬两曜。"
        ],
        "title": "内照庵",
        "id": "e27355c2-18fb-4c8b-a13c-361eac7e4f82"
    },
    {
        "author": "赵抃",
        "paragraphs": [
            "昨朝初泛临海舟，今暮已登漫岭驿。",
            "秋风阁雨波不扬，风伯江神俱有力。"
        ],
        "title": "宿漫岭",
        "id": "1be2ea71-6c05-4976-a46e-69adc5fcda0a"
    },
    {
        "author": "赵抃",
        "paragraphs": [
            "我车出蜀十年强，感旧情怀未尽忘。",
            "有问老衰师为道，心如冰雪鬓如霜。"
        ],
        "title": "因海印行感旧寄蜀中故人",
        "id": "febd1545-4343-49bf-bd8d-2fae32478d1b"
    },
    {
        "author": "赵抃",
        "paragraphs": [
            "黄衣道士骨朽矣，白鹤仙翁诗宛然。",
            "君傥不能来一顾，壁间磨灭有谁传。"
        ],
        "title": "和二苏题白鹤观二首  其一",
        "id": "30273101-2f3e-444f-b351-48e59819bc58"
    },
    {
        "author": "赵抃",
        "paragraphs": [
            "不逢碁酒与莺花，古观高吟字字嘉。",
            "好事独来终日赏，诸翁争云著诗夸。"
        ],
        "title": "和二苏题白鹤观二首  其二",
        "id": "60e5cc80-78b7-48a0-845e-236caa3f1192"
    },
    {
        "author": "赵抃",
        "paragraphs": [
            "轩外长溪溪外山，卷帘空旷水云间。",
            "高斋有问如何乐，清夜安眠白昼闲。"
        ],
        "title": "退居十咏 高斋",
        "id": "87a8c7c4-8f19-4e8a-ad0a-aca266f483d3"
    },
    {
        "author": "赵抃",
        "paragraphs": [
            "池阁孤清瞰碧流，太虚怀抱物华秋。",
            "圆蟾默有中宵约，几点闲云为我收。"
        ],
        "title": "退居十咏 水月阁",
        "id": "ef77c0fa-a4d8-4211-afcc-04a03fca835e"
    },
    {
        "author": "赵抃",
        "paragraphs": [
            "鱼不能言似可哀，竭池千数竞徘徊。",
            "瀫江深处呼僮放，羨尔优游得所哉。"
        ],
        "title": "退居十咏 放鱼",
        "id": "c5cce976-de3a-4cd6-826f-9fde7eccb1c6"
    },
    {
        "author": "赵抃",
        "paragraphs": [
            "少时亲手植双松，昼爱层阴夜听风。",
            "今日岁寒踰五纪，也应心似主人翁。"
        ],
        "title": "退居十咏 双松",
        "id": "96397754-e12d-4c40-b8dc-e77400238786"
    },
    {
        "author": "赵抃",
        "paragraphs": [
            "暑威何处称疎慵，百本修篁小槛东。",
            "时遣清风送消息，此君都在不言中。"
        ],
        "title": "退居十咏 竹轩",
        "id": "0a7482c4-8c34-4d44-a2d4-fdddcec65970"
    },
    {
        "author": "赵抃",
        "paragraphs": [
            "动入和风静惹烟，翠条踈处露池莲。",
            "林中尽是能吟物，春有黄鹂夏有蝉。"
        ],
        "title": "退居十咏 柳轩",
        "id": "d773f82d-3dd8-4afb-9f80-2770f1099a78"
    },
    {
        "author": "赵抃",
        "paragraphs": [
            "密径修筠郊外居，小亭随意榜归欤。",
            "等闲早暮携筇到，池沼东头是旧庐。"
        ],
        "title": "退居十咏 归欤亭",
        "id": "42b8e087-8490-419f-81eb-9f00f4adb59f"
    },
    {
        "author": "赵抃",
        "paragraphs": [
            "亭上秋登远目明，灈缨诚不是虚名。",
            "晴波一片如铺练，浮石江心彻底清。"
        ],
        "title": "退居十咏 濯缨亭",
        "id": "259a80b8-778e-4a00-9b81-95c66846d58d"
    },
    {
        "author": "赵抃",
        "paragraphs": [
            "累岁辞荣得帝俞，老来天幸更谁如。",
            "腰间已解黄金印，归有田耕二顷余。"
        ],
        "title": "退居十咏 负郭田",
        "id": "59b13ce1-deec-40d1-a87d-85eb74d08339"
    },
    {
        "author": "赵抃",
        "paragraphs": [
            "乌巨东西气候秋，子湖冈陇暮云浮。",
            "欲观古佛丛林地，只用凭栏一举头。"
        ],
        "title": "退居十咏 望南山",
        "id": "1cf42a02-0429-4560-a992-48614cef9c86"
    },
    {
        "author": "赵抃",
        "paragraphs": [
            "爪期终代促装前，常遗吾书索赠言。",
            "今日却成哀挽句，霜风江上送灵幡。"
        ],
        "title": "常山县公姚存哀词二首  其一",
        "id": "18c8d467-1df9-4696-97ee-4ceddda4f782"
    },
    {
        "author": "赵抃",
        "paragraphs": [
            "威惠三年邑政优，平生志业未经酬。",
            "嗟嗟故里松楸老，先陇归陪地下游。"
        ],
        "title": "常山县公姚存哀词二首  其二",
        "id": "3b906358-4b31-4559-87a7-b42f854ef81b"
    },
    {
        "author": "赵抃",
        "paragraphs": [
            "故人相别岁时多，日欲为书奈懒何。",
            "犹喜个中无间断，西轩云岫碧嵯峨。"
        ],
        "title": "寄灵隐圆明禅师",
        "id": "325286d7-59ea-4c67-9326-291d80a8c7cb"
    },
    {
        "author": "赵抃",
        "paragraphs": [
            "森森乔木得诸隣，雾锁云埋不记春。",
            "报得看看鳞角就，为君惊起梦中人。"
        ],
        "title": "桐木为鱼寄名山主",
        "id": "2aa3a674-7e49-4869-9d0b-fd111c025914"
    },
    {
        "author": "赵抃",
        "paragraphs": [
            "千里无书信却通，瀫江南畔石桥东。",
            "春来消息谁传去，落尽林花一夜风。"
        ],
        "title": "景仁寄超化长老",
        "id": "369542a1-1223-4df5-b5e2-0b0264eeff90"
    },
    {
        "author": "赵抃",
        "paragraphs": [
            "今年年是去年年，此处何曾有变迁。",
            "穿耳胡僧曾说破，梅花落尽柳生烟。"
        ],
        "title": "岁日示众",
        "id": "367f653e-73d8-4d78-9345-95e24f55c397"
    },
    {
        "author": "赵抃",
        "paragraphs": [
            "寂寂松门竟日闲，更无金锁与玄关。",
            "时人欲识南明路，过得溪来便上山。"
        ],
        "title": "南明示众",
        "id": "e970bdc9-d550-42f6-ac2b-5e72fce68d56"
    },
    {
        "author": "赵抃",
        "paragraphs": [
            "烧香运水及煎茶，谁识庐山惠远家。",
            "社客若来高著眼，不须平地觅莲花。"
        ],
        "tags": [
            "庐山"
        ],
        "title": "惠远上人壁",
        "id": "8a0445bd-262d-4fe3-9b64-c4bbd03495fe"
    },
    {
        "author": "赵抃",
        "paragraphs": [
            "殿阁凌空锁翠岚，雪晴春色在松杉。",
            "芝骈羽驾归何处，留得双乌宿旧巖。"
        ],
        "title": "登真巖",
        "id": "a4c4a48f-f701-49d5-95a5-68281b4ad2f1"
    },
    {
        "author": "赵抃",
        "paragraphs": [
            "龙丘石室人难继，安正书堂世莫登。",
            "但见烟萝最高处，九峯排列一层层。"
        ],
        "title": "九峰巖",
        "id": "21da2aa1-eeb0-4676-a639-fb4f66557f4c"
    },
    {
        "author": "赵抃",
        "paragraphs": [
            "别派从江垠，邀流入农畎。",
            "淙淙来源深，㶁㶁度沟浅。",
            "园穿萧艾芟，堑断荆剪。",
            "疏功浃长长，溉利和步远。",
            "田观疑泽潴，坎听类瓴建。",
            "北溟归凿池，幽岳漾装巘。",
            "泻埤纹湍驶，回湾波细转。",
            "过窦石眼窥，经虚土口吮。",
            "浮行值落叶，浸长逢生藓。",
            "孤鹤眼怪觇，纤鱼鬣跳展。",
            "中沈无秽淤，底浄有纹{石霝}。",
            "映苇色莫分，喧琴韵难辨。",
            "增霖人闹蛙，涵月夜惊犬。",
            "侵篁鞭起萌，逼水低垂菌。",
            "怜黄浇菊篱，惜紫沃兰畹。",
            "吏咨窑甓甃，童戏芒车卷。",
            "灌携令手劳，漱掬致腰俛。",
            "庭秋临加凉，轩夏尚消烜。",
            "我矜近济能，僮贺遥汲免。",
            "贮戺埋巨甔，归厨架修笕。",
            "供掏饭盎粮，给澳羹鼎脔。",
            "调药修臼饵，煎茶试罗荈。",
            "坐客频泛觞，蹲儿屡洗砚。",
            "聆寒心脱烦，挹冷酒除湎。",
            "壅挑筇步随，静看髭吟撚。",
            "高怀造文摅，清兴团诗遣。",
            "瑰章非俗成，怪句自幽选。",
            "涌词波翻瀛，绵意绪抽蠒。",
            "书丹字隶行，款碣石磨琬。",
            "题为引流篇，记耳非自衒。"
        ],
        "title": "引流联句",
        "id": "cf6d4482-350f-4c81-94b6-f723154d832f"
    },
    {
        "author": "赵抃",
        "paragraphs": [
            "武夷之山千万峰，溪水诘曲流其中。",
            "喷云涌雪可□楫，一櫂无览仙人踪。",
            "白鹤昂昂写峭壁，雕虎长□□清风。",
            "悬崖蜕骨造化外，绝壑驾船神鬼功。",
            "寒岩鼎灶失鸡犬，盘石松椿腾蛟龙。",
            "行行自喜浣尘俗，萧散玉羽超樊笼。",
            "当年此日是高会，左仙右仙曲未终。",
            "紫星飘然天上去，曾孙虹桥路已穷。",
            "我生丹心涵太冲，欲脱缰锁追鸿蒙。",
            "上邀轩辕宴玄圃，手摘日月相游从。"
        ],
        "title": "游武夷山",
        "id": "68fd6349-ee10-48ec-b016-d12d6ca114e7"
    },
    {
        "author": "赵抃",
        "paragraphs": [
            "退食公堂自凭几，不动不摇心似水。",
            "霹雳一声透顶门，惊起从前自家底。",
            "举头苍苍喜复喜，刹刹尘尘无不是。",
            "中下之人不得闻，妙用神通而已矣。"
        ],
        "title": "青州闻雷",
        "id": "c6e68886-58c4-4a2e-8041-a879e9a914ae"
    },
    {
        "author": "赵抃",
        "paragraphs": [
            "腰佩黄金已退藏，个中消息也寻常。",
            "时人要识高斋老，只是柯村赵四郎。"
        ],
        "title": "题高斋",
        "id": "7be45690-5deb-49da-8d16-94663d52ffe9"
    },
    {
        "author": "赵抃",
        "paragraphs": [
            "君家歙溪边，自采歙溪石。",
            "刓磨清泉根，刳斩紫虬脊。",
            "罗纹洗莹致，蛾眉隐纤直。",
            "叩声清而长，触手生汗液。"
        ],
        "title": "歙砚诗",
        "id": "83fb0da6-a0a2-4c9a-b6c4-4ca8739f143a"
    },
    {
        "author": "赵抃",
        "paragraphs": [
            "龙穴藏身稳，泉源抚掌清。",
            "红尘人绝虑，白日世长生。",
            "我分谙冲寂，谁能顾利名。",
            "梦中休指笑，又作洞霄行。"
        ],
        "title": "应梦游",
        "id": "db425267-6d6b-4131-a880-a7a3718d7461"
    }
]