[
    {
        "author": "許及之",
        "paragraphs": [
            "試聽剝啄莫尋推，竹院來過更有誰。",
            "紫鳳迎門披裋褐，小龍入臼破新規。",
            "映空白鷺排青障，照水黄鸝點碧漪。",
            "春去自應留物色，眼前何事不供詩。"
        ],
        "title": "再用韻酬才叔",
        "id": "55549b3f-6872-4cee-863b-71edf2d681ed"
    },
    {
        "author": "許及之",
        "paragraphs": [
            "城南家訓不籯金，曾共青燈課夜吟。",
            "往行二劉元作則，後人六藝盡師心。",
            "經傳鄉派源流遠，詩到孫枝志思深。",
            "玉潤風流今鮑叔，卜鄰佳處到于今。"
        ],
        "title": "融州和孝若韻見寄併謝真愛賞梅之集復次韻奉酬  其一",
        "id": "36581e8a-046e-46d4-ac3a-397722ae1992"
    },
    {
        "author": "許及之",
        "paragraphs": [
            "同病齊年各老成，喜君勿藥近安平。",
            "籃輿不惜尋梅過，藜杖何妨倒屣迎。",
            "潘令劇談聽至夜，劉郎新句和來清。",
            "疾行每愧穿楊手，金榜君居第十名。"
        ],
        "title": "融州和孝若韻見寄併謝真愛賞梅之集復次韻奉酬  其二",
        "id": "9eea4ee6-972e-49d0-9308-c262f63fd374"
    },
    {
        "author": "許及之",
        "paragraphs": [
            "拂雲著句未能奇，聊爲溪山且發微。",
            "過矣瓊瑶煩答贈，居然懷袖有光輝。",
            "經時苦雨無佳思，幾日占晴望落暉。",
            "石友不來春自老，登山臨水送春歸。"
        ],
        "title": "次韻酬石謙伯二首  其一",
        "id": "89cc3d52-b98e-43bc-a9da-f4380f56ed29"
    },
    {
        "author": "許及之",
        "paragraphs": [
            "石兄兄石不兄錢，卜築山邊復水邊。",
            "位置亭臺依茂密，剔疏巖壑聽潺湲。",
            "拂雲脩竹還通月，擎蓋高松不記年。",
            "預恐陶君回俗駕，擬乘下澤疾驅前。"
        ],
        "title": "次韻酬石謙伯二首  其二",
        "id": "20003d4d-6308-4ea9-8792-a47a0cc8523f"
    },
    {
        "author": "許及之",
        "paragraphs": [
            "惠我詩章有琢磨，傳家學力見功多。",
            "恍驚社裏摛文手，奪得天邊織錦梭。",
            "競約芳洲容與戲，預欣清夜醉時歌。",
            "熏蒸浪泊看鳶墮，不念垂垂老伏波。"
        ],
        "title": "酬木伯初仍簡才叔常之",
        "id": "eb6b8ad1-bc5f-4c56-9ea5-80a9b88e6dcb"
    },
    {
        "author": "許及之",
        "paragraphs": [
            "杜老添愁憐晦日，閬仙不睡惜殘春。",
            "閏餘寬我花枝眼，年事逾君卦氣身。",
            "架上酴醾香已歇，階前紅藥色方新。",
            "新晴肯訪山園否，聞健聞閒莫厭頻。"
        ],
        "title": "次韻酬潘才叔",
        "id": "22d7acb7-e3d7-41d5-86aa-6a88bc41912a"
    },
    {
        "author": "許及之",
        "paragraphs": [
            "殷勤春事尚彌旬，豈是榆錢買得春。",
            "映水殘陽開句眼，滿園新綠庇花身。",
            "論文把酒交情舊，對弈忘機局面新。",
            "信筆題詩無好語，多情烏鵲喜聲頻。"
        ],
        "title": "再酬同社",
        "id": "d3a75515-4c2f-43eb-aa0f-31f9f496dcfb"
    },
    {
        "author": "許及之",
        "paragraphs": [
            "曾倚平山望遠峯，橋過真主昔回龍。",
            "詞翻十事溫卿閲，句敵三都蜀嶺筇。",
            "置驛家風羅四面，揮毫帥守角千鍾。",
            "來歸肯作蕭閒伴，一誦新篇一起容。"
        ],
        "title": "酬沈仲歸  其一",
        "id": "3fae1cac-06d4-4dfe-90ce-ec15ebf83fd9"
    },
    {
        "author": "許及之",
        "paragraphs": [
            "田家渴雨望雲峯，掣電驅雷起蟄龍。",
            "喜極三農俱合爪，爭扶百拜各拋筇。",
            "先生不用愁經笥，老子惟須辦飲鍾。",
            "換韻題詩應有句，何人起舞爲予容。"
        ],
        "title": "酬沈仲歸  其二",
        "id": "c8e15ca8-cae4-4c7f-a3c3-1710cd7e1fb0"
    },
    {
        "author": "許及之",
        "paragraphs": [
            "衣鉢歐梅無別峯，天慳發處妙屠龍。",
            "瓊瑶有句傳商鼎，金石留聲在蜀筇。",
            "三歎少曾賡俚曲，五音全得列編鍾。",
            "末章壓倒君餘事，不道承家有愧容。"
        ],
        "title": "次韻酬梅南壽舊曾和予梅花詞",
        "id": "39a49e24-6877-41ce-86bc-8d239a23ef3f"
    },
    {
        "author": "許及之",
        "paragraphs": [
            "凈盡繁紅但碧峯，藥欄猶有綠盤龍。",
            "風光何限供吟筆，霜鬢儘添宜老筇。",
            "豈必愁來方酌酒，底須句到始撞鍾。",
            "閒中作樂真吾事，多謝天工久見容。"
        ],
        "title": "自和",
        "id": "95087d26-eb15-4f29-a992-fb84b44b4607"
    },
    {
        "author": "許及之",
        "paragraphs": [
            "西山爽氣挾蓮峯，礙眼何嘗恕籜龍。",
            "近種貓頭未成竹，擬求人面替扶筇。",
            "春歸意緒愁千斛，病起情悰酒一鍾。",
            "莫話朝雞萌妄想，形骸老醜若爲容。"
        ],
        "title": "用韻酬常之才叔",
        "id": "a7123157-9d24-4cd9-a2a4-1c77e883b977"
    },
    {
        "author": "許及之",
        "paragraphs": [
            "雲間聲價仰高峯，今向詩中識士龍。",
            "傳誦廢餐惟閣筆，行吟須杖轉思筇。",
            "晚欣鄉里才華盛，故是江山秀氣鍾。",
            "竹院過從煩答似，坐來起敬有羞容。"
        ],
        "title": "酬翁常之次韻",
        "id": "f09b4eb0-003c-4949-865e-d7bb06e4fa97"
    },
    {
        "author": "許及之",
        "paragraphs": [
            "看雲注日愛奇峯，撼壁魚梭欲化龍。",
            "鳳沼催詩欣在手，驪珠奪目急扶筇。",
            "老慙尚竊祠庭祿，閒覺驚聞夜漏鍾。",
            "報答一春無好語，更憐同社曲優容。"
        ],
        "title": "再酬梅南壽",
        "id": "e2324c62-28ac-4129-b001-f7f626eb9145"
    },
    {
        "author": "許及之",
        "paragraphs": [
            "老慙匿影愛嵐峯，已愧家聲昔二龍。",
            "鑿井得泉思種橘，尋河知路記因筇。",
            "加餐漫說囊中法，應俗多違飯後鍾。",
            "同社朋來欣已諾，何時倒屣却從容。"
        ],
        "title": "用韻酬常之",
        "id": "87512c9d-d368-41e2-ab9f-7822e03c3592"
    },
    {
        "author": "許及之",
        "paragraphs": [
            "迢迢起頓兩三峯，石窟門邊有斷龍。",
            "致爽君能豪拄笏，策疲我愧老搘筇。",
            "論詩句句諧唐律，舉酒時時敵漢鍾。",
            "謝客分留餘物色，可能無意更形容。"
        ],
        "title": "疊用韻酬常之",
        "id": "1b68a688-596a-4852-a510-8d52593a8ecb"
    },
    {
        "author": "許及之",
        "paragraphs": [
            "玉樹風前映玉峯，吾家安得此乘龍。",
            "書林未照青藜杖，甥館肯陪高節筇。",
            "歸棹喜聞明月載，哦詩想带夕陽鍾。",
            "從今社裏添光寵，咳唾珠璣有仲容。"
        ],
        "title": "用韻酬侯居甫",
        "id": "1d794cb9-5fd9-46e9-b56b-94bc4e7ceb9b"
    },
    {
        "author": "許及之",
        "paragraphs": [
            "凌雲健筆聳雲峯，奪得標歸信是龍。",
            "官似梅仙非素隠，山經謝屣伴栖筇。",
            "柳邊待起明光草，花外要聞長樂鍾。",
            "暫肯聞閒入詩社，來篇三復歎南容。"
        ],
        "title": "再用韻酬居甫",
        "id": "fea6f777-3254-424f-ac81-732cf6767b38"
    },
    {
        "author": "許及之",
        "paragraphs": [
            "契託尊公千佛名，思瞻生氣屬丹青。",
            "愛君克肖充眉宇，將母通家過里亭。",
            "難韻更能陪我和，苦吟想見徹鄰聽。",
            "勉傳衣鉢窮年計，入學元非一仲丁。"
        ],
        "title": "酬鄭千之",
        "id": "41885407-e833-4efa-9b5a-ce3c9f8d3cda"
    },
    {
        "author": "許及之",
        "paragraphs": [
            "擾擾人生漫百營，思量蒲柳豈長青。",
            "四時代謝真郵傳，百歲光陰寄客亭。",
            "眼底浮華非我有，靜中真樂要人聽。",
            "故吾不惜全還我，二十三前是白丁。"
        ],
        "title": "自和",
        "id": "88f53303-1e94-4a74-8314-dc16dd85dd3d"
    },
    {
        "author": "許及之",
        "paragraphs": [
            "歸巢倦翼底須營，家近容成取次青。",
            "笑我崎嶇山上路，羨君瀟灑竹間亭。",
            "弄璋已覺門闌喜，引玉尤驚里衖聽。",
            "得子且欣容易養，庚壬乙丙况藏丁。"
        ],
        "title": "和居甫仍喜其得雄",
        "id": "5ab8fea6-8c13-48ef-9fe6-af2b5ef6657f"
    },
    {
        "author": "許及之",
        "paragraphs": [
            "三逕雖荒可更營，歸來因得課樵青。",
            "巖棲寧著高低屐，世路怕過長短亭。",
            "厚祿故人新枉句，高山流水舊知聽。",
            "案頭展卷勤收拾，却恐天官敕六丁。"
        ],
        "title": "德久寄南游詩卷內和丁字韻凡九因次韻寄酬",
        "id": "7e6fdf39-6582-400e-8312-078ef8b0da5b"
    },
    {
        "author": "許及之",
        "paragraphs": [
            "連朝晴霽有何營，靜對脩篁照眼青。",
            "旌節花迎門外客，發揚荷傍水邊亭。",
            "雙呼鳩語元無據，一箇蟬聲已可聽。",
            "鵲鵲飛來還送喜，吉丁新句遣家丁。"
        ],
        "title": "酬常之",
        "id": "b463a10c-3b15-48e8-9caf-59375ac1b13f"
    },
    {
        "author": "許及之",
        "paragraphs": [
            "在勤生計合勤營，手劚山園藥甲青。",
            "首辨君臣嚴位置，次看炎冷各調亭。",
            "有身爲患那能見，未說能仙自喜聽。",
            "肘後傳來須記取，種時端是戊銜丁。"
        ],
        "title": "奉酬常之仙藥課畦丁之什",
        "id": "cf950007-3f04-4ee8-814c-187aca1d3f7f"
    },
    {
        "author": "許及之",
        "paragraphs": [
            "自笑求田了不營，竭貲結屋爲山青。",
            "尚憐遠岫光傾座，猶欲平崖穩著亭。",
            "同社唱酬雖數至，扣門剝啄未嘗聽。",
            "故交要識今吾面，不是遺民即隠丁。"
        ],
        "title": "酬孝若",
        "id": "fa5fded4-cef7-40b5-b277-7e04045dbcc1"
    },
    {
        "author": "許及之",
        "paragraphs": [
            "窮當堅似亞夫營，誰似任安事衛青。",
            "欲使威儀還漢舊，未傷風景隔新亭。",
            "功名薄處書慵讀，志節高邊我愛聽。",
            "過午尚思茶一碗，休將後蔡比前丁。"
        ],
        "title": "酬南壽  其一",
        "id": "2e229853-9167-4309-9989-014ac7f5235e"
    },
    {
        "author": "許及之",
        "paragraphs": [
            "身世悠悠莫苦營，是他松柏只長青。",
            "寬於繭甕茨爲舍，大似雞棲草作亭。",
            "蟲臂鼠肝元自定，龜毛兔角慣曾聽。",
            "臚傳天語君須記，第四科名合是丁。"
        ],
        "title": "酬南壽  其二",
        "id": "ebbe6800-d44f-4394-807d-95633ef36902"
    },
    {
        "author": "許及之",
        "paragraphs": [
            "年衰病怯思怔營，惟見詩筩眼便青。",
            "連和舊篇纔結局，高吟新月恰當亭。",
            "敢輕勍敵嬰生力，正恐陳言厭熟聽。",
            "入社莫言詩殿後，此時孤律夢方丁。"
        ],
        "title": "仲歸以結局丁字韻二詩七夕乃連和四篇至如數奉酬  其一",
        "id": "96a01f35-1b51-4cce-8689-bd0c73471b1a"
    },
    {
        "author": "許及之",
        "paragraphs": [
            "君詩紀律似堅營，氣王東南幟赤青。",
            "湧思急於流峽水，疾馳快似速郵亭。",
            "想當愜意須頻讀，說與齊眉更喜聽。",
            "擊鉢工夫勝刻楮，賣文却笑隠吾丁。"
        ],
        "title": "仲歸以結局丁字韻二詩七夕乃連和四篇至如數奉酬  其二",
        "id": "da78cdba-afbc-449e-b043-67c0564b595f"
    },
    {
        "author": "許及之",
        "paragraphs": [
            "年逾卦氣易身營，除一君猶鬢發青。",
            "豈但文章難匹敵，只量筋力敢秤亭。",
            "詩如博弈聊賢已，調似渝歌且易聽。",
            "除却吟哦無一事，齋心惟敬六神丁。"
        ],
        "title": "仲歸以結局丁字韻二詩七夕乃連和四篇至如數奉酬  其三",
        "id": "f52d751b-26db-4e7f-98ac-b058da63418d"
    },
    {
        "author": "許及之",
        "paragraphs": [
            "聘錢猶欠入驅營，野語傳訛亂史青。",
            "河鼓牛郎隔河漢，成橋烏鵲爲津亭。",
            "隨緣樂事從心賞，妄想佳期莫耳聽。",
            "見說老人星合見，更占秋丙看春丁。"
        ],
        "title": "仲歸以結局丁字韻二詩七夕乃連和四篇至如數奉酬  其四",
        "id": "07f3c0cb-fa1a-450d-ba59-b53a8bb4366a"
    },
    {
        "author": "許及之",
        "paragraphs": [
            "困倚床頭未當癡，結廬取次不塗茨。",
            "常留真火添丹竈，任使清霜上兩眉。",
            "入市有錢時施藥，還家無藁自吟詩。",
            "不因乘興來過我，老子姓名誰得知。"
        ],
        "title": "次韻湘西許老",
        "id": "2451c5ab-e894-41e1-aba0-e1677f1ac6e6"
    },
    {
        "author": "許及之",
        "paragraphs": [
            "佳句馳來合斬關，家童豈得嫉渠頑。",
            "好懷偶苦催租至，厚意虛教垂橐還。",
            "近社賡酬幾寂寞，舊詩塗改厪爛斑。",
            "轉庵方示維摩病，猶望崇齋大小山。"
        ],
        "title": "次韻王宣甫",
        "id": "3cb20309-e98f-46c2-ab46-f1d9b47384c6"
    },
    {
        "author": "許及之",
        "paragraphs": [
            "訪舊論交憶斷金，閉門宣想日高吟。",
            "應思后牧長回首，更學陰何苦用心。",
            "顧我自知經世淺，如君何苦愛人深。",
            "相逢休說東山話，已覺昨非猶至今。"
        ],
        "title": "次韻孝若謝報謁二首  其一",
        "id": "b2402877-85b7-4081-9eeb-6861db5263ac"
    },
    {
        "author": "許及之",
        "paragraphs": [
            "如懸夜雨潤冬晴，菜本朝來翠浪平。",
            "菊老容成宜退聽，梅開真愛欲相迎。",
            "擁爐靜坐心非想，把筆題詩思過清。",
            "寫寄城西老朋友，數能過訪不無名。"
        ],
        "title": "次韻孝若謝報謁二首  其二",
        "id": "d4bbe0bf-35fa-4462-9b48-da34246854b9"
    },
    {
        "author": "許及之",
        "paragraphs": [
            "投老投閒袖久通，何妨搔首鬢如蓬。",
            "故人索我形骸外，春事開予笑語中。",
            "別去未幾情似闊，詩成倏至福何洪。",
            "倦從遠役寧株守，人訝相從臭味同。"
        ],
        "title": "次韻盧康伯別家塾後示惠二詩  其一",
        "id": "68c4443c-b893-4a9f-93df-ffc5e1f61266"
    },
    {
        "author": "許及之",
        "paragraphs": [
            "如君摸索不難知，匡鼎來時解說詩。",
            "莫作瓜分甜後蒂，已拚樗散鬢成絲。",
            "聞閒歲月壺中永，取靜光陰隙外馳。",
            "莫道廣文心似鐵，知心猶有賦梅詩。"
        ],
        "title": "次韻盧康伯別家塾後示惠二詩  其二",
        "id": "44a5d7bb-c26c-4858-a06d-24650bd0b3c4"
    },
    {
        "author": "許及之",
        "paragraphs": [
            "繚垣虛晝靜沉沉，兩行槐陰一徑深。",
            "細雨入簾供洪溽，清談參坐共蕭森。",
            "柳邊花底隨官事，綠暗紅稀惜壯心。",
            "正以頭風無藉在，詩翁佳句敵陳琳。"
        ],
        "title": "次諫長韻  其一",
        "id": "2b0c1d94-6dca-4474-802d-3c4243046d52"
    },
    {
        "author": "許及之",
        "paragraphs": [
            "簷溜涓涓響澗涔，濕飛蝴蝶見深深。",
            "乳鴉雛雀自酬答，老柳古槐惟蔚森。",
            "同省三人慙未至，許身一字愧初心。",
            "妤風隔院動修竹，隨意題詩傾碧琳。"
        ],
        "title": "次諫長韻  其二",
        "id": "986fa921-e936-4a5c-a7c0-7ca2000bf5d4"
    },
    {
        "author": "許及之",
        "paragraphs": [
            "聖時下士若卷阿，鴻筆詞源走萬波。",
            "南省只教韓愈到，北飛猶障禹門過。",
            "男兒器業偏成晚，夫子才名獨患多。",
            "地闢天開知有日，中興宜頌更宜歌。"
        ],
        "title": "再次仲歸臨池韻",
        "id": "a54a856e-8ad7-4fbc-9300-a6825c8a6c1d"
    },
    {
        "author": "許及之",
        "paragraphs": [
            "每思忝竊長知愧，何有行藏可待明。",
            "壯不如人祇錄錄，老將及耄更平平。",
            "故交契予情文厚，佳句馳來格律清。",
            "擬策疲駑追逸步，却愁重趼趣脩程。"
        ],
        "title": "次韻劉孝若二首  其一",
        "id": "fae0b1ec-a3e4-47e7-9c63-53b0eae2082b"
    },
    {
        "author": "許及之",
        "paragraphs": [
            "宜男草長欲忘憂，含笑花開却似羞。",
            "轉蕙有風凉意動，重梅過雨漲痕留。",
            "幽閒歲月難消受，香火朝昏未答酬。",
            "珍重友朋相慰藉，鼎來賡和得因由。"
        ],
        "title": "次韻劉孝若二首  其二",
        "id": "24badf63-d772-4b4c-a22d-98ed95078798"
    },
    {
        "author": "許及之",
        "paragraphs": [
            "梅風拂拂動薰絃，久雨休疑是漏天。",
            "有客方懷吟澤畔，無樓那得住山邊。",
            "添香遣日愁難破，換韻傳詩喜欲顛。",
            "犯戒成章賢博弈，門人已廢蓼莪篇。"
        ],
        "title": "次韻轉庵幽禽到研邊之什",
        "id": "350cf401-c167-475e-85a9-b5d071c452d7"
    },
    {
        "author": "許及之",
        "paragraphs": [
            "久向竹林聞小阮，恨無此客豈無氈。",
            "文章未可爲餘事，子弟何妨自太鮮。",
            "老去懶兼衰作病，傳來詩與月俱圓。",
            "瓣香合爲牀頭易，笞鳳鞭鸞不是仙。"
        ],
        "title": "次潘茂和韻",
        "id": "abca887c-8efa-4820-86ce-cfa49cf09028"
    },
    {
        "author": "許及之",
        "paragraphs": [
            "一緘書札故人情，中有新詩字字清。",
            "郵置傳來心已醒，秋鐙讀處眼偏明。",
            "揚州路近帆能疾，瓜渚潮來水似生。",
            "少駐星軺問遺俗，春風生帳有詩呈。"
        ],
        "title": "袁同年過揚州遞書并詩再次韻約同留維揚觀春色",
        "id": "40e0dc8a-9cac-44e7-85c3-9a3dea87ffaa"
    },
    {
        "author": "許及之",
        "paragraphs": [
            "身名已愧鳳巢阿，世念難教古井波。",
            "老覺病時終是懶，話當情處愛相過。",
            "聞閒莫惜朋簪盍，服義相將戶履多。",
            "意到會能拚劇飲，與君同賦醉時歌。"
        ],
        "title": "再次韻仲歸",
        "id": "2193679d-7e74-43dd-88e6-4e3da7279cd8"
    },
    {
        "author": "許及之",
        "paragraphs": [
            "眼底扶疎綠漸稠，傍林軒檻轉清幽。",
            "空餐敢擬過僧夏，閔雨猶憐近麥秋。",
            "客有好懷厪夙駕，袖將佳句豁牢愁。",
            "焚香餉客無多景，靜聽呼雛鳥雀啁。"
        ],
        "title": "席上次劉振之賢良韻",
        "id": "dc88fae7-02c0-4537-ae4f-18b3fa7f6462"
    },
    {
        "author": "許及之",
        "paragraphs": [
            "案頭故紙積如山，春去能無半日閒。",
            "已約旬休同此集，預愁陰雨在其間。",
            "時清不禁無何飲，晝永從教竟日還。",
            "只恐扁舟成拔宅，同遊無路可追攀。"
        ],
        "title": "子儀侍郎欲携家泛湖不及踐旬休之約再次韻",
        "id": "3627ff2e-b148-4b24-85af-f82c6f87565d"
    },
    {
        "author": "許及之",
        "paragraphs": [
            "杜宇來時憶故山，簿書叢裏且聞閒。",
            "流傳舊體湖山外，賡唱新聲伯仲間。",
            "雨霽園林鶑亦喜，風輕簾幕燕知還。",
            "蘇公堤上明寒食，逸駕翩翩不可攀。"
        ],
        "title": "再次韻子儀侍郎用沈察院韻",
        "id": "d2c3c506-37af-482f-8971-2db1e00b43ff"
    },
    {
        "author": "許及之",
        "paragraphs": [
            "一春無計接茵憑，野草閒花漫自榮。",
            "留得小欄紅藥在，待看新徑綠陰成。",
            "亦憐酒醆疎談柄，肯寄詩筒督課程。",
            "多病感君勤問勞，肱三折後萬緣輕。"
        ],
        "title": "次王宣甫韻",
        "id": "eb5f682b-03f2-4d9c-9707-4c6d21742a2a"
    },
    {
        "author": "許及之",
        "paragraphs": [
            "攙先登眺高爲節，片段芙蓉錦作花。",
            "頼得前朝曾此集，有如今雨欲何加。",
            "歡濃未分玄成白，客醉猶憐酒勝茶。",
            "猶恨梅川無好句，更須君賦爲傳誇。"
        ],
        "title": "重陽前兩日集轉庵同社而今日忽雨次轉庵韻",
        "id": "3e72f91e-fe89-43e1-884e-25e95a8c29c4"
    },
    {
        "author": "許及之",
        "paragraphs": [
            "身閒城市即郊坰，况是秋高氣倍清。",
            "酬唱篇章驚句眼，往來節物見交情。",
            "重陽檻菊明朝摘，細雨簷花昨夜鳴。",
            "晚霽嘉賓不重賞，靈山空自愛嘉明。"
        ],
        "title": "次常之韻",
        "id": "b003b929-41e0-417b-b3b0-773f8dcbe427"
    },
    {
        "author": "許及之",
        "paragraphs": [
            "眼見交遊半陸沈，可無百丈引清深。",
            "注成兵法有奇志，閒過壯年應苦心。",
            "幾度梅花開悵望，有時楊葉夢追尋。",
            "男兒機會何終極，莫遣愁將鬢髮侵。"
        ],
        "title": "寄陳頤剛",
        "id": "d0aee5d0-f5a4-4a08-84ad-ba515ffeefa6"
    },
    {
        "author": "許及之",
        "paragraphs": [
            "扣門有礙吾何適，排戶頓疎君作難。",
            "不對桃花傾社酒，誰憐燕子怯春寒。",
            "便過熟食過元巳，尚看酴醾看牡丹。",
            "却笑今年詩厄閏，畧無好語入毫端。"
        ],
        "title": "簡轉庵",
        "id": "489e0068-dd4d-4fc9-8d7e-691ad252852d"
    },
    {
        "author": "許及之",
        "paragraphs": [
            "坐看母竹長龍材，衣上新痕染碧苔。",
            "杜宇不隨春老去，黄鸝偏傍水光來。",
            "摇摇書带連香草，冉冉凌霄上古梅。",
            "此意轉庵同領解，更須潘令好懷開。"
        ],
        "title": "簡才叔",
        "id": "8f0a1a72-0989-41b9-ab2e-a9ea94ec9359"
    },
    {
        "author": "許及之",
        "paragraphs": [
            "遠聽絃歌樂部封，放衙乘醉半疎慵。",
            "家辭南越無千里，縣管西山有幾峯。",
            "人望廢田禾影合，吏愁空獄蘚痕重。",
            "孺亭應更悲前事，烟草萋萋叫夜蛩。"
        ],
        "title": "寄洪州新建知縣",
        "id": "bbd2a8f7-2b37-4088-b860-ab0d9fc177ae"
    },
    {
        "author": "許及之",
        "paragraphs": [
            "分宜南北兩鄉分，路入南鄉過所聞。",
            "蕎麥滿山明積雪，晚禾匝野漲黄雲。",
            "寸田必墾憐農父，五斗空餐愧令君。",
            "惜許早田成旱損，不成樂歲答民勤。"
        ],
        "title": "入南鄉檢旱紀所見",
        "id": "8905ea39-aec8-40e0-8a8d-eb126d502e98"
    },
    {
        "author": "許及之",
        "paragraphs": [
            "百年厦屋盡良材，客位經年長紫苔。",
            "失馬塞翁翻有得，撫松陶令盍歸來。",
            "門前婀娜千行柳，牆角輪囷一樹梅。",
            "滿壁圖書非詫事，錦囊成篋未曾開。"
        ],
        "title": "紀所見",
        "id": "9b959de7-9682-43d7-bea9-197d623828e6"
    },
    {
        "author": "許及之",
        "paragraphs": [
            "一水彎環抱縣流，水南物色總清幽。",
            "案頭故紙看成葉，眼底青山見即愁。",
            "夜喚扁舟乘月渡，靜聽魚網瀝波收。",
            "忽思孤嶼中川畔，滿意秋風落釣鈎。"
        ],
        "title": "夜渡分宜水南",
        "id": "7f2f40af-dc3d-4bad-aca2-74092d1b6caf"
    },
    {
        "author": "許及之",
        "paragraphs": [
            "詩翁四十九行年，說著行邊喜欲癲。",
            "介婦灘頭隨水宿，馮公嶺上伴雲眠。",
            "趨時萍實甜于蜜，閲世匏壺老更堅。",
            "冀北須君空一洗，眼前駑馬太勞鞭。"
        ],
        "title": "括蒼道中次陳頤剛韻",
        "id": "6cea868c-b456-4f2f-a807-8dead6f6e8bc"
    },
    {
        "author": "許及之",
        "paragraphs": [
            "此驛閲人多似我，于湖去後有誰來。",
            "詩留版壁經年在，門對巖扃盡日開。",
            "天上有文修白玉，人間無句對蒼苔。",
            "相逢莫問滔滔事，荷蕢曾過有意哉。"
        ],
        "title": "宿建德驛追次張于湖壁間韻",
        "id": "d41c1aa1-efc7-463d-a27a-76e4d8f5015c"
    },
    {
        "author": "許及之",
        "paragraphs": [
            "溪容霧氣撲清芬，野色微兼曉色分。",
            "檣表已迎山背日，纜端猶繫石根雲。",
            "打頭風信看來轉，當面灘聲語不聞。",
            "遥喚漁舟倦回首，人鷗那得更同羣。"
        ],
        "title": "舟行早起處州溪上",
        "id": "a944e0fc-9333-40b5-94d5-cd888c3bb087"
    },
    {
        "author": "許及之",
        "paragraphs": [
            "歸來百事盡摧藏，卦氣行年分所當。",
            "未曉不眠真是老，纔明便起有何忙。",
            "移山種石愚翁癖，遇酒逢歌楚客狂。",
            "此外胸中無箇事，有時信口作篇章。"
        ],
        "title": "早起",
        "id": "4d513e3c-01fa-41ca-9228-fde492360e21"
    },
    {
        "author": "許及之",
        "paragraphs": [
            "飯了晴窗睡足時，杖藜徐步出荆扉。",
            "若無俗事關人意，只有楊花點客衣。",
            "黄鳥怨春渾不住，杜鵑知我亦思歸。",
            "鄰家酒熟容賒買，竹笋初生韮菜肥。"
        ],
        "title": "睡起",
        "id": "969d6909-8deb-43f6-b944-a324d9b08517"
    },
    {
        "author": "許及之",
        "paragraphs": [
            "自思堪笑亦堪憐，懶與頑兼不可鎸。",
            "兩紙書成大功業，三杯酒罷小神仙。",
            "每當靜處常追悔，何似閒時旋補填。",
            "害性苦心從古病，不如歸去樂殘年。"
        ],
        "title": "書債山積久逋余丞相報緘連發二書畢喜作口號",
        "id": "8fa57535-57cc-4317-b48e-62095ca37c2c"
    },
    {
        "author": "許及之",
        "paragraphs": [
            "已近無聞半百年，枉煩明鏡照華顛。",
            "湴河驛馬妨乘鄣，氐宿蒼龍分委天。",
            "告我三陽聞好語，驗君三命有真傳。",
            "預愁一字終無補，何日歸歟阿對泉。"
        ],
        "title": "湯晉卿善談命求詩紀實",
        "id": "53b23f2b-6f25-43d2-8ed5-899c970ee59b"
    },
    {
        "author": "許及之",
        "paragraphs": [
            "已是于思去復來，自慙無補効涓埃。",
            "麤官只合供煩使，昭代惟須急異才。",
            "名士不應詩作祟，諸公方擬管吹灰。",
            "且容一舸江湖去，廬阜烟蘿鎖碧嵬。"
        ],
        "title": "德久和韻以予請外之力預爲悵然再用前韻",
        "id": "5af7f58b-53c4-4707-af36-00eb1954c525"
    },
    {
        "author": "許及之",
        "paragraphs": [
            "五月征行思竹院，半年賡倡負松廬。",
            "水西風月分歸後，衖北交朋過訪餘。",
            "携具洗泥曾醉否，逃禪得句定真如。",
            "涉齋終日攢眉坐，正頼清新爲起予。"
        ],
        "title": "才叔調倅歸",
        "id": "99017d49-4095-4fd0-8a71-9ae7ff077f58"
    },
    {
        "author": "許及之",
        "paragraphs": [
            "不見融州夏涉秋，居然款對豁羈愁。",
            "猶存尊足憐同病，不繫虛舟任打頭。",
            "久待一州當斂惠，終煩諸野要營求。",
            "我今不啻便應足，獨恨於君百未酬。"
        ],
        "title": "鮑融州病足叩謁適遇孝若示融州菊詩和篇次韻呈",
        "id": "9a7e72f4-26ee-412b-aa3d-5f9509053523"
    },
    {
        "author": "許及之",
        "paragraphs": [
            "赤目朝來勢轉加，病身觀妄有生涯。",
            "火平文武寬心地，酒遠聖賢疏肺家。",
            "虛白已能生暗室，空青不用點昏花。",
            "小冠預擬更名字，借與團圓藕葉紗。"
        ],
        "title": "病赤目從薛山甫借荷葉巾",
        "id": "c52c6a54-54ed-44aa-a61e-b4baf72754a7"
    },
    {
        "author": "許及之",
        "paragraphs": [
            "痼疾多年久一翁，醫方驗後自難功。",
            "已慙兀者猶尊足，敢企泠然欲御風。",
            "覓句未能生處熟，論交正要苦辭攻。",
            "憑君莫話沙堤事，此語終諛不是公。"
        ],
        "title": "次韻仲歸病中垂問",
        "id": "534df798-12f5-4e56-8540-d4ea57ab1cb6"
    },
    {
        "author": "許及之",
        "paragraphs": [
            "烟蓑不盡四山青，古道長將古意評。",
            "辟穀久知疎藥裹，纂言今見滿書檠。",
            "堯年請祝新拋隠，宋範爭抄近薦名。",
            "聖世埋光那可得，清臺恰奏少微明。"
        ],
        "title": "次韻呈支茂先賢良",
        "id": "c35ba0f2-4485-40ea-a90a-181810248e44"
    },
    {
        "author": "許及之",
        "paragraphs": [
            "陶溪路遠强躋攀，猶得詩筒暫往還。",
            "有便催租俄敗意，無心聽鵲忽承顔。",
            "菊花滿逕成三老，梅萼穿林見一斑。",
            "肯爲轉庵聊且住，預愁約束裹糧慳。"
        ],
        "title": "喜宣甫至戲呈",
        "id": "461e593b-212e-4fc2-8442-3281078bdef1"
    },
    {
        "author": "許及之",
        "paragraphs": [
            "底須屏障寫天吳，絕境橫前與畫俱。",
            "兩塔屹波流不去，千帆破浪遠如無。",
            "空明水月光爭媚，開闔雲山妙莫摹。",
            "扁榜首蒙摩詰句，小亭從此有詩圖。"
        ],
        "title": "次王宣甫題媚川圖韻",
        "id": "dca2e113-ad57-4e60-9ae9-f1a8ce806cc4"
    },
    {
        "author": "許及之",
        "paragraphs": [
            "吾聞北馬來西極，驤首躡雲無定姿。",
            "俯視雙瞳真皎鏡，遥憐一骨獨權奇。",
            "何年慘澹經營處，此日飛揚奔放時。",
            "把玩不須嗟歲晚，會看天廐著金羈。"
        ],
        "title": "韓幹四馬詩戲贈世京",
        "id": "ed0f5977-b4d8-4ee6-91db-8352be5949e4"
    },
    {
        "author": "許及之",
        "paragraphs": [
            "兩年貳郡半專州，濠上魚涵惠澤游。",
            "慨念中原變荆棘，圖成外國別冠裘。",
            "故宮禾黍悲清汴，落日風沙慘白溝。",
            "漢節提携曾記別，居然展卷涕橫流。"
        ],
        "title": "謝鮑潮州惠歸正李媼所作外國圖因題卷後二首  其一",
        "id": "33d906d0-54a5-4efc-8444-913ae80a97c0"
    },
    {
        "author": "許及之",
        "paragraphs": [
            "健婦真能勝丈夫，丹青人物妙難摹。",
            "百年畫手承平久，萬折歸心守節孤。",
            "輒此珍藏爲我有，從渠遠致更能無。",
            "傷心故國流風在，不是成周王會圖。"
        ],
        "title": "謝鮑潮州惠歸正李媼所作外國圖因題卷後二首  其二",
        "id": "435c48c7-01ce-4bb3-899e-822e97ac3caf"
    },
    {
        "author": "許及之",
        "paragraphs": [
            "門前流水古猶今，不見鍾期但苦心。",
            "每憶承平愛人物，有誰埋沒向山林。",
            "一官黄綬甘肥遯，百首清詩共賞音。",
            "自笑抱關人錄錄，亦將名字託碑陰。"
        ],
        "title": "題元祐諸公跋竇三川詩卷後",
        "id": "12704bc2-7290-49f5-ae2a-bbf2165ae1c3"
    },
    {
        "author": "許及之",
        "paragraphs": [
            "風靜波恬沒是非，雨蓑烟笠當冠衣。",
            "移將蘭棹垂綸去，釣得金鱗带月歸。",
            "到處茅柴賒可準，有時蓴菜滑仍肥。",
            "旁人道是忘機叟，到底從來不識機。"
        ],
        "title": "次韻仲歸漁父",
        "id": "1b3d0904-ecfe-42a4-8624-8a8c1d0edd7e"
    },
    {
        "author": "許及之",
        "paragraphs": [
            "斕斑紅黛鬭芳塘，新婦魚兒著底忙。",
            "豈爲長陵矜先後，不知濠上樂彷徉。",
            "詩來解辨吾伊謬，我欲兼將勝負忘。",
            "蚌鷸相持堪惜許，須知旁有謝三郎。"
        ],
        "title": "王宣甫以新婦魚能鬬爲勝負魚有詩釋其訛謬次韻戲答",
        "id": "04cfa1a4-df98-40a2-b604-a8518763d2f5"
    },
    {
        "author": "許及之",
        "paragraphs": [
            "秋來風物自凄清，葉葉枝枝策策鳴。",
            "近砌不堪催織語，遠砧更送斷腸聲。",
            "苦心且作丁當和，積恨終憑熨帖平。",
            "寒女終身無褐彩，綺羅通夕課寒檠。"
        ],
        "title": "聞砧",
        "id": "b168073e-ea37-4136-901d-d1bf1f7d3f07"
    },
    {
        "author": "許及之",
        "paragraphs": [
            "峯頂毬場翦似平，汾陽號令素精明。",
            "萬蹄攢逐一星過，兩隊歡呼衆樂鳴。",
            "靜看穿楊矜妙手，醉觀過翼覺身輕。",
            "摩挲亭下排衙石，擬賦將軍射虎行。"
        ],
        "title": "觀郭殿巖打毬于沖天觀旁",
        "id": "ded26f20-e925-4148-8cde-868dce34a4de"
    },
    {
        "author": "許及之",
        "paragraphs": [
            "競春人去客苔侵，喜對安仁理玉琴。",
            "百尺游絲非助我，一聲啼鴂是知音。",
            "湘桃作意紅兼白，碧柳隨宜淺更深。",
            "昨日臙脂今日雪，可憐牆角兩來禽。"
        ],
        "title": "聽轉庵彈琴",
        "id": "c09e33dd-54ee-4168-824f-25cc0fb6ba87"
    },
    {
        "author": "許及之",
        "paragraphs": [
            "綠陰晝靜熟觀棋，橫出寧分正與奇。",
            "要處不容留活眼，忙時翻笑斂愁眉。",
            "手談大似銜枚戰，坐隠幾同過枕師。",
            "著罷了然無勝負，機心却許白鷗知。"
        ],
        "title": "次韻仲歸觀弈",
        "id": "9b681f36-a7cf-473c-8f6f-cc59885656f3"
    },
    {
        "author": "許及之",
        "paragraphs": [
            "絕境夤緣有路攀，隔波樓影塔中間。",
            "纔收梅溽經旬雨，已放蓮峰幾朵山。",
            "勝處得閒真閬苑，醉餘忘世即函關。",
            "詩高不飲妨何事，恐對湖光自忸顔。"
        ],
        "title": "酬轉庵畏酒之什",
        "id": "327811f2-35e7-45aa-8288-ad9899948d9f"
    },
    {
        "author": "許及之",
        "paragraphs": [
            "濁醪青蕊作重陽，纔入開爐月果良。",
            "佳釀遣銷彭澤恨，好懷肯對馬軍嘗。",
            "清新有句須留待，風味如君不可忘。",
            "只俟高軒共杯酌，四時巖桂尚能香。"
        ],
        "title": "謝鮑潮州送新酒",
        "id": "5f2671d2-22fc-4e08-9fb6-ec3d48aea180"
    },
    {
        "author": "許及之",
        "paragraphs": [
            "三衢三杜人能說，我亦曾闚仲叔間。",
            "軟語接來真有味，好詩吟到祇如閒。",
            "名場偪仄雲垂翅，澤國冥濛雨蔽山。",
            "不有客樓何地著，可無尊酒破天慳。"
        ],
        "title": "還杜叔高詩卷送酒",
        "id": "81e866d3-e917-4e7d-89dd-f46ee37b4c2d"
    },
    {
        "author": "許及之",
        "paragraphs": [
            "顯庵多別又多年，小草蠅頭越瞭然。",
            "覓句不爲禪所縛，住山長是佛相憐。",
            "無從飲酒過蓮社，尚肯分茶到玉川。",
            "肉食正慙無補報，歸心已駛不須鞭。"
        ],
        "title": "次韻酬顯庵寄茶",
        "id": "20675b58-9071-4f4b-8ca4-f9d4073d6305"
    },
    {
        "author": "許及之",
        "paragraphs": [
            "墮甑功名久任緣，形骸老醜孰蚩妍。",
            "了知白髮關吾事，敢學烏髭趁少年。",
            "人謂黄金容可作，君藏鴻寶乃能鉛。",
            "一皤正博妻孥笑，許惠良方試與傳。"
        ],
        "title": "鄭文之許惠烏髭方戲簡",
        "id": "3b626859-4f87-4476-93a4-4ba208807bbe"
    },
    {
        "author": "許及之",
        "paragraphs": [
            "細看綠繞與紅圍，此地何曾著白髭。",
            "顧我全驚緇鬢改，羨君猶有黑絲垂。",
            "一皤博笑幾同調，兩醜相看莫斂眉。",
            "正使醉中巾幘墮，不妨齊唱赤壺詞。"
        ],
        "title": "王宣甫以予有詩求鄭文之染髭法與其舊作暗合因錄示次韻酬之",
        "id": "18e690fe-0c8a-4027-b07e-2759e3c3320c"
    },
    {
        "author": "許及之",
        "paragraphs": [
            "不鼓君家爨下材，渴心古井欲生苔。",
            "柳枝未放行雲去，巫峽又還爲雨來。",
            "似染霜髭欺黑漆，尚禁醋齒試青梅。",
            "不妨雨過同心賞，一架酴醾花正開。"
        ],
        "title": "戲贈",
        "id": "43e4a22d-699a-4172-9678-34c4208934cf"
    },
    {
        "author": "許及之",
        "paragraphs": [
            "轉庵蓄硯有奇材，受墨逡巡落海苔。",
            "異品已堪相甲乙，餘波足可畀雲來。",
            "許分阮姪邀金竹，預想將軍慰渴梅。",
            "尤物匪珍才可惜，芝蘭正要滿庭開。"
        ],
        "title": "三賡許令姪硯之什",
        "id": "de31933e-5ef8-452f-a4b1-8c659cd4d1b5"
    },
    {
        "author": "許及之",
        "paragraphs": [
            "筆冢前頭幾泣魚，筆耕無獲匪才疎。",
            "寄將毛穎煩爲傳，恰值虞卿正著書。",
            "千兔難酬終送似，兩家託契更誰如。",
            "詞章老去輸豪放，瓊玉從君要珮琚。"
        ],
        "title": "次韻王宣甫謝筆",
        "id": "b99c07fe-44a5-49ee-95e1-ae7dd6008061"
    },
    {
        "author": "許及之",
        "paragraphs": [
            "淡交如水足生平，晚歲煩師託石兄。",
            "曾解點頭聽半偈，定能發笑驗三生。",
            "叢林住遍歸來好，長物分將過去輕。",
            "聞道肯爲鄰舍佛，錦衣只在雁山行。"
        ],
        "title": "謝益老寄英石",
        "id": "6dfe287a-9a9c-4dac-9aed-0cfe7674ff1a"
    },
    {
        "author": "許及之",
        "paragraphs": [
            "百好殘年心已灰，石君久去絕嫌猜。",
            "故人諾重金難比，族里言溫璧徑迴。",
            "曾與話禪聽翠竹，亦資醒酒卧青苔。",
            "如今相見休相歎，各是因人歸去來。"
        ],
        "title": "舊藏英石沈儉夫族人處謝儉夫轉爲取還",
        "id": "b7250c48-be92-41d1-ab79-3d146cd88bfd"
    },
    {
        "author": "許及之",
        "paragraphs": [
            "蒼然拳石具林巒，上有菖蒲八節灘。",
            "洛浦毿毿餘玉珮，藍田拂拂長琅玕。",
            "著身便恐移天姥，濯髮還疑借洧盤。",
            "割愛贈予銘座右，斕斑鬢影照應難。"
        ],
        "title": "濟叔輟案上石菖蒲爲惠石與菖蒲俱佳拙語奉酬",
        "id": "ae5c39fe-81ca-4626-850f-3b4d13ca0c3a"
    },
    {
        "author": "許及之",
        "paragraphs": [
            "太室晶瑩粲玉芝，慈闈恰遇未央時。",
            "兩宮喜色騰堯采，萬歲歡聲動漢巵。",
            "發祉有來增裔葉，産祥方至在孫枝。",
            "從今慶事頻頻有，準擬賡歌剩賦詩。"
        ],
        "title": "賀太廟産芝草",
        "id": "ef847c9a-861d-4776-855b-e1d2c63ccc5a"
    },
    {
        "author": "許及之",
        "paragraphs": [
            "階前紅少綠多時，尚有名花巨壓枝。",
            "珠璧直疑天上得，瓊瑶難報世間奇。",
            "懸知丹禁鶑花繞，始覺仙家日月遲。",
            "珍重十洲蓬島客，津津喜色見雙眉。"
        ],
        "title": "得禁中花喜而有作",
        "id": "55e678a5-6a48-4dd7-b702-e59c3f0c017d"
    },
    {
        "author": "許及之",
        "paragraphs": [
            "姑射山頭冰雪姿，自應不負歲寒期。",
            "一枝已共巡簷笑，半樹寧忘欲雪詩。",
            "未許佳人和月摘，且容老子受風吹。",
            "城中詩社新牢落，絕喜陶山慰所思。"
        ],
        "title": "再次韻宣甫探梅",
        "id": "3f543b00-5a12-4c64-9b4c-0509c74d9818"
    },
    {
        "author": "許及之",
        "paragraphs": [
            "摇落驅馳自歲年，今年慙愧得身安。",
            "小園亦有先春意，短思惟知著句難。",
            "看水看山從昔好，愛風愛雪待今寒。",
            "故人遠寄催梅作，喚起新愁有萬端。"
        ],
        "title": "次韻王宣甫催梅",
        "id": "14f016fa-9772-4065-9966-620e017be6e8"
    },
    {
        "author": "許及之",
        "paragraphs": [
            "江南春訊漫年年，月下推敲句未安。",
            "好語得來元不易，愛花開後却無難。",
            "霜晴屋角偏先暖，雪色枝頭已破寒。",
            "爲向催梅居士語，杖藜肯復過蘇端。"
        ],
        "title": "再次王宣甫韻",
        "id": "f4ad71b1-7e06-430e-beed-3a8f47a79dfb"
    },
    {
        "author": "許及之",
        "paragraphs": [
            "犯寒時訪歲寒姿，經閏何緣却後期。",
            "珍重故人勤問訊，剪裁新意作催詩。",
            "一陽潛與飛灰動，九奏深憑畫角吹。",
            "莫遣詩筩成斷絕，日來頻爲起愁思。"
        ],
        "title": "次韻王宣甫催梅",
        "id": "565a4efb-6f01-48db-96f3-bfb424bb529d"
    },
    {
        "author": "許及之",
        "paragraphs": [
            "江南驛使是知津，剪送瓊枝裹綠筠。",
            "觸發家山春意思，喚回天地雪精神。",
            "護持惟有壺瓶水，映带全無几案塵。",
            "一夜梅坡清入夢，不妨持惱謝巖人。"
        ],
        "title": "初得梅花呈似參議劉二十九丈",
        "id": "c975a4f6-8187-47b1-afa1-20a8afffbfcb"
    },
    {
        "author": "許及之",
        "paragraphs": [
            "孤標恥付壽陽粧，薜荔爲衣蘚作裳。",
            "映竹蒙茸初破白，倚松鱗甲亦生香。",
            "分無疎影追同輩，肯逐羣英殿後芳。",
            "珍重折枝煩寄與，恍思千樹故山旁。"
        ],
        "title": "張舍人惠古梅酬以拙言",
        "id": "31f87106-d7ac-4e9d-b98e-9ac75595331f"
    },
    {
        "author": "許及之",
        "paragraphs": [
            "未信時新有儉粧，縞衣趺坐赤帷裳。",
            "已甘槁項終肥遯，無奈酸風發暗香。",
            "心苦故應如貌古，林深正不爲人芳。",
            "須知已是丈人行，領畧羣英顧在旁。"
        ],
        "title": "再用韻奉酬",
        "id": "06961bee-1665-49a5-bf1a-224a722fe811"
    },
    {
        "author": "許及之",
        "paragraphs": [
            "傳聞有約過包山，節遇天祺得暫閒。",
            "便有啼鶑迎柳外，不妨飛蝶導花間。",
            "東吳壯觀隨潮長，西洛風光指日還。",
            "獨恨微臣無補報，勳名分寸盍躋攀。"
        ],
        "title": "同寮約過包山因問訊玉津牡丹再次韻呈子儀侍郎",
        "id": "5cad43c4-e9f1-49da-a16d-06e0d941ea81"
    },
    {
        "author": "許及之",
        "paragraphs": [
            "未歎春光去有涯，詩翁時爲送名葩。",
            "娼條冶葉從過眼，魏紫姚黄始是花。",
            "洗滌壺缾晨井水，護持風雨夜窗紗。",
            "十眉已覺成羞澀，且向樽前領物華。"
        ],
        "title": "謝惠牡丹",
        "id": "34b9953c-c5d1-46ac-a699-a2b4ea61ccb8"
    },
    {
        "author": "許及之",
        "paragraphs": [
            "看花檐上眼長寒，慚愧鄰翁送牡丹。",
            "和露擎來香可染，攏雲爭插玉成團。",
            "傳聞西洛名千變，排釋東風恨萬端。",
            "茂苑去天真尺五，羨君花信報平安。"
        ],
        "title": "趙漕從善送吳門牡丹",
        "id": "105d8d32-1e30-4613-ada0-c9db22c56eca"
    },
    {
        "author": "許及之",
        "paragraphs": [
            "揚州千葉舊生涯，詩到坡仙正復葩。",
            "喜見故家翻瑞藥，送將新句續名花。",
            "日高髲鬀醺含露，時樣梳粧肉映紗。",
            "窈窕留春春不住，詩翁留得鬢邊華。"
        ],
        "title": "芍藥",
        "id": "3be20dc0-ee85-46fc-971b-1e6b92d87059"
    },
    {
        "author": "許及之",
        "paragraphs": [
            "莫問無涯及有涯，眼前萬綠替千葩。",
            "故人訪我跫然喜，小閣留春聖得花。",
            "美酒急傾門候鑰，清歌未徹燭籠紗。",
            "匆匆似此頻能過，猶勝逢人說夢華。"
        ],
        "title": "再用韻",
        "id": "882d9aa7-380d-488a-9e31-c4d731381c1d"
    },
    {
        "author": "許及之",
        "paragraphs": [
            "綠遍山顛與水涯，苦吟且不到春葩。",
            "新篁已接三竿日，紅藥猶開四月花。",
            "好句更煩銜兩袖，嫩寒猶覺怯重紗。",
            "留連小飲無須醉，明月翩翩扈翠華。"
        ],
        "title": "三用韻",
        "id": "6dd3d28f-8415-40bd-a1a9-fe930ed66389"
    },
    {
        "author": "許及之",
        "paragraphs": [
            "浄盡天香溢夏寒，滿奩誰擲狡仙丹。",
            "洛花不逐林花老，禁藥猶堪木藥團。",
            "試問丁香和恨結，何如萱草破憂端。",
            "翠屏紅粉腰如束，我是村中老謝安。"
        ],
        "title": "花藥相接可觀復用韻",
        "id": "eea7b666-4e1a-4fc2-93de-b1d1e855a86f"
    },
    {
        "author": "許及之",
        "paragraphs": [
            "階藥留春逗晚寒，鬢絲敢傍臉霞丹。",
            "肯分騎鶴紅千葉，喜見盤龍綠一團。",
            "妖格流傳如有恨，狂香橫出亦無端。",
            "慇懃爲換瓶中水，排比窗前兩行安。"
        ],
        "title": "傳芍藥復用韻",
        "id": "fcc15ce1-a811-4de6-8fb8-7c5d6f7ba4ed"
    },
    {
        "author": "許及之",
        "paragraphs": [
            "碧蓮花發夢灣磯，鶴骨難教厚祿肥。",
            "夜月擎來雙掌露，曉風拂動六銖衣。",
            "漁歌過後香猶濕，鷺影移時雪欲霏。",
            "風月既爲專一壑，茅茨何自有光輝。"
        ],
        "title": "和人惠白蓮花",
        "id": "ef74a1bc-48a9-43ae-8133-9cf3be912973"
    },
    {
        "author": "許及之",
        "paragraphs": [
            "一灣清碧繞中阿，萬柄香紅映麴波。",
            "不道龜魚長受庇，只欣鷗鷺數相過。",
            "機心久與塵俱息，警句元無趣自多。",
            "病起情悰聊徙倚，何人解唱野塘歌。"
        ],
        "title": "池蓮",
        "id": "43e92a8e-a39e-4ddd-87c5-c5fe5acfb743"
    },
    {
        "author": "許及之",
        "paragraphs": [
            "累石防花拾棄材，鑿池種藕白餘苔。",
            "游鯈剩喜波光闊，飛鷺似知人意來。",
            "已見圓荷浮小葉，正須細雨熟黄梅。",
            "莫言舊隠無多景，一派清泉手自開。"
        ],
        "title": "鑿池添種荷花",
        "id": "9358ccbd-cfed-4c4a-82ee-59eb269737b6"
    },
    {
        "author": "許及之",
        "paragraphs": [
            "琉璃布地綠愔愔，苗長藍田夜照林。",
            "雪色能香開有璞，玉光未拆盍成簪。",
            "不登雲髻尤孤潔，長浸銅壺更久禁。",
            "梅與水仙流品外，幽蘭相友是同心。"
        ],
        "title": "玉簪花",
        "id": "db662846-79a0-4400-9502-0b5c47e24c9c"
    },
    {
        "author": "許及之",
        "paragraphs": [
            "說著宜男已可羞，移栽老圃且忘憂。",
            "傳爲麝種生來別，喚作鹿葱元是愁。",
            "幸脫炎威纔過夏，何緣冷落尚宜秋。",
            "國香天且難拘管，過眼空花一笑休。"
        ],
        "title": "秋萱",
        "id": "893c8b75-bbcc-446a-a065-8655ed66c63e"
    },
    {
        "author": "許及之",
        "paragraphs": [
            "非花非葉艷茸茸，鴈未來時已自紅。",
            "多似錦衣明晝繡，好同旌節種秋風。",
            "雞冠麤俗難爭長，金鳳低徊漫作叢。",
            "誰道後庭遺恨曲，龍蟠王氣正豪雄。"
        ],
        "title": "鴈來紅",
        "id": "f0b76a3a-7fc4-4d92-9024-a2d0640fee84"
    },
    {
        "author": "許及之",
        "paragraphs": [
            "滿地金錢買斷秋，晚年安得有窮愁。",
            "小園不負長寒眼，佳客自疎新白頭。",
            "一種最開陶逕晚，兩年曾向蔣山求。",
            "肯能過訪同心賞，猶勝傳聲互答酬。"
        ],
        "title": "李若兄菊詩同社久已嗟賞賡和屬蒙寫寄仍用韻以致予奉祠之喜予兩年從金陵覓菊栽而一種至今著蕊未開豈所謂晚節香者耶次韻奉酬  其一",
        "id": "8a131dd7-6171-452f-b9f2-96b7fc10ff61"
    },
    {
        "author": "許及之",
        "paragraphs": [
            "四體支吾兩鬢秋，一生知足百無愁。",
            "洞霄香火手加額，太玉山園茅蓋頭。",
            "歸去來兮交未息，不知我者謂何求。",
            "若人共說無生話，一句拋來一句酬。"
        ],
        "title": "李若兄菊詩同社久已嗟賞賡和屬蒙寫寄仍用韻以致予奉祠之喜予兩年從金陵覓菊栽而一種至今著蕊未開豈所謂晚節香者耶次韻奉酬  其二",
        "id": "1226c4f8-6fc0-42b0-a9a0-47642f316810"
    },
    {
        "author": "許及之",
        "paragraphs": [
            "城雲一塢碧雲深，亦許分青到泮林。",
            "移去檢書涓醉日，種來挾策較分陰。",
            "細看直節難教改，設有繁霜不受侵。",
            "二妙育才如此竹，惜無健筆與長吟。"
        ],
        "title": "次韻章君濟黄元章二廣文種竹建康學宮",
        "id": "00bd0f46-9a14-4ee1-aa26-63f94917c875"
    },
    {
        "author": "許及之",
        "paragraphs": [
            "新綠愔愔長茂材，嫩流漠漠養深苔。",
            "一梭金影緡蠻過，半纈花光剝啄來。",
            "檻竹鳴邊垂粉籜，池萍缺處落肥梅。",
            "閒中偏得園林趣，更覺清和意象開。"
        ],
        "title": "即事併寫和質弟詩呈似",
        "id": "981c99d9-d3e0-46c2-9590-5d39fdad0d48"
    },
    {
        "author": "許及之",
        "paragraphs": [
            "雨餘扶杖入蒼苔，檢校園工有品裁。",
            "緩引瓜苗教傍架，旋齊菊杪要平臺。",
            "出牆新竹矜施粉，立水高荷勸把杯。",
            "莫訝小園饒勝事，故人續續送花栽。"
        ],
        "title": "檢校園課濟叔又送花栽欣然有作",
        "id": "7c4f7272-205d-418d-b6e1-61f3af12f787"
    },
    {
        "author": "許及之",
        "paragraphs": [
            "隨意篇章落海苔，瓊瑶欲報不知裁。",
            "青蒲細草來齋几，白雪陽春走皂臺。",
            "夢裏勳名槐是國，閒中活計芥爲杯。",
            "吟哦蔣徑潘江句，淺白深紅手自栽。"
        ],
        "title": "蔣肖李潘才叔和檢校園課之什再用韻爲謝",
        "id": "b1055e73-c457-434d-a668-1fdac77f0b57"
    },
    {
        "author": "許及之",
        "paragraphs": [
            "踏破先生客位苔，詩仙鳳沼得重裁。",
            "連城更枉捐雙璧，二妙真堪共一臺。",
            "蠅到成時元誤筆，蛇因添後失持杯。",
            "勸君休話青蒲事，妄想根苗莫更栽。"
        ],
        "title": "肖李才叔和篇末章有青蒲自是公家物之語再用韻爲謝",
        "id": "9ac02941-8a1b-4983-89a0-4b52f9281143"
    },
    {
        "author": "許及之",
        "paragraphs": [
            "漳州遠爲故人東，問訊深憐臭味同。",
            "喜可寒冬耕灞滻，吟堪小麥熟崆峒。",
            "賤生已覺年駸暮，遠祝應難日再中。",
            "願老洞霄香火吏，餘齡猶得效呼嵩。"
        ],
        "title": "次韻毛漳州遣价爲壽二首  其一",
        "id": "30cf6d25-4e1c-421c-abc6-4fd434d31906"
    },
    {
        "author": "許及之",
        "paragraphs": [
            "充位無功得放歸，淵明若在恥吾師。",
            "舊交動色知毛檄，故里分甘到董帷。",
            "顧我已淪訶譴域，如君合建太平基。",
            "競傳報政趨嚴召，遠業真堪濟此時。"
        ],
        "title": "次韻毛漳州遣价爲壽二首  其二",
        "id": "de37a4ee-6e9c-4954-8966-2d17fa7eaad4"
    },
    {
        "author": "許及之",
        "paragraphs": [
            "却喜漳南解秩歸，天教慰藉老朋知。",
            "巷南巷北游從舊，浙右浙東賡唱詩。",
            "上閣有題皆得和，西湖無路可陪時。",
            "年顔相去追隨得，難老如公壽更頤。"
        ],
        "tags": [
            "西湖"
        ],
        "title": "爲轉庵壽二首  其一",
        "id": "d3474317-c89e-457a-8c70-4c968abd337a"
    },
    {
        "author": "許及之",
        "paragraphs": [
            "歲歲新陽喜仲旬，兩家兒輩作生辰。",
            "下生彌勒遲三日，共約梅花作故人。",
            "未許同龕供佛事，只須共載接車茵。",
            "相先壽語須齊和，滿酌吾家太玉春。"
        ],
        "title": "爲轉庵壽二首  其二",
        "id": "560bd3bf-ce62-4d47-8d49-1938fde61fa5"
    },
    {
        "author": "許及之",
        "paragraphs": [
            "剖竹乘軺課最多，班高惟月正透迤。",
            "千齡聖主難逢際，九袠慈親奈老何。",
            "尚擬鳴珂還里衖，俄傷埋玉向山阿。",
            "宣仁忠節平生願，有子巍登進士科。"
        ],
        "title": "高少卿輓詞",
        "id": "3e7331f3-ecf6-483d-bd74-ab530b44f5e1"
    },
    {
        "author": "許及之",
        "paragraphs": [
            "抱負平生是樸忠，發揮不盡古人風。",
            "名藩多歷爲民福，上閣頻輸在帝衷。",
            "勳業有期方感會，哀榮不恨劇初終。",
            "靈峰樹杪龜趺出，無愧銘辭屬蔡公。"
        ],
        "title": "蔡知閣輓詞",
        "id": "858d1391-0516-4797-9356-a52775d71bb9"
    },
    {
        "author": "許及之",
        "paragraphs": [
            "忍看丹旐引靈輀，尚想祥華進止時。",
            "無復短檠親教子，空餘滿篋舊題詩。",
            "陰功會即佳城兆，顯刻猶須幼婦碑。",
            "小殯西湖湖上寺，冷雲秋露不勝悲。"
        ],
        "tags": [
            "西湖"
        ],
        "title": "親家張舍人輓詞  其一",
        "id": "1e8488a2-5f53-4704-8fde-58b2b02d6a71"
    },
    {
        "author": "許及之",
        "paragraphs": [
            "憶曾伯仲共論文，迭和壎箎自不羣。",
            "尚以竹林憐小阮，肯令新婦配參軍。",
            "登樓無計追王粲，載酒空煩過子雲。",
            "幸有諸郎傳素業，勉旃猶足振前聞。"
        ],
        "title": "親家張舍人輓詞  其二",
        "id": "d1b117b4-c861-419e-9679-cc1350294c49"
    },
    {
        "author": "許及之",
        "paragraphs": [
            "膠庠衣鉢是青氈，付與兒曹自勉旃。",
            "鼎級科名彰父教，著庭勳績見家傳。",
            "千鍾合使榮三釜，一品終當貴九泉。",
            "留却無窮風木恨，悲笳嗚咽晚春天。"
        ],
        "title": "輓承事黄公詞",
        "id": "81fd8ee0-b09c-4ecd-8e5e-1d77e5c4870f"
    },
    {
        "author": "許及之",
        "paragraphs": [
            "教子全功次第成，吾鄉錢氏竇家聲。",
            "善根植得橋梁固，心地均教役使平。",
            "銅墨遠從欣養志，銀緋勇返了遺榮。",
            "哀榮壽考無堪恨，行道稱嗟淚自傾。"
        ],
        "title": "錢致政輓詞",
        "id": "043181a9-7199-443a-8bd1-bc842ecf8956"
    },
    {
        "author": "許及之",
        "paragraphs": [
            "風姿醖藉發陽和，議論崢嶸砥柱波。",
            "先見不爲時宰信，孤忠惟是聖心多。",
            "兩州惠愛逢人說，萬里功名奈病何。",
            "期待自慙無補報，忍觀埋玉北山阿。"
        ],
        "title": "劉和州輓詞",
        "id": "fe84236d-4fbd-42fa-9763-2ceea2219f17"
    },
    {
        "author": "許及之",
        "paragraphs": [
            "人物吾鄉行秘書，功名末路坐題輿。",
            "只教副墨傳蠻徼，不得雌黄到石渠。",
            "臨事孰如仁者勇，著書猶是道之餘。",
            "推尊文行銘辭好，無愧當年歎起予。"
        ],
        "title": "鄭通判同年輓詞  其一",
        "id": "971300b9-c445-49be-952d-45193e039e7b"
    },
    {
        "author": "許及之",
        "paragraphs": [
            "驚心同榜渺參辰，回首龍飛四十春。",
            "不憗此翁天實惜，欲論心事我誰親。",
            "百年風月歸吟筆，一代儀型落後塵。",
            "正爾棘心吹淚苦，石塘東望更沾巾。"
        ],
        "title": "鄭通判同年輓詞  其二",
        "id": "186f257c-d4c7-424d-b06a-3def73a993ee"
    },
    {
        "author": "許及之",
        "paragraphs": [
            "孝廟祥刑首選掄，行藏何愧百年身。",
            "共知草木威名舊，親見旌麾號令新。",
            "登陸政成俄告老，建旄好在奄歸真。",
            "傳家有子無遺恨，千古佳城澤後人。"
        ],
        "title": "鄭光宗節使輓詞",
        "id": "401a8b8f-dfc8-440c-aacf-dea86279e46f"
    },
    {
        "author": "許及之",
        "paragraphs": [
            "三生竹素一臞仙，六藝波瀾萬口傳。",
            "能使聲名垂宇內，不教官職副生前。",
            "松階顯揭新阡表，宣室深知舊學賢。",
            "憶賦桐君贈予別，忍吟薤露輓公篇。"
        ],
        "title": "陳紫微輓詞",
        "id": "09a53142-7b92-4c0e-8008-48761d25ed09"
    },
    {
        "author": "許及之",
        "paragraphs": [
            "世取名科耀故鄉，君家顯祖屹相望。",
            "將雛近喜重偕計，有子先登服義方。",
            "著從事衫元漫仕，入元戎幕已交章。",
            "頭風正待陳琳檄，熟路輕車痛折箱。"
        ],
        "title": "侯機宜輓詞三首  其一",
        "id": "505b4d6e-4875-4004-96da-39d9b475eaef"
    },
    {
        "author": "許及之",
        "paragraphs": [
            "豈以姻親篤故情，最憐意氣感平生。",
            "身居城市如專壑，家蓄圖書得主名。",
            "滿擬歸田諳笑語，何期中路隔幽明。",
            "有兒萬事無堪恨，待勒銘詩作世程。"
        ],
        "title": "侯機宜輓詞三首  其二",
        "id": "87b6a2c4-6395-4cb2-b1a9-9b28ae3bb8de"
    },
    {
        "author": "許及之",
        "paragraphs": [
            "掀髯握手話心期，錄錄儔中獨見知。",
            "官職有慚公過許，行藏無據我何爲。",
            "直書實行人能讀，厚德深功世莫窺。",
            "有子傳家吾不恨，西風吹袂涕垂頤。"
        ],
        "title": "侯機宜輓詞三首  其三",
        "id": "73aecde3-6a23-4f6c-8f6b-d707916f1146"
    },
    {
        "author": "許及之",
        "paragraphs": [
            "不煩月旦課鄉評，少日聲名老更成。",
            "百里恩波東淛水，兩州遺愛蜀江城。",
            "操持堅徹神明懼，精爽全歸父母生。",
            "子有筆端公不死，故交零落我傷情。"
        ],
        "title": "周和叔輓詞",
        "id": "3029b747-1c02-406c-8754-656669429b15"
    },
    {
        "author": "許及之",
        "paragraphs": [
            "無復從容唱和詩，忍爲惻愴輓歌詞。",
            "生前秋月春花了，身後高山流水知。",
            "小阮竹林思步武，仲芳蒿里得追隨。",
            "腰金埋玉終塵土，萬卷千篇倚二兒。"
        ],
        "title": "轉庵輓詞",
        "id": "902b84ec-d51b-4834-8cb8-dd6bde252f92"
    },
    {
        "author": "許及之",
        "paragraphs": [
            "清風元在釣臺邊，分派東嘉世有傳。",
            "教子以經無盡藏，活人爲德不唐捐。",
            "年登九九方開袠，心契三三即了禪。",
            "壽得考終稱善士，合將哀些表新阡。"
        ],
        "title": "善士嚴明仲輓詞",
        "id": "073237ae-70f9-49ed-932a-ef65723b6224"
    },
    {
        "author": "許及之",
        "paragraphs": [
            "親歸兒住可勝悲，兒第親存各不知。",
            "一世苦心天乞與，百年榮養聖垂慈。",
            "共傳義激投簪語，合見恩除從橐時。",
            "不及聯書朱氏母，可憐惟賦輓歌詞。"
        ],
        "title": "萬侍郎母夫人錢氏輓詞",
        "id": "cbf82235-3af1-4232-ac5d-112de4e053a3"
    },
    {
        "author": "許及之",
        "paragraphs": [
            "升堂憶昨拜慈容，京兆平反一笑中。",
            "可但三從多懿範，了知百念積陰功。",
            "松階猛乞榮歸養，吉國真如擅考終。",
            "千古難消吹棘恨，可堪丹旐卷春風。"
        ],
        "title": "夫人滕氏輓詞",
        "id": "9fc35f6b-5412-47ff-b01d-1f0234cc4a07"
    },
    {
        "author": "許及之",
        "paragraphs": [
            "闔闢乾坤迥，胚腪曆數長。",
            "較論今鮮儷，詣絕古非常。",
            "八袠尊堯典，千齡格舜裳。",
            "孫枝綿奕葉，國本係元良。",
            "南極昭穹覆，東儲應壽昌。",
            "九秋開令節，五日屆重陽。",
            "照曜辰儀肅，氤氳甲觀祥。",
            "玉巵傳錫嘏，瑶樂奏稱觴。",
            "茅土仙潢潤，芝蘭寶砌芳。",
            "元勳來閥閲，嘉耦奉尊章。",
            "慶事川方至，歡呼殿未央。",
            "恭惟天繼體，仰止日重光。",
            "擬把涓埃報，難將算數量。",
            "皇圖恢遠馭，壽域振遐荒。",
            "寢事龍樓問，班陪虎胄行。",
            "神明推大尹，惠養式羣方。",
            "朝夕淵沖地，闚瞻簡樂堂。",
            "不能鞭朽鈍，何物介陵岡。",
            "再拜占霄象，千門祝夜香。",
            "兩宮千萬歲，三聖共無疆。"
        ],
        "title": "代上皇太子壽二十韻",
        "id": "4c24c68d-dd13-47b8-9a71-c1351ad4fe40"
    },
    {
        "author": "許及之",
        "paragraphs": [
            "南極昭穹象，東儲慶壽昌。",
            "千秋符季月，五日近重陽。",
            "銀榜辰儀肅，銅吹甲觀祥。",
            "兩宮開燕喜，萬國慶元良。",
            "競指椿爲算，爭持菊泛觴。",
            "恭惟天廣大，仰止日輝光。",
            "繼體觀行健，重輪耀有常。",
            "自然高宇宙，何物介陵岡。",
            "監古慙能讀，分僚忝接行。",
            "三王真有道，更欲祝綿長。"
        ],
        "title": "又代賀十韻",
        "id": "8ea453d4-ae65-44a7-aca7-e232132afd22"
    },
    {
        "author": "許及之",
        "paragraphs": [
            "闔闢乾坤迥，甄陶物象新。",
            "舜絃熏入治，商鼎味還淳。",
            "天貺方垂節，崧高已降神。",
            "清明開造化，精祲下星辰。",
            "謙損祇縫掖，尊嚴絕縉紳。",
            "怯惟聞己過，勇豈遜師仁。",
            "補衮工夫細，垂裳寵渥頻。",
            "熱官無倖位，寒士有通津。",
            "水旱猶親奏，封章要廣陳。",
            "棟梁須偃植，海嶽待涓塵。",
            "自昔觀前輩，于今邁等倫。",
            "調和全玉燭，鼓舞在洪鈞。",
            "薄海歸洪軸，中原望帝宸。",
            "兩宮三聖日，四海一家春。",
            "少倚遐衝折，重看壽域均。",
            "無官酬竹帛，有節擬松筠。",
            "曉日馳中使，流霞出九旻。",
            "敬爲丞相壽，恭上太夫人。",
            "盛德寧無種，長年宛似親。",
            "小人因有母，慚愧器輪囷。"
        ],
        "title": "上左丞相壽二十韻",
        "id": "f45fa284-99a8-4143-97ab-b4b11b61471c"
    },
    {
        "author": "許及之",
        "paragraphs": [
            "千載風雲會，三生柱石緣。",
            "罕聞流渚旦，同在降崧年。",
            "天意開皇極，神謀屬鉅賢。",
            "中和垂節後，嗜欲兆開先。",
            "象應魁三近，聲蜚第一傳。",
            "十年登鼎鉉，四海入陶甄。",
            "輕重朝廷寄，安危將相權。",
            "朔方頻借問，南國小回旋。",
            "再入儀刑肅，周詢眷倚專。",
            "折衝聲色外，燮理冕旒前。",
            "照曜冰山泮，調和玉燭圓。",
            "帝方張撻伐，天欲靖烽烟。",
            "機會寧容髮，功成即濟川。",
            "長城端有託，壽域定無邊。",
            "不用霞觴祝，唯應寶札編。",
            "昇平天下宰，陰德地行仙。",
            "霽色歸桃李，韶光並管絃。",
            "深爲修禊日，全似浴沂天。",
            "但樂垂裳化，難酬補衮妍。",
            "清風時入抱，聊寫穆如篇。"
        ],
        "title": "上梁丞相壽二十韻",
        "id": "b0b8ef0e-83f4-4138-a9a6-9da7b037ecdf"
    },
    {
        "author": "許及之",
        "paragraphs": [
            "臺省儀型舊，垣扉寵渥新。",
            "詞章關造化，論議藴經倫。",
            "去國悲風木，流年感隙塵。",
            "未教居鼎鼐，亦合上星辰。",
            "何自占雙使，從誰問大鈞。",
            "熊湘辰告入，牛斗夜光陳。",
            "禮樂須賢帥，湖山要主人。",
            "一言九重寤，八縣十州春。",
            "拾穗歌時熟，投醪味德醇。",
            "燕閒餘畫㦸，談笑且綸巾。",
            "早晚登黄閣，聲猷動紫宸。",
            "有儒嗟濩落，無路話邅迍。",
            "憶拜編書賜，祇憐負弩身。",
            "或疑千里馬，曾遇九方歅。",
            "北斗言瞻切，西山入夢頻。",
            "登臨冀軒豁，未敢歎輪囷。"
        ],
        "title": "上安撫程給事十六韻",
        "id": "dd712209-abeb-407a-882c-ce23870a232b"
    },
    {
        "author": "許及之",
        "paragraphs": [
            "開闢重華旦，胚胎間世賢。",
            "雲龍時際會，星鳳睹爭先。",
            "天授歸三傑，神謀效一編。",
            "宏謨驅固陋，餘論細雕鎸。",
            "詔旨傾臚句，山呼動奏篇。",
            "干霄須造化，惟月進班聯。",
            "有客占星次，逢人問日邊。",
            "江湖煩鎮撫，壤地屈盤旋。",
            "談笑潢池浄，生成壁壘堅。",
            "丈夫真細事，餘子敢差肩。",
            "黄屋深知切，青雲寵渥駢。",
            "即歸調鼎鉉，少駐斸龍泉。",
            "更治今馮翊，重歸舊潁川。",
            "載塗明積雪，嗣歲卜豐年。",
            "封殖棠陰盛，歡迎竹馬鮮。",
            "恩波行處足，威譽向來傳。",
            "此獨瘡痍甚，方疑雨露偏。",
            "禁通鄰邑粟，費減月樁錢。",
            "齋戒逾三日，遭逢有二天。",
            "執鞭吾所慕，負弩敢驅前。"
        ],
        "title": "上辛安撫二十韻",
        "id": "853c6e5d-a0b0-47ba-833f-4ffdc71a4380"
    },
    {
        "author": "許及之",
        "paragraphs": [
            "弱水蓬萊遠，羣山岱嶽高。",
            "塵埃千障隔，景行寸心勞。",
            "摸索知何自，摳趨苦未遭。",
            "銅章披宿霧，藻鑒炳秋毫。",
            "穹壤懸鵬鷃，篇章抵鴈羔。",
            "斯文標正脈，輿論凜時髦。",
            "勇退關吾道，留行切帝褒。",
            "風雲開壯觀，舟楫際洪濤。",
            "劍履昭魁象，詞瀾卷巨鼇。",
            "合宮陳縟典，華蓋粲星旄。",
            "霽日明黄道，祥風動赭袍。",
            "恩波榮赦草，顔咫醉仙桃。",
            "麻冊追盤誥，詩歌逼頌騷。",
            "人方期補衮，功豈在揮毫。",
            "地禁承中旨，天官冠列曹。",
            "儀型喜頗牧，步武接夔皋。",
            "蚤晚登三事，乾坤倚一陶。",
            "途長須驥足，用拙匪牛刀。",
            "造請神先索，推敲癢莫搔。",
            "未嗟聞道晚，終待郢斤操。"
        ],
        "tags": [
            "泰山"
        ],
        "title": "上周尚書內翰承旨二十韻",
        "id": "76c5e69e-b0be-4c72-bc3e-5b6e69eec41b"
    },
    {
        "author": "許及之",
        "paragraphs": [
            "當代推先正，斯文倚廢興。",
            "表章逢聖主，衣鉢見孫曾。",
            "操履渾圭璧，行藏動準繩。",
            "太羹元薄味，積水自增冰。",
            "洛誦傳瑰墨，雞林織寶繒。",
            "六卿聊率屬，三事即延登。",
            "一自雙星出，重煩四牡乘。",
            "周知民疾苦，密訪吏賢能。",
            "已見江西化，都爲道院稱。",
            "夷塗終妥帖，揆路始飛騰。",
            "後進思親炙，今吾有服膺。",
            "百年能幾見，一語願師承。",
            "令弩方危脫，公堂許驟升。",
            "暗中慙摸索，胸次漫崚嶒。",
            "末俗惟同調，初心只自憎。",
            "可能憐鷽鷃，隨意亦鯤鵬。"
        ],
        "title": "上運使蘇大卿十六韻",
        "id": "c8add1be-389a-4b89-af17-11d46cfaf56d"
    },
    {
        "author": "許及之",
        "paragraphs": [
            "夙借屏星映，曾憐坐客寒。",
            "扁舟違逆水，方丈渺三韓。",
            "分隔懸穹壤，心馳乏羽翰。",
            "熒煌長在望，歲月凜奔湍。",
            "凡骨思佺訣，師資待郢墁。",
            "把文留篋笥，洗眼誦琅玕。",
            "轍敢窮途慟，冠期結綬彈。",
            "苦無蒼玉佩，絕憶紫金丹。",
            "往絕修門入，爭先要路看。",
            "飛騰寧有策，遇合自相歡。",
            "獻納君王問，施行宇宙寬。",
            "前星開尹幕，列宿炳朝端。",
            "賀老聊爲監，嚴公合從官。",
            "調官因有便，典謁亦曾干。",
            "不得瞻丰采，無由出肺肝。",
            "姓名煩摸索，蹤跡自蹣跚。",
            "未有三千牘，那能九萬摶。",
            "抱關從苑候，失步向邯鄲。",
            "繼憶專城去，俱興歛惠歎。",
            "第聞盤錯舊，不見剸裁難。",
            "帝眷從更治，民風要飽觀。",
            "甫傳光禮樂，已著畫衣冠。",
            "浙水東西接，恩波晝夜瀾。",
            "去天鄰杜曲，近日即長安。",
            "儒腐真堪厭，才優特未殫。",
            "少遲調鼎鉉，即合侍金鑾。",
            "餘子甘流落，遺編守故殘。",
            "若爲百里宰，已判一生酸。",
            "蜀道游雖倦，山陰興未闌。",
            "猶能風雪裏，作意駐征鞍。"
        ],
        "title": "見提刑鞏大監三十韻",
        "id": "2e5dccb7-23d6-4a06-9cbf-93e90cd17b7e"
    },
    {
        "author": "許及之",
        "paragraphs": [
            "交契三生在，違離百念休。",
            "杜門煩枉駕，力疾喜登樓。",
            "擊節聽高論，持杯散暮愁。",
            "諸公爭屈致，故里可淹留。",
            "科第休云晚，行藏却自由。",
            "安邊須遠畧，造膝待前籌。",
            "雨泊中川嶼，風帆古括州。",
            "知津君已熟，惜別我何憂。",
            "京口留青眼，澄江正白頭。",
            "或紓知己問，已負殺身酬。"
        ],
        "title": "別毛質夫省宣撫丘同知訪都督張知院十韻代簡",
        "id": "36c94e03-30ba-4834-8d4c-023ff225f296"
    },
    {
        "author": "許及之",
        "paragraphs": [
            "壽擬南山祝，春從北斗回。",
            "物華欣向泰，厚德發生來。"
        ],
        "title": "太上皇后閤春帖子  其一",
        "id": "4f46b48b-edaa-487c-ba07-efca36a9626b"
    },
    {
        "author": "許及之",
        "paragraphs": [
            "母道齊皇極，韶光傍壽觴。",
            "徽音家慶集，隨輦奉尊章。"
        ],
        "title": "太上皇后閤春帖子  其二",
        "id": "1de78a50-f3eb-49f4-bc4f-891c057b338b"
    },
    {
        "author": "許及之",
        "paragraphs": [
            "風簾回翡翠，冰研伴蟾蜍。",
            "親寫迎春帖，真符太上書。"
        ],
        "title": "太上皇后閤春帖子  其三",
        "id": "0e208a3c-63e3-45ef-af46-6c6847a2a13d"
    },
    {
        "author": "許及之",
        "paragraphs": [
            "自得廣成道，長居不老天。",
            "底須桃辟惡，何用木延年。"
        ],
        "title": "太上閤端午帖子  其一",
        "id": "cf991fc1-c57a-43b7-8e98-9afbeff47da6"
    },
    {
        "author": "許及之",
        "paragraphs": [
            "人艾休教采，仙丹久養成。",
            "六宮爭結縷，再拜學長生。"
        ],
        "title": "太上閤端午帖子  其二",
        "id": "df615c9f-d0fb-4f4b-890d-b33f40529809"
    },
    {
        "author": "許及之",
        "paragraphs": [
            "柈獻千年實，杯行九節蒲。",
            "至尊親上壽，家慶列成圖。"
        ],
        "title": "太上閤端午帖子  其三",
        "id": "07c983db-ec67-4939-bf1a-005674f5167d"
    },
    {
        "author": "許及之",
        "paragraphs": [
            "有德天同壽，無爲日更長。",
            "每逢端午節，雙上萬年觴。"
        ],
        "title": "聖壽閤端午帖子  其一",
        "id": "3ebde9ba-c08d-4fb8-bd8f-16dc41635254"
    },
    {
        "author": "許及之",
        "paragraphs": [
            "畫扇迎雙鳳，輕衣拂六銖。",
            "太清元有籙，抱朴不須符。"
        ],
        "title": "聖壽閤端午帖子  其二",
        "id": "5c367572-2be0-4fa7-a172-a7e86a337e88"
    },
    {
        "author": "許及之",
        "paragraphs": [
            "繞臂長生縷，當門五色絲。",
            "榴花看結子，葉葉在孫枝。"
        ],
        "title": "聖壽閤端午帖子  其三",
        "id": "7103e026-56ae-4d76-a438-c0e1ee29cd00"
    },
    {
        "author": "許及之",
        "paragraphs": [
            "寒林幾吹折，凍柳不勝垂。",
            "老去機心熟，驚鷗莫浪疑。"
        ],
        "title": "題惠崇小景  其一",
        "id": "d4e0cb33-6f9f-4d50-b777-5a230db69956"
    },
    {
        "author": "許及之",
        "paragraphs": [
            "崔嵬吾肺腑，面目似廬山。",
            "江上風濤穩，扁舟得往還。"
        ],
        "tags": [
            "庐山"
        ],
        "title": "題惠崇小景  其二",
        "id": "01e6d504-521a-47be-834a-51fa627c1371"
    },
    {
        "author": "許及之",
        "paragraphs": [
            "舒徐春晝永，取次小桃紅。",
            "獨爵把枝穩，矜呼立晚風。"
        ],
        "title": "題惠崇小景  其三",
        "id": "7dbd81cd-f64c-4a8f-acb8-10aff07362e9"
    },
    {
        "author": "許及之",
        "paragraphs": [
            "兩蛙隨步武，先後得位置。",
            "不作渴雨鳴，豈不賢鼓吹。"
        ],
        "title": "題惠崇小景  其四",
        "id": "04ca5bc3-c64a-4144-93a3-749e7b0b6b99"
    },
    {
        "author": "許及之",
        "paragraphs": [
            "疎篠寒林手，文家富襪材。",
            "片縑雲氣足，彷彿認蓬萊。"
        ],
        "title": "題文與可山水",
        "id": "acafc226-7e1a-4bf7-be1c-7e8eaff51051"
    },
    {
        "author": "許及之",
        "paragraphs": [
            "林塘天遺得，花木地宜栽。",
            "細紀平泉咏，揮毫落海苔。"
        ],
        "title": "題洪子恂所畫盤洲圖",
        "id": "82904846-4519-4ce5-80cf-15b303c1da0e"
    },
    {
        "author": "許及之",
        "paragraphs": [
            "牛磨人俱轉，車旋水即流。",
            "爭如霖雨足，所至息人牛。"
        ],
        "title": "題車盤圖",
        "id": "4d277275-7198-4760-bab7-d019a4110426"
    },
    {
        "author": "許及之",
        "paragraphs": [
            "爵祿不入心，牛肥了耕稼。",
            "綠陰生晚烟，歸來兩閒暇。"
        ],
        "title": "歸牧圖",
        "id": "a39a16ea-67d7-4968-bd43-3604cbdc0455"
    },
    {
        "author": "許及之",
        "paragraphs": [
            "此君已可人，更著水石映。",
            "水禽穿林來，相呼復相應。"
        ],
        "title": "題水石翎毛",
        "id": "076027dc-1d46-44b2-8a80-a6a68bc03ec2"
    },
    {
        "author": "許及之",
        "paragraphs": [
            "綠垂朱雀柳，雙燕不勝春。",
            "泥落空梁語，之人竟殺身。"
        ],
        "title": "題邊魯生花木翎毛四首  其一",
        "id": "f43ac9fe-906e-40cf-8cec-808ac3e1c942"
    },
    {
        "author": "許及之",
        "paragraphs": [
            "南國枇杷熟，卑枝結子多。",
            "一雙拖白練，飛墮綠林阿。"
        ],
        "title": "題邊魯生花木翎毛四首  其二",
        "id": "45c0578d-f4b8-4375-8361-2aa1b1de5808"
    },
    {
        "author": "許及之",
        "paragraphs": [
            "小樹生荆棘，棠梨結子幽。",
            "白頭雙野鳥，相對菊花愁。"
        ],
        "title": "題邊魯生花木翎毛四首  其三",
        "id": "73bd00ea-86f7-4a9c-ac23-c7735edfe776"
    },
    {
        "author": "許及之",
        "paragraphs": [
            "夢斷江南信，空憐鐵石腸。",
            "綠么何處去，二鳥獨悲傷。"
        ],
        "title": "題邊魯生花木翎毛四首  其四",
        "id": "0703af1c-774c-4db8-84bb-1c28e87e8f7f"
    },
    {
        "author": "許及之",
        "paragraphs": [
            "風雨藥欄西，殘紅落錦溪。",
            "明窗時展卷，春色任提携。"
        ],
        "title": "趙昌芍藥",
        "id": "dc4c673b-168e-4961-b412-9a40765e72b6"
    },
    {
        "author": "許及之",
        "paragraphs": [
            "澤畔三生魄，花間獨醒窠。",
            "摩挲苔上醉，驅遣睡中魔。"
        ],
        "title": "醒酒石",
        "id": "ba09eb63-7233-401f-8e0a-56acc7adf96b"
    },
    {
        "author": "許及之",
        "paragraphs": [
            "醉裏忘形客，山中化石仙。",
            "翻同醒酒伴，作對媚平泉。"
        ],
        "title": "小垂手",
        "id": "d16a430f-e874-42a5-a926-20c312c58f42"
    },
    {
        "author": "許及之",
        "paragraphs": [
            "何年老講師，趺坐貝樹根。",
            "落雲化爲石，亦得無上尊。"
        ],
        "title": "雲葉",
        "id": "1510f6f4-cd35-4691-a7b4-cee4100448b6"
    },
    {
        "author": "許及之",
        "paragraphs": [
            "水石兩相激，成形不自藏。",
            "終慙爲兔窟，僅喜作蜂房。"
        ],
        "title": "蜂窠石",
        "id": "56b50736-6398-48dd-9a64-691adb1e6c28"
    },
    {
        "author": "許及之",
        "paragraphs": [
            "意適舟輕颺，夷猶雜鴈鳬。",
            "不須凌弱水，樂地即蓬壺。"
        ],
        "title": "彩鷁",
        "id": "ff40f13e-d6bd-42f2-b579-83fb7f6d1efc"
    },
    {
        "author": "許及之",
        "paragraphs": [
            "擬倩誰家女，相呼去採蓮。",
            "丁寧欵乃曲，隨意媚晴川。"
        ],
        "title": "採蓮舟",
        "id": "b92f9353-22d8-413c-b5db-1db48f418e94"
    },
    {
        "author": "許及之",
        "paragraphs": [
            "境與人俱勝，心無水共流。",
            "奇奇仍怪怪，莫莫更休休。"
        ],
        "title": "雙溪堂",
        "id": "88c70095-c61d-4ead-a73d-2f8d24f16694"
    },
    {
        "author": "許及之",
        "paragraphs": [
            "山坪縈霧草，湖濼漾烟蘆。",
            "野色誰延入，陰晴足畫圖。"
        ],
        "title": "綠野堂",
        "id": "76c57435-66f7-45e0-b07d-54e25659561f"
    },
    {
        "author": "許及之",
        "paragraphs": [
            "與物風迎浪，澄心月印湖。",
            "牀頭不須易，本自一塵無。"
        ],
        "title": "洗心閣",
        "id": "449c7d6c-ae0b-4e12-8cf7-9ad187d9725d"
    },
    {
        "author": "許及之",
        "paragraphs": [
            "心胸包天地，人亦天地物。",
            "莫笑容膝齋，空洞足伸屈。"
        ],
        "title": "容膝齋",
        "id": "64525db8-8f8b-438f-97e4-a533e6ed03b5"
    },
    {
        "author": "許及之",
        "paragraphs": [
            "心起五湖興，身輕一葉舟。",
            "箇中風雨夜，不用轉船頭。"
        ],
        "title": "檥齋",
        "id": "ba2a1143-e413-4e0f-a3c8-dbd218b497fd"
    },
    {
        "author": "許及之",
        "paragraphs": [
            "楚東雄地望，勝槩屬名流。",
            "共俟謝安石，難追馬少游。"
        ],
        "title": "楚望樓",
        "id": "97532e1b-8d9d-485a-9a70-3bab2800ad27"
    },
    {
        "author": "許及之",
        "paragraphs": [
            "家世豈孤竹，夷齊真二難。",
            "清風與直節，一一聳高寒。"
        ],
        "title": "題有竹軒",
        "id": "6f0defc0-8741-4c64-bd4f-943cb7fca31c"
    },
    {
        "author": "許及之",
        "paragraphs": [
            "豹變知非虎，磻溪若是班。",
            "當年謝安石，只合住東山。"
        ],
        "title": "題隠霧軒",
        "id": "9a241681-ab34-409f-9b22-fa0e7859259a"
    },
    {
        "author": "許及之",
        "paragraphs": [
            "楚望巢雲處，長懷曩寓居。",
            "飄飄欲仙去，渺渺復愁予。"
        ],
        "title": "題巢雲軒",
        "id": "ebca1fd2-b4c2-4bf0-ba72-8b0afcb78e79"
    },
    {
        "author": "許及之",
        "paragraphs": [
            "踞龜說漫游，視螘談綺夢。",
            "芥內取須彌，撐橋尋月洞。"
        ],
        "title": "芥納寮",
        "id": "13d92c97-b3f2-4c46-b9a5-3329d56884f3"
    },
    {
        "author": "許及之",
        "paragraphs": [
            "植蔬常匝圃，釀酒仍滿甕。",
            "便覺三公輕，更將德本種。"
        ],
        "title": "灌園亭",
        "id": "c95e0912-9ce8-4b18-8281-0fad63378f99"
    },
    {
        "author": "許及之",
        "paragraphs": [
            "拔葵固佳節，灌園寧素餐。",
            "公歸客無歸，長鋏且莫彈。"
        ],
        "title": "次韻拔葵亭",
        "id": "3dc7b7e2-9733-4af3-9a89-1cbb32168001"
    },
    {
        "author": "許及之",
        "paragraphs": [
            "好手聊飯牛，不將笏搢插。",
            "所以百里奚，牛肥不枯乏。"
        ],
        "title": "題飯牛亭",
        "id": "bd232b7e-bdc8-45fe-9874-55e8bac0031b"
    },
    {
        "author": "許及之",
        "paragraphs": [
            "播物潛施令，司花暗弄粧。",
            "封姨偏漏洩，預報信前香。"
        ],
        "title": "花信亭",
        "id": "55fce0aa-9c5a-44a4-9a7d-60f0627ef598"
    },
    {
        "author": "許及之",
        "paragraphs": [
            "有家堪作繭，學圃甘抱甕。",
            "此生足三眠，以外均一夢。"
        ],
        "title": "繭甕亭",
        "id": "01f94354-86dd-4005-80ba-cdf48c94886a"
    },
    {
        "author": "許及之",
        "paragraphs": [
            "團坐聽情語，移杯就果根。",
            "分甘新更美，敲打任諸孫。"
        ],
        "title": "林珍亭",
        "id": "48a2411d-09c6-4eef-b48d-3916c44bb738"
    },
    {
        "author": "許及之",
        "paragraphs": [
            "江南氣候宜，冷蕊破寒枝。",
            "能共巡簷笑，何妨受雪吹。"
        ],
        "title": "題索笑亭  其一",
        "id": "0d8e0f08-9372-4264-9765-5220145157b4"
    },
    {
        "author": "許及之",
        "paragraphs": [
            "六出雪中宜，春藏向北枝。",
            "巡簷時一笑，玉笛且休吹。"
        ],
        "title": "題索笑亭  其二",
        "id": "b64bb3c1-67ba-4eb7-a25a-2437dd50317a"
    },
    {
        "author": "許及之",
        "paragraphs": [
            "梅溽香蒸玉，霜晴珠照林。",
            "封君休僣儗，得此足投簪。"
        ],
        "title": "橘友亭",
        "id": "305b3836-4568-44c0-9250-eadc871641a8"
    },
    {
        "author": "許及之",
        "paragraphs": [
            "雲起有真意，水窮無盡心。",
            "盤洲寧涸澤，天下要甘霖。"
        ],
        "title": "題雲起亭",
        "id": "f8e415db-19f3-47fe-88de-68551c252a3e"
    },
    {
        "author": "許及之",
        "paragraphs": [
            "萬象盡森著，所觀皆所欣。",
            "誰能忘愛惡，達觀足超羣。"
        ],
        "title": "欣對亭",
        "id": "8106b86d-acec-42e8-a0d3-ed9d0e0787a2"
    },
    {
        "author": "許及之",
        "paragraphs": [
            "泛觴有何心，罰爵不爲耻。",
            "流行固自佳，坎止何妨醉。"
        ],
        "title": "既醉亭和韻",
        "id": "97945fad-c4cd-451d-b34f-a68590f2154f"
    },
    {
        "author": "許及之",
        "paragraphs": [
            "澗疊裴公石，杯形鴟子船。",
            "乘流欣遇坎，結網勝臨淵。"
        ],
        "title": "題可止亭",
        "id": "2baf15b1-7177-4b7d-ba8b-6b416c24bada"
    },
    {
        "author": "許及之",
        "paragraphs": [
            "盤洲比盤谷，釣水鮮可烹。",
            "采山獨爲樂，頗勝懲沸羹。"
        ],
        "title": "美可茹亭",
        "id": "30c9fd79-c710-4b19-8f84-1aaf3cb0129a"
    },
    {
        "author": "許及之",
        "paragraphs": [
            "園丁採時果，足以供嗜好。",
            "眷言無盡藏，孰盡瓊玖報。"
        ],
        "title": "瓊報亭",
        "id": "bd964321-6b80-4bed-88af-40d5370982b9"
    },
    {
        "author": "許及之",
        "paragraphs": [
            "唐皇溺太真，愛心苦未足。",
            "因人憶海棠，何如悟秉燭。"
        ],
        "title": "題睡足亭",
        "id": "28e5c31e-91e7-4b30-944c-3627c38b00b7"
    },
    {
        "author": "許及之",
        "paragraphs": [
            "無塵元不禊，有酒即爲春。",
            "一詠得真趣，四時俱可人。"
        ],
        "title": "題詠亭",
        "id": "7e48886b-ff0e-41f3-8916-13855544cfe4"
    },
    {
        "author": "許及之",
        "paragraphs": [
            "剝棕堪覆宇，代瓦勝誅茅。",
            "有酒論奇字，無心賦解嘲。"
        ],
        "title": "棕亭",
        "id": "6b6cc326-2f38-4731-9c71-94d771f487df"
    },
    {
        "author": "許及之",
        "paragraphs": [
            "勳業鏡成斑，光陰箭能疾。",
            "明時貰此翁，不須繩繫日。"
        ],
        "title": "西戶",
        "id": "7140741f-aacb-40cc-a6dd-628aba3c50dd"
    },
    {
        "author": "許及之",
        "paragraphs": [
            "長圓宜有缺，久暈訝無風。",
            "留此一輪滿，須知萬古同。"
        ],
        "title": "月娥留照",
        "id": "09523b93-8143-48bc-ad79-7d3e19db2b62"
    },
    {
        "author": "許及之",
        "paragraphs": [
            "松風翳漫漫，澗水聲潺潺。",
            "中有無塵公，飛鳴相往還。"
        ],
        "title": "松陰濺瀑",
        "id": "db467ebb-37fc-4563-b686-f5452f61b304"
    },
    {
        "author": "許及之",
        "paragraphs": [
            "昨夜春水生，垂楊蘸波碧。",
            "湖中相忘友，兩兩有鸂鶒。"
        ],
        "title": "池塘小景",
        "id": "799903a4-d831-4ccc-8d37-50813b189c28"
    },
    {
        "author": "許及之",
        "paragraphs": [
            "黄塵滿金谷，山陰尚脩竹。",
            "所以盤洲景，未足趣已足。"
        ],
        "title": "綠沉谷",
        "id": "df818e37-457a-461b-a91a-9b6d57351b0c"
    },
    {
        "author": "許及之",
        "paragraphs": [
            "人言風從虎，風豈虎所出。",
            "吹萬生一虛，石兄故無物。"
        ],
        "title": "嘯風巖",
        "id": "4631bc96-b055-4ae4-b4e5-e141779a251a"
    },
    {
        "author": "許及之",
        "paragraphs": [
            "境佳因得水，洲窈故名盤。",
            "引作流觴飲，巖邊聽激湍。"
        ],
        "title": "泛盃巖",
        "id": "6f772ec1-9ea5-40d4-b989-9e3e43ef6932"
    },
    {
        "author": "許及之",
        "paragraphs": [
            "奇峰疑地勝，勒駕恐山靈。",
            "何止管中見，全闚文豹形。"
        ],
        "title": "題豹巖",
        "id": "39e8d8b2-05dc-4ca5-af8a-7cb14ea2b533"
    },
    {
        "author": "許及之",
        "paragraphs": [
            "蓬蓬新葉盛，柞拔儼分行。",
            "寧作非材櫟，羞爲傍路楊。"
        ],
        "title": "柞林",
        "id": "c0be3177-0715-4606-ad06-8cc769a5b781"
    },
    {
        "author": "許及之",
        "paragraphs": [
            "辟穀幾經塵，如芝今有神。",
            "更開三益徑，似恐太無鄰。"
        ],
        "title": "芝徑",
        "id": "1a09656d-f525-44e0-8a8d-6ee86cdad974"
    },
    {
        "author": "許及之",
        "paragraphs": [
            "弟兄爲師友，晚歲共三徑。",
            "室邇佇遠思，東風吹鬢影。"
        ],
        "title": "棠杕徑",
        "id": "f9a8f473-f952-4c47-ae33-85e0c4131e3f"
    },
    {
        "author": "許及之",
        "paragraphs": [
            "種桑思采桑，蠶饑那可忍。",
            "日暮寒女心，無衣猶反本。"
        ],
        "title": "沃桑陌",
        "id": "8c32f05e-61b2-4852-8bdb-2c8643113446"
    },
    {
        "author": "許及之",
        "paragraphs": [
            "霜葉彫殘芰，寒花發舊蘆。",
            "一秋明眼處，落鴈惠崇圖。"
        ],
        "title": "碧蘆步",
        "id": "df9f06b4-03cb-41bb-89d6-9c21fe27aa77"
    },
    {
        "author": "許及之",
        "paragraphs": [
            "落水浮寒石，看痕記舊汀。",
            "更尋紅蓼岸，都有幾鵁鶄。"
        ],
        "title": "蓼岸",
        "id": "473c9734-c6d5-4b3a-bb44-7a9151281ab7"
    },
    {
        "author": "許及之",
        "paragraphs": [
            "湖山遠鐘鼎，往往屬田舍。",
            "公自得盤洲，湖山買無價。"
        ],
        "title": "土湖",
        "id": "bc7f76b6-16e4-4ce3-b688-07e3a39dfd11"
    },
    {
        "author": "許及之",
        "paragraphs": [
            "九轉多洄洑，觴行得演迤。",
            "休將比金谷，除此只東籬。"
        ],
        "title": "九曲",
        "id": "e6129416-9960-4f9f-9350-1b731730c41e"
    },
    {
        "author": "許及之",
        "paragraphs": [
            "人但千筒汲，誰知一線通。",
            "泉今人惜重，走卒與兒童。"
        ],
        "title": "芝泉",
        "id": "1b530c3a-134f-4fbb-8ab5-7f7b73e8d916"
    },
    {
        "author": "許及之",
        "paragraphs": [
            "循崖瀑布懸，遇坎茶鐺沸。",
            "水哉斯何取，本者固如是。"
        ],
        "title": "瀑布",
        "id": "cf81bcb4-093f-48b2-84e6-fd641c342d10"
    },
    {
        "author": "許及之",
        "paragraphs": [
            "結實黄金包，開花寒水玉。",
            "香色俱可憐，采澗勿盈掬。"
        ],
        "title": "薝蔔澗",
        "id": "24b587d9-b273-47b5-8998-b52f1370e1c3"
    },
    {
        "author": "許及之",
        "paragraphs": [
            "觀魚要水清，愛魚嫌芰剌。",
            "能了濠上樂，處世何必避。"
        ],
        "title": "濠上",
        "id": "96ab00d1-d462-46c9-8f85-b41152b7c450"
    },
    {
        "author": "許及之",
        "paragraphs": [
            "忍口嫌去乙，蓄池憐所丁。",
            "故應濠上樂，不羨此湖醒。"
        ],
        "title": "魚臺",
        "id": "78cb60c3-29d8-4d84-a85d-bd454659e376"
    },
    {
        "author": "許及之",
        "paragraphs": [
            "新月當沈鉤，香芹抵垂餌。",
            "磯上坐移時，水清魚自戲。"
        ],
        "title": "盤磯",
        "id": "42aacedd-f0e7-4ad7-b76e-5ab81575cdee"
    },
    {
        "author": "許及之",
        "paragraphs": [
            "打鴨驚鴛起，忘鷗得鶒馴。",
            "世間能去我，物外總輸人。"
        ],
        "title": "鸂鶒瀨",
        "id": "124dfa76-3547-4fda-8b55-4de5962141c9"
    },
    {
        "author": "許及之",
        "paragraphs": [
            "湖邊誰摘芡，輕度藕花風。",
            "貪得鴻頭去，驚他鴈序空。"
        ],
        "title": "芡曲",
        "id": "0b876983-f9e9-49ef-bd88-01daed8ef29e"
    },
    {
        "author": "許及之",
        "paragraphs": [
            "根隨波共蔓，花更水相親。",
            "魚躍翻成出，微光解照人。"
        ],
        "title": "菱灣",
        "id": "35efa6a2-3ce9-40f9-8740-40a43af98e9b"
    },
    {
        "author": "許及之",
        "paragraphs": [
            "眉展愁難畫，腰纖怯繫書。",
            "過時低拂袖，誰遣颯輕裾。"
        ],
        "title": "柳橋",
        "id": "d4fdb175-d6e1-47cf-a2e7-ee0cbd91618a"
    },
    {
        "author": "許及之",
        "paragraphs": [
            "橋上所經過，秋成正樂郊。",
            "兒童驚衮繡，丞相只衡茅。"
        ],
        "title": "兌橋步洪韻",
        "id": "4d460ab6-5a8d-4043-a1de-69e14493e15c"
    },
    {
        "author": "許及之",
        "paragraphs": [
            "積功墨成池，增價蒲爲扇。",
            "不作新樣脚，一洗憔悴面。"
        ],
        "title": "墨沼",
        "id": "97a254ee-2eee-4c8e-a6d0-f18ed9741f01"
    },
    {
        "author": "許及之",
        "paragraphs": [
            "藏六自爲巢，巢蓮歲久交。",
            "支牀猶耐辱，曳尾敢辭嘲。"
        ],
        "title": "龜巢",
        "id": "18761dd6-ad9e-4833-86d4-24660f1b2036"
    },
    {
        "author": "許及之",
        "paragraphs": [
            "枕上蘧蘧夢，胸中拍拍春。",
            "從它身化蝶，誰復蝶爲身。"
        ],
        "title": "夢窟",
        "id": "24eac030-567f-4bd5-ad62-d86c2475cf1c"
    },
    {
        "author": "許及之",
        "paragraphs": [
            "耻封秦爵五，逃辱若逃暑。",
            "孤立柴桑園，出羣誰敢伍。"
        ],
        "title": "題柴桑園孤松",
        "id": "f1a58e8a-0618-41cf-b706-122ca6235e40"
    },
    {
        "author": "許及之",
        "paragraphs": [
            "槐綠復槐綠，時來人自忙。",
            "處陰聊避影，歲月去堂堂。"
        ],
        "title": "詠槐",
        "id": "7ca59a20-d3fc-49f6-93c1-d9ceb0f93416"
    },
    {
        "author": "許及之",
        "paragraphs": [
            "愛苔無愛竹，戒勿長兒孫。",
            "竹屋偏宜雪，何妨種滿園。"
        ],
        "title": "竹屋",
        "id": "f41dd067-7ee7-4cae-8997-e257068cc607"
    },
    {
        "author": "許及之",
        "paragraphs": [
            "共識此君面，誰知面目真。",
            "清風猶立懦，奇節仰先民。"
        ],
        "title": "人面竹",
        "id": "3cd62a9e-1d4e-495d-ac9f-134800a28f1c"
    },
    {
        "author": "許及之",
        "paragraphs": [
            "迸穴穿籬出，貍奴知幾頭。",
            "真能參玉版，足可當珍羞。"
        ],
        "title": "貓頭竹",
        "id": "63592cb6-2e29-46a5-b838-54fdee69e8fc"
    },
    {
        "author": "許及之",
        "paragraphs": [
            "母子惟慈孝，心胸無棘荆。",
            "斑衣供穉子，深覺負平生。"
        ],
        "title": "慈竹",
        "id": "4900a852-9125-410e-b6ac-5a8fdb13d540"
    },
    {
        "author": "許及之",
        "paragraphs": [
            "品殊名亦殊，此君隨藻鑑。",
            "盤洲有木竹，收拾無一欠。"
        ],
        "title": "木竹",
        "id": "f739cb0d-774e-4737-8001-156c1d43bebe"
    },
    {
        "author": "許及之",
        "paragraphs": [
            "自得湘江種，禽棲不敢彈。",
            "怕摇枝上露，猶是淚琅玕。"
        ],
        "title": "斑竹",
        "id": "15084237-c9e5-453e-8b80-0cf805feedd3"
    },
    {
        "author": "許及之",
        "paragraphs": [
            "峭節虛容物，清標直中繩。",
            "杖有削圓厄，提携先模棱。"
        ],
        "title": "方竹",
        "id": "0ba5f75e-8fc2-49a0-bd21-e06703133233"
    },
    {
        "author": "許及之",
        "paragraphs": [
            "幹無筇九節，葉類柳三眠。",
            "介若此君操，不因霜雪蔫。"
        ],
        "title": "石竹",
        "id": "0fb236a0-9027-4b1d-885a-71f08ee98492"
    },
    {
        "author": "許及之",
        "paragraphs": [
            "阿戎勝此君，解頤須折角。",
            "玉版得細參，渭川成浪謔。"
        ],
        "title": "題笋",
        "id": "2aa80d5c-cd76-48e0-ae59-bac616ddfe26"
    },
    {
        "author": "許及之",
        "paragraphs": [
            "赤身猶幹固，禿節尚毛垂。",
            "木也乃如此，人焉胡可窺。"
        ],
        "title": "割棕",
        "id": "917a7998-166c-4b6f-991e-70b6bf2a0c29"
    },
    {
        "author": "許及之",
        "paragraphs": [
            "土衣圓綠孕，屐齒孔方留。",
            "莫掃錢留地，應嫌薏苡秋。"
        ],
        "title": "綠苔",
        "id": "7bef8cdd-8999-40e3-a6dd-2ce2944f2d2c"
    },
    {
        "author": "許及之",
        "paragraphs": [
            "見鷁恬徐退，看鳶喜詎飛。",
            "飛蘆欲何適，繞綠打紅圍。"
        ],
        "title": "蘆花",
        "id": "36d9d57a-bf2e-4975-a464-b90c2101ef8a"
    },
    {
        "author": "許及之",
        "paragraphs": [
            "掇芽無掘根，掘根芽必空。",
            "烏糯亦彊名，安得隳農功。"
        ],
        "title": "食蕨",
        "id": "fcc792c1-5078-4639-ad7e-c5ee2ea1da78"
    },
    {
        "author": "許及之",
        "paragraphs": [
            "旌陽仙去後，服餌有仙茅。",
            "絕笑拖腸鼠，餐餘不繫庖。"
        ],
        "title": "仙茅",
        "id": "630fd479-c6ef-488f-95ab-e8205773c0ef"
    },
    {
        "author": "許及之",
        "paragraphs": [
            "白髮終煩掃，黄精莫認花。",
            "葉疑新竹箭，根類老薑芽。"
        ],
        "title": "黄精",
        "id": "f3c8e75b-81f6-4afd-ad1a-11da8adfda0b"
    },
    {
        "author": "許及之",
        "paragraphs": [
            "銀箸有生香，葉排元紫房。",
            "更名歌九畹，課效萬金方。"
        ],
        "title": "芷",
        "id": "c248e74a-aa46-4a1b-baa2-ecc1ca561356"
    },
    {
        "author": "許及之",
        "paragraphs": [
            "種藥憐苗潤，分畦戒蔓滋。",
            "休藏肘後法，醫國是良圖。"
        ],
        "title": "藥畹",
        "id": "c922cb9e-1907-4788-bba4-a89ed7eb8dab"
    },
    {
        "author": "許及之",
        "paragraphs": [
            "野華復結實，同在一枝上。",
            "了知色即空，聊作因果相。"
        ],
        "title": "對花果子",
        "id": "a269a4bc-c0b6-42f6-9aa2-920fdf30e5d0"
    },
    {
        "author": "許及之",
        "paragraphs": [
            "耻爲鑽核種，肯向道旁生。",
            "中立不阿倚，惟存戀闕名。"
        ],
        "title": "朝天李",
        "id": "9ad385bf-745f-49d9-8f58-4aad0732ec4c"
    },
    {
        "author": "許及之",
        "paragraphs": [
            "採實傍春山，成蹊鄰露井。",
            "和嶠難責錢，計核破莫整。"
        ],
        "title": "破核李",
        "id": "34228655-4bb2-4aa1-9cfb-d609f3039d21"
    },
    {
        "author": "許及之",
        "paragraphs": [
            "名好實亦好，氈車自北來。",
            "流傳今轉盛，見者莫驚猜。"
        ],
        "title": "嘉慶子",
        "id": "ac0f468d-ed6a-4fed-a67e-12f0f3d24e11"
    },
    {
        "author": "許及之",
        "paragraphs": [
            "苦筍恰相逢，勻圓得許紅。",
            "薦新存古意，驅鳥念園公。"
        ],
        "title": "櫻桃",
        "id": "e5b9f6c5-68d5-43b9-880a-a5f7e6b60672"
    },
    {
        "author": "許及之",
        "paragraphs": [
            "架竹引龍鬚，時攀頷下珠。",
            "欲求西域種，北使昔同符。"
        ],
        "title": "葡萄",
        "id": "6ff43fad-609d-4116-9630-54d3e8bd2ec0"
    },
    {
        "author": "許及之",
        "paragraphs": [
            "頌橘固多品，其賢知若干。",
            "后皇偏著意，爾許繡團團。"
        ],
        "title": "繡橘",
        "id": "5c34fe2a-d4f0-47ea-9a3b-27602cfaefc9"
    },
    {
        "author": "許及之",
        "paragraphs": [
            "金橘大爲貴，舂陵價倍增。",
            "盤洲移得種，風味聖全能。"
        ],
        "title": "金橘",
        "id": "158d8abb-0003-490e-b498-5d743f9687b0"
    },
    {
        "author": "許及之",
        "paragraphs": [
            "織文充革見，霧靄入懷香。",
            "亦喚羅敷種，曾聞湘水鄉。"
        ],
        "title": "羅柑",
        "id": "bd757eac-1d62-4307-bac8-557d3c5f20c0"
    },
    {
        "author": "許及之",
        "paragraphs": [
            "似雪味能珍，肌膚雪後身。",
            "花香還勝雪，未信雪如人。"
        ],
        "title": "雪梨",
        "id": "981a0942-bbb5-46f2-9cfc-494acaa87496"
    },
    {
        "author": "許及之",
        "paragraphs": [
            "大谷固絕品，鵝梨亦遺味。",
            "名園見似人，神皋花濺淚。"
        ],
        "title": "鵝梨",
        "id": "dc9fb78d-bc5b-44c7-9022-1a27b9223a2e"
    },
    {
        "author": "許及之",
        "paragraphs": [
            "魂清萼綠華，望絕江南使。",
            "天寒倚竹時，風標略相似。"
        ],
        "title": "綠萼梅",
        "id": "26def779-1c51-4c51-b525-7b1bb32e3e7b"
    },
    {
        "author": "許及之",
        "paragraphs": [
            "梅格依然在，詩家莫認桃。",
            "縱煩金井水，終近楚人騷。"
        ],
        "title": "紅梅",
        "id": "f7d58655-f5cd-4a70-860e-182d3d025e56"
    },
    {
        "author": "許及之",
        "paragraphs": [
            "多葉似太繁，淺裝還越樣。",
            "格韻細題評，遠出紅梅上。"
        ],
        "title": "黄香梅",
        "id": "2bc1bcde-7788-46d5-9d84-bef43dedbce9"
    },
    {
        "author": "許及之",
        "paragraphs": [
            "平分爲四序，長得作春看。",
            "三友誠高品，茲花一歲寒。"
        ],
        "title": "長春花",
        "id": "2a0f7aef-8577-44a7-9dbb-e0f93ac4465e"
    },
    {
        "author": "許及之",
        "paragraphs": [
            "丁香從百結，恨只滿東風。",
            "未必愁能解，虛傳酒有功。"
        ],
        "title": "百結",
        "id": "fe00555c-5a8a-4f83-9088-942db79ca817"
    },
    {
        "author": "許及之",
        "paragraphs": [
            "二月拆芳苞，凡心比並交。",
            "丁香多意緒，和月墮林梢。"
        ],
        "title": "荳蔻花",
        "id": "6807066b-5e59-489c-9769-8aea9beef7b6"
    },
    {
        "author": "許及之",
        "paragraphs": [
            "蟠桃微具體，一歲一番開。",
            "喚作崑崙種，疑從金母來。"
        ],
        "title": "崑崙桃",
        "id": "1d28b021-d5f8-4ff5-8027-f428f2022d93"
    },
    {
        "author": "許及之",
        "paragraphs": [
            "花葉自低昂，攀折人不捨。",
            "偷實定短人，朔辯愧黄馬。"
        ],
        "title": "矮桃",
        "id": "7ca7f50f-bbc8-4800-ae52-47a3d961350a"
    },
    {
        "author": "許及之",
        "paragraphs": [
            "遊絲颺晴空，垂楊曳平地。",
            "中有海洲僊，學舞金鈿墜。"
        ],
        "title": "垂絲海棠",
        "id": "948f9c55-6518-48bc-93bb-9941b5a44723"
    },
    {
        "author": "許及之",
        "paragraphs": [
            "天巧寧容覷，春工豈待描。",
            "繡將花作带，舞襯柳垂腰。"
        ],
        "title": "繡带",
        "id": "76531726-5da7-415c-a9b3-01354459b31f"
    },
    {
        "author": "許及之",
        "paragraphs": [
            "天亦費機巧，紅葩剪似勻。",
            "丁寧弄刀女，故故莫爭新。"
        ],
        "title": "剪春羅",
        "id": "c985112b-ce72-49e3-8152-091984c77766"
    },
    {
        "author": "許及之",
        "paragraphs": [
            "佳色光浮額，微香露著衣。",
            "枝條還更好，花品世間稀。"
        ],
        "title": "黄薔薇",
        "id": "5c925d6f-6f55-449d-ad38-db0b714f2205"
    },
    {
        "author": "許及之",
        "paragraphs": [
            "鳥啼從濺血，花發亦同心。",
            "三月春光老，映山花照林。"
        ],
        "title": "杜鵑花",
        "id": "48159c2a-57bd-4ce0-a409-793765c6dc60"
    },
    {
        "author": "許及之",
        "paragraphs": [
            "占香名梵苑，住託凈心根。",
            "家住魚千里，斷橋流水村。"
        ],
        "title": "水梔",
        "id": "c5fb3d2a-f47e-48e7-becc-d157fbb691c1"
    },
    {
        "author": "許及之",
        "paragraphs": [
            "衆卉從爭媚，花開始是春。",
            "一年春富貴，造物太於人。"
        ],
        "title": "牡丹",
        "id": "b104496f-43ff-41d4-ae5b-69acf8d32ee9"
    },
    {
        "author": "許及之",
        "paragraphs": [
            "春與花垂盡，惟餘九一分。",
            "留春有紅藥，只此自超羣。"
        ],
        "title": "芍藥",
        "id": "6817c143-6705-4e4e-b5e0-ee4a6c44ed6e"
    },
    {
        "author": "許及之",
        "paragraphs": [
            "玉蝶正開時，綠稠紅漸稀。",
            "移將永嘉種，夢逐漆園飛。"
        ],
        "title": "玉蝴蝶花",
        "id": "41fcebd8-18d7-4a8e-8ecd-c689682ea8c0"
    },
    {
        "author": "許及之",
        "paragraphs": [
            "平泉珍簇蝶，道是永嘉花。",
            "玉繡名吾里，瑶琨不浪誇。"
        ],
        "title": "玉繡毬花",
        "id": "b7129c81-3130-4055-86e5-18b9ebecbb53"
    },
    {
        "author": "許及之",
        "paragraphs": [
            "微拆香噴鼻，低垂羞傍人。",
            "花中如此粲，未笑已生春。"
        ],
        "title": "含笑花",
        "id": "953c1de7-7657-4615-821e-fc59a792070a"
    },
    {
        "author": "許及之",
        "paragraphs": [
            "花開水晶缾，葉排青瑣窗。",
            "枝紅立白幟，蝶陣垂翅降。"
        ],
        "title": "白石榴",
        "id": "74acb522-bb28-40c4-9efe-f19aea23a4b4"
    },
    {
        "author": "許及之",
        "paragraphs": [
            "羊角連蜷上，青霄便許凌。",
            "絕憐香草色，莫遣逐浮萍。"
        ],
        "title": "凌霄",
        "id": "15bf1558-e67b-42c6-b742-99c57523327a"
    },
    {
        "author": "許及之",
        "paragraphs": [
            "高可儕瓊樹，低聊擬聚仙。",
            "親看臨汝種，見此不生年。"
        ],
        "title": "聚八仙",
        "id": "f5488a4b-919f-4b4e-8d8d-d1119d8860a4"
    },
    {
        "author": "許及之",
        "paragraphs": [
            "劉項英雄志，爭如溺愛何。",
            "寧無戚姬草，頼有大風歌。"
        ],
        "title": "虞美人草",
        "id": "2314adba-de85-462b-a5fa-df9500c6a8aa"
    },
    {
        "author": "許及之",
        "paragraphs": [
            "采苗能勝芹，摘實可當粟。",
            "缾罄罍未羞，難貯杯中醁。"
        ],
        "title": "罌粟",
        "id": "11662e17-662d-4936-9853-925a7d06e3b8"
    },
    {
        "author": "許及之",
        "paragraphs": [
            "御米具體微，有罌無儲粟。",
            "妖艷耿春光，名佳不翅足。"
        ],
        "title": "米囊花",
        "id": "55792aae-99e4-48e5-a239-89107a390884"
    },
    {
        "author": "許及之",
        "paragraphs": [
            "紫裳蒼玉佩，乞與碧紗籠。",
            "怕作行雲去，人間瑞靄空。"
        ],
        "title": "瑞香",
        "id": "210623ed-5d94-4682-b7bf-acb4f431a9b6"
    },
    {
        "author": "許及之",
        "paragraphs": [
            "香客忽破鼻，從事宜到臍。",
            "憂端集無所，醉倒休扶携。"
        ],
        "title": "麝香萱",
        "id": "debbab62-8f13-4540-9135-e5a1789bf713"
    },
    {
        "author": "許及之",
        "paragraphs": [
            "手植盤洲圃，心懷西掖垣。",
            "至今花萼上，雨露有深恩。"
        ],
        "title": "紫薇花",
        "id": "9c6bf6f6-583f-42f9-987f-6566eb400f6f"
    },
    {
        "author": "許及之",
        "paragraphs": [
            "輕素梅留魄，重開六月天。",
            "南人雖慣見，北客但垂涎。"
        ],
        "title": "素馨",
        "id": "45a4e14d-1bf7-4793-b111-63ee673a5909"
    },
    {
        "author": "許及之",
        "paragraphs": [
            "昔見茅連茹，今看花盍簪。",
            "若爲驚作客，故有蝶相尋。"
        ],
        "title": "玉簪",
        "id": "6340b0e3-68f3-4a8a-b517-d2780258e62a"
    },
    {
        "author": "許及之",
        "paragraphs": [
            "葉側臨粧鏡，波摇濯髮盤。",
            "慇懃數多葉，落日更憑欄。"
        ],
        "title": "紅蓮",
        "id": "424ab079-2f45-42d9-922d-3f05e9c9bbe5"
    },
    {
        "author": "許及之",
        "paragraphs": [
            "淤泥生凈質，妙觀起凡心。",
            "少見人間瑞，誰栽滿澗潯。"
        ],
        "title": "諸葛忠叟初逢家塾池中産雙蓮求予扁榜併作五言勉諸甥",
        "id": "42373cde-0917-40d2-bb68-237422cc89d1"
    },
    {
        "author": "許及之",
        "paragraphs": [
            "津陸元殊種，名稱偶爾同。",
            "秋光波底見，堤上憶蘇公。"
        ],
        "title": "木芙蓉",
        "id": "69577c75-8b3d-474d-b537-dcf3a1311c67"
    },
    {
        "author": "許及之",
        "paragraphs": [
            "花發鮫人泣，春歸赤子還。",
            "三珠原有樹，疑是海中山。"
        ],
        "title": "真珠花",
        "id": "a287a8f8-4db5-455f-b23f-0064869bc477"
    },
    {
        "author": "許及之",
        "paragraphs": [
            "乍作槿花看，榮枯漫自繁。",
            "謂桑來佛土，何補一絲寒。"
        ],
        "title": "佛桑花",
        "id": "8183c20f-6ec4-4764-9f63-f8703d13aaa2"
    },
    {
        "author": "許及之",
        "paragraphs": [
            "皎皎凌三夏，闍城第二花。",
            "秋魂憑楚些，黄額訪仙家。"
        ],
        "title": "茉莉菊",
        "id": "a55992db-fc12-429e-8088-64386ed8818b"
    },
    {
        "author": "許及之",
        "paragraphs": [
            "暮色曉還開，殘紅委地堆。",
            "道如西蜀錦，何似北山萊。"
        ],
        "title": "鬬日紅",
        "id": "4ebdf532-83cd-4cec-a20c-17b07c13fd90"
    },
    {
        "author": "許及之",
        "paragraphs": [
            "葉不類堯莢，花疑來舜楹。",
            "風枝吹彩羽，如雜九韶鳴。"
        ],
        "title": "金鳳花",
        "id": "31aa0415-e3a7-4908-b62e-bd0004be3432"
    },
    {
        "author": "許及之",
        "paragraphs": [
            "厭綠不厭紅，奪朱非惡紫。",
            "了知色即空，色空奚慕蟻。"
        ],
        "title": "文冠花",
        "id": "30230ad2-c0c2-4e3e-8e37-4a858491b925"
    },
    {
        "author": "許及之",
        "paragraphs": [
            "晦雨難渝操，朝陽易染殷。",
            "來從紀渻宅，不鬭但峩冠。"
        ],
        "title": "鷄冠",
        "id": "a6c763e7-b539-48b5-b273-5985699deddd"
    },
    {
        "author": "許及之",
        "paragraphs": [
            "老枝藂梗葉，殷色吐肥花。",
            "却見凌寒意，無人爲賞嗟。"
        ],
        "title": "山茶",
        "id": "4f7541a2-18b3-405f-97e5-81442e2be19d"
    },
    {
        "author": "許及之",
        "paragraphs": [
            "璧琮行洛佩，雨約過陽臺。",
            "正使枝難好，風標故似梅。"
        ],
        "title": "水仙",
        "id": "a49acf70-afbc-4637-85e3-df13e6d060b7"
    },
    {
        "author": "許及之",
        "paragraphs": [
            "司花工剪蠟，墨客巧抽脾。",
            "醖藉無梅操，生香認得知。"
        ],
        "title": "蠟梅",
        "id": "5694027b-fe2d-4ef6-a370-3fc585cb4f00"
    },
    {
        "author": "許及之",
        "paragraphs": [
            "境中曾見畫，雪裏故依然。",
            "展盡衷惟赤，須輸九萬牋。"
        ],
        "title": "顯庵許轉覓紅蕉未至絕句奉簡",
        "id": "2edcb598-18be-43be-8f9b-c62b35bfe9de"
    },
    {
        "author": "許及之",
        "paragraphs": [
            "葉如花傍砌，往事逐浮華。",
            "舊曲惟傳恨，人間復見花。"
        ],
        "title": "後庭花",
        "id": "a4984864-9f4b-4cd6-a935-d8fab5b6194d"
    },
    {
        "author": "許及之",
        "paragraphs": [
            "一秣志千里，我欲乘騰驤。",
            "圉人不在側，勇氣聊頡頏。"
        ],
        "title": "逸驥",
        "id": "b0ccec23-f557-408b-9b65-f163d7492f41"
    },
    {
        "author": "許及之",
        "paragraphs": [
            "驊騮絕代無，晚去猶見畫。",
            "蕭然千里姿，聳立亦閒暇。"
        ],
        "title": "驊騮",
        "id": "027b79cb-3692-4d98-ad07-54986a67bc1e"
    },
    {
        "author": "許及之",
        "paragraphs": [
            "長見幽苹食，誰分野草眠。",
            "隨行能緩步，相對可忘年。"
        ],
        "title": "馴鹿",
        "id": "19e05c65-aa6a-46cf-9742-40f043d5f114"
    },
    {
        "author": "許及之",
        "paragraphs": [
            "豈以多文累，輕身蹈巧機。",
            "樊籠莫惆悵，爲汝護毛衣。"
        ],
        "title": "錦雞",
        "id": "ba5b4207-1e57-4fc4-9283-f2a0c9bc8448"
    },
    {
        "author": "許及之",
        "paragraphs": [
            "鶑雛初出谷，遷木寄晴花。",
            "不解如簧語，猶疑度柳斜。"
        ],
        "title": "黄鶑兒",
        "id": "757f2da9-c3dc-471c-90f5-6dcf0769667c"
    },
    {
        "author": "許及之",
        "paragraphs": [
            "物有爲身累，龜靈却受鑽。",
            "毛公今放汝，珍重保身安。"
        ],
        "title": "白龜",
        "id": "bbbe07d0-29b4-4c02-a813-62a6ee001635"
    },
    {
        "author": "許及之",
        "paragraphs": [
            "五色曾呈瑞，綠毛從古稀。",
            "碧潭凝染色，逐藻長毛衣。"
        ],
        "title": "綠毛龜",
        "id": "d5184539-f60a-4d1f-a2b8-00b94aa9e662"
    },
    {
        "author": "許及之",
        "paragraphs": [
            "底須東海覓三山，一片仁心壽八寰。",
            "天上有天長不老，每將春色施人間。"
        ],
        "title": "太上皇帝閤春帖子  其一",
        "id": "693926ad-3cb9-48dd-8454-d7218b14d893"
    },
    {
        "author": "許及之",
        "paragraphs": [
            "一聲清蹕乘輿來，來獻雙親萬壽杯。",
            "想見瑶池同宴處，要花開後便花開。"
        ],
        "title": "太上皇帝閤春帖子  其二",
        "id": "c54f7814-b7c4-47c8-9b4c-ceefba8a02d1"
    },
    {
        "author": "許及之",
        "paragraphs": [
            "仙家樂事有常程，不寫羲經即道經。",
            "春日漸和風漸暖，不妨排比冷泉亭。"
        ],
        "title": "太上皇帝閤春帖子  其三",
        "id": "420889e4-ca28-49c3-a81e-ef7679df1d71"
    },
    {
        "author": "許及之",
        "paragraphs": [
            "補天立極寄何言，媲德同歸太極尊。",
            "德壽宮中康壽殿，春來別有一乾坤。"
        ],
        "title": "太上皇后閤春帖子  其一",
        "id": "36ae03b8-8cb0-4e16-af10-90e6cc541189"
    },
    {
        "author": "許及之",
        "paragraphs": [
            "廣成得道自崆峒，少廣功成閬苑中。",
            "自是仙家春不老，蟠桃枝上又春風。"
        ],
        "title": "太上皇后閤春帖子  其二",
        "id": "8ed07c10-61a2-498e-bbcc-6f6d28e7d127"
    },
    {
        "author": "許及之",
        "paragraphs": [
            "金花綵勝一番新，白玉巵旁祝聖人。",
            "聞道瑶臺花有信，宜春更有八千春。"
        ],
        "title": "太上皇后閤春帖子  其三",
        "id": "fb5cd5f5-bacf-4df3-8f8e-172a616457e9"
    },
    {
        "author": "許及之",
        "paragraphs": [
            "紫宸殿下迎春仗，德壽宮中家慶圖。",
            "帝有雙親齊萬壽，天教五嶽總三呼。"
        ],
        "title": "皇帝閤春帖子  其一",
        "id": "074fd81d-5637-42f3-92bc-29ce81003672"
    },
    {
        "author": "許及之",
        "paragraphs": [
            "協風初轉斗杓旋，即是流虹紀瑞年。",
            "甲子一周天啟運，威儀重見漢中天。"
        ],
        "title": "皇帝閤春帖子  其二",
        "id": "a18029a2-756b-430b-962a-051bc7690c97"
    },
    {
        "author": "許及之",
        "paragraphs": [
            "清臺方奏五星明，又見春盤憶兩京。",
            "見說黄河方混混，翠華來復始教清。"
        ],
        "title": "皇帝閤春帖子  其三",
        "id": "2273bbc4-9c2a-4fb3-91d7-59604b03de50"
    },
    {
        "author": "許及之",
        "paragraphs": [
            "雪融鳷鵲金鋪暖，冰泮蟾蜍玉漏遲。",
            "壽却兩宮春日酒，自書卷耳進賢詩。"
        ],
        "title": "皇后閤春帖子  其一",
        "id": "c97a1cda-a3c4-4a42-aef7-39b021b04132"
    },
    {
        "author": "許及之",
        "paragraphs": [
            "龍樓問寢正鷄鳴，玉佩丁東曉氣清。",
            "春入椒房偏起早，三茅觀裏未鐘聲。"
        ],
        "title": "皇后閤春帖子  其二",
        "id": "8b68914d-63ef-4707-b2d5-0dc8adc5cd4b"
    },
    {
        "author": "許及之",
        "paragraphs": [
            "不要梅花比玉容，柔桑枝上要春風。",
            "聖人見說常躬儉，擬助君王賞戰功。"
        ],
        "title": "皇后閤春帖子  其三",
        "id": "b036d9cf-7420-43f4-9d67-d7e21a8451ca"
    },
    {
        "author": "許及之",
        "paragraphs": [
            "久瞻黄屋見堯心，盡把薰風入舜琴。",
            "至樂殿中香一炷，靜看周易對槐陰。"
        ],
        "title": "太上閤端午帖子  其一",
        "id": "d04b0c26-7f74-4509-babc-cbcb4460691f"
    },
    {
        "author": "許及之",
        "paragraphs": [
            "艾枝簇虎鬭時新，荷葉巢龜薦瑞頻。",
            "自是仙家多樂事，天中佳節近天申。"
        ],
        "title": "太上閤端午帖子  其二",
        "id": "0343728a-1ab0-4073-b94e-e5e2d3ca6fb9"
    },
    {
        "author": "許及之",
        "paragraphs": [
            "傍階葵萼傾紅日，映水榴花染絳雲。",
            "魚戲亦知天意樂，行行吹起碧波紋。"
        ],
        "title": "太上閤端午帖子  其三",
        "id": "7410d6c0-20c8-4575-be37-1420a539e767"
    },
    {
        "author": "許及之",
        "paragraphs": [
            "宮人晨起靚粧梳，艾葉菖花獻頌餘。",
            "團扇裁成留不畫，應時只乞聖人書。"
        ],
        "title": "聖壽閤端午帖子  其一",
        "id": "e422e277-036d-481c-ab89-0f27f69bf105"
    },
    {
        "author": "許及之",
        "paragraphs": [
            "陰陰密葉韻黄鸝，樂事宮中聖得知。",
            "永日留連惟史帙，薰風拂掠到琴絲。"
        ],
        "title": "聖壽閤端午帖子  其二",
        "id": "b6a17305-aa5c-448f-942e-7e1021a0efde"
    },
    {
        "author": "許及之",
        "paragraphs": [
            "駕言康壽殿中來，排備凉亭與月臺。",
            "此去天中纔半月，從今日日要花開。"
        ],
        "title": "聖壽閤端午帖子  其三",
        "id": "ecab04a4-42d1-489f-b3ca-e04f6891484e"
    },
    {
        "author": "許及之",
        "paragraphs": [
            "聖主憂勤二紀年，宸心久已格皇天。",
            "五風十雨如何報，八陛圓壇具告虔。"
        ],
        "title": "皇帝致齋  其一",
        "id": "77314291-8948-4f65-96f0-35c1c95fe548"
    },
    {
        "author": "許及之",
        "paragraphs": [
            "一夜飛花滿帝城，曉看玉殿月籠明。",
            "紫宸拜舞山呼了，都道郊天管定晴。"
        ],
        "title": "皇帝致齋  其二",
        "id": "1804e575-7461-4af9-ae95-dd207acbf629"
    },
    {
        "author": "許及之",
        "paragraphs": [
            "丁當玉佩趣班齊，山立千官請致齋。",
            "見說內家清似水，多時排當不曾排。"
        ],
        "title": "皇帝致齋  其三",
        "id": "1411a568-33c0-46d0-9ccd-ee540402b281"
    },
    {
        "author": "許及之",
        "paragraphs": [
            "禹穴如今即舜梧，攀髯誰識小臣孤。",
            "雲頭閣雪不忍下，知道孤臣淚已無。"
        ],
        "title": "奉引靈駕至陵所方雪",
        "id": "dc4ec06f-f1a2-4583-9d48-690266e947ae"
    },
    {
        "author": "許及之",
        "paragraphs": [
            "人間元自有三山，不在虛無縹緲間。",
            "山上仙人圯上老，一編親輔漢龍顔。"
        ],
        "title": "上黄參政壽七首  其一",
        "id": "507316cc-6fcc-4bdf-8115-f9789ee5327e"
    },
    {
        "author": "許及之",
        "paragraphs": [
            "誰識金仙抱送時，年年惟有早梅知。",
            "只今不負調羹信，造化工深物自私。"
        ],
        "title": "上黄參政壽七首  其二",
        "id": "05cdf6d1-f252-4b2f-9262-919bcc9d02db"
    },
    {
        "author": "許及之",
        "paragraphs": [
            "諫紙臺評字字溫，補天勳業妙誰論。",
            "風霜却是爲霖手，桃李恩深更不言。"
        ],
        "title": "上黄參政壽七首  其三",
        "id": "58567b5a-aef6-4dff-a666-298dfc59e473"
    },
    {
        "author": "許及之",
        "paragraphs": [
            "涉五經旬一風雨，三邊安帖屢年豐。",
            "但知風虎雲龍會，不見彌縫輔贊功。"
        ],
        "title": "上黄參政壽七首  其四",
        "id": "8b96dcda-1346-42fb-a9a5-8cd1d204a6f1"
    },
    {
        "author": "許及之",
        "paragraphs": [
            "補衮工夫日線長，天教嶽降傍新陽。",
            "都人擬看貂蟬出，親受君王飲福觴。"
        ],
        "title": "上黄參政壽七首  其五",
        "id": "60bbc1b4-0281-47e9-af99-7766ad28c1c4"
    },
    {
        "author": "許及之",
        "paragraphs": [
            "自有中興太學來，我公今始拜公台。",
            "胚胎元氣真難事，五百年間命世才。"
        ],
        "title": "上黄參政壽七首  其六",
        "id": "76b7ab30-ee7d-481c-a3ae-a2708ce7ca64"
    },
    {
        "author": "許及之",
        "paragraphs": [
            "度量汪汪見古風，衮衣只與布衣同。",
            "定知耐老耐官職，幾個中書郭令公。"
        ],
        "title": "上黄參政壽七首  其七",
        "id": "64c455be-b817-450f-8b14-7bb8b1123bff"
    },
    {
        "author": "許及之",
        "paragraphs": [
            "恭惟炎運恰中天，間氣真成五百年。",
            "以舜繼堯方誕聖，維申及甫即生賢。"
        ],
        "title": "又上梁丞相壽口號十首  其一",
        "id": "dee846b8-75c3-4456-b3c5-c5677464422d"
    },
    {
        "author": "許及之",
        "paragraphs": [
            "石筍金鷄傳地讖，鳳池虎榜屬儒真。",
            "向來再世方稽驗，今日兼榮孰比倫。"
        ],
        "title": "又上梁丞相壽口號十首  其二",
        "id": "b6a27e81-3e68-44c6-8620-cd77d7eb8558"
    },
    {
        "author": "許及之",
        "paragraphs": [
            "往分南國戎夷問，再入中台宇宙和。",
            "狡兔漫爲三窟計，長城只倚一賢多。"
        ],
        "title": "又上梁丞相壽口號十首  其三",
        "id": "feee2abf-10c6-4911-8b2b-782fc451b1e3"
    },
    {
        "author": "許及之",
        "paragraphs": [
            "慶成禮就端成殿，上壽儀陳德壽宮。",
            "霽日祥雲回頃刻，燮調妙用不言功。"
        ],
        "title": "又上梁丞相壽口號十首  其四",
        "id": "45ddd6ea-d0df-49ea-a7a3-57889d9fb1ed"
    },
    {
        "author": "許及之",
        "paragraphs": [
            "天數已周花甲子，中原合見漢威儀。",
            "極知廟畧歸樽俎，倚看元勳上鼎彝。"
        ],
        "title": "又上梁丞相壽口號十首  其五",
        "id": "9c5e7d59-a593-416f-b678-fc391421938d"
    },
    {
        "author": "許及之",
        "paragraphs": [
            "真人得道自崆峒，萬國同歸壽域中。",
            "致却升平更何事，朱顔綠髮侍重瞳。"
        ],
        "title": "又上梁丞相壽口號十首  其六",
        "id": "84f1eea1-53fb-435a-8978-8fab861a3bb4"
    },
    {
        "author": "許及之",
        "paragraphs": [
            "殿家前日中和節，相府今朝嶽降辰。",
            "敕遣貂璫宣賜酒，黄封題作百千春。"
        ],
        "title": "又上梁丞相壽口號十首  其七",
        "id": "00cb379b-02dd-422c-85f0-caed495bc12a"
    },
    {
        "author": "許及之",
        "paragraphs": [
            "萬里雲霄行白日，八荒桃李自春風。",
            "不須更棄人間事，一轉鈞陶九轉功。"
        ],
        "title": "又上梁丞相壽口號十首  其八",
        "id": "4a894ea9-247a-4ecc-b2b4-33d03a21c145"
    },
    {
        "author": "許及之",
        "paragraphs": [
            "曉來微雨弄新晴，晚看蟾光一掐明。",
            "學語小兒爭祝頌，相公長似月初生。"
        ],
        "title": "又上梁丞相壽口號十首  其九",
        "id": "593d1487-6b70-4743-aaf6-c9782fe730bf"
    },
    {
        "author": "許及之",
        "paragraphs": [
            "乾坤長物門闌客，會計叢中委吏身。",
            "擬算中書都幾考，直須東海看揚塵。"
        ],
        "title": "又上梁丞相壽口號十首  其一○",
        "id": "07946eda-235a-45f5-a60b-2c3695d3519a"
    },
    {
        "author": "許及之",
        "paragraphs": [
            "一勸農家莫惰農，春來雨水已流通。",
            "有男有女勤耕績，必定時和更歲豐。"
        ],
        "title": "勸農口號十首  其一",
        "id": "751fc8e5-2b19-434a-b7d1-a5cbd1ede6fa"
    },
    {
        "author": "許及之",
        "paragraphs": [
            "二勸農家奉二親，爺娘養爾望終身。",
            "但行孝順勤耕種，天不虧人不到貧。"
        ],
        "title": "勸農口號十首  其二",
        "id": "c9384109-5ee0-404b-9230-ed05eeaa54bf"
    },
    {
        "author": "許及之",
        "paragraphs": [
            "三勸農家敬主人，種它田土耐辛勤。",
            "若圖借貸相憐恤，禮數須教上下分。"
        ],
        "title": "勸農口號十首  其三",
        "id": "d6dbd239-ae6f-424b-9c5e-f670f9e18de5"
    },
    {
        "author": "許及之",
        "paragraphs": [
            "四勸農家勸主家，去年早稻失收多。",
            "未還舊欠無從出，隨力周旋更借它。"
        ],
        "title": "勸農口號十首  其四",
        "id": "ac388718-c14b-4a87-88a5-c744f5ef50aa"
    },
    {
        "author": "許及之",
        "paragraphs": [
            "五勸農家勸善良，冒耕逃絕更思量。",
            "官司既許從今首，好與兒孫做久長。"
        ],
        "title": "勸農口號十首  其五",
        "id": "dba25135-915a-42b1-981d-13131df85258"
    },
    {
        "author": "許及之",
        "paragraphs": [
            "六勸農家勸北鄉，北鄉田少盡茅岡。",
            "早禾有種何妨種，勝似閒教滿地荒。"
        ],
        "title": "勸農口號十首  其六",
        "id": "7b2d6da8-10ef-4a8d-accc-0f0c21bd6446"
    },
    {
        "author": "許及之",
        "paragraphs": [
            "七勸農家趁雨時，陂塘蓄水是便宜。",
            "衆人殖利還他殖，自飽須知別箇饑。"
        ],
        "title": "勸農口號十首  其七",
        "id": "c4e4624e-b2cb-4c61-82c8-07c63858f4dd"
    },
    {
        "author": "許及之",
        "paragraphs": [
            "八勸農家莫鬭爭，到官寧免廢農耕。",
            "欺公畢竟添煩惱，作善安平過一生。"
        ],
        "title": "勸農口號十首  其八",
        "id": "2bfca618-8128-4526-a193-a51ebb190bd1"
    },
    {
        "author": "許及之",
        "paragraphs": [
            "九勸農家納稅租，莫教縣吏更追呼。",
            "只催常賦他無擾，合體公家有與無。"
        ],
        "title": "勸農口號十首  其九",
        "id": "04f3b440-8760-46f4-bb01-43a6c8cc09f3"
    },
    {
        "author": "許及之",
        "paragraphs": [
            "十勸農家各力田，長官無補近三年。",
            "民淳訟簡因藏拙，謝汝分宜父老賢。"
        ],
        "title": "勸農口號十首  其一○",
        "id": "a8be0c0d-8701-4833-b353-56cf1a71b82a"
    },
    {
        "author": "許及之",
        "paragraphs": [
            "偶遵令甲得劭農，詞鄙唯期與俗通。",
            "乍可催科成政拙，且須憂國願年豐。"
        ],
        "title": "勸農畢事呈同官  其一",
        "id": "e91c06c6-b06d-45c1-be06-28eb16c549a5"
    },
    {
        "author": "許及之",
        "paragraphs": [
            "與民三載幸相親，試邑何功得庇身。",
            "他日去思無可紀，較量惟只有清貧。"
        ],
        "title": "勸農畢事呈同官  其二",
        "id": "1e5b5c1a-b597-40bc-9d53-e2f61d11a10a"
    },
    {
        "author": "許及之",
        "paragraphs": [
            "扶犁感爾隴頭人，自古民生合在勤。",
            "五斗空餐慙令尹，可憐無補及毫分。"
        ],
        "title": "勸農畢事呈同官  其三",
        "id": "ff36c15b-c0f8-4348-8d0c-a7f4ccf44f88"
    },
    {
        "author": "許及之",
        "paragraphs": [
            "艱難功業屬皇家，每爲農桑下詔多。",
            "濫撫一同何補報，祇先勸課未皇他。"
        ],
        "title": "勸農畢事呈同官  其四",
        "id": "37e70b9b-e223-4f64-ac49-63ca8a5abb82"
    },
    {
        "author": "許及之",
        "paragraphs": [
            "柳眼雖舒未展眉，逗寒陰雨故逶遲。",
            "潘郎袖却春風手，正想經營得句時。"
        ],
        "title": "次韻才叔初春絕句  其一",
        "id": "ac052d17-25ab-481e-afe3-7602782e8e30"
    },
    {
        "author": "許及之",
        "paragraphs": [
            "带圍過膝杖過眉，曲廡尋詩得步遲。",
            "舊日春風應笑我，鬢邊殘雪沒消時。"
        ],
        "title": "次韻才叔初春絕句  其二",
        "id": "c6193ff8-1f74-493a-bdc1-fe66c2a5194d"
    },
    {
        "author": "許及之",
        "paragraphs": [
            "自庇槐陰影更重，悠颺午夢半醒中。",
            "已看新綠看濃綠，不愛深紅愛淺紅。"
        ],
        "title": "次常之暑中即事韻五首  其一",
        "id": "d71fe391-3b5e-4a24-904d-b8187202bc2a"
    },
    {
        "author": "許及之",
        "paragraphs": [
            "破暑薰風破甑輕，井泉新汲濯新清。",
            "亂蟬爲我翻多事，時有黄鸝一箇鳴。"
        ],
        "title": "次常之暑中即事韻五首  其二",
        "id": "894779d7-bf67-42f4-ace2-85da0f96cd02"
    },
    {
        "author": "許及之",
        "paragraphs": [
            "近鑿方池漾碧虛，手栽初産玉芙蕖。",
            "丁寧未得輕開却，少待嘉賓約望舒。"
        ],
        "title": "次常之暑中即事韻五首  其三",
        "id": "b6db7054-1b6d-48bc-a12c-c53ad6d1a659"
    },
    {
        "author": "許及之",
        "paragraphs": [
            "倦翼歸來足退藏，卑飛决起自回翔。",
            "昨宵妙處無人領，不是風凉是月凉。"
        ],
        "title": "次常之暑中即事韻五首  其四",
        "id": "fc9de034-d2ac-4260-97ef-1bb14e2a9e8c"
    },
    {
        "author": "許及之",
        "paragraphs": [
            "晚雲蔽月氣微清，假寐齁齁鼻自鳴。",
            "起看青天凈如拭，月明於我不無情。"
        ],
        "title": "次常之暑中即事韻五首  其五",
        "id": "71251615-ef2d-41d0-aff3-58b9bad7166b"
    },
    {
        "author": "許及之",
        "paragraphs": [
            "百兩新迎碧漢車，半奩舊照古銅磨。",
            "蟾虧既望圓時數，鵲別經年恨處多。"
        ],
        "title": "次韻才叔和陳大用七夕絕句  其一",
        "id": "58ea5a33-bed7-46f0-8197-f1d63cb278f5"
    },
    {
        "author": "許及之",
        "paragraphs": [
            "小說無端漫五車，流傳繆處盍刊磨。",
            "杜陵堪笑還堪惜，吟到佳期奏雅多。"
        ],
        "title": "次韻才叔和陳大用七夕絕句  其二",
        "id": "2300880a-ced9-4e12-80b2-b0a5552d4f59"
    },
    {
        "author": "許及之",
        "paragraphs": [
            "寧少公榮莫少車，良辰僧坐笑磚磨。",
            "詩翁不至惟詩至，好句雖多恨亦多。"
        ],
        "title": "次韻才叔和陳大用七夕絕句  其三",
        "id": "33a86396-0f03-4d69-a3d5-b64b803bb2a6"
    },
    {
        "author": "許及之",
        "paragraphs": [
            "入秋逢節重星車，今閏中秋有折磨。",
            "夜夜銀河映牛女，稍凉相過望君多。"
        ],
        "title": "次韻才叔和陳大用七夕絕句  其四",
        "id": "584de122-1bc2-4cec-8703-ae624c220548"
    },
    {
        "author": "許及之",
        "paragraphs": [
            "戀闕懷親一性成，車夫解事趣歸程。",
            "松醪菊斚中山驛，薊北江南萬里情。"
        ],
        "title": "中山九日",
        "id": "8abbae09-5170-45d7-a6c9-56b6f68bd50e"
    },
    {
        "author": "許及之",
        "paragraphs": [
            "風雨滿城佳節休，詩翁强項覓因由。",
            "不須閏九方爲節，眼底黄花即醉遊。"
        ],
        "title": "蔣十一丈以重九雨昨有詩約閏九二首次韻  其一",
        "id": "47c1a807-0c66-4143-92cc-45d4d7b5ca65"
    },
    {
        "author": "許及之",
        "paragraphs": [
            "誰念淵明載酒過，杜陵愁思只悲歌。",
            "催租豈敗潘郎意，語到愁邊自不多。"
        ],
        "title": "蔣十一丈以重九雨昨有詩約閏九二首次韻  其二",
        "id": "987b29b5-7c8a-4d42-aba8-4b2ad4785da2"
    },
    {
        "author": "許及之",
        "paragraphs": [
            "千梳短髮儼如霜，起坐中宵待一陽。",
            "人道陽生少災障，才無襪線敢迎長。"
        ],
        "title": "冬至早起  其一",
        "id": "3f816254-0868-46c6-9f8d-da92624212af"
    },
    {
        "author": "許及之",
        "paragraphs": [
            "百念消亡不動灰，猶憐雲物擬登臺。",
            "今秋幸自豐登甚，底事終朝隠隠雷。"
        ],
        "title": "冬至早起  其二",
        "id": "30faaaba-1f63-46d3-b52f-205d4f3c8996"
    },
    {
        "author": "許及之",
        "paragraphs": [
            "百里雷聲足震驚，地溫春近易敷榮。",
            "故人新有催梅句，催得陽和太半生。"
        ],
        "title": "冬至早起  其三",
        "id": "9fad765f-1a13-4f33-bbc2-6f68069cacee"
    },
    {
        "author": "許及之",
        "paragraphs": [
            "晚羃花房露靄霏，曉綳初脫笋芽肥。",
            "海棠已退來禽舍，滴滴胭脂正滿枝。"
        ],
        "title": "曉起  其一",
        "id": "0bf28e52-d7a8-4203-9d37-24c905be23ca"
    },
    {
        "author": "許及之",
        "paragraphs": [
            "莫想思堂想表勳，庉村佳處正相親。",
            "花時不拚聊中酒，虛過清明箸莫人。"
        ],
        "title": "曉起  其二",
        "id": "850f46a5-c14f-42e3-a4f0-4f7767b347a9"
    },
    {
        "author": "許及之",
        "paragraphs": [
            "碧漢新磨印甲痕，山頭忽墮玉鈎寒。",
            "澄江只在青山外，憶得垂綸七里灘。"
        ],
        "title": "新月",
        "id": "4abf87f4-06a6-4c02-9813-424038b13340"
    },
    {
        "author": "許及之",
        "paragraphs": [
            "飽死侏儒便雨立，安知更有漢官儀。",
            "諸生未免諛綿蕝，從俗從宜我自嗤。"
        ],
        "title": "燕賓館值雨",
        "id": "0d427291-5bea-419f-8bf9-4ae3ee1b8965"
    },
    {
        "author": "許及之",
        "paragraphs": [
            "漠漠輕陰養絮天，長空跕跕墮飛鳶。",
            "東風吹得浮雲綻，一片斜陽在晚川。"
        ],
        "title": "已晴復陰  其一",
        "id": "e335f9cd-d059-455d-8eec-e1a1cd9ca31f"
    },
    {
        "author": "許及之",
        "paragraphs": [
            "弄晴斜日展仍收，一向寒雲凝不流。",
            "次第今宵還是雨，自添香灺煖衣篝。"
        ],
        "title": "已晴復陰  其二",
        "id": "2028e182-ebb1-4812-8a5a-42296d4cad22"
    },
    {
        "author": "許及之",
        "paragraphs": [
            "讀了殘書不奈閒，挼挲老眼傍闌干。",
            "吟成白雪知何補，未有功名與世看。"
        ],
        "title": "已晴復陰  其三",
        "id": "9b3d0c1a-c46e-4405-a9d1-67637faa6d93"
    },
    {
        "author": "許及之",
        "paragraphs": [
            "驅車日日望京師，冷雨瀟瀟共淚垂。",
            "一掃頑陰朝故闕，天開地闢亦如斯。"
        ],
        "title": "到京城日積雨欣霽",
        "id": "d3009384-aa5a-4cbf-a7e2-51746567b61b"
    },
    {
        "author": "許及之",
        "paragraphs": [
            "暖日烘晴麥正秋，麥田高下五分收。",
            "稍蘇凋瘵天之力，賑糶新來減幾籌。"
        ],
        "title": "新晴",
        "id": "122302c8-c2d3-49d1-9b3e-a96ba7e0ffc7"
    },
    {
        "author": "許及之",
        "paragraphs": [
            "讀書巖中范武子，爾有此地何時歸。",
            "巖邊有石不可煮，世間萬事巧相違。"
        ],
        "title": "午暑睡起忽懷范武子走筆當簡  其一",
        "id": "c2f5b4ab-7461-497f-a108-ec9c2036db3b"
    },
    {
        "author": "許及之",
        "paragraphs": [
            "火雲爍石畏出戶，正似雪深堅卧時。",
            "吾甘饑凍死即死，觸熱生慚褦襶兒。"
        ],
        "title": "午暑睡起忽懷范武子走筆當簡  其二",
        "id": "a547232f-1e93-457e-b67e-9127e0894d09"
    },
    {
        "author": "許及之",
        "paragraphs": [
            "爾近添丁亦可喜，丁多何補於明時。",
            "除却操戈與執耒，此外文墨徒爾爲。"
        ],
        "title": "午暑睡起忽懷范武子走筆當簡  其三",
        "id": "0de3410d-d895-4d58-b61d-ed0c90d52547"
    },
    {
        "author": "許及之",
        "paragraphs": [
            "暑風翕翕樹頭動，吹過井梧方是凉。",
            "拂拭桃笙陰處卧，誰知我亦出羲皇。"
        ],
        "title": "午暑睡起忽懷范武子走筆當簡  其四",
        "id": "8d270a2a-4974-4503-a5d3-ef9b2b5486bd"
    },
    {
        "author": "許及之",
        "paragraphs": [
            "睡來只有茶一碗，共啜何人眼暫明。",
            "忽憶都錢范監庫，種來脩竹似渠清。"
        ],
        "title": "午暑睡起忽懷范武子走筆當簡  其五",
        "id": "f0970ad8-3088-4b02-997b-75c8a3975d1d"
    },
    {
        "author": "許及之",
        "paragraphs": [
            "爾家阿換秀而溫，三歲知音可共論。",
            "唱得癡頑三昧曲，新來何似許監門。"
        ],
        "title": "午暑睡起忽懷范武子走筆當簡  其六",
        "id": "7b8d13d4-0dd0-430b-b418-1b04721b16b6"
    },
    {
        "author": "許及之",
        "paragraphs": [
            "清徹郊原带遠洲，霏微小雨勿供愁。",
            "重陽已近休仍例，今歲豐登別是秋。"
        ],
        "title": "次常之韻",
        "id": "38dc3254-b953-44fe-b2c4-1c80725426d9"
    },
    {
        "author": "許及之",
        "paragraphs": [
            "乞得雲臺散吏歸，園亭物物有光輝。",
            "臨湖更要波光闊，付與沙鷗自在飛。"
        ],
        "title": "呈張功甫  其一",
        "id": "2931b570-da43-4fa1-8160-318d047977a3"
    },
    {
        "author": "許及之",
        "paragraphs": [
            "插來楊柳已梳風，乞與漁師泊短篷。",
            "歲晚蘆林總摇落，隔湖認得老鄰翁。"
        ],
        "title": "呈張功甫  其二",
        "id": "bbc2ca4d-5f75-4de4-8e1a-f4f81bd8ce06"
    },
    {
        "author": "許及之",
        "paragraphs": [
            "籃輿軋軋上梅橋，玉照崚嶒入望遥。",
            "梅與主人俱舊識，一年詩興又相撩。"
        ],
        "title": "呈張功甫  其三",
        "id": "b64507e3-537d-4455-ad40-31588d89fc1f"
    },
    {
        "author": "許及之",
        "paragraphs": [
            "君家城市儼山家，翠竹疎松靚物華。",
            "月桂似知新有句，封姨恰獻旋開花。"
        ],
        "title": "次韻居甫六絕句  其一",
        "id": "012fbaa4-6805-4c39-af55-12fdf7d59685"
    },
    {
        "author": "許及之",
        "paragraphs": [
            "自入春來少見晴，雨愁花思共冥冥。",
            "浮紅吹却渾閒事，正要秧鍼出水青。"
        ],
        "title": "次韻居甫六絕句  其二",
        "id": "be3e76cf-0d8c-4f6c-8b61-a1806dc03eb1"
    },
    {
        "author": "許及之",
        "paragraphs": [
            "際天空翠滴人衣，拍岸波紋泛渺瀰。",
            "有意雨聲停白晝，無端草色上朱扉。"
        ],
        "title": "次韻居甫六絕句  其三",
        "id": "ce04cbb0-1a25-4d4d-8a7e-bee24735a094"
    },
    {
        "author": "許及之",
        "paragraphs": [
            "雨飛蝴蝶盡爭高，映水垂楊拂小橋。",
            "乍覺烟村風景別，突看林外出緗桃。"
        ],
        "title": "次韻居甫六絕句  其四",
        "id": "65019b75-3042-4333-b453-60a9f17ba9f0"
    },
    {
        "author": "許及之",
        "paragraphs": [
            "夕陽綻處動歸舟，照眼明邊是白鷗。",
            "只聽前湖歌欵乃，不知風雨轉船頭。"
        ],
        "title": "次韻居甫六絕句  其五",
        "id": "eadb533a-3edd-4030-8b38-94a990488f98"
    },
    {
        "author": "許及之",
        "paragraphs": [
            "西湖弭棹曲廊腰，休憶長橋復斷橋。",
            "隨意吾鄉度寒食，登臨不費酒旗招。"
        ],
        "tags": [
            "西湖"
        ],
        "title": "次韻居甫六絕句  其六",
        "id": "688445e5-8b9e-4e1c-8ae7-ac6a21b42a08"
    },
    {
        "author": "許及之",
        "paragraphs": [
            "鳶在青天魚在川，馬牛誰絡更誰穿。",
            "過求敢問君平卜，只問皇家一統年。"
        ],
        "title": "次諫長韻贈嚴處士",
        "id": "33370e78-fe0a-453f-b219-e5461fd1a07f"
    },
    {
        "author": "許及之",
        "paragraphs": [
            "宇宙聲名宇宙容，豈無湖海著元龍。",
            "黄州詩興椎輪耳，詩到儋州興更濃。"
        ],
        "title": "喻工部追和王詹事游東坡十一絕亦次韻  其一",
        "id": "c4bb9b59-e1c8-4ba8-92b2-62b480dd6aac"
    },
    {
        "author": "許及之",
        "paragraphs": [
            "賢者行藏只委天，山川却自以人傳。",
            "幾年茨棘東坡地，不祇人賢地亦賢。"
        ],
        "title": "喻工部追和王詹事游東坡十一絕亦次韻  其二",
        "id": "808a81e0-6923-4a60-a9b9-735d82177f84"
    },
    {
        "author": "許及之",
        "paragraphs": [
            "護持風物感波神，翁去如今隔幾塵。",
            "海上跨龍時一到，雪堂烱烱見斯人。"
        ],
        "title": "喻工部追和王詹事游東坡十一絕亦次韻  其三",
        "id": "ddee04c1-8bed-46c5-96b6-cd61fe95c904"
    },
    {
        "author": "許及之",
        "paragraphs": [
            "明月清風轉柁樓，武昌樊口直黄州。",
            "天公不借蘇仙便，兩賦那成赤壁游。"
        ],
        "title": "喻工部追和王詹事游東坡十一絕亦次韻  其四",
        "id": "feb0d6dc-3fb3-4eb5-8822-3ebc95b82254"
    },
    {
        "author": "許及之",
        "paragraphs": [
            "海棠一樹立山村，桃李場中合斷魂。",
            "從我東坡三子在，休悲六客更誰存。"
        ],
        "title": "喻工部追和王詹事游東坡十一絕亦次韻  其五",
        "id": "d5016b0d-998d-4bc3-85d1-7eabc91789c3"
    },
    {
        "author": "許及之",
        "paragraphs": [
            "故人相戒莫吟詩，那免斑斑露一奇。",
            "無奈西湖頻入夢，果然吳餉却來時。"
        ],
        "tags": [
            "西湖"
        ],
        "title": "喻工部追和王詹事游東坡十一絕亦次韻  其六",
        "id": "40bfacb1-c830-4ba7-909b-09b04af146f2"
    },
    {
        "author": "許及之",
        "paragraphs": [
            "男兒何苦自拘囚，六合無非汗漫游。",
            "喚取東軒同抱耒，瀟瀟風雨正筠州。"
        ],
        "title": "喻工部追和王詹事游東坡十一絕亦次韻  其七",
        "id": "a586680a-5322-4f8f-af86-e552f1a5049c"
    },
    {
        "author": "許及之",
        "paragraphs": [
            "見慣沙鷗已不飛，旁人相見莫相疑。",
            "無端却爲魚蠻子，又著危言感聖時。"
        ],
        "title": "喻工部追和王詹事游東坡十一絕亦次韻  其八",
        "id": "f453db35-3786-4d76-84a7-496cd250c58e"
    },
    {
        "author": "許及之",
        "paragraphs": [
            "海內傾心雨露詞，種松爭忍十年期。",
            "臨皋五見分新火，只比先生睡覺時。"
        ],
        "title": "喻工部追和王詹事游東坡十一絕亦次韻  其九",
        "id": "f863354f-2dfb-4dfd-a8a7-b2e3829dbd64"
    },
    {
        "author": "許及之",
        "paragraphs": [
            "歸來宣室恰新年，筆下生成又補天。",
            "喚作玉堂堂喚雪，不知若佞若爲賢。"
        ],
        "title": "喻工部追和王詹事游東坡十一絕亦次韻  其一○",
        "id": "abc4b128-4039-4f81-a895-417e32db4724"
    },
    {
        "author": "許及之",
        "paragraphs": [
            "腐儒珍重百年身，眼見白頭無數新。",
            "晚歲江山縱摇落，平生出處長精神。"
        ],
        "title": "喻工部追和王詹事游東坡十一絕亦次韻  其一一",
        "id": "4f76a3e4-0766-47da-a46e-b2ef9463cfdf"
    },
    {
        "author": "許及之",
        "paragraphs": [
            "南北峯高金突兀，短長橋遠碧琉璃。",
            "轉庵好借魚莊住，處士仙來剩欠詩。"
        ],
        "title": "懷德久仍調爽約  其一",
        "id": "9542656f-da3c-43b3-939c-6d39d2fdd49f"
    },
    {
        "author": "許及之",
        "paragraphs": [
            "葵萼已傾朝霽日，榴花猶染晚歸雲。",
            "不知荷蓋添多少，定自湖光減幾分。"
        ],
        "title": "懷德久仍調爽約  其二",
        "id": "5755ca69-bbbd-40d0-a2cf-2dd623e139f4"
    },
    {
        "author": "許及之",
        "paragraphs": [
            "得句寧如餐玉秘，食言可似雨梅肥。",
            "暑中縱愛持竿手，夜後何如載月歸。"
        ],
        "title": "懷德久仍調爽約  其三",
        "id": "3aebc231-c5cb-4ee7-96c3-dfe670b394d4"
    },
    {
        "author": "許及之",
        "paragraphs": [
            "守舍看家老者便，少年爭逐艷陽天。",
            "新花日買添新水，肯信翁心尚少年。"
        ],
        "title": "嘲少年",
        "id": "a3204072-3ecc-403e-895c-d6d7037d8248"
    },
    {
        "author": "許及之",
        "paragraphs": [
            "詩翁學力有長城，笑語叢中漫鼓行。",
            "出水芙蓉寧受汙，鉛華洗盡見真情。"
        ],
        "title": "外舅嫁遣二侍兒有詩次韻",
        "id": "52cd5c3e-5240-4af2-9758-69d0c95799d2"
    },
    {
        "author": "許及之",
        "paragraphs": [
            "祝融回祿愛君深，却以無家到武林。",
            "諫議一篇如見面，故人爭不動仁心。"
        ],
        "title": "江西劉謀卿秀才以火焚其居諫長序其事以告袁吉故因題其後",
        "id": "6fbf054c-6f33-4db7-8d80-e4d33401d2a0"
    },
    {
        "author": "許及之",
        "paragraphs": [
            "文章與世爲師範，經術於時起世仇。",
            "少讀公詩頭已白，只因無奈句風流。"
        ],
        "title": "讀王文公詩",
        "id": "e8064e95-c197-4c2a-b529-6996b96618ed"
    },
    {
        "author": "許及之",
        "paragraphs": [
            "誰無胸次著林丘，脚底黄塵到白頭。",
            "不羨雪谿成卜築，羨他卜築備歸休。"
        ],
        "title": "再讀雪谿志詩  其一",
        "id": "4f29d2c1-42cb-42dd-8954-b4781efef240"
    },
    {
        "author": "許及之",
        "paragraphs": [
            "纔吟盤谷還思隠，試說柴桑便憶歸。",
            "何處山人高索價，老腰猶要萬釘圍。"
        ],
        "title": "再讀雪谿志詩  其二",
        "id": "285718c0-b99c-401f-8dd2-8e84f0a81690"
    },
    {
        "author": "許及之",
        "paragraphs": [
            "萬古功名米一稊，此身只合把鋤犁。",
            "可憐歲晚鄱江畔，再讀前賢志雪谿。"
        ],
        "title": "再讀雪谿志詩  其三",
        "id": "952a940a-346d-4dc6-8f7b-bd5197bf0952"
    },
    {
        "author": "許及之",
        "paragraphs": [
            "休問船來與陸來，桃源到處即天台。",
            "雙林做底須知會，認著形骸亦苦哉。"
        ],
        "title": "凈慈致齋侍者求三教贊",
        "id": "9b9793c4-3d70-4e51-bc7c-f46eec417b32"
    },
    {
        "author": "許及之",
        "paragraphs": [
            "昭陵脫手已非真，石本流傳喜似人。",
            "澹墨似肥濃似瘦，驪黄不見見精神。"
        ],
        "title": "題所藏二修禊帖後",
        "id": "3c81ca04-de7a-47dc-8201-8a97e38be28a"
    },
    {
        "author": "許及之",
        "paragraphs": [
            "契師畫得梅中趣，急水溪頭印月時。",
            "昨夜卧披今起看，自宜重坼向南枝。"
        ],
        "title": "契師欲予隸書爲此以贈",
        "id": "47b90711-9fc8-4a13-bfb6-a833c7f6225e"
    },
    {
        "author": "許及之",
        "paragraphs": [
            "並目蓮房併根藕，流傳樂府已稀奇。",
            "平分葉葉紅兼白，絕憶公家瑞綠漪。"
        ],
        "title": "次韻薛奉常以詩送瑞荷花并圖而花與圖俱不至  其一",
        "id": "af281ae6-2bd2-4703-b9fd-9f3069b1633c"
    },
    {
        "author": "許及之",
        "paragraphs": [
            "昨夢前塵假合來，刻舟求劍記蓮栽。",
            "花圖詩卷聞烏有，猶望荷花舊處開。"
        ],
        "title": "次韻薛奉常以詩送瑞荷花并圖而花與圖俱不至  其二",
        "id": "d66e76d8-b05d-46f3-94e8-36f312ff103f"
    },
    {
        "author": "許及之",
        "paragraphs": [
            "平坡軟草細芊芊，碧樹遥枝綠蔭圓。",
            "羊豕自如知飽後，牧兒箕坐得安眠。"
        ],
        "title": "題畫卷  其一",
        "id": "9af3d589-ac84-41a2-af35-11a32483a45c"
    },
    {
        "author": "許及之",
        "paragraphs": [
            "巖壑林坰景趣幽，等閒鷗鷺亦夷猶。",
            "承平人物佳公子，游戲丹青翰墨侯。"
        ],
        "title": "題畫卷  其二",
        "id": "4cce24ad-a534-43bb-bf2b-2194404e5d2a"
    },
    {
        "author": "許及之",
        "paragraphs": [
            "著莫池塘浩蕩秋，露荷風荻冷颼飂。",
            "雙鳬乘鴈自尋伴，孤鷺無塵不解愁。"
        ],
        "title": "題畫卷  其三",
        "id": "3111037f-f829-4093-b972-17290cba0a24"
    },
    {
        "author": "許及之",
        "paragraphs": [
            "弄色階前各一家，賓秋餞暑度年華。",
            "道人落墨聊游戲，認得真爲金鳳花。"
        ],
        "title": "題畫卷  其四",
        "id": "d1acb384-a54f-4e7e-86a5-f1c1d4ed2e0d"
    },
    {
        "author": "許及之",
        "paragraphs": [
            "擎水端如治大兵，兒曹何事解關情。",
            "等閒戲劇休成惡，兩箇俱雙莫撓清。"
        ],
        "title": "題畫卷  其五",
        "id": "d99cfbc9-7672-4efb-85d0-744f15555d9b"
    },
    {
        "author": "許及之",
        "paragraphs": [
            "鈞有嬰兒伉儷情，山川其奈險難平。",
            "如何一得戎夷俗，長使中原不用兵。"
        ],
        "title": "題畫卷  其六",
        "id": "1d6a79f0-f382-44b0-991e-bf80f76f8083"
    },
    {
        "author": "許及之",
        "paragraphs": [
            "謝公雅志在東山，其奈蒼生債未還。",
            "寄語故人專一壑，不妨清夢落滄灣。"
        ],
        "title": "諫長之門人曾君三異作招隠圖并賦二詩以招諫長之歸亦賦二首  其一",
        "id": "fe6a816c-24bc-4606-a208-7f8c336f11d6"
    },
    {
        "author": "許及之",
        "paragraphs": [
            "能畫能詩已可人，迷途前畔更知津。",
            "眼看益友如君少，我亦歸心動白蘋。"
        ],
        "title": "諫長之門人曾君三異作招隠圖并賦二詩以招諫長之歸亦賦二首  其二",
        "id": "0bcfdeaa-85da-43c2-95cd-b0f514f2ff73"
    },
    {
        "author": "許及之",
        "paragraphs": [
            "拂拭滄波遠接天，摩挲喬木老生烟。",
            "題詩作畫人何在，萬古蓬窗一覺眠。"
        ],
        "title": "王晦叔惠聽雨圖次蔡韻奉寄  其一",
        "id": "fea6d988-a4c6-4100-8d34-2528bb11daf7"
    },
    {
        "author": "許及之",
        "paragraphs": [
            "常日京華藪澤思，六年身悟畫中詩。",
            "須知妙處無今古，得畫還如聽雨時。"
        ],
        "title": "王晦叔惠聽雨圖次蔡韻奉寄  其二",
        "id": "b502abaf-45f9-418b-bd66-1a4e4fe3db4c"
    },
    {
        "author": "許及之",
        "paragraphs": [
            "顔君思似龍眠苦，賈賦傷于宋玉悲。",
            "萬古忠魂元不沒，令人惆悵大招詞。"
        ],
        "title": "題張野夫所藏顔持約大招圖",
        "id": "d868d168-b4bf-404d-81fb-2b78d17f8b75"
    },
    {
        "author": "許及之",
        "paragraphs": [
            "昔見園成今創始，今爲圖就有聞孫。",
            "長松鉅竹知無恙，直節清標想故存。"
        ],
        "title": "題洪子恂所畫盤洲圖三首  其一",
        "id": "83ca75ca-9216-4e1b-8e72-20b45efba66e"
    },
    {
        "author": "許及之",
        "paragraphs": [
            "摩挲指點經行處，盡和詩篇二百餘。",
            "已是步趨瞠若後，或看晚節在歸歟。"
        ],
        "title": "題洪子恂所畫盤洲圖三首  其二",
        "id": "1c281031-c019-4a1e-8e40-d965abef4780"
    },
    {
        "author": "許及之",
        "paragraphs": [
            "有筆堪耕須苦志，無田可種莫憂貧。",
            "細推方寸遺寬地，有此孫枝亦可人。"
        ],
        "title": "題洪子恂所畫盤洲圖三首  其三",
        "id": "138b53f9-260e-4fd0-8c1d-25d334086458"
    },
    {
        "author": "許及之",
        "paragraphs": [
            "山川自昔因人勝，豈愛浯溪愛漫郎。",
            "不得中興攄老筆，兩章秋月漫爭光。"
        ],
        "title": "題浯溪圖",
        "id": "a97c7708-1ff2-4ff8-bd0e-fcdeb8535f2b"
    },
    {
        "author": "許及之",
        "paragraphs": [
            "玉笛牀頭取次橫，自吹頭管按新聲。",
            "梨園舊譜今何在，一段風流畫得成。"
        ],
        "title": "跋諫長畫軸後五王按樂圖",
        "id": "fd491481-321e-4c82-ade8-e744930b9bb2"
    },
    {
        "author": "許及之",
        "paragraphs": [
            "生綃未展已生凉，白白紅紅映兩廂。",
            "頼得轉庵先著語，幾成虛送許文昌。"
        ],
        "title": "題曉蓮圖",
        "id": "7c4fc51a-3742-4b94-93b4-99e7369e6c40"
    },
    {
        "author": "許及之",
        "paragraphs": [
            "楊子長條玉作葩，花光凍棘眩冰花。",
            "短蓬幾見空相似，捕影圖成試喫茶。"
        ],
        "title": "闚蓬圖",
        "id": "294629f2-af2c-46bc-80de-41dc98cba415"
    },
    {
        "author": "許及之",
        "paragraphs": [
            "碧草差差泛綠猗，未施魚影樂先知。",
            "遥憐般礴明窗下，便是濠梁得意時。"
        ],
        "title": "游鯈圖",
        "id": "b6e48125-d5df-4e7d-8422-2cb3c448bfc7"
    },
    {
        "author": "許及之",
        "paragraphs": [
            "候蟲微細欲何爲，却與鵬摶共一機。",
            "須信人心關造化，蜻蜓能點蝶能飛。"
        ],
        "title": "題瑞寧草蟲",
        "id": "564b5286-e99e-4b38-b28f-d74cf6b1531d"
    },
    {
        "author": "許及之",
        "paragraphs": [
            "竹弟梅兄已可人，老楊筆力更精神。",
            "轉庵不用持相惱，買得梅坡入夢頻。"
        ],
        "title": "題潘德久所藏楊補之竹梅",
        "id": "0c9ecfd3-4fcf-4ab8-bc2c-4be047cd65d0"
    },
    {
        "author": "許及之",
        "paragraphs": [
            "師住一庵幾何年，山深更過靈隠前。",
            "遺我江南幾張紙，中有寒枝真契禪。"
        ],
        "title": "明日欲對通夕不成寐枕上賦墨梅詩還契師宿逋  其一",
        "id": "e968a6ea-f78d-481e-8b2d-b46159f367bd"
    },
    {
        "author": "許及之",
        "paragraphs": [
            "胸中掃除煙火食，筆端洗滌蒼苔痕。",
            "立雪家風真第一，我欲著句今忘言。"
        ],
        "title": "明日欲對通夕不成寐枕上賦墨梅詩還契師宿逋  其二",
        "id": "5268003a-38c0-40f2-a3a4-00bab9d32c79"
    },
    {
        "author": "許及之",
        "paragraphs": [
            "蒼顔幸沒黄塵裏，清夢忽墮孤山涯。",
            "處士橋邊卷蓬相，癡兒莫訝得香遲。"
        ],
        "title": "明日欲對通夕不成寐枕上賦墨梅詩還契師宿逋  其三",
        "id": "64c34cb2-365b-441a-85bc-26e66ddbcc2c"
    },
    {
        "author": "許及之",
        "paragraphs": [
            "昔看灘頭印明月，今觀海底拾玄珠。",
            "自從迦葉天機淺，不但花無筆亦無。"
        ],
        "title": "明日欲對通夕不成寐枕上賦墨梅詩還契師宿逋  其四",
        "id": "e70b2c08-4aeb-4d7c-959d-658385487634"
    },
    {
        "author": "許及之",
        "paragraphs": [
            "春風不逐花光老，心印自傳圜契師。",
            "師能寫出夢中夢，我却吟成詩外詩。"
        ],
        "title": "明日欲對通夕不成寐枕上賦墨梅詩還契師宿逋  其五",
        "id": "8fb92213-aed2-4a49-b9d4-50adfc5405e7"
    },
    {
        "author": "許及之",
        "paragraphs": [
            "顔裏常春鬢已秋，抱琴時與破牢愁。",
            "自言舊曲都忘却，彈未終時且罷休。"
        ],
        "title": "聽湘西許老彈琴",
        "id": "ecb29774-12d9-46e8-b265-7f827932dbc1"
    },
    {
        "author": "許及之",
        "paragraphs": [
            "潘郎胸次有經綸，指下聲如筆下真。",
            "已是不禁秋意思，更彈秋思苦撩人。"
        ],
        "title": "聽德久彈秋思",
        "id": "27b836d2-95bd-49ce-868b-f6c286d307f6"
    },
    {
        "author": "許及之",
        "paragraphs": [
            "馬上征人濕擁氈，猶將愁思曲中傳。",
            "向來有句真成讖，小雨斜風十四弦。"
        ],
        "title": "十四弦",
        "id": "acca558c-5d1a-40e7-952c-ce4a0778589f"
    },
    {
        "author": "許及之",
        "paragraphs": [
            "疊石爲山漫崛奇，玉峰欣對似相知。",
            "梅梢頂上吹霜笛，却惜流香過別池。"
        ],
        "title": "次韻才叔聞笛試燈二絕  其一",
        "id": "f2ab388e-ddf2-4a86-aa3c-44ae922b0a29"
    },
    {
        "author": "許及之",
        "paragraphs": [
            "相逢一笑即銜杯，梅與詩懷得共開。",
            "但有燈光并月色，不須元夕始重來。"
        ],
        "title": "次韻才叔聞笛試燈二絕  其二",
        "id": "9443a1f4-5630-4587-a3f3-477f398c0778"
    },
    {
        "author": "許及之",
        "paragraphs": [
            "本是田間荷笠身，不堪重戴壓烏巾。",
            "苦無諫語遮羞得，其奈旁觀冷笑人。"
        ],
        "title": "馬上口占詠席帽",
        "id": "cf4669ff-cfeb-4aca-ba03-4f2aa60c4b46"
    },
    {
        "author": "許及之",
        "paragraphs": [
            "剡藤分送意何如，擊鉢聊供腕脫書。",
            "飛動要觀廉藺氣，此牋斷不與曹蜍。"
        ],
        "title": "送越牋與才叔次韻",
        "id": "805d08e2-8841-4cca-9cb7-8222c500bd40"
    },
    {
        "author": "許及之",
        "paragraphs": [
            "千年銅雀蔭歌塵，張老澄泥解逼真。",
            "我有古端鈞玉德，中涵雨露炳星辰。"
        ],
        "title": "銅雀臺瓦硯",
        "id": "8eddcb1b-a7c8-4be0-96bd-4c50596c5672"
    },
    {
        "author": "許及之",
        "paragraphs": [
            "萬桂叢中不記年，行藏極處只由天。",
            "朝回若問南湖叟，依舊山邊復水邊。"
        ],
        "title": "和人惠詩併素馨油  其一",
        "id": "89f32ab2-ee3f-4fb1-a26e-83d62a3da2a8"
    },
    {
        "author": "許及之",
        "paragraphs": [
            "晴窗一縷海南雲，徹骨風流自可人。",
            "由作桂油膏面樣，不妨粉念混天真。"
        ],
        "title": "和人惠詩併素馨油  其二",
        "id": "ebc89a89-59fa-4f6c-bd43-50e7db29282d"
    },
    {
        "author": "許及之",
        "paragraphs": [
            "感君親與愛相兼，世味諳來已屬厭。",
            "惠我西湖甜苦笋，爲言無苦只知甜。"
        ],
        "tags": [
            "西湖"
        ],
        "title": "劉知監端午前一日以詩送甜苦筍末章有謝絕香蒲與酒壺之句以五絕句送酒  其一",
        "id": "372d5b82-21ad-423c-92f3-66bd1e183f3c"
    },
    {
        "author": "許及之",
        "paragraphs": [
            "經月梅林掃迹晴，照人湖水拍堤平。",
            "軟紅塵裏偷閒客，處士橋邊取次行。"
        ],
        "title": "劉知監端午前一日以詩送甜苦筍末章有謝絕香蒲與酒壺之句以五絕句送酒  其二",
        "id": "3aff23a9-7339-49ca-b400-fc1bcc78a6f5"
    },
    {
        "author": "許及之",
        "paragraphs": [
            "新來懷抱少人知，自入修門未有詩。",
            "鳩自呼晴蛙喚雨，羨君湖上看西施。"
        ],
        "title": "劉知監端午前一日以詩送甜苦筍末章有謝絕香蒲與酒壺之句以五絕句送酒  其三",
        "id": "3233286e-cd9d-4b7d-a8a6-bed3f561c470"
    },
    {
        "author": "許及之",
        "paragraphs": [
            "一沐未還旬日謁，片言敢折累年囚。",
            "杜門莫羨過僧夏，多雨方愁損麥秋。"
        ],
        "title": "劉知監端午前一日以詩送甜苦筍末章有謝絕香蒲與酒壺之句以五絕句送酒  其四",
        "id": "aa1fc72c-90cb-4b58-b600-6c58ceaa5794"
    },
    {
        "author": "許及之",
        "paragraphs": [
            "湖光可吸太清孤，漁父鳴鞭少得無。",
            "幸自有詩酬午節，不應無酒住西湖。"
        ],
        "tags": [
            "西湖"
        ],
        "title": "劉知監端午前一日以詩送甜苦筍末章有謝絕香蒲與酒壺之句以五絕句送酒  其五",
        "id": "350e666d-2c11-43d6-8194-f33ff301a00f"
    },
    {
        "author": "許及之",
        "paragraphs": [
            "中山一醉百經旬，魯酒千盃不醉人。",
            "莫怪近來風味薄，中山久已雜邊塵。"
        ],
        "title": "中山酒",
        "id": "4f13a62f-6fbd-489a-8ff0-bde9fd385e1d"
    },
    {
        "author": "許及之",
        "paragraphs": [
            "底須却鬼寫臺符，一盞侵晨不可無。",
            "老覺東坡翻倒置，奚爲後我酌屠蘇。"
        ],
        "title": "次韻才叔屠蘇絕句",
        "id": "08ea2d80-e10e-40d5-b109-69a924ed0a7a"
    },
    {
        "author": "許及之",
        "paragraphs": [
            "符離東望即商山，畫出江南見一斑。",
            "社稷未能還漢舊，豈容四老老其間。"
        ],
        "title": "望商山",
        "id": "3849f805-0fc4-410d-aa2d-c9c483acc627"
    },
    {
        "author": "許及之",
        "paragraphs": [
            "越境張旃入泗州，隔簾翁媼拜含愁。",
            "可憐萬折朝宗意，誤爾尸臣死亦羞。"
        ],
        "title": "入泗州",
        "id": "6b741e39-0a21-4ab7-9e47-81062ef7433a"
    },
    {
        "author": "許及之",
        "paragraphs": [
            "入泗行來汴似梁，壩成靈壁水全枯。",
            "汴流可遏從渠遏，思漢人心遏得無。"
        ],
        "title": "靈壁壩",
        "id": "b3608f3e-917e-44d5-a316-8c81ea18b18e"
    },
    {
        "author": "許及之",
        "paragraphs": [
            "幾共浮圖管送迎，今朝喜見不勝情。",
            "如何抖得紅塵去，且挽清淮濯我纓。"
        ],
        "title": "臨淮望龜山塔",
        "id": "5b954de2-90c5-4b74-85dc-814f5d8b43ba"
    },
    {
        "author": "許及之",
        "paragraphs": [
            "照眼清淮笑力微，家人應喜近庭闈。",
            "茲行莫道無勳績，带得星星白髮歸。"
        ],
        "title": "渡淮",
        "id": "daea3645-eb21-48d9-98fa-f25bd954a039"
    },
    {
        "author": "許及之",
        "paragraphs": [
            "昨日顛風鳥雀喧，牽夫寸步不能前。",
            "今朝收纜張帆坐，世事乘除只偶然。"
        ],
        "title": "次韻德久舟行阻風",
        "id": "4f767e9e-3b72-4bd6-9f3f-ff029bc27a50"
    },
    {
        "author": "許及之",
        "paragraphs": [
            "揚子江頭渡曉風，一舟掀舞浪花中。",
            "江神似恨頻將幣，不許和戎出漢宮。"
        ],
        "title": "渡江",
        "id": "c638569d-af71-4259-b627-a072de344b03"
    },
    {
        "author": "許及之",
        "paragraphs": [
            "水月光中全體現，波濤湧處定珠圓。",
            "每因王事參差過，更羨仙山晻靄邊。"
        ],
        "title": "題金山寺",
        "id": "7f0279dd-e9ef-4667-bf1e-bba1b33f98ba"
    },
    {
        "author": "許及之",
        "paragraphs": [
            "虛說胡屯五萬兵，凄凉無復舊南京。",
            "中天王氣終當復，千古封疆只宋城。"
        ],
        "title": "宿南京城下縣",
        "id": "c1994728-4dd6-4117-9ae7-96ff030fe89b"
    },
    {
        "author": "許及之",
        "paragraphs": [
            "敢將出處較秋毫，未報君恩感二毛。",
            "七里灘頭停短棹，細看漁父亦清高。"
        ],
        "title": "釣臺",
        "id": "0efbcfe7-0eb3-40cd-ab24-aa70032aa9d2"
    },
    {
        "author": "許及之",
        "paragraphs": [
            "彭郎磯頭晚更凉，扁舟瞥過鮆魚香。",
            "買魚斫鱠初傳酒，頃刻風帆過馬當。"
        ],
        "title": "過馬當山",
        "id": "88c10bfc-ecb3-44c9-a091-2eadc4b320d6"
    },
    {
        "author": "許及之",
        "paragraphs": [
            "登臨休作楚囚悲，遮莫人心知漢思。",
            "疇昔百聞今一見，勉旃報國在男兒。"
        ],
        "title": "登第一山  其一",
        "id": "0ef8f93a-7249-4ca5-87de-383f0234002d"
    },
    {
        "author": "許及之",
        "paragraphs": [
            "幾因護客數登臨，悵望神州久陸沉。",
            "今日登臨身是客，經行應切此時心。"
        ],
        "title": "登第一山  其二",
        "id": "41a4ad56-eb48-4981-a596-f0ba9a39ea33"
    },
    {
        "author": "許及之",
        "paragraphs": [
            "拾得閒身傍佛廬，吟邊不解著工夫。",
            "晚來好處無人領，凈社山中聞鷓鴣。"
        ],
        "title": "凈社山中即事二首  其一",
        "id": "2bcdc102-c5c9-4cc8-94c1-ad27e3fc81fd"
    },
    {
        "author": "許及之",
        "paragraphs": [
            "家童裹飯就僧家，飯了僧來共點茶。",
            "聽雨軒中無一事，薔薇却有旋開花。"
        ],
        "title": "凈社山中即事二首  其二",
        "id": "23bd55f9-cfa4-4dcf-a86e-a62c173ae1c3"
    },
    {
        "author": "許及之",
        "paragraphs": [
            "三茅觀裏僊爲宅，七寶山頭玉作堆。",
            "不盡經行奇特處，只教留作等閒來。"
        ],
        "title": "遊三茅忽得佳處留贈鄉黄冠師",
        "id": "ff42c039-5aef-4d6e-8a33-5a56d5ad4466"
    },
    {
        "author": "許及之",
        "paragraphs": [
            "疊石爲山底用高，經丘驀嶺欲平橋。",
            "青林屈曲崎嶇過，疑有碧花無數桃。"
        ],
        "title": "爲山",
        "id": "2504f9f5-1d22-43ad-9723-9ac4e0c9856b"
    },
    {
        "author": "許及之",
        "paragraphs": [
            "清凉山中冷難宅，中有靈淵人莫測。",
            "劃開神祕奉常君，萬丈寒泉貯穹壁。"
        ],
        "title": "次韻薛奉常清凉山靈潭寒瀑二絕句  其一",
        "id": "c1bd78a9-3cf7-4f0c-a571-5ba0f1a415b2"
    },
    {
        "author": "許及之",
        "paragraphs": [
            "田家要雨隨即雨，豈識潛珍在中止。",
            "霏微不絕自成霖，萬古禾頭不生耳。"
        ],
        "title": "次韻薛奉常清凉山靈潭寒瀑二絕句  其二",
        "id": "63685a1b-b87e-47a6-b39f-06266300e466"
    },
    {
        "author": "許及之",
        "paragraphs": [
            "奉常如僧逃火宅，天與淵泉誰識測。",
            "我今亦是閒散人，何日躋攀臨峭壁。"
        ],
        "title": "再和奉常靈潭寒瀑韻甚有同遊之意  其一",
        "id": "70a51a87-2740-48d0-a50c-b10387b498a0"
    },
    {
        "author": "許及之",
        "paragraphs": [
            "對牀盍聽風雨情，同胞兄弟亦何止。",
            "試於如夢境中聽，雨聲水聲風過耳。"
        ],
        "title": "再和奉常靈潭寒瀑韻甚有同遊之意  其二",
        "id": "f32b4c24-691f-430e-a6b6-806bf005abe7"
    },
    {
        "author": "許及之",
        "paragraphs": [
            "詩翁作意與春期，寒食翁來春合知。",
            "不是春工渾忘却，好題詩是雨游時。"
        ],
        "title": "次韻誠齋寒食日雨中游上天竺  其一",
        "id": "675daec8-8dc2-4527-bebd-354e21e42fdf"
    },
    {
        "author": "許及之",
        "paragraphs": [
            "晴即飛塵雨即泥，乍教泥滑得行遲。",
            "貪看花處籃輿舞，靜得句時流水知。"
        ],
        "title": "次韻誠齋寒食日雨中游上天竺  其二",
        "id": "443cb3dc-aafb-4911-b415-0472201cad76"
    },
    {
        "author": "許及之",
        "paragraphs": [
            "可是前身住寺僧，未經行處恰如曾。",
            "松杉夾徑當前導，莫惜綸巾冒雨行。"
        ],
        "title": "次韻誠齋寒食日雨中游上天竺  其三",
        "id": "bd4bdefa-909b-41d9-aafd-0a93d1eeb4e7"
    },
    {
        "author": "許及之",
        "paragraphs": [
            "驚人詩句任人嫌，詩得春來思轉添。",
            "莫道詩翁太奇崛，思如春溜瀉層簷。"
        ],
        "title": "次韻誠齋寒食日雨中游上天竺  其四",
        "id": "ca911fab-ed83-4802-9834-9e3904c1823a"
    },
    {
        "author": "許及之",
        "paragraphs": [
            "天竺精廬晻靄中，籃輿初歇袖初通。",
            "回時管勝來時節，屋角微微轉相風。"
        ],
        "title": "次韻誠齋寒食日雨中游上天竺  其五",
        "id": "de2e2fa9-72b4-4e5f-b526-ae5b0f4eef1e"
    },
    {
        "author": "許及之",
        "paragraphs": [
            "不比尋常夢阿連，山中真箇著行纏。",
            "野花已放名花未，回施風光與少年。"
        ],
        "title": "次韻誠齋寒食日雨中游上天竺  其六",
        "id": "b5844d53-305a-4e74-a1c0-5f0322d4427e"
    },
    {
        "author": "許及之",
        "paragraphs": [
            "山花壓溜水通池，時有幽禽自在飛。",
            "日脚忽隨雲脚露，鐘聲恰與梵聲齊。"
        ],
        "title": "次韻誠齋寒食日雨中游上天竺  其七",
        "id": "713f366f-8956-49fd-9d68-46a2368e0da7"
    },
    {
        "author": "許及之",
        "paragraphs": [
            "溪流來自寶峯頭，流到欄邊不復流。",
            "拔閘放泉聊戲劇，怒湍平後一齊休。"
        ],
        "title": "次韻誠齋寒食日雨中游上天竺  其八",
        "id": "ef4fc91e-9f88-4241-bd42-0d0cad34fe28"
    },
    {
        "author": "許及之",
        "paragraphs": [
            "老僧雪頂接霜髭，並日楞嚴手自題。",
            "見得眉間多喜色，定應行處有新詩。"
        ],
        "title": "次韻誠齋寒食日雨中游上天竺  其九",
        "id": "b71d1861-4fd7-4055-82bb-b27289c55b03"
    },
    {
        "author": "許及之",
        "paragraphs": [
            "布地黄金間碧疏，歸依大士攝心初。",
            "功名骨相元何有，身口業中除得無。"
        ],
        "title": "次韻誠齋寒食日雨中游上天竺  其一○",
        "id": "12a63ba3-2f8c-47d4-a793-df3abe2387dd"
    },
    {
        "author": "許及之",
        "paragraphs": [
            "晴嵐羃羃水潺潺，歸步花光夾道間。",
            "中竺已游游下竺，冷泉亭畔更登山。"
        ],
        "title": "次韻誠齋寒食日雨中游上天竺  其一一",
        "id": "4ef7af1c-d72c-4ec4-a184-b003555d51d4"
    },
    {
        "author": "許及之",
        "paragraphs": [
            "紅滿園亭綠滿郊，愁風愁雨豈天教。",
            "留將畫舫臨湖側，認取青帘出杏梢。"
        ],
        "title": "次韻誠齋寒食日雨中游上天竺  其一二",
        "id": "4fbdcdb8-112c-4a39-9d33-edd876f179de"
    },
    {
        "author": "許及之",
        "paragraphs": [
            "不枉皇都九十春，春春行樂有誰貧。",
            "休論舊雨兼新雨，何限今人念昔人。"
        ],
        "title": "次韻誠齋寒食日雨中游上天竺  其一三",
        "id": "cb0e3cfa-64c3-4629-9f29-65d19bbd3f23"
    },
    {
        "author": "許及之",
        "paragraphs": [
            "詩句纔成雨又催，酬時只倚十分杯。",
            "誠齋筆下詩何數，不祇晴來雨更來。"
        ],
        "title": "次韻誠齋寒食日雨中游上天竺  其一四",
        "id": "43cd773a-b717-4ecb-8fb5-451cac8e5bb0"
    },
    {
        "author": "許及之",
        "paragraphs": [
            "明時與物總爲春，樂處陶陶即是真。",
            "勝賞不妨閒信馬，名園莫問屬何人。"
        ],
        "title": "次韻誠齋寒食日雨中游上天竺  其一五",
        "id": "ab71d91e-4cf1-41c0-b92e-6ffe2edde8d5"
    },
    {
        "author": "許及之",
        "paragraphs": [
            "玉勒金鞍問寶裝，少年有意競春忙。",
            "不妨繫日寬門禁，安得長繩爾許長。"
        ],
        "title": "次韻誠齋寒食日雨中游上天竺  其一六",
        "id": "a12b378e-5cf8-4bba-89d9-7de6b938b191"
    },
    {
        "author": "許及之",
        "paragraphs": [
            "穩如江海迎潮上，險似虛空逐電行。",
            "縱使中原平似掌，我車只作不平鳴。"
        ],
        "title": "車行詩",
        "id": "062579e0-316a-4e03-a466-4c85a222e063"
    },
    {
        "author": "許及之",
        "paragraphs": [
            "雍丘紆路到陳留，積雨瀰漫漲畎疇。",
            "道左流民形似鬼，能無百里爲分憂。"
        ],
        "title": "陳留道中",
        "id": "4cf7b8e2-87f7-46ef-b999-1e7f73139617"
    },
    {
        "author": "許及之",
        "paragraphs": [
            "花石綱成國蠹盈，賊臣賣國果連城。",
            "陵遷谷變猶橫道，反作傍人座右銘。"
        ],
        "title": "靈壁道傍石",
        "id": "f6099f02-f990-4662-915e-f7beb8d5086e"
    },
    {
        "author": "許及之",
        "paragraphs": [
            "魯牆絲竹千年在，寂寞朝歌莽一丘。",
            "突有浮屠延望眼，何因駐得墨家流。"
        ],
        "title": "朝歌城",
        "id": "9af49bb0-f8c4-4dc8-80d5-f2aa6c574f25"
    },
    {
        "author": "許及之",
        "paragraphs": [
            "扁公墓下艾猶榮，羑里城中草不生。",
            "豈是聖賢遺恨在，只應天自不能平。"
        ],
        "title": "羑里城",
        "id": "6259a80a-1212-498b-a341-65bea0147b64"
    },
    {
        "author": "許及之",
        "paragraphs": [
            "叢臺意氣俄銷歇，故壘歌鐘幾劫塵。",
            "只有藺卿生氣在，墳前衰草鎮如新。"
        ],
        "title": "趙故城",
        "id": "ed597c9d-cb6b-40ef-8e2b-cdce5fa65f70"
    },
    {
        "author": "許及之",
        "paragraphs": [
            "驀直中原掌似平，范陽巢穴奈天成。",
            "未能太古全無事，黄帝如何不治兵。"
        ],
        "title": "涿州",
        "id": "da21311a-983b-4470-a4fc-694d050a80af"
    },
    {
        "author": "許及之",
        "paragraphs": [
            "河决從來國隠憂，衛州那在水邊頭。",
            "傷心中土淪胥久，可但堪嗟一衛州。"
        ],
        "title": "衛州",
        "id": "96b67f7e-8338-40a3-9823-351dcd7ad436"
    },
    {
        "author": "許及之",
        "paragraphs": [
            "寂寞欒城頓食遲，令君跪告簿尤危。",
            "固非鸞綬身棲棘，可忍鴟巾首告笞。"
        ],
        "title": "欒城縣",
        "id": "c83c6846-174f-4b82-a2aa-26827bb6182f"
    },
    {
        "author": "許及之",
        "paragraphs": [
            "慶都將過過唐河，欲訪靈臺去路賒。",
            "試問車夫能指點，好峰無數碧蓮華。"
        ],
        "title": "慶都縣",
        "id": "e7b34b16-b11c-44ca-a69a-50e503cfa892"
    },
    {
        "author": "許及之",
        "paragraphs": [
            "昔賢不肯入朝歌，况乃軍中忌諱多。",
            "咄咄衣冠出疆去，迫於人處竟成訛。"
        ],
        "title": "柏鄉縣",
        "id": "99eb688a-24bc-40dd-8fdc-9411fe91d85c"
    },
    {
        "author": "許及之",
        "paragraphs": [
            "甘羅古篆娑羅刻，豈但淮陰妙二羅。",
            "胯下橋邊有男子，追亡擬問漢蕭何。"
        ],
        "title": "淮陰縣",
        "id": "1fed8de5-42a4-4c6f-8ff9-8c00cfe30412"
    },
    {
        "author": "許及之",
        "paragraphs": [
            "日月光中盡徹侯，獨全終始是封留。",
            "可憐胯下奇男子，雖愧淮陰不愧劉。"
        ],
        "title": "和袁同年接伴賡從客陸成父至淮陰縣韻",
        "id": "4321bab0-fd0e-49b8-aae9-137a86242b35"
    },
    {
        "author": "許及之",
        "paragraphs": [
            "雨洗秋光滴夜凉，斗牛河漢絢文章。",
            "明時不寶埋光瑞，應有真賢爲發祥。"
        ],
        "title": "和袁同年接伴賡從客陸成父至寶應縣韻",
        "id": "359fe7fa-74e9-4fcc-8b4e-23c54dbc99bc"
    },
    {
        "author": "許及之",
        "paragraphs": [
            "胡兒吹笛醉秦樓，月白風清只共愁。",
            "魏國九京如可作，錦衣能復故鄉留。"
        ],
        "title": "過相臺",
        "id": "d861c55e-9a1e-4852-a38c-ec572e412694"
    },
    {
        "author": "許及之",
        "paragraphs": [
            "驅車夜半出都城，策馬陳橋已半程。",
            "回首白雲南闕下，太行何事馬前迎。"
        ],
        "title": "過陳橋見太行",
        "id": "0d5e7e99-1c6a-4981-93f9-f4d8b0263480"
    },
    {
        "author": "許及之",
        "paragraphs": [
            "龍德宮中舊御園，繚牆栽柳儼然存。",
            "秋光更向牆頭發，似與行人濺淚痕。"
        ],
        "title": "過龍德宮",
        "id": "fdceba09-5181-48f2-81fd-7afebb74c095"
    },
    {
        "author": "許及之",
        "paragraphs": [
            "黄菊娟娟媚晚秋，等閒野店亦藏幽。",
            "國香何恨成淪落，秋月春風不解愁。"
        ],
        "title": "過常山村店中見菊",
        "id": "84483b64-c3eb-4064-96d7-0f2f3b3068d0"
    },
    {
        "author": "許及之",
        "paragraphs": [
            "橋梁顯刻認中朝，仙跡遺風不可招。",
            "喚作沃州人不識，今朝只過趙州橋。"
        ],
        "title": "過趙州石橋",
        "id": "9a70a400-26c1-4f9a-95b1-3746c5a7bbc3"
    },
    {
        "author": "許及之",
        "paragraphs": [
            "輦却民財積上京，民貧政自不關情。",
            "瓊臺要築猶餘事，何况橋成奪玉名。"
        ],
        "title": "奪玉石橋",
        "id": "02c230b0-4442-40e1-aa67-8a89b7858583"
    },
    {
        "author": "許及之",
        "paragraphs": [
            "出郭安陽漾碧波，黄流汩汩泛漳河。",
            "河濱飲水令人癭，岸石其如腹疾何。"
        ],
        "title": "漳河",
        "id": "7bf7f8df-a304-4de0-b665-49568033a081"
    },
    {
        "author": "許及之",
        "paragraphs": [
            "黄河九曲固難窮，六里琉璃未長雄。",
            "眼底坳堂君勿詫，使華來自水晶宮。"
        ],
        "title": "琉璃河",
        "id": "eaecb34f-e108-40ff-8e1d-4760d9994cf7"
    },
    {
        "author": "許及之",
        "paragraphs": [
            "門題善利遏朝宗，一水何從更護龍。",
            "菱角雞頭教偪仄，可堪遊女折芙蓉。"
        ],
        "title": "護龍河",
        "id": "e34e3a0a-f1a8-4c53-a205-def4dfeb4596"
    },
    {
        "author": "許及之",
        "paragraphs": [
            "過却黄河有魏河，燕山直下有通波。",
            "不須圖寫山川勢，它日因糧省橐駝。"
        ],
        "title": "魏河",
        "id": "2927e007-9355-44a1-a81b-b947e476f3f6"
    },
    {
        "author": "許及之",
        "paragraphs": [
            "車轔轔逐馬蕭蕭，易水無聲瀉泬寥。",
            "只聽琴聲已蕭瑟，更行霜月更聞簫。"
        ],
        "title": "易河",
        "id": "02ed1050-1cb1-48ba-a948-95cb5f98d1e4"
    },
    {
        "author": "許及之",
        "paragraphs": [
            "藝祖懷柔不耀兵，白溝如带作長城。",
            "太平自是難忘戰，休恨中間太太平。"
        ],
        "title": "白溝河",
        "id": "dba5dfd7-e607-4b13-94e8-e4e22cc4bee8"
    },
    {
        "author": "許及之",
        "paragraphs": [
            "逋誅狂寇釜中魚，未免真人駕六飛。",
            "千古石人雖曖昧，一時河伯太機微。"
        ],
        "title": "滹沱河",
        "id": "128d6366-da44-48ce-99b6-6cd8f2f2a11c"
    },
    {
        "author": "許及之",
        "paragraphs": [
            "長虹如玉跨長川，下馬摩挲得細看。",
            "他日燕郊如舊識，蘆溝橋下古桑乾。"
        ],
        "title": "歸途觀蘆溝新橋",
        "id": "87b4c22a-0f68-48d7-b918-77b09d5df60d"
    },
    {
        "author": "許及之",
        "paragraphs": [
            "河南民力已無堪，泣訴王人語再三。",
            "勤苦遺黎姑少忍，北人何止棄河南。"
        ],
        "title": "歸途感河南父老語",
        "id": "64d24a6e-d77d-45c1-8f9b-2eb4283319e9"
    },
    {
        "author": "許及之",
        "paragraphs": [
            "宋衛綿延接趙燕，古來爭戰可勝論。",
            "細思醉把乾坤擲，蠻觸區區匪大言。"
        ],
        "title": "有感",
        "id": "5259052b-e415-4e92-861b-89297fb374d9"
    },
    {
        "author": "許及之",
        "paragraphs": [
            "聖賢多難古來同，易數身更羑里中。",
            "甲子既周屯既復，不應天數竟終窮。"
        ],
        "title": "文王廟",
        "id": "8ebdcb78-6d2b-4cf8-8533-34bbd27127f6"
    },
    {
        "author": "許及之",
        "paragraphs": [
            "真人祠殿柏鄉邊，下馬焚香我謁虔。",
            "思漢民心今戴宋，密祈興運早中天。"
        ],
        "title": "光武廟",
        "id": "01c9214b-d2e6-468d-bb41-144250da01ac"
    },
    {
        "author": "許及之",
        "paragraphs": [
            "古廟凄凉古鎮邊，酇陽戶口更凄然。",
            "封侯當日如今日，越使蕭公剩買田。"
        ],
        "title": "題蕭相國廟",
        "id": "aecddfab-0dd7-4fa3-8842-6655ffcc73b5"
    },
    {
        "author": "許及之",
        "paragraphs": [
            "當日曹娥念父心，千年江水有哀音。",
            "可憐七尺奇男子，忍使神州半陸沈。"
        ],
        "title": "題曹娥廟",
        "id": "17058df5-8684-4e91-9327-96fc09022e78"
    },
    {
        "author": "許及之",
        "paragraphs": [
            "昔因淑節歎男兒，今愧男兒竟未奇。",
            "携累乞靈無可禱，只求晴霽樂豐時。"
        ],
        "title": "謁曹娥祠",
        "id": "83f61426-4000-4b38-9e44-f013015437b0"
    },
    {
        "author": "許及之",
        "paragraphs": [
            "拂面秋風雲漠漠，傷心古汴黍離離。",
            "不因避雨漁陽廟，爭見元豐大觀碑。"
        ],
        "title": "避雨漁陽太守廟",
        "id": "149f588a-c9d9-4725-94ee-4f2d326da46a"
    },
    {
        "author": "許及之",
        "paragraphs": [
            "舜葬蒼梧的可知，九疑猶是後人思。",
            "阿瞞不作瞞心事，何用纍纍多冢爲。"
        ],
        "title": "曹操冢",
        "id": "cbbc9ab5-821e-4a2e-8697-5038092b0098"
    },
    {
        "author": "許及之",
        "paragraphs": [
            "虛庭摵摵撼梧楸，黄卷青燈字字愁。",
            "說與西風莫蕭瑟，年來詩思不禁秋。"
        ],
        "title": "寓居婺倅廳秋夜觀書有感四首  其一",
        "id": "f4ab3ee6-988e-4ca4-9f67-cabab5f410b6"
    },
    {
        "author": "許及之",
        "paragraphs": [
            "每當劇暑憶秋期，暑退凉生喜可知。",
            "不奈寒蛩促機杼，等閒催得鬢成絲。"
        ],
        "title": "寓居婺倅廳秋夜觀書有感四首  其二",
        "id": "70bb9a74-3fc5-4da4-8888-748e56d46482"
    },
    {
        "author": "許及之",
        "paragraphs": [
            "子城高處易爲秋，密點催更響更幽。",
            "掩卷不眠階下坐，淡雲東去月西流。"
        ],
        "title": "寓居婺倅廳秋夜觀書有感四首  其三",
        "id": "851ff7b5-8e49-43fe-b15d-af6cd6cc8b3e"
    },
    {
        "author": "許及之",
        "paragraphs": [
            "四十男兒不自憐，求田問舍計茫然。",
            "一官未辦君親報，縱有田園亦舍旃。"
        ],
        "title": "寓居婺倅廳秋夜觀書有感四首  其四",
        "id": "19a61a72-8bab-49e1-a59f-adae7225dc89"
    },
    {
        "author": "許及之",
        "paragraphs": [
            "擔上看梅不是梅，孤山消息限蓬萊。",
            "仙源圃裏逢人日，雪色憐隨霽色開。"
        ],
        "title": "戊申歲題玉牒所壁  其一",
        "id": "1900edfa-5c72-42f4-9adc-071d8b605d5e"
    },
    {
        "author": "許及之",
        "paragraphs": [
            "雪塢霜窗合斷魂，仙姿元住水邊村。",
            "園丁莫訝盆池小，留得疎疎澹月痕。"
        ],
        "title": "戊申歲題玉牒所壁  其二",
        "id": "a8fa43bf-6873-480d-b843-9ac02d77d859"
    },
    {
        "author": "許及之",
        "paragraphs": [
            "空餐無補愧侏儒，茗碗香爐細讀書。",
            "還被梅花勾引破，又哦新句步庭除。"
        ],
        "title": "戊申歲題玉牒所壁  其三",
        "id": "6b3c489b-d99d-4e88-94d9-917147150413"
    },
    {
        "author": "許及之",
        "paragraphs": [
            "冷蕊疎疎開可數，香風羃羃遠能聞。",
            "不因脩竹遮攔得，一夜清寒定憶君。"
        ],
        "title": "戊申歲題玉牒所壁  其四",
        "id": "b62ae67c-3451-4728-a13f-16ed87b8d5da"
    },
    {
        "author": "許及之",
        "paragraphs": [
            "數日清寒不肯開，枝頭閣雪冷皚皚。",
            "霜禽飛去花身動，一片清香在綠苔。"
        ],
        "title": "戊申歲題玉牒所壁  其五",
        "id": "3a09bb3f-5ed9-4991-886e-9bfec7598ca9"
    },
    {
        "author": "許及之",
        "paragraphs": [
            "直舍孤吟未過清，梅花相與有詩情。",
            "寒鴉真似隨人好，寫就新詩啼數聲。"
        ],
        "title": "戊申歲題玉牒所壁  其六",
        "id": "87adce1d-e986-45e4-8613-8ca135f89ccb"
    },
    {
        "author": "許及之",
        "paragraphs": [
            "故人有詩仍有屋，囷裏無禾鼎無肉。",
            "可憐驅去傍人門，階下蒼苔孕寒玉。"
        ],
        "title": "書潘德久版壁",
        "id": "451f20fd-fe92-4e45-a9a4-dd588f836ffd"
    },
    {
        "author": "許及之",
        "paragraphs": [
            "山城久矣鞠榛埃，三徑新成手自開。",
            "何用誅茅卜鄰並，好風良月便應來。"
        ],
        "title": "山房  其一",
        "id": "2fcfc1d7-bc4c-4a2c-98ba-0ee47ff0904f"
    },
    {
        "author": "許及之",
        "paragraphs": [
            "去盡陳言掃盡埃，詩清心與眼俱開。",
            "由來野服關吾事，暇日能同竹院來。"
        ],
        "title": "山房  其二",
        "id": "ff2f0538-9ad3-4f1e-857c-f46c210833f7"
    },
    {
        "author": "許及之",
        "paragraphs": [
            "徑掃蒼苔磴拂埃，山房今日爲君開。",
            "丁寧杜宇莫催去，正要青山歌朅來。"
        ],
        "title": "山房  其三",
        "id": "deca0f26-f6eb-4275-aa56-d170afdac241"
    },
    {
        "author": "許及之",
        "paragraphs": [
            "風掃飛花雨濯埃，錦葵將發麝萱開。",
            "思量造物恩何厚，看取南薰入抱來。"
        ],
        "title": "山房  其四",
        "id": "8edd3c0a-83ea-48a1-8323-baa79e5f2d8c"
    },
    {
        "author": "許及之",
        "paragraphs": [
            "負牆結檻太麤疎，真得西山爽氣無。",
            "他日棠陰無可紀，負暄曾此鑷髭鬚。"
        ],
        "title": "西山爽氣",
        "id": "61f908a4-fa21-4d94-8e92-ebc547afb1da"
    },
    {
        "author": "許及之",
        "paragraphs": [
            "暫拋汴岸入斜坰，金果園中信馬行。",
            "滿目桑麻俱沃壤，可憐持節看春耕。"
        ],
        "title": "金果園",
        "id": "ba49095f-95ec-40c7-9fd0-f8d04f803d06"
    },
    {
        "author": "許及之",
        "paragraphs": [
            "通衢暖轡出邢臺，突有池臺號柳溪。",
            "自過淮來無此趣，千年華屋但雞栖。"
        ],
        "title": "柳溪",
        "id": "d8f5f4e1-ef04-4184-872f-0ef6932bff0a"
    },
    {
        "author": "許及之",
        "paragraphs": [
            "霏微晚雨濕疎鐘，彷彿浮圖出半空。",
            "回首江南山色遠，平山却在有無中。"
        ],
        "title": "望平山堂",
        "id": "9cf01260-d3ae-4396-a6cb-f31ff312af4d"
    },
    {
        "author": "許及之",
        "paragraphs": [
            "已把堂名占蜀山，愛山猶疊石孱顔。",
            "世間何事非兒戲，了得兒癡趁得閒。"
        ],
        "title": "蜀山堂",
        "id": "60c7bb7b-30ec-4179-948a-ea3a4f2a279d"
    },
    {
        "author": "許及之",
        "paragraphs": [
            "千里肥川掌似平，崔嵬只有蜀山青。",
            "茲亭巧與山相對，不惜名堂更揭亭。"
        ],
        "title": "蜀山亭",
        "id": "59f687e4-8a9d-4658-b7c3-2c9565d4fce9"
    },
    {
        "author": "許及之",
        "paragraphs": [
            "白石陂頭斬逆蘇，士行却是晉夷吾。",
            "功成不掩窺窬志，忠孝何如卞大夫。"
        ],
        "title": "題忠孝亭",
        "id": "272a19ab-4468-4f89-802e-af6f842b8ada"
    },
    {
        "author": "許及之",
        "paragraphs": [
            "浮圖立處認槎峰，曾記浮槎是醉翁。",
            "亦似平山堂上看，陰晴山色有無中。"
        ],
        "title": "浮槎亭",
        "id": "6fe40bce-9cd4-40dc-baee-6dc2296f4b05"
    },
    {
        "author": "許及之",
        "paragraphs": [
            "陋巷當年一窶人，簞瓢樂處有經綸。",
            "居然更起爲邦問，豈是先生亦厭貧。"
        ],
        "title": "題陳正字貧亦好齋四首  其一",
        "id": "69632815-8997-48ff-9c0b-30ec0a45ffcc"
    },
    {
        "author": "許及之",
        "paragraphs": [
            "只教求食傍人門，彭澤何妨作令君。",
            "鄉里小兒真解事，歸來草木亦欣欣。"
        ],
        "title": "題陳正字貧亦好齋四首  其二",
        "id": "7803b6c2-18af-4233-bafa-1bab005f5ca7"
    },
    {
        "author": "許及之",
        "paragraphs": [
            "腸日九迴諳世路，肱今三折悟良醫。",
            "戎郎何自知貧好，却是歸來遠客知。"
        ],
        "title": "題陳正字貧亦好齋四首  其三",
        "id": "2bae2d39-a993-48ce-87d7-466f6908f727"
    },
    {
        "author": "許及之",
        "paragraphs": [
            "正字如何例姓陳，饑來一字不資身。",
            "更將長技爲扁榜，肯信吾家亦有貧。"
        ],
        "title": "題陳正字貧亦好齋四首  其四",
        "id": "5c896fe4-35ee-4e75-a40b-f2622537cb97"
    },
    {
        "author": "許及之",
        "paragraphs": [
            "涉世渾如涉大川，風波過却愈拳拳。",
            "朱簾畫舫非吾事，只合扁舟聽雨眠。"
        ],
        "title": "題漕司涉齋",
        "id": "4e283735-0e7b-4c14-b9f4-71a8772df5f8"
    },
    {
        "author": "許及之",
        "paragraphs": [
            "市近無營地自幽，身閒何羨水中鷗。",
            "因思客路竿遮日，得似君家茅蓋頭。"
        ],
        "title": "茅齋",
        "id": "0c79faeb-0291-437c-824c-976f2c790aca"
    },
    {
        "author": "許及之",
        "paragraphs": [
            "買得梅坡與衆看，折花教折莫催殘。",
            "虯枝裹蘚能炊玉，留與梅坡伴歲寒。"
        ],
        "title": "梅坡",
        "id": "193e64c5-c8f0-4c4b-b58d-75e20679b9f7"
    },
    {
        "author": "許及之",
        "paragraphs": [
            "蒼髯老氣已雄豪，偃蹇連延結虹橋。",
            "當暑含颸時瑟瑟，底須屋角相風招。"
        ],
        "title": "松林",
        "id": "fff6ed0b-e1a5-4f34-801f-242bf85000fc"
    },
    {
        "author": "許及之",
        "paragraphs": [
            "君恩未許乞分符，三徑無資地亦無。",
            "或借或資分養種，閒時趁早著工夫。"
        ],
        "title": "信筆戒子種花木  其一",
        "id": "c2466f03-8a3e-4acb-959b-d1913dd0259c"
    },
    {
        "author": "許及之",
        "paragraphs": [
            "廼翁未遂投閒計，吾子宜殫幹蠱才。",
            "已辦一區供戲綵，更營三徑待歸來。"
        ],
        "title": "信筆戒子種花木  其二",
        "id": "aeffb196-0c57-4214-a820-c0c98434ca94"
    },
    {
        "author": "許及之",
        "paragraphs": [
            "一年活計在春初，處世光陰不可虛。",
            "莫謂窺園全廢學，昔人猶有带經鋤。"
        ],
        "title": "信筆戒子種花木  其三",
        "id": "8a840545-12b7-42d3-8b30-0ae825a2627a"
    },
    {
        "author": "許及之",
        "paragraphs": [
            "栽種成陰動十年，風流遺恨憶蘇宣。",
            "西園近有移園法，大樹根盤只儼然。"
        ],
        "title": "信筆戒子種花木  其四",
        "id": "56ee6d83-066a-409e-b9d0-e6ae6caea9e7"
    },
    {
        "author": "許及之",
        "paragraphs": [
            "買宅慇懃爲海棠，却因改築遂移將。",
            "前園褊小鄰遷次，好補霓裳斷續行。"
        ],
        "title": "信筆戒子種花木  其五",
        "id": "35b8fab1-5aad-4a84-850e-328bada4022d"
    },
    {
        "author": "許及之",
        "paragraphs": [
            "池妨屋地故應填，取土成池却自然。",
            "愛惜清漪添淤壤，買根歸種撫州蓮。"
        ],
        "title": "信筆戒子種花木  其六",
        "id": "979433a4-c32c-4e5e-bde8-46d25f18e78d"
    },
    {
        "author": "許及之",
        "paragraphs": [
            "買石雖非自鬰林，窠窠盡費俸餘金。",
            "傍人應笑謀生拙，航海梯山枉費心。"
        ],
        "title": "信筆戒子種花木  其七",
        "id": "69f18c52-1231-46ab-8f89-d18ba1211abd"
    },
    {
        "author": "許及之",
        "paragraphs": [
            "買石爲山任笑癡，癡翁真箇似童兒。",
            "奇峰峭石勤收拾，莫使他年一簣虧。"
        ],
        "title": "信筆戒子種花木  其八",
        "id": "4ec424c0-4153-463c-a0a2-f95ec7cb12dc"
    },
    {
        "author": "許及之",
        "paragraphs": [
            "我山壘土仍栽石，下有嵌岩上有亭。",
            "石少闕邊添種樹，種時須要樹長青。"
        ],
        "title": "信筆戒子種花木  其九",
        "id": "7ff96168-0c52-4a0b-a6e1-f9e2ce6475c3"
    },
    {
        "author": "許及之",
        "paragraphs": [
            "四時巖桂度香風，十月桃花吐艷紅。",
            "當暑拒霜同愛惜，種成方可醉鄰翁。"
        ],
        "title": "信筆戒子種花木  其一○",
        "id": "3e438cd3-d451-4dca-bbb5-c1f4ab4fe96f"
    },
    {
        "author": "許及之",
        "paragraphs": [
            "水仙繡菊麝香萱，久種成畦長養便。",
            "分向北堂三益近，遶牆秋色要爭妍。"
        ],
        "title": "信筆戒子種花木  其一一",
        "id": "81a0b396-780f-40d4-9a51-ef98e595e779"
    },
    {
        "author": "許及之",
        "paragraphs": [
            "種樹還如種善根，自須積累付兒孫。",
            "從人覓得能多少，爭得成陰便滿園。"
        ],
        "title": "信筆戒子種花木  其一二",
        "id": "5b395db0-c457-4fae-8bfc-8b796617ab91"
    },
    {
        "author": "許及之",
        "paragraphs": [
            "莫將桃杏等閒看，栽接名窠有幾般。",
            "爲是開花仍結實，花供賞翫果供餐。"
        ],
        "title": "信筆戒子種花木  其一三",
        "id": "4dcd9653-8e74-4a46-b741-4b8c8c1e78f7"
    },
    {
        "author": "許及之",
        "paragraphs": [
            "飛霞園地固無多，我愛他時號繭窩。",
            "若繚城跟疎織竹，錦屏環列繡成窠。"
        ],
        "title": "信筆戒子種花木  其一四",
        "id": "ffe966c3-6e1d-4f6d-9c03-d68802b5b143"
    },
    {
        "author": "許及之",
        "paragraphs": [
            "金沙安敢齒酴醾，白白紅紅間却宜。",
            "但是籬邊多種取，他年步障要相隨。"
        ],
        "title": "信筆戒子種花木  其一五",
        "id": "b2b10df8-14c8-40a5-8a9e-182c88cd40bc"
    },
    {
        "author": "許及之",
        "paragraphs": [
            "每憶山居氣味長，梅花時節只清狂。",
            "若教玉鑑堂前看，認得花光是玉光。"
        ],
        "title": "梅花十首  其一",
        "id": "4d103a0e-f2a4-4161-b3c3-96e46a020327"
    },
    {
        "author": "許及之",
        "paragraphs": [
            "詩到西湖更不疑，西湖以外可無詩。",
            "孤山水月無邊思，只在清香不在枝。"
        ],
        "tags": [
            "西湖"
        ],
        "title": "梅花十首  其二",
        "id": "96b8d52a-918f-408e-95dd-904e2342ba0b"
    },
    {
        "author": "許及之",
        "paragraphs": [
            "一頃園池半種梅，更將窠石傍梅栽。",
            "愛風愛月隨宜看，合是詩家带得來。"
        ],
        "title": "梅花十首  其三",
        "id": "10d46499-c07b-4a77-af1c-e63efeeb05e3"
    },
    {
        "author": "許及之",
        "paragraphs": [
            "隔水尋幽妙莫傳，一年勝處是春前。",
            "縱饒爛熳春吹却，猶得殘香伴鶴眠。"
        ],
        "title": "梅花十首  其四",
        "id": "e57ce040-87f5-41e0-9f26-f6e47f020fb6"
    },
    {
        "author": "許及之",
        "paragraphs": [
            "玉川夢事不紛紜，一樹相思正憶君。",
            "君若移舟來問訊，莫教驚動一溪雲。"
        ],
        "title": "梅花十首  其五",
        "id": "26fdab7d-30fd-4756-9088-407fb88317a9"
    },
    {
        "author": "許及之",
        "paragraphs": [
            "爲愛林林次第開，却須雪壓與霜催。",
            "歲寒偃蹇非無意，破冷衝寒來幾回。"
        ],
        "title": "梅花十首  其六",
        "id": "8eb13e8c-5569-414f-b3ac-441c53f7ca05"
    },
    {
        "author": "許及之",
        "paragraphs": [
            "去歲來時恰犯寒，枝頭未放雪漫漫。",
            "一年鞭影紅塵裏，猶得西湖立馬看。"
        ],
        "tags": [
            "西湖"
        ],
        "title": "梅花十首  其七",
        "id": "44b7cf3b-6cf4-4290-b450-4ffba3ef401f"
    },
    {
        "author": "許及之",
        "paragraphs": [
            "湖上歸鴉落照昏，一聲漁唱與招魂。",
            "紉蘭餐菊生平事，沙冷月寒何處村。"
        ],
        "title": "梅花十首  其八",
        "id": "809a1f9e-b7f7-48c4-b2df-ade0b36dc328"
    },
    {
        "author": "許及之",
        "paragraphs": [
            "醉餘看字眼麻茶，佳句拈來似隔紗。",
            "讀去讀來元有味，南湖從此說梅花。"
        ],
        "title": "梅花十首  其九",
        "id": "0248a502-fc22-4c7c-bedf-0815767690c4"
    },
    {
        "author": "許及之",
        "paragraphs": [
            "老去哦詩懶解工，筆端隨分有春風。",
            "傍人若問梅花句，盡在西湖風雪中。"
        ],
        "tags": [
            "西湖"
        ],
        "title": "梅花十首  其一○",
        "id": "a7912b49-b716-4450-b48b-d4536eb043f4"
    },
    {
        "author": "許及之",
        "paragraphs": [
            "老來爲圃萬緣輕，一見梅花眼倍明。",
            "所恨平生無句眼，其如相與有詩情。"
        ],
        "title": "次韻常之用前人韻賦梅花十絕  其一",
        "id": "51fb44b4-c4e8-4e73-b775-b33c81204acf"
    },
    {
        "author": "許及之",
        "paragraphs": [
            "淵明豈獨愛東籬，便愛東籬亦匪私。",
            "耐雪耐霜同臭味，佳花尤愛夾花枝。"
        ],
        "title": "次韻常之用前人韻賦梅花十絕  其二",
        "id": "a1f854be-d9c5-40c2-97f0-0d351d84d98a"
    },
    {
        "author": "許及之",
        "paragraphs": [
            "風靜得香多醖藉，雪殘觀色轉精神。",
            "不教翠竹疎松畔，清殺天寒日暮人。"
        ],
        "title": "次韻常之用前人韻賦梅花十絕  其三",
        "id": "1bf1d553-c6a4-4ecc-9ccc-ffb8865f9668"
    },
    {
        "author": "許及之",
        "paragraphs": [
            "拙速誠難語巧遲，誰知先進野人爲。",
            "絕憐飯顆山頭老，江路聞香有喜詞。"
        ],
        "title": "次韻常之用前人韻賦梅花十絕  其四",
        "id": "87e8f18a-87c0-46b0-b914-36f1c6c5407e"
    },
    {
        "author": "許及之",
        "paragraphs": [
            "每愛孤山靜思凝，歲寒不脫柏青青。",
            "暗中參得橫斜趣，不費陶潜影答形。"
        ],
        "title": "次韻常之用前人韻賦梅花十絕  其五",
        "id": "0988c9eb-e3ee-4142-b60a-4fc670a5260b"
    },
    {
        "author": "許及之",
        "paragraphs": [
            "玉川清苦更清狂，一夜相思不可當。",
            "解道是君看亦好，不然白地斷人腸。"
        ],
        "title": "次韻常之用前人韻賦梅花十絕  其六",
        "id": "93368b61-07ae-41d6-b65c-7635cdd18fd3"
    },
    {
        "author": "許及之",
        "paragraphs": [
            "未點蒼苔已點衣，遽辭脩竹翠相依。",
            "若教笛怨歌催盡，寧受風吹雨打稀。"
        ],
        "title": "次韻常之用前人韻賦梅花十絕  其七",
        "id": "534b02b8-c1e3-4273-95a4-792be2fe1c72"
    },
    {
        "author": "許及之",
        "paragraphs": [
            "浮玉飄香別緒多，緩流溪水浸銅柯。",
            "先春有意春無意，春奈千紅百紫何。"
        ],
        "title": "次韻常之用前人韻賦梅花十絕  其八",
        "id": "1e519a2c-7ebd-4a2b-82c6-00f7ef4a98e1"
    },
    {
        "author": "許及之",
        "paragraphs": [
            "臘雪溶溶斷送冬，明朝波面受春風。",
            "北園幾樹紅苞坼，只合吹將酒盞中。"
        ],
        "title": "次韻常之用前人韻賦梅花十絕  其九",
        "id": "d7b3b9c8-810b-449f-a4a6-d394c6dd4571"
    },
    {
        "author": "許及之",
        "paragraphs": [
            "桃縱夭夭杏縱繁，衰翁其奈眼尤寒。",
            "自知不是尋芳伴，且把寒枝子細看。"
        ],
        "title": "次韻常之用前人韻賦梅花十絕  其一○",
        "id": "880bdb2e-ed96-4fc9-b8fc-a7098edbde5c"
    },
    {
        "author": "許及之",
        "paragraphs": [
            "綠苔枝上玉疎疎，折贈詩人意不孤。",
            "惱殺渠儂歸未得，梅坡千樹有如無。"
        ],
        "title": "次韻古梅二首  其一",
        "id": "beacefb4-8194-428b-976a-2939921a6f49"
    },
    {
        "author": "許及之",
        "paragraphs": [
            "玉鑑堂前迹已疎，殘香應伴鶴聲孤。",
            "郎潜桂隠身藏却，新爲梅花著句無。"
        ],
        "title": "次韻古梅二首  其二",
        "id": "c29deb8d-e817-44be-a20b-8a22cdbdb6d9"
    },
    {
        "author": "許及之",
        "paragraphs": [
            "赤立嚴霜如槁木，爛開炎日似紅霞。",
            "耐寒耐暑真能事，豈是人間怕癢花。"
        ],
        "title": "直舍紫薇花身可以題字因作一絕書其上",
        "id": "a420bc2b-23d0-4756-9d7f-db194636c29d"
    },
    {
        "author": "許及之",
        "paragraphs": [
            "秋思憑高不易裁，陽和喚得故人來。",
            "自憐梅萼成孤絕，借與春風一色開。"
        ],
        "title": "揚州席上次蔣右衛韻賦白牡丹二絕  其一",
        "id": "dcd14f43-ba1e-42a6-a6f4-9ce3adb5778a"
    },
    {
        "author": "許及之",
        "paragraphs": [
            "玉甃銀缾千尺清，喚回玉色謫仙人。",
            "沉香亭畔無消息，付與揚州十月春。"
        ],
        "title": "揚州席上次蔣右衛韻賦白牡丹二絕  其二",
        "id": "c6396fb9-129e-47b0-9115-a2357b71bffe"
    },
    {
        "author": "許及之",
        "paragraphs": [
            "停車京洛浄風沙，幾見屏開落墨花。",
            "故國似人猶可喜，穠肌何况謝鉛華。"
        ],
        "title": "北方館馹屏風皆畫落墨牡丹",
        "id": "bc655f08-fa76-4ca7-9795-f8e0a4601699"
    },
    {
        "author": "許及之",
        "paragraphs": [
            "高高碧蓋擁紅衣，拍拍方塘漾渺瀰。",
            "前竹後松相映带，香風何自透禪扉。"
        ],
        "title": "池荷",
        "id": "476e21c5-795d-46c6-b0e8-042bc05a2c37"
    },
    {
        "author": "許及之",
        "paragraphs": [
            "篩霞擘錦炫晴空，碧玉芙蓉晚更紅。",
            "只道商秋爲素景，也教春色艷秋風。"
        ],
        "title": "次韻方叔媚川圖亭上觀芙蓉",
        "id": "3f1e7cbc-2506-445b-9856-16c15e2068fd"
    },
    {
        "author": "許及之",
        "paragraphs": [
            "過眼浮華擲錦梭，聞閒習氣種花窠。",
            "蕉中得鹿元烏有，雪裏看蕉竟若何。"
        ],
        "title": "顯庵許轉覓紅蕉未至絕句奉簡",
        "id": "959a0ec1-3d34-4553-9987-c48d01e7e11e"
    },
    {
        "author": "許及之",
        "paragraphs": [
            "幽人憐我學鋤耰，寄與花栽一一收。",
            "莫道芭蕉失寒暑，鳳仙宜夏蓼宜秋。"
        ],
        "title": "從潘濟叔覓花栽得紅蕉鳳仙大蓼謂水梔僅有一窠寒窗不可無戲作二絕  其一",
        "id": "cde52f4d-2f4f-4189-8ed8-b7c3260f5073"
    },
    {
        "author": "許及之",
        "paragraphs": [
            "聞說君家有水梔，虬枝怪石眼前稀。",
            "何如借與銷長夏，待得寒窗却送歸。"
        ],
        "title": "從潘濟叔覓花栽得紅蕉鳳仙大蓼謂水梔僅有一窠寒窗不可無戲作二絕  其二",
        "id": "43ee37e7-b97f-4307-8429-d6fe0a1e2f87"
    },
    {
        "author": "許及之",
        "paragraphs": [
            "玉長藍田潔更芳，盍簪如待紫陽裝。",
            "仙人尚欠頭冠在，好種黄葵阿那傍。"
        ],
        "title": "和袁同年接伴賡從客陸成父玉簪花韻",
        "id": "016ae44d-6b34-4b94-a354-88e0c5c580d2"
    },
    {
        "author": "許及之",
        "paragraphs": [
            "堪嗟堪惜是懷沙，占得秋蘭作楚花。",
            "世莫我知方自足，底將逝水送韶華。"
        ],
        "title": "次韻木伯初秋蘭  其一",
        "id": "e99d6863-da5e-42ac-bd77-3020158b26bf"
    },
    {
        "author": "許及之",
        "paragraphs": [
            "芳潔清幽隠操中，蘭兮消得小山叢。",
            "略無醖藉惟岩桂，滿院秋香一樹風。"
        ],
        "title": "次韻木伯初秋蘭  其二",
        "id": "d6cd0009-5b3b-4351-a4c9-90f264576db4"
    },
    {
        "author": "許及之",
        "paragraphs": [
            "萬蕊千葩角富豪，秋蘭無處却爲高。",
            "蚤知捷徑終南是，招隠當時不入騷。"
        ],
        "title": "次韻木伯初秋蘭  其三",
        "id": "f05d37d7-0568-4901-a224-d68e24840a5a"
    },
    {
        "author": "許及之",
        "paragraphs": [
            "春來花事各名家，肯許常春擅物華。",
            "雪裏香紅更清絕，只應名作歲寒花。"
        ],
        "title": "月桂",
        "id": "c4b8b077-3805-4419-a52e-427fcbe9f9b6"
    },
    {
        "author": "許及之",
        "paragraphs": [
            "非紅非紫曄茸茸，依舊黄流美在中。",
            "漢使携將名繡菊，要同丹桂種蟾宮。"
        ],
        "title": "相臺得菊本名之曰繡菊",
        "id": "b8882a1d-5d3d-4506-9236-7d8d0729abb8"
    },
    {
        "author": "許及之",
        "paragraphs": [
            "格韻評量故是梅，採薪叢裏凍花開。",
            "蜂衙不逐飄零盡，真似天工蠟綴來。"
        ],
        "title": "次木伯初蠟梅三絕  其一",
        "id": "77d420b2-1375-49c7-9578-383084a3b95c"
    },
    {
        "author": "許及之",
        "paragraphs": [
            "蜂薰脾蜜麝薰臍，香染薔薇色染梔。",
            "大似幽蘭懷隠操，有心聞處得香遲。"
        ],
        "title": "次木伯初蠟梅三絕  其二",
        "id": "905d7d91-84d1-47cc-ac7c-ad771189b966"
    },
    {
        "author": "許及之",
        "paragraphs": [
            "氣稟中央色自莊，丹心展盡只輸香。",
            "自知不結和羹實，合作山家澹泊裝。"
        ],
        "title": "次木伯初蠟梅三絕  其三",
        "id": "163883df-50f2-4a0d-bea6-fe5a919e79d6"
    },
    {
        "author": "許及之",
        "paragraphs": [
            "帝謨亦言九德，父教等謂三成。",
            "茲堂不愧扁榜，公家有賢弟兄。"
        ],
        "title": "成德堂",
        "id": "a84b791e-cf8e-4afb-bd97-c2f8cb080d42"
    },
    {
        "author": "許及之",
        "paragraphs": [
            "取善乃與爲善，見賢合思齊賢。",
            "公平何若愛士，富者惟欲求田。"
        ],
        "title": "思賢堂",
        "id": "d124c7a7-377f-428d-9323-848a3f393bfe"
    },
    {
        "author": "許及之",
        "paragraphs": [
            "鵬鷃逍遥各適，猿鶴驚怨何知。",
            "有瓜得東陵種，無文煩北山移。"
        ],
        "title": "題北山軒",
        "id": "ad3bd034-4aaa-46f3-8f5e-cc51cd4901c2"
    },
    {
        "author": "許及之",
        "paragraphs": [
            "逢原妙處何如，水到自然成渠。",
            "信手拈來都是，彈圓頌印泥書。"
        ],
        "title": "用山谷韻題洪子恂所藏山谷六言詩",
        "id": "04a70eae-0222-4fc1-88a8-d6e8e03fd39a"
    },
    {
        "author": "許及之",
        "paragraphs": [
            "湘西山亦既見，城東梅所未聞。",
            "急須盍簪共賞，可惜委地餘芬。"
        ],
        "title": "次韻周畏知用南軒聞說城東梅十里句爲韻六言七首  其一",
        "id": "79fa7954-0c38-49a3-ae63-cda16ae85aad"
    },
    {
        "author": "許及之",
        "paragraphs": [
            "廣平心腸鐵石，姑射肌膚冰雪。",
            "共令索笑求詩，未免嬰情駕說。"
        ],
        "title": "次韻周畏知用南軒聞說城東梅十里句爲韻六言七首  其二",
        "id": "486c1e67-f2c4-45ec-ae34-2061fadb820c"
    },
    {
        "author": "許及之",
        "paragraphs": [
            "故人馳一枝使，詩翁築五言城。",
            "須邀從事入幕，休喚孔方作兄。"
        ],
        "title": "次韻周畏知用南軒聞說城東梅十里句爲韻六言七首  其三",
        "id": "4dc74f0a-d4b6-4f97-ae11-6c0a2e5f2fbc"
    },
    {
        "author": "許及之",
        "paragraphs": [
            "夢蝶驅除枕上，驚鴻約略牆東。",
            "石裂巖前積雪，角咽城頭曉風。"
        ],
        "title": "次韻周畏知用南軒聞說城東梅十里句爲韻六言七首  其四",
        "id": "7d547bb3-32e0-4aef-b1bf-d92765412c81"
    },
    {
        "author": "許及之",
        "paragraphs": [
            "意了無東閣興，句不到西湖梅。",
            "非公安得聞此，欲往何其快哉。"
        ],
        "tags": [
            "西湖"
        ],
        "title": "次韻周畏知用南軒聞說城東梅十里句爲韻六言七首  其五",
        "id": "daf07bbe-c53e-493b-94db-4c3b157d4b56"
    },
    {
        "author": "許及之",
        "paragraphs": [
            "松逕晴泥欲乾，茅簷宿雪猶濕。",
            "滿枝空懷杜二，夜誦誰德計十。"
        ],
        "title": "次韻周畏知用南軒聞說城東梅十里句爲韻六言七首  其六",
        "id": "d907c4c8-e2ca-457d-842b-062c7b0d798c"
    },
    {
        "author": "許及之",
        "paragraphs": [
            "行歌已聞落梅，寡和猶傳下里。",
            "好步故難卒行，迅雷那及掩耳。"
        ],
        "title": "次韻周畏知用南軒聞說城東梅十里句爲韻六言七首  其七",
        "id": "6cc4dee7-8742-4cb1-b6a5-64f439a1e73f"
    },
    {
        "author": "許及之",
        "paragraphs": [
            "我愧不能扛鼎，君安得此如椽。",
            "拔羊兔毛以利，較夔蚿足相憐。"
        ],
        "title": "周畏知遺二毫筆雖舊猶耐書戲作六言奉簡  其一",
        "id": "08ccca9f-529d-43c0-b590-f44643928138"
    },
    {
        "author": "許及之",
        "paragraphs": [
            "不肯羊質欺世，寧作兔園隠居。",
            "令尹雖舊令尹，中書今尚中書。"
        ],
        "title": "周畏知遺二毫筆雖舊猶耐書戲作六言奉簡  其二",
        "id": "d0d4e10e-5a52-4f7c-9a8c-297eccfe162c"
    },
    {
        "author": "許及之",
        "paragraphs": [
            "鼇極恩難報，龍髯恨莫扳。",
            "興平三紀內，壽老九齡間。",
            "遜德光千古，仁心亙八寰。",
            "數周將必復，盍看版圖還。"
        ],
        "title": "高宗皇帝挽詞  其一",
        "id": "49b421d7-88d3-4093-986b-eab726728ef1"
    },
    {
        "author": "許及之",
        "paragraphs": [
            "夷夏均哀涕，空同只故仙。",
            "衣冠趍禹穴，雲日慘堯天。",
            "嗣聖昭誠孝，通喪振古先。",
            "小臣思罔極，生長中興年。"
        ],
        "title": "高宗皇帝挽詞  其二",
        "id": "6bb56261-6059-4c2c-b614-d616b4f28cfc"
    },
    {
        "author": "許及之",
        "paragraphs": [
            "榮枯翻覆手，生死出入息。",
            "那將有限身，苦作無俚畫。",
            "譬彼三眠蠶，已足三食力。",
            "作繭聊自藏，隨化各有適。",
            "石槨翁固癡，鍤埋兒作劇。",
            "憶昨辦同穴，物理念終極。",
            "斸地號繭窩，開徑延友益。",
            "今聞梅山作，真得曹溪滴。",
            "袖手將詩壇，忘形規壽宅。",
            "達觀接前脩，美意非毒腊。",
            "智愚雖相較，今古歸一識。",
            "何當訪此老，同爲逆旅客。"
        ],
        "title": "和韻題繭庵",
        "id": "7bd20d2f-6c74-4b8b-b7fe-22327bdb6acf"
    },
    {
        "author": "許及之",
        "paragraphs": [
            "書蠹猶堪讀，囊螢亦强觀。",
            "競辰規後學，繼晷匪油乾。"
        ],
        "title": "聚螢齋",
        "id": "0339581d-4679-4711-8fb1-ac2aa45c1809"
    },
    {
        "author": "許及之",
        "paragraphs": [
            "種竹亦云好，結交當有道。",
            "能邀歲寒伴，同呼酒家保。"
        ],
        "title": "竹村",
        "id": "307950fa-be6e-4300-bc37-cff799f46304"
    },
    {
        "author": "許及之",
        "paragraphs": [
            "不怕沙頭納納行，男兒報國一身輕。",
            "斬可擬變黄河水，却挽天河洗甲兵。"
        ],
        "title": "老婆娑",
        "id": "e3e4c388-d3b5-445c-bb65-aad1370700d1"
    },
    {
        "author": "許及之",
        "paragraphs": [
            "過眼繁華脫絳英，歲寒松柏只青青。",
            "古來何限馳天壤，賢者于今炳日星。",
            "意在高山知處鄉，訓垂後葉見儀刑。",
            "此堂應與人無朽，白首韋郎守一經。"
        ],
        "title": "題景賢堂",
        "id": "4b9409d7-e51b-4bb7-9763-3c9fc5c7aa57"
    },
    {
        "author": "許及之",
        "paragraphs": [
            "南漢傾頹宮女亡，風流爭覩一花香。",
            "香名認取素馨字，玉樹瓊花一樣粧。"
        ],
        "title": "詠史",
        "id": "6649f20f-d3cb-4e13-bae3-0423f932c6ca"
    },
    {
        "author": "許及之",
        "paragraphs": [
            "身世重逢舜繼堯，諫垣收拾到芻蕘。",
            "若無闕事關愚慮，何有微塵答聖朝。",
            "卿列驟遷妨駿穎，君恩寬許逐漁樵。",
            "江神何事風波惡，冒雨錢塘試晚潮。"
        ],
        "title": "雨度西興",
        "id": "dde8db94-2710-4488-a0b7-5311341c08f4"
    },
    {
        "author": "許及之",
        "paragraphs": [
            "不翦茅茨聖不憂，虜巢宮殿切雲愁。",
            "小雛似道朝廷小，復作阿房意未休。"
        ],
        "title": "虜宮闕",
        "id": "0e0660be-9820-4863-bf3e-451d99abe85c"
    },
    {
        "author": "許及之",
        "paragraphs": [
            "華風雖染不知裁，將底論思獻納來。",
            "杕杜昔曾聞杖社，盱眙今却見肝胎。"
        ],
        "title": "虜行移以盱眙爲肝胎",
        "id": "c3ab9030-5c82-40b9-bc8d-55e7552fec73"
    },
    {
        "author": "許及之",
        "paragraphs": [
            "詩翁萬里恰歸來，滌面那無一點埃。",
            "生馬闇騎便武事，故京熟覽動詩才。",
            "別來我已成炊夢，此去君應悟劫灰。",
            "具說胡危猶假息，可無尊酒沃崔嵬。"
        ],
        "title": "喜德久從人使虜來歸",
        "id": "ddf0bd2f-5da1-46ba-beda-83829c1d40d5"
    },
    {
        "author": "許及之",
        "paragraphs": [
            "九醖耐留春，檀心嬌未吐。",
            "須結舞霓技，怕作行雲去。"
        ],
        "title": "玉虹洞",
        "id": "3d57991c-69e3-4033-9cee-e3dea93b13fc"
    },
    {
        "author": "許及之",
        "paragraphs": [
            "巖壑豈是鐘鼎姿，出處相較黠與癡。",
            "我家淛東山水窟，閒窺壺中日月遲。",
            "坎蛙固守井底見，鴈蕩斷云天下奇。",
            "坐想天柱高突兀，便覺穹障排參差。",
            "歸胡不歸歸未得，吾非故吾吾何之。",
            "南宦祝融常在眼，北征太行長相隨。",
            "每欲拓關令混一，其奈意廣憐庸疲。",
            "故人開府鎮巴蜀，大江揚舲張虹旗。",
            "紀行先要實古錦，及境始事蹇赤帷。",
            "陽侯似知公得句，吳榜婁舞下折枝。",
            "有客傳誦巫山高，長安那復紙價低。",
            "襄王胡爲愛文賦，宋玉大以供戲嬉。",
            "山川本以靈雨祀，神明何及褻凟爲。",
            "牽牛織女謗自古，小姑彭郎訛一時。",
            "剩喜新篇有如此，洗空遺恨從今茲。",
            "蜀道誰云在天上，政譽已逐詩聲馳。",
            "世情嚮背南北阮，人物妍醜東西施。",
            "願君滄溟恢宇量，聽披缾罌居井湄。",
            "已爲下戶代輸額，更要全蜀俱伸眉。",
            "西都父老久延頸，關外士卒寬張頤。",
            "訪尋恐有玄尚白，流落寧無素染緇。",
            "規模所至欣濟濟，民俗定自臻嘻嘻。",
            "政成化洽公何疑，無人風月鎸峨嵋。",
            "歸來要著浯溪頌，吾上中和宣布詩。"
        ],
        "title": "客有自成都來者傳制帥華學尚書年丈巫山詩輒次韻奉寄",
        "id": "60d46409-7383-43bd-a7b6-9034ede8a5d9"
    },
    {
        "author": "許及之",
        "paragraphs": [
            "一冬專寵道人房，不藉華清賜浴湯。",
            "皤腹却無璋瓦分，矮身難稱綺羅妝。",
            "春生蝴蝶半牀夢，暖逼梅花一帳香。",
            "醉倚肉屏君莫羨，北邙多少黑頭郎。"
        ],
        "title": "湯婆子",
        "id": "f53e2925-d8f6-43b9-8241-50ab9b7de145"
    },
    {
        "author": "許及之",
        "paragraphs": [
            "石人猶自立蒿萊，拂讀殘碑字字哀。",
            "鄰冢已澆寒食酒，野風分送紙錢來。"
        ],
        "title": "廢冢",
        "id": "4934959e-cc94-4073-9b45-28dc6eb92a9f"
    },
    {
        "author": "百七丈",
        "paragraphs": [
            "盡道溫柔別有鄉，誰知絳闕水茫茫。"
        ],
        "title": "句",
        "id": "a2382fee-193e-4c08-a0ee-ce4527a9d39c"
    },
    {
        "author": "張良臣",
        "paragraphs": [
            "冷雲堆屋晚仍春，惘惘人行陌上昏。",
            "飛去飛來沙上雁，去年洲渚舊蘆根。"
        ],
        "title": "晚步南城下",
        "id": "12f73f64-579d-400b-83df-7b6fd5c2e7aa"
    },
    {
        "author": "張良臣",
        "paragraphs": [
            "竚蘭無限楚時春，罨岸風平綠自熏。",
            "睡起畫簷雙語燕，梨花留得夜來雲。"
        ],
        "title": "春詞  其一",
        "id": "a41cdca9-2883-43d7-99b8-e25bc19a18a5"
    },
    {
        "author": "張良臣",
        "paragraphs": [
            "後主搴香復倚春，潘嬙梳洗最輕盈。",
            "南朝破後無詞客，燕子桃花古石城。"
        ],
        "title": "春詞  其二",
        "id": "de818c50-06df-4bde-906c-6c5412de0521"
    },
    {
        "author": "張良臣",
        "paragraphs": [
            "芳草復芳草，有人孤倚樓。",
            "明月復明月，何處照離洲。",
            "相見渺無期，此恨詎相知。",
            "日暮天寒吹屬玉，蠻江豆蔻重重綠。"
        ],
        "title": "芳草復芳草",
        "id": "8287cd50-3792-4ba1-92ca-ddde13af8ba9"
    },
    {
        "author": "張良臣",
        "paragraphs": [
            "一寸春霏拂綺寮，蕙花江上雪初銷。",
            "傷心燕子重來地，無復人吹紫玉簫。"
        ],
        "title": "玉臺體  其一",
        "id": "98aa3dce-b405-4815-ad12-b2cf8b03e957"
    },
    {
        "author": "張良臣",
        "paragraphs": [
            "主人流落委荒墳，燕子還來壞㦸門。",
            "惟有桃花古時月，端端正正照啼痕。"
        ],
        "title": "玉臺體  其二",
        "id": "7c6ee899-002b-4632-9224-e9b5a8c29889"
    },
    {
        "author": "張良臣",
        "paragraphs": [
            "千山萬山星斗落，一聲兩聲鐘磬清。",
            "路入小橋和夢過，豆花深處草蟲鳴。"
        ],
        "title": "曉行",
        "id": "62c1ab2e-5b18-4d99-9d55-1e60dcad98e8"
    },
    {
        "author": "張良臣",
        "paragraphs": [
            "風勒江雲雪未勻，夢寒不到碧梅春。",
            "破帆又指蕪城近，漠漠平沙落雁頻。"
        ],
        "title": "陪天童覺禪師如城",
        "id": "ed773916-b542-4164-9882-ea6d42124054"
    },
    {
        "author": "張良臣",
        "paragraphs": [
            "柳暗旗亭不忍看，臨江愁殺晉衣冠。",
            "傷心明月揚州路，十里珠簾蕙草寒。"
        ],
        "title": "賦",
        "id": "b6e20494-e359-48ba-954e-8ad0e22587af"
    },
    {
        "author": "張良臣",
        "paragraphs": [
            "叢叢竹雀閙人家，農事春來漸有涯。",
            "品字柴頭煨政暖，不知風雪到梅花。"
        ],
        "title": "示長蘆仁禪師",
        "id": "4e134f5e-0e2e-49ad-9007-fab2200bdfd1"
    },
    {
        "author": "張良臣",
        "paragraphs": [
            "茂竹永和字，浣花天寶詩。",
            "清江入舟楫，忍淚別僧持。"
        ],
        "title": "別持上人",
        "id": "cddaae72-ba19-446f-90f3-2c534243ebad"
    },
    {
        "author": "張良臣",
        "paragraphs": [
            "連雨疏篷不耐關，脩眉如失更晴慳。",
            "越王故國無人問，艇子穿花自往還。"
        ],
        "title": "梅市道中",
        "id": "338c438c-cfa8-4f74-bed4-078b47c357df"
    },
    {
        "author": "張良臣",
        "paragraphs": [
            "每憶山房話夜深，几前無主亦無賓。",
            "老兵未領西來意，斜倚屏風一欠伸。"
        ],
        "title": "有懷山房",
        "id": "a3f9713b-34c3-4b29-92dd-a39a6be35e14"
    },
    {
        "author": "張良臣",
        "paragraphs": [
            "帖帖平湖印晚天，踏歌遊女錦相牽。",
            "鳳城半掩人爭路，猶有胡琴落後船。"
        ],
        "tags": [
            "西湖"
        ],
        "title": "西湖晚歸",
        "id": "9f2621ac-252e-4a84-a322-32f6bb321993"
    },
    {
        "author": "張良臣",
        "paragraphs": [
            "五都一何綺，歌管政繁會。",
            "睠我友明月，援琴寫秋瀨。",
            "何言昃離後，一飽困藜稗。",
            "風雨墨如翳，欲往徒自礙。"
        ],
        "title": "書情奉寄蔣弋陽公  其一",
        "id": "6a46734d-ed4e-4a87-b398-f28a115457cc"
    },
    {
        "author": "張良臣",
        "paragraphs": [
            "頹年去堂堂，白髮新種種。",
            "崎嶇造化久，敗屨常决踵。",
            "從來萬里意，不料乘嶮恐。",
            "鳴鶴略九皋，未羨乘軒寵。"
        ],
        "title": "書情奉寄蔣弋陽公  其二",
        "id": "92abbfb2-796d-4c0a-ba34-ac9efeac3fd8"
    },
    {
        "author": "張良臣",
        "paragraphs": [
            "白鷺悠悠去不還，渚雲汀草一生閑。",
            "暮年不入西州路，空倚梅花說住山。"
        ],
        "title": "留題吳興投老庵",
        "id": "2c000586-ee7a-4444-83e2-2231fd356cd0"
    },
    {
        "author": "張良臣",
        "paragraphs": [
            "兒時吾亦寄君州，細細聽君說舊遊。",
            "處處綠波通酒巷，女郎多在採菱舟。"
        ],
        "title": "送人遊姑蘇",
        "id": "983089a0-ef94-466d-b18f-bb44bba66aaf"
    },
    {
        "author": "張良臣",
        "paragraphs": [
            "雪花竹屋未全消，寒雀梢頭眼擘椒。",
            "紙閤不烟梅自放，底能踏濕渡溪橋。"
        ],
        "title": "雪後",
        "id": "1d4c82bc-cd65-4d28-a2be-c0fab2d99c20"
    },
    {
        "author": "張良臣",
        "paragraphs": [
            "上池入寺見承平，影落南州迹易陳。",
            "手把黄花看新雁，風烟愁殺舊京人。"
        ],
        "title": "九日書呂季慈室",
        "id": "cdaf86e0-6e8b-4ead-b15a-56d2a59463bb"
    },
    {
        "author": "張良臣",
        "paragraphs": [
            "三十六陂春水綠，四十九年人事非。",
            "楊子江頭永嘉後，吳儂蕩槳北人稀。"
        ],
        "title": "感舊",
        "id": "19b896fb-23b1-463e-928a-db8e169ed63d"
    },
    {
        "author": "張良臣",
        "paragraphs": [
            "從來憐汝丈人烏，端正銜蟬雪不如。",
            "江海歸來聲繞膝，定知分訴食無魚。"
        ],
        "title": "山房惠貓",
        "id": "0fea77a2-6e9d-44de-933d-3a5473ccfd9d"
    },
    {
        "author": "張良臣",
        "paragraphs": [
            "兒時曾憶此登臨，細說窮途有述征。",
            "四十九年蘧伯玉，月明人靜過臨平。"
        ],
        "title": "過臨平",
        "id": "33f736b3-0101-4e5f-81c1-9621c95e8e49"
    },
    {
        "author": "張良臣",
        "paragraphs": [
            "罨畫層波蕙草荒，冷雲客雁兩回皇。",
            "梅花到得吹成雪，盡是清愁不是香。"
        ],
        "title": "過西溪",
        "id": "45011357-b7cc-4e85-8e70-ec81c7038fea"
    },
    {
        "author": "張良臣",
        "paragraphs": [
            "之秦剩肯迎張祿，踏越何曾用計然。",
            "元鼎事看蛙勝負，大槐人與蟻相連。"
        ],
        "title": "贈英上人",
        "id": "716204bf-fbf0-4321-b572-5a7d0a0a1070"
    },
    {
        "author": "張良臣",
        "paragraphs": [
            "濁醪初熟薦霜螯，不擬寒山不廣騷。",
            "清曉豆花籬下立，竹梢獨與月爭高。"
        ],
        "title": "酒熟",
        "id": "ea5daf1c-e4fc-4ae4-9d6d-d8cb4591bfcb"
    },
    {
        "author": "張良臣",
        "paragraphs": [
            "家住鄱城小洞天，經年烹鯉尚茫然。",
            "幾回鵲喜無消息，吹殺燈花獨自眠。"
        ],
        "title": "遣家書",
        "id": "0f0765dd-bb07-4ea4-befe-532a27d313c3"
    },
    {
        "author": "張良臣",
        "paragraphs": [
            "江上孤篷雪壓時，每懷寒夜暖相依。",
            "從今休慣穿籬落，取次懷春屢不歸。"
        ],
        "title": "祝貓",
        "id": "2aa95ed2-c64e-4c2c-af6e-3c370ae12c4f"
    },
    {
        "author": "張良臣",
        "paragraphs": [
            "誰家池館靜蕭蕭，斜倚朱門不敢敲。",
            "一段好春藏不盡，粉牆斜露杏花梢。"
        ],
        "title": "偶題",
        "id": "38d70ad0-9baa-4788-9801-2f4fc91afb3e"
    },
    {
        "author": "張良臣",
        "paragraphs": [
            "雪色侵凌綠剪芽，枝抽寒玉带金葩。",
            "北堂回首傷心處，却復令人恨此花。"
        ],
        "title": "萱草",
        "id": "c9ddee48-1711-41a1-b0df-62f913f65b2b"
    },
    {
        "author": "張良臣",
        "paragraphs": [
            "小破燕支鈿早梅，雪雲平澹越江遲。",
            "青山歲夜行人少，鴨鴨羣飛淺草時。"
        ],
        "title": "小破",
        "id": "d79c034e-d1b7-4ee0-b4d1-ac960e34e380"
    },
    {
        "author": "張良臣",
        "paragraphs": [
            "黄葉聲中接錦韉，添丁籬落怪相牽。",
            "歸來剩欲從僧話，正掩楞伽曝背眠。"
        ],
        "title": "謝汪尚書見訪",
        "id": "7b0b1121-8f93-4c03-92af-72e771fbe436"
    },
    {
        "author": "張良臣",
        "paragraphs": [
            "恰則黄昏雨便晴，青塘迤邐盡蛙鳴。",
            "月明已在芭蕉上，猶有殘簷點滴聲。"
        ],
        "title": "夏夜",
        "id": "0b7fa683-32f7-494b-8258-136b382dd591"
    },
    {
        "author": "張良臣",
        "paragraphs": [
            "平旦梅花破冷紅，越香何限水流東。",
            "陳年翠袖新年恨，盡在吹香笑語中。"
        ],
        "title": "平旦",
        "id": "31a2c943-a4e3-49c7-824f-1d34b9d58d4c"
    },
    {
        "author": "張良臣",
        "paragraphs": [
            "喪膽巖上人，怖死巖下人。",
            "周道自砥直，何枉不問津。",
            "人生貴適意，毋容矯吾真。",
            "淵明兀餘年，漉酒乃一巾。"
        ],
        "title": "清修嶺",
        "id": "50214ee7-677a-4135-a912-cae735f62da1"
    },
    {
        "author": "張良臣",
        "paragraphs": [
            "九轉丹砂煉得成，飄飄仙袂入青冥。",
            "一泓寒水留真汞，千歲長松産茯苓。"
        ],
        "title": "長松丹井",
        "id": "5487b0fd-f32b-4b2f-a070-1e6b0ddf7931"
    },
    {
        "author": "張良臣",
        "paragraphs": [
            "僑裝結束燦花衣，採藿蘭娘釂翠卮。",
            "三五二八月皎皎，東西南北草離離。",
            "非君之故豈妄集，對酒不狂無乃癡。",
            "口住山閒省前夢，而今不似洛陽時。"
        ],
        "title": "留雲門山中",
        "id": "2c9eb4e6-e384-4c92-b81a-d6bba4cc1aed"
    },
    {
        "author": "張良臣",
        "paragraphs": [
            "迢迢嶺外雪雲明，猶憶塵中見偉人。",
            "沙上豈無新到雁，附來莫厭尺書頻。"
        ],
        "title": "上雪竇山奉慈院",
        "id": "326ed86b-ea14-4dfd-b90c-a9d99b815136"
    },
    {
        "author": "張良臣",
        "paragraphs": [
            "水芳未動城南路，一一僧簷有竹看。",
            "政爾塵埃能自表，故應悠久澹相安。",
            "長楊曉獵干戈肅，古棘春朝萬玉寒。",
            "碧眼阿師來授記，化龍飛去抑何難。"
        ],
        "title": "次韻持上人題延慶寺清玉軒",
        "id": "09e87454-9a49-4dd5-9cb9-41b10c0cf6fd"
    },
    {
        "author": "張良臣",
        "paragraphs": [
            "函谷關頭紫氣濃，獨教關尹喜相逢。",
            "如何道德五千字，不載周家藏室中。"
        ],
        "title": "老子像",
        "id": "7608cafc-edab-4944-bb97-d097dcc1c6f5"
    },
    {
        "author": "張良臣",
        "paragraphs": [
            "願同丑萬輩，終老孟子門。"
        ],
        "title": "句  其一",
        "id": "2a5c71e7-1452-4543-b462-f4ec4bd11f50"
    },
    {
        "author": "張良臣",
        "paragraphs": [
            "客向愁中都老盡，祇留平楚伴銷凝。"
        ],
        "title": "句  其二",
        "id": "a28212e5-1bb6-4053-bc20-c7ca520f2e3d"
    },
    {
        "author": "張良臣",
        "paragraphs": [
            "流落荒郊道轉孤。"
        ],
        "title": "句  其三",
        "id": "82d025f2-ad4f-4ef5-801f-0906f4ddf9e5"
    },
    {
        "author": "張良臣",
        "paragraphs": [
            "老去青林又一霜。"
        ],
        "title": "句  其四",
        "id": "98507222-f055-4e16-af35-2299097f173e"
    },
    {
        "author": "張良臣",
        "paragraphs": [
            "秦南燕北見君難。"
        ],
        "title": "句  其五",
        "id": "651dee49-3e52-4669-821a-e8f73fe01c6e"
    },
    {
        "author": "張良臣",
        "paragraphs": [
            "指似鳳城煙月路。"
        ],
        "title": "句  其六",
        "id": "f7b9252a-af39-441e-864f-ea6230dfc798"
    },
    {
        "author": "張良臣",
        "paragraphs": [
            "空掩玉樓先睡去。"
        ],
        "title": "句  其七",
        "id": "a324a1c9-c626-4917-a2da-444fd8b92e5b"
    },
    {
        "author": "張良臣",
        "paragraphs": [
            "腸斷江南一百五。"
        ],
        "title": "句  其八",
        "id": "3bd3922a-0d30-4c81-98c5-51314ab8d8e0"
    },
    {
        "author": "張良臣",
        "paragraphs": [
            "先到王城第一橋。"
        ],
        "title": "句  其九",
        "id": "d9786708-e668-40d9-9bd7-9569a9f16449"
    },
    {
        "author": "張良臣",
        "paragraphs": [
            "長干白下相逢少。"
        ],
        "title": "句  其一○",
        "id": "363d7740-3ed1-41e7-81b5-f97b1eec0619"
    },
    {
        "author": "張良臣",
        "paragraphs": [
            "客子摇船繞畫圖。"
        ],
        "title": "句  其一一",
        "id": "c31d4d1b-de18-448e-915c-537459a1d3bd"
    },
    {
        "author": "虞儔",
        "paragraphs": [
            "梅黄收宿雨，山綠呈層巔。",
            "高軒蔭修竹，朱檻俯流泉。",
            "雅致軼天外，俗物無眼前。",
            "笑人聲利場，蛾眉競爭妍。",
            "半生政坐拙，州縣空迴旋。",
            "自視甘寂寞，何心慕華鮮。",
            "南坡吾菟裘，杖履有厚緣。",
            "暇日領佳客，頗辦沽酒錢。",
            "愧無絲與竹，後堂欠彭宣。",
            "何以侑談笑，頼有茲山川。",
            "送鴻煩遠目，落鴈驚虛弦。",
            "門徑迴俗駕，山澤非臞仙。",
            "劇談交玉麈，醉吟飛彩牋。",
            "榴花媚紅皺，李實薦翠圓。",
            "相忘恣諧謔，小謹畧跽拳。",
            "茲遊無可紀，須君賦長篇。"
        ],
        "title": "暇日邀王天任諸公遊南坡天任有詩因次韻  其一",
        "id": "96a9d028-e44b-44f9-9952-f06752099de6"
    },
    {
        "author": "虞儔",
        "paragraphs": [
            "我詩苦艱澁，蹇步太行巔。",
            "筆乾硯欲裂，何地覓湧泉。",
            "巧匠愧傍觀，袖手不能前。",
            "敝帚徒自珍，捧心豈成妍。",
            "辟舍不獲命，屬鞬試周旋。",
            "君詩巧層出，浥露晨花鮮。",
            "前輩借波瀾，後生敢並緣。",
            "平生程不識，毀不直一錢。",
            "五色爛摩尼，八音和相宣。",
            "挹袂庾開府，拍肩楊盈川。",
            "每發必中的，矢脫無空弦。",
            "我蓋三復之，飄飄意欲仙。",
            "此計太冷淡，浪費五彩牋。",
            "不如醉紅裙，且聽歌喉圓。",
            "况當荷傾蓋，莫待栗過拳。",
            "徐看騎鯨伯，一斗揮百篇。"
        ],
        "title": "暇日邀王天任諸公遊南坡天任有詩因次韻  其二",
        "id": "5bbc25ac-951c-4f10-8019-f3c2aab7b566"
    },
    {
        "author": "虞儔",
        "paragraphs": [
            "雨驟頻垂脚，山高故隠巔。",
            "南坡疑斷路，平地怪流泉。",
            "猿鶴誰爲伴，鳬鴻亦墮前。",
            "梅黄雖借潤，榴火漫呈妍。",
            "人世隙駒過，天形磨蟻旋。",
            "雲容愁暮合，霞彩望朝鮮。",
            "已負杖藜約，宜修香火緣。",
            "江山如得助，風月敢論錢。",
            "今日苦不樂，此情誰與宣。",
            "高歌懷杜曲，晚賦擬樊川。",
            "屋破時懸溜，弓驚不受弦。",
            "好邀沽酒伴，却羨泛舟仙。",
            "竹色杯中綠，花光筆下牋。",
            "左持還有蟹，右畫更成圓。",
            "自笑牛刀割，難安鷄肋拳。",
            "補天非我事，聊爾繼新篇。"
        ],
        "title": "暇日邀王天任諸公遊南坡天任有詩因次韻  其三",
        "id": "24ed0c86-7a27-45e3-9d94-863a9ffe6d9d"
    },
    {
        "author": "虞儔",
        "paragraphs": [
            "君家有西園，望我南山巔。",
            "觴詠繼曲水，花石希平泉。",
            "長溝流砌下，遠岫列楹前。",
            "春風一披拂，百卉爲渠妍。",
            "迨茲夏日永，杖履宜盤旋。",
            "梅黄已過雨，清潤霽景鮮。",
            "主人雖好事，欲往無由緣。",
            "似聞三徑深，日夜長苔錢。",
            "行當載酒過，高情與君宣。",
            "飛鴻渺天末，浴鷺來平川。",
            "良辰恐易失，勿待月下弦。",
            "前者坐中看，俱是桂堂仙。",
            "酒豪倒金壺，詩健輕華牋。",
            "琴弄朱弦古，碁枰寒玉圓。",
            "君才尤中的，霜鶻無空拳。",
            "諄復記幽會，舂容看大篇。"
        ],
        "title": "暇日邀王天任諸公遊南坡天任有詩因次韻  其四",
        "id": "c7fc1ee3-5fce-4341-989c-2207d652ef6f"
    },
    {
        "author": "虞儔",
        "paragraphs": [
            "腰鐮刈晚禾，荷鋤種新麥。",
            "田家競作苦，羔豚勞歲夕。",
            "翠浪愜初懷，黄雲期後穫。",
            "晴暖得天時，肥瘠隨地力。",
            "賸欲觀風謠，未暇履阡陌。",
            "寧唯餠餌香，庶免鞭笞責。",
            "擬踏青州麴，釀酒邀佳客。"
        ],
        "title": "和姜總管喜民間種麥",
        "id": "936cbd05-2f3f-4c72-8dc5-6f3a9dbbdaa4"
    },
    {
        "author": "虞儔",
        "paragraphs": [
            "祇役來異鄉，瘧鬼巧伺便。",
            "寒熱四五行，大小六七戰。",
            "初如蹈陰壑，赤身卧冰霰。",
            "繼若煽紅爐，虐焰工煆鍊。",
            "先生但堅壁，高卧觀物變。",
            "謂我則忘吾，曰舍其猶傳。",
            "童子更進藥，先生强起嚥。",
            "羣鬼競揶揄，醫工何瞑眩。",
            "忽然汗四出，心愧顔有靦。",
            "須臾返清凉，輕健欲舞抃。",
            "寧唯疏枕簟，便覺美肴膳。",
            "氣和疾自去，福至禍亦轉。",
            "我生多蹇剝，縣尹劇卑賤。",
            "王事有期程，私室敢安宴。",
            "日出事還生，孤游無一援。",
            "訟牒猶山積，愚拙費裁剸。",
            "催科正火急，日夕竢訶譴。",
            "督郵顧小忍，斗米那可戀。",
            "彈琴不復夢，據案敢告倦。",
            "仇梅二友生，灑落邦之彥。",
            "頗復相料理，何嘗語遊衍。",
            "城南萬荷花，浣溪錦一片。",
            "凉生雨初過，香度風微扇。",
            "碧筩亦易辦，白墮儻可薦。",
            "詩以代折簡，辭兮非黄絹。"
        ],
        "title": "病起據案無緒輒書二十五韻呈簿尉",
        "id": "b6cb91f3-d086-4ab9-8f09-632488b60d64"
    },
    {
        "author": "虞儔",
        "paragraphs": [
            "訟牒日已稀，私幸庭無留。",
            "胡不了租稅，顧爲此拘囚。",
            "催科迫星火，對案亦包羞。",
            "作苦念田家，歲莫得少休。",
            "羔酒會鄰里，盍歸與婦謀。",
            "刻期亦人耳，吾其反自修。"
        ],
        "title": "除日獄空唯欠租監繫頗衆因悉縱遣之期以開歲五日畢來因記東坡先生倅杭除夜直都廳囚繫皆滿題詩壁間輒用其韻",
        "id": "15c297f4-41e2-4a76-9af3-a648d2181fcf"
    },
    {
        "author": "虞儔",
        "paragraphs": [
            "今旦病思清，把書坐晴簷。",
            "體舒百息勻，心遠萬慮恬。",
            "收視等庖郢，妙觀到羲炎。",
            "頓忘饑寒苦，但覺中邊甜。",
            "習氣尚稍稍，自喜良沾沾。",
            "故家東堂書，高架紛懸籤。",
            "我時且兒子，氣欲俱并兼。",
            "澆著胸次間，政爾意不廉。",
            "此意竟蹉跎，衰遲侵戟髯。",
            "邇來又留滯，鬰鬰三年淹。",
            "是秋節物高，露白原草霑。",
            "斜河轉空闊，夜氣方森嚴。",
            "此日足可惜，黄塵滿征襜。",
            "明年會當歸，赤米薦白鹽。",
            "繙經慰老眼，甘作書蠹潜。",
            "共嘲玄尚白，指笑突不黔。",
            "亦知屠沽兒，羔豚方屬饜。"
        ],
        "title": "病後有感作",
        "id": "333cf59c-d9fb-4800-85b3-c8355fd24d6a"
    },
    {
        "author": "虞儔",
        "paragraphs": [
            "士流競彈冠，州牧紛勸駕。",
            "器識在所先，文藝乃其亞。",
            "朅來同抱關，因得奉餘暇。",
            "軟語雜嘲謔，小酌見藴藉。",
            "官禁不通風，門鍵那容罅。",
            "豹斑縱未窺，鯨背幾思跨。",
            "君來怪已三，我到嗟方乍。",
            "前頭萬木春，當戶三星夜。",
            "棄甲勿復來，背城寧一借。",
            "新詩抵驪珠，歸橐何妨詫。"
        ],
        "title": "和張伯子韻",
        "id": "6228c8e3-81a0-4c50-b47e-03bd3af791f6"
    },
    {
        "author": "虞儔",
        "paragraphs": [
            "平生笑盜儒，口誦青青麥。",
            "刻燭和新詩，此夕知何夕。",
            "六花來未晚，三白會有穫。",
            "雨暘亦天事，勤惰繄人力。",
            "何妨縱牛羊，况已遍隴陌。",
            "青黄未交時，補助豈無責。",
            "我亦念歸田，聊作數旬客。"
        ],
        "title": "詠麥",
        "id": "9fd7bb82-de1f-48f3-8539-2110a7453680"
    },
    {
        "author": "虞儔",
        "paragraphs": [
            "富貴如浮雲，于我初何有。",
            "轉徙浙東西，僅足餬其口。",
            "去年在吳興，民物猶未阜。",
            "賑荒事方殷，奚暇詩與酒。",
            "今年到東陽，政成不待久。",
            "邂逅遇詩仙，襟抱得細剖。",
            "切磋愧子貢，起予幸魯叟。",
            "琮琤蒼玉佩，關鍵黄金鈕。",
            "擬學西子顰，益愧鄰女醜。",
            "賡酬强追逐，要是非敵手。",
            "目短曹劉牆，氣轢鮑謝囿。",
            "我如武成策，第可二三取。",
            "山澤多蛇龍，松柏無培塿。",
            "緬懷南澗老，斯人骨已朽。",
            "人事真好乖，又假蘇臺守。",
            "遽辭山水邦，暫缺雲龍耦。",
            "酒罷雨沾裾，船開山入牖。",
            "似鶴出樊籠，如魚脫窠臼。",
            "分袂却關情，鼓棹猶回首。",
            "長篇肯贈我，字字炳星斗。",
            "願保歲寒心，莫愧金石友。"
        ],
        "title": "和姜總管送別",
        "id": "e723ab2d-e818-4d3b-8abc-8a36009e0e38"
    },
    {
        "author": "虞儔",
        "paragraphs": [
            "九月十月交，卦應西北乾。",
            "少昊猶執矩，玄冥遽行權。",
            "慶元敦牂歲，夏無雨暘愆。",
            "早禾既有秋，人斯望有年。",
            "晚稻亦懷新，穎實相接連。",
            "不間東南畝，寧分左右肩。",
            "嚴霜忽早降，節候無餘暄。",
            "黄熟乃無日，青乾空在田。",
            "殆不如稊稗，那敢詠好堅。",
            "造物豈棄遺，繄時失後先。",
            "農夫亟欲訴，有司不謂然。",
            "課無責之有，何異扼其咽。",
            "使君惻興念，官租爲渠蠲。",
            "作詩寬彼憂，至哉仁人言。",
            "幸甚宣城民，信乎有二天。"
        ],
        "title": "和寧國守沈察院九月嚴霜十五韻",
        "id": "34acbd51-96af-4d92-94d9-85755b3ce636"
    },
    {
        "author": "虞儔",
        "paragraphs": [
            "兒行十里程，母心千里逐。",
            "昔者子曾子，不忍離一宿。",
            "今我獨何爲，旅食久輦轂。",
            "來時月中秋，坐待陽初復。",
            "薄命難推挽，闊步窘邊幅。",
            "慰藉煩友朋，栖遲愧僮僕。",
            "畫餠唐生相，說河嚴子卜。",
            "世態方奔競，人情慮反覆。",
            "夫豈不懷歸，所惡在欲速。",
            "眉壽翠濤春，洞庭霜橘熟。",
            "亦足盡親歡，何必此微祿。"
        ],
        "tags": [
            "洞庭湖"
        ],
        "title": "冬至念母",
        "id": "43df2e0a-1ea9-4b0e-9715-9ce6510acb4e"
    },
    {
        "author": "虞儔",
        "paragraphs": [
            "招提城東隅，勝集僚友俱。",
            "腐儒元自臞，午飯厄齋盂。",
            "不如計一醉，况有高陽徒。",
            "小秋頗解事，鷄鶩營庖厨。",
            "我歸與婦謀，但問酒有無。",
            "婦言有斗酒，待子不時須。"
        ],
        "title": "秋日同官遊聖感寺晚飲范公亭分韻得須對二字  其一",
        "id": "8e6c40f5-561b-4fe5-b607-f572e7b8460f"
    },
    {
        "author": "虞儔",
        "paragraphs": [
            "木末好風來，山頭凉月朏。",
            "快哉城上亭，登臨吾亦再。",
            "堂堂文正公，精神凜猶在。",
            "盃行且停飲，四座俱起酹。",
            "義氣激余衷，豁若挹沆瀣。",
            "此夕飲也清，且無俗子對。"
        ],
        "title": "秋日同官遊聖感寺晚飲范公亭分韻得須對二字  其二",
        "id": "97a354d6-410e-42b6-9385-b00ae38161a9"
    },
    {
        "author": "虞儔",
        "paragraphs": [
            "晨起候鷄鳴，我車催發軔。",
            "列炬犯星微，衣襟蒙霧潤。",
            "將迎恐後期，奔走追前進。",
            "拭面愧緇塵，墊巾憐雪鬢。",
            "吾年已如此，世態何當徇。",
            "曷不歸去來，榮枯才一瞬。"
        ],
        "title": "次早再出",
        "id": "b26fa495-9a5f-4835-9112-4d0306758c5a"
    },
    {
        "author": "虞儔",
        "paragraphs": [
            "少昊欲行秋，驕陽猶跋扈。",
            "炎蒸不易滌，頗費天公雨。",
            "浸淫三日霖，雲氣政旁午。",
            "所慮早禾傷，佳實卧場圃。",
            "翻思向來旱，南畝生塵土。",
            "矯首望雲霓，一滴如膏乳。",
            "及茲收斂際，反以多爲苦。",
            "蒼蒼匪天歟，惻怛羣物祖。",
            "怨咨尚未免，是非何所付。",
            "會當返秋陽，新晴照區宇。",
            "禾實趁登場，不特盈我庾。",
            "荷擔赬肩歸，亦足慰田父。",
            "黄鷄能漸肥，紅酒幸可酤。",
            "持用答豐年，造物儻復許。"
        ],
        "title": "秋雨歡",
        "id": "d8cfc4d1-8821-4f9c-904d-a188c9982e0b"
    },
    {
        "author": "虞儔",
        "paragraphs": [
            "老驥困鹽車，四足若有絆。",
            "鶑鳩搶榆枋，控地不能遠。",
            "我本田家子，釋耒事游宦。",
            "少壯耻干請，老大誰推挽。",
            "撫字亦徒勞，催科寧趣辦。",
            "於心儻無愧，此首何妨俛。",
            "財由政事足，軻也豈好辯。",
            "苟得而富貴，孰若甘貧賤。"
        ],
        "title": "和張文潜有所嘆韻",
        "id": "4eb87c13-67ab-4270-be8b-d2e1b2e79e97"
    },
    {
        "author": "虞儔",
        "paragraphs": [
            "飛鴻渺天末，目送類中散。",
            "謫仙負詩狂，直欲摘星漢。",
            "白雲千丈峯，金碧美且煥。",
            "忘言老瞿曇，祇作空花觀。",
            "軒冕儻來耳，世事亦其漫。",
            "鸞鳳在赤霄，寧肯就紲絆。",
            "惟餘憂國心，撫事輒悲怨。",
            "饑饉有流離，十室九不爨。",
            "上動黄屋念，每日不遑旰。",
            "公豈愛登覽，微意寓篇翰。",
            "山僧遽傳似，字字如珠貫。",
            "勸分豈無術，未必愧鞭算。",
            "升斗倘均惠，溝壑庶少逭。",
            "福星公恐是，疇復虞歲旱。",
            "王事敢告勞，行役春過半。",
            "鬢絲禪榻畔，綸巾時一岸。",
            "溪山得勝賞，歌舞廢屢按。",
            "請頌海沂康，民謠茲可翫。"
        ],
        "title": "和陳倅留題奉聖",
        "id": "ce39cc38-5cbb-4f66-b027-e57200abb593"
    },
    {
        "author": "虞儔",
        "paragraphs": [
            "我坐南坡上，高鴻忽飛去。",
            "指點夕陽外，文脊蓋其處。",
            "下有奇洞府，有道乃宜據。",
            "鹿裘坐石室，先生豈真踞。",
            "儻是我輩人，傲視非所慮。",
            "桓溫汝何爲，乃欲效三顧。",
            "姦心妄窺鼎，未見神合沮。",
            "猿鶴亦汝羞，未易飲食舉。",
            "伏滔不自重，且爲溫所遇。",
            "贊詞縱云美，所耻非所慕。",
            "邇來賢別駕，物外欲軒翥。",
            "功名恐未免，溪山亦已飫。",
            "五字識巖石，千載想風馭。",
            "神交付冥漠，心契自平素。",
            "蒼苔留履跡，飛花約歸路。",
            "先生還一笑，晴雲爲披絮。"
        ],
        "title": "和陳倅遊石門弔瞿硎先生",
        "id": "289e6346-365a-47c6-a0c9-bbd0d2091fcd"
    },
    {
        "author": "虞儔",
        "paragraphs": [
            "君家青田姿，見之毛骨寒。",
            "方當秋露警，遽迫夏景殘。",
            "年來縱飲啄，意外失防閑。",
            "誰歟不具眼，斃之于汝安。",
            "竹林有餘蔭，荷塘豈不寬。",
            "正坐出門誤，寧虞行路難。",
            "因思出處理，士君子惟艱。",
            "方其窮居時，孤進無還丹。",
            "山林欲長往，鐘鼎夫豈慳。",
            "一朝隴書至，倏若登天翰。",
            "肉食無遠謀，伐檀譏素餐。",
            "失身墜戮辱，無乃佞與姦。",
            "逐兔牽黄犬，東門那得還。",
            "竟死咸陽市，慟哭何辛酸。",
            "丹塗布衣願，恨不蒯與菅。",
            "富貴履危機，悵望扶摇摶。",
            "世事亦墮甑，天理真循環。",
            "向來京口銘，俯仰成悲歡。",
            "世無薛公筆，想像付永歎。"
        ],
        "title": "林子長見示悼鶴之詩若不能釋然者因次韻以廣其意且於鶴不能無責焉耳",
        "id": "fa60566a-bd2e-4280-b3fd-e558aa062085"
    },
    {
        "author": "虞儔",
        "paragraphs": [
            "吳興魚稻鄉，來視刺史印。",
            "適丁饑饉後，倉廩無餘藴。",
            "當饋不下嚥，寧望饌中雋。",
            "年來稻如雲，便覺摇其吻。",
            "豐年百物熟，天意毋寧靳。",
            "君侯有佳惠，芡實粲光潤。",
            "東山願不違，南蕩居其近。",
            "此物舊知名，採擷手自引。",
            "剖蚌訝珠還，泣蛟疑淚迸。",
            "軟溫新剝肉，飣餖初嘗醖。",
            "遺我水之濱，此意君其問。"
        ],
        "title": "和萬元亨舍人送芡實",
        "id": "2637d519-3e4e-4f3a-96b7-fee240bb5af3"
    },
    {
        "author": "虞儔",
        "paragraphs": [
            "姑射之山果何如，往者吾言聞接輿。",
            "肌膚冰雪能綽約，是中知有神人居。",
            "神凝自使年穀熟，况有疵癘煩驅除。",
            "乘雲四海聊戲劇，磅礴萬物同慘舒。",
            "至哉河漢已無極，俗士區區窮尾閭。"
        ],
        "title": "和王天任喜雪  其一",
        "id": "4aba734a-eac2-460b-867d-e4702c9a34f1"
    },
    {
        "author": "虞儔",
        "paragraphs": [
            "我家四壁真相如，晨興欲出無車輿。",
            "獨騎瘦馬南坡下，閬風十二仙人居。",
            "書生一朝忽富貴，瑶林瓊樹環玉除。",
            "梅花失喜爲三白，一枝放我眉頭舒。",
            "春風醉眼紅綠亂，爾時獨醒如三閭。"
        ],
        "title": "和王天任喜雪  其二",
        "id": "6df34c1f-ca31-4290-80c3-fae8bc3b339e"
    },
    {
        "author": "虞儔",
        "paragraphs": [
            "妙喜老人骨應槁，明月堂空迹如掃。",
            "叢林耆舊半消磨，砥柱頹波餘此老。",
            "五峯深處開道場，道價重於連城寶。",
            "我蓋知名二十年，長恨識師之不早。",
            "朅來陵陽第二峯，一笑相從即傾倒。",
            "午窗對坐語笑清，夜榻歸來魂夢好。",
            "大顛理勢恐是渠，澄觀公才何足道。",
            "青衫我亦行作吏，未盡俗緣多病惱。",
            "相期巢父早掉頭，共住山中拾瑶草。"
        ],
        "title": "送隠靜恭老",
        "id": "71083827-bd55-42ff-a212-c342d0191e71"
    },
    {
        "author": "虞儔",
        "paragraphs": [
            "故人別來知幾年，怪我相逢鬚鬢白。",
            "看鏡功名不用頻，蒼苔遍教留行跡。",
            "蚤知宇定發天光，未聞終日介如石。",
            "此理昭然何足疑，來詩併遣鎸崖壁。"
        ],
        "title": "和中本留題照石詩",
        "id": "bbc43c04-21bc-44da-bf12-8158b20d3692"
    },
    {
        "author": "虞儔",
        "paragraphs": [
            "吳儂生長水與雲，不採蓮花拔蒲根。",
            "窮山鑿石出奇怪，顛坑仆谷無寒溫。",
            "宣和倖臣以佞進，橫江花石如雲屯。",
            "造化有此誠瘡痏，奈何浮靡誇朴敦。",
            "守令誅求星火迫，州縣驚擾河濤翻。",
            "舉觴誰酹栟櫚子，我欲從之以爲昆。",
            "爾來刳作短尾銚，形模簡古得全渾。",
            "遺君日以烹龍鳳，要和松風瀉潺湲。",
            "彌明譏評二子媿，盧仝風味千載存。",
            "搜攪胸中萬卷富，傾動筆下三峽源。",
            "可憐長安貴公子，飽餐荔支饜河豚。",
            "豈知是中有佳趣，目方忤視手不捫。",
            "武夫丁字且不識，一礮擬落天驕魂。",
            "平生攘臂咤飛石，唾取青衫明主恩。",
            "書生調度清且苦，臭味不同誰與論。",
            "祝君勿遣羊羹污，以友石供古銅盆。"
        ],
        "title": "贈孫尉姑蘇紫石銚孫有詩次韻",
        "id": "2b72cce5-fc1e-4240-a041-ce137fe60860"
    },
    {
        "author": "虞儔",
        "paragraphs": [
            "雲氣四蒸雷蓄怒，山雨一來風借助。",
            "抱頭乳燕竄低簷，噤口黄鸝在深樹。",
            "竹圍萬槊齊驚呼，老松不動如亞夫。",
            "何人筆端带三昧，畫作竹堂風雨圖。"
        ],
        "title": "食後過竹堂風雨遽作賦所見",
        "id": "7e4b4060-8f97-4fa6-b473-ead27bb04608"
    },
    {
        "author": "虞儔",
        "paragraphs": [
            "人生五馬古云樂，今君此行殊不惡。",
            "君才自是瑚璉器，十載聲華滿臺閣。",
            "胡爲忽厭東華塵，一麾要把江之濱。",
            "聞道豐登少公事，姑與匡廬作主人。",
            "到郡莫辭譏屢費，政恐朝來多爽氣。",
            "山中向有讀書人，爲問歸來頭白未。"
        ],
        "tags": [
            "庐山"
        ],
        "title": "監學同舍餞南康新使君黄雍文分韻",
        "id": "79018737-4d4d-4357-a1fe-331404d5cd40"
    },
    {
        "author": "虞儔",
        "paragraphs": [
            "我昔絃歌乳溪側，嗟哉所割真鷄肋。",
            "斯民疾苦得飽諳，離彼三年能記憶。",
            "丁男箇箇事播殖，紅女家家勤紡織。",
            "可憐卒歲無完褐，縱使豐年有菜色。",
            "夏稅未畢秋稅來，縣家小緩州家逼。",
            "拆東補西恐不免，剜肉醫瘡寧有極。",
            "小儒安敢私其民，上官貽怒幾遭劾。",
            "痛定還思當痛時，至今夢裏猶心惻。",
            "歙爲富州傳自舊，誰以留州事苛刻。",
            "徐侯固是清廟器，撫摩暫遣憑熊軾。",
            "朝廷選用蓋不輕，祖帳衣冠傾上國。",
            "德星往矣勿復道，田里從茲無嘆息。"
        ],
        "title": "成均同舍餞別新安使君徐子宜太丞分韻",
        "id": "d7000455-2eda-4ccd-99e2-ddd910163261"
    },
    {
        "author": "虞儔",
        "paragraphs": [
            "憶昔飛鳬來上國，作縣聲名動宸極。",
            "今朝頗怪空馬羣，十年所得真鷄肋。",
            "笑指滁陽有佳處，手把一麾留不得。",
            "醉翁相望百年間，瑯琊自此添顔色。"
        ],
        "title": "同舍餞新滁陽使君范子由寺丞于成均芳潤軒分韻",
        "id": "38f4b6ab-2cf4-4848-a097-a8dab0272f60"
    },
    {
        "author": "虞儔",
        "paragraphs": [
            "誑人吐盡胸中墨，不料反爲人所得。",
            "禍變之來非所慮，僅與詩人供一筯。",
            "韓非竟以說難死，楊惲詩成汙刀机。",
            "子雲嗜學甘寂寞，晚年奇字終投閣。",
            "撐腸文字五千卷，不救顔回忍饑面。",
            "三年博士冗不治，半生鉛槧寧非癡。",
            "老兵兩眼不識書，飽食高眠我不如。"
        ],
        "title": "食墨魚有感",
        "id": "9f75efc8-1f76-4615-b8fe-5427f2ec051b"
    },
    {
        "author": "虞儔",
        "paragraphs": [
            "庭空吏散無公事，一枕清風供午睡。",
            "列仙之陬渺何許，化蝶翩翩可坐致。",
            "夢中意行不識路，神前那有車乘墜。",
            "立壁延緣蘿蔓綠，滑徑行視莓苔翠。",
            "南遊忽到九疑峯，竹痕斑斑湘娥淚。",
            "簫韶聲斷蒼梧雲，石上虛餘千古意。",
            "回鑣斜經少昊墟，閬風縣圃窮幽邃。",
            "崑崙銅柱高隠天，河流九曲東南被。",
            "高掌遠蹠得我驚，二華巨靈留贔屭。",
            "三丘却轉問勾芒，首冠連鼇誰所置。",
            "蓬萊浪自弱水隔，俛仰之間興已寄。",
            "傳聞有棗大如瓜，一笑安期方指示。",
            "惡風驟起吹船回，未悟此身在平地。",
            "鼕鼕衙鼓忽驚覺，起來恰見羣兒戲。",
            "疊石亭前作假山，列嶂層峯生詭異。",
            "有如中怒互拏攫，或似畫眉相嫵媚。",
            "神獒獅子豈其朋，伏虎卧駝非若類。",
            "珠屏九摺地不惜，西柱一峯天所棄。",
            "眼中乍見已堪賞，夢裏曾遊俱可誌。",
            "連筒灌水瀑泉飛，薄岸臨坻盤石巋。",
            "瓦盤拳石養菖蒲，小有仇池今見二。",
            "乃知仙境只人間，跬步不移千里至。",
            "向來封國在槐枝，我今此夢真相似。",
            "要知萬事孰非夢，何物世間能久嗜。",
            "有人夜半欲移舟，讀我此詩寧不愧。"
        ],
        "title": "次韻漢老弟假山",
        "id": "def50571-edb1-4703-a8ed-fb9372414fae"
    },
    {
        "author": "虞儔",
        "paragraphs": [
            "秋風一熟平湖芡，滿市明珠如土賤。",
            "昔也兼名鴻鴈頭，今茲始識胡孫面。",
            "應須我輩賸著語，會有後人來作傳。",
            "橫塘地主總好事，凌波不過空山嚥。"
        ],
        "title": "偶食鷄頭有懷萬元亨沈德遠林子長橫塘三主人  其一",
        "id": "331e0547-67ef-4204-a79f-c3e8d97c1c16"
    },
    {
        "author": "虞儔",
        "paragraphs": [
            "年豐豈特菱蓮芡，米價新來如許賤。",
            "不孤后稷由已思，誰作顔回忍饑面。",
            "清朝已拜富民侯，太史莫書循吏傳。",
            "我今何事不歸田，豆飯芋魁甘得嚥。"
        ],
        "title": "偶食鷄頭有懷萬元亨沈德遠林子長橫塘三主人  其二",
        "id": "8a95575d-171d-4232-9464-2d685d2542b0"
    },
    {
        "author": "虞儔",
        "paragraphs": [
            "春風吹水生碧鱗，南坡花事日日新。",
            "水流花出人間去，應有桃源迷路人。",
            "四圍山色染黛綠，夾道柳絲摇麴塵。",
            "碧桃和露真含笑，海棠過雨猶橫陳。",
            "蜜脾未滿蜂子閙，麥穗欲齊媒雉馴。",
            "滿堂金玉空爲爾，不博斑衣膝下春。",
            "我今家居奉慈母，長年直欲齊大椿。",
            "每當淑景恣遊覽，白藤肩輿敷錦茵。",
            "華髮映花更蕭爽，朱顔得酒能精神。",
            "授柑政類潘騎省，舉觴敢望周伯仁。",
            "仙家日月雖不老，人生行樂須及辰。",
            "張侯故是名家子，萬里碧雲看致身。",
            "朅來吾縣鸞栖棘，少年得祿說及親。",
            "洛濱侍從追前躅，喜君有此與我均。",
            "花間不用錦步障，鶑蝶近前君勿嗔。",
            "雙缾姑餉千日壽，待戒園夫休厭頻。"
        ],
        "title": "和張簿南坡",
        "id": "7017c5b0-f84e-4c14-b14a-5334dcc9741a"
    },
    {
        "author": "虞儔",
        "paragraphs": [
            "莫笑當年韓與侯，釣魚溫水垂纖鈎。",
            "鳶肩自是騰上速，安用常何薦馬周。",
            "先生直氣摩星斗，肯來州縣甘低頭。",
            "蒞官姑欲行所學，一猿未足勝衆猴。",
            "平生一介重取與，邈視不義如雲浮。",
            "同舍償金初何有，從者竊屨還言否。",
            "古井新來亦波浪，夷途强指如山丘。",
            "毀言中人以疑似，心苟無瑕何足尤。",
            "雖然鑠金忌衆口，此語不妄聞諸鄒。",
            "誰知三月未得祿，長饑日典鷫鸘裘。",
            "不作顔公乞米帖，吟詩肝腎愁鎸鎪。",
            "詩成險語破鬼膽，我慚屬和真蠻謳。",
            "願須暇日薦所有，君方有行寧少留。",
            "何妨暫駕揚州鶴，猶勝他人萬斛舟。"
        ],
        "title": "和郁簿述懷古風",
        "id": "0c1051da-38ba-4843-b957-def84220a045"
    },
    {
        "author": "虞儔",
        "paragraphs": [
            "先生一室如懸罄，彈鋏浩歌誰復聽。",
            "籃輿每出欠僕夫，蹇馿試跨愁泥濘。",
            "南坡日涉恐負渠，寸步躋攀如折脛。",
            "偶向田頭問小溪，何妨竹裏通幽徑。",
            "杖藜從此便還往，出趁晨光歸及暝。",
            "更遣蒼頭佩一壺，醉中却愛風吹醒。"
        ],
        "title": "昨日於竹堂後開一逕通南坡甚近從此便於往還遂成日涉之趣矣",
        "id": "352d4ff7-a46c-4de4-a59f-7fcad928f330"
    },
    {
        "author": "虞儔",
        "paragraphs": [
            "今年桑葉賤如土，吳蠶戢戢多於魯。",
            "葉底時聞健食聲，樹頭颯颯初來雨。",
            "辛勤出火倏三眠，準擬收功千萬縷。",
            "縣官何忍爲繭絲，女紅切勿事纂組。",
            "愚儒請遺天下衣，各使蒼生有環堵。",
            "天寒歲暮田舍翁，白髮霜風吹兩股。"
        ],
        "title": "春蠶行",
        "id": "61b97259-b5cc-4d18-866d-09915ea4cf2b"
    },
    {
        "author": "虞儔",
        "paragraphs": [
            "君不見羅敷採桑城南路，不肯輕爲使君婦。",
            "又不見銀釵垂頸負薪歸，四十未嫁夔州女。",
            "雙丫何自老山中，當年豈羨西鄰富。",
            "花前啼鳥春不知，水裏姮娥夜相顧。",
            "寧爲山頭望夫石，儻有飛鴻傳尺素。",
            "莫學巫山十二峯，爲雲爲雨朝還暮。",
            "老奴玉鏡誰自料，阿嬌金屋知何所。",
            "明珠節婦浪悲吟，羅襪洛神空有賦，蛾眉入宮須見妬。"
        ],
        "title": "林正甫舉似所和雙丫巖詩且索同賦",
        "id": "1b0176f3-d03b-43cf-b3a0-013b402e3af5"
    },
    {
        "author": "虞儔",
        "paragraphs": [
            "町畦紛接壤，灌溉細穿渠。",
            "坐待佳蔬長，應須惡草除。",
            "向來師老圃，此去遂閒居。",
            "遶屋扶疎處，兼尋種樹書。"
        ],
        "title": "觀園夫種菜",
        "id": "420aff9a-6a4b-4853-9882-62dd03585313"
    },
    {
        "author": "虞儔",
        "paragraphs": [
            "月桂天應惜，溪堂人與清。",
            "五枝蒙折贈，雙目喜增明。",
            "紅藥羞丹禁，彤霞避赤城。",
            "賸聞燒燭賞，有底置公榮。"
        ],
        "title": "和林子長分贈丹桂韻",
        "id": "a39d66ec-54ad-4285-b470-c8b61bb8b352"
    },
    {
        "author": "虞儔",
        "paragraphs": [
            "久雨苦不樂，吾廬亦未貧。",
            "十旬兼美醖，千畝長脩筠。",
            "睡蝶頻來夢，歌鶑皆惱人。",
            "得君新唱和，懶病起精神。"
        ],
        "title": "雨中偶成呈天任",
        "id": "de501bf3-1416-472a-a7b4-3289651c107e"
    },
    {
        "author": "虞儔",
        "paragraphs": [
            "問訊東籬菊，如今開未開。",
            "不應辜酒伴，寧是欠詩催。",
            "屈指秋將盡，關心日幾回。",
            "霜風不相借，何意尚徘徊。"
        ],
        "title": "秋晚矣菊猶未開小詩速之  其一",
        "id": "9e7d8df8-092d-448b-a082-602ba901320b"
    },
    {
        "author": "虞儔",
        "paragraphs": [
            "酒爲多多辦，花須早早開。",
            "已愆重九約，猶待兩番催。",
            "明日還何益，西風定肯回。",
            "游言空自解，蜂蝶笑徘徊。"
        ],
        "title": "秋晚矣菊猶未開小詩速之  其二",
        "id": "da24452f-7a3f-44e7-84af-ab7c0c027ed3"
    },
    {
        "author": "虞儔",
        "paragraphs": [
            "珍重栽培意，商量仔細開。",
            "花心終有待，詩句漫勞催。",
            "莫恨三秋去，須教一笑回。",
            "但儲千斛酒，端的奉徘徊。"
        ],
        "title": "再促花",
        "id": "e6a0a21a-ebf0-4098-835f-37013540cc50"
    },
    {
        "author": "虞儔",
        "paragraphs": [
            "蝶自無心懶，花應有意開。",
            "含香特珍寵，顧影尚低回。",
            "畢竟風流在，從渠火急催。",
            "浮華不相待，莊重政徘徊。"
        ],
        "title": "數詩煎迫太甚再爲花下一轉語",
        "id": "aec7dbff-044d-4471-b8ef-5a2a9be99c78"
    },
    {
        "author": "虞儔",
        "paragraphs": [
            "落木驚秋晚，黄花徹夜開。",
            "便教雙蝶舞，寧是萬牛回。",
            "有酒須頻舉，將詩莫浪催。",
            "淵明千古意，爲汝轉徘徊。"
        ],
        "title": "喜花開",
        "id": "f93f96bb-0742-4a51-85a1-e1beae3339c3"
    },
    {
        "author": "虞儔",
        "paragraphs": [
            "怪底花心轉，知從筆力回。",
            "不嫌嘲我廋，良是爲君開。",
            "白雪詞何有，黄鷄曲漫催。",
            "待牽重九興，籬下醉徘徊。"
        ],
        "title": "諸公和詩而菊開主簿沃同年乃有褒拂之語用韻謝之",
        "id": "14762edc-8599-4e42-adf7-8c69b5332184"
    },
    {
        "author": "虞儔",
        "paragraphs": [
            "入臺羞結舌，去國坐嬰鱗。",
            "東道今行李，南宮乃故人。",
            "寒溫煩見問，書劄不辭頻。",
            "向日區區意，還曾扣大鈞。"
        ],
        "title": "比收張伯子尚書書報諸公有相招意因賦拙句  其一",
        "id": "f2d578c5-bac0-4df1-a3a1-18912e2cdb9a"
    },
    {
        "author": "虞儔",
        "paragraphs": [
            "與物初無競，何人苦見銜。",
            "馮唐雖白首，商皓豈空函。",
            "烏鵲新傳喜，青蠅漸息讒。",
            "鴛鴻滿臺閣，祇合理歸帆。"
        ],
        "title": "比收張伯子尚書書報諸公有相招意因賦拙句  其二",
        "id": "899b57b6-62e3-4756-853d-27f50ee75b59"
    },
    {
        "author": "虞儔",
        "paragraphs": [
            "天上張公子，殷勤忽枉書。",
            "幾年憐潦倒，今日遂吹噓。",
            "貢喜慚何暮，馮招恐不虛。",
            "吾生真有命，造物合何如。"
        ],
        "title": "比收張伯子尚書書報諸公有相招意因賦拙句  其三",
        "id": "5890c82f-bdea-4b58-83e3-3178372daa44"
    },
    {
        "author": "虞儔",
        "paragraphs": [
            "宦路雲霄近，鄉評月旦賢。",
            "不惟同里巷，曾是接官聯。",
            "西浙勞裨贊，東淮適後先。",
            "向來吹送意，豈料隔重泉。"
        ],
        "title": "韓知府挽詩二首  其一",
        "id": "5445af1c-f15b-4d99-85af-610b5c59c57c"
    },
    {
        "author": "虞儔",
        "paragraphs": [
            "方美朱輪貴，俄驚丹旐新。",
            "鳳毛看二子，鶴髮慰偏親。",
            "甲第歸無日，名園跡已陳。",
            "風流山下路，楚挽倍傷神。"
        ],
        "title": "韓知府挽詩二首  其二",
        "id": "d98bed36-bdbe-4758-9a4f-5e685cbd1145"
    },
    {
        "author": "虞儔",
        "paragraphs": [
            "彩棒初行志，華途蚤策勳。",
            "旋聞鳬舄召，徑有虎符分。",
            "嘆息誰爲黨，推求誤到君。",
            "天公還憒憒，玉石竟俱焚。"
        ],
        "title": "林子中知府挽詩  其一",
        "id": "d4cb25b1-acd9-4d0b-9341-c6e1d2725249"
    },
    {
        "author": "虞儔",
        "paragraphs": [
            "疇昔因難弟，夤緣幸識君。",
            "宦途俱別日，苕水再披雲。",
            "勞苦驚多病，悲凉惜離羣。",
            "斗金峯下路，鐸挽不堪聞。"
        ],
        "title": "林子中知府挽詩  其二",
        "id": "45c38645-a577-4541-89e6-cf987eaf098c"
    },
    {
        "author": "虞儔",
        "paragraphs": [
            "望重三朝舊，年過八秩希。",
            "股肱康帝室，羽翼傅儲闈。",
            "北闕恩雖厚，東山願豈違。",
            "蒼生猶有恨，不見衮衣歸。"
        ],
        "title": "李參政挽詩  其一",
        "id": "709f9e5e-1509-4251-93db-b3a0931ee2a7"
    },
    {
        "author": "虞儔",
        "paragraphs": [
            "廊廟推良弼，屏藩紀吏師。",
            "三孤崇恤典，公座有佳兒。",
            "風節蕭長倩，詩篇杜拾遺。",
            "倏騎箕尾去，名共列星垂。"
        ],
        "title": "李參政挽詩  其二",
        "id": "0d46d679-917e-476d-a69e-7a1ade5283c7"
    },
    {
        "author": "虞儔",
        "paragraphs": [
            "末路懷前輩，分符記舊臨。",
            "吳興慚薤本，寶婺仰棠陰。",
            "驥子嘗傾蓋，龍門亦整襟。",
            "無繇陪執紼，楚挽寄哀音。"
        ],
        "title": "李參政挽詩  其三",
        "id": "ceba17be-546b-4e0e-b61e-030e6b463bbd"
    },
    {
        "author": "虞儔",
        "paragraphs": [
            "慘澹門闌色，凄凉月旦評。",
            "居官皆可紀，當路競知名。",
            "香火祠庭老，錙銖郡紱輕。",
            "彈冠公自懶，相國詎忘情。"
        ],
        "title": "參議余公挽詩  其一",
        "id": "5e3ea558-5b33-4618-ac5d-e0f9415074b0"
    },
    {
        "author": "虞儔",
        "paragraphs": [
            "假蔭非公志，書生若命何。",
            "高才寧汩沒，榮路故蹉跎。",
            "仲子能傳業，詞場遂决科。",
            "暮年方慰意，樂極又悲歌。"
        ],
        "title": "參議余公挽詩  其二",
        "id": "41c2129c-9ae2-496d-84e5-125f6c2fa62a"
    },
    {
        "author": "虞儔",
        "paragraphs": [
            "城郭迎車騎，溪山展畫圖。",
            "歸鴉翻落葉，宿雁集寒蕪。",
            "酒裏傾肝膽，吟邊識步趨。",
            "佳人來底暮，心傒碧雲蘇。"
        ],
        "title": "和姜總管歸途",
        "id": "37b0542e-4996-4b02-be03-693080dfc8a6"
    },
    {
        "author": "虞儔",
        "paragraphs": [
            "坐久無人問，愁多莫我娛。",
            "頗知新歲好，却訝五行孤。",
            "書亂塵凝案，灰寒雪擁爐。",
            "可能無斗酒，牆外雜歌呼。"
        ],
        "title": "元日小室獨坐情思不怡",
        "id": "b22544a0-00f0-4421-9178-2e657f5baf6e"
    },
    {
        "author": "虞儔",
        "paragraphs": [
            "詩酒平生興，人琴畢竟空。",
            "儒冠成晚歲，尺牘到諸公。",
            "忽嘆羣無鶴，誰留目送鴻。",
            "竹林家世事，清節見君同。"
        ],
        "title": "故奚公學長挽詩",
        "id": "09fdce02-bd72-48e0-84fa-14938ee71fb3"
    },
    {
        "author": "虞儔",
        "paragraphs": [
            "孝子推慈父，明君有直臣。",
            "豈惟成羽翼，况復掌絲綸。",
            "想像成齋舊，昭回宸翰新。",
            "固應方寸地，種德玉堂人。"
        ],
        "title": "中書黄舍人父總幹挽詩  其一",
        "id": "06057688-f089-47a8-9b94-d7ce431fb672"
    },
    {
        "author": "虞儔",
        "paragraphs": [
            "有子能傳業，黄金笑滿籯。",
            "去華雖不第，谷口豈其卿。",
            "四海知名姓，諸儒仗老成。",
            "平生郭有道，真不媿碑銘。"
        ],
        "title": "中書黄舍人父總幹挽詩  其二",
        "id": "fd1815fb-1e7d-4183-8119-d6cb7014e88f"
    },
    {
        "author": "虞儔",
        "paragraphs": [
            "淑氣含公鼎，明時預政機。",
            "仲山維補衮，文子不勝衣。",
            "南國恩偏厚，東山志偶違。",
            "一爲天下慟，無以我公歸。"
        ],
        "title": "挽余丞相  其一",
        "id": "03ba8ee4-346a-4ef3-a0d2-8651e2dc3360"
    },
    {
        "author": "虞儔",
        "paragraphs": [
            "暑路驅紅旆，天書趣紫泥。",
            "長沙元忌鵩，太歲又逢鷄。",
            "挽鐸春風咽，銘旌夕照低。",
            "冠車紛會葬，桃李自成蹊。"
        ],
        "title": "挽余丞相  其二",
        "id": "d1413e67-a9b2-48bf-9917-750447fcca0f"
    },
    {
        "author": "虞儔",
        "paragraphs": [
            "新學輕餘子，忠懷策萬言。",
            "治安猶涕泣，師友故淵源。",
            "日曳尚書履，風生刺史轓。",
            "漢庭誰第一，殊未遜公孫。"
        ],
        "title": "寶閣尚書凌公挽詩  其一",
        "id": "65247764-0f97-4b0c-972c-bb28a435c2d3"
    },
    {
        "author": "虞儔",
        "paragraphs": [
            "未識嵇中散，今無元魯山。",
            "宦游真恨晚，逸駕竟難攀。",
            "閲月推評旦，聞風尚起頑。",
            "九原那可作，蒼弁亦推顔。"
        ],
        "title": "寶閣尚書凌公挽詩  其二",
        "id": "94ed7733-0873-4488-91c6-cb8f6d5be083"
    },
    {
        "author": "虞儔",
        "paragraphs": [
            "黯淡金花誥，凄凉柏葉觴。",
            "開屏慘佳婿，扇枕念諸郎。",
            "家事千奴橘，僊遊一夢粱。",
            "了知元不朽，千載有銘章。"
        ],
        "title": "繆夫人挽詩",
        "id": "f47254a8-36fe-4d18-94ec-5ad0c99c157b"
    },
    {
        "author": "虞儔",
        "paragraphs": [
            "閨壼高風在，鄉閭美事傳。",
            "寧須伯仁長，更覺壽昌賢。",
            "祿養酬初志，恩封慰暮年。",
            "侍郎官已貴，遽返閬崑僊。"
        ],
        "title": "萬侍郎母夫人挽詩",
        "id": "b96a6f40-183b-439b-ba4e-dd79e5cfb533"
    },
    {
        "author": "虞儔",
        "paragraphs": [
            "晤言堪慰意，別語最關情。",
            "老我春還暮，思君月共明。",
            "丁寧期後會，容易即前程。",
            "命駕何妨再，聞知四體輕。"
        ],
        "title": "漢老弟去秋留別有明年桃李月春入馬蹄輕之句今其時也因次韻招之",
        "id": "1822655b-1d03-4e76-980a-f4b197cdfef2"
    },
    {
        "author": "虞儔",
        "paragraphs": [
            "自昔高陽里，嘗推月旦評。",
            "華簪先德齒，朱紱羨恩榮。",
            "奴豈謀千樹，金方笑滿籯。",
            "有孫看鼎貴，鍾慶驗佳城。"
        ],
        "title": "奚通直挽詩",
        "id": "69a454a4-c374-44d0-a5ee-97802c29b95b"
    },
    {
        "author": "虞儔",
        "paragraphs": [
            "與物初無競，安居不用名。",
            "平生惟下澤，月旦有南評。",
            "歲月驚飄忽，鄉閭失老成。",
            "聯翩先友記，百代許同聲。"
        ],
        "title": "元衍曹居士挽詩  其一",
        "id": "9b154476-29a5-427a-b43a-4c90c3a3dba8"
    },
    {
        "author": "虞儔",
        "paragraphs": [
            "先君無恙日，居士得游從。",
            "酒醆花前月，茶甌石上松。",
            "有時連款段，勝槩每從容。",
            "指點佳城處，相聞道院鐘。"
        ],
        "title": "元衍曹居士挽詩  其二",
        "id": "373cb134-41d4-4da7-a096-77a66534db04"
    },
    {
        "author": "虞儔",
        "paragraphs": [
            "雅趣工書畫，高懷陋鼎鐘。",
            "家聲推兩大，壼範見三從。",
            "賢得魯侯配，榮開安國封。",
            "平生耽靜勝，宸翰煥鸞龍。"
        ],
        "title": "故安國夫人挽詩  其一",
        "id": "c74b17a7-9e57-42d7-86bc-918c44f2588f"
    },
    {
        "author": "虞儔",
        "paragraphs": [
            "閥閲聯蟬冕，臺郎有鳳毛。",
            "美形彤管舊，節視柏舟高。",
            "南澗夫人藻，西池阿母桃。",
            "哀榮生死是，詔墨看重褒。"
        ],
        "title": "故安國夫人挽詩  其二",
        "id": "fd113d8a-c378-4911-a0ed-8606b782db2b"
    },
    {
        "author": "虞儔",
        "paragraphs": [
            "問訊蒼官舊，掀髯肯見臨。",
            "笑談驅酷暑，朝夕托清陰。",
            "便引夷風至，寧容盾日侵。",
            "北窗高卧處，靖節是知音。"
        ],
        "title": "堂前東偏松棚清蔭可愛爲賦五言八句",
        "id": "e13af619-16e0-4220-a294-03eccd1b7451"
    },
    {
        "author": "虞儔",
        "paragraphs": [
            "有客傳新句，呼兒整舊書。",
            "勞生徒擾擾，不動只如如。",
            "病瘧猶憐我，流行也到渠。",
            "平生真莫逆，裹飯肯躊躕。"
        ],
        "title": "再寄廣文俞同年",
        "id": "0f5671b1-ffe0-4e48-a630-a6703683d466"
    },
    {
        "author": "虞儔",
        "paragraphs": [
            "丙夜不成寐，可知心念家。",
            "人情風上草，身世眼中沙。",
            "宿鳥司更漏，黄蜂集晚衙。",
            "了忘官府事，高枕是生涯。"
        ],
        "title": "無眠",
        "id": "549eb686-1b2d-410f-bca7-6c7357917882"
    },
    {
        "author": "虞儔",
        "paragraphs": [
            "百沸催湯沃，孤燈迫睡昏。",
            "復皤餘豕漲，足蹜但鴟蹲。",
            "一衲包纏密，重衾底裏溫。",
            "窮冬爲老伴，永夜得深論。"
        ],
        "title": "脚婆子  其一",
        "id": "c10cb2f0-5bff-4b5d-81bf-9c71f8230d62"
    },
    {
        "author": "虞儔",
        "paragraphs": [
            "著瓦霜威重，侵窗月色昏。",
            "相依紙帳夢，猶勝火爐蹲。",
            "伸脚三更穩，回頭一笑溫。",
            "溫柔非老事，付與少年論。"
        ],
        "title": "脚婆子  其二",
        "id": "bc2871d7-d2f1-45ee-81f4-8bd7d70e851c"
    },
    {
        "author": "虞儔",
        "paragraphs": [
            "流落經年別，平安只信通。",
            "宦情元自薄，春色爲誰濃。",
            "撫字愁眉上，青紅醉眼中。",
            "著詩無好語，還往負筠筒。"
        ],
        "title": "官况  其一",
        "id": "8436c8c1-a227-4a52-96f2-ebf9ae952119"
    },
    {
        "author": "虞儔",
        "paragraphs": [
            "觸手逢人怒，低頭與俗同。",
            "一慚那可忍，百巧固應窮。",
            "酒有兼旬綠，花無百日紅。",
            "悲歡真破甑，墮地併成空。"
        ],
        "title": "官况  其二",
        "id": "a631eb31-6680-43a0-8dd3-f8912a0aeae9"
    },
    {
        "author": "虞儔",
        "paragraphs": [
            "臭味還吾輩，炎凉笑若曹。",
            "相逢傾蓋舊，可但泛舟勞。",
            "夜雨湖山好，西風鼓角豪。",
            "主人寧避客，祇覺杜門高。"
        ],
        "title": "早上過溪報謁林子長承約客回途作  其一",
        "id": "46b64824-eb0f-418e-a247-173c580fb3f8"
    },
    {
        "author": "虞儔",
        "paragraphs": [
            "畫諾何如瑨，歌呼敢效曹。",
            "一饑才免死，千慮亦忘勞。",
            "酒裏愁先醉，吟邊句未豪。",
            "菟裘吾欲老，不是故爲高。"
        ],
        "title": "早上過溪報謁林子長承約客回途作  其二",
        "id": "83f12c36-7194-4a68-8ec5-9a2ce60e0fb1"
    },
    {
        "author": "虞儔",
        "paragraphs": [
            "伏日當休沐，頑軀困坐曹。",
            "驟然秋雨至，一洗夏畦勞。",
            "懷祖何須怒，劉伶亦未豪。",
            "北窗陶靖節，千載只渠高。"
        ],
        "title": "早上過溪報謁林子長承約客回途作  其三",
        "id": "4d1fd967-c12a-40c8-8921-c6bf8fd79330"
    },
    {
        "author": "虞儔",
        "paragraphs": [
            "問訊俞夫子，兼旬不寄書。",
            "官居還獨冷，體力復何如。",
            "藥石寧須爾，炎凉一任渠。",
            "詩能驅瘧鬼，下筆莫躊躕。"
        ],
        "title": "久不得廣文俞同年書頗聞病瘧小詩往問訊",
        "id": "9e30b125-53fc-4255-8881-44392fbef801"
    },
    {
        "author": "虞儔",
        "paragraphs": [
            "閒居須薄俸，未足保妻孥。",
            "州縣真徒爾，兒曹敢料吾。",
            "揮金憐橐在，儲粟笑缾無。",
            "敝褐猶堪典，新凉要一壺。"
        ],
        "title": "六月請俸張簿攝邑止支其半因却還之",
        "id": "2fa7666d-2dec-4838-b0ae-e74e969310aa"
    },
    {
        "author": "虞儔",
        "paragraphs": [
            "觸眼嗟黄落，憑高接翠微。",
            "幽禽私自語，寒蝶晚相依。",
            "醉熟風吹帽，愁生带減圍。",
            "功名竟何許，尊酒莫相違。"
        ],
        "title": "十月到南坡",
        "id": "bfff35f4-0e52-41ea-aad4-cdf58e0e8fde"
    },
    {
        "author": "虞儔",
        "paragraphs": [
            "天近初凝目，雲橫便躡梯。",
            "前瞻千嶂列，回首一川低。",
            "雨過黄梅盡，風來翠剡齊。",
            "靈源窮不到，晴晝掛虹霓。"
        ],
        "title": "將至天目登高嶺",
        "id": "1b508623-1c96-45b9-b9aa-ef1692a161da"
    },
    {
        "author": "虞儔",
        "paragraphs": [
            "宦路初無定，吾行有底忙。",
            "江清魚不聚，天遠鴈南翔。",
            "整棹須平進，回瀾亦太狂。",
            "平生湖海意，何夢到凝香。"
        ],
        "title": "將至富陽",
        "id": "2b4b90cc-6517-4550-b580-b4d5e2c29457"
    },
    {
        "author": "虞儔",
        "paragraphs": [
            "朔風動關塞，羈人先自知。",
            "忘情須我輩，了事豈兒癡。",
            "鴈信憑誰寄，蛩吟暗自悲。",
            "遣排消底物，不飲復何爲。"
        ],
        "title": "和潘簿旅懷",
        "id": "a4a8ce38-8fc7-4dea-9285-d9af6777336c"
    },
    {
        "author": "虞儔",
        "paragraphs": [
            "一品真王裔，先朝長主孫。",
            "華途聲烈在，上閤典刑存。",
            "閭里羣知敬，朝廷愈覺尊。",
            "天胡嗇之壽，莫返九原魂。"
        ],
        "title": "韓知閤挽詩  其一",
        "id": "4c17fe3d-cbe9-40da-9c78-09d67adc694a"
    },
    {
        "author": "虞儔",
        "paragraphs": [
            "容色雖嚴重，襟懷實坦夷。",
            "功名期自奮，趨向肯隨進。",
            "翻念懸車樂，俄成易簀悲。",
            "扁舟苕霅上，此意幾人知。"
        ],
        "title": "韓知閤挽詩  其二",
        "id": "ba4ea984-08e6-46e0-add6-625e2c6d38b1"
    },
    {
        "author": "虞儔",
        "paragraphs": [
            "科第聯三世，聲名動九垓。",
            "激昂存壯志，盤錯見奇才。",
            "往者分邊閫，胡然避憲臺。",
            "教忠知有待，餘慶接三台。"
        ],
        "title": "程待制挽詩  其一",
        "id": "a13e0f35-8b8c-4065-b60b-efdcf4cdfcdd"
    },
    {
        "author": "虞儔",
        "paragraphs": [
            "有子巖廊貴，知公衣鉢傳。",
            "內祠初趣召，次對暫迴旋。",
            "偕老萊衣喜，虛懷帝席前。",
            "恩榮方沓至，遽返九華僊。"
        ],
        "title": "程待制挽詩  其二",
        "id": "50e754d3-7961-4fcc-80bf-ff1e5aa669e0"
    },
    {
        "author": "虞儔",
        "paragraphs": [
            "故國衣冠後，傳家禮法尊。",
            "擊鮮更下舍，容駟閌高門。",
            "河潤金揮橐，風流酒滿罇。",
            "平生陰德事，五世眼中孫。"
        ],
        "title": "挽吳公祥承事詩  其一",
        "id": "bf77a3ec-b4b8-499c-84da-a94a0e921893"
    },
    {
        "author": "虞儔",
        "paragraphs": [
            "昔過高陽里，嘗登通德門。",
            "敢違鄉黨敬，尚想典刑存。",
            "喬木縈心曲，空花浥淚痕。",
            "定應歸凈土，何必賦招魂。"
        ],
        "title": "挽吳公祥承事詩  其二",
        "id": "ad56df49-a7b1-4e12-af07-08a5ead201c1"
    },
    {
        "author": "虞儔",
        "paragraphs": [
            "屋底千金潤，尊前一笑真。",
            "名藍尋入社，家事豈關身。",
            "丈室空天女，凌波悼洛神。",
            "鹿門携手後，還有姓龐人。"
        ],
        "title": "挽承事湯公詩",
        "id": "fc6c98bc-5806-4384-abd0-aa95b7be305e"
    },
    {
        "author": "虞儔",
        "paragraphs": [
            "貝葉神怡處，南柯夢覺時。",
            "月評依舊好，露挽不堪悲。",
            "分米誰懷惠，兼金肯拾遺。",
            "紺蓮華發後，見佛想舒眉。"
        ],
        "title": "挽范承事詩",
        "id": "90e03929-3391-4c17-8cc3-8e33ab12f3ce"
    },
    {
        "author": "虞儔",
        "paragraphs": [
            "上國曾傾蓋，文闈昔盍簪。",
            "科名終在子，章服果何心。",
            "朝露悲蒿里，遺風上竹林。",
            "人琴俱不見，哀挽爲沾襟。"
        ],
        "title": "挽奚公彥章承奉詩  其一",
        "id": "0235aee5-357e-4bde-970e-1482ae573045"
    },
    {
        "author": "虞儔",
        "paragraphs": [
            "已識嵇中散，誰慚王濬沖。",
            "鴻飛嗟目斷，鶴化駭羣空。",
            "懶作金門客，寧爲鐵面翁。",
            "後園花木在，回首又春風。"
        ],
        "title": "挽奚公彥章承奉詩  其二",
        "id": "fe9e7dff-0d1c-4731-8952-3a570a47b1e1"
    },
    {
        "author": "虞儔",
        "paragraphs": [
            "煮海攄忠論，潢池讋武威。",
            "分符留惠愛，持節借光輝。",
            "閥閲伊誰似，功名與願違。",
            "未前宣室問，遽作九原歸。"
        ],
        "title": "挽都運徽猷陳君詩  其一",
        "id": "428abb5f-b1a2-4c25-bbe4-fc2c934d1ba7"
    },
    {
        "author": "虞儔",
        "paragraphs": [
            "玉節稽嚴召，琳宮暫列僊。",
            "月華方喜見，薤露忽悲纏。",
            "回首長安日，傷心蜀道天。",
            "初無封禪議，遺藁總堪傳。"
        ],
        "title": "挽都運徽猷陳君詩  其二",
        "id": "5fd9d23f-41bd-4b56-8606-4fd42be47e14"
    },
    {
        "author": "虞儔",
        "paragraphs": [
            "相知何必舊，我輩正鍾情。",
            "老去難爲別，詩來愈覺清。",
            "舟虛和雪載，水淺過灘平。",
            "一路俱佳境，收歸五字城。"
        ],
        "title": "途中得姜總管詩因和韻",
        "id": "1faf40db-bcc0-4e00-9c2e-df8eaa5c2fec"
    },
    {
        "author": "虞儔",
        "paragraphs": [
            "冷宦門羅雀，高軒間不過。",
            "似聞諠棰楚，莫恨笑弦歌。",
            "會意庭前柏，輸香水面荷。",
            "道人觀物妙，宴坐養天和。"
        ],
        "title": "宋宰不赴王倅招有詩次韻  其一",
        "id": "b51bb6b5-c4df-4d56-b3a0-d923991e6647"
    },
    {
        "author": "虞儔",
        "paragraphs": [
            "風號天籟怒，雷引雨聲長。",
            "但喜書帷潤，那知酒斚凉。",
            "夜光宜月露，霽色醒松篁。",
            "通介從流俗，徐公自有常。"
        ],
        "title": "宋宰不赴王倅招有詩次韻  其二",
        "id": "4b71afcb-c8f6-44b2-9170-bf58c0dfb0c8"
    },
    {
        "author": "虞儔",
        "paragraphs": [
            "製錦無工拙，迷途有是非。",
            "承符何所恃，投檄會須歸。",
            "未飽豺狼欲，寧論鴈鶩肥。",
            "歸來羞碌碌，老去與心違。"
        ],
        "title": "觸事  其一",
        "id": "aa64c3bc-b717-4c7a-ae11-730c07f456b0"
    },
    {
        "author": "虞儔",
        "paragraphs": [
            "綠匣何煩至，黄衣尚有云。",
            "催科寧是拙，稼穡亦良勤。",
            "當念溝中瘠，難專柱後文。",
            "誰令公喜怒，鴈鶩政紛紛。"
        ],
        "title": "觸事  其二",
        "id": "0a9d770d-6973-4433-b861-22dbb2b5aa68"
    },
    {
        "author": "虞儔",
        "paragraphs": [
            "日長官事少，食飽俸錢優。",
            "宴坐香凝篆，欲眠書枕頭。",
            "莫知斯我貴，此外更何求。",
            "畢竟歸田是，他鄉莫久留。"
        ],
        "title": "歐公詩有云俸優食飽力不用官閒日永睡莫興因廣之",
        "id": "a1193a52-b8f3-43f1-af63-8e98482881ca"
    },
    {
        "author": "虞儔",
        "paragraphs": [
            "閒處田園好，愁邊歲月催。",
            "事多違壯志，吾亦愧無材。",
            "有底金千鋝，無何酒一盃。",
            "漫憑詩遣興，情至却生哀。"
        ],
        "title": "偶成二詩  其一",
        "id": "639045cf-bf88-4eab-9fb1-dbb7b17bcc86"
    },
    {
        "author": "虞儔",
        "paragraphs": [
            "今夕知何夕，吾年且暮年。",
            "勞生斫桂斧，游宦逆風船。",
            "幸不愁婚嫁，何須問計然。",
            "男兒有門戶，溫飽故隨緣。"
        ],
        "title": "偶成二詩  其二",
        "id": "88f79fa2-c6c1-4b7f-ae6b-622bce252b2e"
    },
    {
        "author": "虞儔",
        "paragraphs": [
            "積陰成久雨，浹日掩三辰。",
            "吏已疲祈禱，天方殺怒嗔。",
            "但愁雲似墨，那顧月如銀。",
            "辜負中秋約，姮娥莫妬人。"
        ],
        "title": "偶和萬舍人中秋有月無客有酒無殽韻",
        "id": "568fb1f2-b082-48ca-ba48-30f0bb977a2a"
    },
    {
        "author": "虞儔",
        "paragraphs": [
            "天末孤鴻遠，園荒一徑深。",
            "畦蔬供小摘，家釀慰孤斟。",
            "齋日渾無事，春天故作陰。",
            "濬池兼插柳，取次見吾心。"
        ],
        "title": "即事  其一",
        "id": "db5c0b2b-d1b0-4b00-88c4-34600b346c9b"
    },
    {
        "author": "虞儔",
        "paragraphs": [
            "問訊鶑猶懶，尋芳花較遲。",
            "忽驚雷送雨，漸喜水平池。",
            "竊祿慙無補，歸耕未有期。",
            "春工誰道巧，不染鬢成絲。"
        ],
        "title": "即事  其二",
        "id": "51eeb408-c826-4218-b76c-092d3ac2e10d"
    },
    {
        "author": "虞儔",
        "paragraphs": [
            "已是春光晚，那堪雨氣昏。",
            "數莖驚白髮，萬感集清樽。",
            "才力須時展，功名有命存。",
            "眼前何足校，一笑任乾坤。"
        ],
        "title": "即事  其三",
        "id": "19b870e9-c637-4062-ad40-7354aabe7de2"
    },
    {
        "author": "虞儔",
        "paragraphs": [
            "酷吏人同疾，流民天亦憐。",
            "麥登收兩倍，蠶好得三眠。",
            "况是寬征賦，那憂有俗緣。",
            "眼前百事好，買酒答豐年。"
        ],
        "title": "即事  其四",
        "id": "1e933ba6-4729-41a0-ae26-1e9e13b66d90"
    },
    {
        "author": "虞儔",
        "paragraphs": [
            "寒日移陰短，清溪放溜遲。",
            "歸田真晚矣，泛宅欲何之。",
            "鴻送天邊目，山橫雪後眉。",
            "詩中無限興，一一報公知。"
        ],
        "title": "舟中",
        "id": "651b0fd3-7b3f-42e4-b64e-2121ae80e573"
    },
    {
        "author": "虞儔",
        "paragraphs": [
            "望外星占婺，年餘水記苕。",
            "去思誰結戀，來暮豈聞謠。",
            "季布從渠毀，馮唐莫我招。",
            "舟中無一事，睡足有今朝。"
        ],
        "title": "舟中睡起",
        "id": "b9ef7aa3-e015-4b73-bdc4-fc68eb9cca91"
    },
    {
        "author": "虞儔",
        "paragraphs": [
            "年華看鬢上，春事轉頭中。",
            "羯鼓催花雨，虹橋送客風。",
            "未須愁酒債，政復坐詩窮。",
            "誰識揮絃意，寥寥寄遠鴻。"
        ],
        "title": "和陳德章春日送客  其一",
        "id": "5ae2c1f6-b5be-46e7-9fce-6364c83424c1"
    },
    {
        "author": "虞儔",
        "paragraphs": [
            "花柳無多事，陰晴不必天。",
            "急舂村外雨，並舍晚來煙。",
            "白墮先春手，紅粧最妙年。",
            "龐翁雖不出，門巷得相連。"
        ],
        "title": "和陳德章春日送客  其二",
        "id": "ceeac67c-2c8a-47b0-990d-7ca791d8edfc"
    },
    {
        "author": "虞儔",
        "paragraphs": [
            "勝事壺觴裏，韶華杖履中。",
            "歌情千里月，花信幾番風。",
            "取友須三益，論文笑五窮。",
            "含含歌麥秀，廡下老梁鴻。"
        ],
        "title": "和陳德章春日送客  其三",
        "id": "5dc5d335-5607-496f-baea-60b3d1d6ef28"
    },
    {
        "author": "虞儔",
        "paragraphs": [
            "歲月斜川路，風流杜曲天。",
            "過牆紅杏雨，低戶綠楊烟。",
            "鴻鵠今千里，鶑花又一年。",
            "陽春慙屬和，五字得珠連。"
        ],
        "title": "和陳德章春日送客  其四",
        "id": "fbd86ee4-789b-4f81-ab1e-4de11503400c"
    },
    {
        "author": "虞儔",
        "paragraphs": [
            "陰陽消長際，新舊送迎中。",
            "異縣他鄉泊，天時人事同。",
            "世方期道泰，我豈坐途窮。",
            "兒女番爲壽，衰顔借酒紅。"
        ],
        "title": "舟中冬至",
        "id": "93fc0064-874d-49aa-b12d-f0c5089a7e1c"
    },
    {
        "author": "虞儔",
        "paragraphs": [
            "溪山千里勝，花木四時春。",
            "家釀新來熟，園收舊不貧。",
            "上都無闕事，空谷有佳人。",
            "天下滔滔者，誰能此問津。",
            "般礴五千卷，辛勤四十春。",
            "向來憂國意，肯顧在家貧。",
            "丘壑寧違性，功名恐悞人。",
            "似聞歸賦後，喜氣日津津。"
        ],
        "title": "和林卿盤隠詩  其一",
        "id": "16a067ec-71a7-444d-b456-7ffb9b042458"
    },
    {
        "author": "虞儔",
        "paragraphs": [
            "倘佯三徑裏，陶冶一家春。",
            "筆下文爲富，胸中道不貧。",
            "窮通知有命，行止信非人。",
            "第恐歸田計，翻成要路津。"
        ],
        "title": "和林卿盤隠詩  其二",
        "id": "0f5af325-35c9-4d37-87b7-814a59784fd3"
    },
    {
        "author": "虞儔",
        "paragraphs": [
            "詩思花前發，春光眼底來。",
            "一區聊自適，三徑爲誰開。",
            "聖主方求舊，清時况急才。",
            "鳳池波自暖，鷗鷺勿多猜。"
        ],
        "title": "和沈祭酒韻",
        "id": "601658e0-3dfb-49a5-a75d-4de74a738a27"
    },
    {
        "author": "虞儔",
        "paragraphs": [
            "世故偶夷險，吾行無介通。",
            "誰爲青眼舊，人想翠眉濃。",
            "風雨花時過，溪山酒聖中。",
            "何時蓮蕩裏，共把碧彎筒。"
        ],
        "title": "和勸農詩  其一",
        "id": "6802eed0-d0ef-4068-a899-4078bc1a9c20"
    },
    {
        "author": "虞儔",
        "paragraphs": [
            "節物常流轉，人情作異同。",
            "頗期千載後，寧忍一朝窮。",
            "隔葉饒晴哢，遊絲罥墮紅。",
            "老春何足恨，結習本來空。"
        ],
        "title": "和勸農詩  其二",
        "id": "30cc6ebd-845e-408d-bfa8-676772c01758"
    },
    {
        "author": "虞儔",
        "paragraphs": [
            "尋山多勝概，輟棹偶留連。",
            "南浦渾無緒，東風忽放顛。",
            "蹊成桃李退，人去蝶蜂喧。",
            "氣味餘禪榻，煎茶竹裏烟。"
        ],
        "title": "罷郡遊何山",
        "id": "4f0a48c0-a483-4c18-9695-1fc595e45fc2"
    },
    {
        "author": "虞儔",
        "paragraphs": [
            "紛紛時世粧，爭欲媚韶光。",
            "正值三春暮，能教一國狂。",
            "妖嬈欺酒聖，豪麗僣花王。",
            "不料東風惡，飄零亦太忙。"
        ],
        "title": "賦芍藥",
        "id": "27894ea8-744e-4bec-8f09-7dc9b110f28a"
    },
    {
        "author": "虞儔",
        "paragraphs": [
            "花開春已去，春在此中藏。",
            "可恨芳菲晚，翻令氣味長。",
            "繁陰供翠幄，輕暑絢紅粧。",
            "莫起後時嘆，時來未遽央。"
        ],
        "title": "晚花",
        "id": "2017a8e9-f719-4135-9135-0fc915b6d880"
    },
    {
        "author": "虞儔",
        "paragraphs": [
            "北使朝京闕，東淮領計臺。",
            "舟師雖夙戒，頓食更頻催。",
            "州縣愁勞費，風霜困往來。",
            "和盟終不贊，舊好政無猜。"
        ],
        "title": "往瓜洲護使客回程",
        "id": "58b06b39-666d-44e2-9896-9fb9fdcdf247"
    },
    {
        "author": "虞儔",
        "paragraphs": [
            "凹沼幾平岸，晴雲故出溪。",
            "已添新綠潤，尚有暗芳栖。",
            "風雨將春去，樽罍欠日携。",
            "歸田吾未果，愧爾杜鵑啼。"
        ],
        "title": "新晴",
        "id": "9d5b4cda-1dfc-4729-8eda-c25918653999"
    },
    {
        "author": "虞儔",
        "paragraphs": [
            "陰風攪林壑，驟雨倒江湖。",
            "白日不覺沒，繁雲何處無。",
            "樓吟凉筆硯，溪夢亂菰蒲。",
            "聞說京華甚，污泥入敝廬。"
        ],
        "title": "秋雨",
        "id": "921301b2-68e9-4a4f-9fa2-105d99342a74"
    },
    {
        "author": "虞儔",
        "paragraphs": [
            "雲釀南山雨，風勾北牖凉。",
            "綠蒲澄水石，丹藕浄池塘。",
            "冷客頻牽興，炎官罷鬭强。",
            "無波真古井，此味淡中長。"
        ],
        "title": "喜雨",
        "id": "540ed640-c15d-497f-b5be-efad533e6fe1"
    },
    {
        "author": "虞儔",
        "paragraphs": [
            "芳草池塘晚，垂楊院宇清。",
            "夢回初恨蝶，春去懶聞鶑。",
            "翠幄何須戀，金丸恐見驚。",
            "一枝棲更穩，好去鳳凰城。"
        ],
        "title": "和鮑倅首夏聞鶑",
        "id": "84abf7ec-8c02-4e40-9c62-64831c05e6d2"
    },
    {
        "author": "虞儔",
        "paragraphs": [
            "粵在千峯頂，重來二月天。",
            "雨紅晴尚濕，波碧遠相連。",
            "旌旆行雲裏，樓臺落照邊。",
            "一犁農事起，胡不早歸田。"
        ],
        "title": "道場山勸農",
        "id": "d55003b1-6334-41a2-b8e9-c7e4845b7b78"
    },
    {
        "author": "虞儔",
        "paragraphs": [
            "郊原春已半，溝洫水先通。",
            "勸相寧文具，歸耕亦興濃。",
            "一犁新雨後，小隊亂山中。",
            "粗識斯民意，何須教缿筒。"
        ],
        "title": "勸農  其一",
        "id": "b9f75d46-2bda-4ee2-8242-ca5a22120412"
    },
    {
        "author": "虞儔",
        "paragraphs": [
            "慚愧荒三徑，羈棲漫一同。",
            "青春非老事，白眼有途窮。",
            "柳暗鴉藏綠，花飄燕蹴紅。",
            "平生孔北海，未放酒樽空。"
        ],
        "title": "勸農  其二",
        "id": "1be59765-9146-4919-94f3-e2289bd18dbb"
    },
    {
        "author": "虞儔",
        "paragraphs": [
            "雲氣翻車蓋，天河注瓦溝。",
            "滂沱三日雨，登濟一年秋。",
            "旱火掃無迹，狂雷怒不收。",
            "腐儒營一飽，卒歲恐優游。"
        ],
        "title": "喜雨",
        "id": "e262782f-3127-49fd-96f4-701fff77dd0c"
    },
    {
        "author": "虞儔",
        "paragraphs": [
            "芳草沿堤長，圓荷出水遲。",
            "倚欄風醒酒，岸幘雨催詩。",
            "鸂鶒巢安在，仙鳬舄詎期。",
            "遊鱼知我意，吹沫弄清漪。"
        ],
        "title": "初夏凹沼獨坐",
        "id": "fe954c7c-02ed-4f8b-9568-5a893e01123d"
    },
    {
        "author": "虞儔",
        "paragraphs": [
            "甘雨祈三日，香雲捧一龕。",
            "依歸甘露滅，珍重蔚頭藍。",
            "官事何當了，枯禪且罷參。",
            "蓮花初出水，朝日借紅酣。"
        ],
        "title": "縣中迎石金山甘靈大士就放生池祈雨早上偕簿尉往炷香  其一",
        "id": "8451c37f-2cde-4317-8d7b-72483b7ed528"
    },
    {
        "author": "虞儔",
        "paragraphs": [
            "夜起占星畢，朝趨禮佛龕。",
            "擁橋蓮墜粉，縈沼水揉藍。",
            "屏翳何須靳，登伽不受參。",
            "懸知天欲雨，蟻戰已酣酣。"
        ],
        "title": "縣中迎石金山甘靈大士就放生池祈雨早上偕簿尉往炷香  其二",
        "id": "2e4d4298-b742-4b8f-b5b3-66273eb35722"
    },
    {
        "author": "虞儔",
        "paragraphs": [
            "黄嬭朝千卷，書燈夜一龕。",
            "玄文今尚白，袍色故應藍。",
            "簿領聊爾耳，朝班行矣參。",
            "驚雷雖破柱，午寢不妨酣。"
        ],
        "title": "再用韻謝王簿來詩褒借過當之意  其一",
        "id": "ddee8cd9-a0b7-48a6-9696-fe442aa73414"
    },
    {
        "author": "虞儔",
        "paragraphs": [
            "旱魃爭攘袂，羣龍僅守龕。",
            "雲峯疑燎火，天色轉澄藍。",
            "甘露元同注，叢林莫遍參。",
            "新來焦渴甚，無夢到沉酣。"
        ],
        "title": "再用韻謝王簿來詩褒借過當之意  其二",
        "id": "4c269fc7-41f3-4402-858d-435ac0d2b3b5"
    },
    {
        "author": "虞儔",
        "paragraphs": [
            "古廟出靈響，吾儕非過求。",
            "山田雖欠雨，陂水尚通溝。",
            "出郭漸無日，祈年望有秋。",
            "豚蹄真狹甚，明信或堪羞。"
        ],
        "title": "過登源英濟廟祈雨",
        "id": "c0123d1f-0fbc-4338-8186-3b80b1790213"
    },
    {
        "author": "虞儔",
        "paragraphs": [
            "落日千烏外，青山一望中。",
            "買舟羣僕喜，兀坐與誰同。",
            "旅店孤煙起，田家曲港通。",
            "鷗盟暫時乞，又踏軟塵紅。"
        ],
        "title": "青山買舟",
        "id": "910d531c-5b8f-4a77-8715-90daa2b69ec0"
    },
    {
        "author": "虞儔",
        "paragraphs": [
            "雨脚初鳴屋，風頭忽轉廊。",
            "餘凉生簟枕，好夢到池塘。",
            "黄嬭真三窟，青奴得兩忘。",
            "功名休恨晚，身世一藤床。"
        ],
        "title": "喜雨",
        "id": "979b4966-e562-468a-802d-c1e19b410b5f"
    },
    {
        "author": "虞儔",
        "paragraphs": [
            "好雨真無價，炎天不易求。",
            "十全成稔歲，一上作凉秋。",
            "吏逭陂塘責，民寬溝壑憂。",
            "催科無奈拙，此去恐優游。"
        ],
        "title": "七月初得雨後大有秋意",
        "id": "734dddd3-2213-45c9-ada1-6c61fc417c69"
    },
    {
        "author": "虞儔",
        "paragraphs": [
            "吳楚鄉風異，悲歡物態多。",
            "歲華驚晚暮，吾道恐蹉跎。",
            "莫唱黄鷄曲，寧爲白石歌。",
            "明年六十一，不醉待如何。"
        ],
        "title": "除夜書懷",
        "id": "1a56f7a5-2c25-4288-805c-d5c17a2df181"
    },
    {
        "author": "虞儔",
        "paragraphs": [
            "月旦評猶在，題輿事已非。",
            "田園寧作計，鷗鷺本忘機。",
            "此地期相款，終天願忽違。",
            "西風送丹旐，老淚不禁揮。"
        ],
        "title": "葉大猷挽詩  其一",
        "id": "ae6de2bc-f1e3-4708-b079-bdee374bc777"
    },
    {
        "author": "虞儔",
        "paragraphs": [
            "非意俱飄瓦，高懷只杜門。",
            "誰云九地底，猶抱十年冤。",
            "未盡滄浪興，難招楚些魂。",
            "傷心追往事，愁極却無言。"
        ],
        "title": "葉大猷挽詩  其二",
        "id": "976b7e65-a105-44cc-adae-b0ab10d768c0"
    },
    {
        "author": "虞儔",
        "paragraphs": [
            "疏抗廷臣右，經傳弟子行。",
            "江淮歸德政，蠻貊誦文章。",
            "世路風波惡，仙家日月長。",
            "西林曾有約，楚挽莫凄凉。"
        ],
        "title": "淮西趙漕子固挽詩  其一",
        "id": "2154a1c4-d4e2-4ec8-91d8-279047a6d32e"
    },
    {
        "author": "虞儔",
        "paragraphs": [
            "西帥予曾忝，無何馬首東。",
            "計臺初不遠，交篆竟成空。",
            "夜壑移舟半，淮山落木中。",
            "堂堂寧復見，丹旐獵霜風。"
        ],
        "title": "淮西趙漕子固挽詩  其二",
        "id": "c6a946e1-e866-40a6-8202-7739fd77fee2"
    },
    {
        "author": "虞儔",
        "paragraphs": [
            "月記鄉評好，年推輩行尊。",
            "巨山曾入夢，楚些莫招魂。",
            "太息馳駒隙，渾疑隠鹿門。",
            "他時耆舊傳，知有姓名存。"
        ],
        "title": "楊伯賢挽詩",
        "id": "ef360563-989e-4f8c-9c4a-7637543d2f78"
    },
    {
        "author": "虞儔",
        "paragraphs": [
            "蚤歲游三舍，明經束九師。",
            "聲名雖烜赫，科第竟差池。",
            "之子能傳業，興宗會有時。",
            "只今官冢地，看出印纍纍。"
        ],
        "title": "王彥謨挽詩  其一",
        "id": "2cef3c70-aaa8-4696-bde1-a3ef1a5b47d6"
    },
    {
        "author": "虞儔",
        "paragraphs": [
            "潤屋金千鋝，浮生黍一炊。",
            "里閭思長者，門戶托佳兒。",
            "華表終來鶴，支牀尚有龜。",
            "洗心元悟易，杯水漫勞持。"
        ],
        "title": "王彥謨挽詩  其二",
        "id": "7c6c5c6d-b734-4d4c-9337-7c276fa55a11"
    },
    {
        "author": "虞儔",
        "paragraphs": [
            "詩禮傳家舊，田園晚歲豐。",
            "月評猶未改，露挽遽成空。",
            "曲巷連桑蔭，幽巖長桂叢。",
            "南坡吾獨往，無復訪鄰翁。"
        ],
        "title": "章解元挽詩",
        "id": "5421d3ab-f27b-471d-8b12-8a2ecb07ffc0"
    },
    {
        "author": "虞儔",
        "paragraphs": [
            "孝友懷宗族，謙恭接里閭。",
            "克家千樹橘，教子萬籤書。",
            "釀酒偏延客，能詩亦起予。",
            "天胡中不壽，埋玉恨何如。"
        ],
        "title": "楊仲才挽詩  其一",
        "id": "6b2548c5-c713-4b52-86e2-b585a99f19c6"
    },
    {
        "author": "虞儔",
        "paragraphs": [
            "別意經時序，音書缺置郵。",
            "子來方問疾，傲吏已移舟。",
            "華屋生存處，佳城身後謀。",
            "望風懷執紼，老淚爲君流。"
        ],
        "title": "楊仲才挽詩  其二",
        "id": "1a495b18-9dcf-4ddd-8870-e01a0d789cfb"
    },
    {
        "author": "虞儔",
        "paragraphs": [
            "豈弟循良守，功成意益謙。",
            "尋求七字律，想見一生廉。",
            "活火烹茶蕊，消愁媚酒帘。",
            "南樓月華好，吹笛指須纖。"
        ],
        "title": "和太守",
        "id": "0af410eb-1073-441f-bcde-8bda3e357fb2"
    },
    {
        "author": "虞儔",
        "paragraphs": [
            "不住風和雨，思歸日似年。",
            "他鄉寒食淚，深院落花天。",
            "午枕飛蝴蝶，春山叫杜鵑。",
            "有誰憐趙壹，骯髒倚門邊。"
        ],
        "title": "寒食風雨呈林正甫",
        "id": "e6bb3119-1c29-4b41-a390-9d741893fad8"
    },
    {
        "author": "虞儔",
        "paragraphs": [
            "官事誰能了，浮生迹易陳。",
            "齊雲連綠蔭，和淚送青春。",
            "緩带空凝月，憑欄不見人。",
            "只應曾到處，愁極倍精神。"
        ],
        "title": "春大閲望郡圃齊雲樓悼亡",
        "id": "8a2f5851-b47e-4409-87d1-5e125fa51a61"
    },
    {
        "author": "虞儔",
        "paragraphs": [
            "昨晚雨不止，今朝天假晴。",
            "路乾里堠縮，人健板輿輕。",
            "父老驚相顧，親朋漸出迎。",
            "端知華表鶴，珍重故鄉情。"
        ],
        "title": "三月初一日晴色甚快人意晚宿撮石嶺陳氏書院",
        "id": "2dba7f47-e265-4fff-801d-9d9f8518a971"
    },
    {
        "author": "虞儔",
        "paragraphs": [
            "梅雨知時節，農家喜若何。",
            "積薪蠶下箔，鋤水稻分窠。",
            "綠有笋成竹，黄無麥作蛾。",
            "一春嘗苦旱，三日未云多。"
        ],
        "title": "喜雨",
        "id": "733486ce-1025-4152-ba08-099dcfce5022"
    },
    {
        "author": "虞儔",
        "paragraphs": [
            "鶴髮金桃母，蛾眉萼綠華。",
            "月圓香度桂，飲罷燭生花。",
            "何惜尊空酒，能令春滿家。",
            "更邀重九菊，醉裏墮烏紗。"
        ],
        "title": "次韻漢老弟對月滿飲",
        "id": "e90699be-43df-4978-b0d2-a88a9b20f8c4"
    },
    {
        "author": "虞儔",
        "paragraphs": [
            "樓畔晴嵐翠拂空，天教我輩一尊同。",
            "只愁楊柳歸來綠，却嘆桃花去後紅。",
            "春事又還觴詠裏，人生正墮別離中。",
            "不堪搔首東南望，獨立驚風嘆斷鴻。"
        ],
        "title": "和孫尉登空翠堂鼓琴酌茗有懷冷令二首  其一",
        "id": "561e8c32-d259-4347-b371-fc947c8b9e0d"
    },
    {
        "author": "虞儔",
        "paragraphs": [
            "花滿芳洲月滿樓，留連從事到青州。",
            "巧分茗椀消磨睡，靜拂琴徽斷送愁。",
            "寒食烟花知有幾，上元燈火恰纔收。",
            "冷官已辦江頭費，爛醉春風典破裘。"
        ],
        "title": "和孫尉登空翠堂鼓琴酌茗有懷冷令二首  其二",
        "id": "07955de8-db1e-43c9-961a-9c3cabfc4a33"
    },
    {
        "author": "虞儔",
        "paragraphs": [
            "種秫無多望歲穰，無功何日果還鄉。",
            "尚無彭澤五十畝，安得謫仙三萬場。",
            "挼穗昔聞今始見，撥醅未熟且先嘗。",
            "今年太歲還非酉，慚愧鄰家僅得漿。"
        ],
        "title": "絕市無糯旋挼青穗日熬以釀戲成",
        "id": "49a5c0c8-1fbd-4d07-86b3-e80ffc1ba912"
    },
    {
        "author": "虞儔",
        "paragraphs": [
            "日暮江東天一涯，孤雲飛處路何賒。",
            "雪將入臘未破白，梅過先春競著花。",
            "過眼光陰渾是客，滿懷風雨政思家。",
            "何如醉裏都忘却，擬向窮途問麴車。"
        ],
        "title": "十一月二十八日用後山詩韻",
        "id": "10ff802d-7dcc-4356-8528-7f1a1244ee54"
    },
    {
        "author": "虞儔",
        "paragraphs": [
            "杯酒流行四座傾，此君風味始崢嶸。",
            "搗殘薑桂嫌無韻，掃盡茅柴不到酲。",
            "崖谷野人羞自薦，膏粱公子莫知名。",
            "攀蘿採擷天寒甚，誰念終朝掬不盈。"
        ],
        "title": "石芥",
        "id": "abb99b41-45ab-430d-bbfc-eb308241e033"
    },
    {
        "author": "虞儔",
        "paragraphs": [
            "烏臺當日選名流，僉謂君才與我優。",
            "公議略伸君便去，上恩未報我寧留。",
            "自憐秦緩難爲疾，豈意良霄尚有蕕。",
            "况是親年當喜懼，欲將歸計問扁舟。"
        ],
        "title": "林正甫與子中春並命爲御史正甫按刑浙東道別去兼旬而予銜命按視宮陵經越上獲一再款語臨行有詩因次其韻  其一",
        "id": "15cde56b-c6e7-4e78-a4ed-e2cf4269c814"
    },
    {
        "author": "虞儔",
        "paragraphs": [
            "銜命宮陵偶一回，山陰道上得徘徊。",
            "溟鵬好在思摶擊，乘鴈何嘗計去來。",
            "萬壑千巖况秋色，明珠白璧更塵埃。",
            "相逢未穩還爲別，一段詩愁費剪裁。"
        ],
        "title": "林正甫與子中春並命爲御史正甫按刑浙東道別去兼旬而予銜命按視宮陵經越上獲一再款語臨行有詩因次其韻  其二",
        "id": "fd0ec14c-a498-4bd0-9db0-6f8b9cf4bdb7"
    },
    {
        "author": "虞儔",
        "paragraphs": [
            "昔年泮水忽專城，文會何妨一再盟。",
            "已媿簿書成俗吏，却陳俎豆見諸生。",
            "一時同隊魚猶在，千載重來鶴更清。",
            "况有卞峯青眼舊，試登傑閣快雙明。"
        ],
        "title": "秋釋奠于學萬舍人示詩次韻以酬",
        "id": "cf51e3ae-56f5-471a-80d5-6b4020f07310"
    },
    {
        "author": "虞儔",
        "paragraphs": [
            "此姥原無妬與嗔，平生氣類竹夫人。",
            "蛾眉漸遣溫柔夢，鴟腹猶疑見在身。",
            "包裹形模才一衲，薰蒸湯沸穩相親。",
            "承恩脚底非由貌，啟沃憐儂夜夜新。"
        ],
        "title": "脚婆子",
        "id": "01b5866f-e291-49fa-8b4c-3b6eae379b77"
    },
    {
        "author": "虞儔",
        "paragraphs": [
            "愛日初看一線遲，門弧喜氣又相隨。",
            "遥知綺席團欒處，正是蓬窗寂寞時。",
            "節愛堂中先遣信，富陽驛裏舊吟詩。",
            "生涯已是千奴辦，且泛新陽入壽巵。"
        ],
        "title": "三十日乃耘老弟生朝余護客舟行高郵道中不勝戀戀之情因賦鄙句以寄之",
        "id": "648de05d-77a9-41ae-8517-60d34e905222"
    },
    {
        "author": "虞儔",
        "paragraphs": [
            "紛紛覆雨與翻雲，只有吳人不世情。",
            "窮迫每憐長袖舞，別離愁聽短歌行。",
            "春波碧草連南浦，朝雨垂楊拂渭城。",
            "絲竹未應陶寫得，向來肝膽爲渠傾。"
        ],
        "title": "仲本別去才半月爾瞻戀不啻如隔歲奉此寄懷",
        "id": "9d71346d-9125-4272-bb3a-e9c2c02ce37f"
    },
    {
        "author": "虞儔",
        "paragraphs": [
            "幸有綈袍戀故人，不應回棹遽忘情。",
            "相逢且話十年事，此別又成千里行。",
            "歸去我猶慚靖節，催科誰解恕陽城。",
            "黄堂今有仁人在，璧水當年蓋已傾。"
        ],
        "title": "仲本索歸甚遽前詩送行言之不足見示和篇覽之益用慨然再用前韻",
        "id": "18db6f26-6acb-453e-8723-10328a165a66"
    },
    {
        "author": "虞儔",
        "paragraphs": [
            "塵埃襞積顔如甲，丹墨紛綸眼有花。",
            "君去何人堪共語，秋來無夢不還家。",
            "飄零酒醆今真止，冷淡詩筒不復誇。",
            "莫使音書成斷絕，風前鴈字政橫斜。"
        ],
        "title": "別後寄主簿",
        "id": "0012f30e-9423-405f-a7c3-a8014b9f2add"
    },
    {
        "author": "虞儔",
        "paragraphs": [
            "騷人墨客可無詩，正值秋郊刈穫時。",
            "此日三登殊可樂，向來半菽亦堪悲。",
            "家家芋栗兒童喜，處處鷄豚父老期。",
            "負郭有田歸去晚，婆娑拙守不勞麾。"
        ],
        "title": "余假守是邦所幸今夏雨澤適中高下咸宜客有謂今秋一稔前此數歲未之有也果爾則幸矣因喜而賦豐年之詩",
        "id": "043bfa1c-694a-4e54-80d9-bf1557706e99"
    },
    {
        "author": "虞儔",
        "paragraphs": [
            "幸叨持橐侍甘泉，敢意恩榮慰暮年。",
            "紫綬金章光照地，絲鞭玉勒喜朝天。",
            "兒曹莫起無魚嘆，人世難爲跨鶴仙。",
            "報國無功還自愧，直須及早决歸田。"
        ],
        "title": "除兵部侍郎賜带趁朝參",
        "id": "f3e047ff-e662-4362-9ada-116c395b3df2"
    },
    {
        "author": "虞儔",
        "paragraphs": [
            "卧龍驤首奮輕雷，一一槍旗次第開。",
            "遽浼春風歸七椀，寧容卯酒困三盃。",
            "森嚴莫訝先嘗苦，雋永方知後味回。",
            "不羨金釵候湯眼，可能蕭寺略追陪。"
        ],
        "title": "王誠之分惠卧龍新茶數語爲謝",
        "id": "22fc89c7-5642-462e-b5e1-c45b002e79c0"
    },
    {
        "author": "虞儔",
        "paragraphs": [
            "摘鮮分送細茸茸，知在春山第幾重。",
            "包裹雅宜青箬篰，寵珍寧羨赤囊封。",
            "䃺驚雪落巖前石，烹訝風生澗底松。",
            "堆案文書吾欲睡，頼渠喚醒小從容。"
        ],
        "title": "謝周睎顔寄惠新芽",
        "id": "8b61b91a-b156-40a4-bcd8-e7d9c1ff42e8"
    },
    {
        "author": "虞儔",
        "paragraphs": [
            "未雨餘寒力尚嚴，巖前蚤見摘纖纖。",
            "初嘗似带蓮心苦，迴味寧輸崖蜜甜。",
            "渴想清香凝燕寢，更餘黄卷亂牙籤。",
            "一甌幸入春風手，微草從今價亦添。"
        ],
        "title": "以蓮心茶送鞏使君小詩將之  其一",
        "id": "e6b44d6a-8e87-445d-839d-a067a923fb9b"
    },
    {
        "author": "虞儔",
        "paragraphs": [
            "採得蓮心苦更嚴，青裙白面退尖纖。",
            "竹軒旋碾香塵散，槐夢初回齒頰甜。",
            "况是澄泉元带錫，自應佳句合編籤。",
            "直須陪侍揮談麈，習習清風兩腋添。"
        ],
        "title": "以蓮心茶送鞏使君小詩將之  其二",
        "id": "771d349a-35e3-4c11-b37e-6eeb3868dd45"
    },
    {
        "author": "虞儔",
        "paragraphs": [
            "水分石鼎暮江寒，灰撥磚爐白雪乾。",
            "蟹眼已收魚眼出，酥花翻作乳花團。",
            "撐腸尚有書千卷，枵腹無憂食一簞。",
            "只欠綠珠煎點在，詩情寧使愧麤官。"
        ],
        "title": "以酥煎小龍茶因成",
        "id": "a40805cb-26af-4794-8f41-0702ed98d05a"
    },
    {
        "author": "虞儔",
        "paragraphs": [
            "先自無聊懶出門，南坡一到一思君。",
            "松筠俱是栽培力，亭榭無非卜築勤。",
            "本約暮年栖息共，豈期中道死生分。",
            "風前試數當時鴈，一鴈今歸何處雲。"
        ],
        "title": "有懷漢老弟  其一",
        "id": "c1cabb70-e577-49d7-b59c-63ee82203105"
    },
    {
        "author": "虞儔",
        "paragraphs": [
            "缺落槿籬須補綴，稀疎菜甲欠鋤耘。",
            "芙蓉泣露坡頭見，桂子飄香月下聞。",
            "策杖却愁成獨往，舉杯誰與醉濃芬。",
            "歡悰莫訝年來減，觸目無非是憶君。"
        ],
        "title": "有懷漢老弟  其二",
        "id": "f4641e4b-d141-4a80-8d19-7b5ff003576c"
    },
    {
        "author": "虞儔",
        "paragraphs": [
            "村童先遣掃柴門，檢校園芳待置尊。",
            "叢菊稍斑漙露點，芙蓉已带著霜痕。",
            "詩篇縱好成孤諷，心事憑誰與共論。",
            "已是西風悲落木，那堪幽獨更銷魂。"
        ],
        "title": "有懷漢老弟  其三",
        "id": "f26308b9-75fe-4783-a9c1-5d6700302304"
    },
    {
        "author": "虞儔",
        "paragraphs": [
            "宦遊霜宿與風餐，環郭青山豈曰盤。",
            "餘暇每思親丈席，新凉政喜入中單。",
            "交情老去才方見，世事年來亦飽看。",
            "顔色想君如李白，却疑明月滿重欒。"
        ],
        "title": "有懷廣文俞同年  其一",
        "id": "0db69c5c-be26-4daa-a1ce-62a66e61c9d4"
    },
    {
        "author": "虞儔",
        "paragraphs": [
            "客來愧乏牛心炙，茶罷空堆馬乳盤。",
            "縱有詩篇慚和寡，了無心印可傳單。",
            "平生黄卷能忘味，晚歲青山未厭看。",
            "歸去吾廬吾亦愛，更須華屋羨雕欒。"
        ],
        "title": "有懷廣文俞同年  其二",
        "id": "6a5f7e13-b8bf-403a-83aa-e13ac9d2e741"
    },
    {
        "author": "虞儔",
        "paragraphs": [
            "祝君努力且加餐，世路羊腸政屈盤。",
            "烹鯉何由問消息，割鷄政自困平單。",
            "書生說食真成癖，俗子疑人莫與看。",
            "搜攪枯腸有文字，玉州猶愛月團欒。"
        ],
        "title": "有懷廣文俞同年  其三",
        "id": "a8e771aa-1e67-4102-baae-01a516a39d2a"
    },
    {
        "author": "虞儔",
        "paragraphs": [
            "萬山深處祇空餐，報贈慚無雙玉盤。",
            "日晏僅餘晨粥半，夜凉更覺夏衾單。",
            "憐渠許國丹心在，付與窮途白眼看。",
            "它日鷄豚燕同社，不煩父老見思欒。"
        ],
        "title": "有懷廣文俞同年  其四",
        "id": "feac4820-6763-4fab-9660-ca2bc7bcedcf"
    },
    {
        "author": "虞儔",
        "paragraphs": [
            "妄意彈冠不作疎，向來曾是曳長裾。",
            "倚門慈母須微祿，當路羣公亦薦書。",
            "杜曲詩成還蹭蹬，河東賦在有吹噓。",
            "上林不敢棲高樹，斗水何妨置腐魚。"
        ],
        "title": "旅懷上石似之郎中  其一",
        "id": "72a9656d-cf80-4925-be41-3511d6b836be"
    },
    {
        "author": "虞儔",
        "paragraphs": [
            "騷人先自不禁秋，風雨相將作許愁。",
            "尚有壯懷因酒到，苦無佳思慕詩休。",
            "故鄉音信新來鴈，盡日笙歌誰氏樓。",
            "滿目黄花笑憔悴，未應回首沒江鷗。"
        ],
        "title": "旅懷上石似之郎中  其二",
        "id": "8f749dd7-8177-436f-a4a3-4e3b62e3b2e9"
    },
    {
        "author": "虞儔",
        "paragraphs": [
            "暮鵲投林意自深，向來一諾抵千金。",
            "面看逆旆有歸色，足望窮途無好音。",
            "歲晚更憐霜點鬢，夜寒除是月知心。",
            "政應老死何須惜，或有遺書備訪尋。"
        ],
        "title": "旅懷上石似之郎中  其三",
        "id": "a4e23912-231a-4c32-8c1d-dd354f2de8f1"
    },
    {
        "author": "虞儔",
        "paragraphs": [
            "屈指西風閲歲華，半年行役苦思家。",
            "綵衣歸去親闈好，畫角吹殘客夢賒。",
            "病裏中秋慵見月，醉中九日强簪花。",
            "朅來又過書雲候，節物催人一可嗟。"
        ],
        "title": "余秋初離庭闈冬至猶未得歸夜讀宛丘先生秋日憶家詩輒次韻以述旅懷",
        "id": "3e50d8d1-cb36-4acd-b958-85086ca24179"
    },
    {
        "author": "虞儔",
        "paragraphs": [
            "乾道年中再講和，當時議者厭干戈。",
            "長淮不管蛟龍怒，巨艦寧容鵝鸛過。",
            "歲晚民方愁道路，天寒我亦困風波。",
            "中流擊楫非無志，時運相違奈若何。"
        ],
        "title": "初八日早出洪澤閘泛淮",
        "id": "0072fad2-0763-4243-a372-2d7894b36f77"
    },
    {
        "author": "虞儔",
        "paragraphs": [
            "列岫崢嶸棟宇連，平欄曲砌俯氓廛。",
            "坐談風月三千里，直傍雲烟咫尺天。",
            "栗里尚懷陶靖節，竹林還想杜樊川。",
            "冷官幸有田園樂，笑謝蘇公乞酒錢。"
        ],
        "title": "和俞孚仲遊南坡  其一",
        "id": "bafc863a-5275-4fab-b185-0b72f0996e77"
    },
    {
        "author": "虞儔",
        "paragraphs": [
            "平昔相期汗漫遊，杖藜還肯訪林丘。",
            "君來便覺客不惡，我醉無言山自幽。",
            "柏子乍燃香拂袖，酪奴初試雪浮甌。",
            "慈親眉壽閒居好，誰道周南嘆滯留。"
        ],
        "title": "和俞孚仲遊南坡  其二",
        "id": "8d071574-9915-49a3-bc0a-06f017ba5c3b"
    },
    {
        "author": "虞儔",
        "paragraphs": [
            "登樓何處不陳詩，况是秋高木落時。",
            "極目但隨歸鴈遠，老懷猶作故鄉悲。",
            "毋寧觴詠須前輩，有底功名亦後期。",
            "試問沈郎那得瘦，此心元不慕州麾。"
        ],
        "title": "秋懷  其一",
        "id": "0f8bc998-860b-4c88-be5d-b2e44ca06657"
    },
    {
        "author": "虞儔",
        "paragraphs": [
            "結髮從來數亦奇，人言猿臂不遭時。",
            "詩成杜曲何多興，賦舊蘭臺只浪悲。",
            "松菊不關年少事，冰霜曾與歲寒期。",
            "君看昨日凉風起，瓜上青蠅豈待麾。"
        ],
        "title": "秋懷  其二",
        "id": "08b5f827-f70c-46b3-a0c3-73f2f4b54f8b"
    },
    {
        "author": "虞儔",
        "paragraphs": [
            "尺一西來喚我歸，扁舟正是泛淮時。",
            "功名不復平生夢，物色能銷幾首詩。",
            "去國九年嗟已老，暮途雙節偶然持。",
            "一丘一壑真吾事，慚愧夔龍集鳳池。"
        ],
        "title": "余護客至盱眙忽有召命應廣文有詩相慶因用韻以謝",
        "id": "d86bff40-355c-4da4-b524-d11e4a0c13d9"
    },
    {
        "author": "虞儔",
        "paragraphs": [
            "曳杖携壺意頗長，了無風雨破重陽。",
            "團欒飣座橙方綠，蓓蕾扶籬菊未黄。",
            "醉裏茱萸須遍插，尊前鴻鴈政成行。",
            "持盃快嚼誇强健，只恨雙螯未著霜。"
        ],
        "title": "九日南坡兄弟同集",
        "id": "5f1a1eb1-a99c-487d-b84e-92a0864c8b1c"
    },
    {
        "author": "虞儔",
        "paragraphs": [
            "風雨年時政不佳，山翁無酒向誰賒。",
            "又還九日看黄菊，却喜晴天映碧紗。",
            "有底尊前悲節物，只應醉裏送生涯。",
            "明年徧插茱萸處，目斷西飛雁影斜。"
        ],
        "title": "和九日南坡小集",
        "id": "0d1d3836-288d-40a4-b426-d37557b39c27"
    },
    {
        "author": "虞儔",
        "paragraphs": [
            "滿城風雨不禁秋，寧是先生懶出遊。",
            "採菊未成三徑約，看囊尚有一錢留。",
            "催租有底關詩思，落帽何妨付酒舟。",
            "今歲重陽還是客，湖山信美豈吾州。"
        ],
        "title": "九日雨",
        "id": "0d23bb43-1968-4fe6-b1d5-f4b4466a5f22"
    },
    {
        "author": "虞儔",
        "paragraphs": [
            "登臨興引越山高，醉眼何曾識二豪。",
            "戲馬向來誇勝餞，卧龍此去記吾曹。",
            "風前短髮還羞杜，筆底新詩欲和陶。",
            "頼有蛤蜊風味在，固應居士笑盧遨。"
        ],
        "title": "和安撫王誠之給事重九日登高詩韻  其一",
        "id": "2d58239c-27dd-467a-869f-c145b744f8dd"
    },
    {
        "author": "虞儔",
        "paragraphs": [
            "秋鴈初飛幾點高，卧龍送目十分豪。",
            "且容司馬吹紗帽，莫向參軍問騎曹。",
            "飲吸百川從酩酊，詩驅萬象入甄陶。",
            "菊花開日重陽是，有暇何妨更一遨。"
        ],
        "title": "和安撫王誠之給事重九日登高詩韻  其二",
        "id": "a711ed99-ad18-4c02-b0e4-072278c4cecc"
    },
    {
        "author": "虞儔",
        "paragraphs": [
            "眼橫秦望接雲高，不獨詩豪酒亦豪。",
            "豈是過呼韓吏部，未應輕比漢功曹。",
            "尊空北海懷文舉，菊繞東籬念老陶。",
            "只恐詔歸天尺五，直須秉燭與公遨。"
        ],
        "title": "和安撫王誠之給事重九日登高詩韻  其三",
        "id": "0991ea70-004e-47cd-9416-2d5f2b16bca4"
    },
    {
        "author": "虞儔",
        "paragraphs": [
            "壯觀登臨引興長，黄花亭下未經霜。",
            "江平鴈到涵秋影，野曠鴉歸带夕陽。",
            "佳節欲酬須酩酊，今年在處說豐穰。",
            "楚雲不動淮山碧，且緩笙歌釂羽觴。"
        ],
        "title": "吳守相邀壯觀登高坐中出示佳篇因繼韻以酬",
        "id": "50c5a0f9-b410-47c4-970f-0b88b82aa2eb"
    },
    {
        "author": "虞儔",
        "paragraphs": [
            "九日登高作勝遊，使君携客此遲留。",
            "天連楚觀風吹帽，木落淮山菊滿頭。",
            "何處臺前猶戲馬，幾人江上不驚鷗。",
            "年來只有身窮健，莫把茱萸浪自愁。"
        ],
        "title": "吳守置酒壯觀爲登高之集因賦數語",
        "id": "2f14f0c3-96e0-41a4-bbc3-2096236b8377"
    },
    {
        "author": "虞儔",
        "paragraphs": [
            "催年節物太頻頻，不涉南坡又一旬。",
            "蒼檜風前應强項，玉梅雪裏想精神。",
            "後車同載有名酒，折簡欲呼無可人。",
            "說似阿連須早計，鶑花休擬負青春。"
        ],
        "title": "有懷南坡蓋雪阻旬日不到",
        "id": "d2a2ad19-fd1b-4bba-8a22-3edca32120a5"
    },
    {
        "author": "虞儔",
        "paragraphs": [
            "浩蕩春風吹客愁，誰教楊柳繫行舟。",
            "燕然有約終須到，淮水無情只漫流。",
            "蝶弄風光還草草，鴈傳消息底悠悠。",
            "梨花寒食無多日，且傍南山作勝遊。"
        ],
        "title": "使北宿留盱眙",
        "id": "a7d4b963-9f67-4b10-9779-a2317133bb56"
    },
    {
        "author": "虞儔",
        "paragraphs": [
            "二妙詩情僕命騷，戲驅萬象入甄陶。",
            "三休亭上頻回首，八節灘中穩著篙。",
            "巢幕祇應憐乳燕，戴山誰復笑靈鼇。",
            "也知廊廟須公等，寧羨華堂數仞高。"
        ],
        "title": "林正甫寺簿舉似所和判院徐同年詠所居詩且俾同賦",
        "id": "107f44c0-e441-43d8-8f90-899f2473c233"
    },
    {
        "author": "虞儔",
        "paragraphs": [
            "朝朝粗糲腐儒餐，清坐焚香篆印盤。",
            "早計何嘗爲溫飽，倦遊誰復念羈單。",
            "甕頭社酒欣方熟，籬下秋英漸可看。",
            "更寄拈魚君有味，鼎烹曾覆晉之欒。"
        ],
        "title": "謝廣文俞同年惠䱥魚",
        "id": "fc2494ba-9da7-40d0-976a-290d841cb505"
    },
    {
        "author": "虞儔",
        "paragraphs": [
            "家食年來嘆不充，支離受粟信無功。",
            "白頭慈母須微祿，青眼何人到寓公。",
            "未辦殺鷄留郭泰，更能給俸助盧仝。",
            "半生畫餠真堪笑，已戒奴星好送窮。"
        ],
        "title": "杜門絕俸呈陳倅",
        "id": "b841ae16-9883-4c16-8547-21692da12ca8"
    },
    {
        "author": "虞儔",
        "paragraphs": [
            "二月江南花氣昏，錦囊詩話喜重溫。",
            "百篇換去東湖骨，一醉招來北海魂。",
            "投老黄塵真左計，半生青眼向誰論。",
            "學宮乞俸能多少，驥子憐渠蚤候門。"
        ],
        "title": "學錄李詩翁以詩訪予于乳溪之上且求縣學積俸偶值窘匱恨不能滿其意漫以數語送之第饑來不堪煮耳",
        "id": "4c15a4ce-a34c-4b15-b5ac-7f68e7196691"
    },
    {
        "author": "虞儔",
        "paragraphs": [
            "尊前一醉莫辭頻，三萬場當歲十旬。",
            "况有好詩能泣鬼，寧無妙畫可通神。",
            "快呼左手持螯客，莫著傾身障鹿人。",
            "綠漲大江渾是酒，蒲萄波面已生春。"
        ],
        "title": "勸漢老弟飲酒",
        "id": "7293fa0d-0cdd-47ee-8b33-e7860dfb25b1"
    },
    {
        "author": "虞儔",
        "paragraphs": [
            "綠波風駛引征帆，九萬扶摇入羽翰。",
            "詩句最憐雲不定，宦情况與月同寒。",
            "襟期莫作別時惡，出處須留晚歲看。",
            "漫道江東懷李白，清才應合在金鑾。"
        ],
        "title": "送林子長赴姑孰泮宮",
        "id": "fb5deec5-98d9-449b-b531-33ed53391673"
    },
    {
        "author": "虞儔",
        "paragraphs": [
            "坳堂方笑芥爲舟，驟雨俄驚匯衆流。",
            "天漏不知何處補，地卑轉覺此生浮。",
            "會須擊水扶摇上，政想乘風汗漫遊。",
            "宦海陸沉聊爾耳，詩人休詠白蘋洲。"
        ],
        "title": "和鮑倅暴雨大水之作",
        "id": "869d5087-a528-4388-bc60-c5a89a82f64f"
    },
    {
        "author": "虞儔",
        "paragraphs": [
            "老矣何妨受一廛，笑渠楊惲强歌田。",
            "驚心赤地三年旱，慰眼黄雲八月天。",
            "他日江船來白粲，暫時水碓搗紅鮮。",
            "軟炊香飯憐脾病，從此長齋繡佛前。"
        ],
        "title": "以新米作撈飯有感",
        "id": "7ba062e4-7ab2-4e6b-85de-8b76b9d545a6"
    },
    {
        "author": "虞儔",
        "paragraphs": [
            "落落高才豈晚收，枉將歲月送菟裘。",
            "未能鵬擊三千里，空費龍驤萬斛舟。",
            "明月有珠誰按劍，珊瑚作網漫沉鈎。",
            "求田問舍非吾事，豪氣元龍死不休。"
        ],
        "title": "自嘆  其一",
        "id": "5679b3c4-ece9-4ba9-a13b-00507a680e10"
    },
    {
        "author": "虞儔",
        "paragraphs": [
            "明經青史不難收，怪底依然處士裘。",
            "誰謂封侯安事筆，我聞定霸必焚舟。",
            "驥騰夷路須聯轡，鼇負三山好擲鈎。",
            "對策清時看第一，未應藴藉愧裴休。"
        ],
        "title": "自嘆  其二",
        "id": "72731286-af35-4eac-ad08-bacf8a588671"
    },
    {
        "author": "虞儔",
        "paragraphs": [
            "燈火黄昏漸漸收，烏薪已盡典輕裘。",
            "自篘浮螘床頭甕，誰鱠新鱸江上舟。",
            "卧聽玉霙驚淅瀝，起看瓊樹怪聯鈎。",
            "多應武仲添詩興，下筆翩翩更不休。"
        ],
        "title": "冬至後五日夜雪復作再用韻  其一",
        "id": "827d4e8a-3819-4049-8517-b4ebae52f70e"
    },
    {
        "author": "虞儔",
        "paragraphs": [
            "綠野功名一戰收，何如危坐擁狐裘。",
            "歌兒解咤銷金帳，酒子能添藥玉舟。",
            "莫爲溫柔尋伐斧，免勞服餌到懸鈎。",
            "誰言柳絮渾相似，惱亂春風恐未休。"
        ],
        "title": "冬至後五日夜雪復作再用韻  其二",
        "id": "307c29d9-e7c1-4be0-b71c-326e72317aa8"
    },
    {
        "author": "虞儔",
        "paragraphs": [
            "銀燭生花香霧收，中堂密坐促貂裘。",
            "羊羔兒酒浮瓊斝，牛尾狸酥映玉舟。",
            "扶醉緩歌金縷曲，怕寒催下畫簾鈎。",
            "紛紛擾擾成何事，且鬭尊前一笑休。"
        ],
        "title": "冬至後五日夜雪復作再用韻  其三",
        "id": "0eeaa67c-5a31-4258-901f-d99a8c779a2a"
    },
    {
        "author": "虞儔",
        "paragraphs": [
            "宦遊蹤跡一浮萍，末路從公蓋已傾。",
            "方喜溪山來入社，忽驚絃管作離聲。",
            "河梁戀戀看雲別，剡棹看看載雪行。",
            "從此江東還渭北，莫因契闊負詩盟。"
        ],
        "title": "移守吳門酌別姜總管",
        "id": "e97af5e0-d2bb-4be5-bca0-5e338f6ee400"
    },
    {
        "author": "虞儔",
        "paragraphs": [
            "外臺賓幕始知名，見說君王念老成。",
            "此去監州真有命，向來相國詎忘情。",
            "吾儕老矣難爲別，世路悠然莫計程。",
            "强說從來還信否，一篙春水片帆輕。"
        ],
        "title": "黄仲本自浙西漕幕得倅臨安暫往寓居德清遽然話別詩以送之",
        "id": "c189764a-4c36-4c13-b1ac-0dc9c93adc76"
    },
    {
        "author": "虞儔",
        "paragraphs": [
            "懷抱連宵得好開，莫愁波浪與塵埃。",
            "中年已是難離別，此地何妨數往來。",
            "送我扁舟寧作遠，喚人歸鳥苦相催。",
            "邈然後會知何處，更欲臨分把一杯。"
        ],
        "title": "得旨與郡歸自浙東余成卿王貫之葉德遠追送至于震澤舟中款語數日而後別",
        "id": "26cc3864-7c3f-4063-a9f6-f506fa1dfb32"
    },
    {
        "author": "虞儔",
        "paragraphs": [
            "官冷門前可設羅，高軒多謝肯相過。",
            "別離漸近那堪說，觴詠從今莫厭多。",
            "風月平分聊爾耳，雲霄咫尺奈君何。",
            "漢庭行且迎枚乘，南浦從教恨綠波。"
        ],
        "title": "和湯倅留別",
        "id": "5cc48f3d-2f24-45c8-bb2d-7f3ada297724"
    },
    {
        "author": "虞儔",
        "paragraphs": [
            "今朝端午懶吟詩，此意兒曹莫遣知。",
            "萱草著花空有恨，菖蒲稱壽永無時。",
            "遠途日暮休回首，近事風傳只皺眉。",
            "角黍堆盤何處奠，沉湘千古使人悲。"
        ],
        "title": "端午日用韻",
        "id": "c80af9e3-03fa-4d8b-a5bc-4d4e0f6cc60b"
    },
    {
        "author": "虞儔",
        "paragraphs": [
            "蛩吟砌下豈知時，我亦無眠有所思。",
            "夜永只憐燈作伴，秋凉最許簟先知。",
            "十年擾擾夢中事，一笑悠悠世上兒。",
            "數盡更籌窗送曙，起來贏得鬢成絲。"
        ],
        "title": "無眠",
        "id": "d99376a5-0411-45ff-9404-128c87405c0b"
    },
    {
        "author": "虞儔",
        "paragraphs": [
            "纖枝綠葉競成叢，誰障西來落木風。",
            "霞散纏頭千丈綺，春回醉面一番紅。",
            "伶俜欲嫁還羞晚，梳洗隨宜不愛工。",
            "况是秋高花已少，對花莫放酒杯空。"
        ],
        "title": "拒霜",
        "id": "271b651d-c60f-452b-8ad4-87141406b286"
    },
    {
        "author": "虞儔",
        "paragraphs": [
            "風雨飄摇紺宇摧，百身古佛盡莓苔。",
            "政須豪士修檀施，定自諸天打供來。",
            "向晚鐘魚猶短氣，只今龍象亦生哀。",
            "道人莫憚朱門去，會有清蓮一朵開。"
        ],
        "title": "聖龍長老資公求修佛殿疏余不暇作也昔丹霞燒木佛院主墮落鬚眉普賢勸修古佛末後童子證果居士舉此公案二段以問聖龍若下得一轉語則佛殿一時修了其或未然定又去聒擾檀施矣因作山偈奉送只此大勝作疏頭勸緣也",
        "id": "b562a6ee-45ab-4050-868e-0aa886dab8e5"
    },
    {
        "author": "虞儔",
        "paragraphs": [
            "慚愧田家趁好晴，鴉鴉兩岸水車鳴。",
            "畦丁露宿腰鐮健，饁婦泥行脚板輕。",
            "作苦僅能供伏臘，有年何處不昇平。",
            "只愁官裏催租動，里正敲門沸似羹。"
        ],
        "title": "烏程宰十三日往龍洞禱晴歸言見田家兩岸車水其聲如雷兼刈穫甚忙若得旬日晴則農事濟矣因作田家歎一首",
        "id": "4d06977e-802a-44e2-bbf5-ccea47392c18"
    },
    {
        "author": "虞儔",
        "paragraphs": [
            "輕陰漠漠雨班班，嶺上風來一解顔。",
            "已是去天才尺五，却令緩步有躋攀。",
            "飛泉百道縈羅带，列岫千峰擁翠鬟。",
            "應是北堂春正滿，幾回回首望家山。"
        ],
        "title": "千秋嶺",
        "id": "a7b640cb-5b40-41f1-a4ca-f67681fdfc62"
    },
    {
        "author": "虞儔",
        "paragraphs": [
            "催科里正莫頻頻，望麥登場更浹旬。",
            "紈袴向來無餓死，黄冠此去罷迎神。",
            "田間作苦誰憐汝，天上調元合有人。",
            "自歎農家消底物，百金斗米便回春。"
        ],
        "title": "用韻賦歲暮田家歎聞之者足以戒也",
        "id": "a9355c7c-9a6f-4326-8d2e-32aaa53e57f7"
    },
    {
        "author": "虞儔",
        "paragraphs": [
            "碧梧翠竹日相高，懷想家山魂夢勞。",
            "鐘鼎故知非我事，箕裘猶可冀兒曹。",
            "眼中誰是真犀角，池上君今有鳳毛。",
            "直探牛心屠獪耳，能安貧賤乃英豪。"
        ],
        "title": "枕上偶得數語呈林子長",
        "id": "29a51b82-7f37-4074-9ca2-1a33658974b8"
    },
    {
        "author": "虞儔",
        "paragraphs": [
            "癡兒誰識坐談高，撫字年來亦漫勞。",
            "簿領何妨聊爾耳，湖山正是屬吾曹。",
            "百年心事空三歎，五馬人生却二毛。",
            "欲作報章還自笑，郊寒寧解敵韓豪。"
        ],
        "title": "再用韻呈林子長",
        "id": "d663c99d-5016-447a-ad2e-fab9c70270f6"
    },
    {
        "author": "虞儔",
        "paragraphs": [
            "昔年官冷欲無氈，製錦如今又不然。",
            "老去幾遭官長駡，書來却有故人憐。",
            "敢期翠羽還池上，漸喜黄衣減目前。",
            "欲學催科無奈拙，直須天假一豐年。"
        ],
        "title": "據案偶得數語錄呈簿尉",
        "id": "e2282fb0-7761-4259-bf81-e7b48f2e8605"
    },
    {
        "author": "虞儔",
        "paragraphs": [
            "風流正始孰追回，沈謝曹劉豈乏才。",
            "詩律恢長憐我老，吟編端的頼君開。",
            "秋懷拍拍須千首，世事悠悠付一杯。",
            "已是醉吟輸白傅，雪霜頭上更相催。"
        ],
        "title": "呈吳守",
        "id": "84483f1f-d731-40d6-aec4-76b2b1cf7079"
    },
    {
        "author": "虞儔",
        "paragraphs": [
            "淮海相逢便說詩，新來匡鼎解人頤。",
            "句中有眼人誰識，絃上無聲我獨知。",
            "每見朋遊談警策，偶因王事得追隨。",
            "西湖近報梅花約，歸趁東風第一枝。"
        ],
        "tags": [
            "西湖"
        ],
        "title": "贈潘接伴",
        "id": "4cb0fa14-8a8f-4bc7-a4b1-c8e4892037f8"
    },
    {
        "author": "虞儔",
        "paragraphs": [
            "當年名下無虛士，此日詩中有二難。",
            "方駕飯山何太瘦，拍肩東野不言寒。",
            "來章只好先呈佛，屬和何當勝得官。",
            "珍重牛腰成巨軸，丁寧莫與俗人看。"
        ],
        "title": "再用難字韻簡潘接伴",
        "id": "3a2de51e-630e-4172-95e9-f61cfaf94e65"
    },
    {
        "author": "虞儔",
        "paragraphs": [
            "久矣聞名忻識面，哦詩一字果何難。",
            "筆端風月窺天巧，句裏冰霜飽歲寒。",
            "自昔登壇須老將，祇今握節愧粗官。",
            "相逢忽有新篇贈，病眼摩挲得細看。"
        ],
        "title": "和潘接伴韻",
        "id": "dc08c258-8aae-4ff8-b45b-24f4a54877b1"
    },
    {
        "author": "虞儔",
        "paragraphs": [
            "春來自分菊成坡，秋晚何妨日一過。",
            "喜色忽看眉上見，霜華應向掌中多。",
            "一枝須索蟻浮甕，三徑從教雀可羅。",
            "坡下有泉唯可飲，西風吹鬢未應皤。"
        ],
        "title": "和探菊南坡",
        "id": "4ead0fd9-61f0-4521-ba6b-50d2e2897881"
    },
    {
        "author": "虞儔",
        "paragraphs": [
            "簿書叢裏得抽身，豈是將迎不厭頻。",
            "何處鷄豚燕同社，有時鷗鷺喜相親。",
            "山頭落日催歸騎，陌上豐年見醉人。",
            "更羨柴門無限好，今宵相對月華新。"
        ],
        "title": "出郊迓倅車暮歸二首  其一",
        "id": "8eacb140-6988-45f2-839c-355e1799ac61"
    },
    {
        "author": "虞儔",
        "paragraphs": [
            "軋軋籃輿迫暮歸，前村燈火漸依稀。",
            "溪邊默數黄牛過，烟際遥看白鳥飛。",
            "把酒無人風落帽，荷鋤有客露沾衣。",
            "關門山寺知何許，忽聽鐘聲度翠微。"
        ],
        "title": "出郊迓倅車暮歸二首  其二",
        "id": "7381d572-bda0-4e91-8a24-cc113463263a"
    },
    {
        "author": "虞儔",
        "paragraphs": [
            "寒侵病骨笑支離，爐撥通紅小放圍。",
            "風運六花侵几席，雲移萬杵碎瓊璣。",
            "從渠窮巷回車轍，休羨朱門點舞衣。",
            "造物想憐爲學苦，分光先許到書帷。"
        ],
        "title": "和陶學長雪詩",
        "id": "c9ea9bd3-cf00-4adb-a9ca-0b29bca8c43e"
    },
    {
        "author": "虞儔",
        "paragraphs": [
            "風緊靈犀怯鎮帷，曉來白盡遠山眉。",
            "石蹲錯認鹽形虎，地煖應知穴處狸。",
            "色混江梅無眼目，潤添隴麥有膏脂。",
            "朱門酒肉嗟遺臭，藍縷樵夫不掩肌。"
        ],
        "title": "賦雪  其一",
        "id": "3a2dc53d-2e32-4dc8-91bd-b594fd3b71be"
    },
    {
        "author": "虞儔",
        "paragraphs": [
            "風回雪急巧穿帷，黄竹歌殘更斂眉。",
            "燕集幾家尋鵠鷺，獵圍何處問狐狸。",
            "長饑政自愁黄獨，高卧誰能管竊脂。",
            "頼有寒梅爲老伴，也應凍減一分肌。"
        ],
        "title": "賦雪  其二",
        "id": "d1d12f5d-7e8b-44d3-9b23-3e1f80b8b873"
    },
    {
        "author": "虞儔",
        "paragraphs": [
            "占候農祥恰正晨，一天遽有散花人。",
            "飄揚柳絮猶疑早，點綴梅花欲亂真。",
            "但愛千峰如立鵠，誰憐百結有懸鶉。",
            "玄冥珍重豐年意，分付東皇作好春。"
        ],
        "title": "立春日雪",
        "id": "aedc9e2e-7955-4a15-8f46-1c7450b10f9e"
    },
    {
        "author": "虞儔",
        "paragraphs": [
            "大皞行春未有聞，六花連夜舞繽紛。",
            "落梅未曉驚三弄，宿麥先秋定十分。",
            "飛上綵幡憐我老，映來書幌慰兒勤。",
            "四時代謝從來事，造物何心更策勳。"
        ],
        "title": "和漢老弟雪詩",
        "id": "b0e5677c-e15a-4678-ac5a-2ece3827361e"
    },
    {
        "author": "虞儔",
        "paragraphs": [
            "臘盡冰花墮渺茫，詩來爽氣想清揚。",
            "潤添隴麥知年熟，影浸溪梅見月將。",
            "閉戶誰能呼白墮，迴風却笑舞紅粧。",
            "小橋夢入南坡路，並轡騎馿賦短章。"
        ],
        "title": "漢老弟寄示雪詩倡和已成軸矣因次韻  其一",
        "id": "6b90d7e5-6353-4055-95d1-2adbbd857624"
    },
    {
        "author": "虞儔",
        "paragraphs": [
            "衡門雖設晝常關，人在瓊樓玉宇間。",
            "一笑眼青餘老檜，相看頭白祇高山。",
            "携壺索共梅花醉，著屐扶行竹杖斑。",
            "此興此時吾不忘，倦飛深羨鳥知還。"
        ],
        "title": "漢老弟寄示雪詩倡和已成軸矣因次韻  其二",
        "id": "eaf07471-07bc-4dcc-871b-2e92979914c9"
    },
    {
        "author": "虞儔",
        "paragraphs": [
            "飛灑羞明不肯朝，徘徊待伴未全消。",
            "將花著袂元無跡，認柳吹綿別有條。",
            "璧月半規開水面，玉龍千丈轉山腰。",
            "玄冥已自呈三白，青帝何須又一飄。"
        ],
        "title": "漢老弟寄示雪詩倡和已成軸矣因次韻  其三",
        "id": "60c2dd43-e12d-43f8-8620-d9cadacafcdc"
    },
    {
        "author": "虞儔",
        "paragraphs": [
            "冰花何事太遲開，肯傍春風脚底來。",
            "飛絮漫天輕認柳，落英滿地錯憐梅。",
            "玄冥莫恨空歸去，青帝從教倒載迴。",
            "官冷無氈須一醉，可能來共即時杯。"
        ],
        "title": "一冬無雪立春後九日始有之次湯倅韻",
        "id": "c769a2ba-be50-450f-8fe1-e4d9fe2f7564"
    },
    {
        "author": "虞儔",
        "paragraphs": [
            "一束烏薪抵百金，外間風雪政愁陰。",
            "履穿東郭先生病，梅老西湖處士吟。",
            "青帝未教春滿目，玄冥還有歲寒心。",
            "蹇馿不踏長安道，恐落泥塗跡愈深。"
        ],
        "tags": [
            "西湖"
        ],
        "title": "和子長縣尉林同年立春後十日風雪大作訪客不值",
        "id": "29b83e32-ad5e-4c00-87f0-a3eebfbc2be7"
    },
    {
        "author": "虞儔",
        "paragraphs": [
            "雪瑞元來竟不空，豐年消息喜潛通。",
            "故憐梅老扶衰白，未放桃夭嫁小紅。",
            "夜動簷花猶带雨，晴看隴麥待摇風。",
            "强顔追逐新年事，倍費天人剪水工。"
        ],
        "title": "和湯倅春雪",
        "id": "cbe3d4e6-b623-411c-beed-a88b2b2ea622"
    },
    {
        "author": "虞儔",
        "paragraphs": [
            "曉來眼界忽然新，一色瓊瑶與爛銀。",
            "人事乖時空請禱，天心迴後只逡巡。",
            "不教三白孤殘臘，要與千家作好春。",
            "宿麥連雲雖入望，路傍猶有翳桑人。"
        ],
        "title": "十二月二十六日早起雪已三寸許夜來初不覺也",
        "id": "74431d3a-aeb6-4ae5-acfc-777b0dcbc2f6"
    },
    {
        "author": "虞儔",
        "paragraphs": [
            "天上恩榮逮我親，日邊消息趁蕤賓。",
            "光生花誥宜多壽，喜動萊衣別有春。",
            "須信慶源能衮衮，故教樂事愈頻頻。",
            "明年不但郊封止，八秩重看寵渥新。"
        ],
        "title": "和耘老弟慶太安人恩封",
        "id": "527f02be-72c5-43f3-b343-a6aa14798d79"
    },
    {
        "author": "虞儔",
        "paragraphs": [
            "天憐好景付君收，一笑春生紫綺裘。",
            "賦就兔園爭授簡，酒酣鯨海快吞舟。",
            "怪來柳絮穿簾額，舞上花裀襯襪鈎。",
            "畫餠豐年賒一醉，臘前三白詎應休。"
        ],
        "title": "和耘老弟喜雪",
        "id": "372252d3-f191-4c46-8c86-ddc347a28690"
    },
    {
        "author": "虞儔",
        "paragraphs": [
            "剪水飛花散又收，天人袖手翠雲裘。",
            "待滋宿麥須連隴，政慮流民醉覆舟。",
            "村店浪誇沽酒旆，寒窗誰上釣詩鈎。",
            "玄冥豈是癡兒子，且與天工了事休。"
        ],
        "title": "和漢老弟雪下不聚",
        "id": "0200edfd-02b6-4110-b672-e08797a559f1"
    }
]