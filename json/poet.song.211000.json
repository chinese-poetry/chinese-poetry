[
    {
        "author": "宋伯仁",
        "paragraphs": [
            "春到已多时，游人替衲衣。",
            "柳眠莺唤醒，花瘦雨添肥。",
            "官事痴能了，人情久易非。",
            "一贫能自守，赢得掩柴扉。"
        ],
        "title": "春半",
        "id": "21b0ccaa-dc2e-4a55-855a-aa1b0ad3ef80"
    },
    {
        "author": "宋伯仁",
        "paragraphs": [
            "著意功名四十年，柳花空满鬓丝边。",
            "男儿无补朝廷事，有愧饥餐困即眠。"
        ],
        "title": "散愁四首  其一",
        "id": "957aa115-312d-4932-8998-9cd37725a810"
    },
    {
        "author": "宋伯仁",
        "paragraphs": [
            "小楼呼酒揖青山，翠碧珑璁一笑间。",
            "山若有情应问我，如何犹似野人闲。"
        ],
        "title": "散愁四首  其二",
        "id": "dedafe14-faf3-4f63-898a-bf52be24d13b"
    },
    {
        "author": "宋伯仁",
        "paragraphs": [
            "清贫如水尽无妨，只愿伊周立庙堂。",
            "扶起太平千载脉，且随农父乐耕桑。"
        ],
        "title": "散愁四首  其三",
        "id": "43c72388-7b2b-4e74-9e17-9deba0f28101"
    },
    {
        "author": "宋伯仁",
        "paragraphs": [
            "旋买犁锄学种田，一声长啸霅溪边。",
            "微茫白水山如画，好个江南万里天。"
        ],
        "title": "散愁四首  其四",
        "id": "a4f552db-94f9-475c-ae9e-67b89bca366b"
    },
    {
        "author": "宋伯仁",
        "paragraphs": [
            "午梦惊回笋簟凉，坦夷襟度即潇湘。",
            "诗高自与梅花好，食淡方知菜味长。",
            "事说万端多画虎，人无一念不亡羊。",
            "满头飞絮春零乱，莫笑狂夫老更狂。"
        ],
        "title": "午睡",
        "id": "3b8ea739-ab1e-469f-9f60-587213a5bb82"
    },
    {
        "author": "宋伯仁",
        "paragraphs": [
            "一醉复一醉，陶陶醉未休。",
            "何伤于日月，知我者春秋。",
            "万事难追昔，千金不解愁。",
            "白鸥飞浩荡，此兴属渔舟。"
        ],
        "title": "酒边",
        "id": "b38a58b4-76fa-439b-bac1-e2cc1a821978"
    },
    {
        "author": "宋伯仁",
        "paragraphs": [
            "天浮月影水浮天，路绕山头树绕烟。",
            "船小小行人意适，藕花新索酒杯传。"
        ],
        "title": "小舟晚赏荷花",
        "id": "06671b04-7b85-4831-afa2-42fb54b46df8"
    },
    {
        "author": "宋伯仁",
        "paragraphs": [
            "清明是处插垂杨，院宇深深绿翠藏。",
            "心地不为尘俗累，不簪杨柳也何妨。"
        ],
        "title": "清明插柳",
        "id": "5b1833f9-65b1-4ba7-9a9d-83559e85ad5d"
    },
    {
        "author": "宋伯仁",
        "paragraphs": [
            "风甃残花满地红，别离樽俎谩匆匆。",
            "春光未肯收心去，却在荼䕷细影中。"
        ],
        "title": "晚春二首  其一",
        "id": "a5077bcd-0582-4c71-b033-9c23c9ff23ce"
    },
    {
        "author": "宋伯仁",
        "paragraphs": [
            "绿阴阴里惜韶华，自缚筠梢扫落花。",
            "可笑游人心未懒，杜鹃啼处拨琵琶。"
        ],
        "title": "晚春二首  其二",
        "id": "194dd41d-d5b8-4f7e-a330-a0eab1937e17"
    },
    {
        "author": "宋伯仁",
        "paragraphs": [
            "诗债还无足，家园亦倦看。",
            "客游宜致仕，午睡当之官。",
            "舌笑张仪在，心凭达摩安。",
            "清和天气好，应免夹衣寒。"
        ],
        "title": "清和",
        "id": "25693982-a6c3-4bb7-bfd2-664e1845b530"
    },
    {
        "author": "宋伯仁",
        "paragraphs": [
            "坐久如忘世，松窗日未斜。",
            "营巢鸦噪树，作梦蝶眠花。",
            "易课推三画，医方录数家。",
            "瓶笙声未绝，更点土山茶。"
        ],
        "title": "久坐",
        "id": "c9dd23e8-f691-4000-997f-23a21ff26f33"
    },
    {
        "author": "宋伯仁",
        "paragraphs": [
            "青梅黄尽雨无多，柳影重重午日过。",
            "忽听隔篱人语笑，采莲艇子上新河。"
        ],
        "title": "戏作",
        "id": "c868419a-4ec7-4ec4-b35a-ebff0ce7e879"
    },
    {
        "author": "宋伯仁",
        "paragraphs": [
            "金鳞韬隠已多时，寺壁重泥又有诗。",
            "龙若久怀霖雨志，不应蟠屈小方池。"
        ],
        "title": "玉泉寺金鱼",
        "id": "a32dc504-ddee-49ac-9fbc-5911ad46a812"
    },
    {
        "author": "宋伯仁",
        "paragraphs": [
            "居僻恬无事，开轩挹晚晴。",
            "雨耽云脚重，风约燕身轻。",
            "有子争梨栗，无朋问死生。",
            "每忧人载酒，剥啄打门声。"
        ],
        "title": "僻居",
        "id": "178e7112-efc5-4504-8dd0-54cc3822d1ae"
    },
    {
        "author": "宋伯仁",
        "paragraphs": [
            "竞病推敲欲呕心，何如危坐拆桐阴。",
            "新蝉咽咽知人意，学我年来抱膝吟。"
        ],
        "title": "倦吟",
        "id": "ddc4435d-da14-4de7-ad7c-061aacdc393d"
    },
    {
        "author": "宋伯仁",
        "paragraphs": [
            "休将闲耳听云云，只作深居耳不闻。",
            "素志肯随时节改，清贫难许利名分。",
            "忘情茅屋无非燕，著脚春山独是云。",
            "试问急流谁勇退，故园同看木欣欣。"
        ],
        "title": "云云",
        "id": "2a6d477d-f31a-4c85-bfda-c6e9235b30e8"
    },
    {
        "author": "宋伯仁",
        "paragraphs": [
            "愁怀难画亦难诗，惟有流莺暗得知。",
            "我亦无言莺不语，柳边相看立多时。"
        ],
        "title": "愁",
        "id": "60201b0b-6f43-40d1-8eeb-578e6b871a73"
    },
    {
        "author": "宋伯仁",
        "paragraphs": [
            "秋到梧桐我未宜，蓼花何事已先知。",
            "朝来数点西风雨，喜见深红四五枝。"
        ],
        "title": "蓼花",
        "id": "cdbe0791-0be9-456e-a22a-b34f4fdc5907"
    },
    {
        "author": "宋伯仁",
        "paragraphs": [
            "懒懒懒复懒，而今懒更宜。",
            "此身聊复尔，万事欲何之。",
            "尚觉瓢为赘，奚烦锸自随。",
            "客来眠正熟，裙幅任题诗。"
        ],
        "title": "懒",
        "id": "694b1e44-a545-41bf-8333-1a5cfd1129a9"
    },
    {
        "author": "宋伯仁",
        "paragraphs": [
            "天地一蘧庐，吾身自卷舒。",
            "翁能从失马，子亦岂知鱼。",
            "谨独甘居漏，安贫且饭疏。",
            "昨非今未是，宁不赋归欤。"
        ],
        "title": "书座左",
        "id": "5ecbe4eb-0b98-4cde-92f1-e319f1393748"
    },
    {
        "author": "宋伯仁",
        "paragraphs": [
            "蛮触小功名，须教一念轻。",
            "受恩知报饭，临事贵惩羹。",
            "寿域惟仁宅，心田以道耕。",
            "泰然忘物我，无使狎鸥惊。"
        ],
        "title": "书座右",
        "id": "30e6f98b-a3d9-4095-bf71-4b37a300e94f"
    },
    {
        "author": "宋伯仁",
        "paragraphs": [
            "不拟西风一顿凉，看看凉近木樨香。",
            "人家未得征夫信，蚤有砧声怯雁行。"
        ],
        "title": "凉",
        "id": "80428ff7-e979-45b8-8867-361a953c880f"
    },
    {
        "author": "宋伯仁",
        "paragraphs": [
            "绿盖半篙新雨，红香一点清风。",
            "天赋本根如玉，濂溪以道心同。"
        ],
        "title": "荷花",
        "id": "b201a505-937f-4195-b17c-19e8eb289914"
    },
    {
        "author": "宋伯仁",
        "paragraphs": [
            "师璋今有几家同，名重蒲葵价亦穹。",
            "髹柄但夸千缕骨，不知曾未掩西风。"
        ],
        "title": "扇",
        "id": "7fe246e6-9121-4715-86d1-c3b5ff0cd8bd"
    },
    {
        "author": "宋伯仁",
        "paragraphs": [
            "只与闲时月一般，宁知今夕最团栾。",
            "竹边借柄还如扇，花下传杯可当盘。",
            "野兔易忘终夜梦，林乌未许一枝安。",
            "人生几个中秋节，那得都将笑眼看。"
        ],
        "title": "中秋月",
        "id": "d39608de-41b6-4a45-a452-ff6382490d4f"
    },
    {
        "author": "宋伯仁",
        "paragraphs": [
            "傲世欲何求，归来已倦游。",
            "琴诗聊自啸，丘壑复相留。",
            "问菊时携酒，乘风或棹舟。",
            "乐天良有以，心事老田畴。"
        ],
        "title": "席上有举东坡集归去来字成诗十首醉中戏续一首",
        "id": "1f9cdbfa-0606-48d4-a8c0-293337a0fe3c"
    },
    {
        "author": "宋伯仁",
        "paragraphs": [
            "小舟如雁许，稳稳下波心。",
            "蓑笠几风雨，江山无古今。",
            "清歌鸣短棹，红叶满疎林。",
            "一醉不知世，前村月未沈。"
        ],
        "title": "渔父吟",
        "id": "c7888614-334b-4884-bb14-a0331acc883e"
    },
    {
        "author": "宋伯仁",
        "paragraphs": [
            "秋风卷秋叶，秋思满秋天。",
            "骨立山如削，声低雁欲眠。",
            "客愁无暇日，农事喜丰年。",
            "说著鲈莼事，归心满钓船。"
        ],
        "title": "秋风",
        "id": "5359884f-f40b-4716-a2fb-a18f8d9d9143"
    },
    {
        "author": "宋伯仁",
        "paragraphs": [
            "冻雨潇潇未肯晴，洒窗声似煮茶声。",
            "山童酤得邻家酒，炒栗炉头独自倾。"
        ],
        "title": "听雨",
        "id": "a9739b28-9bfb-4431-ab5e-7d74c4d92fd4"
    },
    {
        "author": "宋伯仁",
        "paragraphs": [
            "打稻天如二月天，满村和气乐丰年。",
            "田翁烂醉身如舞，两个儿童策上船。"
        ],
        "title": "村田乐",
        "id": "d9bd3cee-bb83-41a7-90a1-4fb4deab0615"
    },
    {
        "author": "宋伯仁",
        "paragraphs": [
            "痴风衮衮送寒来，竹里人家总未开。",
            "唯有老巖心事苦，瘦筇敲雪问梅腮。"
        ],
        "title": "问梅",
        "id": "599d83eb-ca2e-4431-bf91-cd95b66d66f7"
    },
    {
        "author": "宋伯仁",
        "paragraphs": [
            "山下六七里，山前八九家。",
            "家家清到骨，只卖水仙花。"
        ],
        "title": "山下",
        "id": "85b66419-7603-4b5d-881c-d9e484fcfedf"
    },
    {
        "author": "宋伯仁",
        "paragraphs": [
            "卷地西风促雨来，扫除黄叶满苍苔。",
            "垂杨蚤有青青眼，只碍梅花未敢开。"
        ],
        "title": "落叶",
        "id": "7f64dd5f-92f1-4afc-b950-ee45e68ad23e"
    },
    {
        "author": "宋伯仁",
        "paragraphs": [
            "清标同插古军持，清似西山冻馁时。",
            "嚼蕊弄香无说处，屈平和靖已何之。"
        ],
        "title": "梅兰",
        "id": "5e8794de-bb12-40d1-b472-34bfe0618c94"
    },
    {
        "author": "宋伯仁",
        "paragraphs": [
            "淡傅粉，浅画眉，鬓边休插桃花枝。",
            "白面郎君马如箭，回头再盼情依依。",
            "文君未识相如面，朱弦声里犹相恋，风流胜事千古传。",
            "宁如文君当时深深深处深庭院，临邛亦免王孙怨。",
            "佳人佳人休卷帘，门外落花春正甜。",
            "绣牀午困语声寂，博山篆冷香频添。",
            "佳人噫，佳人吁，今人安得人人思秋胡，黄金不认真丈夫。"
        ],
        "title": "佳人歌",
        "id": "752ff047-0a90-4e42-8848-a239871463c5"
    },
    {
        "author": "宋伯仁",
        "paragraphs": [
            "梳风杨柳笑，沐雨杏花羞。",
            "看看三十余，不敢下粧楼。",
            "待媒媒不来，对娘娘共哭。",
            "何时王右军，来坦东牀腹。",
            "君不见西施绝色天下白，能使麋鹿走吴宫。",
            "玉环一笑百媚生，能使渔阳鞞鼓惊玄宗。",
            "无盐无盐形貌恶，当时一段议论千古生清风。",
            "美妇未必美，所美貌徒美。",
            "丑妇未必丑，所丑行不丑。",
            "丑妻恶妾寿乃翁，何须能劝羊羔酒。"
        ],
        "title": "丑女歌",
        "id": "6db273b2-3089-4ea3-8f34-6d19f3694a8c"
    },
    {
        "author": "宋伯仁",
        "paragraphs": [
            "南枝发岐颖，崆峒占岁登。",
            "当思汉光武，一饭能中兴。"
        ],
        "title": "梅花喜神谱 蓓蕾四枝 其一",
        "id": "b58f82cb-5996-4ef2-9277-e52165f01e98"
    },
    {
        "author": "宋伯仁",
        "paragraphs": [
            "静看隋堤人，纷纷几荣辱。",
            "蛮腰休逞妍，所见元非俗。"
        ],
        "title": "梅花喜神谱 蓓蕾四枝 其二",
        "id": "8eb84332-e22e-4ccc-8ce2-6f52fe510d40"
    },
    {
        "author": "宋伯仁",
        "paragraphs": [
            "献颂侈春朝，争期千岁寿。",
            "凌寒傲岁时，自与冰霜久。"
        ],
        "title": "梅花喜神谱 蓓蕾四枝 其三",
        "id": "51329b7b-f13e-4614-9b56-ef22cb49b1e8"
    },
    {
        "author": "宋伯仁",
        "paragraphs": [
            "爬沙走江海，惯识风波恶。",
            "东君为主张，显戮逃砧镬。"
        ],
        "title": "梅花喜神谱 蓓蕾四枝 其四",
        "id": "892b0516-cae9-4c57-aa42-b562ebee7a6e"
    },
    {
        "author": "宋伯仁",
        "paragraphs": [
            "药性贵温凉，胡为辛且烈。",
            "无与桂附徒，天资更趋热。"
        ],
        "title": "梅花喜神谱 小蕊一十六枝 其一",
        "id": "d3764229-299a-4e69-b6e5-908f9b0267bc"
    },
    {
        "author": "宋伯仁",
        "paragraphs": [
            "樊素艳而歌，乐天何所羨。",
            "须结帝王知，拜宠明光殿。"
        ],
        "title": "梅花喜神谱 小蕊一十六枝 其二",
        "id": "46183e45-2c19-4318-833f-12f08891fa78"
    },
    {
        "author": "宋伯仁",
        "paragraphs": [
            "风掣五云开，明星灿南极。",
            "嘉祥自朝廷，何幸愚亲识。"
        ],
        "title": "梅花喜神谱 小蕊一十六枝 其三",
        "id": "43afdde9-6e4d-49e2-a6a0-a79fd1581b73"
    },
    {
        "author": "宋伯仁",
        "paragraphs": [
            "佛有光明台，蚌胎奚足贵。",
            "聊以矜俗人，徒为宝所费。"
        ],
        "title": "梅花喜神谱 小蕊一十六枝 其四",
        "id": "42ed0853-9458-4233-9354-d58b01ae9c5b"
    },
    {
        "author": "宋伯仁",
        "paragraphs": [
            "阿堵本何物，贯朽殊堪羞。",
            "空囊留得一，千古钦清流。"
        ],
        "title": "梅花喜神谱 小蕊一十六枝 其五",
        "id": "9287063d-4e58-40e2-8887-92fab3afa840"
    },
    {
        "author": "宋伯仁",
        "paragraphs": [
            "善舞几当场，妖姿呈窈窕。",
            "当场人自迷，郭郎未容笑。"
        ],
        "title": "梅花喜神谱 小蕊一十六枝 其六",
        "id": "4018b6d0-16fc-4947-97a8-34490606ca04"
    },
    {
        "author": "宋伯仁",
        "paragraphs": [
            "三窟不须营，蒙恬素心友。",
            "识尽天下书，只要文章手。"
        ],
        "title": "梅花喜神谱 小蕊一十六枝 其七",
        "id": "f0aa466d-3424-49d3-9d57-63692d6ff241"
    },
    {
        "author": "宋伯仁",
        "paragraphs": [
            "寒风偃枯草，掉尾来山巅。",
            "出柙势可畏，老须宁易编。"
        ],
        "title": "梅花喜神谱 小蕊一十六枝 其八",
        "id": "5735d361-019a-4ca0-bd94-9f441a03ced3"
    },
    {
        "author": "宋伯仁",
        "paragraphs": [
            "锦囊蕴珠玑，长养南风力。",
            "当年东老家，曾代中书笔。"
        ],
        "title": "梅花喜神谱 小蕊一十六枝 其九",
        "id": "dfa72db3-c338-4c12-bfae-36ba566df146"
    },
    {
        "author": "宋伯仁",
        "paragraphs": [
            "来自淤泥中，根苗何足取。",
            "饾饤上盘登，敢为梨栗伍。"
        ],
        "title": "梅花喜神谱 小蕊一十六枝 其一○",
        "id": "112c51af-4e84-4611-bb1b-1b8c6ae9a4c0"
    },
    {
        "author": "宋伯仁",
        "paragraphs": [
            "宛陵有灵根，圆红珍可芼。",
            "卫人感齐恩，琼琚未容报。"
        ],
        "title": "梅花喜神谱 小蕊一十六枝 其一一",
        "id": "f73895f4-7d9b-43ad-ba0e-af75be71f282"
    },
    {
        "author": "宋伯仁",
        "paragraphs": [
            "才脱锦衣䙀，童颜娇可诧。",
            "只恐粧鬼时，爱之还又怕。"
        ],
        "title": "梅花喜神谱 小蕊一十六枝 其一二",
        "id": "f8c107a3-519a-4670-bb64-e1b8e46d1d56"
    },
    {
        "author": "宋伯仁",
        "paragraphs": [
            "垂垂生井上，游子休整冠。",
            "道旁徒自苦，青眼谁能看。"
        ],
        "title": "梅花喜神谱 小蕊一十六枝 其一三",
        "id": "4bc04643-004d-417c-bc8d-51576a134e04"
    },
    {
        "author": "宋伯仁",
        "paragraphs": [
            "东陵人已仙，黯淡斜阳暮。",
            "可惭名利心，孜孜问葵戍。"
        ],
        "title": "梅花喜神谱 小蕊一十六枝 其一四",
        "id": "466908c3-de17-4788-81e3-1be6f69fbe2f"
    },
    {
        "author": "宋伯仁",
        "paragraphs": [
            "生长沧波中，收罗向书室。",
            "剡藤无不平，祇恐无椽笔。"
        ],
        "title": "梅花喜神谱 小蕊一十六枝 其一五",
        "id": "9d9ad6c3-e9ee-4871-ae39-22bc6db9dfcf"
    },
    {
        "author": "宋伯仁",
        "paragraphs": [
            "清波漾蛙子，古书形似之。",
            "可惜书废久，时人无能知。"
        ],
        "title": "梅花喜神谱 小蕊一十六枝 其一六",
        "id": "0825e516-49b6-4848-beaf-0bff243259e0"
    },
    {
        "author": "宋伯仁",
        "paragraphs": [
            "高山流水音，泠泠生指下。",
            "无与俗人弹，伯牙恐嘲骂。"
        ],
        "title": "梅花喜神谱 大蕊八枝 其一",
        "id": "9dfd2148-e1b5-4031-9153-de60b873749d"
    },
    {
        "author": "宋伯仁",
        "paragraphs": [
            "蟾宫有兔臼，捣药千万年。",
            "药有长生术，世人无计传。"
        ],
        "title": "梅花喜神谱 大蕊八枝 其二",
        "id": "b87611e5-0024-44f8-a971-83d3b53a32ff"
    },
    {
        "author": "宋伯仁",
        "paragraphs": [
            "休与鹬相持，自有山川隔。",
            "祝君无孕珠，恐非保身策。"
        ],
        "title": "梅花喜神谱 大蕊八枝 其三",
        "id": "a0d74b3e-5089-4e71-83fd-f54b243d9e70"
    },
    {
        "author": "宋伯仁",
        "paragraphs": [
            "曳颈吟松梢，何异扬州鹤。",
            "胡为鹤未成，苦被玄裳错。"
        ],
        "title": "梅花喜神谱 大蕊八枝 其四",
        "id": "6c24fa51-9b3d-4182-a8dd-d867d933c09c"
    },
    {
        "author": "宋伯仁",
        "paragraphs": [
            "中尊严祀典，鬯未祼而实。",
            "将祼而实彜，礼文知有秩。"
        ],
        "title": "梅花喜神谱 大蕊八枝 其五",
        "id": "b59fe2e2-2786-471c-9dba-54f4d33782c4"
    },
    {
        "author": "宋伯仁",
        "paragraphs": [
            "方深有制度，撞之以合乐。",
            "止乐戛以敔，始终知所觉。"
        ],
        "title": "梅花喜神谱 大蕊八枝 其六",
        "id": "3e505c8d-4fbd-40a5-975a-f46820dd663e"
    },
    {
        "author": "宋伯仁",
        "paragraphs": [
            "苍竹纬琅玕，为形有如豆。",
            "遇祭何所容，干桃与脩糗。"
        ],
        "title": "梅花喜神谱 大蕊八枝 其七",
        "id": "2f05f6d4-a0a3-4481-83af-643bc9df7aea"
    },
    {
        "author": "宋伯仁",
        "paragraphs": [
            "柱取饮不尽，量容惟一升。",
            "足如戈示戒，君子当兢兢。"
        ],
        "title": "梅花喜神谱 大蕊八枝 其八",
        "id": "e5db22f2-e5a1-4201-9c51-b22e58677657"
    },
    {
        "author": "宋伯仁",
        "paragraphs": [
            "斗醉石亦醉，无量不及乱。",
            "独醒谁得知，憔悴沧江畔。"
        ],
        "title": "梅花喜神谱 欲开八枝 其一",
        "id": "a2f142e0-8579-403e-b191-0fbdca3bd1bf"
    },
    {
        "author": "宋伯仁",
        "paragraphs": [
            "灯火迫新凉，志士功名重。",
            "十年窗下愁，会见金莲宠。"
        ],
        "title": "梅花喜神谱 欲开八枝 其二",
        "id": "64f674f7-e27f-498d-ae22-8f8c558cc9c0"
    },
    {
        "author": "宋伯仁",
        "paragraphs": [
            "蛮触国谁雄，战争犹未息。",
            "由此夺虚名，费尽人间力。"
        ],
        "title": "梅花喜神谱 欲开八枝 其三",
        "id": "d2a8c6f7-d172-46e1-8c8f-b3ea10d4fd5d"
    },
    {
        "author": "宋伯仁",
        "paragraphs": [
            "骐骥无伯乐，尖轻徒竹披。",
            "北台深雪里，且读坡仙诗。"
        ],
        "title": "梅花喜神谱 欲开八枝 其四",
        "id": "e1e6510e-20d6-459d-ab4e-75e32551547c"
    },
    {
        "author": "宋伯仁",
        "paragraphs": [
            "祭器古不轻，斯焉盛黍稷。",
            "内方而外圆，无乃器之特。"
        ],
        "title": "梅花喜神谱 欲开八枝 其五",
        "id": "c55c6097-8c88-4f03-8b23-d3fb8fab7b8a"
    },
    {
        "author": "宋伯仁",
        "paragraphs": [
            "如盘而柄圭，崇祼以为器。",
            "秬鬯次第陈，岂容忘古意。"
        ],
        "title": "梅花喜神谱 欲开八枝 其六",
        "id": "940c365f-d5f9-42e2-9b80-9430d913c95f"
    },
    {
        "author": "宋伯仁",
        "paragraphs": [
            "苏秦鞭疋马，六国饱风烟。",
            "累累悬肘下，郭外惭无田。"
        ],
        "title": "梅花喜神谱 欲开八枝 其七",
        "id": "5b33f27a-d971-4cc8-958c-52d1faf703fd"
    },
    {
        "author": "宋伯仁",
        "paragraphs": [
            "鸿门罢樽酒，舞剑事还差。",
            "范增徒怒撞，汉业成刘家。"
        ],
        "title": "梅花喜神谱 欲开八枝 其八",
        "id": "17e8bed3-1903-4a6d-b812-4b554cac6d0b"
    },
    {
        "author": "宋伯仁",
        "paragraphs": [
            "五采会章服，汝明以垂教。",
            "虎蜼宗庙器，于以象其孝。"
        ],
        "title": "梅花喜神谱 大开一十四枝 其一",
        "id": "5142eda1-acc3-45ef-8372-073fe6b7109c"
    },
    {
        "author": "宋伯仁",
        "paragraphs": [
            "象明十二章，斧形不可玩。",
            "黻以取其辨，斯以取其断。"
        ],
        "title": "梅花喜神谱 大开一十四枝 其二",
        "id": "1f4bbf8c-0c5f-4cbc-8c6a-2185c6c7f844"
    },
    {
        "author": "宋伯仁",
        "paragraphs": [
            "溢满而覆虚，盈亏俱有病。",
            "万事得于中，乌乎云不正。"
        ],
        "title": "梅花喜神谱 大开一十四枝 其三",
        "id": "40abab7f-281d-433a-9a90-721ed9d081fa"
    },
    {
        "author": "宋伯仁",
        "paragraphs": [
            "五更山外鸣，斗低残月小。",
            "唤起利名人，仆仆浑无了。"
        ],
        "title": "梅花喜神谱 大开一十四枝 其四",
        "id": "2f5f76fa-8dba-46cf-b3ce-3572e1b2cd63"
    },
    {
        "author": "宋伯仁",
        "paragraphs": [
            "九华并六角，流传名不同。",
            "无如慰黎庶，为我扬仁风。"
        ],
        "title": "梅花喜神谱 大开一十四枝 其五",
        "id": "1f3a307e-b700-4994-9292-7812fa345073"
    },
    {
        "author": "宋伯仁",
        "paragraphs": [
            "水精行素鳞，琉璃走夜光。",
            "铭垂日日新，万古稽商汤。"
        ],
        "title": "梅花喜神谱 大开一十四枝 其六",
        "id": "29444fbe-e2d0-4d86-9b95-364764af27c5"
    },
    {
        "author": "宋伯仁",
        "paragraphs": [
            "举头见长安，志士欣有托。",
            "葵藿一生心，岂容天负却。"
        ],
        "title": "梅花喜神谱 大开一十四枝 其七",
        "id": "62159f54-538d-409f-8585-b79fb28b4654"
    },
    {
        "author": "宋伯仁",
        "paragraphs": [
            "仙掌在何处，徒成千载羞。",
            "唯有故园菊，沾濡当九秋。"
        ],
        "title": "梅花喜神谱 大开一十四枝 其八",
        "id": "30a9a3c9-fbb0-44e7-b49b-3e102787ef52"
    },
    {
        "author": "宋伯仁",
        "paragraphs": [
            "郏鄏至汾阴，重名垂不朽。",
            "天下望调羹，有谁能著手。"
        ],
        "title": "梅花喜神谱 大开一十四枝 其九",
        "id": "479a183b-f44a-4618-a81c-5ae798b81f94"
    },
    {
        "author": "宋伯仁",
        "paragraphs": [
            "堂下杂𥲤鼗，如钟而罄腹。",
            "夫子闻于齐，三月不知肉。"
        ],
        "title": "梅花喜神谱 大开一十四枝 其一○",
        "id": "24ae2229-783b-4148-a8b5-15b3a555ffe5"
    },
    {
        "author": "宋伯仁",
        "paragraphs": [
            "麀鹿同呦呦，山林风雨秋。",
            "姑苏台上月，子胥曾约游。"
        ],
        "title": "梅花喜神谱 大开一十四枝 其一一",
        "id": "c858ca5a-0f88-401e-b6fe-3c1c274916e2"
    },
    {
        "author": "宋伯仁",
        "paragraphs": [
            "一声长啸处，霜月凄林扉。",
            "与鹤每相问，贵人胡未归。"
        ],
        "title": "梅花喜神谱 大开一十四枝 其一二",
        "id": "bbe755ba-1723-460a-8b86-b9ddbbe10fd1"
    },
    {
        "author": "宋伯仁",
        "paragraphs": [
            "西施无限愁，后人何必傚。",
            "只好笑呵呵，不损红粧貌。"
        ],
        "title": "梅花喜神谱 大开一十四枝 其一三",
        "id": "903e08f3-9a77-4b9c-a673-509085c9655e"
    },
    {
        "author": "宋伯仁",
        "paragraphs": [
            "相见是非多，但旁观便了。",
            "庶无人共知，鼻孔长多少。"
        ],
        "title": "梅花喜神谱 大开一十四枝 其一四",
        "id": "f4a5f920-ad11-4f16-ba6c-63ef4fbc06a3"
    },
    {
        "author": "宋伯仁",
        "paragraphs": [
            "尘匣启菱花，丑妍无不识。",
            "羞杀几英雄，霜髯太煎逼。"
        ],
        "title": "梅花喜神谱 烂熳二十八枝 其一",
        "id": "9b7a14b8-f54d-4dbc-ab0d-d7519c255c28"
    },
    {
        "author": "宋伯仁",
        "paragraphs": [
            "谁叹月娟娟，霜天闲却手。",
            "醉者未能醒，不必重斟酒。"
        ],
        "title": "梅花喜神谱 烂熳二十八枝 其二",
        "id": "9b7621ae-9515-4d28-8e72-6336b0430311"
    },
    {
        "author": "宋伯仁",
        "paragraphs": [
            "兖鷩毳希元，君尊十二旒。",
            "璪取玉以文，五采宗成周。"
        ],
        "title": "梅花喜神谱 烂熳二十八枝 其三",
        "id": "c1c3751f-de68-455f-b45b-c0b14569479a"
    },
    {
        "author": "宋伯仁",
        "paragraphs": [
            "秀铁压肩寒，中原思未报。",
            "何日扫边尘，别裹朝天帽。"
        ],
        "title": "梅花喜神谱 烂熳二十八枝 其四",
        "id": "68806581-fd3d-4eab-bb2b-fbd0019dbb39"
    },
    {
        "author": "宋伯仁",
        "paragraphs": [
            "汉帝欲成仙，王母从天下。",
            "结实动千年，三偷尤可诧。"
        ],
        "title": "梅花喜神谱 烂熳二十八枝 其五",
        "id": "886f9fb8-0960-4b0b-aad7-4961d3559fdd"
    },
    {
        "author": "宋伯仁",
        "paragraphs": [
            "缯壳烂缃枝，夏果收新绿。",
            "玉真望甘鲜，不管邮兵哭。"
        ],
        "title": "梅花喜神谱 烂熳二十八枝 其六",
        "id": "ae131b82-3dfc-4e99-9d98-0c0027c95d0b"
    },
    {
        "author": "宋伯仁",
        "paragraphs": [
            "览辉千仞高，君子思在治。",
            "朝阳如不鸣，敢言当自愧。"
        ],
        "title": "梅花喜神谱 烂熳二十八枝 其七",
        "id": "dfd1a791-58f0-4ef8-9993-3c20150d919c"
    },
    {
        "author": "宋伯仁",
        "paragraphs": [
            "经纬出天机，画簷斜挂箅。",
            "可惜巧于蚕，无补人间世。"
        ],
        "title": "梅花喜神谱 烂熳二十八枝 其八",
        "id": "713e5a77-9ca3-4369-9572-551a6a954a98"
    },
    {
        "author": "宋伯仁",
        "paragraphs": [
            "舣艇白鸥边，寒雨敲青箬。",
            "骇浪不回头，方识江湖乐。"
        ],
        "title": "梅花喜神谱 烂熳二十八枝 其九",
        "id": "a5198960-2e1e-456a-ab22-61fab8a4aa05"
    },
    {
        "author": "宋伯仁",
        "paragraphs": [
            "八珍风味清，藜肠岂曾识。",
            "堪嗤尝脔人，欲与鱼兼得。"
        ],
        "title": "梅花喜神谱 烂熳二十八枝 其一○",
        "id": "a5e8d44c-799e-4f59-a3aa-010da2199cb3"
    },
    {
        "author": "宋伯仁",
        "paragraphs": [
            "花香专引蝶，非蝶亦飞来。",
            "顾影不知耻，良为贪者哀。"
        ],
        "title": "梅花喜神谱 烂熳二十八枝 其一一",
        "id": "5899c74f-b931-4ec3-9168-553f2dba1db3"
    },
    {
        "author": "宋伯仁",
        "paragraphs": [
            "足下一封书，子卿归自虏。",
            "虽曰诳单于，孤忠传万古。"
        ],
        "title": "梅花喜神谱 烂熳二十八枝 其一二",
        "id": "65809c9b-a448-41ee-a011-d18bdff4ad6e"
    },
    {
        "author": "宋伯仁",
        "paragraphs": [
            "十钻无遗策，宁免刳肠忧。",
            "何如隠莲叶，千岁成仙游。"
        ],
        "title": "梅花喜神谱 烂熳二十八枝 其一三",
        "id": "ea8a66a1-23c2-4db8-8a27-1444de645795"
    },
    {
        "author": "宋伯仁",
        "paragraphs": [
            "苍生望云霓，难作池中物。",
            "孔明卧隆中，天子势亦屈。"
        ],
        "title": "梅花喜神谱 烂熳二十八枝 其一四",
        "id": "3113dedf-de39-402a-81ef-7876d7488fab"
    },
    {
        "author": "宋伯仁",
        "paragraphs": [
            "三拍羽翎寒，风雨不改度。",
            "起舞何人斯，男儿当自寤。"
        ],
        "title": "梅花喜神谱 烂熳二十八枝 其一五",
        "id": "c50cfbbf-aa96-4713-a303-d5bd4ca1163d"
    },
    {
        "author": "宋伯仁",
        "paragraphs": [
            "赤壁梦醒时，雨洒玄裳湿。",
            "声欲闻于天，故向松梢立。"
        ],
        "title": "梅花喜神谱 烂熳二十八枝 其一六",
        "id": "606630c0-6552-4b6d-b41f-e55c503da3b0"
    },
    {
        "author": "宋伯仁",
        "paragraphs": [
            "新绿小池沼，田田浮翠钱。",
            "雨中珠万颗，巧妇其能穿。"
        ],
        "title": "梅花喜神谱 烂熳二十八枝 其一七",
        "id": "33d824a8-ee19-4d3b-9235-418140c834eb"
    },
    {
        "author": "宋伯仁",
        "paragraphs": [
            "世久无渊明，黄花为谁好。",
            "青女自凌威，寒香未容老。"
        ],
        "title": "梅花喜神谱 烂熳二十八枝 其一八",
        "id": "6218a244-113e-4c7d-a31b-8ce32972928b"
    },
    {
        "author": "宋伯仁",
        "paragraphs": [
            "点异二三子，铿尔舍而作。",
            "江上数峰青，湘灵徒寂寞。"
        ],
        "title": "梅花喜神谱 烂熳二十八枝 其一九",
        "id": "6e54a2b8-9ea0-48b6-a28e-682c97284fad"
    },
    {
        "author": "宋伯仁",
        "paragraphs": [
            "冬冬和歌管，蒉桴无复存。",
            "堪笑不知量，以布过雷门。"
        ],
        "title": "梅花喜神谱 烂熳二十八枝 其二○",
        "id": "dead9ed8-d804-4a17-b113-77fe923dc7aa"
    },
    {
        "author": "宋伯仁",
        "paragraphs": [
            "紫陌暖风细，露房山更深。",
            "蜜甜不知味，万花空损心。"
        ],
        "title": "梅花喜神谱 烂熳二十八枝 其二一",
        "id": "5878c58e-f398-4989-9e67-5f39cb54d5ab"
    },
    {
        "author": "宋伯仁",
        "paragraphs": [
            "东风开绣帘，且向花梢立。",
            "主人忘旧交，雕梁不须入。"
        ],
        "title": "梅花喜神谱 烂熳二十八枝 其二二",
        "id": "9f1944a2-4ddf-4ac2-a48c-2facad0bfd11"
    },
    {
        "author": "宋伯仁",
        "paragraphs": [
            "雪羽卧晴沙，渔人无可虑。",
            "机事亦难忘，不如且飞去。"
        ],
        "title": "梅花喜神谱 烂熳二十八枝 其二三",
        "id": "15c9faec-cef5-4a46-93c5-b562dcaa9812"
    },
    {
        "author": "宋伯仁",
        "paragraphs": [
            "很禽忘所俦，翻身拏鸟雀。",
            "羽毛同所天，何苦强凌弱。"
        ],
        "title": "梅花喜神谱 烂熳二十八枝 其二四",
        "id": "ebf8de51-7af7-461e-aa6a-9c8446ceeed9"
    },
    {
        "author": "宋伯仁",
        "paragraphs": [
            "世道多巇⿱山虚，进趋思退却。",
            "一步一回头，庶无轻失脚。"
        ],
        "title": "梅花喜神谱 烂熳二十八枝 其二五",
        "id": "985dc20a-971c-4916-8ac9-280f5e7d6a5a"
    },
    {
        "author": "宋伯仁",
        "paragraphs": [
            "粉黛巧粧施，菱花还自照。",
            "底事不争妍，又恐西施笑。"
        ],
        "title": "梅花喜神谱 烂熳二十八枝 其二六",
        "id": "f4232406-a27f-48aa-b467-e7b0aec386a5"
    },
    {
        "author": "宋伯仁",
        "paragraphs": [
            "万里收纤云，一钩悬碧落。",
            "缺圆无定时，人间几愁乐。"
        ],
        "title": "梅花喜神谱 烂熳二十八枝 其二七",
        "id": "4c82ad17-328c-41ed-9096-10118324ff4a"
    },
    {
        "author": "宋伯仁",
        "paragraphs": [
            "无心出岫时，山腰横一抹。",
            "为霖覆手间，岂容留旱魃。"
        ],
        "title": "梅花喜神谱 烂熳二十八枝 其二八",
        "id": "513e850f-514a-4ef5-ad3a-89668de95ba7"
    },
    {
        "author": "宋伯仁",
        "paragraphs": [
            "星会饰以玉，灿灿光朝仪。",
            "重臣头似雪，左右应臯夔。"
        ],
        "title": "梅花喜神谱 欲谢一十六枝 其一",
        "id": "5df8dc01-7b05-432e-9719-109e539100ae"
    },
    {
        "author": "宋伯仁",
        "paragraphs": [
            "烂醉是生涯，折腰良可嘅。",
            "欲酒对黄华，乌纱奚足爱。"
        ],
        "title": "梅花喜神谱 欲谢一十六枝 其二",
        "id": "f1397d94-7a52-4ea4-8b4d-8a66fd41deaf"
    },
    {
        "author": "宋伯仁",
        "paragraphs": [
            "槐柳午阴浓，凄凉声愈健。",
            "饮露已成仙，孰云齐女怨。"
        ],
        "title": "梅花喜神谱 欲谢一十六枝 其三",
        "id": "454d3676-240d-477e-9f09-dcbe968a4115"
    },
    {
        "author": "宋伯仁",
        "paragraphs": [
            "一梦在人间，东风吹不觉。",
            "庄周鸿冥冥，胡恋花枝巧。"
        ],
        "title": "梅花喜神谱 欲谢一十六枝 其四",
        "id": "5a8c15ad-b54b-4dd2-942b-0156985c92b7"
    },
    {
        "author": "宋伯仁",
        "paragraphs": [
            "倦翼已知还，投林谋夜宿。",
            "弋宿无容心，机深未为福。"
        ],
        "title": "梅花喜神谱 欲谢一十六枝 其五",
        "id": "a1527290-6a79-4a7d-a914-5e6afc6dbd0b"
    },
    {
        "author": "宋伯仁",
        "paragraphs": [
            "人好乌亦好，寒枝不轻踏。",
            "月明如可依，飞绕犹三匝。"
        ],
        "title": "梅花喜神谱 欲谢一十六枝 其六",
        "id": "7eddf58c-1725-4d99-93fc-20df5740b651"
    },
    {
        "author": "宋伯仁",
        "paragraphs": [
            "舞处更宜长，十笋藏纤指。",
            "脱得戯衫时，方知有呆底。"
        ],
        "title": "梅花喜神谱 欲谢一十六枝 其七",
        "id": "76030d67-6297-450e-b23c-5f7d1f8668e3"
    },
    {
        "author": "宋伯仁",
        "paragraphs": [
            "丝丝丝共白，历遍风霜寒。",
            "君王岂轻剪，欲疗将军安。"
        ],
        "title": "梅花喜神谱 欲谢一十六枝 其八",
        "id": "5f6f0af1-07f7-4f91-ad46-be6aaab2c266"
    },
    {
        "author": "宋伯仁",
        "paragraphs": [
            "金梭抛翠丝，东风弄晴昼。",
            "求友不须鸣，绿窗人倦绣。"
        ],
        "title": "梅花喜神谱 欲谢一十六枝 其九",
        "id": "1b4ea7c0-5725-4dcb-9c56-1e72babfd0ac"
    },
    {
        "author": "宋伯仁",
        "paragraphs": [
            "怒翮摩青天，秋风真得意。",
            "可怜乌鹊俦，一枝聊自寄。"
        ],
        "title": "梅花喜神谱 欲谢一十六枝 其一○",
        "id": "e01caccc-1906-4b53-9f2b-112a1e158cf3"
    },
    {
        "author": "宋伯仁",
        "paragraphs": [
            "滕六雨天花，南枝香鬭白。",
            "琼玉两糢糊，冷笑从君索。"
        ],
        "title": "梅花喜神谱 欲谢一十六枝 其一一",
        "id": "c6f63e39-3593-4de8-b26c-80ebb5ce9161"
    },
    {
        "author": "宋伯仁",
        "paragraphs": [
            "暗香从何来，寒飚为轻扇。",
            "东君须护持，莫点宫粧面。"
        ],
        "title": "梅花喜神谱 欲谢一十六枝 其一二",
        "id": "d6dc5466-ea8b-4a6d-bf7d-f14282f4cc3a"
    },
    {
        "author": "宋伯仁",
        "paragraphs": [
            "四翼薄于纱，纤尘不相著。",
            "只在钓丝边，渔翁素盟约。"
        ],
        "title": "梅花喜神谱 欲谢一十六枝 其一三",
        "id": "b47c052f-67c5-4642-901b-887495d3f55c"
    },
    {
        "author": "宋伯仁",
        "paragraphs": [
            "我臂不能固，捕蝉非所宜。",
            "蝉琴声未怯，黄鸟窥高枝。"
        ],
        "title": "梅花喜神谱 欲谢一十六枝 其一四",
        "id": "a5afda4c-3830-4521-b396-d7a745988815"
    },
    {
        "author": "宋伯仁",
        "paragraphs": [
            "天上会双星，桥渡银河水。",
            "一别动经年，楂楂徒报喜。"
        ],
        "title": "梅花喜神谱 欲谢一十六枝 其一五",
        "id": "d4917f93-d73f-4d70-8cc0-304a06bc0bed"
    },
    {
        "author": "宋伯仁",
        "paragraphs": [
            "春透水波明，江湖从落魄。",
            "三十六鳞成，禹门看一跃。"
        ],
        "title": "梅花喜神谱 欲谢一十六枝 其一六",
        "id": "8315d9a7-4c4e-41be-a32f-2e300390a918"
    },
    {
        "author": "宋伯仁",
        "paragraphs": [
            "羽翼汉家了，忘形天地间。",
            "个中有真乐，奚必拘商山。"
        ],
        "title": "梅花喜神谱 就实六枝 其一",
        "id": "e55847a0-e27d-4dea-bd20-cbae58a33093"
    },
    {
        "author": "宋伯仁",
        "paragraphs": [
            "品字列轻舠，占尽吴江雪。",
            "丁宁红蓼花，莫与利名说。"
        ],
        "title": "梅花喜神谱 就实六枝 其二",
        "id": "5e21751a-2903-4e75-96e1-399ff06fd87d"
    },
    {
        "author": "宋伯仁",
        "paragraphs": [
            "东门风飘飘，双佩清如水。",
            "出门相送人，胡不共知止。"
        ],
        "title": "梅花喜神谱 就实六枝 其三",
        "id": "09d5c151-9d53-4626-b567-667201cbff8a"
    },
    {
        "author": "宋伯仁",
        "paragraphs": [
            "一竿风雨寒，独占严陵濑。",
            "苟非伸脚眠，曷见光武大。"
        ],
        "title": "梅花喜神谱 就实六枝 其四",
        "id": "dbf55017-54f8-4dca-9bbc-aa3916130540"
    },
    {
        "author": "宋伯仁",
        "paragraphs": [
            "醉帽不轻飞，秋菊有佳色。",
            "自惭羣座中，主人犹未识。"
        ],
        "title": "梅花喜神谱 就实六枝 其五",
        "id": "ea699310-a906-4a4f-8f94-608a9d3f4fae"
    },
    {
        "author": "宋伯仁",
        "paragraphs": [
            "脱白弄青玉，风味犹辛酸。",
            "指日梦惟肖，羹调天下安。"
        ],
        "title": "梅花喜神谱 就实六枝 其六",
        "id": "7219ffe5-b06c-4099-9e30-122ebd8b1a44"
    },
    {
        "author": "宋伯仁",
        "paragraphs": [
            "西风吹破黑貂裘，多少江山惜倦游。",
            "红叶已霜天欲暮，绿蓑初雨客吟秋。",
            "人逢知己无荣辱，事不萦怀任去留。",
            "但是菊花开便好，醉中休说异乡愁。"
        ],
        "title": "柬赵监盐",
        "id": "37e28b80-716b-4fba-aafc-3b5d23af04ef"
    },
    {
        "author": "叶茵",
        "paragraphs": [
            "悠悠涧边人，溅溅涧中水。",
            "水流无返时，人生流水耳。"
        ],
        "title": "古意",
        "id": "a37754d2-0503-49d0-a238-4ff961f42b5f"
    },
    {
        "author": "叶茵",
        "paragraphs": [
            "春阴晴复阴，因物悟浮生。",
            "杜宇乡心重，杨花世事轻。",
            "知非蘧伯玉，觉是晋渊明。",
            "此意谁人会，骑牛访偶耕。"
        ],
        "title": "偶成",
        "id": "7f53cea9-7ddf-461f-992b-86c1c149048d"
    },
    {
        "author": "叶茵",
        "paragraphs": [
            "南北山围翡翠隄，隄边绿涨软琉璃。",
            "参差台榭无余地，杂遝轮蹄了四时。",
            "杨柳又多前日树，梅花祗少近人诗。",
            "停篙不看春风面，闲伴渔翁理钓丝。"
        ],
        "title": "苏堤",
        "id": "fa121459-9189-4cc6-8400-a4bfbe1d14c7"
    },
    {
        "author": "叶茵",
        "paragraphs": [
            "白水沿隄护绿苗，鸡鸣犬卧柳边桥。",
            "数家虽不成村落，一梦何曾到市朝。"
        ],
        "title": "野望",
        "id": "742a0cd1-3f2e-4c3a-ab66-1985e6753047"
    },
    {
        "author": "叶茵",
        "paragraphs": [
            "潭深剑气鉎，树瘦岚光薄。",
            "石坛古即今，藤花开又落。",
            "晋士已结庐，吴市犹舞鹤。",
            "沈吟发幽怀，人世舟藏壑。"
        ],
        "title": "次潘紫巖虎丘韵",
        "id": "50469afd-8c32-4e31-b5c9-e873b3d19b74"
    },
    {
        "author": "叶茵",
        "paragraphs": [
            "结庐甫里邻，顾瞻谁与游。",
            "掩荆乐鱼鸟，握管成樵讴。",
            "有客赏兹趣，柳下时停舟。",
            "自缔十年契，投簪不愿侯。",
            "一朝过我别，匪伊趋东州。",
            "敢问何为尔，读书松竹幽。",
            "辇母远之官，谩作升斗谋。",
            "执手话劳役，挥杯忘献酬。",
            "离怀聿云悲，重来如此不。",
            "何当羽厥身，千里云悠悠。",
            "上下相追逐，赤城少延留。",
            "其中有玉人，而可为吾俦。",
            "此志不可得，迢迢水东流。",
            "载言涉征途，途脩暑气遒。",
            "袗絺自金玉，脂车裹粮糇。",
            "我将植佳菊，长对南山秋。"
        ],
        "title": "别韩菊山",
        "id": "9b35026e-24ff-469f-96fc-94e30b0ebbb7"
    },
    {
        "author": "叶茵",
        "paragraphs": [
            "兰亭饮者徒，因物寓天理。",
            "著眼静中观，坎止流行耳。"
        ],
        "title": "水竹墅十咏 曲水流觞",
        "id": "6d04cd25-2950-4e98-a35f-e34235c4d64a"
    },
    {
        "author": "叶茵",
        "paragraphs": [
            "百丈崖悬立，一泓流绿漪。",
            "品题无好语，摹写冷泉诗。"
        ],
        "title": "水竹墅十咏 峭壁寒潭",
        "id": "755dfbf6-267a-496c-afdb-5626f92ffa57"
    },
    {
        "author": "叶茵",
        "paragraphs": [
            "受用十三诗，不离方寸地。",
            "门外自风波，行之以无事。"
        ],
        "title": "水竹墅十咏 安乐窝",
        "id": "987c75e0-c386-4217-9825-0aafa2ad83f1"
    },
    {
        "author": "叶茵",
        "paragraphs": [
            "风来无市声，景物占深浄。",
            "鸥狎堂上翁，时来点天镜。"
        ],
        "title": "水竹墅十咏 野堂",
        "id": "35585ab1-aef0-4e10-83e2-1e9a2cf75784"
    },
    {
        "author": "叶茵",
        "paragraphs": [
            "造物无尽藏，散在林泉中。",
            "结亭相周旋，人与万境空。"
        ],
        "title": "水竹墅十咏 竹风水月",
        "id": "3ca912e0-23f2-4477-81fd-80200d51f0fd"
    },
    {
        "author": "叶茵",
        "paragraphs": [
            "鼻祖旧游地，留得老桂香。",
            "有能培植之，此香传诸郎。"
        ],
        "title": "水竹墅十咏 广寒世界",
        "id": "c496ae6d-5a74-43c2-b941-07dc76a8c803"
    },
    {
        "author": "叶茵",
        "paragraphs": [
            "同此江湖心，有盟非知己。",
            "我亦畏机人，莫入惊波里。"
        ],
        "title": "水竹墅十咏 盟鸥",
        "id": "40b50a41-55be-4ead-9a2d-199836319ce3"
    },
    {
        "author": "叶茵",
        "paragraphs": [
            "策馿风雪中，东君献诗料。",
            "花惊非故吾，聊复索花笑。"
        ],
        "title": "水竹墅十咏 得春桥",
        "id": "030dea25-0a81-46ce-834d-4cc5dcc69605"
    },
    {
        "author": "叶茵",
        "paragraphs": [
            "沿隄过竹所，履声惊龟鱼。",
            "人生适意耳，何必驷马车。"
        ],
        "title": "水竹墅十咏 赏心桥",
        "id": "79949d43-9eb2-41d2-aa6e-d718c1aeffbe"
    },
    {
        "author": "叶茵",
        "paragraphs": [
            "躞蹀水穷处，鸡犬非人间。",
            "褰裳不用涉，迤逦逃秦山。"
        ],
        "title": "水竹墅十咏 寻源桥",
        "id": "99990e45-328b-4b0c-b2ec-f94ee4cc41b2"
    },
    {
        "author": "叶茵",
        "paragraphs": [
            "苔深雨径寒，花落径斓斑。",
            "此处无名利，谁人肯往还。",
            "性慵棋局废，坐久茗瓯闲。",
            "禅观非难事，休官学住山。"
        ],
        "title": "爱闲亭",
        "id": "3a4c78e0-5feb-4901-b375-2f858a85423a"
    },
    {
        "author": "叶茵",
        "paragraphs": [
            "此地旧寒碧，留题护竹君。",
            "窗虚不碍月，壁老易生云。",
            "一水东西隔，两山南北分。",
            "未堪低著眼，世事正纷纷。"
        ],
        "title": "江湖伟观",
        "id": "59daed16-1dbb-44c7-9d3a-74c9c8cb549d"
    },
    {
        "author": "叶茵",
        "paragraphs": [
            "千岁松阴护一亭，风来犹带读书声。",
            "虽无芳史摹勋业，自有青山说姓名。",
            "客抚丰碑苔剥落，春归暗径草生成。",
            "几年访古谋清隠，好借虚簷著短檠。"
        ],
        "title": "何氏书堂",
        "id": "dbe8954c-182b-443c-8e3b-798ea40e9c82"
    },
    {
        "author": "叶茵",
        "paragraphs": [
            "为谒先儒马鬣茔，倚藤得得上天平。",
            "直疑寺外崚嶒石，犹是胸中数万兵。",
            "松障四开心目快，山泉一歃骨毛清。",
            "坐间恰动思亲念，隠隠白云何处生。"
        ],
        "title": "天平山谒范文正祠登白云亭",
        "id": "db9c56fc-9360-432b-a564-36bf9bae95d6"
    },
    {
        "author": "叶茵",
        "paragraphs": [
            "世上羣芳未敢妍，独将春色占南园。",
            "生来清质十分瘦，肯受红尘一点昏。",
            "东阁诗成应动兴，西湖僊去谩招魂。",
            "便须结客陪花笑，句引幽香入酒尊。"
        ],
        "tags": [
            "西湖"
        ],
        "title": "次林和靖先生梅韵",
        "id": "73b1cc56-24f2-4dea-b6ce-d83cddd71141"
    },
    {
        "author": "叶茵",
        "paragraphs": [
            "一亩清阴覆客衣，相逢疑是草堂时。",
            "隠然错节盘根势，欠者昂霄耸壑姿。",
            "天遣蛰龙凭石窟，人攀巢鹘俯霜枝。",
            "百年培植今谁属，何待岁寒然后知。"
        ],
        "title": "蟠松灵巖寺草堂之前旧有蟠松尤古",
        "id": "3d72e7f1-2efa-43e1-8665-fe8bccd7fae9"
    },
    {
        "author": "叶茵",
        "paragraphs": [
            "淅淅竹下风，活活桥畔水。",
            "萧萧掩柴荆，去去隠君子。",
            "夙夜劳我思，之德洵且美。",
            "瞻彼南山阿，有桂发丛蘂。",
            "奋手折其荣，怀袖香盈只。",
            "愿为灵鹊飞，递声入君耳。"
        ],
        "title": "寄所思",
        "id": "c5afb7ab-f372-4872-bc2b-dcdaaf0fd2df"
    },
    {
        "author": "叶茵",
        "paragraphs": [
            "几阵红侵野草，一团绿染庭槐。",
            "梦里未知春去，翩翩胡蝶飞来。"
        ],
        "title": "春去",
        "id": "e247bfab-31fe-4a82-b2ec-2aa419ab60e2"
    },
    {
        "author": "叶茵",
        "paragraphs": [
            "春来天气半阴晴，那更奔驰一月程。",
            "又恐花时成草草，还家插柳佐清明。"
        ],
        "title": "归途",
        "id": "0dc21f09-db10-4686-bc16-88a7f948ffdd"
    },
    {
        "author": "叶茵",
        "paragraphs": [
            "青山不识我姓字，我亦不识青山名。",
            "飞来白鸟似相识，对我对山三两声。"
        ],
        "title": "山行",
        "id": "bdb7e785-4af1-4f26-9ad8-10d93100d280"
    },
    {
        "author": "叶茵",
        "paragraphs": [
            "支藤乘兴入春郊，梅压疎篱亚竹梢。",
            "剩喜此行诗有料，吟来浑不费推敲。"
        ],
        "title": "次出郊韵",
        "id": "210efd6d-5bd3-4579-908f-cd96065399bc"
    },
    {
        "author": "叶茵",
        "paragraphs": [
            "举室相先起五更，为翁诞日寿金觥。",
            "痴儿未识翁年甲，五十年前今夜生。"
        ],
        "title": "生日口占",
        "id": "34d87ef1-53c1-47e6-b291-4febbc4dde5f"
    },
    {
        "author": "叶茵",
        "paragraphs": [
            "竹褪粉痕新，销磨九十春。",
            "中年真率性，上古太平人。",
            "有梦诗将圣，无愁酒不神。",
            "静看红紫路，翻覆几回尘。"
        ],
        "title": "酒边次赵东阁韵",
        "id": "e9d9b5bb-a1c7-4542-9b71-6eb74e6aabfe"
    },
    {
        "author": "叶茵",
        "paragraphs": [
            "别子若为久，于心终不忘。",
            "一杯评旧雨，两鬓对新霜。",
            "客里春行早，愁边夜坐长。",
            "明时成摈弃，无语及淮乡。"
        ],
        "title": "友人自淮至",
        "id": "9bd0413b-4424-4a4b-abeb-416859f1bc07"
    },
    {
        "author": "叶茵",
        "paragraphs": [
            "爱向其中舣短篷，眼前景物总玲珑。",
            "神僊窟宅垂杨里，图画溪山落照中。",
            "甚是繁华输侠少，也须幽胜属衰翁。",
            "世间风月无如此，卖鹤来谋地一弓。"
        ],
        "title": "霅城",
        "id": "a456b1dc-2224-4261-898f-f32fb0cf9d9d"
    },
    {
        "author": "叶茵",
        "paragraphs": [
            "五分秋色到银河，应是蟾蜍浴细波。",
            "握手相期千里共，举头无柰片云何。",
            "愁边幸自逢欢伯，清处何须著艳娥。",
            "未可来宵倦游赏，光辉依旧向人多。"
        ],
        "title": "次中秋不见月韵",
        "id": "7d5c8e22-504e-4001-8a70-b7658dbb699b"
    },
    {
        "author": "叶茵",
        "paragraphs": [
            "竛竮竹外枝，啼妆凌晓霰。",
            "东君不主盟，对人作此面。"
        ],
        "title": "雨中梅",
        "id": "12127077-d0e8-4877-b31c-a626adff3a6d"
    },
    {
        "author": "叶茵",
        "paragraphs": [
            "竹暗笋无数，江晴水有痕。",
            "田蛙喧麦陇，野犬卧柴门。"
        ],
        "title": "即事",
        "id": "d4f9ab02-dfe2-4fc2-b061-df769c049990"
    },
    {
        "author": "叶茵",
        "paragraphs": [
            "笋舆轧轧乱山中，篱落桃花泼眼红。",
            "小驻渡头呼艇子，一溪浅绿漾晴风。"
        ],
        "title": "过溪",
        "id": "40a733ca-baea-4ee5-93f1-a6bdeb16b310"
    },
    {
        "author": "叶茵",
        "paragraphs": [
            "半世持竿笠泽滨，鬓边留得几茎春。",
            "近来白发无公道，暗把黑头饶贵人。"
        ],
        "title": "白发",
        "id": "e579d427-ee05-447b-bb86-538a549a6312"
    },
    {
        "author": "叶茵",
        "paragraphs": [
            "万柳阴中系客船，桑条如竹叶如钱。",
            "大姑小妇挑甘荠，摇手乌儿正二眠。"
        ],
        "title": "泊舟溪口",
        "id": "e6424af6-2602-496d-8cd9-0f6bf9c77499"
    },
    {
        "author": "叶茵",
        "paragraphs": [
            "暗触少陵机，茅居峙竹扉。",
            "安时贫亦乐，闻道咏而归。",
            "凫鹤从长短，鸢鱼自跃飞。",
            "吾犹臧谷耳，夷跖是耶非。"
        ],
        "title": "赋顺适堂",
        "id": "daa0ac79-9497-41e3-a63e-920bc5202e15"
    },
    {
        "author": "叶茵",
        "paragraphs": [
            "别岁传佳话，论文忆旧盟。",
            "黄柑凝腊酿，爆竹带春声。",
            "节序有终始，儿童争送迎。",
            "此身强健在，列炬到天明。"
        ],
        "title": "除夜立春",
        "id": "8c120552-5e27-43d8-be98-4a9c7aa547e1"
    },
    {
        "author": "叶茵",
        "paragraphs": [
            "疎影几黄昏，明明野水滨。",
            "未风先信息，无雪更精神。",
            "一白见真色，万红随后尘。",
            "自来花下饮，肺腑尽生春。"
        ],
        "title": "梅",
        "id": "ff4c1ac9-e570-4ad3-8f0d-8f56c4da0963"
    },
    {
        "author": "叶茵",
        "paragraphs": [
            "今朝阿晋纪桑弧，郎罢持杯勉读书。",
            "断莫绕家觅梨栗，更须为国习耘鉏。",
            "义方授汝心还愧，阴德于予计肯疎。",
            "学取老莱如许寿，年年彩袖拜庭除。"
        ],
        "title": "晋子生日",
        "id": "ade4aec5-633c-4508-8b69-d18dd928dc16"
    },
    {
        "author": "叶茵",
        "paragraphs": [
            "壮士须张燕角弧，男儿须诵圣人书。",
            "譬如田叟祈多稼，未有春时不荷鉏。",
            "分内功名从早晚，腹中学问怕空疎。",
            "老夫犹记昌黎语，潢潦朝盈夕已除。"
        ],
        "title": "自和",
        "id": "2e02027e-af74-4356-bbe3-5af0f11d135c"
    },
    {
        "author": "叶茵",
        "paragraphs": [
            "一鴈云间落劲弧，经秋不见寄来书。",
            "人情自昔如翻纸，世道从今甚借鉏。",
            "鹿梦隍中知得丧，爵罗门外看亲疎。",
            "岁寒独有梅花月，香影年年到户除。"
        ],
        "title": "又",
        "id": "0c6ec058-06f2-4dcb-b100-b125d20d0bc6"
    },
    {
        "author": "叶茵",
        "paragraphs": [
            "松江之左，可渔可农。",
            "古树阴阴，碧波溶溶。",
            "子契予好，携家而从。",
            "载笑载语，乃棹轻篷。",
            "冥访前脩，天随室迩。",
            "中心孔嘉，爰居爰止。",
            "有薰自南，景物清美。",
            "槐柳于前，烦歊潜弭。",
            "我有旨酒，与子酌之。",
            "既醉且舞，且歌而诗。",
            "陶然乐只，厥情怡怡。",
            "一日舍去，岂不念兹。",
            "客怀先秋，兴言欲别。",
            "屡止屡辞，行计已决。",
            "送子于舟，期我乎雪。",
            "敬哉前迈，于时炎热。",
            "惆怅若失，延伫长津。",
            "复面犹赊，柰何夕晨。",
            "岂无他友，白首如新。",
            "念子实繁，融融天真。",
            "北山有梅，南山有云。",
            "下有猿鹤，中有隠君。",
            "千里命驾，予敢不厪。",
            "乃志必获，载歌斯文。"
        ],
        "title": "别可山",
        "id": "370d8af7-3d54-4e5f-834f-a0f400b61dc5"
    },
    {
        "author": "叶茵",
        "paragraphs": [
            "时事艰难路险巇，得来名利亦何为。",
            "赵州茶罢速归去，莫待钟鸣漏尽时。"
        ],
        "title": "止庵",
        "id": "6ca033ba-a659-48df-aa33-93d8e90431cb"
    },
    {
        "author": "叶茵",
        "paragraphs": [
            "万仞山头放一丝，争吟好句记当时。",
            "能诗若不能垂钓，祗恐先生不受诗。"
        ],
        "title": "读钓台集",
        "id": "d811802d-28ac-485b-94f8-a3f85b648111"
    },
    {
        "author": "叶茵",
        "paragraphs": [
            "漫游三十载，屐齿晕苍苔。",
            "两地无多里，一生能几回。",
            "洞深龙未蛰，丹熟灶无灰。",
            "已觉忘身世，松梢有鹤来。"
        ],
        "tags": [
            "洞庭湖"
        ],
        "title": "游西洞庭山",
        "id": "49815447-b9b7-4c06-8565-dcb8d33d2611"
    },
    {
        "author": "叶茵",
        "paragraphs": [
            "未了行春债，因哦遣兴诗。",
            "寒多啼鸟噤，路滑蹇馿迟。",
            "久雨红辞树，深林绿授枝。",
            "惊心衰朽日，容易过花时。"
        ],
        "title": "山行",
        "id": "09d8ead7-7c88-4c33-89c8-70a91aa376af"
    },
    {
        "author": "叶茵",
        "paragraphs": [
            "到来非俗境，一片隠心生。",
            "晓雾沈山色，春禽和水声。",
            "逢人多古貌，对语率真情。",
            "同在无怀世，炉熏答圣明。"
        ],
        "title": "入山",
        "id": "9d2d4aa8-872d-4764-9e07-587a9340fcb7"
    },
    {
        "author": "叶茵",
        "paragraphs": [
            "柳外声残日未残，栖身未稳择枝安。",
            "不须过有螳螂虑，黄雀从傍冷眼看。"
        ],
        "title": "蝉",
        "id": "cb32ad7f-6b3e-45d4-8ddc-7b4a59b3f956"
    },
    {
        "author": "叶茵",
        "paragraphs": [
            "自明自灭度方池，熠熠飞来去觉迟。",
            "入坐点衣情分熟，纳交元在读书时。"
        ],
        "title": "萤",
        "id": "28fda336-7310-4c08-b125-a1bd91ec406c"
    },
    {
        "author": "叶茵",
        "paragraphs": [
            "壁间吟不待秋时，吟苦中宵动客悲。",
            "劝汝不须催妇织，家家五月卖新丝。"
        ],
        "title": "蝉",
        "id": "edda2350-6415-4997-aeff-89030cc7ab2a"
    },
    {
        "author": "叶茵",
        "paragraphs": [
            "动息汗流珠，无风可涤除。",
            "炎威狱下吏，生意鼎中鱼。",
            "席地抔冰水，扃门谢客车。",
            "因思游宦者，曾未忆家居。"
        ],
        "title": "酷暑",
        "id": "f6868d50-f9b0-46b9-8885-c6fc36c901a2"
    },
    {
        "author": "叶茵",
        "paragraphs": [
            "节序暗推移，清商渐戒期。",
            "旅怀{萘示=虫}早计，凉信柳先知。",
            "万事到双鬓，余生消几诗。",
            "最怜梁上燕，巢稳又归时。"
        ],
        "title": "秋至",
        "id": "57b6524d-03dd-4b79-bb4c-7c9afe0c043b"
    },
    {
        "author": "叶茵",
        "paragraphs": [
            "农事正纷纷，天时异所闻。",
            "举头方见日，翻手又为云。",
            "茅舍蛙分部，槐庭蚁失羣。",
            "裁成忧国疏，斋沐告吾君。"
        ],
        "title": "苦雨",
        "id": "94b29aa4-b2d2-4a47-bb7b-763fa4d2a0f9"
    },
    {
        "author": "叶茵",
        "paragraphs": [
            "多谢天公佐好晴，只今载酒作郊行。",
            "飞花恋客闲中意，远笛吟春景外声。",
            "已把物情归幻相，且将足力趁浮生。",
            "南堂办得休休计，燕雀充庭亦贺成。"
        ],
        "title": "出郊",
        "id": "88fd39a6-4915-434d-bc96-72b754ae129e"
    },
    {
        "author": "叶茵",
        "paragraphs": [
            "隶法如公有典刑，拙中藏巧混天成。",
            "因观体制超前辈，旋辟轩窗乞扁名。",
            "气象晋人遒且劲，源流汉刻古而清。",
            "得来喜对儿曹语，一字千金胜满籯。"
        ],
        "title": "谢朱宜中隶字",
        "id": "bac5738b-f7f6-4f9b-83b9-54b8977f7eeb"
    },
    {
        "author": "叶茵",
        "paragraphs": [
            "圉圉洞庭阴，西风苦不情。",
            "堕罾云叶乱，落刃雪花明。",
            "列俎移桃菊，香齑捣桂橙。",
            "四腮传雅咏，巨口窃嘉名。",
            "误上僊翁钓，羞陪虏使觥。",
            "甘腴殊机肉，鲜脆厌侯鲭。",
            "银鲫将同调，丝莼久共盟。",
            "祗缘乡味重，自觉宦情轻。",
            "风度偏宜酒，头颅尚可羹。",
            "谪僊空汗漫，何处脍长鲸。"
        ],
        "tags": [
            "洞庭湖"
        ],
        "title": "鲈脍",
        "id": "541726b6-d2ed-40f1-91e6-6a122619c12f"
    },
    {
        "author": "叶茵",
        "paragraphs": [
            "风神林下秀，宠数梦中新。",
            "假使不如肉，争知见似人。",
            "茗奴甘谢事，黄妳喜论亲。",
            "凛凛百年操，从教进退频。"
        ],
        "title": "竹夫人",
        "id": "32fb6d97-84f3-473b-a581-59456551d804"
    },
    {
        "author": "叶茵",
        "paragraphs": [
            "水缘城诘曲，水际暗桑麻。",
            "篱落深村路，闾阎处士家。",
            "烟篁黏半箨，风柳飏轻花。",
            "随喜跏趺坐，香寒月影斜。"
        ],
        "title": "城下小庵",
        "id": "3b5a8123-38c0-46aa-94b1-827ec131cbb9"
    },
    {
        "author": "叶茵",
        "paragraphs": [
            "放船中流天模糊，淅淅霎霎鸣茭芦。",
            "万顷刹那成玉壶，柔艣荡漾歌吴歈。",
            "老渔直前相招呼，骨相子猷洵且都。",
            "其人岂是斯人徒，相顾而笑掀虬须。",
            "汝为汝兮吾非吾，剡溪风景今何如。",
            "谁能为人作画图，予方奋臂持竿独钓于江湖。"
        ],
        "title": "棹雪",
        "id": "79235625-b8ef-48ce-99e4-e2b568eaa162"
    },
    {
        "author": "叶茵",
        "paragraphs": [
            "门限何须铁，因为浅近谋。",
            "假令长富贵，消得几春秋。",
            "寿固缘心地，人谁免首丘。",
            "子能忘后虑，是亦慕前脩。",
            "茧室名犹在，鱼山志可求。",
            "回冈许埋骨，吉兆协眠牛。",
            "懒作化台号，何妨引客游。",
            "不愁饱蝼蚁，最喜近松楸。",
            "物变终于尽，吾生行且休。",
            "年年春色里，洗勺听溪流。"
        ],
        "title": "寿藏十韵",
        "id": "739060eb-50dc-4d4a-902b-b63024c13416"
    },
    {
        "author": "叶茵",
        "paragraphs": [
            "去年积潦苦无收，今岁逢人说有秋。",
            "未拟香秔供一饱，穇穇新藁盖簷头。"
        ],
        "title": "田父吟五首  其一",
        "id": "26d4624e-dee4-4272-b3be-c2ed126d67ef"
    },
    {
        "author": "叶茵",
        "paragraphs": [
            "夜登车桁昼耘秧，怕说风伤与水伤。",
            "历尽艰辛双鬓白，今秋方觉稻花香。"
        ],
        "title": "田父吟五首  其二",
        "id": "0050fd8d-87bb-4f7f-b541-99e986b99097"
    },
    {
        "author": "叶茵",
        "paragraphs": [
            "老天应是念农夫，万顷黄云著地铺。",
            "有谷未为儿女计，半偿私债半官租。"
        ],
        "title": "田父吟五首  其三",
        "id": "4ac0be67-5fa1-49b1-9b40-7cb6206cd335"
    },
    {
        "author": "叶茵",
        "paragraphs": [
            "记得年时灶不烟，土仓今番遶门边。",
            "已占此后无忧色，绿遍村前菜麦田。"
        ],
        "title": "田父吟五首  其四",
        "id": "524cf0e9-4537-4170-af18-15b16fb1de22"
    },
    {
        "author": "叶茵",
        "paragraphs": [
            "逢逢社鼓佐丰年，酒熟那逢酿雪天。",
            "擘橘煮鸡偿一醉，布衾烘暖抱孙眠。"
        ],
        "title": "田父吟五首  其五",
        "id": "3d311e61-b986-440b-ad45-717785c84621"
    },
    {
        "author": "叶茵",
        "paragraphs": [
            "梅花山底伴云闲，谩逐闲云出故山。",
            "君慰我思君莫去，一诗先遣白云还。"
        ],
        "title": "林可山至",
        "id": "2e2a131c-d296-48c8-b3c1-75e98acf7502"
    },
    {
        "author": "叶茵",
        "paragraphs": [
            "兀兀北窗下，嘈嘈林间鸣。",
            "声各奏小大，谅亦随其形。",
            "倏然气肃冽，一夕俱沈冥。",
            "试语尘中士，细听秋虫声。"
        ],
        "title": "杂兴二首  其一",
        "id": "18ebadfd-1481-45a3-8a7f-28c120d1c65b"
    },
    {
        "author": "叶茵",
        "paragraphs": [
            "七十云古希，予年三之二。",
            "来景殊无多，那复就枯瘁。",
            "窘步惊畏途，抚心慨时事。",
            "何以怡余生，一日委一醉。"
        ],
        "title": "杂兴二首  其二",
        "id": "40eaf2c7-c3d7-4b8f-a1ea-62f388089d4d"
    },
    {
        "author": "叶茵",
        "paragraphs": [
            "东西耕钓窟，左右利名津。",
            "倚遍阑干曲，知几有几人。"
        ],
        "title": "垂虹亭",
        "id": "1cde6bf0-7a6e-4960-a5eb-70a0f67832ff"
    },
    {
        "author": "叶茵",
        "paragraphs": [
            "田可耕兮圃可蔬，几年梦不到亨衢。",
            "山林受用琴书鹤，天地交游风月吾。",
            "事变无涯人老矣，死生有命汝知乎。",
            "客来时复一杯酒，画作鲈乡醉隠图。"
        ],
        "title": "鲈乡道院",
        "id": "699f025c-8738-47ff-8bdd-c065964f48ff"
    },
    {
        "author": "叶茵",
        "paragraphs": [
            "投老持竿柳外村，尺书久不抵脩门。",
            "料应下榻从容日，自说通家好子孙。"
        ],
        "title": "送徐兄访陈宰",
        "id": "2f1bfbd5-3a24-4d42-b13a-ebfaa5358faa"
    },
    {
        "author": "叶茵",
        "paragraphs": [
            "舍棹入山村，山深树自繁。",
            "短歌田舍乐，长揖野人尊。",
            "苔老云生石，松高月闯门。",
            "不闻名利语，太古一干坤。"
        ],
        "title": "山行",
        "id": "4eb5ff62-e608-4347-a8b0-66265427fe4f"
    },
    {
        "author": "叶茵",
        "paragraphs": [
            "江风飘尘白如练，征翰远赴芦花岸。",
            "寒雾昏昏渔火明，欲飞不飞行阵乱。",
            "相从万里多崎岖，呼鸣警察夜有奴。",
            "衡阳路杳速归去，未可容易来江湖。"
        ],
        "title": "潇湘八景图 平沙鴈落",
        "id": "ad5a2949-4bdd-4804-84aa-69512339da46"
    },
    {
        "author": "叶茵",
        "paragraphs": [
            "水天冥冥日催暮，轻蒲饱风疾飞羽。",
            "回头遥指舟前湾，浪急篷欹下柔艣。",
            "稠杨枯桑深处村，老妻挟儿环在门。",
            "莼羹香滑茅柴熟，对语别时应断魂。"
        ],
        "title": "潇湘八景图 远浦帆归",
        "id": "f97850fd-bf97-4df7-be65-a32ba7868b34"
    },
    {
        "author": "叶茵",
        "paragraphs": [
            "巖麓新霁浮紫烟，几家鸡犬喧一鄽。",
            "憧憧人得蝇头利，不了青帘酤酒钱。",
            "松阴散乱日易暝，风光渐入牛羊径。",
            "赪肩赤脚分途归，野唱樵歌动幽听。"
        ],
        "title": "潇湘八景图 山市晴岚",
        "id": "f247951f-813c-43ec-839f-9d726a97f55a"
    },
    {
        "author": "叶茵",
        "paragraphs": [
            "痴云贴水天四垂，寒鸦冻雀无树栖。",
            "纷纷万顷水花乱，光眩银海迷东西。",
            "中有轻舠移断浦，玉笠琼蓑一渔父。",
            "鼓枻而歌歌丰年，田家有麦无愁苦。"
        ],
        "title": "潇湘八景图 江天暮雪",
        "id": "621573d6-14eb-4af9-b1a2-98847b454632"
    },
    {
        "author": "叶茵",
        "paragraphs": [
            "长波淼淼七百里，蒹葭飒飒西风起。",
            "玉轮辗出琉璃宫，碧落空明无表里。",
            "几峯森列青崔嵬，不知人世皆尘埃。",
            "夜深丝竹递清响，疑是楚王曾归来。"
        ],
        "tags": [
            "洞庭湖"
        ],
        "title": "潇湘八景图 洞庭秋月",
        "id": "da52c31e-e619-4ec1-855b-7e85dfa99e01"
    },
    {
        "author": "叶茵",
        "paragraphs": [
            "云气浮江天已夕，江树号风飞雨迫。",
            "凄凉正则赋怀沙，疑与渔翁分半席。",
            "一声暧迺隔中流，打篷淅霎添旅愁。",
            "土膏动脉晓色媚，农将有事于西畴。"
        ],
        "title": "潇湘八景图 潇湘夜雨",
        "id": "c4d8e3de-dc82-4cf1-b50e-68fef860b51c"
    },
    {
        "author": "叶茵",
        "paragraphs": [
            "冥濛一抹笼峥嵘，峥嵘深处传疎声。",
            "溪横古槎低欲折，隠约前村通去程。",
            "万里征夫不知宿，数尽飞鸦栖古木。",
            "输与中边三四僧，枯藤挑云归佛屋。"
        ],
        "title": "潇湘八景图 烟寺晚钟",
        "id": "0bb50e24-bb85-4ac9-92f2-3919ac2180ee"
    },
    {
        "author": "叶茵",
        "paragraphs": [
            "家家傍水开柴扉，绿杨影里沈斜晖。",
            "妻炊黄粱子挂网，独枕莓苔眠钓矶。",
            "得鱼博钱平生志，世间宠辱不能累。",
            "路近桃源多裔孙，定知秦晋兴亡事。"
        ],
        "title": "潇湘八景图 渔村夕照",
        "id": "9cf8f8fb-3ddb-4684-90fd-7216dbd20521"
    },
    {
        "author": "叶茵",
        "paragraphs": [
            "逝波不可回，白鸟不可驯。",
            "古人成感慨，今人犹古人。"
        ],
        "title": "古意二首  其一",
        "id": "9cb1dad0-ff68-4281-b7e6-30a958d7695f"
    },
    {
        "author": "叶茵",
        "paragraphs": [
            "境空纳风月，心远辞埃尘。",
            "终日穷目力，得景亡天真。"
        ],
        "title": "古意二首  其二",
        "id": "b963ca5c-891d-4df2-91ee-ded38dad6571"
    },
    {
        "author": "叶茵",
        "paragraphs": [
            "生涯老布衾，清处更清吟。",
            "旧事即新梦，今人非古心。",
            "意行双谢屐，道在一陶琴。",
            "谁解无名利，其中有浅深。"
        ],
        "title": "次韵",
        "id": "fbd69301-f80f-4447-a692-796a1836f8ac"
    },
    {
        "author": "叶茵",
        "paragraphs": [
            "凭虚结草亭，占得古来清。",
            "睡债茶驱遣，诗情酒发明。",
            "梅撑拳石瘦，芦障一阑平。",
            "未尽逍遥意，重寻枕簟盟。"
        ],
        "title": "次池亭韵",
        "id": "239773f0-353f-432d-945e-ddd40498d555"
    },
    {
        "author": "叶茵",
        "paragraphs": [
            "门左蓬弧喜事新，四朝先佛庆生辰。",
            "峣峣已露峙头玉，表表因名系角麟。",
            "鼻祖同庚光后叶，卯君著瑞定前身。",
            "我来摩顶为儿寿，一岁从今百岁春。"
        ],
        "title": "秀实长子玉麟朞晬",
        "id": "a0b8d505-b300-47d8-9c48-f7a1db09194e"
    },
    {
        "author": "叶茵",
        "paragraphs": [
            "体制先天太极图，灯笼真是水晶无。",
            "远看玉兔光中魄，近得骊龙颔下珠。",
            "一焰空明疑火燧，寸波静定即冰壶。",
            "游鱼且作沈潜计，鳞甲成时入五湖。"
        ],
        "title": "琉璃砲灯",
        "id": "29496ac4-3a0f-46b9-bcdc-c4a0bf463e0f"
    },
    {
        "author": "叶茵",
        "paragraphs": [
            "春到棣无色，风来松亦悲。",
            "细看云起处，不复鴈归时。",
            "忆汝九京隔，嗟予两鬓衰。",
            "寥寥今古意，独许杜陵知。"
        ],
        "title": "幼弟墓下",
        "id": "4cc07e37-cf75-4a7e-8196-d2868ddbfcec"
    },
    {
        "author": "叶茵",
        "paragraphs": [
            "楚怆埋香地，卿须念藁砧。",
            "齐眉中道诀，同穴百年心。",
            "刀尺凝余泽，松梧带老阴。",
            "可能如馌妇，相对白头吟。"
        ],
        "title": "室人墓下",
        "id": "b5cb6fb8-1f7f-49c9-9266-e8283c7ef0fb"
    },
    {
        "author": "叶茵",
        "paragraphs": [
            "湖海几经年，论交岂偶然。",
            "坐间尊岛佛，客里识坡仙。",
            "解使狂心服，还羞懒腹便。",
            "拈来唐句法，玄入小乘禅。"
        ],
        "title": "次孙花翁韵",
        "id": "e2c0d905-2a61-4f2c-a91d-ae255898744d"
    },
    {
        "author": "叶茵",
        "paragraphs": [
            "越敢吞吴皆范子，后来庙食太湖滨。",
            "邦人岂是忘仇怨，要勉吴臣似越臣。"
        ],
        "tags": [
            "太湖"
        ],
        "title": "吴江三高祠 范蠡",
        "id": "f921b578-ec1c-4cdc-bf39-20b695a7f8c6"
    },
    {
        "author": "叶茵",
        "paragraphs": [
            "脍鲈元不动乡思，拂袖西风已见几。",
            "江上如今来往客，但言鲈脍不言归。"
        ],
        "title": "吴江三高祠 张翰",
        "id": "12d7b76d-2aeb-4ce5-8334-d23714732ead"
    },
    {
        "author": "叶茵",
        "paragraphs": [
            "江湖萧散乐平生，夜课图书日课耕。",
            "一段高风犹凛凛，逢人肯说鸭呼名。"
        ],
        "title": "吴江三高祠 陆龟蒙",
        "id": "4e39ae9c-8af1-443c-abc6-7d61a0d527bc"
    },
    {
        "author": "叶茵",
        "paragraphs": [
            "欲别哽无语，蘸酒评归期。",
            "潮汐有朝暮，郎心无转移。"
        ],
        "title": "欲别",
        "id": "77e89442-e889-444c-8c4d-b92b34bea51b"
    },
    {
        "author": "叶茵",
        "paragraphs": [
            "懒作千年调，偷闲得几回。",
            "吟坛元不峻，俗驾可曾来。",
            "藓碧墙阴合，榴红屋角开。",
            "枕肱真乐在，饮水当传杯。"
        ],
        "title": "次韵",
        "id": "173d3cb0-1642-40e7-b542-70bc9e00b7bd"
    },
    {
        "author": "叶茵",
        "paragraphs": [
            "莼鲈江上乡，稳处著虚堂。",
            "却扫百念息，贪吟万景忙。",
            "萤流风户牖，蛙閙雨池塘。",
            "梦熟田家事，牛衣趁莳秧。"
        ],
        "title": "夜坐偶成",
        "id": "f03797c3-4a43-4a14-abb8-bed419bb6cb3"
    },
    {
        "author": "叶茵",
        "paragraphs": [
            "起来搔首夜如何，瞥见虾蟇影里过。",
            "幸自十分悬素魄，岂应一息驻妖魔。",
            "光清于水尘难滓，色白如圭玷可磨。",
            "休诵玉川艰险句，终篇比兴为元和。"
        ],
        "title": "次月蚀韵",
        "id": "e68c3d52-cfbc-4e11-b951-364134bca756"
    },
    {
        "author": "叶茵",
        "paragraphs": [
            "为怜举世不曾醒，放浪形骸泽畔行。",
            "会得危言危行意，佐成濯足濯缨名。",
            "义无可去缘同姓，心亦何求要独清。",
            "今日龙舟虽古意，吴人未必楚人情。"
        ],
        "title": "次吊原韵",
        "id": "8efdc65a-0f09-4931-9720-ea8a5aa7e18e"
    },
    {
        "author": "叶茵",
        "paragraphs": [
            "蔟蔟琼瑶屑，花神点缀工。",
            "似知吟兴动，满面是春风。"
        ],
        "title": "笑靥花",
        "id": "6cd4e13e-26b8-4bb1-9ba9-25e9863b08f2"
    },
    {
        "author": "叶茵",
        "paragraphs": [
            "浪说涵空未是空，一阑罗列几巃嵸。",
            "世人若问空中景，此景从来是梦中。"
        ],
        "title": "涵空阁",
        "id": "803c9b95-82e7-4f3f-9481-fdc7174ec585"
    },
    {
        "author": "叶茵",
        "paragraphs": [
            "几年蜗蚓占山扉，唤转风光似旧时。",
            "从此禅门多事在，篆香重课少陵诗。"
        ],
        "title": "草堂",
        "id": "a36d3574-d80a-4bc5-9cbb-b8dd0d2c0d17"
    },
    {
        "author": "叶茵",
        "paragraphs": [
            "片石邻空掌样平，吴儿曾此御瑶琴。",
            "琴中腔调谁人识，独有颦妃是赏音。"
        ],
        "title": "琴堂",
        "id": "5cd7e7a4-ff44-4f13-b955-4d84340baa0f"
    },
    {
        "author": "叶茵",
        "paragraphs": [
            "离宫脂粉尚秾香，人去僧来岁月长。",
            "钟磬咒成功德水，根尘洗尽水清凉。"
        ],
        "title": "洗妆池",
        "id": "ca256639-089b-4d43-9f96-26debd8aa0f7"
    },
    {
        "author": "叶茵",
        "paragraphs": [
            "疑是飞来天柱峯，一尖秀出白云中。",
            "料应宰相书成后，留得残毫倚半空。"
        ],
        "title": "卓笔峰",
        "id": "394e95b3-a109-4a63-8e66-d0124ec49a66"
    },
    {
        "author": "叶茵",
        "paragraphs": [
            "十丈苍圭似削齐，摩挲信是古来碑。",
            "不刊二范忠劳绩，合写诸贤唱咏诗。"
        ],
        "title": "一片峰",
        "id": "e3c39e1a-092d-47b3-a646-f58ff1305e16"
    },
    {
        "author": "叶茵",
        "paragraphs": [
            "旧说头陀坐石巅，披肩坏衲不知年。",
            "空巖圣得头陀号，啼鸟枯松也解禅。"
        ],
        "title": "头陀巖",
        "id": "48c010cc-bd19-4642-8e5d-4a88a745486e"
    },
    {
        "author": "叶茵",
        "paragraphs": [
            "银潢万丈下嵯峨，想是天孙挂玉梭。",
            "休道此泉丝样小，涓涓将见作江河。"
        ],
        "title": "一线泉",
        "id": "56ad1d24-6fa0-4e5f-9644-47f310944091"
    },
    {
        "author": "叶茵",
        "paragraphs": [
            "时清叹陆沈，楚泽伴渔吟。",
            "探索圣贤语，发明天地心。",
            "无机棋少著，有趣树多阴。",
            "坐上皆知己，赓酬夜向深。"
        ],
        "title": "次韵",
        "id": "c4e36fd8-404e-4545-a046-834b05bef740"
    },
    {
        "author": "叶茵",
        "paragraphs": [
            "红紫雨离披，风光别壮时。",
            "世情杨絮觉，心事杜鹃知。",
            "屋角溪连井，林梢菊障篱。",
            "幸无尘役役，倚槛数晴丝。"
        ],
        "title": "春晚二首  其一",
        "id": "0f2a727d-ed62-4962-bc5d-9b59ec57be23"
    },
    {
        "author": "叶茵",
        "paragraphs": [
            "春色渐昏昏，那逢日带曛。",
            "落花红一尺，新笋绿三分。",
            "忆友盟留石，寻诗思入云。",
            "风光到田舍，瘦策看耕耘。"
        ],
        "title": "春晚二首  其二",
        "id": "26ddb2af-7afa-47e7-82a3-ca1a9bf8b7fb"
    },
    {
        "author": "叶茵",
        "paragraphs": [
            "蚁梦功名觉即休，驹阴岁月去难留。",
            "伤今不复并三乐，拟古犹堪续四愁。",
            "松下抱琴尘外境，雨余莳药柳边洲。",
            "老来莫问浮生事，醉后同为造物游。"
        ],
        "title": "自遣",
        "id": "b09e33bb-3db5-46c1-bdf2-f03065dc63c2"
    },
    {
        "author": "叶茵",
        "paragraphs": [
            "甫里相望江尽头，得邻而隠了浮休。",
            "落花流水元无碍，野鹤孤云尽自由。",
            "顺里委心彭泽赋，适时乘兴剡溪舟。",
            "区区世上分蛮触，对客忘言茗一瓯。"
        ],
        "title": "题顺适堂",
        "id": "24169e9c-9669-4a8d-a3f3-13566a9dbf88"
    },
    {
        "author": "叶茵",
        "paragraphs": [
            "孝本当为事，时人或不然。",
            "娥兮知此理，命也委之天。",
            "五日抱尸出，千年作史传。",
            "英灵犹耿耿，有慊莫登船。"
        ],
        "title": "曹娥庙",
        "id": "b15f267e-6a4f-471a-bf7f-144f9221062b"
    },
    {
        "author": "叶茵",
        "paragraphs": [
            "支藤来海峤，骨肉海西边。",
            "对月成千里，举头同一天。",
            "更沈寒戍角，歌急晚潮船。",
            "孤鴈商予意，声声落枕前。"
        ],
        "title": "忆弟",
        "id": "0f185819-7f9a-4d87-859e-2a0e175a74f1"
    },
    {
        "author": "叶茵",
        "paragraphs": [
            "相逢疑旧识，敲火自煎茶。",
            "盛欲为留计，其如未是家。",
            "东西分地脉，南北两天涯。",
            "别后思君处，空斋谶烛花。"
        ],
        "title": "相逢",
        "id": "4fe3d82d-7281-4185-95c7-c9a7533e1d34"
    },
    {
        "author": "叶茵",
        "paragraphs": [
            "未险先藜杖，逢亭便小留。",
            "今番已非昔，后去可能游。"
        ],
        "title": "自感二首  其一",
        "id": "c2c4b675-011f-4504-8630-50926d1c38e4"
    },
    {
        "author": "叶茵",
        "paragraphs": [
            "倦听花卿曲，狂歌侠士行。",
            "年华与心事，醉里自分明。"
        ],
        "title": "自感二首  其二",
        "id": "1fff29e9-f251-47b0-9312-2b08e2d78b35"
    },
    {
        "author": "叶茵",
        "paragraphs": [
            "古木环池竹数竿，疎篱补菊屋三间。",
            "白云不放红尘入，无怪山人懒出山。"
        ],
        "title": "山居",
        "id": "ffdd07c5-1f99-41f8-94e8-2f2665ab3c50"
    },
    {
        "author": "叶茵",
        "paragraphs": [
            "一簇莲灯亦可观，隔墙箫鼓二更残。",
            "平生未识繁华事，旋借宣和国史看。"
        ],
        "title": "元夕",
        "id": "01146e87-15b8-48b4-a3d4-313a6515d8ea"
    },
    {
        "author": "叶茵",
        "paragraphs": [
            "陇上松杉手自移，至今苔藓半寒枝。",
            "梦中不记重泉隔，犹学儿童戏彩时。"
        ],
        "title": "省墓",
        "id": "0fac16c7-b21d-4022-8d57-8a44ceb92040"
    },
    {
        "author": "叶茵",
        "paragraphs": [
            "霜月相摩漏二更，书窗伴我一枝横。",
            "自矜前辈持清白，妬紫妖红总后生。"
        ],
        "title": "梅",
        "id": "69630814-b664-4892-936c-31dfd6b951d7"
    },
    {
        "author": "叶茵",
        "paragraphs": [
            "生长古林丘，擒来铁系囚。",
            "休怜文变豹，尚觉气吞牛。",
            "槛穽终难脱，咆哮亦可休。",
            "山中藜藿少，君合早为谋。"
        ],
        "title": "虎柙",
        "id": "85850cee-75f8-4d97-bc3b-0fd2e7ba1466"
    },
    {
        "author": "叶茵",
        "paragraphs": [
            "寄意南丰一瓣香，愿公耆艾炽而昌。",
            "历经七甲鬓浮绿，带锡万钉眉映黄。",
            "疑是函关逢老子，岿然鲁国有灵光。",
            "阴功更说燕山桂，留与时人作义方。"
        ],
        "title": "崇道叔庆七十",
        "id": "8cec2e1f-f3b9-45ec-8149-11c3651c55bc"
    },
    {
        "author": "叶茵",
        "paragraphs": [
            "态度脂韦不自持，对人无柰小腰肢。",
            "好于彭泽归来日，瘦似章台别去时。",
            "隠隠轮蹄端不恶，深深亭榭最相宜。",
            "流莺百啭春光老，拟折柔条寄所思。"
        ],
        "title": "柳",
        "id": "895c8387-493b-4a6e-96b2-cc64c98ee388"
    },
    {
        "author": "叶茵",
        "paragraphs": [
            "放出东风手段，写成江路枝梢。",
            "君复无声句法，要与广平解嘲。"
        ],
        "title": "可山写梅",
        "id": "18343462-ff35-46cc-bdfc-fb66971a9b95"
    },
    {
        "author": "叶茵",
        "paragraphs": [
            "九十日春未老，两三番醉如泥。",
            "行遍菜畦麦陇，未饶十里苏堤。"
        ],
        "title": "信步",
        "id": "4046b2c8-26d7-4486-8c93-b40775970fdb"
    },
    {
        "author": "叶茵",
        "paragraphs": [
            "横足齁齁梦御牀，祗将故旧视君王。",
            "意嫌汉室干坤小，归占严江日月长。",
            "独茧丝头忘宠辱，生刍庭上阅兴亡。",
            "留题多是功名士，也为留题姓字香。"
        ],
        "title": "严子陵祠",
        "id": "7fe8bfb1-b93f-49d9-a8af-3865deff62a7"
    },
    {
        "author": "叶茵",
        "paragraphs": [
            "元是江湖萧散客，谁将幽梦落南柯。",
            "十年不调幸然好，一著才差悟处多。",
            "肯使北山驰鹤信，且随西舍唱渔歌。",
            "野人自喜无弹缴，却恐金章羨绿蓑。"
        ],
        "title": "参选有感",
        "id": "eae5c960-982a-4e9e-b3aa-dd46a586aff2"
    },
    {
        "author": "叶茵",
        "paragraphs": [
            "闭户蚕新浴，开帘燕早归。",
            "何曾春欲去，自是物华非。"
        ],
        "title": "春晚二首  其一",
        "id": "e5592819-e353-4d69-933b-72d28aaad85f"
    },
    {
        "author": "叶茵",
        "paragraphs": [
            "胡蝶梦中意，杜鹃声外愁。",
            "问春春不语，柳絮暗汀洲。"
        ],
        "title": "春晚二首  其二",
        "id": "06a44699-b49c-40eb-8e4a-5d9814caa20d"
    },
    {
        "author": "叶茵",
        "paragraphs": [
            "同住西州一水滨，东州胜处始逢君。",
            "诗成又逐行云去，后日相思祗看云。"
        ],
        "title": "诗僧",
        "id": "2e345aff-cff0-48f6-a81b-fa3938e95b96"
    },
    {
        "author": "叶茵",
        "paragraphs": [
            "留得春风趁马蹄，日长无事绿杨隄。",
            "菜花篱落谁家酒，缓辔长歌过小溪。"
        ],
        "title": "偶成",
        "id": "fffcbf54-60ee-45b9-a369-4fbcbcbf5665"
    },
    {
        "author": "叶茵",
        "paragraphs": [
            "湘桃深处五陵家，隄柳阴中百宝车。",
            "多是问桃寻柳去，近来山下少梅花。"
        ],
        "tags": [
            "西湖"
        ],
        "title": "西湖",
        "id": "d139c7b7-f057-4ea3-b997-79e35fb83af0"
    },
    {
        "author": "叶茵",
        "paragraphs": [
            "萧萧簷角雨，冉冉雨中舟。",
            "年老难于别，春寒重却愁。",
            "风窗乱书叶，尘壁暗灯篝。",
            "夜半无来鴈，披衣对小楼。"
        ],
        "title": "忆友",
        "id": "b8a234af-beb0-4c8a-a569-66ed36feaa84"
    },
    {
        "author": "叶茵",
        "paragraphs": [
            "疎窗小博山，窗外鸟关关。",
            "占得江湖隠，佐成天地闲。",
            "簷牙丛篠碧，墙隙两鸠斑。",
            "痴坐不知晚，渔篷卷钓还。"
        ],
        "title": "次韵",
        "id": "ec13c7c4-9eb7-47e8-8302-e10172705e22"
    },
    {
        "author": "叶茵",
        "paragraphs": [
            "万卷藏书抵万金，翛然轩宇绝尘侵。",
            "顺时不作荣枯想，适意元无胜负心。",
            "蒲石疎帘真道院，柏香浄几小丛林。",
            "四时剩有闲风月，醒里寻题醉里吟。"
        ],
        "title": "次赋顺适堂韵",
        "id": "235fe29a-dc8f-4d02-a1d9-666fb7e653e2"
    },
    {
        "author": "叶茵",
        "paragraphs": [
            "仰天有所思，心远目苦短。",
            "西风驱残云，千里月华满。"
        ],
        "title": "有所思",
        "id": "a7d291b2-a415-4996-a779-550058d06eae"
    },
    {
        "author": "叶茵",
        "paragraphs": [
            "粒粟悬悬左角钟，几年镇压梵王宫。",
            "要知八万四千所，元在寻常一念中。",
            "佛现紫金归胜地，僧夸乌石坠虚空。",
            "毫光起处无人见，明月堂前玉几东。"
        ],
        "title": "阿育王寺舍利塔",
        "id": "7a6b4b46-d7be-4f4f-b609-0b77ada54ad6"
    },
    {
        "author": "叶茵",
        "paragraphs": [
            "朝踏山根云，暮归云中扉。",
            "野鸟始惊避，今焉情依依。",
            "异哉海上鸥，猜疑未忘机。"
        ],
        "title": "山居",
        "id": "a52bcce7-b5fd-4ed3-9ed9-34e7e2b24653"
    },
    {
        "author": "叶茵",
        "paragraphs": [
            "放浪宇宙间，世事笑局促。",
            "骎骎影中人，不受时采录。",
            "奄然长夜归，赍志空山木。",
            "昔日堂上欢，今夕堂下哭。",
            "哭之欲其生，予亦不自觉。",
            "天道元无私，纷纷徒宠辱。",
            "素心惟坡僊，一死万事足。"
        ],
        "title": "己酉生日敬次靖节先生拟挽歌辞三首  其一",
        "id": "c88c2bfc-d1c2-4a78-afec-0380d65e571e"
    },
    {
        "author": "叶茵",
        "paragraphs": [
            "自古皆有死，载歌酹清觞。",
            "嗟予早失怙，艰阻亦备尝。",
            "母兮岁六十，终古青松傍。",
            "陟冈恸伯氏，忘簪悲孟光。",
            "后波逐前波，同归溟漠乡。",
            "飘风相飞旐，轝铎声央央。"
        ],
        "title": "己酉生日敬次靖节先生拟挽歌辞三首  其二",
        "id": "208640ca-a0d7-4843-8796-71afe16909b1"
    },
    {
        "author": "叶茵",
        "paragraphs": [
            "重云翳苍柏，零露栖白萧。",
            "骨肉慕音容，慌惚哀空郊。",
            "肴核班几席，椒浆浇岧嶤。",
            "人归天已沬，纸钱悬枯条。",
            "逝者如此耳，暮暮仍朝朝。",
            "暮暮仍朝朝，人兮柰若何。",
            "未死不能乐，既死空有家。",
            "僮仆几恩怨，交朋几悲歌。",
            "若人会斯语，属和纷阳阿。"
        ],
        "title": "己酉生日敬次靖节先生拟挽歌辞三首  其三",
        "id": "42836e76-b6a9-43ef-bb9b-d84ff4267b71"
    },
    {
        "author": "叶茵",
        "paragraphs": [
            "揆子初度日，抚杯拟歌辞。",
            "衰龄踰五十，敢必登古希。",
            "自传始迁固，志铭传牧之。",
            "谛观子俨疏，直与浮世违。",
            "靖节百世师，汝无轻笑嗤。",
            "讳之宁免殁，不讳达者为。",
            "假我以耆艾，年年续斯诗。"
        ],
        "title": "既次韵或非之作解嘲",
        "id": "5be9ae85-a9d2-462b-a266-0dabd5653b90"
    },
    {
        "author": "叶茵",
        "paragraphs": [
            "忆昨岁莫止，慷慨生死机。",
            "拟韵追先哲，持为自寿诗。",
            "成篇示叔季，心然口交非。",
            "讵知不一霜，季兮先露晞。",
            "兴思发永叹，载言涕肆颐。",
            "万化同于尽，彭铿空厖眉。",
            "日月不我与，去去气力衰。",
            "且进尊中醁，勿作儿女悲。",
            "殷勤晋鼎心，趋前舞莱衣。"
        ],
        "title": "庚戌生日再拟去岁挽歌辞",
        "id": "b460f2d4-404d-4121-9ab3-abd8dde55db0"
    },
    {
        "author": "叶茵",
        "paragraphs": [
            "帽破衣宽骨相寒，为花日日醉吟鞍。",
            "时人祗道题风月，后世将诗作史看。"
        ],
        "title": "少陵骑蹇馿图",
        "id": "3cae4522-04c5-4967-bfac-14e663676bed"
    },
    {
        "author": "叶茵",
        "paragraphs": [
            "笑指南山跃马归，明知举似弃才诗。",
            "亭前千古标芳姓，未可穷通论一时。"
        ],
        "title": "孟浩然归南山图",
        "id": "0b3fa6e0-514e-4f1f-9de1-edbb1066953c"
    },
    {
        "author": "叶茵",
        "paragraphs": [
            "长安市上醉如泥，旁若无人且赋诗。",
            "谁识隠然为计国，沈香亭畔脱鞾时。"
        ],
        "title": "李白诗百篇图",
        "id": "c7b44371-9a73-4f15-8ef5-94fbfd35c7bc"
    },
    {
        "author": "叶茵",
        "paragraphs": [
            "醉里沈思世道危，不堪著眼只攒眉。",
            "空留忠愤声名在，不见招归旧日诗。"
        ],
        "title": "岑参醉落魄图",
        "id": "8c2c19b9-37ec-4871-a7ed-765ea6548c85"
    },
    {
        "author": "叶茵",
        "paragraphs": [
            "人人苦炎歊，于我觉太甚。",
            "北户其清凉，万事付一枕。"
        ],
        "title": "枕簟入林僻茶瓜留客迟十韵  其一",
        "id": "f4e8f375-99f6-4b14-8532-abcde951e1ba"
    },
    {
        "author": "叶茵",
        "paragraphs": [
            "叩门真丈夫，一揖弃拘检。",
            "人物晋风流，班坐黄玉簟。"
        ],
        "title": "枕簟入林僻茶瓜留客迟十韵  其二",
        "id": "a844ee45-322f-4302-9100-fa316afaab43"
    },
    {
        "author": "叶茵",
        "paragraphs": [
            "谭垒争尘清，诗坛传令急。",
            "今日有公事，俗驾不可入。"
        ],
        "title": "枕簟入林僻茶瓜留客迟十韵  其三",
        "id": "fde0db5f-fd35-45e6-b7fb-bb6c3c5660ef"
    },
    {
        "author": "叶茵",
        "paragraphs": [
            "墙外水泠泠，水边木阴阴。",
            "相遇聊自适，兹辰犹竹林。"
        ],
        "title": "枕簟入林僻茶瓜留客迟十韵  其四",
        "id": "09c00484-4359-4273-b291-198aa682cf18"
    },
    {
        "author": "叶茵",
        "paragraphs": [
            "同为山泽臞，半分渔樵席。",
            "我不践斯境，谁肯赏兹僻。"
        ],
        "title": "枕簟入林僻茶瓜留客迟十韵  其五",
        "id": "fbef594a-91bf-4592-95ff-1bee4ef67aca"
    },
    {
        "author": "叶茵",
        "paragraphs": [
            "意到景自到，荣荣窗下花。",
            "一张彭泽琴，一瓯阳羨茶。"
        ],
        "title": "枕簟入林僻茶瓜留客迟十韵  其六",
        "id": "3be03c31-1848-4180-81c6-5fa30b3dbd2c"
    },
    {
        "author": "叶茵",
        "paragraphs": [
            "有酒斟酌之，欢然成諠譁。",
            "何必五侯鲭，李绿兮香瓜。"
        ],
        "title": "枕簟入林僻茶瓜留客迟十韵  其七",
        "id": "74c56ec0-775f-476f-b352-4716bf161c95"
    },
    {
        "author": "叶茵",
        "paragraphs": [
            "一会良不易，载言翻令愁。",
            "清风有时度，白日不可留。"
        ],
        "title": "枕簟入林僻茶瓜留客迟十韵  其八",
        "id": "352e2bad-385e-4fa4-89b9-bf47e26509e8"
    },
    {
        "author": "叶茵",
        "paragraphs": [
            "君颜犹少年，我发不胜帻。",
            "百岁垒一丘，主翁惊是客。"
        ],
        "title": "枕簟入林僻茶瓜留客迟十韵  其九",
        "id": "b9bb0acd-d7fe-4276-bf6c-bb722a61474b"
    },
    {
        "author": "叶茵",
        "paragraphs": [
            "数面成骨肉，子归将何之。",
            "长啸盼天外，云意俱迟迟。"
        ],
        "title": "枕簟入林僻茶瓜留客迟十韵  其一○",
        "id": "14800675-1f48-47b0-80d9-b65eeae8ed18"
    },
    {
        "author": "叶茵",
        "paragraphs": [
            "柳外绿阴重，绿阴生远风。",
            "温凉三月后，醒醉百年中。",
            "桑秃吴蚕熟，林幽蜀鸟空。",
            "不祈朝市梦，高卧太湖东。"
        ],
        "tags": [
            "太湖"
        ],
        "title": "酒边次徐灵渊韵",
        "id": "86cbac0c-2f79-4fad-8113-3cfe622d8d40"
    },
    {
        "author": "叶茵",
        "paragraphs": [
            "寂寞相公宅，枯杨枕绿波。",
            "老兵犹自语，贵客旧曾过。",
            "壁暗蛛生网，门空爵可罗。",
            "问他桃与李，何处得春多。"
        ],
        "title": "过旧相府",
        "id": "af65516a-9f02-463b-bcfb-dfe938fb2e06"
    },
    {
        "author": "叶茵",
        "paragraphs": [
            "静向南塘验物情，东风又绿柳边汀。",
            "梅花密点残棋局，蜗篆斜题小砚屏。",
            "浮世虚无春后雪，故人零落晓来星。",
            "逢时且进杯中醁，休学怀沙赋独醒。"
        ],
        "title": "南塘偶成",
        "id": "d137521f-cef1-44f7-888b-323d28faceeb"
    },
    {
        "author": "叶茵",
        "paragraphs": [
            "四十二间廊底客，不知春向柳边深。",
            "三旬禁足持僧戒，终日看书养道心。",
            "露草带云眠野鹿，风枝摇月唳幽禽。",
            "一尘不到炉烟静，自向空寮续近吟。"
        ],
        "title": "僧房夜坐",
        "id": "5dc1b6d1-36b1-4f9e-ba59-2e2f80a2711c"
    },
    {
        "author": "叶茵",
        "paragraphs": [
            "湫隘嚣尘不可居，卜诸清旷亦蘧庐。",
            "虽无傍水梅依竹，喜有对楼人读书。",
            "工雀一枝聊尔耳，战蜗两角竟何如。",
            "西风渐劲未归去，空说张翰忆脍鱼。"
        ],
        "title": "旅邸",
        "id": "945053c2-35eb-4e7a-9066-43e0b2cea93e"
    },
    {
        "author": "叶茵",
        "paragraphs": [
            "五十一年前素昧，相逢元是镜中人。",
            "他时鹤发鸡皮样，却道今番画未真。"
        ],
        "title": "记颜",
        "id": "4bad1388-5d7e-4b40-be21-84458b46de89"
    },
    {
        "author": "叶茵",
        "paragraphs": [
            "生前喜作死规模，强把冠裳束幻躯。",
            "儿辈对人抛好语，吾家南极老人图。"
        ],
        "title": "身后寄颜",
        "id": "e6ea0008-dbf0-43a3-a0b7-9684d882076a"
    },
    {
        "author": "叶茵",
        "paragraphs": [
            "燕入虚簷教子飞，风帘不卷和新诗。",
            "绿阴满迳蜻蜓小，正是梅黄欲雨时。"
        ],
        "title": "次韵",
        "id": "011a0d09-9bff-48be-bb24-aa2f303a2046"
    },
    {
        "author": "叶茵",
        "paragraphs": [
            "春事又如此，犹人欲老时。",
            "绿稠烟外树，白紧鬓边丝。",
            "天道有还日，吾年无返期。",
            "从今安适境，莫放酒杯迟。"
        ],
        "title": "春事",
        "id": "2d461282-638a-49c8-8c4b-1e5fb0820d03"
    },
    {
        "author": "叶茵",
        "paragraphs": [
            "游事一番了，愁多锁昼长。",
            "因思来岁赏，未必少年狂。",
            "野鸟学蛮语，岸花浮楚香。",
            "鱼应知我者，圉圉到池塘。"
        ],
        "title": "晚春",
        "id": "51508141-28e7-4063-94d4-d7e2c02e8623"
    },
    {
        "author": "叶茵",
        "paragraphs": [
            "头角未峥嵘，潜宫号水晶。",
            "游时虽逼窄，乐处在圆明。",
            "有火疑烧尾，无波可动情。",
            "一朝开混沌，变化趁雷轰。"
        ],
        "title": "琉璃砲灯中鱼",
        "id": "61f80875-8cbf-4f28-b94c-a05971c17806"
    },
    {
        "author": "叶茵",
        "paragraphs": [
            "气貌老成闻见熟，江湖指作定南鍼。",
            "得书爱与世人读，选句长教野客吟。",
            "富贵天街纷耳目，清闲地位当山林。",
            "料君阅遍兴亡事，对坐萧然一片心。"
        ],
        "title": "赠陈芸居",
        "id": "49a087ed-7d2b-4bb3-99b7-8a44f7823b30"
    },
    {
        "author": "叶茵",
        "paragraphs": [
            "敬长于今我独亡，转头惊见十飞霜。",
            "心乎爱矣兄如在，陟彼冈兮木已苍。",
            "直喜克家犹有子，回思疗疾苦无方。",
            "伏波不忍离坟墓，泪洒归舟重感伤。"
        ],
        "title": "伯氏墓下",
        "id": "1a183c4e-0e39-4f67-a95a-cc480cba35d4"
    },
    {
        "author": "叶茵",
        "paragraphs": [
            "抵掌论文酒易酣，岸巾风外鬓䰐鬖。",
            "十洲所有今之一，七步而成尔乃三。",
            "桥压平隄波卷绿，烟封远沚草舒蓝。",
            "闲边得侣评佳境，留与他时作美谈。"
        ],
        "title": "次游十洲之一亭韵",
        "id": "bd4dfaf9-dba2-4fef-a2ba-c1d8b9abd73c"
    },
    {
        "author": "叶茵",
        "paragraphs": [
            "古柳溪头枕断槎，横篙挂网几渔家。",
            "得鱼去换红蒸米，呼子来挑荠菜花。"
        ],
        "title": "渔村",
        "id": "b4ae017c-2383-4d1b-9a4d-4b22404e6b3b"
    },
    {
        "author": "叶茵",
        "paragraphs": [
            "浴蚕才罢餧蚕忙，朝暮蓬头去采桑。",
            "辛苦得丝了租税，终年祗著布衣裳。"
        ],
        "title": "蚕妇叹",
        "id": "cdf6cd41-80a1-49c5-b608-747f43518b1f"
    },
    {
        "author": "叶茵",
        "paragraphs": [
            "机声吚轧到天明，万缕千丝织得成。",
            "售与绮罗人不顾，看纱嫌重绢嫌轻。"
        ],
        "title": "机女叹",
        "id": "ef49abe1-86b3-412d-90ea-b93d600b5e00"
    },
    {
        "author": "叶茵",
        "paragraphs": [
            "轩冕委尘埃，今人为古哀。",
            "百年丘陇废，几个子孙来。",
            "蔓草栖朝露，穷猿泣夜台。",
            "世间类如此，当乐且衔杯。"
        ],
        "title": "废墓有感",
        "id": "6caaf7b8-417a-41f9-ac79-c5babc73ad68"
    },
    {
        "author": "叶茵",
        "paragraphs": [
            "扫榻卧终日，香销百念除。",
            "不愁浑厌酒，无事剩钞书。",
            "粉浅庭前笋，青齐雨后蔬。",
            "自嫌犹有累，添水种金鱼。"
        ],
        "title": "扫榻",
        "id": "a6949bfa-123b-440a-a483-deb62b5a8232"
    },
    {
        "author": "叶茵",
        "paragraphs": [
            "昨夜东风急，疎窗荐雨入。",
            "溪南梅正花，狼藉随尘沙。",
            "皓皓多易污，不得全春华。",
            "春华能有几，纷纷入桃李。",
            "时哉小兴衰，人生犹物理。",
            "明发簷沈声，鸟雀喧新晴。",
            "老农脱袯襫，一犁原上耕。"
        ],
        "title": "风雨",
        "id": "7bdbf73c-1274-49f1-acd7-e36e246261c5"
    },
    {
        "author": "叶茵",
        "paragraphs": [
            "中流砥柱一宗臣，长把丹衷动玉宸。",
            "三十四番如此疏，百千载后更无人。",
            "堂留薇药谁知己，路长萧茅谩得春。",
            "自是不曾轻出处，到头著著为斯民。"
        ],
        "title": "投所知",
        "id": "bed7161c-95e8-4ebf-957e-ee5fe03f369c"
    },
    {
        "author": "叶茵",
        "paragraphs": [
            "心境空时喜地偏，杖藜来勘点头禅。",
            "重门锁住海心石，一剑截开冰底天。",
            "谁记珣珉曾院宇，尚传吴越共山川。",
            "阑风剩月知人意，塔影松声落坐边。"
        ],
        "title": "虎丘",
        "id": "1c095baa-b3e1-4b4f-a0d5-1fb72b94a509"
    },
    {
        "author": "叶茵",
        "paragraphs": [
            "碧琅玕里几亭台，万朵芙蕖照水开。",
            "可醉可吟尤可卧，主人无暇客长来。"
        ],
        "title": "游园",
        "id": "dfbc3e91-1ea8-4349-9b6e-8a3a2865f27e"
    },
    {
        "author": "叶茵",
        "paragraphs": [
            "去去晴云送客舟，客舟刚把去云留。",
            "云心不定客心乱，一阵飞花两岸愁。"
        ],
        "title": "即事",
        "id": "f81fcb12-c3e2-47f5-8ecc-de0d452eb4b5"
    },
    {
        "author": "叶茵",
        "paragraphs": [
            "数舍茅茨簇水涯，傍簷一树早梅花。",
            "年丰便觉村居好，竹里新添卖酒家。"
        ],
        "title": "村居",
        "id": "b7818529-82fa-4193-997d-14671c900af3"
    },
    {
        "author": "叶茵",
        "paragraphs": [
            "寺枕彩云桥，残碑纪晋朝。",
            "地平垂塔影，林古镇塘腰。",
            "夜月松千阜，春风柳万条。",
            "景多僧住少，近觉有尘嚣。"
        ],
        "title": "半塘寺",
        "id": "93b3210b-1ed3-48d8-b337-edb2da56ae26"
    },
    {
        "author": "叶茵",
        "paragraphs": [
            "勋业占渔蓑，因闲学种荷。",
            "春秋几燕垒，人世一鸡窠。",
            "雨急溪声壮，堂宽野趣多。",
            "狂歌狂且醉，还感醉时歌。"
        ],
        "title": "勋业",
        "id": "e8ea5e11-90bd-4fae-94cf-dc781869ea8c"
    },
    {
        "author": "叶茵",
        "paragraphs": [
            "秋院穉凉生，看书睡未能。",
            "扇闲萤扑袂，窗破鼠窥灯。",
            "晚境物华异，清宵道气增。",
            "邻家犹不寐，席地话丰登。"
        ],
        "title": "夜坐",
        "id": "fac3f845-d061-480f-8f5c-0a00dcca07c9"
    },
    {
        "author": "叶茵",
        "paragraphs": [
            "曲肱玩味圣贤书，识破人间总畏途。",
            "盛欲对君言所以，又应诮我爱之乎。",
            "百年役役鴈来去，一梦昏昏鹿有无。",
            "堪笑季鹰犹左计，求归何必待莼鲈。"
        ],
        "title": "偶题",
        "id": "37c0c560-d843-4b5e-b0c0-cbc6ad868cd3"
    },
    {
        "author": "叶茵",
        "paragraphs": [
            "醉敲牛角过前村，此世应无利禄昏。",
            "有水可渔田可稼，即松而径竹而门。",
            "宾朋连属琴书乐，亭榭参差鸟雀喧。",
            "不假山灵回俗驾，会心同是一干坤。"
        ],
        "title": "偶成",
        "id": "52ecc67f-f160-40d2-9022-ecbbc655fc0c"
    },
    {
        "author": "叶茵",
        "paragraphs": [
            "举世昏昏醉未醒，独醒寂寞楚江滨。",
            "后人爱把离骚读，不道离骚误后人。"
        ],
        "title": "读骚",
        "id": "22391586-a8ad-4493-a888-e3fd2c14bfd3"
    },
    {
        "author": "叶茵",
        "paragraphs": [
            "人间总利名，此地此心清。",
            "雨架笔多润，风櫺琴自声。",
            "虚堂回古味，逆境见真情。",
            "脱帽寻蕲簟，酣眠小太平。"
        ],
        "title": "偶成",
        "id": "32a8333d-8213-4ced-889a-8dbbb4f46046"
    },
    {
        "author": "叶茵",
        "paragraphs": [
            "浮世即浮家，书车与钓车。",
            "梦中行熟境，尘外立生涯。",
            "篱落千丝柳，池塘两部蛙。",
            "儿曹问农事，䆉䅉隔田花。"
        ],
        "title": "浮世",
        "id": "938cbf1b-8e97-41ea-9cf1-94ad20de9a57"
    },
    {
        "author": "叶茵",
        "paragraphs": [
            "清晓出江城，波平觉棹轻。",
            "烟荷学人老，风柳作秋声。",
            "岁稔时无事，心和物有情。",
            "客来慵与语，苦苦问功名。"
        ],
        "title": "出城",
        "id": "f03c1039-1e54-4dec-a9d7-43bda52c65aa"
    },
    {
        "author": "叶茵",
        "paragraphs": [
            "照邻营墓牧之铭，一理融明古亦今。",
            "政为后先同此觉，不将生死动其心。",
            "天教棠棣分春色，地接松楸合昼阴。",
            "自谓老身强健在，时时来和寿藏吟。"
        ],
        "title": "题水竹弟寿山觉庵",
        "id": "16ffb01f-f501-4feb-b065-1eccd8999dd9"
    },
    {
        "author": "叶茵",
        "paragraphs": [
            "天末星流小似萤，因将时事语家庭。",
            "久晴未厌田多雨，众醉难教我独醒。",
            "梅下有人编野史，竹间犹子课羲经。",
            "晚年喜不为身累，闭户何求阮眼青。"
        ],
        "title": "酒边次韵",
        "id": "f44da483-b4fb-44c8-a886-d9c2dfba36e4"
    },
    {
        "author": "叶茵",
        "paragraphs": [
            "绉红纱护水晶团，驿骑飞来露未干。",
            "胡羯垂涎犹不悟，马嵬山底梦长安。"
        ],
        "title": "荔枝",
        "id": "cb5a6179-450e-404e-af41-e8f01aeb9f9d"
    },
    {
        "author": "叶茵",
        "paragraphs": [
            "落尽红盐子更青，余甘风韵未为珍。",
            "从来独有茶知己，勘破生生一点仁。"
        ],
        "title": "橄榄",
        "id": "81bae00f-140f-4716-ac6f-9f66940cfa2d"
    },
    {
        "author": "叶茵",
        "paragraphs": [
            "江湖千万顷，小艇熟烟波。",
            "无梦世情薄，有吟春思多。",
            "百年空反覆，两鬓暗消磨。",
            "钓叟同吾志，鸣榔柳外过。"
        ],
        "title": "偶成",
        "id": "8d2f1476-383d-4563-b9ef-9cb3b4129d12"
    },
    {
        "author": "叶茵",
        "paragraphs": [
            "梦想传柑宴，村醪可试沽。",
            "谩酬元夕尔，不复去年吾。",
            "旧事思清汴，幽情卜紫姑。",
            "六分春已一，秉烛步通衢。"
        ],
        "title": "元夕",
        "id": "7f918760-b4a7-403c-aa7d-6c33243e7fb9"
    },
    {
        "author": "叶茵",
        "paragraphs": [
            "纤尘不到芰荷边，好向阑干系小船。",
            "得句未工吟竞病，有书可读笑便眠。",
            "老于胶扰宁中圣，暂尔萧闲即半僊。",
            "人境两忘天地寂，一声柳外咽新蝉。"
        ],
        "title": "野堂即事",
        "id": "ed0ccb0b-673d-4aa9-aab9-649218f0fb79"
    },
    {
        "author": "叶茵",
        "paragraphs": [
            "厌作人间粥饭僧，等闲来续义铦灯。",
            "近吟气味无蔬笋，旧学工夫尚葛藤。",
            "花下飞鞭身洒落，风前扶帽发鬅鬙。",
            "浪僊素不修书问，有愧昌黎诧可朋。"
        ],
        "title": "诗僧归儒",
        "id": "87eb0111-9cba-430b-87ee-f1e64b632508"
    },
    {
        "author": "叶茵",
        "paragraphs": [
            "一卷黄庭日未移，跏趺坐处篆香迟。",
            "儿曹问我新官职，顺适堂中老住持。"
        ],
        "title": "打坐",
        "id": "1eb21289-e479-43f3-9498-3b582caaa6cf"
    },
    {
        "author": "叶茵",
        "paragraphs": [
            "一片飞花落酒缸，风光渐觉远书窗。",
            "草深两部青蛙閙，芹湿重簷紫燕双。"
        ],
        "title": "春去",
        "id": "141600b4-1cff-4938-99ab-04bc0ca9d947"
    },
    {
        "author": "叶茵",
        "paragraphs": [
            "冯夷掣开潜蛟锁，御云飞过松江左。",
            "悬腰展鬣眠东湖，生绡描作垂虹图。",
            "隠君骑背占空阔，百尺阑干景轩豁。",
            "有亭翼然芙蕖开，风朝月夕尤佳哉。",
            "柳边何曾官船来，回视驿桥多尘埃。"
        ],
        "title": "小垂虹桥",
        "id": "61547169-ab07-4b14-ad02-e923fae8c068"
    },
    {
        "author": "叶茵",
        "paragraphs": [
            "有君子兮居沧波，芝兰之室未足多。",
            "为香终日成痴绝，不著此亭如香何。",
            "光风霁月荡心目，幸甚吴侬沾賸馥。",
            "兹时消得为衣裳，对翁更把离骚读。"
        ],
        "title": "爱香亭",
        "id": "6c20945b-b9d5-4244-a9f5-2a053446572b"
    },
    {
        "author": "叶茵",
        "paragraphs": [
            "世事如今不可知，相逢茶罢且吟诗。",
            "无风古鼎香烟直，未午空庭树影迟。",
            "袖手好看棋胜败，论心休问酒醇醨。",
            "谋居恰与松江近，斫脍羹莼渐及时。"
        ],
        "title": "偶成",
        "id": "669fe7fa-d3f8-400e-94c1-792db612b69c"
    },
    {
        "author": "叶茵",
        "paragraphs": [
            "居家巧作浮家样，此即人生不系舟。",
            "政恐风波起平地，直教砥柱屹中流。",
            "浪花影动重帘月，潮汛声喧万叶秋。",
            "梦里不知容膝计，翻身栩栩逐轻鸥。"
        ],
        "title": "舫斋",
        "id": "dc76fee1-4afa-4d3f-bd28-b0f406d701cd"
    },
    {
        "author": "叶茵",
        "paragraphs": [
            "吴松江头田舍翁，年年苕溪摇飞篷。",
            "沿溪杨柳旧相识，问翁何事犹西东。",
            "心欲无言泪如洗，松楸正在西山里。",
            "余生五十五番春，七十为期春梦耳。",
            "追思畴昔谋亲茔，鴈行差差三弟兄。",
            "伯兮季兮不可作，老来只影嗟零丁。",
            "手种青杉踰百尺，藤花薜蔓笼台石。",
            "一年一到一徘徊，此后徘徊几朝夕。",
            "九泉属望天潜知，寸草难报阳春晖。",
            "教子一经答先志，买山傍墓终焉计。",
            "读书可大吾门闾，没世可从先大夫。"
        ],
        "title": "苕溪行",
        "id": "d627ecfd-53f3-4a1e-8480-4a4277afc607"
    },
    {
        "author": "叶茵",
        "paragraphs": [
            "童去鹤归迟，青山皓首期。",
            "池塘圆草梦，家世受梅知。",
            "拂石和云卧，分鱼换米炊。",
            "人生裁足耳，舍子更其谁。"
        ],
        "title": "次韵",
        "id": "b4024dc2-1ba4-4f48-86e3-48513e849fa0"
    },
    {
        "author": "叶茵",
        "paragraphs": [
            "昂藏苍髯翁，违世号独立。",
            "女萝千丈丝，依倚忘岌岌。",
            "有客眠疎阴，感慨百世人。",
            "不悟女萝累，甘为女萝亲。",
            "猗欤山下兰，清芬传楚泽。",
            "野蔓不可干，此道何曾息。"
        ],
        "title": "次抚松韵",
        "id": "dc9709e8-8f51-4720-8057-914f280a9e9c"
    },
    {
        "author": "叶茵",
        "paragraphs": [
            "太湖三万顷，湖中东西山。",
            "谋隠媿不早，欲往嗟衰年。",
            "道南地夷旷，半占龟鱼渊。",
            "断岸连疎村，浮云栖平田。",
            "得此愿可酬，不啻湖山间。",
            "瞻彼闵子巷，卜居千载前。",
            "犹存六七舍，古柳生青烟。",
            "邻曲来无时，为予喜欲颠。",
            "畴知在尘境，中有风月闲。",
            "吾将老此乡，草木俱欣然。"
        ],
        "tags": [
            "太湖"
        ],
        "title": "晚年辟地为圃僭用老坡和靖节归田园居六韵  其一",
        "id": "c3028d8b-32cf-4cb0-8577-adff60131e46"
    },
    {
        "author": "叶茵",
        "paragraphs": [
            "已受鲈乡招，柴车异尘鞅。",
            "方春融融时，红紫形梦想。",
            "胜游计自今，乐事何曾往。",
            "迎意引壶觞，班荆集少长。",
            "容膝地有余，意不在袤广。",
            "牧竖良知心，长歌振林莽。"
        ],
        "title": "晚年辟地为圃僭用老坡和靖节归田园居六韵  其二",
        "id": "661ab882-36f2-48c8-9a25-961f7dcf92d0"
    },
    {
        "author": "叶茵",
        "paragraphs": [
            "蚕姑馈新蛹，篱落桑柘稀。",
            "一茧视万事，浮生同于归。",
            "水浅凉可濯，荷深香可衣。",
            "载言老圃计，勇决无依违。"
        ],
        "title": "晚年辟地为圃僭用老坡和靖节归田园居六韵  其三",
        "id": "fe51b281-475e-4358-ad5b-f1250d31ec7e"
    },
    {
        "author": "叶茵",
        "paragraphs": [
            "疏牖炷柏子，日与琴书娱。",
            "已复回商飚，凉意浮郊墟。",
            "自成松菊趣，不杂轩冕居。",
            "悠悠鸟脱罟，局局兔守株。",
            "试叩塞上翁，得丧为何如。",
            "元亮抱至道，诗发道之余。",
            "利名莫能束，精神游太虚。",
            "冥想田园归，其乐无时无。"
        ],
        "title": "晚年辟地为圃僭用老坡和靖节归田园居六韵  其四",
        "id": "8a931fd2-5566-4b39-b087-97c0e9dc4dc5"
    },
    {
        "author": "叶茵",
        "paragraphs": [
            "控馿灞桥坳，纵棹剡溪曲。",
            "缤纷天上花，拍拍春意足。",
            "能追兹辰欢，独许苏玉局。",
            "憧憧市朝人，继晷犹秉烛。",
            "野翁太无营，借暖待晴旭。"
        ],
        "title": "晚年辟地为圃僭用老坡和靖节归田园居六韵  其五",
        "id": "25e98a6b-a912-4907-a449-6a43e6d88d52"
    },
    {
        "author": "叶茵",
        "paragraphs": [
            "结庐田畴间，稔步东西陌。",
            "时哉休且休，聊以适吾适。",
            "汗漫游难逢，崦嵫日易夕。",
            "篠影延户深，苔晕补阶隙。",
            "而有蛙蚓居，口腹犹役役。",
            "顾予安一闲，顶踵蒙帝绩。",
            "发为四时吟，吟中自规益。"
        ],
        "title": "晚年辟地为圃僭用老坡和靖节归田园居六韵  其六",
        "id": "b6c9ad1c-e4f1-4bf7-847f-09377462c674"
    },
    {
        "author": "叶茵",
        "paragraphs": [
            "步兵旧游地，野人今结庐。",
            "千载同一调，志隠不志鱼。"
        ],
        "title": "鲈乡道院",
        "id": "7278379c-1620-4ccf-8087-e0721cce5fb3"
    },
    {
        "author": "叶茵",
        "paragraphs": [
            "濂溪有此天，天外得此景。",
            "景中一衰翁，融入吟哦境。"
        ],
        "title": "光风霁月",
        "id": "6b187d87-4cbb-404b-ac98-467186b86dda"
    },
    {
        "author": "叶茵",
        "paragraphs": [
            "一犁足春雨，一丝摇晴风。",
            "乐此至乐地，其惟蓑笠翁。"
        ],
        "title": "耕钓境",
        "id": "e2c8d235-08bd-48f2-aeda-12c7ea14cff6"
    },
    {
        "author": "叶茵",
        "paragraphs": [
            "舍瑟声不传，咏归声在道。",
            "风乎野水滨，夕阳转芳草。"
        ],
        "title": "春咏",
        "id": "adb6a41c-9c9d-43ec-a080-ca63e6be6d3d"
    },
    {
        "author": "叶茵",
        "paragraphs": [
            "百卉伏穷阴，一枝倚春色。",
            "因易探真机，生意何曾息。"
        ],
        "title": "见天地心",
        "id": "23b64e52-5762-4560-9de3-efaca9e9f833"
    },
    {
        "author": "叶茵",
        "paragraphs": [
            "客问燕山地，燕山地不多。",
            "祗因解培植，桂子绿婆娑。"
        ],
        "title": "存方寸地",
        "id": "5d16a083-6c0d-4d5d-ab86-311a24cef409"
    },
    {
        "author": "叶茵",
        "paragraphs": [
            "萧疎拂行云，清阴笼远汀。",
            "水色元无色，相逢眼自青。"
        ],
        "title": "翠波",
        "id": "08311f6a-191a-4e07-b632-833c517ca14a"
    },
    {
        "author": "叶茵",
        "paragraphs": [
            "一气融万象，大哉造化仁。",
            "自耕还自凿，熙熙康衢民。"
        ],
        "title": "皆春",
        "id": "ec508649-58d2-4460-968d-8aa0363100ea"
    },
    {
        "author": "叶茵",
        "paragraphs": [
            "自有此山扃，疑与浮世隔。",
            "清风袭我裳，竹下有来客。"
        ],
        "title": "尘外",
        "id": "9d59243a-8234-428b-a16b-7a0d46125edc"
    },
    {
        "author": "叶茵",
        "paragraphs": [
            "交柯靉苍寒，不碍青霄路。",
            "油然隠者心，一声孤鹤度。"
        ],
        "title": "云思",
        "id": "60dfb52e-7093-4b3c-99bd-c401d2a8dae7"
    },
    {
        "author": "叶茵",
        "paragraphs": [
            "园林悭十亩，天赐老生涯。",
            "雪境吟终夜，春时醉一家。",
            "篱疎簪菊种，石古络藤花。",
            "莫有同盟者，多煎谷雨茶。"
        ],
        "title": "道院",
        "id": "1ecddef5-7ef9-4847-87b7-a4e9e58ca3a3"
    },
    {
        "author": "叶茵",
        "paragraphs": [
            "草舍密还稀，编篱枕钓矶。",
            "鸭羣迎棹去，牛背晒衣归。",
            "风紧浪千叠，村深柳四围。",
            "倚樯无与语，数鴈失斜晖。"
        ],
        "title": "舟中即事",
        "id": "ccc1a035-bfe2-44ad-8ebd-9370060ef8e7"
    },
    {
        "author": "叶茵",
        "paragraphs": [
            "老来分外喜新春，春事关心世事轻。",
            "棋肯输时方是著，路疑险处不须行。",
            "雨催农业鸠夫妇，风带边声鴈弟兄。",
            "办得斗园邻屋角，剩栽芝术了余生。"
        ],
        "title": "新春",
        "id": "13a20c04-122a-47f0-82db-c278e91662d2"
    },
    {
        "author": "叶茵",
        "paragraphs": [
            "怕被刘郎认故人，披裘钓泽隠余生。",
            "无端伸足龙牀上，多却严陵一姓名。"
        ],
        "title": "严子陵",
        "id": "26caf2de-0047-425b-aeec-e40a431a4f9f"
    },
    {
        "author": "叶茵",
        "paragraphs": [
            "唤得归来是督邮，东篱千古占风流。",
            "白衣未至秋萧索，曾记公田种秫不。"
        ],
        "title": "陶渊明",
        "id": "5588b3c2-bd47-4347-99e4-c42e5e07ba1f"
    },
    {
        "author": "叶茵",
        "paragraphs": [
            "举世知心独有韩，为何无发强加冠。",
            "若人了得推敲事，僧服儒衣一样看。"
        ],
        "title": "贾浪僊",
        "id": "84fd2af9-2087-41f2-ab52-4a28784ef200"
    },
    {
        "author": "叶茵",
        "paragraphs": [
            "出仕因诗忤长官，布衣时节更孤寒。",
            "长安得意春风里，百岁都来一日欢。"
        ],
        "title": "孟东野",
        "id": "30d5e77c-7d0e-4bc9-ae08-1efe6fc27efc"
    },
    {
        "author": "叶茵",
        "paragraphs": [
            "举世一枰棋，谁能著著奇。",
            "懒皆安乐法，醉即太平时。",
            "梅雨飞不断，茶烟凝欲垂。",
            "吟诗为无事，多事又因诗。"
        ],
        "title": "次韵",
        "id": "0907f48a-0610-4ec4-bdd6-60cdbdc2e787"
    },
    {
        "author": "叶茵",
        "paragraphs": [
            "著足万松关，东州第一山。",
            "听泉穷地脉，历栈近天颜。",
            "奎画疎烟外，钟声远树间。",
            "衲翁曾有约，分我片时闲。"
        ],
        "title": "天童山",
        "id": "ec08ee22-4247-4ebc-aefa-93d8b913cf52"
    },
    {
        "author": "叶茵",
        "paragraphs": [
            "爆竹散千灾，从今事事谐。",
            "五辛空䬦饤，六甲已安排。",
            "井贮屠苏药，庭辉榾柮柴。",
            "谩教添一岁，依旧好情怀。"
        ],
        "title": "次守岁韵",
        "id": "cad7962e-0ab7-4c5e-9a62-40c2d277ed21"
    },
    {
        "author": "叶茵",
        "paragraphs": [
            "水生远岸拍蒲芽，春色骎骎染物华。",
            "伎𠐒一诗安老草，眵昏两眼眩空花。",
            "楼分古柳烟光薄，桥倚青帘日影斜。",
            "此乐未知谁可共，隔篱独许钓鱼家。"
        ],
        "title": "道院偶成二首  其一",
        "id": "abea4872-8374-45f1-930e-d301aa1d24c4"
    },
    {
        "author": "叶茵",
        "paragraphs": [
            "柳长柔丝草长芽，随时委化答年华。",
            "呼来便了能酤酒，抱去添丁共看花。",
            "忧世中宵心耿耿，题春半壁字斜斜。",
            "江湖风月今犹昔，能学龟蒙有几家。"
        ],
        "title": "道院偶成二首  其二",
        "id": "c8b7ced8-784f-4ccc-b1ee-d6b5ab4c6aff"
    },
    {
        "author": "叶茵",
        "paragraphs": [
            "鬓边惊雪点，腰下欠金围。",
            "已绝功名想，甘为耕钓归。",
            "浮生醒亦醉，往事是耶非。",
            "独有楼前景，年年霞鹜飞。"
        ],
        "title": "次韵",
        "id": "d563edc8-8ada-4561-a069-adcbae136068"
    },
    {
        "author": "叶茵",
        "paragraphs": [
            "蔽空青不断，杉径影中行。",
            "僧指夜无月，客嫌春少晴。",
            "卧龙安旧窟，倦翼乱归程。",
            "吟到长虹背，人间天上惊。"
        ],
        "title": "二十里云亭",
        "id": "716760d8-4357-4b84-b043-20cd6f4616c6"
    },
    {
        "author": "叶茵",
        "paragraphs": [
            "桃花深映水边庄，夫妇相携笑语香。",
            "耕耨有粮蚕有种，丁男戽水女条桑。"
        ],
        "title": "田父吟五首  其一",
        "id": "1e5c5f56-2ab3-440f-be1e-c1b48e000534"
    },
    {
        "author": "叶茵",
        "paragraphs": [
            "家家柳色染轻黄，柳外归鸦噪夕阳。",
            "屋角有烟青不断，粞儿饭熟淡齑香。"
        ],
        "title": "田父吟五首  其二",
        "id": "52a2cec2-b453-4b22-98dd-2be9de1d0941"
    },
    {
        "author": "叶茵",
        "paragraphs": [
            "羣来野雀遶林梢，三五人家住水坳。",
            "翁媪语人年岁好，屋山添得一层茅。"
        ],
        "title": "田父吟五首  其三",
        "id": "96e90723-7887-4a2a-8103-bdf63e0c1088"
    },
    {
        "author": "叶茵",
        "paragraphs": [
            "未晓催车水满沟，男儿鬼面妇蓬头。",
            "但求一熟偿逋债，留得糠粞便不忧。"
        ],
        "title": "田父吟五首  其四",
        "id": "d465c658-35e8-423b-a8a9-0be0f2f44618"
    },
    {
        "author": "叶茵",
        "paragraphs": [
            "往来鸡酒乐村村，一稔难忘大造恩。",
            "粜谷可酬婚嫁愿，今年好事属柴门。"
        ],
        "title": "田父吟五首  其五",
        "id": "ade4ddcc-d065-422b-9a23-50ec3da8d65c"
    },
    {
        "author": "叶茵",
        "paragraphs": [
            "屏息小胡牀，心魔已受降。",
            "香留烟出户，云过雨来窗。",
            "自许参禅观，谁能折慢幢。",
            "山童求说偈，竹影落寒江。"
        ],
        "title": "僧舍小泊",
        "id": "31400f23-86c8-4698-b264-4a1df914158a"
    },
    {
        "author": "叶茵",
        "paragraphs": [
            "春意满庭除，红尘半点无。",
            "山川同变化，天地一模糊。",
            "石友耸冰骨，松公掀寿须。",
            "相望王子宅，不见夜篷孤。"
        ],
        "title": "雪",
        "id": "b629e4a8-6e2b-4b1a-bfa6-ddaf9a36ddf2"
    },
    {
        "author": "叶茵",
        "paragraphs": [
            "溪桥一树玉精神，香色中间集大成。",
            "疎影逼真前处士，羣花推重老先生。",
            "春回陇首人千里，月到窗前梦五更。",
            "甚欲折来还不忍，岁寒留取看峥嵘。"
        ],
        "title": "梅",
        "id": "b8208081-e89b-4de5-b536-e8fcb6ff6b84"
    },
    {
        "author": "叶茵",
        "paragraphs": [
            "几载江湖兄弟心，老夫吟了听君吟。",
            "休论聚散时难易，要识推敲意浅深。",
            "昼静牀头便竹简，风清墙角度松琴。",
            "山灵应是驰山檄，知向孤山何处寻。"
        ],
        "title": "次韵二首  其一",
        "id": "5045bcec-bd26-4d9d-bc75-47ac5bc9b86c"
    },
    {
        "author": "叶茵",
        "paragraphs": [
            "古貌如君更古心，舣舟来伴故人吟。",
            "十分酒醉忧时切，一点灯昏语夜深。",
            "半似画图经雨壁，不成宫征乱风琴。",
            "个中好办栽梅计，胜友从教载月寻。"
        ],
        "title": "次韵二首  其二",
        "id": "26b40a11-7a95-4a9b-ab01-3338069dce96"
    },
    {
        "author": "叶茵",
        "paragraphs": [
            "畎亩思国事，笺天泪成流。",
            "鲜风鼓中夜，涷雨喧西畴。",
            "一饱将如愿，卒岁应莫愁。",
            "料得廊庙心，犹怀沟壑忧。",
            "香灯答帝力，籉笠悬车头。",
            "白首逢三登，酣歌娱春秋。"
        ],
        "title": "次得雨韵",
        "id": "4f592bf1-4fbe-4e15-aa81-0354e3a7d1eb"
    },
    {
        "author": "叶茵",
        "paragraphs": [
            "来夕九秋半，月同心迹清。",
            "已知千里共，祇欠一分明。",
            "流水往来影，幽人今古情。",
            "撞钟先得句，尘世不须惊。"
        ],
        "title": "次吴菊潭八月十四夜韵二首  其一",
        "id": "c92f4773-5666-46f2-afde-c9e4099b67e4"
    },
    {
        "author": "叶茵",
        "paragraphs": [
            "月过市无声，令人毛发清。",
            "连村三鼓急，隔水一灯明。",
            "琢句醉时语，簪花老后情。",
            "凭栏发长啸，不管卧龙惊。"
        ],
        "title": "次吴菊潭八月十四夜韵二首  其二",
        "id": "eba80e50-1aef-4e82-99e1-b9a259a1d043"
    },
    {
        "author": "叶茵",
        "paragraphs": [
            "昨雨转今晴，晴新越样清。",
            "恐孤秋半赏，为补夜来明。",
            "检点有斜影，看承无异情。",
            "微吟樵唱句，犹恐鬼神惊。"
        ],
        "title": "又",
        "id": "c96ebd97-bbff-4f46-a685-67457ea3c5d2"
    },
    {
        "author": "叶茵",
        "paragraphs": [
            "以义名庄遗后昆，隠然文正典刑存。",
            "当知疎远诸亲族，同是高曾下子孙。",
            "先世家风传不坠，废祠香烬喜重温。",
            "更能培植诗书种，忠孝他年萃一门。"
        ],
        "title": "喜义庄成",
        "id": "87ad51ff-7b0d-43cf-9134-1a32eb74a36f"
    },
    {
        "author": "叶茵",
        "paragraphs": [
            "北望中原惨莫烟，楼头风物故依然。",
            "后人拍得阑干碎，往日轻教眼界偏。",
            "水撼金焦声亦怒，云连楚泗势犹全。",
            "壮怀且付生前酒，千古英雄冢道边。"
        ],
        "title": "多景楼",
        "id": "8596eb99-eca4-454d-acdb-fce6ecd8635c"
    },
    {
        "author": "叶茵",
        "paragraphs": [
            "未惯秋情绪，客中方觉难。",
            "酒悭疏旧识，衣薄怯新寒。",
            "雨过浮云湿，风来病叶干。",
            "倚楼搔短鬓，一鴈掠阑干。"
        ],
        "title": "旅况",
        "id": "1874bb89-1ce8-4a88-b2ef-ae93e3532370"
    },
    {
        "author": "叶茵",
        "paragraphs": [
            "雪村吟有稿，名峻斗牛低。",
            "声调唐之上，精神江以西。",
            "爱君忧国意，临水傍山题。",
            "何代无风雅，人心自鹜鸡。"
        ],
        "title": "读梅雪村诗",
        "id": "101e6ec3-c5fe-473c-80f2-09afbb63761e"
    },
    {
        "author": "叶茵",
        "paragraphs": [
            "八面玲珑静向阴，静中时现定中身。",
            "解传佛祖从前意，便是羲皇向上人。",
            "背日一簷浑不暑，依山百卉若为春。",
            "未逢惠远相招致，厌杀浮生有劫尘。"
        ],
        "title": "北窗",
        "id": "af7db8db-ca19-4456-b5aa-df618e73fb8a"
    },
    {
        "author": "叶茵",
        "paragraphs": [
            "广寒世界放新晴，景物萧疎八月深。",
            "窗外方疑天雨粟，风前已见地流金。",
            "举留清致为诗助，收拾余香付酒斟。",
            "但得僊根耐霜雪，不妨携囝步繁阴。"
        ],
        "title": "桂谢",
        "id": "f8fcb02c-64b0-44fc-8318-946f67c5d6c4"
    },
    {
        "author": "叶茵",
        "paragraphs": [
            "梅花旧刻字将磨，勘辨其如病眼何。",
            "千载鼠须遗墨少，一时赝本误人多。",
            "肯将金谷序文比，因想山阴气候和。",
            "最喜孤居山下姥，慕名特特为烹鹅。"
        ],
        "title": "次禊帖韵",
        "id": "bfe9ac9b-50a6-4ae7-9027-4a398ae82545"
    },
    {
        "author": "叶茵",
        "paragraphs": [
            "近来何事倦于吟，岂是因吟误却身。",
            "此道自来多冷淡，郊寒岛瘦少陵贫。"
        ],
        "title": "寄社友",
        "id": "26d94b34-4e0b-4eb8-a057-f5c547f0d543"
    },
    {
        "author": "叶茵",
        "paragraphs": [
            "柳线穿来网上鱼，宽偿所直办朝厨。",
            "烹鲜不及为亲养，一笑分羹问二雏。"
        ],
        "title": "买鱼",
        "id": "eff953d6-e809-48de-b7d4-fd9f340d9e56"
    },
    {
        "author": "叶茵",
        "paragraphs": [
            "一段无情作有情，如来相貌十分真。",
            "不因人世皆尘土，谁识山头不坏身。"
        ],
        "title": "石佛",
        "id": "e16fb1d8-18ad-41ed-b987-b1caecce3965"
    },
    {
        "author": "叶茵",
        "paragraphs": [
            "枝头红白乱飘零，又是风光入柳汀。",
            "自笑半生成草草，不知双鬓已星星。",
            "贪吟为有诗磨勘，戒饮从教酒勒停。",
            "旋学禅牀诸衲子，蒙头相对一函经。"
        ],
        "title": "僧舍偶成",
        "id": "0280bc1a-e4c9-4792-b88c-fe6556206663"
    },
    {
        "author": "叶茵",
        "paragraphs": [
            "正传国子先生印，远访松陵隠士庐。",
            "二十四篇风月句，几千万卷圣贤书。",
            "地偏自觉因人重，日涉从教与世疎。",
            "已戒园丁多种菊，重来对菊脍鲈鱼。"
        ],
        "title": "谢韩菊山道院诗",
        "id": "624d6c2f-d60d-468f-989a-1d102fc3a04f"
    },
    {
        "author": "叶茵",
        "paragraphs": [
            "曳筇独独倚柴扉，翠泼西山漾落晖。",
            "衲子顶云随鴈远，牧童腰笛挽牛归。"
        ],
        "title": "晚秋即事",
        "id": "a1d9aa67-ae80-4cf3-ac0b-b993db0abc06"
    },
    {
        "author": "叶茵",
        "paragraphs": [
            "锦样桃花占晓晴，桃边梅树尚寒英。",
            "莫羞老大无颜色，自是前贤畏后生。"
        ],
        "title": "晚梅",
        "id": "361d6770-ab2a-4a4f-87bc-9f93e05e9b19"
    },
    {
        "author": "叶茵",
        "paragraphs": [
            "放翁今已矣，犹有未刊诗。",
            "阅稿无三豕，还书欠一鸱。",
            "听儿弦诵罢，留客笑谈时。",
            "发越吟边思，心香答所知。"
        ],
        "title": "友人见借放翁绝笔",
        "id": "07714dbf-a02b-4999-a7b5-fab30d866fae"
    },
    {
        "author": "叶茵",
        "paragraphs": [
            "芰荷深处小壶天，时见征帆破晚烟。",
            "非主非宾和气里，似晴似雨绿阴边。",
            "凭阑笑语惊鱼鸟，信步游行废管絃。",
            "剩喜利名尘不到，持竿柳下问渔船。"
        ],
        "title": "水天一色亭上即事  其一",
        "id": "e66e09f7-8f24-4268-8eeb-5a172cc9b6d3"
    },
    {
        "author": "叶茵",
        "paragraphs": [
            "得得寻幽到水天，开樽洗勺动庖烟。",
            "败欢红袖翻棋局，惯客乌衣拂坐边。",
            "好景自应分半席，雅歌政不欠繁絃。",
            "黄昏未忍轻归去，长笛一声何处船。"
        ],
        "title": "水天一色亭上即事  其二",
        "id": "f665fbbe-26ca-4e2d-ae0f-23bfd1ff7052"
    },
    {
        "author": "叶茵",
        "paragraphs": [
            "卷地沙尘扑面来，归舟不进去帆飞。",
            "世间何事无迟速，逆者由来顺者机。"
        ],
        "title": "遇风",
        "id": "e7e25d09-4f58-4c40-9451-4f1ba104dfdc"
    },
    {
        "author": "叶茵",
        "paragraphs": [
            "天留胜处占清凉，山挟波光薄我裳。",
            "看遍尘寰兴废事，竹阴千古一禅房。"
        ],
        "title": "次台州巾子山任翻韵",
        "id": "a13afdf8-db8f-45b9-b4c3-a33f7e703ff8"
    },
    {
        "author": "叶茵",
        "paragraphs": [
            "轻舟小驻绿杨隄，载得闲云过别溪。",
            "云本无心天欲暮，一声何处杜鹃啼。"
        ],
        "title": "舟次",
        "id": "971f7f17-7077-42a9-a9e7-7808a69b4c63"
    },
    {
        "author": "叶茵",
        "paragraphs": [
            "人生真乐在家山，况有名园五亩宽。",
            "眼底不随花富贵，水边长报竹平安。",
            "养心澹泊千诗稿，种德蕃滋九畹兰。",
            "以此寿君君必寿，年年新月照杯盘。"
        ],
        "title": "寿水竹弟",
        "id": "2c416fab-376f-4218-b091-8ca8b123eb1f"
    },
    {
        "author": "叶茵",
        "paragraphs": [
            "秋满读书林，篝灯报夜深。",
            "肯闲诗有趣，为拙仕无心。",
            "惊鹊择枝宿，幽蝉抱叶吟。",
            "未能游梦境，何处捣衣砧。"
        ],
        "title": "秋夜",
        "id": "eca5f051-2197-459e-bd36-2369ed78dd8a"
    },
    {
        "author": "叶茵",
        "paragraphs": [
            "结束虚亭近太清，山光水影互逢迎。",
            "人心祗觉山多险，几个人心水样平。"
        ],
        "title": "江湖伟观山亭二首  其一",
        "id": "99baaa7f-f846-49b7-add6-37ea2987426c"
    },
    {
        "author": "叶茵",
        "paragraphs": [
            "软红尘外耸嵯峩，题品先曾属老坡。",
            "立脚愈高天愈阔，静看舟楫驾风波。"
        ],
        "title": "江湖伟观山亭二首  其二",
        "id": "c36bea8f-b265-438f-89ea-29127d57c9a7"
    },
    {
        "author": "叶茵",
        "paragraphs": [
            "谪仙歌洞庭，坡翁赋赤壁。",
            "逢时汗漫游，元不计何夕。",
            "慨慷晞英豪，老大谩悽恻。",
            "矧兹笠泽区，万顷混空碧。",
            "一苇纵所如，卧虹控秋色。",
            "云軿驾双星，银潢几经历。",
            "柳州乞巧文，我欲为己易。",
            "邂逅竹林贤，胸次小八极。",
            "气胜棋声高，量宽酒杯窄。",
            "载笑轻公侯，一闲抵金璧。",
            "多谢简斋孙，遗诗话平昔。",
            "二雏掖吾旁，对景亦自得。",
            "髣髴真率会，相与鄙肉食。",
            "驻睇芙蕖边，拟卜子云宅。",
            "清风继三高，名利焉能役。",
            "因夸江上人，有此坐中客。"
        ],
        "tags": [
            "洞庭湖"
        ],
        "title": "次七夕游松江韵",
        "id": "33c5edf1-0637-4c9a-a70e-89f34ac63403"
    },
    {
        "author": "叶茵",
        "paragraphs": [
            "在在江湖芦苇，家家杨柳楼台。",
            "试问燕鸿心事，为谁飞去飞来。"
        ],
        "title": "试问",
        "id": "a845fac1-e262-48ed-87ac-40d115dc1da6"
    },
    {
        "author": "叶茵",
        "paragraphs": [
            "采采篱下菊，熙熙白首交。",
            "挈觞酬佳节，先惊蒲柳凋。",
            "日月不再与，名位空相高。",
            "岿然龙山青，千古擎丹霄。",
            "彼美一晋士，长接辞尘劳。",
            "留钱寄酒家，快饮如沃焦。",
            "尚友前辈意，兀兀而陶陶。",
            "且了今日欢，谁能忧来朝。"
        ],
        "title": "己酉九日次靖节是岁是日韵",
        "id": "cdf80b09-f1d5-4eed-925d-c02aefd67743"
    },
    {
        "author": "叶茵",
        "paragraphs": [
            "长相思，情万折，年少不来春又别。",
            "宝匳香，绣帏月。",
            "鸿鴈音信稀，鸳鸯魂梦绝。",
            "尚持百年愿，料理丁香结。"
        ],
        "title": "长相思",
        "id": "0f0d6325-02fc-4778-b8f3-da5bb59292ec"
    },
    {
        "author": "叶茵",
        "paragraphs": [
            "占得中吴第一清，莼鲈里社可鸥盟。",
            "七层灯火重湖影，千尺阑干两市声。",
            "欵乃歌分长短律，往来帆带古今情。",
            "三高岂是无名利，祗与时人有重轻。"
        ],
        "title": "松江",
        "id": "f7dc4368-2a39-42d4-942d-d3dd2877dcb5"
    },
    {
        "author": "叶茵",
        "paragraphs": [
            "重簷敞处受槐薰，扫尽江村雨后云。",
            "佛法本无南北异，世情强有晦明分。",
            "个中苟住元无住，此外无闻却是闻。",
            "谁道结楼入已去，牀头诗版几朝曛。"
        ],
        "title": "南明楼",
        "id": "3dc6905a-489b-4b50-97a5-0d40f3f9f805"
    },
    {
        "author": "叶茵",
        "paragraphs": [
            "山下水一泓，山上云一朵。",
            "有尘飞不来，终年风月我。"
        ],
        "title": "壶中林壑",
        "id": "1bc43195-13fe-4268-a320-ab89a25ecdc8"
    },
    {
        "author": "叶茵",
        "paragraphs": [
            "柿叶红如染，横陈几席间。",
            "小题秋样句，客思满江山。"
        ],
        "title": "柿叶",
        "id": "784d68b9-8eb0-4a83-8034-95c4e897a083"
    },
    {
        "author": "叶茵",
        "paragraphs": [
            "菰蒲卫竹居，适意在江湖。",
            "富贵诸公有，清闲举世无。",
            "四时盘谷序，一景辋川图。",
            "何处无芳草，堪嗟楚大夫。"
        ],
        "title": "道院",
        "id": "00c0eee4-2537-4740-ac44-4d390c062773"
    },
    {
        "author": "叶茵",
        "paragraphs": [
            "节序几循环，重来秋又残。",
            "霜晴生酒熟，风冷夹衣单。",
            "未羨千钟禄，宁求一枕安。",
            "白头逢岁稔，忧国素心宽。"
        ],
        "title": "旅中",
        "id": "c9088da5-b6ca-4a6c-b7d2-ab3a5b573319"
    },
    {
        "author": "叶茵",
        "paragraphs": [
            "半世困尘埃，烟霞入梦来。",
            "谁能缩地脉，我已思天台。",
            "城古清云气，山灵秀药材。",
            "春时穿径去，郡守莫惊猜。"
        ],
        "title": "寄台守",
        "id": "7c0513d7-389b-4774-86fe-8b01ad16d135"
    },
    {
        "author": "叶茵",
        "paragraphs": [
            "鹤去山孤草亦荒，旋吟长句谒虚堂。",
            "束刍尚拟人如玉，一朵梅花当瓣香。"
        ],
        "title": "林和靖祠",
        "id": "5f0b9976-16d8-49e7-9010-a69a7a62ed98"
    },
    {
        "author": "叶茵",
        "paragraphs": [
            "一为功成一见几，一逢叔世老渔矶。",
            "后人欲隠求其志，志不因时隠亦非。"
        ],
        "title": "三高祠",
        "id": "a403d940-cd05-4257-85cb-3b9724f43ba2"
    },
    {
        "author": "叶茵",
        "paragraphs": [
            "洛阳分种入侯家，魏紫姚黄谩自夸。",
            "素质不为颜色污，看来清得似梅花。"
        ],
        "title": "白牡丹",
        "id": "4b22f0f2-64d1-4a20-a79f-c2a91e17f23a"
    },
    {
        "author": "叶茵",
        "paragraphs": [
            "一生已得半生闲，出入诗篇酒盏间。",
            "祗把小儿看造化，不妨老子号痴顽。",
            "幻身且喜无诸恙，灵药谁能觅大还。",
            "多谢梅花来荐寿，年年雪里破春颜。"
        ],
        "title": "生日对梅口占",
        "id": "5e3aa2ee-2ff0-49e6-a358-01898a69c488"
    },
    {
        "author": "叶茵",
        "paragraphs": [
            "忘身忘世老方回，适处从教节物催。",
            "几日吟情为热恼，一天生意趁凉来。",
            "屋边花竹时时好，水外轩窗面面开。",
            "独有此君同此趣，百年事业两三杯。"
        ],
        "title": "次王竹斋韵",
        "id": "52e5227a-d4d6-4a8e-989d-68950df8a581"
    },
    {
        "author": "叶茵",
        "paragraphs": [
            "湖滨江浒疎疎村，村村渔家人子孙。",
            "为鱼不管波浪恶，出未天明归黄昏。",
            "得来鱼可数，妻儿相对语。",
            "瓮头有齑熟，锅中无米煮。",
            "昔日鱼多江湖宽，今日江湖半属官。",
            "钓筒钓车谩百尺，团罟帆罟空多般。",
            "盖蓑腊雪杨柳岸，笼手西风芦荻滩。",
            "差差舴艋千百只，尽向其中仰衣食。",
            "几谋脱离江湖归犂鉏，似闻岁恶农家尤费力。"
        ],
        "title": "渔家行",
        "id": "3ea266b5-7a0e-4f25-aa43-03df0aff6dd1"
    },
    {
        "author": "叶茵",
        "paragraphs": [
            "千古湖山人物，百年翰墨文章。",
            "寂寞梅花开处，一尊自酹寒香。"
        ],
        "title": "石湖",
        "id": "5647bf1d-0cab-4f10-96b8-5a0e593a68be"
    },
    {
        "author": "叶茵",
        "paragraphs": [
            "九日三眠火力齐，五朝又报四眠时。",
            "辛勤一月方能茧，缲得成丝却卖丝。"
        ],
        "title": "蚕妇吟二首  其一",
        "id": "37dd3c45-7775-4f88-bb82-703579a1d803"
    },
    {
        "author": "叶茵",
        "paragraphs": [
            "扫下乌儿毛样细，满箱桑叶翦青柔。",
            "大姑不似三姑巧，今岁缲丝两倍收。"
        ],
        "title": "蚕妇吟二首  其二",
        "id": "ef728573-e1ba-467c-9f7d-221a99233f19"
    },
    {
        "author": "叶茵",
        "paragraphs": [
            "塞上将军且罢兵，一身万里自经营。",
            "将军歌舞升平日，却调琵琶寄怨声。"
        ],
        "title": "昭君怨",
        "id": "3b1f93e4-a93f-4438-bafd-b21cd61fecf3"
    },
    {
        "author": "叶茵",
        "paragraphs": [
            "澹薄野人心，难教著利名。",
            "重农田舍熟，省事世情生。",
            "石老旗枪叶，池喧鼓吹声。",
            "东风知此乐，飞絮荡新晴。"
        ],
        "title": "自适",
        "id": "903f70d4-155d-479f-aee3-26291738585d"
    },
    {
        "author": "叶茵",
        "paragraphs": [
            "半日断梅雨，两山生火云。",
            "窗明书少蠹，壁润帐多蚊。",
            "无计清时暑，何心解世纷。",
            "追思河朔辈，倚箑对炉熏。"
        ],
        "title": "霉后",
        "id": "a79692cb-340a-433a-9306-108ecd2a7c6f"
    },
    {
        "author": "叶茵",
        "paragraphs": [
            "何年现采虹，悬足控西东。",
            "两地烟波隔，一天风月同。",
            "艣声摇鴈柱，簷影覆龙宫。",
            "仇虏曾垂钓，谁收饵虏功。"
        ],
        "title": "垂虹桥",
        "id": "ec156ac6-1c7d-4549-91ff-c2122b676e83"
    },
    {
        "author": "叶茵",
        "paragraphs": [
            "泉石聊复尔，杖屦亦偶然。",
            "万化同一适，鱼鸢兮天渊。"
        ],
        "title": "意亭",
        "id": "938add3f-2d8b-42c3-aa4d-64eabf435630"
    },
    {
        "author": "叶茵",
        "paragraphs": [
            "变态分阴晴，悠悠浮太虚。",
            "冥与此心契，时哉道卷舒。"
        ],
        "title": "野云庵",
        "id": "cfd41d08-4073-47a2-8915-da981b1d773a"
    },
    {
        "author": "叶茵",
        "paragraphs": [
            "一陇以鹤名，疑是终南径。",
            "山灵无献嘲，出处由来定。"
        ],
        "title": "鹤陇",
        "id": "d764b1af-8e88-4305-b2b6-05a679518606"
    },
    {
        "author": "叶茵",
        "paragraphs": [
            "不记门前路，门前一尺深。",
            "梅花如有语，参透老逋心。"
        ],
        "title": "雪磴",
        "id": "a7812400-554d-48eb-a0af-5f9d6106d309"
    },
    {
        "author": "叶茵",
        "paragraphs": [
            "盘旋山水间，隠者固所乐。",
            "寐寤独言时，𤱶亩心犹昨。"
        ],
        "title": "槃磵",
        "id": "7b58a1b1-5b3a-4da9-8466-886f2123ba63"
    },
    {
        "author": "叶茵",
        "paragraphs": [
            "彼哉市道交，出语指天日。",
            "未逢魏与裴，三叹扁斯石。"
        ],
        "title": "耐久交",
        "id": "4d86dd44-e849-4f03-ba99-e10721821e5c"
    },
    {
        "author": "叶茵",
        "paragraphs": [
            "枯槎浸清溪，飘飘野云度。",
            "徘徊复徘徊，撚髭未成句。"
        ],
        "title": "意行桥",
        "id": "7fef7bf3-aef9-466e-b3ed-0913f61ed938"
    },
    {
        "author": "叶茵",
        "paragraphs": [
            "招提四百载，不与世劫俱。",
            "松陵拱空觉，柏香祠真如。",
            "时秋兆嫩凉，揖客登其庐。",
            "廊邃碑篆剥，阁迥钟声疎。",
            "中有白足侣，光现摩尼珠。",
            "勘问点头石，奔走观心狐。",
            "坐我六和室，风回晴窗虚。",
            "棋枰迭胜负，譁音发酒余。",
            "饱分蔬笋供，似可山林居。",
            "同是百年客，得此一日娱。",
            "远社不复见，熟与斯人徒。",
            "松日簸斜影，麾儿呼移厨。",
            "驾流来鲈乡，野云黏菰蒲。",
            "客散渔火稀，冉冉吟篷孤。"
        ],
        "title": "次游法喜寺韵",
        "id": "fdcb7eff-b7be-4aa3-ba03-ed499f346ce4"
    },
    {
        "author": "叶茵",
        "paragraphs": [
            "枯坐如僧欠钵单，年来梦不赴槐安。",
            "稀行种竹容风入，大字钞书就月看。",
            "为有故人同冷淡，非干明主弃孤寒。",
            "因闲悟得家山趣，堪笑世间行路难。"
        ],
        "title": "次韵",
        "id": "608aee36-c433-4b54-9533-fbc02c73394f"
    },
    {
        "author": "叶茵",
        "paragraphs": [
            "过墙新竹粉痕黏，蛙閙池塘燕掠簷。",
            "自喜江乡成懒散，从教世界要庄严。",
            "稻秧井井畦千纬，荷叶田田水一匳。",
            "心事太平风物好，与人无爱亦无嫌。"
        ],
        "title": "次韵二首  其一",
        "id": "2ea56b4e-0e63-4023-b09d-afc7818fcd1d"
    },
    {
        "author": "叶茵",
        "paragraphs": [
            "难把来笺向后黏，载持珠玉傍风簷。",
            "吟根此性辞平易，学本于经意简严。",
            "未逊弥明联石鼎，还嗤韩渥赋香匳。",
            "阳春政不容人和，自听巴音亦自嫌。"
        ],
        "title": "次韵二首  其二",
        "id": "6a30b12f-03d6-4e83-94b3-a8d874001a9f"
    },
    {
        "author": "叶茵",
        "paragraphs": [
            "相思独向小窗明，试翦春衣趁晚晴。",
            "还觉此情丝样小，欲裁不断柰何情。"
        ],
        "title": "香匳体五首  其一",
        "id": "89f4d59a-469b-4ccc-94b2-14f8726d21f2"
    },
    {
        "author": "叶茵",
        "paragraphs": [
            "雌蝶雄蜂缀杏枝，此时此意妾心知。",
            "等闲绣在香囊上，寄与东风赠所思。"
        ],
        "title": "香匳体五首  其二",
        "id": "280a6bac-05cb-46ce-9995-c7f677699a1a"
    },
    {
        "author": "叶茵",
        "paragraphs": [
            "千里相思两寂寥，东阳应减旧时腰。",
            "书中喜有归来字，携傍红窗把笔描。"
        ],
        "title": "香匳体五首  其三",
        "id": "270842e8-4b41-4302-9aaf-75759509e5bf"
    },
    {
        "author": "叶茵",
        "paragraphs": [
            "绿杨红杏閙墙头，画出眉山却带秋。",
            "一行珠帘休卷上，怕春知道有人愁。"
        ],
        "title": "香匳体五首  其四",
        "id": "0e4697c1-9920-4351-8431-3eb7d59879c2"
    },
    {
        "author": "叶茵",
        "paragraphs": [
            "倚楼目断暮江边，约定归期夜不眠。",
            "香篆有烟灯有晕，笑移鍼线向牀前。"
        ],
        "title": "香匳体五首  其五",
        "id": "f234736f-6a18-4147-9ac4-98acfb8fe1c7"
    },
    {
        "author": "叶茵",
        "paragraphs": [
            "苹洲起壮风，秋事太怱怱。",
            "节候一番别，心期几处同。",
            "牛沈苔晕碧，蟹断蓼拖红。",
            "有客愁无柰，人生总客中。"
        ],
        "title": "秋感",
        "id": "1c7cf526-a2cb-4cda-b71c-6a417f17e51d"
    },
    {
        "author": "叶茵",
        "paragraphs": [
            "举世正营营，闲中意味深。",
            "无忧伸足梦，自乐曲肱吟。",
            "火软香凝穗，簷虚树长阴。",
            "客来难举似，指水印禅心。"
        ],
        "title": "泊然亭",
        "id": "5d9cd1fd-7e3e-49d7-9330-4409d5ffc6f0"
    },
    {
        "author": "叶茵",
        "paragraphs": [
            "寿客若为情，风流友曲生。",
            "殿秋安晚节，为隠被香名。",
            "曼衍南阳种，凄凉楚泽英。",
            "见山应自语，今古几渊明。"
        ],
        "title": "菊",
        "id": "e78a84d0-d407-4550-a50d-2ceac73e926e"
    },
    {
        "author": "叶茵",
        "paragraphs": [
            "载月船空漾寒绿，掀篷半卧听渔曲。",
            "谁家留连万玉妃，羞露腰肢和面目。",
            "有缘窃见驼酥胸，灵坚习习生香风。",
            "剡溪藤下路如掌，忆在西湖烟雨中。",
            "迦叶相迎开笑口，汤休谢昼几搔首。",
            "世间不尽有余机，除却逃禅人解不。"
        ],
        "tags": [
            "西湖"
        ],
        "title": "一万宗推篷图",
        "id": "e9a6e055-e064-4793-89cf-813991276a56"
    },
    {
        "author": "叶茵",
        "paragraphs": [
            "年少逢春不惜春，惜春还是白头人。",
            "飞花入坐儿曹舞，细草蒙阶醉后裀。",
            "未羨食前罗五鼎，静看簷隙走双轮。",
            "此心已与尧夫似，同为清时作幸民。"
        ],
        "title": "晚春",
        "id": "6d1b0b8e-3e28-48f3-afee-c5cf09e5736a"
    },
    {
        "author": "叶茵",
        "paragraphs": [
            "祥光一夜照乡闾，迟晓邻翁毓凤雏。",
            "举坐已夸沾玉果，传家应不负诗书。",
            "生时恰恰逢秋半，长日骎骎课夜余。",
            "自顾阿戎愚且鲁，提孩敢说巧相如。"
        ],
        "title": "用东坡韵贺可山得子",
        "id": "1a1a1dac-db14-473c-ae02-40f06dd32d8a"
    },
    {
        "author": "叶茵",
        "paragraphs": [
            "人夸旌表旧门闾，梅长新枝鹤长雏。",
            "八叶可提和靖印，十箱须读阿宜书。",
            "诞弥厥月生无害，积善之家庆有余。",
            "准拟一饕汤餠供，柰何逢疾似相如。"
        ],
        "title": "再韵贺可山新生弥月",
        "id": "6b916ae9-1b2f-4fd0-8a69-a733bd24b275"
    },
    {
        "author": "叶茵",
        "paragraphs": [
            "寒禁蕨芽拳尚小，雨缄茶觜舌无香。",
            "山翁不信春光老，祗道侬家未种秧。"
        ],
        "title": "春寒",
        "id": "82c38c11-a463-420d-a563-8d60ad660078"
    },
    {
        "author": "叶茵",
        "paragraphs": [
            "世间何事不何楼，莫为何楼苦苦愁。",
            "贵客五更驰宝勒，海翁终日对沙鸥。"
        ],
        "title": "次韵",
        "id": "ae7c76f6-bac4-4af9-a31b-47f457da656e"
    },
    {
        "author": "叶茵",
        "paragraphs": [
            "两桥横处放潮回，桥外花村涨晚埃。",
            "省事老禅门闭早，焚香对月礼如来。"
        ],
        "title": "次范无外孙花翁游法喜寺韵二首  其一",
        "id": "fe81ba5c-f279-45d3-9ee1-1c38eec6a4e6"
    },
    {
        "author": "叶茵",
        "paragraphs": [
            "江流环合路纡回，香火千年地少埃。",
            "佛法本从方寸起，逢人刚道自西来。"
        ],
        "title": "次范无外孙花翁游法喜寺韵二首  其二",
        "id": "20721b74-bf65-4edd-b495-55ddc5cf8401"
    },
    {
        "author": "叶茵",
        "paragraphs": [
            "咫尺不相见，隔江应见难。",
            "有孤今雨约，转觉暮云寒。",
            "是处莲堪社，何时芋共餐。",
            "相思正无頼，鹊喜近阑干。"
        ],
        "title": "简闲云",
        "id": "b57be924-4e99-4719-83c6-64d5270b27ac"
    },
    {
        "author": "叶茵",
        "paragraphs": [
            "翁琢五七字，儿亲三百篇。",
            "要知皆学力，未可以言传。",
            "得处有深浅，觉来无后先。",
            "殊途归一辙，飞跃自鱼鸢。"
        ],
        "title": "二子读诗戏成",
        "id": "c3e014ab-fa14-469f-be58-3c1bbb30f7ff"
    },
    {
        "author": "叶茵",
        "paragraphs": [
            "相逢隠者流，同是五湖舟。",
            "为老铭三住，因闲话四休。",
            "黄沙明野渡，画角咽谯楼。",
            "已践登山约，煎茶更少留。"
        ],
        "title": "舟行次韵二首  其一",
        "id": "705c1d24-d345-4a57-959e-8de51ed4f087"
    },
    {
        "author": "叶茵",
        "paragraphs": [
            "河汉浄如流，枯槎便可舟。",
            "掉头诸事懒，弹指半生休。",
            "撼竹风疑雨，依山屋当楼。",
            "此游情味好，应不待苛留。"
        ],
        "title": "舟行次韵二首  其二",
        "id": "4a2728be-c17b-4300-9350-3e9e8405f699"
    },
    {
        "author": "叶茵",
        "paragraphs": [
            "繁红妒紫绚前林，杖策来栖花下阴。",
            "休道游情难似昔，可能他日尚如今。",
            "乍晴涧曲萦流水，未晓庭臯调野禽。",
            "毕竟老天怜老子，幽闲断送一生心。"
        ],
        "title": "自释",
        "id": "72c850ef-bf55-4ee5-b4e5-0f05939c3fa8"
    },
    {
        "author": "叶茵",
        "paragraphs": [
            "几欲扁舟载雪来，可人风月相蓬莱。",
            "因思渭北吟春树，消得江南寄早梅。",
            "应接山川公事省，主盟觞咏旷怀开。",
            "何当身与浮云似，朝暮飘飘往又回。"
        ],
        "title": "寄越倅",
        "id": "78ddd38c-2896-4ad6-a305-09827baf5e5f"
    },
    {
        "author": "叶茵",
        "paragraphs": [
            "汉庭延寿丹青名，解使蛾眉休甲兵。",
            "之子懒作迺翁画，直向梅花苦用情。",
            "笔端不复污脂粉，临成天地无边清。",
            "更将此意语君复，岁寒应与孤山盟。"
        ],
        "title": "林可山荐毛监场写梅",
        "id": "fff8317c-0a71-4b5b-a9e3-aca2cb8b6124"
    },
    {
        "author": "叶茵",
        "paragraphs": [
            "植杖踞磐石，邂逅跄踉师。",
            "叩之何方来，偃息招鼋池。",
            "杭芦访莼江，临流弄涟漪。",
            "春老芳事歇，风前蒲差差。",
            "人景与心会，聊以声吾伊。",
            "作茗话今昔，几逢夜壑移。",
            "达哉无住想，遥与蒙庄期。",
            "名似囿于物，非庄所能知。",
            "三语三不答，出门宾晴曦。"
        ],
        "title": "赠立虚舟",
        "id": "d706604f-7642-468d-b5a2-9945ce1c2fe3"
    },
    {
        "author": "叶茵",
        "paragraphs": [
            "一岸茭芦何处村，小舟荡漾日黄昏。",
            "栖鸦散乱风惊柳，渔火清荧人倚门。"
        ],
        "title": "舟中即事",
        "id": "b070dbc7-465f-4dc6-85e5-74bb4303d265"
    },
    {
        "author": "叶茵",
        "paragraphs": [
            "看月过天中，贪幽臭味同。",
            "竹光延野碧，灯影染窗红。",
            "听客谈时务，呼儿诵国风。",
            "还思浮世事，到底是匆匆。"
        ],
        "title": "次韵",
        "id": "969f209a-fa08-4d79-b6d4-537482150b4b"
    },
    {
        "author": "叶茵",
        "paragraphs": [
            "冲寒谒子陵，好挹钓台清。",
            "若遇多梅处，须宽半日程。",
            "少年先器识，实地作功名。",
            "太守贤明甚，当如事父兄。"
        ],
        "title": "饯族姪入幕",
        "id": "aa4fabf3-14a4-4e2c-9663-020bd1420306"
    },
    {
        "author": "叶茵",
        "paragraphs": [
            "把茅为屋竹为城，柏子香销道气生。",
            "九十春光花一片，万千心事雨三更。",
            "连村鼍鼓相高下，断浦渔灯半灭明。",
            "闭户和衣寻小榻，梦回犹听读书声。"
        ],
        "title": "道院偶成",
        "id": "c4a89d8f-ffb8-46bc-a936-eea7bfb39e55"
    },
    {
        "author": "叶茵",
        "paragraphs": [
            "双凫小驻柳边洲，岂是花时作胜游。",
            "著意劝民躬耒耜，终朝把酒话田畴。",
            "三年两下车尘拜，九客同为野景留。",
            "桃李成阴春欲去，寸心耿耿夕阳舟。"
        ],
        "title": "邑宰劭农",
        "id": "d747e505-45d1-4d83-a910-4eb469ca2ae0"
    },
    {
        "author": "叶茵",
        "paragraphs": [
            "闽江闽山相对青，照人肝胆寒如冰。",
            "路旁脩松夹古桂，风鼓吟髭月随袂。",
            "君有莱衣我独无，此乐不能与之俱。",
            "老夫耄矣君年少，喜见功名将远到。",
            "归欤归欤盍归欤，长途玉汝千金躯。",
            "来秋来作广寒客，相携醉舞红尘陌。"
        ],
        "title": "饯友归侍",
        "id": "dad3f5d0-f231-41b1-9340-dd7cbff13aed"
    },
    {
        "author": "叶茵",
        "paragraphs": [
            "去去扁舟对晚晖，晴和直欲减绵衣。",
            "风来一阵芦花过，祗道春残柳絮飞。"
        ],
        "title": "去去",
        "id": "48cfeff4-2ad8-400a-a062-ffc2e821baa3"
    },
    {
        "author": "叶茵",
        "paragraphs": [
            "霜冷信冬晴，苕溪半日程。",
            "正篷辞月色，欹枕受松声。",
            "渔隠前时约，山讴古样情。",
            "料应朝市客，笑我独为清。"
        ],
        "title": "溪上偶成二首  其一",
        "id": "5f832b6d-280c-4c1c-9072-51525d18a165"
    },
    {
        "author": "叶茵",
        "paragraphs": [
            "新月试新晴，扁舟夜奔程。",
            "咿哑千万意，暧迺两三声。",
            "熟识旅中事，生嫌世上情。",
            "愿为山简醉，休问伯夷清。"
        ],
        "title": "溪上偶成二首  其二",
        "id": "89b2348e-87a9-4f47-87e8-1da578ec5470"
    },
    {
        "author": "叶茵",
        "paragraphs": [
            "漫山高下武陵花，一片红酣散晚霞。",
            "要识当时秦晋事，隔溪脩竹两三家。"
        ],
        "title": "桃花",
        "id": "5a822ffa-751b-4d82-96fe-8ad06c74461d"
    },
    {
        "author": "叶茵",
        "paragraphs": [
            "九房六瓣瑞天山，香色清严入坐寒。",
            "不悟岑参题品意，后人祗作佛花看。"
        ],
        "title": "优钵罗花",
        "id": "a5fba0e6-83c4-4a34-ad37-5c9e44377375"
    },
    {
        "author": "叶茵",
        "paragraphs": [
            "竹满园林水满沟，幽深地位度春秋。",
            "坐中不可无侯喜，歌处何须有莫愁。",
            "别墅帘栊风飐燕，远村籉笠雨耕牛。",
            "老来应物犹强健，多少壮年成梦休。"
        ],
        "title": "次韵",
        "id": "29985a84-0a3a-4fc9-8e29-2667a88c94fc"
    },
    {
        "author": "叶茵",
        "paragraphs": [
            "半点嚣尘不敢留，晴光野色自浮游。",
            "一泉走石夜多雨，万竹围松风似秋。",
            "賸喜有诗堪献佛，从教无骨可封侯。",
            "上人回施清闲供，兰芷香中著茗瓯。"
        ],
        "title": "清晖亭",
        "id": "917f9540-883e-4556-8da2-3eb040015239"
    },
    {
        "author": "叶茵",
        "paragraphs": [
            "梅边又上帝王都，柳下俄空处士庐。",
            "汉月楚星人去后，淮云蜀雨事何如。",
            "东龟不食西征缺，南雁难期北信疎。",
            "此去叫阍天路直，何时快覩茂陵书。"
        ],
        "title": "别曾源一",
        "id": "7bfcb976-6143-4dac-ad62-f27189365da2"
    },
    {
        "author": "叶茵",
        "paragraphs": [
            "善积端如水涤源，源深自可羨来昆。",
            "岁当有室讵为老，意者重闱思弄孙。",
            "和乐定知江有渚，硕蕃伫见叶流根。",
            "河南心印元同自，秋干虷中细讨论。"
        ],
        "title": "洪都宗人则明盛年择宗子之秀名之曰绍弟书来欲求语则明上侍重亲承志笃学恤贫乐善绳绳蛰蛰未可涯也因书昔所赋广平同系诗一章载赓以庆之",
        "id": "97a96b9a-5f0e-4fdc-bca8-83847ed7b461"
    },
    {
        "author": "叶茵",
        "paragraphs": [
            "鱼水时暂欢，芝兰近同臭。",
            "惟有石丈人，万古情如旧。"
        ],
        "title": "耐久交",
        "id": "b0fb7516-7aa7-4e37-8b41-db69d8038932"
    },
    {
        "author": "郑起",
        "paragraphs": [
            "春风万古洞门开，尘世兴亡是几回。",
            "棋局至今无处觅，樵人于此遇仙来。",
            "飞梁横跨丹虹影，绝顶平铺白玉堆。",
            "天下纷纷无好著，斜阳下岭共徘徊。"
        ],
        "title": "烂柯山",
        "id": "e4c043f1-9167-4bb6-90ec-d4e1d2fb8e71"
    },
    {
        "author": "郑起",
        "paragraphs": [
            "久欲谋归力不任，浮云踪迹谩巢林。",
            "功名未入屠龙手，贫贱常怀买鹤心。",
            "月下开门微雨过，楼头闻笛二更深。",
            "世间万事俱陈迹，空倚西风阅古今。"
        ],
        "title": "卜居",
        "id": "db9c6713-344e-4241-942f-97fd2a4433cc"
    },
    {
        "author": "郑起",
        "paragraphs": [
            "屈指还京十日程，每逢歇处问村名。",
            "春沙脉脉溪初涨，夜雨垂垂晓又晴。",
            "山下有人传虎出，店中炊饭见牛鸣。",
            "天涯行客无宁日，不及田家业在耕。"
        ],
        "title": "自黄山还途中作",
        "id": "41cff8cc-0d08-445a-9ae0-7dca8d191004"
    },
    {
        "author": "郑起",
        "paragraphs": [
            "我来拜谒岳王坟，松柏苍苍上宿云。",
            "臣子报君终一死，权奸卖国欲中分。",
            "鹰扬当日谁能及，雁叫中原不可闻。",
            "石马石人山寂寂，英雄于此忆将军。"
        ],
        "title": "谒岳王坟",
        "id": "1e14128a-c506-4c6f-9ebc-ed6e7705f3c3"
    },
    {
        "author": "郑起",
        "paragraphs": [
            "便骑老虎不须鞍，忍辱仙人出宰官。",
            "入内讲经千佛现，跏趺对御六龙寒。",
            "指头有月娑罗冷，舌上悬河海水干。",
            "圣主赐衣漫大地，西方国土未为宽。"
        ],
        "title": "次照晦巖韵",
        "id": "9dd4b1db-b307-44e8-a6e7-57061fea2df8"
    },
    {
        "author": "郑起",
        "paragraphs": [
            "客中重上倚层台，天阔云收八面开。",
            "雁带岳阳秋晓过，浪涵巴峡影西来。",
            "诸营种柳今何在，老子登楼得几回。",
            "自是江山雄壮处，兴亡不必问寒灰。"
        ],
        "title": "再登南楼",
        "id": "d428aa0b-64ae-41cc-844c-122578949c07"
    },
    {
        "author": "郑起",
        "paragraphs": [
            "江湖渐老身，山泽本来心。",
            "经济不敢问，耕耘犹可寻。",
            "一顷半顷许，三更二更深。",
            "亲朋相接近，鸡酒开尘襟。"
        ],
        "title": "思耕",
        "id": "d0668140-7b01-4395-921c-ebf1e4fe21a9"
    },
    {
        "author": "郑起",
        "paragraphs": [
            "因为古荆州，翻成一段愁。",
            "孟嘉曾落帽，王粲此登楼。",
            "唐邓通襄路，沱潜并汉流。",
            "太平官府盛，昔日欠来游。"
        ],
        "title": "登荆南城楼",
        "id": "2c58f872-ca03-4459-a752-5332b976fea3"
    },
    {
        "author": "郑起",
        "paragraphs": [
            "到晚归不去，因而此宿休。",
            "云深千古寺，月冷一天秋。",
            "崖裂池如束，天虚塔欲浮。",
            "最宜初日上，高处看烟收。"
        ],
        "title": "宿虎丘",
        "id": "7a0dea7c-81f4-4f79-b2c2-3651a1bce303"
    },
    {
        "author": "郑起",
        "paragraphs": [
            "入山时八月，岚气似深冬。",
            "巖洞生风雨，窠巢落桧松。",
            "山中九重锁，月下一声钟。",
            "警省非人世，今秋得异逢。"
        ],
        "title": "宿洞霄山中",
        "id": "d7980c90-dc33-4560-bb9c-3c86599242e2"
    },
    {
        "author": "郑起",
        "paragraphs": [
            "素来嫌僻静，今渐与相安。",
            "师友凋零尽，年时出处难。",
            "春风双屐暖，夜雨一灯寒。",
            "洙泗曾颜辈，何曾作好官。"
        ],
        "title": "喜静",
        "id": "a1eb0abf-feed-426e-b3a7-1e24f9c421b5"
    },
    {
        "author": "郑起",
        "paragraphs": [
            "早发促程期，篮舆带月低。",
            "山中如白昼，斗下渡清溪。",
            "群动霜初落，四邻鸡未啼。",
            "惟闻兵递舖，星急过淮西。"
        ],
        "title": "余杭界早发",
        "id": "1a46076c-295d-451b-81c4-bd1785a17144"
    },
    {
        "author": "郑起",
        "paragraphs": [
            "五年兹路上，频往又频还。",
            "岁月孤松老，风霜苦竹班。",
            "溪流天目水，云出洞霄山。",
            "马上因闲眺，蜉蝣宇宙间。"
        ],
        "title": "余杭道上",
        "id": "a8ead500-a7ed-465d-a27e-fb79017a4d96"
    },
    {
        "author": "郑起",
        "paragraphs": [
            "渐嬾说功名，修真喜道经。",
            "凄凉秋听雨，空阔夜观星。",
            "有病色先见，无心梦最灵。",
            "阶前风叶响，还又感飘零。"
        ],
        "title": "病后",
        "id": "f2b4f00d-78ed-4759-a870-4a8210589a4e"
    },
    {
        "author": "郑起",
        "paragraphs": [
            "归去岂不好，平田带浅林。",
            "春猿鸣雪涧，晴日上云岑。",
            "世久无鸣犊，时当学展禽。",
            "吾生今老矣，梁父岂能吟。"
        ],
        "title": "归去好",
        "id": "41536a06-1645-4fdd-9f14-71b742e5cf25"
    },
    {
        "author": "郑起",
        "paragraphs": [
            "积得读书身，从教此道贫。",
            "逢秋为远客，知己是何人。",
            "天下方多事，西风至不仁。",
            "但于登眺处，杯酒莫辞频。"
        ],
        "title": "送友人之淮",
        "id": "a1719dde-2eeb-4956-8fe0-9642a9bfd15e"
    },
    {
        "author": "郑起",
        "paragraphs": [
            "吾拜三高堂，三高在何许。",
            "香炉上苍苔，破屋落大雨。",
            "石泐水弹痕，地洞龙潜处。",
            "清魂汗漫游，芳名垂万古。"
        ],
        "title": "吴江三高祠堂",
        "id": "6c972ee4-af98-4899-9ade-7c1e97d52815"
    },
    {
        "author": "郑起",
        "paragraphs": [
            "吾谒龙王殿，龙王在何许。",
            "太湖三万顷，水族龙为主。",
            "离离明月宫，渺渺寒烟渚。",
            "天下有旱蝗，吾亦能行雨。"
        ],
        "tags": [
            "太湖"
        ],
        "title": "吴江太湖龙王殿",
        "id": "5ff8b00b-ace5-4e25-9146-4a2eda524aa2"
    },
    {
        "author": "郑起",
        "paragraphs": [
            "来时秋雨满江楼，归日春风度客舟。",
            "回首荆南天一角，月明吹笛下扬州。"
        ],
        "title": "荆南别贾制书东归",
        "id": "d6f98b00-e691-4fc3-baaf-bac36e33362f"
    },
    {
        "author": "郑起",
        "paragraphs": [
            "湖海声名落搢绅，由江而鄂溯鳞鳞。",
            "烦君黄鹤楼头看，天下英雄有几人。"
        ],
        "title": "送友人之鄂",
        "id": "7b4f8e72-0868-491e-9cc5-4e650a7b2a60"
    },
    {
        "author": "郑起",
        "paragraphs": [
            "轻寒时节牡丹开，叶底青青又见梅。",
            "门外数枝杨柳薄，一春莺燕不曾来。"
        ],
        "title": "晚春即事",
        "id": "e68eed66-3614-430f-8633-e5d2c9b0cd35"
    },
    {
        "author": "郑起",
        "paragraphs": [
            "荆江江口望漫漫，一白无边夕照寒。",
            "只是青云浮水上，教人错认作山看。"
        ],
        "title": "荆江口望见君山",
        "id": "14ef4d5e-2546-4303-a71a-ce9753394427"
    },
    {
        "author": "郑起",
        "paragraphs": [
            "寒食清明在客途，片帆飘泊老无庐。",
            "松楸方念无人扫，忽见江边獭祭鱼。"
        ],
        "title": "繁昌江边见两獭祭鱼人立而拜",
        "id": "83ae4e49-cbf2-483e-ab71-ad241326ce9e"
    },
    {
        "author": "郑起",
        "paragraphs": [
            "和靖书堂八面开，新分半席在山隈。",
            "若无人听都归去，传语生公借石来。"
        ],
        "title": "虎丘尹和靖书院示开讲",
        "id": "2dc3bf1d-7af3-47f4-888e-859a643f57b8"
    },
    {
        "author": "郑起",
        "paragraphs": [
            "我谓此山天作石，石不是石人不识。",
            "千年野鹤独见君，石上采芝石上吃。"
        ],
        "title": "为九华王此山赋宁石",
        "id": "edf37de5-a9f1-4e02-b409-a343ed95b598"
    },
    {
        "author": "郑起",
        "paragraphs": [
            "霜下月色白，沙飞月色黄。",
            "征人此暴露，未有不辛伤。",
            "满野髑髅骨，依山鱼雁行。",
            "祁连与瀚海，惨淡更苍茫。"
        ],
        "title": "关山月",
        "id": "cf128a5c-660c-49a5-9166-22963e70cc23"
    },
    {
        "author": "郑起",
        "paragraphs": [
            "赤壁山，赤壁水。",
            "江有蛟龙，野有蛇虺。",
            "天苍苍，云茫茫。",
            "周瑜于此走曹操，声名万古随风长。"
        ],
        "title": "赤壁歌",
        "id": "3b6fd140-7d39-48df-af49-f031bd181c64"
    },
    {
        "author": "郑起",
        "paragraphs": [
            "君乘黄，臣乘青，二乘先后如流星。",
            "君乘黄金漆照镜，臣乘青竹织作櫺。",
            "道逢相揖失恭敬，君乃伛偻庄其形。",
            "世人多认车与笠，交道如此今犹馨。"
        ],
        "title": "君乘黄",
        "id": "5a46e493-eeb7-4604-bd4f-3bc21d02ad8a"
    },
    {
        "author": "郑起",
        "paragraphs": [
            "天高高兮色青青，夜沉沉兮星荧荧。",
            "不知余命何，所系兮何星。"
        ],
        "title": "天高高",
        "id": "3e5f984d-c5f7-435d-b2ef-2c3d4837c43a"
    },
    {
        "author": "郑起",
        "paragraphs": [
            "晴采桑，雨采桑，田头陌上家家忙。",
            "去年养蚕十分熟，蚕姑只著麻衣裳。"
        ],
        "title": "采桑曲",
        "id": "abaad496-44b1-4db2-bbc9-f07283d5b950"
    },
    {
        "author": "郑起",
        "paragraphs": [
            "上山斸山山丁登，下山嵌山山棱层。",
            "秋残日暮归来晚，茅檐洗脚月又明，明朝早入芙蓉城。"
        ],
        "title": "樵歌三首  其一",
        "id": "667c9a9b-8706-4323-bd5a-ae5c8482e3ff"
    },
    {
        "author": "郑起",
        "paragraphs": [
            "入城不识公与卿，行歌道上旁无人。",
            "衣衫蓝缕鹑百结，与妻索笑妻生嗔，那知不是朱买臣。"
        ],
        "title": "樵歌三首  其二",
        "id": "3478027e-a208-4035-b95d-322d845cb529"
    },
    {
        "author": "郑起",
        "paragraphs": [
            "山坳筑著牧牛儿，白石凿凿蒙茸披。",
            "缪公无人甯戚死，独吹觱栗谁得知，不如采樵同路归。"
        ],
        "title": "樵歌三首  其三",
        "id": "1f3ef08a-7f29-41fc-b2ae-71a57f0a3181"
    },
    {
        "author": "郑起",
        "paragraphs": [
            "西山有薇，二子采之。",
            "二子竟死，薇不疗饥。",
            "匪恶周粟，食不下咽。",
            "君臣义重，彼苍者天。",
            "尔道何人，数主一身。",
            "有何颜面，冠冕搢绅。",
            "乔固诸贤，宁死道边。",
            "曹操不帝，清议凛然。"
        ],
        "title": "读冯道传",
        "id": "38a94c19-2f82-4e5a-bd60-717c673d616f"
    },
    {
        "author": "郑起",
        "paragraphs": [
            "览镜摩挲，岁月蹉跎。",
            "道长命窄，忧虑如何。",
            "何以消除，非酒莫祛。",
            "醉来不见，醒复如初。",
            "跖蹻锵锵，孔孟皇皇。",
            "何非何是，孰劣孰强。",
            "日出杲兮，月出皓兮。",
            "无风无雨，可以同携。",
            "人生朝露，保不及暮。",
            "青青累累，皆是坟墓。",
            "天机转深，转用劳心。",
            "不如坦荡，驱遣光阴。"
        ],
        "title": "短歌行",
        "id": "49e6707b-e2d7-438f-86a8-1dc9b3a95e88"
    },
    {
        "author": "郑起",
        "paragraphs": [
            "饮马长城窟，下见征人骨。",
            "长城窟虽深，见骨不见心。",
            "谁知征人心，怨杀秦至今。",
            "北边风打山，草地荒漫漫。",
            "五月方见青，七月霜便寒。",
            "古来无井饮，赍带粮尽干。",
            "自从征人掘此窟，戍马饮之如飞翰。",
            "朝呷一口水，暮破千重关。",
            "秦皇极是无道理，长城万里谁能比。"
        ],
        "title": "饮马长城窟",
        "id": "2a710f2c-4d82-4350-95b6-18429716dabb"
    },
    {
        "author": "郑起",
        "paragraphs": [
            "淳祐六年冬十月，我来独自上南楼。",
            "晓雾江山都不见，雾收日出城东头。",
            "照见汉阳树，照见鹦鹉洲。",
            "浪涛江汉出岷峡，洞庭云梦天共流。",
            "大船如龙卷寒碧，小船如叶飞洪沟。",
            "费袆霞珮跨黄鹤，洞宾玉笛横清秋。",
            "泬寥突兀不可状，开阖风雨晴烟浮。",
            "空中一一都照见，照见今来古往丝粟无限愁。",
            "夜郎逐客心胆大，醉欲搥碎醒又休。",
            "此山此水长不老，英雄消尽山水留。",
            "何当大雪夜明月，摩挲老眼看九州。",
            "春风吹雪变红绿，牛羊被野边无忧。"
        ],
        "tags": [
            "洞庭湖"
        ],
        "title": "鄂州南楼",
        "id": "f74b1a9b-3d22-4a93-8eca-90309b91d3cd"
    },
    {
        "author": "郑起",
        "paragraphs": [
            "山为君兮水为臣，水为臣兮象为兵。",
            "君有定位兮兵无定形，知山知水兮知君臣之性情。",
            "不知师不知比兮又奚知用兵之精。",
            "余经山之外兮覩山水之杳冥，佳气葱鬰兮或天香而龙腥。",
            "烟云变化兮或狗状而人形，风涛汹涌兮或崖立而天平。",
            "或夕阳兮渔歌，或晓霜兮钟声。",
            "或雪下兮雁叫，或夜半兮鼍鸣。",
            "或仙人张乐兮霞珮之軿軿，或神丁从驾兮车骑之辚辚。",
            "冬寒春暖兮湖草几番之青青，今来古往兮人物几代之废兴。",
            "嗟余行役兮顾鬓影之星星，无由登山临水兮与鸥鹭盟。",
            "北风吹袂兮又将之荆，徘徊不忍去兮聊以歌而行。"
        ],
        "tags": [
            "洞庭湖"
        ],
        "title": "洞庭君山辞",
        "id": "31f3b65c-d814-4f0e-875e-0c60e52a847f"
    },
    {
        "author": "郑起",
        "paragraphs": [
            "梨山之阳兮有庙煌煌，州人祭享兮酾酒椎羊。",
            "王之未死兮守土此方，王之既死兮州人不忘。",
            "建山之峭兮建水之长，建秔之粲兮建茗之香。",
            "州人祷福兮王锡吉祥，魂之来歆兮灵旗央央。",
            "蛇虎遁伏兮松桂芬芳，梨花烨烨兮王之甘棠。",
            "自古诗人兮憔悴异常，王之爵位兮何啬于唐。",
            "昔驾五马兮今衣衮裳，诗人之穷兮诗人之昌。"
        ],
        "title": "辞吊富沙梨山大王祠",
        "id": "afd735fa-22a9-45ad-9616-b53fa1e99643"
    },
    {
        "author": "郑起",
        "paragraphs": [
            "君之在世帝敕下，君之谢世帝敕回。",
            "魂之为变性原返，气之为物情本开。",
            "于戏龙兮凤兮神气盛，噫嘻鬼兮归兮大块埃。",
            "身可朽名不可朽，骨可灰神不可灰。",
            "采石捉月李白非醉，耒阳避水子美非灾。",
            "长孙王吉命不夭，玉川老子诗不俳。",
            "新城罗隠大奇特，钱塘潘阆终崔嵬。",
            "阴兮魄兮曷往，阳兮魄兮曷来。",
            "君其归来，故交寥落更散漫。",
            "君其归来，帝城绚烂可徘徊。",
            "君其归来，东西南北不可去。",
            "君其归来，春秋霜露令人哀。",
            "花之明吾无与笑，叶之陨吾实若摧。",
            "晓猿啸吾闻泪堕，宵鹤立吾见心猜。",
            "玉泉其清可鉴，西湖其甘可杯。",
            "孤山暖梅香可嗅，花翁葬荐菊之隈。",
            "君其归来，可伴逋仙之梅，去此又奚之哉。"
        ],
        "tags": [
            "西湖"
        ],
        "title": "招魂酹翁宾旸",
        "id": "205856aa-2b3e-4aee-b298-9acdaa6f5fa2"
    },
    {
        "author": "郑起",
        "paragraphs": [
            "郎采莲，妾采莲，莲花开似妾初年。",
            "莲房结实妾生子，郎今采取应相怜，暖香虽断相牵连。"
        ],
        "title": "采莲曲",
        "id": "7afcff4d-ffea-4a79-af6b-c5cd3686c692"
    },
    {
        "author": "郑起",
        "paragraphs": [
            "巢禽托静林，潜鱼恋深壑。",
            "岂不能自安，翔泳得所乐。",
            "达士远纷华，于兹守冲漠。",
            "堂前鸣松风，堂后馥花药。",
            "好鸟时一呼，澄明望寥廓。",
            "诗兴犹不忘，禅心讵云著。",
            "所以得自然，宁必万缘缚。",
            "未能与之游，怀慕徒有作。"
        ],
        "title": "寄题梵才大士台州安隠堂",
        "id": "c3db27ed-b9cd-4de9-be45-2051ed05b85f"
    },
    {
        "author": "郑起",
        "paragraphs": [
            "淘清研朱画屋梁，黄漆柏障连曲房。",
            "日晖月色不须照，了了自可窥毫芒。",
            "夕阴花敛似欲病，飞鸟不惊乌帽郎。",
            "深山穷谷谩幽僻，喜得吴侬是药囊。"
        ],
        "title": "寄题杭州广法善堂",
        "id": "9c4b9220-ae78-43b8-87ba-f223d9ce74ff"
    },
    {
        "author": "郑起",
        "paragraphs": [
            "向来俯首问羲皇，汝是何人到此乡。",
            "未有画前开鼻孔，满天浮动古馨香。"
        ],
        "title": "题画兰",
        "id": "93ca4a4b-cafb-4051-9da6-1c58e04e81f5"
    },
    {
        "author": "郑起",
        "paragraphs": [
            "湘妃雨后来池看，碧玉盘中弄水晶。"
        ],
        "title": "句",
        "id": "79864040-b5b1-484f-aff1-7a0bc291ca3b"
    },
    {
        "author": "方岳",
        "paragraphs": [
            "穷涂一何恸，多岐一何泣。",
            "指似世间人，路头从此入。"
        ],
        "title": "山居十六咏 入山林处",
        "id": "0c4d38f1-81f4-41d5-b15c-4240113f3c20"
    },
    {
        "author": "方岳",
        "paragraphs": [
            "入林不厌深，避世不厌独。",
            "倦飞鸟知还，毋惮下乔木。"
        ],
        "title": "山居十六咏 幽谷",
        "id": "a9e6af1c-e98d-4c97-9b58-854247b5d96e"
    },
    {
        "author": "方岳",
        "paragraphs": [
            "东臯或巾车，西园亦飞盖。",
            "以我方古人，两脚大自在。"
        ],
        "title": "山居十六咏 便是山",
        "id": "8e8a62dc-5753-4a90-9ea7-1b4c225cb967"
    },
    {
        "author": "方岳",
        "paragraphs": [
            "山险者夷之，梯以石齿齿。",
            "于间遂成台，有梅适堪倚。"
        ],
        "title": "山居十六咏 石梯",
        "id": "a873c88b-0357-4cc4-b4fa-9851f29a2ac2"
    },
    {
        "author": "方岳",
        "paragraphs": [
            "山林有灌木，其大可蔽牛。",
            "藓石眠清阴，坐间天地秋。"
        ],
        "title": "山居十六咏 清樾",
        "id": "2e1fe3bf-f4fb-4ace-b602-d94219181acf"
    },
    {
        "author": "方岳",
        "paragraphs": [
            "若以雪见我，以林为吾家。",
            "君其非诗人，不能识梅花。"
        ],
        "title": "山居十六咏 雪林",
        "id": "5162bf7e-f6e2-4e09-a34c-2f3ac4b59323"
    },
    {
        "author": "方岳",
        "paragraphs": [
            "拳石以为山，勺水以为池。",
            "我观于世间，何者非儿嬉。"
        ],
        "title": "山居十六咏 小山",
        "id": "1e61abc3-1c6f-4760-90fa-2207ba2e3894"
    },
    {
        "author": "方岳",
        "paragraphs": [
            "竹迳转西麓，山花能白红。",
            "要知造物心，政在无言中。"
        ],
        "title": "山居十六咏 桃李蹊",
        "id": "748eccd7-26af-4e6f-9034-c06b9d7f9b7c"
    },
    {
        "author": "方岳",
        "paragraphs": [
            "归来遽云出，既出又归来。",
            "自处苟如此，渊明安在哉。"
        ],
        "title": "山居十六咏 归来馆",
        "id": "1a621d53-ef00-41a3-989a-3fd1f03b68c8"
    },
    {
        "author": "方岳",
        "paragraphs": [
            "钟乳三千两，胡椒八百斛。",
            "笑杀山中人，破纸塞故屋。"
        ],
        "title": "山居十六咏 著图书所",
        "id": "bea51272-28ea-4d7e-85bc-7f5f00af625a"
    },
    {
        "author": "方岳",
        "paragraphs": [
            "烟低一片春，留与贫受用。",
            "阿连自能诗，吾衰不复梦。"
        ],
        "title": "山居十六咏 草堂",
        "id": "6d58280b-ff17-4a26-ba33-d12c4625c593"
    },
    {
        "author": "方岳",
        "paragraphs": [
            "佳日春酣酣，一色锦步障。",
            "谁知山中人，如此富贵相。"
        ],
        "title": "山居十六咏 锦巢",
        "id": "c2bbbad3-dcd5-487d-acab-7a2fe976a0a8"
    },
    {
        "author": "方岳",
        "paragraphs": [
            "子盍观于泉，遇险维其止。",
            "流行非所知，一寒清到底。"
        ],
        "title": "山居十六咏 寒泓",
        "id": "e72457f4-339f-4bc4-8fe6-864a87106afc"
    },
    {
        "author": "方岳",
        "paragraphs": [
            "宁与厓下人，烟雨耕荦确。",
            "读书亦何为，谨勿累吾角。"
        ],
        "title": "山居十六咏 饭牛庵",
        "id": "6711ac43-2b06-4900-8ad8-bb81e07007f2"
    },
    {
        "author": "方岳",
        "paragraphs": [
            "凿空为此名，忽已落众口。",
            "聊结一间茅，承当作厓叟。"
        ],
        "title": "山居十六咏 秋厓",
        "id": "409b73e7-2243-4292-b31a-fda3b8a2064b"
    },
    {
        "author": "方岳",
        "paragraphs": [
            "秋风新饭香，蔬亦美可茹。",
            "宁知世有人，万钱无下筯。"
        ],
        "title": "山居十六咏 田园居",
        "id": "88e4d1a9-e289-41c7-b8bf-1e93e49cfd8e"
    },
    {
        "author": "方岳",
        "paragraphs": [
            "此君款吾室，高人跂吾亭。",
            "邂逅两相逆，保此岁晚青。"
        ],
        "title": "次韵方蒙仲高人亭  其一",
        "id": "2d4431bd-d982-4c16-9883-0cc31edfea4e"
    },
    {
        "author": "方岳",
        "paragraphs": [
            "茗盌漱藜苋，诗肠许坚顽。",
            "是间可无我，不可无此山。"
        ],
        "title": "次韵方蒙仲高人亭  其二",
        "id": "a6511466-6060-40df-9920-4e3310aed1e2"
    },
    {
        "author": "方岳",
        "paragraphs": [
            "鸥鹭之与侣，竹石之与居。",
            "子虚亡是公，付之渴相如。"
        ],
        "title": "次韵方蒙仲高人亭  其三",
        "id": "23fca28d-75a8-4670-93c3-0d79a41b1199"
    },
    {
        "author": "方岳",
        "paragraphs": [
            "苔寒两不借，对面宁尔劳。",
            "欲语二三子，卑之毋甚高。"
        ],
        "title": "次韵方蒙仲高人亭  其四",
        "id": "4efaa224-5db0-4518-aae3-eb0e0de9c2b2"
    },
    {
        "author": "方岳",
        "paragraphs": [
            "爱之不我疎，狎则不我亲。",
            "山耶其竹欤，君子哉若人。"
        ],
        "title": "次韵方蒙仲高人亭  其五",
        "id": "ddbcae56-82b8-4812-987d-f43308d53004"
    },
    {
        "author": "方岳",
        "paragraphs": [
            "吾侪磊块胸，所见不相远。",
            "借我竹外山，一榻供昼偃。"
        ],
        "title": "次韵方蒙仲高人亭  其六",
        "id": "4bd8ca03-06bd-41f0-9b54-865b2f39a2e4"
    },
    {
        "author": "方岳",
        "paragraphs": [
            "烟霏日夕佳，隠固胜于显。",
            "孰从而诗之，要亦山一蹇。"
        ],
        "title": "次韵方蒙仲高人亭  其七",
        "id": "c8809748-135f-45d7-88f6-b11e2e819086"
    },
    {
        "author": "方岳",
        "paragraphs": [
            "终南有捷径，涧恧而林羞。",
            "其人岂其山，宁勿相累不。"
        ],
        "title": "次韵方蒙仲高人亭  其八",
        "id": "11323d50-c9b9-4916-a030-52678bdb7452"
    },
    {
        "author": "方岳",
        "paragraphs": [
            "相从文字盟，不与如此酒。",
            "他日有移文，毋令猿鹤受。"
        ],
        "title": "次韵方蒙仲高人亭  其九",
        "id": "9b46589c-2566-4330-bf69-47e4dd4bd2e4"
    },
    {
        "author": "方岳",
        "paragraphs": [
            "老子可林壑，诸公自烟霄。",
            "缅怀归耕归，底用招隠招。"
        ],
        "title": "次韵方蒙仲高人亭  其一○",
        "id": "3469f001-66ac-4f03-989d-430f35dbfa60"
    },
    {
        "author": "方岳",
        "paragraphs": [
            "居千卿者三，至九卿者四。",
            "不博牛背眠，咸酸信殊嗜。"
        ],
        "title": "以嗜酒爱风竹卜居此林泉为韵作十小诗  其一",
        "id": "91e63ed0-0188-4cc5-bd63-ab7afb8bd0c7"
    },
    {
        "author": "方岳",
        "paragraphs": [
            "玉虹横吾腰，金貂直吾首。",
            "宁知千载名，不如一杯酒。"
        ],
        "title": "以嗜酒爱风竹卜居此林泉为韵作十小诗  其二",
        "id": "6b3d3e0d-783e-4a2f-947f-68b85e00497a"
    },
    {
        "author": "方岳",
        "paragraphs": [
            "事有俄顷间，遗臭及万代。",
            "吾观于斯人，不过一字爱。"
        ],
        "title": "以嗜酒爱风竹卜居此林泉为韵作十小诗  其三",
        "id": "bfac29cd-60c1-41d2-9b40-938b2465865b"
    },
    {
        "author": "方岳",
        "paragraphs": [
            "东坡真天人，落笔蓬莱宫。",
            "何如赤壁笛，一鹤横秋风。"
        ],
        "title": "以嗜酒爱风竹卜居此林泉为韵作十小诗  其四",
        "id": "a604c14b-4656-4a38-ad97-c16603105bc6"
    },
    {
        "author": "方岳",
        "paragraphs": [
            "周有说爱莲，陶有诗爱菊。",
            "吾居则谁与，其诸子猷竹。"
        ],
        "title": "以嗜酒爱风竹卜居此林泉为韵作十小诗  其五",
        "id": "87cd32b1-c97d-4b26-bc43-8e884f5d4b76"
    },
    {
        "author": "方岳",
        "paragraphs": [
            "朝吾一笭箵，夕吾一觳觫。",
            "诗肠其殷雷，此事底须卜。"
        ],
        "title": "以嗜酒爱风竹卜居此林泉为韵作十小诗  其六",
        "id": "aa85eb66-9357-4c95-9bea-dde1abd1f43e"
    },
    {
        "author": "方岳",
        "paragraphs": [
            "秋云七尺藤，夜雨一卷书。",
            "寂寞空山人，微此谁与居。"
        ],
        "title": "以嗜酒爱风竹卜居此林泉为韵作十小诗  其七",
        "id": "c71ae945-7c5e-4ab7-986a-69a125167e8b"
    },
    {
        "author": "方岳",
        "paragraphs": [
            "吾心如铁石，命则薄于纸。",
            "藉口见古人，则亦頼有此。"
        ],
        "title": "以嗜酒爱风竹卜居此林泉为韵作十小诗  其八",
        "id": "bb8e487f-c0f3-4baa-abec-bb1769b6e495"
    },
    {
        "author": "方岳",
        "paragraphs": [
            "彭殇同此躯，颜跖同此心。",
            "哀哉宇宙间，羣生政林林。"
        ],
        "title": "以嗜酒爱风竹卜居此林泉为韵作十小诗  其九",
        "id": "79a57ec2-3f2e-4b70-9f73-c5d9737ccfce"
    },
    {
        "author": "方岳",
        "paragraphs": [
            "吾犹金在冶，惟冶者所甄。",
            "谨毋出光怪，夜半号龙泉。"
        ],
        "title": "以嗜酒爱风竹卜居此林泉为韵作十小诗  其一○",
        "id": "c2d22b5e-44d4-4719-a441-697c419252d4"
    },
    {
        "author": "方岳",
        "paragraphs": [
            "灯寒岳麓雪，帆饱湘江春。",
            "过家谁起予，岂无独醒人。"
        ],
        "title": "以人生五马贵莫受二毛侵为韵送胡献叔守邵阳  其一",
        "id": "9acf7768-4463-43c9-acad-980d1290b180"
    },
    {
        "author": "方岳",
        "paragraphs": [
            "襄蜀莽万里，战骨高于城。",
            "湖南宁几州，耕凿偷余生。"
        ],
        "title": "以人生五马贵莫受二毛侵为韵送胡献叔守邵阳  其二",
        "id": "5bd2a398-c1e0-4a1a-9bc5-0710fa2f90e1"
    },
    {
        "author": "方岳",
        "paragraphs": [
            "民愚一何鼠，民怒一何虎。",
            "谨毋芟刈之，持以报九五。"
        ],
        "title": "以人生五马贵莫受二毛侵为韵送胡献叔守邵阳  其三",
        "id": "dcba9416-6acd-4982-9cd0-9d39b273dda9"
    },
    {
        "author": "方岳",
        "paragraphs": [
            "宁骑踏雪馿，莫骤追风马。",
            "霜蹄失衔勒，多是快意者。"
        ],
        "title": "以人生五马贵莫受二毛侵为韵送胡献叔守邵阳  其四",
        "id": "72e7f436-4270-4c6f-923c-4603a1800dda"
    },
    {
        "author": "方岳",
        "paragraphs": [
            "三十已专城，斯亦未足贵。",
            "潘舆归故乡，吾乐宁可既。"
        ],
        "title": "以人生五马贵莫受二毛侵为韵送胡献叔守邵阳  其五",
        "id": "c34525fb-6796-49dc-ba03-3af3c8aef658"
    },
    {
        "author": "方岳",
        "paragraphs": [
            "维东有夕烽，维西有秋柝。",
            "行春独何悰，此段待民莫。"
        ],
        "title": "以人生五马贵莫受二毛侵为韵送胡献叔守邵阳  其六",
        "id": "213590cd-a56a-45fb-8028-96c4953ff335"
    },
    {
        "author": "方岳",
        "paragraphs": [
            "餂以澜翻口，箝以霹雳手。",
            "俗吏訾儒腐，吾曹自甘受。"
        ],
        "title": "以人生五马贵莫受二毛侵为韵送胡献叔守邵阳  其七",
        "id": "aaa09614-8a27-452f-9f46-8d6d2bfdfb9b"
    },
    {
        "author": "方岳",
        "paragraphs": [
            "吾道一而已，惟诚一之至。",
            "毋或参以三，亦勿贰以二。"
        ],
        "title": "以人生五马贵莫受二毛侵为韵送胡献叔守邵阳  其八",
        "id": "62fb8142-aad6-4256-b0d9-bdbc4f6d1dd6"
    },
    {
        "author": "方岳",
        "paragraphs": [
            "借筹渭阳幕，边画分毫毛。",
            "邵州二千里，能勿鉴寐劳。"
        ],
        "title": "以人生五马贵莫受二毛侵为韵送胡献叔守邵阳  其九",
        "id": "2914afee-e6db-41cf-b0f1-2683059c9553"
    },
    {
        "author": "方岳",
        "paragraphs": [
            "迢迢烟水寒，猎猎霜风侵。",
            "此行何当还，民瘼简帝心。"
        ],
        "title": "以人生五马贵莫受二毛侵为韵送胡献叔守邵阳  其一○",
        "id": "f81bb32a-2879-40ea-8d1a-0c75b7f715d0"
    },
    {
        "author": "方岳",
        "paragraphs": [
            "匪书谁与稽，匪竹谁与居。",
            "以书造竹所，俯仰千载余。"
        ],
        "title": "此君室  其一",
        "id": "4f251258-bd59-47c6-b1d0-74a3ae8d32b3"
    },
    {
        "author": "方岳",
        "paragraphs": [
            "亭亭几长身，斯可谓之士。",
            "以我为隠乎，指以二三子。"
        ],
        "title": "此君室  其二",
        "id": "f310abea-e996-457d-b097-51a1c9ce7827"
    },
    {
        "author": "方岳",
        "paragraphs": [
            "不肯一世人，草木自宾友。",
            "举杯问樵岚，见有此客否。"
        ],
        "title": "此君室  其三",
        "id": "1d035807-e65c-43aa-99e0-005f2d4cbe58"
    },
    {
        "author": "方岳",
        "paragraphs": [
            "可臞不可腴，可独不可俗。",
            "君看室中人，今已不趐足。"
        ],
        "title": "此君室  其四",
        "id": "23d4d358-af9e-4d77-ad09-cf3fc169a4d1"
    },
    {
        "author": "方岳",
        "paragraphs": [
            "曲士多在今，节士多从古。",
            "此君岂易得，仅可一二数。"
        ],
        "title": "此君室  其五",
        "id": "2a42b952-c992-4602-82a5-7dcc7af091b3"
    },
    {
        "author": "方岳",
        "paragraphs": [
            "翛然数竿玉，带以一溪水。",
            "惟我有是夫，孰能与于此。"
        ],
        "title": "此君室  其六",
        "id": "b92517ae-967e-47b6-ae15-b5a6b12c8584"
    },
    {
        "author": "方岳",
        "paragraphs": [
            "泉石宁我癖，烟雨宁我惛。",
            "是间有佳趣，不可无此君。"
        ],
        "title": "此君室  其七",
        "id": "2c123d10-a091-44fd-bf02-6e1833ec0ad2"
    },
    {
        "author": "方岳",
        "paragraphs": [
            "一迳自明月，谁能此婆娑。",
            "床头易未了，如此良夜何。"
        ],
        "title": "此君室  其八",
        "id": "cdd3e7fb-da44-459a-9cc4-684b6b5fb2dd"
    },
    {
        "author": "方岳",
        "paragraphs": [
            "竹意吾为谁，山曰子非我。",
            "未知回孰贤，自赞午也可。"
        ],
        "title": "此君室  其九",
        "id": "3b189199-c657-4613-8f15-903d87752fa3"
    },
    {
        "author": "方岳",
        "paragraphs": [
            "俗士不足语，之子谁与娱。",
            "闭门但痴坐，尔辈宁可无。"
        ],
        "title": "此君室  其一○",
        "id": "da813b89-d200-4dd8-a5bd-bf47bd756542"
    },
    {
        "author": "方岳",
        "paragraphs": [
            "一迳浄于秋，山中夜来雨。",
            "倚松不知还，幽禽妙言语。"
        ],
        "title": "山迳",
        "id": "df166dd2-fad8-438e-b582-3f2618ffd044"
    },
    {
        "author": "方岳",
        "paragraphs": [
            "馋虎过新蹄，怒貍争旧穴。",
            "悲哉两翁姥，西山采薇蕨。"
        ],
        "title": "湘源庄舍",
        "id": "bf83af44-934a-496a-a2c9-3fd148019d6c"
    },
    {
        "author": "方岳",
        "paragraphs": [
            "禹穴探幽眇，神功接混茫。",
            "绝麟才此笔，春梦试平章。"
        ],
        "title": "梦书十字史记册上太史公此书真是笔斡造化梦语非夸也因足之识于策",
        "id": "54235881-7574-4eec-8e44-a9e0a0909594"
    },
    {
        "author": "方岳",
        "paragraphs": [
            "山谷青奴娱夜，秋崖斑媛专房。",
            "尔家婕妤失笑，尔孙流落荒凉。"
        ],
        "title": "斑竹夫人",
        "id": "4aabcc33-ae72-4bbe-b5f2-2fe25eb3a327"
    },
    {
        "author": "方岳",
        "paragraphs": [
            "蟏蛸网罗遗逸，离留劝课农桑。",
            "鸣蜩吸风饮露，反舌吹笙鼓簧。"
        ],
        "title": "演雅  其一",
        "id": "b433cd37-97c9-4818-9a6b-18c734b57ce8"
    },
    {
        "author": "方岳",
        "paragraphs": [
            "苍鹰守株待兔，白鹭临渊羨鱼。",
            "鸤鸠妇叹于室，蜗牛亦爱吾庐。"
        ],
        "title": "演雅  其二",
        "id": "b125c4f7-3ab6-46cb-bcd1-dfbff936d832"
    },
    {
        "author": "方岳",
        "paragraphs": [
            "村北村南雨暗，舍东舍西水生。",
            "去妇复还何日，烟蓑处处春耕。"
        ],
        "title": "赵玉汝自作戏墨见寄各题六言其上 鹁鸠",
        "id": "4cfabfec-2264-4938-b30e-a7f1e330b5ac"
    },
    {
        "author": "方岳",
        "paragraphs": [
            "雪以一江烟水，风乎两岸菰蒲。",
            "但得鱼矶无恙，曲肱之外何须。"
        ],
        "title": "赵玉汝自作戏墨见寄各题六言其上 鹭鸶",
        "id": "759bc20c-b3a1-424d-83f9-5eb5c92e5970"
    },
    {
        "author": "方岳",
        "paragraphs": [
            "水落寒塘初冷，霜倒枯荷半倾。",
            "莫倚尾能涎涎，踏沈一片秋声。"
        ],
        "title": "赵玉汝自作戏墨见寄各题六言其上 脊令",
        "id": "fb4ef51e-9da0-4602-b0dd-1f3490ce1ac4"
    },
    {
        "author": "方岳",
        "paragraphs": [
            "晴树暖以流憩，霜实饱而倦飞。",
            "何与人间世事，再三自整缁衣。"
        ],
        "title": "赵玉汝自作戏墨见寄各题六言其上 鸜鹆",
        "id": "f5735e97-8703-4e5b-8747-5e3b91edcda4"
    },
    {
        "author": "方岳",
        "paragraphs": [
            "樵岚无蟹有监州，已负诗肠过一秋。",
            "莫怪渊明便归去，得渠自合老菟裘。"
        ],
        "title": "谢人致蟹  其一",
        "id": "b5da9a6d-5fb3-4daa-96b2-661235225bdc"
    },
    {
        "author": "方岳",
        "paragraphs": [
            "此去江头只两程，寒蒲解缚便横行。",
            "无肠政要空虚腹，满贮芦花与月明。"
        ],
        "title": "谢人致蟹  其二",
        "id": "5c26702e-ce94-4104-8af5-f2f92f397fec"
    },
    {
        "author": "方岳",
        "paragraphs": [
            "雪砍双螯玉一壶，樵中曾有此奇无。",
            "始知张翰思归意，不为秋风只为鲈。"
        ],
        "title": "谢人致蟹  其三",
        "id": "a14d0a5b-2142-423d-b51a-5a016e0c8614"
    },
    {
        "author": "方岳",
        "paragraphs": [
            "除却金虀霜后枨，更无一物可诗情。",
            "诚斋配以彭生脔，岂不冤哉五鼎烹。"
        ],
        "title": "谢人致蟹  其四",
        "id": "b3dc7341-98d3-412f-a879-38a6c104d3cf"
    },
    {
        "author": "方岳",
        "paragraphs": [
            "风枝露叶走筠笼，玉润冰寒擘绉红。",
            "自往胸中评史记，久闻格调略相同。"
        ],
        "title": "送荔子方蒙仲  其一",
        "id": "44989636-abdb-40f3-984e-871b68b66552"
    },
    {
        "author": "方岳",
        "paragraphs": [
            "曾识坡仙海上山，清冰寒露洗熇袢。",
            "老天不与诗为地，却欠闽中住一番。"
        ],
        "title": "送荔子方蒙仲  其二",
        "id": "16f02e5c-66e7-44b3-975b-bed6c3a175d2"
    },
    {
        "author": "方岳",
        "paragraphs": [
            "自刈香秔税水舂，旋篘新酒搦泥封。",
            "晚菘种已无余地，不枉归田学老农。"
        ],
        "title": "即事",
        "id": "32575cb3-4a28-47b1-869b-3687dbe95bf8"
    },
    {
        "author": "方岳",
        "paragraphs": [
            "瀑泉癞可能诗最，毕竟难为本色僧。",
            "要识庐山真面目，一溪明月冷于冰。"
        ],
        "tags": [
            "庐山"
        ],
        "title": "赠诗僧  其一",
        "id": "bf571adc-b908-4b44-b536-a9a0a18faf62"
    },
    {
        "author": "方岳",
        "paragraphs": [
            "从来佛法无多子，底用芒鞋半九州。",
            "赢得诸人诗满袖，草深一丈法堂秋。"
        ],
        "title": "赠诗僧  其二",
        "id": "bc6f7375-7c28-44c9-93f6-2d048e76be34"
    },
    {
        "author": "方岳",
        "paragraphs": [
            "坚卧牛庵饱岁寒，恩书初许作黄冠。",
            "孙僊彭老如相问，筋力犹堪上醮坛。"
        ],
        "title": "蒙恩予祠  其一",
        "id": "5bfda199-4c2f-4a14-8c47-84df406fc5b9"
    },
    {
        "author": "方岳",
        "paragraphs": [
            "月明弄影雪巅癯，只似胡僧不似吾。",
            "忽予牙绯称羽客，道官儒黻释头颅。"
        ],
        "title": "蒙恩予祠  其二",
        "id": "1bd4c767-01d0-4a27-9b4a-df831f6fecdd"
    },
    {
        "author": "方岳",
        "paragraphs": [
            "稻压田塍米似珠，老农为说几年无。",
            "一晴不费君王力，莫等香烟上化炉。"
        ],
        "title": "祷晴福善  其一",
        "id": "08d468f0-39ee-4dd2-ad9c-881717a4d3c5"
    },
    {
        "author": "方岳",
        "paragraphs": [
            "夜落簷花未肯晴，灯寒等不到天明。",
            "自怜短发垂垂老，一滴秋霖白一茎。"
        ],
        "title": "祷晴福善  其二",
        "id": "7c868264-d854-4c70-8734-e262dc123eec"
    },
    {
        "author": "方岳",
        "paragraphs": [
            "背犊腰牛忽觧颜，摩挲一饱政相关。",
            "王于霓望无终极，孰与侯邦年岁间。"
        ],
        "title": "祷晴福善  其三",
        "id": "edbf6a08-d16b-4d3f-8a18-e5de38a2717b"
    },
    {
        "author": "方岳",
        "paragraphs": [
            "苍寒瘴面新州石，直不话头传不休。",
            "秦负儒耶君误矣，二书今与大江流。"
        ],
        "title": "题致堂新州坐石  其一",
        "id": "a435e7b3-fc17-4d2a-a41d-3d71745c4266"
    },
    {
        "author": "方岳",
        "paragraphs": [
            "棱层不隔梅花岭，万里相从识两翁。",
            "却怪牧牛亭下路，石麟咫尺卧秋风。"
        ],
        "title": "题致堂新州坐石  其二",
        "id": "3c9c5d13-cd73-4662-a4b9-1b03ec10ad7a"
    },
    {
        "author": "方岳",
        "paragraphs": [
            "九日年年负物华，野香未肯到山家。",
            "今年九日风光别，不独黄花更紫花。"
        ],
        "title": "九日墨紫开",
        "id": "a6f10919-50ef-4eb7-82dc-fe14f7cdf68d"
    },
    {
        "author": "方岳",
        "paragraphs": [
            "月明如水带寒流，饮福灵坛晓未收。",
            "不是社公唤我起，何缘一日两中秋。"
        ],
        "title": "中秋日社未五鼓祀社归月明如昼",
        "id": "a686f6bb-2075-404c-b722-79184a1d0ac9"
    },
    {
        "author": "方岳",
        "paragraphs": [
            "风雨重阳又一秋，白衣人至复何忧。",
            "东篱只此黄花是，未必渊明风马牛。"
        ],
        "title": "次韵杜监簿  其一",
        "id": "69c69c83-095c-4469-9e2b-15101bf6e9d8"
    },
    {
        "author": "方岳",
        "paragraphs": [
            "杜曲无边风露秋，瓮头酒熟了无忧。",
            "一诗连夜穿兵卫，略似齐城战火牛。"
        ],
        "title": "次韵杜监簿  其二",
        "id": "35cba1ea-3409-4374-a97e-843f213b2c24"
    },
    {
        "author": "方岳",
        "paragraphs": [
            "赢得萧萧两鬓秋，山城斗大转多忧。",
            "人间纵有万钱鹤，身外何如十具牛。"
        ],
        "title": "次韵杜监簿  其三",
        "id": "8c02d5a2-b7e5-410c-9aca-4ed5d09ef574"
    },
    {
        "author": "方岳",
        "paragraphs": [
            "不须把浅不防秋，底事山樵亦过忧。",
            "说与诸公那解此，但知两角战蜗牛。"
        ],
        "title": "次韵杜监簿  其四",
        "id": "da0b701a-075f-405d-8a3c-dba9d79a6d46"
    },
    {
        "author": "方岳",
        "paragraphs": [
            "卷还一幅玉壶秋，无实之名我所忧。",
            "不似蒙庄解齐物，以吾为马以为牛。"
        ],
        "title": "明日诗至过相称谓次韵还之",
        "id": "79c8869c-edf9-4033-991f-e1c80852ef70"
    },
    {
        "author": "方岳",
        "paragraphs": [
            "一船月自不嫌贫，伴我荒湾理钓缗。",
            "归去莫横深夜笛，怕惊溪友与山宾。"
        ],
        "title": "次韵程弟  其一",
        "id": "9da4fd5f-c0db-436e-a9f0-d43b204e3560"
    },
    {
        "author": "方岳",
        "paragraphs": [
            "三径风烟手自开，春猿秋鹤几徘徊。",
            "松根石铫烹鱼眼，老子行山又一回。"
        ],
        "title": "次韵程弟  其二",
        "id": "19bbd005-064f-4265-b66c-c802128a411f"
    },
    {
        "author": "方岳",
        "paragraphs": [
            "槿援茅茨隠者家，底须日历记年华。",
            "山花山草无终极，秋后寂寥春自葩。"
        ],
        "title": "次韵程弟  其三",
        "id": "c4a48041-3b2f-4859-a40c-2db73560cb58"
    },
    {
        "author": "方岳",
        "paragraphs": [
            "眼中转觉可人稀，得似孤云自在飞。",
            "花落花开俱有意，略于闲处见几微。"
        ],
        "title": "次韵程弟  其四",
        "id": "29316835-81f9-4fe1-bf5b-f5751d710e4c"
    },
    {
        "author": "方岳",
        "paragraphs": [
            "草堂四壁一瓢空，举世无人与我同。",
            "黄犊山南又山北，犂春犹有古人风。"
        ],
        "title": "次韵程弟  其五",
        "id": "afeca194-f68e-4892-80e9-6ac24a7731cc"
    },
    {
        "author": "方岳",
        "paragraphs": [
            "柴门虽设不曾开，俗面向人三寸埃。",
            "却是前溪双白鹭，门关不住又飞来。"
        ],
        "title": "次韵程弟  其六",
        "id": "9482a650-4653-42cb-b8a1-48c5367d1b70"
    },
    {
        "author": "方岳",
        "paragraphs": [
            "垒曲成台糟筑丘，衰迟无复少年游。",
            "君看烟草离离外，不问人间第一流。"
        ],
        "title": "次韵程弟  其七",
        "id": "3cf52137-e780-447e-ae23-5ed6e3e1054f"
    },
    {
        "author": "方岳",
        "paragraphs": [
            "莫为盘飧烹不鸣，借公松石听溪声。",
            "貂蝉只是麒麟楦，寄语诸公卿自卿。"
        ],
        "title": "次韵程弟  其八",
        "id": "8b0a7e64-eb63-4dc9-9993-87d62f6d2295"
    },
    {
        "author": "方岳",
        "paragraphs": [
            "鱼鸟相忘不世情，浮生于我一丝轻。",
            "夜凉月色光如水，莫遣微云滓太清。"
        ],
        "title": "次韵程弟  其九",
        "id": "b8d103ee-a738-47de-bc2f-3dfa7dce8004"
    },
    {
        "author": "方岳",
        "paragraphs": [
            "此腹宁须文字香，漫淹虀瓮半青黄。",
            "午窗一枕齁齁睡，世上何人最得忙。"
        ],
        "title": "次韵程弟  其一○",
        "id": "3bda56f7-4810-4d28-a1b8-6917edbeffba"
    },
    {
        "author": "方岳",
        "paragraphs": [
            "平生何逊扬州梦，到得扬州月自寒。",
            "谁遣雪蓬春半树，诗情更作故人看。"
        ],
        "title": "书维扬张君梅卷  其一",
        "id": "caab799a-d5fc-41d2-a5b6-4a1c71bc86b5"
    },
    {
        "author": "方岳",
        "paragraphs": [
            "月明临得霜桥影，只恁横斜自一奇。",
            "唤起江南归梦远，竹村烟水有茅茨。"
        ],
        "title": "书维扬张君梅卷  其二",
        "id": "8b551f8d-8cdf-40a0-b094-ff613000db94"
    },
    {
        "author": "方岳",
        "paragraphs": [
            "踏碎琼瑶千里寒，新年才此试吟鞍。",
            "不须更说逢迎恶，只作灞桥诗兴看。"
        ],
        "title": "雪中迓新宪",
        "id": "197d6360-49c4-4865-8589-06a9950c64bc"
    },
    {
        "author": "方岳",
        "paragraphs": [
            "梅花面目冷于冰，亦笑山翁草作亭。",
            "一夜雪寒重整过，碧琉璃瓦水晶钉。"
        ],
        "title": "雪后草亭",
        "id": "9c185447-da7f-41dc-b330-564458c13247"
    },
    {
        "author": "方岳",
        "paragraphs": [
            "老来筋力倦登山，契阔梅花几日间。",
            "莫与梅花筋力倦，且推一雪阻跻攀。"
        ],
        "title": "雪后梅边  其一",
        "id": "446713fc-678f-4c0e-8188-1ce6a6646656"
    },
    {
        "author": "方岳",
        "paragraphs": [
            "与君只隔竹笆篱，踏雪过从自一奇。",
            "开口便遭花问当，老夫媿面了无辞。"
        ],
        "title": "雪后梅边  其二",
        "id": "d7654694-95dc-40bb-ac11-c886067fda96"
    },
    {
        "author": "方岳",
        "paragraphs": [
            "半身苍藓雪槎枒，直到顶头才数花。",
            "看尽玉林山上下，还须渠是当行家。"
        ],
        "title": "雪后梅边  其三",
        "id": "3e1e5cb4-7a92-41f2-9982-e542c14317e9"
    },
    {
        "author": "方岳",
        "paragraphs": [
            "花中淡竚只梅花，未见梅中萼绿华。",
            "一色琼瑶裾织翠，尚嫌红蜡蔕村些。"
        ],
        "title": "雪后梅边  其四",
        "id": "95e47226-e00c-4aed-8ea8-b51c9fe0fb86"
    },
    {
        "author": "方岳",
        "paragraphs": [
            "玉蕤五出是天姿，六出时时更绝奇。",
            "夜半同参雪花去，春风元自不曾知。"
        ],
        "title": "雪后梅边  其五",
        "id": "a612b93e-710a-4021-b4b3-3ef40ca0edf5"
    },
    {
        "author": "方岳",
        "paragraphs": [
            "小小茅亭面面寒，玉花能薄雪花干。",
            "今年不是开迟著，等得羣花比并看。"
        ],
        "title": "雪后梅边  其六",
        "id": "fcf15194-f0ce-4bd2-a4a7-36a14fec8c90"
    },
    {
        "author": "方岳",
        "paragraphs": [
            "一枝密密一枝疎，一树亭亭一树枯。",
            "月是毛锥烟是纸，为予写作百梅图。"
        ],
        "title": "雪后梅边  其七",
        "id": "07317993-c27a-40a4-834d-ce8b0961eb12"
    },
    {
        "author": "方岳",
        "paragraphs": [
            "野迳茅茨竹作墙，岁寒曾亦几平章。",
            "高人风味天然别，不在横斜不在香。"
        ],
        "title": "雪后梅边  其八",
        "id": "22905b9b-7cad-4360-b709-8ca6c4aa43e1"
    },
    {
        "author": "方岳",
        "paragraphs": [
            "寒雀羣飞最上头，啄残香玉翠云裘。",
            "老坡诗里么么凤，待与梅花渠是不。"
        ],
        "title": "雪后梅边  其九",
        "id": "463da7bb-704b-4a9b-9f6c-34ac6263bfff"
    },
    {
        "author": "方岳",
        "paragraphs": [
            "春风且莫一齐开，留与山翁逐日来。",
            "只恐难将冰雪面，伴渠桃李并尘埃。"
        ],
        "title": "雪后梅边  其一○",
        "id": "1bffabc7-f73e-44a2-9552-32573caaa89e"
    },
    {
        "author": "方岳",
        "paragraphs": [
            "苍烟乔木野人家，数掩山篱一径斜。",
            "此老不知何面目，只将空手对梅花。"
        ],
        "title": "观梅  其一",
        "id": "578ed469-07ac-4572-a3f8-50e8e09cec6b"
    },
    {
        "author": "方岳",
        "paragraphs": [
            "卧疴半月不曾来，等得来时渐次开。",
            "世外交情无久近，岁寒然后始知梅。"
        ],
        "title": "观梅  其二",
        "id": "0c70c667-265e-46f0-a47a-f061538a9382"
    },
    {
        "author": "方岳",
        "paragraphs": [
            "几日商量雪不成，竹边寒得瘦棱层。",
            "秋崖老子缩如猬，撚断吟髭寸寸冰。"
        ],
        "title": "观梅  其三",
        "id": "819fb63b-01c0-4934-a799-5a12f245b06e"
    },
    {
        "author": "方岳",
        "paragraphs": [
            "片片随风隔坞飘，野香相逐过溪桥。",
            "今年便觉春风早，雪不成绵到地消。"
        ],
        "title": "观梅  其四",
        "id": "bf135839-21df-4e9e-9e8c-de54da7cfa87"
    },
    {
        "author": "方岳",
        "paragraphs": [
            "较似年时劣不如，花头小小两疎疎。",
            "但令半点微酸在，憔悴空山尽有余。"
        ],
        "title": "观梅  其五",
        "id": "9f6948fe-2bd6-4dd5-964d-8a56ade5e0ae"
    },
    {
        "author": "方岳",
        "paragraphs": [
            "老树槎枒只一花，气条亦不放横斜。",
            "无风无雨无烟月，独立人间莫怨嗟。"
        ],
        "title": "观梅  其六",
        "id": "d2a45e52-b26a-498b-be63-9afca6cc350f"
    },
    {
        "author": "方岳",
        "paragraphs": [
            "去年今日雪平簷，烧叶谈诗酒屡添。",
            "一笑今年又今日，不成飞絮不成盐。"
        ],
        "title": "观梅  其七",
        "id": "98897491-4794-444c-b934-b4e608926160"
    },
    {
        "author": "方岳",
        "paragraphs": [
            "枝北枝南恨未除，春风误到寿阳居。",
            "诗家不识梅花讳，把做好看夸道渠。"
        ],
        "title": "寄梅",
        "id": "0a42f213-1a4a-4290-b481-856cf6805c3b"
    },
    {
        "author": "方岳",
        "paragraphs": [
            "碧玉香深冷翠篝，梦魂不到玉搔头。",
            "暮天欲雪寒如此，且问梅花愁不愁。"
        ],
        "title": "代赠",
        "id": "8e5e6020-d936-4e7c-9655-0f783df27a23"
    },
    {
        "author": "方岳",
        "paragraphs": [
            "一元坱圠先天易，万物胚太极图。",
            "自嚼梅花冰片片，无人先后饮屠苏。"
        ],
        "title": "壬寅元日",
        "id": "c5b5e42f-8170-4edf-b2a4-83a3602f474a"
    },
    {
        "author": "方岳",
        "paragraphs": [
            "政坐聪明误迺翁，莫将鞭影戏儿童。",
            "春臯本分扶犂手，共驾乌犍待岁丰。"
        ],
        "title": "癸卯元日  其一",
        "id": "680c6497-801d-44ed-ad86-ec7e642a9a95"
    },
    {
        "author": "方岳",
        "paragraphs": [
            "远色苍茫草际烟，春风也到雪崖边。",
            "不知最后屠苏酒，增一年欤减一年。"
        ],
        "title": "癸卯元日  其二",
        "id": "43f4ee84-7799-41a8-a2ea-ca568d81509c"
    },
    {
        "author": "方岳",
        "paragraphs": [
            "冰丝玉缕簇青红，已逗花梢一信风。",
            "梦到谢池新雪尽，暖烟含雨绿匆匆。"
        ],
        "title": "立春  其一",
        "id": "ba3edf4a-414e-42a2-a55b-08e46e91775d"
    },
    {
        "author": "方岳",
        "paragraphs": [
            "彩燕双簪翡翠翘，巧裁银胜试春韶。",
            "东风已到阑干北，看见娇黄上柳条。"
        ],
        "title": "立春  其二",
        "id": "45e8aaed-51f1-40d8-a338-d2625ce99e68"
    },
    {
        "author": "方岳",
        "paragraphs": [
            "池痕吹皱绿粼粼，才见池痕认得春。",
            "香沁彩鞭旗脚转，自题兰帖记春新。"
        ],
        "title": "立春  其三",
        "id": "6e43152c-23bf-45ef-b041-c79df5ac8159"
    },
    {
        "author": "方岳",
        "paragraphs": [
            "欠伸残梦雪髼松，只等三茅午夜钟。",
            "传钥省门星斗湿，不知春已转苍龙。"
        ],
        "title": "立春都堂受誓祭九宫坛  其一",
        "id": "f497bc1c-36a8-4c60-8be2-fa68a8e34668"
    },
    {
        "author": "方岳",
        "paragraphs": [
            "辇路香融雪未干，鸡人初唱五更寒。",
            "琼幡第一番花信，吹上东皇太乙坛。"
        ],
        "title": "立春都堂受誓祭九宫坛  其二",
        "id": "0d42398a-81e7-4e7e-b7e9-2a73991c3e6a"
    },
    {
        "author": "方岳",
        "paragraphs": [
            "明日琼幡遶鬓飞，土牛才出草痕肥。",
            "送寒正不关渠事，雪不来时未肯归。"
        ],
        "title": "立春谢司法有诗次韵  其一",
        "id": "182b0fd1-24d2-42ec-bb08-77ac68bd3e5e"
    },
    {
        "author": "方岳",
        "paragraphs": [
            "谁将健笔破天葩，清晓园林尽是花。",
            "寒入崖云斋未久，诗肠虽吼尚禁茶。"
        ],
        "title": "立春谢司法有诗次韵  其二",
        "id": "d691b9c1-2cb0-4881-ba33-2f0230310863"
    },
    {
        "author": "方岳",
        "paragraphs": [
            "一夜挼云作雪飞，池塘已自绿生肥。",
            "凭君检校阑干北，柳上新青归未归。"
        ],
        "title": "立春谢司法有诗次韵  其三",
        "id": "3ad82e42-c334-4b91-991a-c25f95750f3a"
    },
    {
        "author": "方岳",
        "paragraphs": [
            "草亭亦欲识诗葩，连夜开将雪树花。",
            "清处尽强陶学士，不关羔酒与龙茶。"
        ],
        "title": "立春谢司法有诗次韵  其四",
        "id": "d32bb4f0-065e-4b72-9c96-32072b20b2ce"
    },
    {
        "author": "方岳",
        "paragraphs": [
            "山家已作枯槎看，带雪移来却自春。",
            "一夜揣摩花意思，宁将醉面向村人。"
        ],
        "title": "君用致红梅云不开数年矣",
        "id": "a0447f18-0dbc-4663-a2d7-c8a82a0c477a"
    },
    {
        "author": "方岳",
        "paragraphs": [
            "灞桥洗浄冰霜面，拂略潮红笑向春。",
            "莫作野桃看过了，烦诗说似武陵人。"
        ],
        "title": "再用韵奉酬  其一",
        "id": "24b54169-6519-4584-bda3-f714305b77d3"
    },
    {
        "author": "方岳",
        "paragraphs": [
            "昔公安在见何晚，宁欲霜埋不受春。",
            "不是三生曾一面，宁堪开向世间人。"
        ],
        "title": "再用韵奉酬  其二",
        "id": "90ca7c74-37e0-4093-8a78-873e562dbc0d"
    },
    {
        "author": "方岳",
        "paragraphs": [
            "梦中绿遍谢家池，梦觉山村雪拥篱。",
            "尽道春寒花未在，晓来开到野棠梨。"
        ],
        "title": "婺源道中",
        "id": "4987eb07-a5c4-4c49-8a50-c485348e4c14"
    },
    {
        "author": "方岳",
        "paragraphs": [
            "酒不能多诗又尘，栏干月午奈何春。",
            "天寒莫到海棠瘦，一夜东风吹倒人。"
        ],
        "title": "春夜",
        "id": "599098fd-4b10-46e5-8728-c377053fbcdd"
    },
    {
        "author": "方岳",
        "paragraphs": [
            "沙暖鸳鸯傍柳眠，春来亦懒避湖船。",
            "佳人窈窕惜颜色，自照晴波整翠钿。"
        ],
        "title": "湖上八首  其一",
        "id": "49a045b5-b232-4cf7-a112-1c4dc857b595"
    },
    {
        "author": "方岳",
        "paragraphs": [
            "今岁春风特地寒，百花无頼已摧残。",
            "马塍晓雨如尘细，处处筠篮卖牡丹。"
        ],
        "title": "湖上八首  其二",
        "id": "1870dc5e-83fe-4d90-8fb0-3dee74d2c04b"
    },
    {
        "author": "方岳",
        "paragraphs": [
            "轻尘不动雨霏微，堤外芹香燕子飞。",
            "庭院日长帘幙静，含情脉脉看春归。"
        ],
        "title": "湖上八首  其三",
        "id": "407e0fa7-cca4-4014-8b41-274295ce2822"
    },
    {
        "author": "方岳",
        "paragraphs": [
            "绿波如画雨初晴，一岸烟芜极望平。",
            "日暮落花风欲定，小楼絃管压新声。"
        ],
        "title": "湖上八首  其四",
        "id": "db9c7713-d596-4ccc-a17c-c8fa0334fd10"
    },
    {
        "author": "方岳",
        "paragraphs": [
            "春连禁籞绿阴交，对面晴烟舞翠蛟。",
            "最是君王游幸少，宫花浑未识鸣鞘。"
        ],
        "title": "湖上八首  其五",
        "id": "546bb0f6-70b6-410a-b272-543b43cfe8b8"
    },
    {
        "author": "方岳",
        "paragraphs": [
            "连天芳草晚凄凄，蹀躞花边马不嘶。",
            "蜂蝶已归絃管静，犹闻人语画桥西。"
        ],
        "title": "湖上八首  其六",
        "id": "397c1213-58b8-4168-851e-cd7146e280a1"
    },
    {
        "author": "方岳",
        "paragraphs": [
            "游人抵死爱春韶，风暖花香酒未消。",
            "须向先贤堂上去，画船无数泊长桥。"
        ],
        "title": "湖上八首  其七",
        "id": "89eb6fd3-dbf6-4758-8ee3-72fa110db5b2"
    },
    {
        "author": "方岳",
        "paragraphs": [
            "秋千人散雨千丝，谁把秦笙隔院吹。",
            "但觉小桥烟外柳，春风无力逞腰支。"
        ],
        "title": "湖上八首  其八",
        "id": "9a5f49e3-6480-4460-a0bc-9e3cc220decb"
    },
    {
        "author": "方岳",
        "paragraphs": [
            "屋头晴哢已交交，更向春风打一遭。",
            "花片已肥红欲绽，柳丝烟重绿如缫。"
        ],
        "title": "梦中",
        "id": "3b146e17-720a-4c22-8aa5-ac5a50fea8d0"
    },
    {
        "author": "方岳",
        "paragraphs": [
            "燕子今年掯社来，翠瓶犹有去年梅。",
            "丁宁莫管杏花俗，付与春风一道开。"
        ],
        "title": "社日",
        "id": "7239006c-ddae-456d-9c57-496585f8a778"
    },
    {
        "author": "方岳",
        "paragraphs": [
            "溪云酝酿社公雨，肯踏寒莎过阿戎。",
            "亦有小诗拈未出，且携瀑布煮春风。"
        ],
        "title": "社日益明叔见过",
        "id": "433f949c-899f-4bd1-b6d7-b0f9dd1633f4"
    },
    {
        "author": "方岳",
        "paragraphs": [
            "杨柳生寒莫上楼，夕阳芳草泥人愁。",
            "情知社近迎新燕，尽卷湘帘不下钩。"
        ],
        "title": "春思  其一",
        "id": "bfcef5a2-16cf-4826-8d6a-54e667018435"
    },
    {
        "author": "方岳",
        "paragraphs": [
            "杜鹃花落石阑干，新染晴波绿遶湾。",
            "小立伫诗风满袖，一双睡鸭占春闲。"
        ],
        "title": "春思  其二",
        "id": "a22a2cf7-5189-489d-b800-99b0515539bb"
    },
    {
        "author": "方岳",
        "paragraphs": [
            "篷窗恰受夕阳明，杨柳梨花半月程。",
            "老去不知寒食近，一篙烟水载春行。"
        ],
        "title": "清明日舟次吴门  其一",
        "id": "d178cdab-dae4-472f-9fe2-843c8cb09553"
    },
    {
        "author": "方岳",
        "paragraphs": [
            "片片飞花更异乡，人家插柳抵愁长。",
            "晴沙烟草几今古，春去春来燕子忙。"
        ],
        "title": "清明日舟次吴门  其二",
        "id": "81d4fa3b-bee1-4fe8-bd0b-30393408f41c"
    },
    {
        "author": "方岳",
        "paragraphs": [
            "淡烟疎雨清明日，飞絮落花游子心。",
            "燕话春愁初睡起，一帘草色暮池深。"
        ],
        "title": "清明",
        "id": "4723aaa9-cdb0-4a3b-9c74-0c877c39bb4f"
    },
    {
        "author": "方岳",
        "paragraphs": [
            "把住新花做好看，伤春时共倚阑干。",
            "醉中不记暮烟碧，杨柳楼深燕子寒。"
        ],
        "title": "次韵梁倅",
        "id": "be391bb7-fb84-4923-b331-b9e700fb3187"
    },
    {
        "author": "方岳",
        "paragraphs": [
            "人在金华殿角头，诗情却遣为花留。",
            "春风不入癯仙眼，六六峰寒隔几州。"
        ],
        "title": "次韵陈侍郎谢送牡丹  其一",
        "id": "416a5210-d0d6-4e52-9bfe-e5a7d1dab3ed"
    },
    {
        "author": "方岳",
        "paragraphs": [
            "手㔉苍苔玉一栏，山家初见眼犹寒。",
            "移根莫厌凡红紫，只做春风一样看。"
        ],
        "title": "次韵陈侍郎谢送牡丹  其二",
        "id": "b74bb784-4e32-4284-b9e9-05609041fe56"
    },
    {
        "author": "方岳",
        "paragraphs": [
            "银壶贮雪褪轻红，费尽思量句不工。",
            "若使春风但桃李，春风殊未可雌雄。"
        ],
        "title": "次韵牡丹  其一",
        "id": "5ff04e7c-7db5-4900-bf57-b9264459517e"
    },
    {
        "author": "方岳",
        "paragraphs": [
            "娇红深倚翠云团，髣髴三生吴彩鸾。",
            "诗眼顿惊春富贵，雨侵衫袖不知寒。"
        ],
        "title": "次韵牡丹  其二",
        "id": "7e7a3ea6-756c-4932-97c2-81512a4e199e"
    },
    {
        "author": "方岳",
        "paragraphs": [
            "春入多情草木妖，霓裳相倚奏咸韶。",
            "玉栏一样红如洗，不比觚棱锁二乔。"
        ],
        "title": "次韵双头牡丹",
        "id": "76e50693-a0bb-45da-aa1f-f62e1e084140"
    },
    {
        "author": "方岳",
        "paragraphs": [
            "啼莺几处垂垂柳，乳燕双飞片片花。",
            "溪浅度云山带雨，岸崩欹树草连沙。"
        ],
        "title": "溪店回文",
        "id": "709fa685-a270-411c-ab88-ad992d8b8c25"
    },
    {
        "author": "方岳",
        "paragraphs": [
            "春深酒熟溪桥鼓，午过斋闻野寺钟。",
            "花不知名香自永，倚风临水为谁容。"
        ],
        "title": "春望",
        "id": "6ac702e8-6834-4c01-aace-44cca8d91096"
    },
    {
        "author": "方岳",
        "paragraphs": [
            "绿窗愁寂雨凄凄，春老江南花乱飞。",
            "莺亦自知人意思，垂杨深院尽情啼。"
        ],
        "title": "闻莺",
        "id": "c405c593-39da-415a-9a17-5e25438c1a34"
    },
    {
        "author": "方岳",
        "paragraphs": [
            "莫说寻芳已后时，春蔬解甲茗搴旗。",
            "松风石铫晴云盌，不是吾曹未必奇。"
        ],
        "title": "约鲁山兄",
        "id": "c0393e81-3479-4c19-8b4e-4e45ae8a893b"
    },
    {
        "author": "方岳",
        "paragraphs": [
            "卷中未有好诗看，草满池塘梦已阑。",
            "客又不来春又暮，一帘新雨杏花残。"
        ],
        "title": "春暮",
        "id": "05321f28-4467-49b9-95e9-754dd574ff29"
    },
    {
        "author": "方岳",
        "paragraphs": [
            "一樽无计遣春留，落日伤情独倚楼。",
            "柔绿拍堤如可染，老红满径为谁愁。"
        ],
        "title": "春晚  其一",
        "id": "8072a2fb-48f7-49c3-b12f-7678096be08b"
    },
    {
        "author": "方岳",
        "paragraphs": [
            "青梅如豆带烟垂，紫蕨成拳著雨肥。",
            "只有小桥杨柳外，杏花未肯放春归。"
        ],
        "title": "春晚  其二",
        "id": "39412017-dc26-41c3-bff6-6bfecc028c29"
    },
    {
        "author": "方岳",
        "paragraphs": [
            "山杏溪桃睡欲昏，青旗邀客过孤村。",
            "杨花不肯随春去，惹住晴风自入门。"
        ],
        "title": "春晚  其三",
        "id": "e5a20826-8182-4902-8a35-d3dca9e0bc26"
    },
    {
        "author": "方岳",
        "paragraphs": [
            "泉脉晴融太液池，内人初晓玉参差。",
            "东风认得农祥正，吹作丰年御制诗。"
        ],
        "title": "次韵谢兄立春戏拟春帖子  其一",
        "id": "c6228294-0edb-4a63-a33c-85caa6626e9a"
    },
    {
        "author": "方岳",
        "paragraphs": [
            "天家观阙玉重重，逼入春皇一信风。",
            "生意无边青欲动，微茫淡霭暖烟中。"
        ],
        "title": "次韵谢兄立春戏拟春帖子  其二",
        "id": "5f5455c0-4f56-4007-ba46-5a8f2c502cca"
    },
    {
        "author": "方岳",
        "paragraphs": [
            "天地春回万寿杯，宫云留雪玉崔嵬。",
            "晓供帖子琼幡重，携得韶风下殿来。"
        ],
        "title": "次韵谢兄立春戏拟春帖子  其三",
        "id": "845410de-d1e0-449e-8ac9-6709be4cff03"
    },
    {
        "author": "方岳",
        "paragraphs": [
            "天与君王共一仁，只将仁与物为春。",
            "要令率土无枯槁，未赏冰池皱玉粼。"
        ],
        "title": "次韵谢兄立春戏拟春帖子  其四",
        "id": "b58834cd-fd9f-4bcd-a93a-e637af0fb770"
    },
    {
        "author": "方岳",
        "paragraphs": [
            "青旗簇仗赐银幡，共以升平奉至尊。",
            "阊阖千官花底散，紫泥香熟诏书温。"
        ],
        "title": "次韵谢兄立春戏拟春帖子  其五",
        "id": "d68664ea-1036-4c52-9d8f-66f50c2ff841"
    },
    {
        "author": "方岳",
        "paragraphs": [
            "无何桃李又成荫，水抱孤村岸岸深。",
            "迳草不锄随意绿，要观天地发生心。"
        ],
        "title": "春思  其一",
        "id": "72fc7a1e-b9c6-42be-96fb-9d876edb53a0"
    },
    {
        "author": "方岳",
        "paragraphs": [
            "烟草茸茸匝岸齐，晴天凫浴喜清溪。",
            "一春造化花开尽，大欠渠诗共品题。"
        ],
        "title": "春思  其二",
        "id": "51827879-0f64-49eb-8794-f578087e68e3"
    },
    {
        "author": "方岳",
        "paragraphs": [
            "春风多可太忙生，长共花边柳外行。",
            "与燕可泥蜂酿蜜，才吹小雨又须晴。"
        ],
        "tags": [
            "春天",
            "写风",
            "风",
            "赞颂"
        ],
        "title": "春思  其三",
        "id": "2361f3d7-cd97-48d6-b34a-d595ed2b3f35"
    },
    {
        "author": "方岳",
        "paragraphs": [
            "翠鼎香深旋作茶，余酲牵梦几还家。",
            "梦中记得春池绿，曾共丁宁下番花。"
        ],
        "title": "春词  其一",
        "id": "4ec1c4a9-c2a0-4e84-a716-a1bd383476b5"
    },
    {
        "author": "方岳",
        "paragraphs": [
            "花不知愁句又尘，晚寒独自倚栏频。",
            "一分心事一分雨，春负予耶予负春。"
        ],
        "title": "春词  其二",
        "id": "45ba3985-0904-4d0e-813f-54882a0b0779"
    },
    {
        "author": "方岳",
        "paragraphs": [
            "剪得春词不忍看，雨深怕近碧阑干。",
            "春无些力吹成雪，未必杏花能耐寒。"
        ],
        "title": "春词  其三",
        "id": "2c16a57b-55e9-44e5-a7b5-86c68227bda9"
    },
    {
        "author": "方岳",
        "paragraphs": [
            "草色将寒上客衣，柔情只了得花飞。",
            "湘帘不隔社公雨，百姓人家燕未归。"
        ],
        "title": "春词  其四",
        "id": "6147a03d-94e5-46e4-9ef0-a9388bfe0e62"
    },
    {
        "author": "方岳",
        "paragraphs": [
            "一春直是柳风流，只恁风流只恁愁。",
            "客又不来寒食近，碧蘅红杜满芳洲。"
        ],
        "title": "春词  其五",
        "id": "e854c60e-f5a2-48e8-8887-cc53386cf1bf"
    },
    {
        "author": "方岳",
        "paragraphs": [
            "春泥滑滑欲溅裾，肯为梅花顾草庐。",
            "唤作诗人看得未，雨籉笠雪一肩舆。"
        ],
        "title": "道中即事  其一",
        "id": "27382140-a35d-40d1-9cf0-de9c93d4b76d"
    },
    {
        "author": "方岳",
        "paragraphs": [
            "家人不寄扊扅诗，直恐藁砧官尚微。",
            "到了不过相爱耳，未论此语是耶非。"
        ],
        "title": "道中即事  其二",
        "id": "68cdfafa-f007-4e43-b5d9-c593518b8dcc"
    },
    {
        "author": "方岳",
        "paragraphs": [
            "十日山寒雨不休，仆其痡矣得无愁。",
            "老夫自爱归程好，肯为春泥怨鹁鸠。"
        ],
        "title": "道中即事  其三",
        "id": "48ca176a-e782-41a8-9a99-77a6b1d13fff"
    },
    {
        "author": "方岳",
        "paragraphs": [
            "梅已飘零尚典刑，断魂篱落野烟青。",
            "灵均憔悴迺知此，到老可人宁独醒。"
        ],
        "title": "道中即事  其四",
        "id": "227772c8-fc5f-4d53-9df2-6b750969d9e4"
    },
    {
        "author": "方岳",
        "paragraphs": [
            "荦确连云路不分，云侵衫袖白纷纷。",
            "亦知云自青山出，不见青山只有云。"
        ],
        "title": "道中即事  其五",
        "id": "6b51cd3e-dcf9-4af7-bb51-3d43fa289d92"
    },
    {
        "author": "方岳",
        "paragraphs": [
            "冲雨冲风莫管渠，晨炊蓐食便巾车。",
            "能无几日到茅舍，睡到日高相折除。"
        ],
        "title": "道中即事  其六",
        "id": "167a7b09-d806-4ff2-a148-f667b8546328"
    },
    {
        "author": "方岳",
        "paragraphs": [
            "对灶何妨客燎衣，溪翁且莫键柴扉。",
            "日之夕矣樵风冷，觳觫一牛将犊归。"
        ],
        "title": "道中即事  其七",
        "id": "eb1a5df1-832f-4743-a2bc-9c4b959479c2"
    },
    {
        "author": "方岳",
        "paragraphs": [
            "上到春山顶𩕳头，更携烟雨入吾州。",
            "梅花便作乡人看，飞落酒杯相劝酬。"
        ],
        "title": "道中即事  其八",
        "id": "06849755-dd60-4ad7-8967-5a0c64e8e819"
    },
    {
        "author": "方岳",
        "paragraphs": [
            "画中亦爱雨中山，连雨山行却厌看。",
            "一夜东风吹作雪，问谁画我访袁安。"
        ],
        "title": "道中即事  其九",
        "id": "e7d5b701-8bde-4920-a07f-52e12e4fd837"
    },
    {
        "author": "方岳",
        "paragraphs": [
            "野涨平溪已断桥，悔将辛苦上岧嶤。",
            "朝来雨断才堪厉，依旧绿杨山迳遥。"
        ],
        "title": "道中即事  其一○",
        "id": "27dc2916-dac6-46e1-a788-35284fadd989"
    },
    {
        "author": "方岳",
        "paragraphs": [
            "晨光漏日鸟深春，况此泥行雨宿人。",
            "夜半瓦鸣惊梦觉，悔将蓬笠当劳薪。"
        ],
        "title": "道中即事  其一一",
        "id": "cfd2e6f1-ce27-4b93-a208-96eca4238b32"
    },
    {
        "author": "方岳",
        "paragraphs": [
            "田翁不省雪糢糊，紧闭柴门拥地炉。",
            "自许小厖分席坐，是间宁复著吾徒。"
        ],
        "title": "道中即事  其一二",
        "id": "38168252-7ebe-4b7b-b8d4-7f838284f052"
    },
    {
        "author": "方岳",
        "paragraphs": [
            "剡溪船后灞桥馿，著我荒村一笋舆。",
            "却后几年俱作画，未知雪句定何如。"
        ],
        "title": "道中即事  其一三",
        "id": "56a19853-0268-46bd-bb83-058a78371d20"
    },
    {
        "author": "方岳",
        "paragraphs": [
            "春雨初晴水拍堤，村南村北鹁鸪啼。",
            "含风宿麦青相接，刺水柔秧绿未齐。"
        ],
        "title": "农谣  其一",
        "id": "bf4414dc-f1f3-4066-8157-d022121d4bef"
    },
    {
        "author": "方岳",
        "paragraphs": [
            "问舍求田计未成，一蓑鉏月每含情。",
            "春山树暖莺相觅，晓陇雨晴人独耕。"
        ],
        "title": "农谣  其二",
        "id": "4d5aa845-2cba-4129-baf5-7f5182c7dce2"
    },
    {
        "author": "方岳",
        "paragraphs": [
            "小麦青青大麦黄，护田沙迳遶羊肠。",
            "秧畦岸岸水初饱，尘甑家家饭已香。"
        ],
        "title": "农谣  其三",
        "id": "a12831e2-d3d5-41ec-a943-1c2e629aad95"
    },
    {
        "author": "方岳",
        "paragraphs": [
            "雨过一村桑柘烟，林梢日暮鸟声妍。",
            "青裙老姥遥相语，今岁春寒蚕未眠。"
        ],
        "title": "农谣  其四",
        "id": "8a512c67-6381-4ffb-991b-0f1b13ea4b8e"
    },
    {
        "author": "方岳",
        "paragraphs": [
            "漠漠余香著草花，森森柔绿长桑麻。",
            "池塘水满蛙成市，门巷春深燕作家。"
        ],
        "title": "农谣  其五",
        "id": "cb0106d7-c4a2-4ecd-8b28-68e81981ab4c"
    },
    {
        "author": "方岳",
        "paragraphs": [
            "雷斧何年翠凿成，老龙吟苦雪涛惊。",
            "霜晴未用为霖在，留与春蓑作太平。"
        ],
        "title": "观天井",
        "id": "4bfe6560-cd53-4d5b-872e-ad81055b9fb9"
    },
    {
        "author": "方岳",
        "paragraphs": [
            "一犂初试茧栗犊，两岸对鸣晴雨鸠。",
            "摇落碧桃花片片，石阑干下钓鱼舟。"
        ],
        "title": "上巳游显亲寺题其壁  其一",
        "id": "1419e876-698e-4d6d-ac7a-f7fe1070f6af"
    },
    {
        "author": "方岳",
        "paragraphs": [
            "松房小小雨留客，竹迳深深鸟唤人。",
            "烂醉不知三月暮，等闲又是一年春。"
        ],
        "title": "上巳游显亲寺题其壁  其二",
        "id": "d4cb6ac8-1a3f-409b-8e9e-43df9115eefb"
    },
    {
        "author": "方岳",
        "paragraphs": [
            "芳草垂杨水底天，半晴半雨作春妍。",
            "幅巾道服篷船坐，不是诗僊即酒僊。"
        ],
        "title": "上巳游显亲寺题其壁  其三",
        "id": "3e44d31b-320e-41c0-9d8d-f19fd28c59de"
    },
    {
        "author": "方岳",
        "paragraphs": [
            "属玉双飞水满塘，石炉柏子掩山房。",
            "一瓶瀑煮春风湿，只听松声意自长。"
        ],
        "title": "上巳游显亲寺题其壁  其四",
        "id": "4ac0e843-eeb5-47f5-af17-844b36c3ab09"
    },
    {
        "author": "方岳",
        "paragraphs": [
            "一年春是牡丹时，不负花时只有诗。",
            "老去自知才思尽，枉分风月到山篱。"
        ],
        "title": "胡登仕送花  其一",
        "id": "f1acaa35-1350-4703-9c7d-41f1a8f30989"
    },
    {
        "author": "方岳",
        "paragraphs": [
            "红酣紫腻不胜春，肯上先生垫角巾。",
            "芳草醉眠今老矣，惜花心在怕花嗔。"
        ],
        "title": "胡登仕送花  其二",
        "id": "66bb6e07-d718-45ea-9d56-030fcac4fe74"
    },
    {
        "author": "方岳",
        "paragraphs": [
            "雅闻八士春俱秀，未觉三贤迹已陈。",
            "投分不论曾识面，此图到手便情亲。"
        ],
        "title": "题八士图  其一",
        "id": "4e166b4b-1b1a-46e2-be26-747e60deb2ce"
    },
    {
        "author": "方岳",
        "paragraphs": [
            "飞絮游丝芳草路，淡烟疎雨落花天。",
            "偶然画出寻诗意，未必新诗待画传。"
        ],
        "title": "题八士图  其二",
        "id": "5153f78c-07cb-4c21-a36a-0cce42a1ee22"
    },
    {
        "author": "方岳",
        "paragraphs": [
            "戍楼梦不到中州，杜牧新愁亦倦游。",
            "留得荷锄双手在，山寒芋栗要人收。"
        ],
        "title": "次韵酬率翁  其一",
        "id": "f5666496-3cb1-41c4-beb9-dfae34e52138"
    },
    {
        "author": "方岳",
        "paragraphs": [
            "但得清溪裹草堂，溪头山色有炎凉。",
            "秋崖一出四年矣，想见松花满石床。"
        ],
        "title": "次韵酬率翁  其二",
        "id": "3b262f25-ae32-4bcb-90fc-6a0b31ee1fd9"
    },
    {
        "author": "方岳",
        "paragraphs": [
            "只有江梅合是兄，水僊终似号夫人。",
            "季方政尔难为弟，每恨诗评未逼真。"
        ],
        "title": "山樊  其一",
        "id": "511356e1-c038-4fa6-a652-5997a393dbbb"
    },
    {
        "author": "方岳",
        "paragraphs": [
            "竹屋寒无石鼎烟，春风吹作白龙涎。",
            "平生奇处何关染，字以山樊亦自然。"
        ],
        "title": "山樊  其二",
        "id": "66d7dcdd-1db7-4206-b224-0323a14313fe"
    },
    {
        "author": "方岳",
        "paragraphs": [
            "只有诗囊澹似僧，却嫌官屋冷于冰。",
            "桃花尽頼春风笑，惯与刘郎面熟能。"
        ],
        "title": "重宿储文",
        "id": "6d07be11-b8f6-4e66-87f9-5c1c44215d87"
    },
    {
        "author": "方岳",
        "paragraphs": [
            "长汀草色恨连天，一片飞红涨绿川。",
            "寒入湘帘君又去，只随燕子过年年。"
        ],
        "title": "次韵别友",
        "id": "aefc517d-c565-4b2e-84ad-0746007ec852"
    },
    {
        "author": "方岳",
        "paragraphs": [
            "晚迳云深雨未干，爱闲有客过方干。",
            "茶瓯之外无祗待，清坐不言松韵寒。"
        ],
        "title": "有客",
        "id": "7ec9a6b6-0190-4f45-9349-c3984754a8a7"
    },
    {
        "author": "方岳",
        "paragraphs": [
            "河汉微明星乍稀，碧莲香湿袭人衣。",
            "夜凉如水琉璃滑，自起开窗放月归。"
        ],
        "title": "夏夜",
        "id": "787c06d6-8abd-4b24-a0f1-4ec3e3fbd127"
    },
    {
        "author": "方岳",
        "paragraphs": [
            "午阴蒙密路萦纡，两两丽黄对引雏。",
            "自可曲肱惊短梦，南山丛薄有于菟。"
        ],
        "title": "山家  其一",
        "id": "2104b1d7-6a63-4c3d-9ada-2aa0558a4089"
    },
    {
        "author": "方岳",
        "paragraphs": [
            "明月相看未厌贫，好风无价一披襟。",
            "苔簷不扫少来往，两部鸣蛙草自深。"
        ],
        "title": "山家  其二",
        "id": "bc816784-fa94-4271-8000-16626fe38a4d"
    },
    {
        "author": "方岳",
        "paragraphs": [
            "一夜东风太放颠，草塘打破钓鱼船。",
            "頼渠自任脩船费，无数乱堆榆荚钱。"
        ],
        "title": "夜大风",
        "id": "e94dc94e-f0d1-49b8-a8b4-89545b75d533"
    },
    {
        "author": "方岳",
        "paragraphs": [
            "莫怨乖龙横见治，满床诗卷尽淋漓。",
            "人间书疏何为者，径挽天河一洗之。"
        ],
        "title": "夜雨屋漏",
        "id": "f39df384-151e-4bd6-981e-7595ec1ba150"
    },
    {
        "author": "方岳",
        "paragraphs": [
            "重午无人肯访临，竹低沙浅绿连阴。",
            "倚松自读离骚坐，一笑独醒江水深。"
        ],
        "title": "重午",
        "id": "8c4194f0-7091-4799-a7f9-737628d5bd71"
    },
    {
        "author": "方岳",
        "paragraphs": [
            "闽雨揉香摘未稀，钩帘顿觉暑风微。",
            "只应雪外梅花笑，肯与儿曹入枕帏。"
        ],
        "title": "茉莉",
        "id": "093f67f6-2606-4ed3-9b59-edf7bc665c77"
    },
    {
        "author": "方岳",
        "paragraphs": [
            "雪骨冰肌合耐寒，怕寒却不离家山。",
            "老夫怀土与渠等，一镢移来得许顽。"
        ],
        "title": "素馨",
        "id": "81a5528e-387c-439f-8fb8-81814dfb278a"
    },
    {
        "author": "方岳",
        "paragraphs": [
            "筠笼带雨摘初残，粟粟生寒鹤项殷。",
            "众口但便甜似蜜，宁知奇处是微酸。"
        ],
        "title": "次韵杨梅",
        "id": "262a9b42-3b80-43e2-94f2-fd26613d0eb9"
    },
    {
        "author": "方岳",
        "paragraphs": [
            "炎蒸官屋如樊笼，安得雪嚼郎官红。",
            "海山僊人隔千里，忽到眼中宗派同。"
        ],
        "title": "方红  其一",
        "id": "cac14ad5-c1fb-4f4d-876d-57eb5b67bec9"
    },
    {
        "author": "方岳",
        "paragraphs": [
            "羣仙南游三神山，亲留冰丹祛暑袢。",
            "蘂珠侍宸辄分似，我其诗之累百番。"
        ],
        "title": "方红  其二",
        "id": "6539230a-f63e-4846-baeb-4cba55ffbf8f"
    },
    {
        "author": "方岳",
        "paragraphs": [
            "春山如染费人诗，骤马新堤拂柳丝。",
            "杜宇一声春欲暮，海棠睡去未曾知。"
        ],
        "title": "次韵至能湖上",
        "id": "21c8180e-cad0-4782-85cc-852496ff3b9e"
    },
    {
        "author": "方岳",
        "paragraphs": [
            "绿阴深护碧阑干，拂拂春愁不忍看。",
            "燕子未归花落尽，一帘香雪晚风寒。"
        ],
        "title": "杨柳枝  其一",
        "id": "7d990792-5933-4ebf-beb4-a77f63777381"
    },
    {
        "author": "方岳",
        "paragraphs": [
            "抝尽青青恨未消，春风一夜长新条。",
            "多情也似相欺得，爱惹钗头翡翠翘。"
        ],
        "title": "杨柳枝  其二",
        "id": "3ad4f6be-1a03-4503-9f45-d24b5a5bd706"
    },
    {
        "author": "方岳",
        "paragraphs": [
            "晴日游丝乱入帘，夕阳更添酒家帘。",
            "粥香饧白清明近，鬭挽柔条插画簷。"
        ],
        "title": "杨柳枝  其三",
        "id": "b8e35b55-8370-4aec-8572-1690e4e0dd57"
    },
    {
        "author": "方岳",
        "paragraphs": [
            "小桥风定绿烟垂，几送行人此别离。",
            "蹀躞玉骢嘶草去，啼莺寂寞雨千丝。"
        ],
        "title": "杨柳枝  其四",
        "id": "69be3556-f876-4a2e-8db5-8e96d9661452"
    },
    {
        "author": "方岳",
        "paragraphs": [
            "几日春寒怯上楼，楼头烟缕拂帘钩。",
            "相看瘦尽浑无奈，一种风流各自愁。"
        ],
        "title": "杨柳枝  其五",
        "id": "b43202a7-560e-440e-8a0a-22ff935967a3"
    },
    {
        "author": "方岳",
        "paragraphs": [
            "一层云放一层山，小市人家翠欲环。",
            "检点只疑低数尺，一层山向隠云间。"
        ],
        "title": "观山",
        "id": "805258b7-adf2-4272-bd33-24596e2f1082"
    },
    {
        "author": "方岳",
        "paragraphs": [
            "才出城来便不同，绿杨微拂藕花风。",
            "过湖船用百钱买，卧看云归南北峰。"
        ],
        "title": "过湖",
        "id": "6bbf0ca7-61b6-4830-a978-1c0b1747b564"
    },
    {
        "author": "方岳",
        "paragraphs": [
            "一刻之间值万金，苦无人可共幽襟。",
            "几年不作西湖想，听得啼莺不自禁。"
        ],
        "tags": [
            "西湖"
        ],
        "title": "暑中杂兴  其一",
        "id": "51651193-9784-445a-87e8-3ac86cc3fa7a"
    },
    {
        "author": "方岳",
        "paragraphs": [
            "不惯山中夜月寒，满窗树影藓花干。",
            "移床近壁不敢卧，恐是龙蛇之屈蟠。"
        ],
        "title": "暑中杂兴  其二",
        "id": "a0e6e8a9-3ab2-455c-92bd-1b8828e6fc6f"
    },
    {
        "author": "方岳",
        "paragraphs": [
            "今年不上一竿竹，渠岂于人亦世情。",
            "风雨尚余千个在，结巢吾欲听秋声。"
        ],
        "title": "暑中杂兴  其三",
        "id": "d3da9e10-5663-4fac-8e61-28b671977d5e"
    },
    {
        "author": "方岳",
        "paragraphs": [
            "白鸥吾有一日雅，畴昔见之相与亲。",
            "沧浪忽欲从此逝，嗔我手揖无诗人。"
        ],
        "title": "暑中杂兴  其四",
        "id": "5d9a5a9d-523e-4c39-871f-5d77deff9bbb"
    },
    {
        "author": "方岳",
        "paragraphs": [
            "是非不到野溪边，只就梧桐听雨眠。",
            "睡熟不知溪水长，鹭鸶飞上钓鱼船。"
        ],
        "title": "暑中杂兴  其五",
        "id": "e1d2d54e-496b-441e-b0d7-3b2654921663"
    },
    {
        "author": "方岳",
        "paragraphs": [
            "平生多可曹修士，说我唐诗最逼真。",
            "不道蹇馿风雪里，何如黄犊过比邻。"
        ],
        "title": "暑中杂兴  其六",
        "id": "9ececce6-93d5-4293-bf74-f3ad3cedfbe6"
    },
    {
        "author": "方岳",
        "paragraphs": [
            "俚谓革鞾乌脚鬼，吾尊毛颖黑头公。",
            "与鞾作传何为者，颖则万世文辞工。"
        ],
        "title": "暑中杂兴  其七",
        "id": "a97702f2-7f41-4c0e-8eef-478c5b8adc35"
    },
    {
        "author": "方岳",
        "paragraphs": [
            "只锄蔬甲亦妨闲，久与溪云断往还。",
            "今日偶来僧却在，共煎茶吃话庐山。"
        ],
        "tags": [
            "庐山"
        ],
        "title": "暑中杂兴  其八",
        "id": "5a042c30-bb46-484d-adb8-5b70370d53fa"
    },
    {
        "author": "方岳",
        "paragraphs": [
            "秋日寻诗独自行，藕花香冷水风清。",
            "一凉转觉诗难做，付与梧桐夜雨声。"
        ],
        "title": "立秋",
        "id": "e0d0857d-7bb4-4739-ab21-ad811f4ee347"
    },
    {
        "author": "方岳",
        "paragraphs": [
            "南薰殿上薰风老，雨便飞来占取凉。",
            "书带香眠愁杳渺，云侵清簟竹方床。"
        ],
        "title": "书元可扇",
        "id": "ad4f6ab2-bc45-4c55-a83c-341f98577bd4"
    },
    {
        "author": "方岳",
        "paragraphs": [
            "闲云古木山藏寺，野渡孤舟水落矶。",
            "秋色无人空黯淡，竹门未掩待僧归。"
        ],
        "title": "记画",
        "id": "60ce9bae-5f44-472c-b037-ca4eb7e3094b"
    },
    {
        "author": "方岳",
        "paragraphs": [
            "晚晴铺网占鸥沙，各自分鱼就酒家。",
            "洞口醉眠船正暖，碧桃流出两三花。"
        ],
        "title": "渔父词  其一",
        "id": "bfda27d7-21ab-4f60-9c36-a87169bc6527"
    },
    {
        "author": "方岳",
        "paragraphs": [
            "阴阴深树晚生烟，雨急归来失系船。",
            "白鹭不惊沙水浅，依然共在绿杨边。"
        ],
        "title": "渔父词  其二",
        "id": "af14018a-6042-408e-b5af-2e0dbb08179a"
    },
    {
        "author": "方岳",
        "paragraphs": [
            "烟波渺渺一轻篷，浦溆生寒芦荻风。",
            "昨夜新霜鱼自少，满江明月笛声中。"
        ],
        "title": "渔父词  其三",
        "id": "47ac6b29-4aaa-461b-9f1a-d89f2df7f7c7"
    },
    {
        "author": "方岳",
        "paragraphs": [
            "沽酒归来雪满船，一蓑撑傍断矶边。",
            "谁家庭院无梅看，不似江村欲暮天。"
        ],
        "title": "渔父词  其四",
        "id": "19c8a9af-d9b4-4c5a-b6ee-884e3ab1faa3"
    },
    {
        "author": "方岳",
        "paragraphs": [
            "落日鸳鸯睡浅坡，荷花初醒水微波。",
            "玉箫吹断晴云湿，最觉池宽得月多。"
        ],
        "title": "龟巢夜宴",
        "id": "b80151c6-4f70-4ad3-8a60-a3eab754870f"
    },
    {
        "author": "方岳",
        "paragraphs": [
            "竹雨梧风满袖凉，踏槐仍逐众人忙。",
            "一觞共滴蟾蜍露，并遣五千书传香。"
        ],
        "title": "送刘仲子就试  其一",
        "id": "f51cc4e4-a40f-425d-8346-d5851c260328"
    },
    {
        "author": "方岳",
        "paragraphs": [
            "小技文章道未尊，入时新样更难论。",
            "鹄袍才脱须重读，六籍久为场屋昏。"
        ],
        "title": "送刘仲子就试  其二",
        "id": "5caea940-8281-4869-b91a-caf5f040245d"
    },
    {
        "author": "方岳",
        "paragraphs": [
            "烟雨中间几白鸥，藕花菱叶小亭幽。",
            "紫莼共煮香涎滑，吐出新诗字字秋。"
        ],
        "title": "羹莼",
        "id": "1b01108a-0e4c-4464-811f-2dfbd44c0bde"
    },
    {
        "author": "方岳",
        "paragraphs": [
            "香篆烧残小玉虬，荷花深处浴凫鸥。",
            "谈诗未了催行酒，忽送清歌浅黛愁。"
        ],
        "title": "郑文振席上",
        "id": "073c05bb-535e-451d-86d4-595835f96039"
    },
    {
        "author": "方岳",
        "paragraphs": [
            "茂竹脩林已陈迹，禹穴剡溪俱胜游。",
            "秋风倘未理归梦，我欲买船官渡头。"
        ],
        "title": "寄越友  其一",
        "id": "d6154bf1-9a24-47d1-bff6-d43a91fb3b0c"
    },
    {
        "author": "方岳",
        "paragraphs": [
            "湖山掩映信乐国，烟雨凄迷非故乡。",
            "青灯何日一杯酒，江头极目吴山长。"
        ],
        "title": "寄越友  其二",
        "id": "8bfe6c8f-3f04-4869-89b9-346cc3b0d1d4"
    },
    {
        "author": "方岳",
        "paragraphs": [
            "西湖天下奇绝处，定有老僊时下观。",
            "重来俯仰已陈迹，但见孤山烟雾漫。"
        ],
        "tags": [
            "西湖"
        ],
        "title": "跋至能所书西湖洞天事  其一",
        "id": "bde2ff5a-24a3-4ec0-a7ef-454466b588d7"
    },
    {
        "author": "方岳",
        "paragraphs": [
            "圮上老人亲堕履，衡山道士共联诗。",
            "向来此事亦多矣，我故于君了不疑。"
        ],
        "tags": [
            "衡山",
            "西湖"
        ],
        "title": "跋至能所书西湖洞天事  其二",
        "id": "8a3284d2-73c5-48ac-9324-298128519483"
    },
    {
        "author": "方岳",
        "paragraphs": [
            "江山于我故眼青，我亦辄以诗酬之。",
            "东华昨梦已尘土，千万勿令鸥鹭知。"
        ],
        "title": "陪刘提察少集四圣观  其一",
        "id": "75e83bb9-d801-4fa7-b10c-24b48c9b4966"
    },
    {
        "author": "方岳",
        "paragraphs": [
            "诗人胸次倒磊块，试浇之酒将何如。",
            "作诗不压林逋倒，正恐湖山亦厌余。"
        ],
        "title": "陪刘提察少集四圣观  其二",
        "id": "42cb0c2f-f0a7-4001-9a79-dbb372fd2515"
    },
    {
        "author": "方岳",
        "paragraphs": [
            "只为梧桐怨夜长，不知杨柳老年芳。",
            "林梢一片过云雨，便作秋声占取凉。"
        ],
        "title": "宿芳润用壁间韵",
        "id": "b6468a13-cae3-4584-b31e-3579d1641753"
    },
    {
        "author": "方岳",
        "paragraphs": [
            "几携笔砚傍书林，吟到更寒月未沈。",
            "有客忽从天禄至，人间便隔五云深。"
        ],
        "title": "次韵牟监簿  其一",
        "id": "202e7a61-1439-4746-a3f7-b299d47fc142"
    },
    {
        "author": "方岳",
        "paragraphs": [
            "秋声满院有谁来，亦欲从君话老怀。",
            "隔竹已敲茶臼雪，不知何日又清斋。"
        ],
        "title": "次韵牟监簿  其二",
        "id": "ec66676d-1b05-4918-a6c3-5ade74d31f51"
    },
    {
        "author": "方岳",
        "paragraphs": [
            "晴窗欲晓鸟声春，唤起藜床入定身。",
            "老去不知三月暮，梦中亲见两诗人。"
        ],
        "title": "梦放翁为予作贫乐斋扁诚斋许画斋壁予本无是斋亦不省诚斋之能画也",
        "id": "36d2e15e-86fa-4f99-b284-ec4a23d4db98"
    },
    {
        "author": "方岳",
        "paragraphs": [
            "空濛山翠湿乌纱，逗密穿深一迳斜。",
            "谁画秋厓满头雪，石坛倚竹看梅花。"
        ],
        "title": "早春山中  其一",
        "id": "74fb0801-2372-4c41-90cf-2b040a25061c"
    },
    {
        "author": "方岳",
        "paragraphs": [
            "竹边门自不须关，留与山云共往还。",
            "芳草初齐梅点点，绿丝茸地鹿胎斑。"
        ],
        "title": "早春山中  其二",
        "id": "b31fb177-ed56-42bc-bfdd-bc91743b676e"
    },
    {
        "author": "方岳",
        "paragraphs": [
            "兰未曾芽柳未丝，是渠春早是春迟。",
            "草塘寻见春风处，问讯如何自不知。"
        ],
        "title": "早春山中  其三",
        "id": "9ccc9847-fd77-416d-85c4-ca01b1fee52b"
    },
    {
        "author": "方岳",
        "paragraphs": [
            "吟入梅花倚树腰，不知声撼雪飘飘。",
            "山翁只道春无力，半日黏须未肯消。"
        ],
        "title": "早春山中  其四",
        "id": "993688cd-5886-4470-a4d9-0980b3cf21ef"
    },
    {
        "author": "方岳",
        "paragraphs": [
            "同时乞得杏花栽，一样高低一处裁。",
            "自是春风不齐整，半零落尽半胚胎。"
        ],
        "title": "早春山中  其五",
        "id": "8458a044-ca32-4c22-bcd9-d5517b4394f2"
    },
    {
        "author": "方岳",
        "paragraphs": [
            "团蒲曲几雪鬅鬙，寒入青灯澹似僧。",
            "只有梅花一林月，酒杯诗笔已无能。"
        ],
        "title": "元夕  其一",
        "id": "c39a1628-0878-4273-92ec-d9589cb829e6"
    },
    {
        "author": "方岳",
        "paragraphs": [
            "去年人老已苍华，野蔌山醪办咄嗟。",
            "到得今年人又老，也无筋力看梅花。"
        ],
        "title": "元夕  其二",
        "id": "b0f3a36b-3fd5-494a-9368-002a8be755de"
    },
    {
        "author": "方岳",
        "paragraphs": [
            "莫道山家不挂灯，脩身宝月一团冰。",
            "清寒照见诸人胆，却问诸人见未曾。"
        ],
        "title": "元夕  其三",
        "id": "6a695429-cdcf-4450-8567-da1668bcd462"
    },
    {
        "author": "方岳",
        "paragraphs": [
            "老去欢悰久已无，病来瘦骨不胜扶。",
            "山居幸自依青士，身事何曾问紫姑。"
        ],
        "title": "元夕  其四",
        "id": "a163f844-8411-411d-b172-bdbbeddec325"
    },
    {
        "author": "方岳",
        "paragraphs": [
            "十日春霖一日晴，打包作意办山行。",
            "月明夜半雨声急，不道老天无十成。"
        ],
        "title": "入村  其一",
        "id": "59bd640c-281d-4c50-bed9-4e05d9fb7045"
    },
    {
        "author": "方岳",
        "paragraphs": [
            "山深未必得春迟，处处山樱花压枝。",
            "桃李不言随雨意，亦知终是有晴时。"
        ],
        "title": "入村  其二",
        "id": "3204d3fd-3784-4614-9b8b-7654aae0580a"
    },
    {
        "author": "方岳",
        "paragraphs": [
            "闭门觅句每无悰，句在茅茨烟雨中。",
            "和烟和雨收拾取，等晴却写与东风。"
        ],
        "title": "入村  其三",
        "id": "60595d96-3bbf-41d1-96be-f8a60fcf616e"
    },
    {
        "author": "方岳",
        "paragraphs": [
            "宿雨初晴晓日晶，弥川满谷白云平。",
            "烂银堆里素螺髻，画出江潮万里横。"
        ],
        "title": "入村  其四",
        "id": "6512291f-a02f-4b89-875c-7d4a4431e9e6"
    },
    {
        "author": "方岳",
        "paragraphs": [
            "是叶青青花片红，剪裁无巧似春风。",
            "谁将叶作花颜色，更与春风迥不同。"
        ],
        "title": "雁来红  其一",
        "id": "d1d106bc-754c-4b10-832e-742d2a8e5ad0"
    },
    {
        "author": "方岳",
        "paragraphs": [
            "秋入山篱叶正丹，老天浑误作花看。",
            "不知宋玉今何似，雁欲来时霜正寒。"
        ],
        "title": "雁来红  其二",
        "id": "fbd6b016-75fb-46e1-8092-4015c460b52b"
    },
    {
        "author": "方岳",
        "paragraphs": [
            "月明正午一声雁，山静如秋两袖风。",
            "鹤与苍头齐睡著，无人知我此山中。"
        ],
        "title": "月下  其一",
        "id": "340071be-33e0-4739-9607-a52e39c9ac22"
    },
    {
        "author": "方岳",
        "paragraphs": [
            "春风不到莓苔石，山月自随烟水身。",
            "穷是世间常事耳，不知颠倒几多人。"
        ],
        "title": "月下  其二",
        "id": "9024d5f0-ae31-4ca2-9121-dbe7895aad8e"
    },
    {
        "author": "方岳",
        "paragraphs": [
            "几人曾识离骚面，说与兰花枉自开。",
            "却是樵夫生鼻孔，担头带得入城来。"
        ],
        "title": "买兰",
        "id": "02635dd5-8a9d-49d8-a347-84c225cf05d5"
    },
    {
        "author": "方岳",
        "paragraphs": [
            "山径阴阴雨未干，春风已暖却成寒。",
            "不缘天气浑无准，要护荼䕷继牡丹。"
        ],
        "title": "荼䕷  其一",
        "id": "450b7f76-11b5-49f4-8bcb-b3540ce286be"
    },
    {
        "author": "方岳",
        "paragraphs": [
            "手插春风十万条，野香落絮玉摇摇。",
            "黄鹂莫误看花眼，等得南薰雪未消。"
        ],
        "title": "荼䕷  其二",
        "id": "4cf4fb66-2ae5-4243-bb38-72fbc9a5d7d2"
    },
    {
        "author": "方岳",
        "paragraphs": [
            "少作花头多作丛，十分能有几分红。",
            "春工自不容人力，抱瓮穷年笑此翁。"
        ],
        "title": "牡丹多不开花",
        "id": "3afa1372-c975-4f3f-ac75-7230d5781ef9"
    },
    {
        "author": "方岳",
        "paragraphs": [
            "南薰独擅水云乡，不许人间别有香。",
            "是草是花开一遍，春风却似欠商量。"
        ],
        "title": "观荷  其一",
        "id": "62c38b6e-58ff-48d2-b0fb-31dad26d8e6f"
    },
    {
        "author": "方岳",
        "paragraphs": [
            "春红树树或丛丛，一一托根尘土中。",
            "不道独清冰氏子，炎天玉立水晶宫。"
        ],
        "title": "观荷  其二",
        "id": "88947307-7815-410c-b972-af997b0877b0"
    },
    {
        "author": "方岳",
        "paragraphs": [
            "红红白白两娉婷，一种风流各典刑。",
            "红亦非红白非白，阿娇微醉阿环醒。"
        ],
        "title": "观荷  其三",
        "id": "dfcce555-73af-400e-859e-4eacda49df94"
    },
    {
        "author": "方岳",
        "paragraphs": [
            "莲有濂溪梅有逋，两家言句满江湖。",
            "自怜尚与梅花隔，曾识先生太极图。"
        ],
        "title": "观荷  其四",
        "id": "7163cdcc-8999-46c5-97a6-46161fe4d489"
    },
    {
        "author": "方岳",
        "paragraphs": [
            "花叶根茎迥不同，略无些子犯春风。",
            "羽衣纵落寻芳后，解作清凉烈日中。"
        ],
        "title": "观荷  其五",
        "id": "28d32c9d-08df-4871-81e3-4775dd7583f3"
    },
    {
        "author": "方岳",
        "paragraphs": [
            "寒声策策琅玕碧，香气浮浮菡萏红。",
            "六月人间苦炎热，独搔残雪月明中。"
        ],
        "title": "山桥月夜",
        "id": "8fab1d54-9063-4992-b631-f22c8177a2e3"
    },
    {
        "author": "方岳",
        "paragraphs": [
            "蕴隆日日等西风，等得西风更蕴隆。",
            "四十日秋无点雨，谁将消息到梧桐。"
        ],
        "title": "秋热  其一",
        "id": "cc60c6ac-9486-45ed-93ca-16c112ea05b2"
    },
    {
        "author": "方岳",
        "paragraphs": [
            "山气爞爞旱火光，墙头枯草半青黄。",
            "饥肠惯作晴雷吼，且乞梧桐一夜凉。"
        ],
        "title": "秋热  其二",
        "id": "05d175bf-5f4e-4e16-a9b8-a0a85cca09fc"
    },
    {
        "author": "方岳",
        "paragraphs": [
            "九月年时已肃霜，今年九月尚追凉。",
            "幸吾絺绤犹无恙，杜老何烦苦自伤。"
        ],
        "title": "晚秋犹热  其一",
        "id": "81df9588-1d09-47ed-b35e-aafc6dd5d1ab"
    },
    {
        "author": "方岳",
        "paragraphs": [
            "适自相遭各有时，莫悲团扇与秋辞。",
            "班姬不死天无准，定悔当时作许悲。"
        ],
        "title": "晚秋犹热  其二",
        "id": "02d2ac9b-4381-47b7-b7b8-2b5f28985467"
    },
    {
        "author": "方岳",
        "paragraphs": [
            "窥园何物愠无端，疥手偷将玉雪团。",
            "不道主林神忌讳，鸟乌声乐并催残。"
        ],
        "title": "即事十首  其一",
        "id": "62218612-2918-41a6-8f5f-027cc6efbdd5"
    },
    {
        "author": "方岳",
        "paragraphs": [
            "野塘尺水亦生烟，宁有余波可及田。",
            "商略且为鱼作计，须臾毋死待丰年。"
        ],
        "title": "即事十首  其二",
        "id": "21349839-0846-4b8b-926b-8046174c4140"
    },
    {
        "author": "方岳",
        "paragraphs": [
            "畦丁亸懒欲谁欺，趁我山行始一犂。",
            "只有山花山鸟笑，主人元自不曾知。"
        ],
        "title": "即事十首  其三",
        "id": "dbd9c4b2-f834-45de-b617-1d9e84767bf7"
    },
    {
        "author": "方岳",
        "paragraphs": [
            "藤蔓穿篱碍草扉，与僮扶起绕松围。",
            "髯龙鳞甲动云雨，缚著空山莫遣飞。"
        ],
        "title": "即事十首  其四",
        "id": "eeb8cd13-08ee-4bd4-86ec-b8a4ee1739eb"
    },
    {
        "author": "方岳",
        "paragraphs": [
            "龙骨翻翻水倒流，藕花借与稻花秋。",
            "鱼兼熊掌不可得，宁负风光救口休。"
        ],
        "title": "即事十首  其五",
        "id": "75c532d7-4b92-4c34-af7a-8256418a90a4"
    },
    {
        "author": "方岳",
        "paragraphs": [
            "记得秋风此削瓜，偶遗子亦自成花。",
            "生生造化无终极，但有根芽未可涯。"
        ],
        "title": "即事十首  其六",
        "id": "8d46068d-8df4-4d7d-82a7-26d567561b19"
    },
    {
        "author": "方岳",
        "paragraphs": [
            "巖暝林霏日夕佳，百年宁复此秋崖。",
            "不须更问青乌子，一锸相随死便埋。"
        ],
        "title": "即事十首  其七",
        "id": "3d33472c-80fe-4a70-a523-aef09d3f7916"
    },
    {
        "author": "方岳",
        "paragraphs": [
            "赤日黄埃槁欲焚，赛神迎佛正纷纷。",
            "天公老手何关汝，一雨晴无一点云。"
        ],
        "title": "即事十首  其八",
        "id": "b857eadf-93b5-4570-b944-6a47147cbd19"
    },
    {
        "author": "方岳",
        "paragraphs": [
            "得摇牙处尽摇牙，底用鸣声遶鬓譁。",
            "政自为渠眠不熟，西风吹叶打窗纱。"
        ],
        "title": "即事十首  其九",
        "id": "807dbf0b-7695-44e3-b2cf-2d851a2025a4"
    },
    {
        "author": "方岳",
        "paragraphs": [
            "残鬓萧萧不满梳，秋风椎髻立庭除。",
            "日明照见崚嶒影，自是山僧不是予。"
        ],
        "title": "即事十首  其一○",
        "id": "8c489ba7-6c2d-4c9e-a021-9651e4d79c32"
    },
    {
        "author": "方岳",
        "paragraphs": [
            "羊裘偃蹇钓烟沙，不肯云台定等差。",
            "汉室了无尘土在，满江风月自芦花。"
        ],
        "title": "钓台",
        "id": "13cdc060-16c3-4ed8-a5aa-0bbff7dada94"
    },
    {
        "author": "方岳",
        "paragraphs": [
            "送出青山点点愁，数声柔艣隔沧洲。",
            "白鸥不受人间暑，明月一江天地秋。"
        ],
        "title": "题雄观",
        "id": "5946f812-4dcc-43ab-8cde-8e20d1a26ad4"
    },
    {
        "author": "方岳",
        "paragraphs": [
            "误脱农蓑拾汉科，空山奈此月明何。",
            "秋风又跨扬州鹤，行路正难愁思多。"
        ],
        "title": "次韵酬因胜老  其一",
        "id": "87196f11-3d13-4e55-979c-655cf71f78d4"
    },
    {
        "author": "方岳",
        "paragraphs": [
            "雁落平沙字字愁，打包不肯与山留。",
            "一篷烟雨载秋去，诗在江南芦荻洲。"
        ],
        "title": "次韵酬因胜老  其二",
        "id": "19426e1b-62aa-4d9c-995e-53d8945084e7"
    },
    {
        "author": "方岳",
        "paragraphs": [
            "浅山如霁水连天，江北江南路几千。",
            "入梦老亲双白发，归欤早及菊花前。"
        ],
        "title": "次韵酬因胜老  其三",
        "id": "e4ee6b42-9061-4def-8c9a-fda5f1da5dc3"
    },
    {
        "author": "方岳",
        "paragraphs": [
            "秋风谁怒水中蟹，昨梦不疑杯里蛇。",
            "迸齿清寒银粟粟，不随盐酪供毗耶。"
        ],
        "title": "客饟银茄不敢送场屋士",
        "id": "769260b4-722c-4f02-b20b-c026ea55188c"
    },
    {
        "author": "方岳",
        "paragraphs": [
            "买鱼聊复醉𨠵船，万事从来付老天。",
            "欲办把茅无计可，不量吾力更筹边。"
        ],
        "title": "次韵郑省仓  其一",
        "id": "94ab21ba-b95d-4d28-97da-59f6f8048d72"
    },
    {
        "author": "方岳",
        "paragraphs": [
            "归去来兮月一船，世途难似上青天。",
            "烟蓑自与轻鸥狎，却在风涛阿那边。"
        ],
        "title": "次韵郑省仓  其二",
        "id": "6f8f6fc8-f68c-4343-abf2-d3a89a74f104"
    },
    {
        "author": "方岳",
        "paragraphs": [
            "紫薇花下玉丁东，夜午牵牛亦未中。",
            "孔壁尚余金石奏，卷班翻过玉成宫。"
        ],
        "title": "丁祭",
        "id": "c7c1147a-4b27-434c-ab65-c814e0e59d90"
    },
    {
        "author": "方岳",
        "paragraphs": [
            "黄尘茫茫行野马，白发混混争蜗牛。",
            "老心如水夜声寂，明月不减山间秋。"
        ],
        "title": "中秋",
        "id": "f8437cba-fd15-406f-9f36-e6f449621f48"
    },
    {
        "author": "方岳",
        "paragraphs": [
            "可是诗边欠老干，藓床相对话灯残。",
            "秋城一夜江湖晚，风雨重阳菊自寒。"
        ],
        "title": "次韵斋宿  其一",
        "id": "56c14d5e-8832-486f-a7b0-ce205ffd6477"
    },
    {
        "author": "方岳",
        "paragraphs": [
            "黄花白发两关情，并入斋房长短更。",
            "久客自知秋意思，底须蛩雨做寒声。"
        ],
        "title": "次韵斋宿  其二",
        "id": "2181cda0-b7bd-4a59-b1a5-0efdf8337a15"
    },
    {
        "author": "方岳",
        "paragraphs": [
            "六朝晴树一江秋，尽入风烟顶𩕳头。",
            "老手更擎江色出，小亭景却胜于楼。"
        ],
        "title": "题甘露寺中峰  其一",
        "id": "966336e3-2430-43f2-b8af-6ec5e347aa0e"
    },
    {
        "author": "方岳",
        "paragraphs": [
            "金焦两点自东西，著我于中亦一奇。",
            "菰叶苹花秋共晚，山寒未必白鸥知。"
        ],
        "title": "题甘露寺中峰  其二",
        "id": "a115a685-fcad-4338-9227-94906b9c7dcd"
    },
    {
        "author": "方岳",
        "paragraphs": [
            "一生坐与蛇添足，万事不如龟缩头。",
            "亦笑军持太多事，孤桐自了月明秋。"
        ],
        "title": "送琴遂还楚东  其一",
        "id": "97a31a4f-097a-419e-8792-e3a90ac11296"
    },
    {
        "author": "方岳",
        "paragraphs": [
            "脚根踏地袈裟破，鼻孔撩天拄杖横。",
            "归扫秋云趺足坐，荻花半落晚风晴。"
        ],
        "title": "送琴遂还楚东  其二",
        "id": "0fc65e1a-4bd2-4823-b150-6aec71fbd661"
    },
    {
        "author": "方岳",
        "paragraphs": [
            "凡我同盟鸥鹭羣，既盟之后亦幽欣。",
            "山中芝术香堪煮，鹤未归来空暮云。"
        ],
        "title": "梦中  其一",
        "id": "75b561bd-b761-4731-809d-93e8f0076576"
    },
    {
        "author": "方岳",
        "paragraphs": [
            "树擎晚色柔枝碧，兔睡晴香老月寒。",
            "自滴玉蜍秋满袖，轻云片片泊阑干。"
        ],
        "title": "梦中  其二",
        "id": "a261fdb0-4524-4088-9e2e-8e7731c3cd64"
    },
    {
        "author": "方岳",
        "paragraphs": [
            "秋老江南隔岸山，断云衰草雨斑斑。",
            "烟帆未可横江去，鸣艣恐妨鸥鹭闲。"
        ],
        "title": "东津",
        "id": "0a5e7814-cade-4dc4-ac5b-19310ef9139b"
    },
    {
        "author": "方岳",
        "paragraphs": [
            "雨宿疎篷不耐闲，苹花菰叶老江干。",
            "鹭飞欲下忽惊起，秋水新添一寸寒。"
        ],
        "title": "雨宿",
        "id": "75a6bd6c-2a1a-4134-becc-7602a75e03d7"
    },
    {
        "author": "方岳",
        "paragraphs": [
            "自掩窗纱护夕阳，碧壶深贮溜晴光。",
            "可曾见此春风面，浄洗铅华试晓霜。"
        ],
        "title": "次韵梁倅秋日白牡丹",
        "id": "ad66922c-14bd-4b7f-ba80-bf9ad21797d0"
    },
    {
        "author": "方岳",
        "paragraphs": [
            "厥草惟夭簇绛缯，猩红初滴尚炎蒸。",
            "西风坐阅芙蓉老，合是花中耐久朋。"
        ],
        "title": "赪桐花  其一",
        "id": "f9e10ce0-3f3d-48f1-9310-aa7dee5e2506"
    },
    {
        "author": "方岳",
        "paragraphs": [
            "似子圆红不似花，绿丛擎出野人家。",
            "亦知吟骨今当换，火候初成独体砂。"
        ],
        "title": "赪桐花  其二",
        "id": "0df7b6d5-325b-424c-ada1-4803bbac72b5"
    },
    {
        "author": "方岳",
        "paragraphs": [
            "每评吾郡佳山水，当以水西为最奇。",
            "径向水西非具眼，不眠偶爱不渠知。"
        ],
        "title": "题偶爱  其一",
        "id": "9624bee9-b48b-4442-af9c-28701e6d4c6c"
    },
    {
        "author": "方岳",
        "paragraphs": [
            "长汀宜日山宜雨，尽在鸥看鹭听中。",
            "想见夜寒留客醉，倚阑拍手唤渔篷。"
        ],
        "title": "题偶爱  其二",
        "id": "1a934ab5-c0c8-4560-9101-8035797f2071"
    },
    {
        "author": "方岳",
        "paragraphs": [
            "随行茶灶曾同宿，看尽朝岚与夕霏。",
            "一片诗愁秋渺渺，树林深处见僧归。"
        ],
        "title": "题偶爱  其三",
        "id": "4bb74b63-f7d6-46c7-b3d5-46d376c44162"
    },
    {
        "author": "方岳",
        "paragraphs": [
            "溪云莫怪尘埃面，更与青山把一杯。",
            "未省此诗容写否，闻渠曾识谪僊来。"
        ],
        "title": "题偶爱  其四",
        "id": "f78d88b9-8285-4aaf-940a-2365c4f334db"
    },
    {
        "author": "方岳",
        "paragraphs": [
            "山知吾亦以诗豪，畴昔于山只淡交。",
            "清得不多赢得瘦，一生悔读楚离骚。"
        ],
        "title": "湖上醉题",
        "id": "4186edcf-8616-453f-bcb3-6b3f4113dd08"
    },
    {
        "author": "方岳",
        "paragraphs": [
            "万柄风荷秋渺然，百钱又买过湖船。",
            "菰蒲鸥鹭浑相识，惊怪人间已十年。"
        ],
        "title": "梦过湖",
        "id": "88855309-9b37-40fa-b4c0-9e90a9fb703c"
    },
    {
        "author": "方岳",
        "paragraphs": [
            "屋头乌桕午阴密，牛与牧童相对眠。",
            "不是官中催税急，十年前已学耕田。"
        ],
        "title": "行田  其一",
        "id": "9776118b-fc12-4cd1-814b-feae68719c5a"
    },
    {
        "author": "方岳",
        "paragraphs": [
            "老农具榻茅茨底，准拟先生欲岸巾。",
            "笑道已呼儿贳酒，月明且不厌家贫。"
        ],
        "title": "行田  其二",
        "id": "42b13827-0506-445f-a348-033edbd171e8"
    },
    {
        "author": "方岳",
        "paragraphs": [
            "老兔酣眠一夜霜，妖蟇健啖未渠央。",
            "人间今欠玉川子，生语聱牙满世香。"
        ],
        "title": "月蚀",
        "id": "ed1a81af-af7f-4870-821a-b8735e9c4d33"
    },
    {
        "author": "方岳",
        "paragraphs": [
            "秋风吹裂旧荷衣，自读离骚倚落晖。",
            "已觉芦花洲渚冷，水天归雁著行飞。"
        ],
        "title": "次韵陈帐管秋思  其一",
        "id": "49305506-7714-40f9-a2d8-2e73ea202a3d"
    },
    {
        "author": "方岳",
        "paragraphs": [
            "人家一样卷湘帘，惹起新愁到酒边。",
            "久客不知诗瘦损，小楼孤倚月娟娟。"
        ],
        "title": "次韵陈帐管秋思  其二",
        "id": "18cf17a0-d533-40ff-8092-599d2df74782"
    },
    {
        "author": "方岳",
        "paragraphs": [
            "且容晴梦泊鸥沙，传语茶头莫点茶。",
            "山客不归秋自老，满城风雨又黄花。"
        ],
        "title": "访恭率翁不值",
        "id": "9fdb6e1d-30b5-459d-b559-7e7c1187a937"
    },
    {
        "author": "方岳",
        "paragraphs": [
            "枯荷折苇卧凫鸥，小雨轻烟画出秋。",
            "自唤短篷将老砚，石亭寻客了诗愁。"
        ],
        "title": "还留石亭",
        "id": "65c843aa-a1f1-4dfc-96a9-5c75f63ca2af"
    },
    {
        "author": "方岳",
        "paragraphs": [
            "江鲈淮蟹不论钱，肯到湖边明月船。",
            "玉鲙雪螯新煮酒，桂花香后菊花前。"
        ],
        "title": "次韵客饟鲈蟹",
        "id": "121c9aa2-8fd1-4b71-b2e6-221f81fbef60"
    },
    {
        "author": "方岳",
        "paragraphs": [
            "半床明月老秋风，未必诗人一例穷。",
            "比似乐天犹欠在，是非已落酒杯中。"
        ],
        "title": "戏简王尉  其一",
        "id": "bf4c0ef0-69ee-453d-bf6a-755924801d3d"
    },
    {
        "author": "方岳",
        "paragraphs": [
            "楚云迟上木兰船，惹得秋辞亦浪传。",
            "不直翠眉亲唱与，故应无分学彭宣。"
        ],
        "title": "戏简王尉  其二",
        "id": "9793c5c5-050c-47da-951b-4419f90f26f2"
    },
    {
        "author": "方岳",
        "paragraphs": [
            "不奈梅花尔许愁，天寒孤倚夕阳楼。",
            "近城鸥鹭逢人惯，肯与渔蓑共钓舟。"
        ],
        "title": "少微楼",
        "id": "58538a43-9ede-4b15-bd80-06cd06b0029a"
    },
    {
        "author": "方岳",
        "paragraphs": [
            "鹤骨清寒不受吹，白云侵砚懒题诗。",
            "雨深更觅山寒甚，过了重阳菊未知。"
        ],
        "title": "洞元小集",
        "id": "a296568d-72a4-4107-9a08-0357e6d5bbe0"
    },
    {
        "author": "方岳",
        "paragraphs": [
            "吴宫金蹙凤花绫，春暖熏笼换水沈。",
            "那似冰桥楮夫子，满牀明月解微吟。"
        ],
        "title": "答惠楮衾",
        "id": "6c94f6b6-f06f-47db-82cc-41fe3f5a7177"
    },
    {
        "author": "方岳",
        "paragraphs": [
            "砚香不肯与山留，雨浥寒花断送秋。",
            "后夜酒醒诗更好，淡烟荒草并渔舟。"
        ],
        "title": "次韵别友",
        "id": "f10acac5-ae47-4c6d-9db0-7c9414893a9a"
    },
    {
        "author": "方岳",
        "paragraphs": [
            "帽不禁吹怯酒觞，只携老砚了重阳。",
            "黄花未抵渊明瘦，却做离骚以上香。"
        ],
        "title": "重阳",
        "id": "d8a6deaa-abac-4935-91c3-5f297960f568"
    },
    {
        "author": "方岳",
        "paragraphs": [
            "满城风雨近重阳，城脚谁家菊自黄。",
            "又是江南离别处，寒烟吹雁不成行。"
        ],
        "title": "九日道中凄然忆潘邠老之句",
        "id": "b0f1f1a6-e187-486f-885e-57754723b213"
    },
    {
        "author": "方岳",
        "paragraphs": [
            "约住山云倚断栏，云如秋薄与山环。",
            "为山醉矣无山句，山不负予予负山。"
        ],
        "title": "用吕宗卿山亭韵",
        "id": "b046cc4b-3863-4ea4-b57b-0da25b24cb56"
    },
    {
        "author": "方岳",
        "paragraphs": [
            "田头科斗古文字，石上臼漥山鼎彜。",
            "勘破世间烦恼障，醉而已矣不吟诗。"
        ],
        "title": "田头  其一",
        "id": "4f88d2f1-52b4-4a08-8bc4-b6111e9febd7"
    },
    {
        "author": "方岳",
        "paragraphs": [
            "秧田多种八月白，草树初开九里香。",
            "但得有牛横短笛，一蓑春雨自农桑。"
        ],
        "title": "田头  其二",
        "id": "36e3a6d8-3cc5-4d36-9ddc-4328863b80b4"
    },
    {
        "author": "方岳",
        "paragraphs": [
            "一舸秋风梦亦寒，津人只作贾胡看。",
            "断桥袖手暮烟合，等得芦花雪满滩。"
        ],
        "title": "严陵待锁  其一",
        "id": "485a3270-eec2-49db-a74b-9e67c43c2513"
    },
    {
        "author": "方岳",
        "paragraphs": [
            "关却疎篷只恁休，莫留霜月伴孤舟。",
            "津亭万一商分数，锁到明朝何处求。"
        ],
        "title": "严陵待锁  其二",
        "id": "1a0dbd8d-aaf3-4a4b-8904-191c2eb92865"
    },
    {
        "author": "方岳",
        "paragraphs": [
            "手葺溪堂旋补茅，好山带郭转林梢。",
            "与君共有吟诗癖，月下柴门不厌敲。"
        ],
        "title": "过陈汤卿溪堂",
        "id": "da7cc86e-49c1-424b-ab7b-a687cf7cb670"
    },
    {
        "author": "方岳",
        "paragraphs": [
            "一钱不直管城子，万事称好孔方兄。",
            "山房自做松风梦，星斗阑干霜月明。"
        ],
        "title": "宿珠溪",
        "id": "763046f1-5c79-420e-aa06-5efdc0c4c9cc"
    },
    {
        "author": "方岳",
        "paragraphs": [
            "不论青紫已离离，烟湿春畦手自治。",
            "一笑摩挲空洞腹，是间尽纳几须弥。"
        ],
        "title": "种芥",
        "id": "76fd0975-2fa6-484b-9625-42b48afc3d4b"
    },
    {
        "author": "方岳",
        "paragraphs": [
            "下秧已觉齿生津，坐想堆盘雨夜春。",
            "政恐厨人无变馔，庾郎贫不似吾贫。"
        ],
        "title": "种韭",
        "id": "40de003c-1063-49c7-bed5-0e76f83e4cdb"
    },
    {
        "author": "方岳",
        "paragraphs": [
            "老圃相传秋后菘，砖炉石铫一年冬。",
            "宁知迟种迟于我，又见南薰上番风。"
        ],
        "title": "种菘",
        "id": "22af379c-5bf7-4b4e-a79c-43c81335201c"
    },
    {
        "author": "方岳",
        "paragraphs": [
            "此君有节瘦如许，老子无心酷似之。",
            "莫向人间危处去，溪云迳雪尽扶持。"
        ],
        "title": "采筇",
        "id": "19837602-a84b-4938-9699-57062f043ed7"
    },
    {
        "author": "方岳",
        "paragraphs": [
            "石田荦确底须嫌，苦说频年不下镰。",
            "烟雨一犂经老手，翻匙香雪十分甜。"
        ],
        "title": "观刈  其一",
        "id": "255a89f1-53bf-494e-a81b-dbd38408bddf"
    },
    {
        "author": "方岳",
        "paragraphs": [
            "蹄豚盂酒祝瓯窭，一饱人间百事休。",
            "已约山妻同野饭，今年又胜去年秋。"
        ],
        "title": "观刈  其二",
        "id": "ecdb5a42-a04d-402a-9222-62f8d7789d36"
    },
    {
        "author": "方岳",
        "paragraphs": [
            "秋来谁不负归田，炊玉尝新喜欲颠。",
            "乞我一年横短笛，太平有象是丰年。"
        ],
        "title": "观刈  其三",
        "id": "9cd607f2-8e4c-42dd-a1a0-d5f4fc61d7b0"
    },
    {
        "author": "方岳",
        "paragraphs": [
            "蹲鸱不紫茯苓黄，初斸春烟带土香。",
            "久觉相如诗肺渴，入山餐玉不传方。"
        ],
        "title": "李监饟四物各以一绝答之 土瓜",
        "id": "e4118721-1238-4ebb-a4ab-3b07369113aa"
    },
    {
        "author": "方岳",
        "paragraphs": [
            "老境于我渐不佳，一生拗性旧秋厓。",
            "笑人煮箦何时熟，生啗青青竹一排。"
        ],
        "title": "李监饟四物各以一绝答之 甘蔗",
        "id": "f4fea6c8-13e9-454b-a822-d1556890e17f"
    },
    {
        "author": "方岳",
        "paragraphs": [
            "肉未为奇骨最奇，透明玛瑙碎琉璃。",
            "老饕不奈残牙齿，却爱桃花软玉脂。"
        ],
        "title": "李监饟四物各以一绝答之 鲟鲊",
        "id": "253a0bd0-c5fa-461d-9807-b118570d6ea0"
    },
    {
        "author": "方岳",
        "paragraphs": [
            "翠箬红泥曲米春，篆滩风月入厨珍。",
            "谁令渠识黄庭字，且醉胸中无字人。"
        ],
        "title": "李监饟四物各以一绝答之 鹅鲊",
        "id": "d3177143-33c2-4dcc-bee2-13e74dbb3d4b"
    },
    {
        "author": "方岳",
        "paragraphs": [
            "秋来何但食无鱼，老去宁须腹有书。",
            "空洞略容君几辈，草泥郭索一从渠。"
        ],
        "title": "擘蟹",
        "id": "c15f76ff-17e5-4957-bc42-3e04ee9b2cd2"
    },
    {
        "author": "方岳",
        "paragraphs": [
            "冰盘飞缕落芳馨，雪色微红糁玉霙。",
            "唤起笭箵十年梦，诗肠平截鹭波清。"
        ],
        "title": "次韵姚监丞斫鲙  其一",
        "id": "6c974c5f-5083-41fb-892f-5d5ff91dd326"
    },
    {
        "author": "方岳",
        "paragraphs": [
            "旋捣金虀剁玉葱，半盂膏酒洗冬烘。",
            "吴中风物今犹尔，说与厨人宁舍熊。"
        ],
        "title": "次韵姚监丞斫鲙  其二",
        "id": "d22d6450-c60f-4135-a268-d4a95b4c00a7"
    },
    {
        "author": "方岳",
        "paragraphs": [
            "手㔉苍烟竹迳深，霜寒错落万黄金。",
            "何年共话商山旧，分种归来欲满林。"
        ],
        "title": "少微山观橘",
        "id": "2e447daf-9c81-48f7-922c-daf8c8174ae4"
    },
    {
        "author": "方岳",
        "paragraphs": [
            "残角吹霜月欲斜，天寒无奈客思家。",
            "不知野竹沧江上，开到梅梢第几花。"
        ],
        "title": "闻角",
        "id": "8e7a95c5-8c0d-4689-a4d2-66d11477eb7a"
    },
    {
        "author": "方岳",
        "paragraphs": [
            "黄尘没马长安道，残酒初醒雪打窗。",
            "客子惯眠芦苇岸，梦成孤桨泊寒江。"
        ],
        "title": "闻雪",
        "id": "5f1fddcc-33e2-4f2b-8351-5d1d13608ad6"
    },
    {
        "author": "方岳",
        "paragraphs": [
            "霜洗横枝月上初，春彜更可共谈无。",
            "玉杯一一寒于雪，贮以诗肠渺似湖。"
        ],
        "title": "风月堂夜饮",
        "id": "fe8d65f1-2638-4acb-81a8-445b89e8b790"
    },
    {
        "author": "方岳",
        "paragraphs": [
            "曾有诗矜白鹭闲，一生诗眼乞山漫。",
            "朝来更觉忙于我，雪沍苍溪不道寒。"
        ],
        "title": "嘲鹭",
        "id": "e4db0619-cc0b-42ae-8fd2-bc948cbd8fd0"
    },
    {
        "author": "方岳",
        "paragraphs": [
            "琵琶亭下春寒夜，湿尽青衫竟为谁。",
            "江草江花恨何极，雪瓯如此却无诗。"
        ],
        "title": "刘逊子架阁饷江茶  其一",
        "id": "4bd76850-dc6f-4f2c-bacf-b9ebf2f3b216"
    },
    {
        "author": "方岳",
        "paragraphs": [
            "醉眠彭泽几何日，只与吟诗办秫田。",
            "灵草独醒山雨外，可曾持到漉巾前。"
        ],
        "title": "刘逊子架阁饷江茶  其二",
        "id": "dd4e4107-cb6c-48e8-8415-00456c330245"
    },
    {
        "author": "方岳",
        "paragraphs": [
            "一藤碎踏两山云，看尽朝岚与夕曛。",
            "留得如来舍身相，共敲苍雪了炉熏。"
        ],
        "title": "光孝寺作茶供",
        "id": "c1ac3b57-5d1a-4c3a-9a88-d71c4745719a"
    },
    {
        "author": "方岳",
        "paragraphs": [
            "茅舍生苔费梦思，竹炉烹雪复何时。",
            "北山怕有移文在，谨勿便令猿鹤知。"
        ],
        "title": "次韵君用寄茶",
        "id": "f8fddd61-aa82-4f83-a70f-525b08fe4922"
    },
    {
        "author": "方岳",
        "paragraphs": [
            "雪片初飞岁已除，竹篱梅自可吾庐。",
            "归来只有穷相守，未议移文送却渠。"
        ],
        "title": "除夜  其一",
        "id": "94904b3c-ed26-436f-a9dc-88fc625c4d42"
    },
    {
        "author": "方岳",
        "paragraphs": [
            "莫笑青衫霜叶枯，六年不改旧称呼。",
            "人间书疏非吾事，菜缕春盘何处无。"
        ],
        "title": "除夜  其二",
        "id": "208d1c51-f317-41d6-a2d4-56f7ebead2b0"
    },
    {
        "author": "方岳",
        "paragraphs": [
            "更与梅花把一杯，醉题帖子等春来。",
            "须臾便是隔年事，留得寒香一并开。"
        ],
        "title": "除夜  其三",
        "id": "32d0f3f1-b522-4d9c-be1f-c81b89d5a4bf"
    },
    {
        "author": "方岳",
        "paragraphs": [
            "春入荷葭坞亦奇，坞名不枉与天知。",
            "绿章并按闲池沼，岂但乌台要勘诗。"
        ],
        "title": "除夜  其四",
        "id": "b0c6ddf9-d05f-42fa-88eb-e04b2be712fa"
    },
    {
        "author": "方岳",
        "paragraphs": [
            "幸有牛衣暖似春，可曾半字日边人。",
            "不知相国何为者，撩得诸公屋大嗔。"
        ],
        "title": "除夜  其五",
        "id": "b06b9ec6-cab0-46bc-8292-1852dde99531"
    },
    {
        "author": "方岳",
        "paragraphs": [
            "眼底童乌已七龄，吾伊略亦记群经。",
            "丁宁莫就中书试，只可松边竹下听。"
        ],
        "title": "除夜  其六",
        "id": "11dd401b-1c45-4659-bc03-9d68eadcbb37"
    },
    {
        "author": "方岳",
        "paragraphs": [
            "枯松煮瀑香可啜，野竹生萌甜可掘。",
            "山中道士归不归，一夜猿鹤老明月。"
        ],
        "title": "山庵",
        "id": "f86b96ff-d6fa-4e4e-bf05-b9d95504d080"
    },
    {
        "author": "方岳",
        "paragraphs": [
            "干坤不尽一蘧庐，方寸中间几太虚。",
            "办著海涛三万里，乃翁底用费分疎。"
        ],
        "title": "题赵漕小蓬莱  其一",
        "id": "31144645-854e-47f9-8a57-55b5e2b935ad"
    },
    {
        "author": "方岳",
        "paragraphs": [
            "老夫曾到道家山，太乙青藜夜叩关。",
            "著作承明今付子，仙壶元不隔人间。"
        ],
        "title": "题赵漕小蓬莱  其二",
        "id": "5ea751ae-05fa-4219-8f2f-ba2a379dc81d"
    },
    {
        "author": "方岳",
        "paragraphs": [
            "不是山阴访戴船，真成迷局烂柯仙。",
            "径行处用规摹取，归与都人作画传。"
        ],
        "title": "寄游山友人",
        "id": "2f474e93-d9e3-4c25-b9ed-a1f263437afe"
    },
    {
        "author": "方岳",
        "paragraphs": [
            "云湿棋枰不堪著，满壑松寒鸟声乐。",
            "向来石鼎老弥明，松下无人启玄钥。"
        ],
        "title": "紫极宫用吕宗卿韵",
        "id": "b803e4b1-2026-46e3-b18d-9251a7241d6d"
    },
    {
        "author": "方岳",
        "paragraphs": [
            "平生看破刘文叔，不肯依乘赤伏符。",
            "底处只缘曾识面，故应人唤作狂奴。"
        ],
        "title": "书客星阁  其一",
        "id": "9d6a94b1-d527-4374-bc3b-204e24979005"
    },
    {
        "author": "方岳",
        "paragraphs": [
            "小留不过貂蝉耳，亦恐遭人白眼看。",
            "已自费辞侯霸辈，归来漱石暮江寒。"
        ],
        "title": "书客星阁  其二",
        "id": "b2a498f5-2825-4c1d-8c2c-429cb7ba3ebb"
    },
    {
        "author": "方岳",
        "paragraphs": [
            "小炷炉熏待瀹茶，瓦盆添水养蒲芽。",
            "江南地暖得春早，开尽雪篱无数花。"
        ],
        "title": "紫虚观",
        "id": "1f05b30d-c151-41b7-93d6-2f713a7b837e"
    },
    {
        "author": "方岳",
        "paragraphs": [
            "结楼多与青山对，却是青山不对渠。",
            "见说蜃巖排闼入，一窗晴色共残书。"
        ],
        "title": "寄题章氏起青楼  其一",
        "id": "c0900dda-7cb9-4777-968b-8d729d7320ef"
    },
    {
        "author": "方岳",
        "paragraphs": [
            "寒青拔起二千石，山是一分云一分。",
            "切莫向渠谈世事，怕渠说与沈休文。"
        ],
        "title": "寄题章氏起青楼  其二",
        "id": "ec19c49a-b0db-434f-a714-46e7812aa746"
    },
    {
        "author": "方岳",
        "paragraphs": [
            "径与三茅借一峰，自携周易听松风。",
            "隠居本为逃名计，结入头衔却不中。"
        ],
        "title": "题郭氏继一堂  其一",
        "id": "b16ade38-b511-4eb8-ac24-7ae1492be255"
    },
    {
        "author": "方岳",
        "paragraphs": [
            "渔蓑钓艇越中居，底处烟波不属渠。",
            "一曲鉴湖须敕赐，却令鸥鸟费分疎。"
        ],
        "title": "题郭氏继一堂  其二",
        "id": "9851d0db-c8d1-4372-a8e8-28384e2c49ac"
    },
    {
        "author": "方岳",
        "paragraphs": [
            "好山倒合诗人管，新出东巖付此公。",
            "略向画图曾半面，石床定许听松风。"
        ],
        "title": "寄题赵德成东巖  其一",
        "id": "87aeb536-68ec-499c-aa99-74f491f0946e"
    },
    {
        "author": "方岳",
        "paragraphs": [
            "人间无处著我辈，只可飞泉藓石边。",
            "习气犹余子虚赋，苦令猿鹤怨风烟。"
        ],
        "title": "寄题赵德成东巖  其二",
        "id": "da32b40f-37df-4bad-8c0e-7bc230c50958"
    },
    {
        "author": "方岳",
        "paragraphs": [
            "空山谁可闲来往，自种梅花伴月明。",
            "小筑便为身后计，此奇千古未忘情。"
        ],
        "title": "寄题赵德成东巖  其三",
        "id": "27f1b7d0-3111-48bd-8f30-9f2577356550"
    },
    {
        "author": "方岳",
        "paragraphs": [
            "林下风流自一家，纵施朱亦不奢华。",
            "冷香犹带灞桥雪，不比春风桃杏花。"
        ],
        "title": "陈汤卿致绍梅",
        "id": "240cf217-19aa-43df-91b0-09cdbe31476b"
    },
    {
        "author": "方岳",
        "paragraphs": [
            "瀑煮春风生意长，梅花吹雪入诗香。",
            "夜寒记得僧房梦，脩竹半窗云一床。"
        ],
        "title": "次韵徐宰集珠溪",
        "id": "3fb8a857-bdac-4eb2-90a1-c2958cba5012"
    },
    {
        "author": "方岳",
        "paragraphs": [
            "结庐旧与青山对，脩竹萧疎半不存。",
            "惟有亭前古梅在，暗香疎影几黄昏。"
        ],
        "title": "林和靖墓",
        "id": "297a99dd-000e-4ecc-baef-4811702f2bca"
    },
    {
        "author": "方岳",
        "paragraphs": [
            "尘土侵人懒出门，小窗容我负晴暾。",
            "梦骑瘦马寻诗去，曾到梅花深雪村。"
        ],
        "title": "晴梦",
        "id": "d13f10c0-9f6e-41d3-b844-8795af28ff04"
    },
    {
        "author": "方岳",
        "paragraphs": [
            "水僊婉弱山樊冗，自我视之儿女曹。",
            "鲁直径令相伯仲，至今未敢广离骚。"
        ],
        "title": "逢梅  其一",
        "id": "939c1798-9db8-4d66-8be8-9833b29882b2"
    },
    {
        "author": "方岳",
        "paragraphs": [
            "人言草没孤山冢，从此梅花不要诗。",
            "却是未嫌吾辈在，一枝开过竹巴篱。"
        ],
        "title": "逢梅  其二",
        "id": "359406cb-71d0-4e37-90dc-1b758709bbe8"
    },
    {
        "author": "方岳",
        "paragraphs": [
            "竹遶疎篱水遶村，一枝无语更黄昏。",
            "暗香似识骚人意，月澹无风自入门。"
        ],
        "title": "梅花  其一",
        "id": "b728b001-5d09-41ed-8ed6-30fbd3e40d85"
    },
    {
        "author": "方岳",
        "paragraphs": [
            "枯梢横出竹疎疎，挟雪吹香梦自孤。",
            "立到夜深难著语，怕渠去说与林逋。"
        ],
        "title": "梅花  其二",
        "id": "c84688cf-18f1-47b9-83f6-b7b09e0d163b"
    },
    {
        "author": "方岳",
        "paragraphs": [
            "雪压横枝卧浅波，三花五蘂不须多。",
            "平生为尔添诗兴，今日无诗奈尔何。"
        ],
        "title": "梅花  其三",
        "id": "79d2a1a6-46a3-4f8b-bff5-c76dd646726d"
    },
    {
        "author": "方岳",
        "paragraphs": [
            "茅茨烟水隔孤村，雪冷谁敲月下门。",
            "只与梅花曾有旧，暗香时肯到漥尊。"
        ],
        "title": "梅花  其四",
        "id": "57256df4-1e9e-463c-8dee-7f5acbd66093"
    },
    {
        "author": "方岳",
        "paragraphs": [
            "蹇馿踏雪灞桥春，画出茅茨野水滨。",
            "才见梅花诗便好，梅花却是定诗人。"
        ],
        "title": "寻诗",
        "id": "08a34be3-68f1-4e72-88af-a7358fbe125f"
    },
    {
        "author": "方岳",
        "paragraphs": [
            "冰雪之晨草木屯，南枝亦有未招魂。",
            "一愁泥就孤山骨，正恐诗谈太不根。"
        ],
        "title": "次韵赵尉梅句  其一",
        "id": "78e9ffb9-c659-49f7-8992-fc090fbc006e"
    },
    {
        "author": "方岳",
        "paragraphs": [
            "疎花不受世间寒，得圣之清自可餐。",
            "今日湖山人已朽，何如茅屋雪中看。"
        ],
        "title": "次韵赵尉梅句  其二",
        "id": "cdf2f536-0de0-4893-af8d-64d0d71392c5"
    },
    {
        "author": "方岳",
        "paragraphs": [
            "行缠不了醉生涯，空宿沙头卖酒家。",
            "最是晓寒吟未稳，雪深无面见梅花。"
        ],
        "title": "雪中",
        "id": "fa99e4c8-a847-451a-9eac-7a8bccfda60b"
    },
    {
        "author": "方岳",
        "paragraphs": [
            "一船明月秋江冷，曾与梅花有约来。",
            "谁唤雪溪回短棹，宁孤何逊莫孤梅。"
        ],
        "title": "次韵李山窗",
        "id": "be346edc-fa8d-4dca-9a51-2f2017988620"
    },
    {
        "author": "方岳",
        "paragraphs": [
            "不肯春风时世粧，岁寒崖谷倚冰霜。",
            "人间亦有知香者，盍遣一枝横出墙。"
        ],
        "title": "闲居无与酬答因假庭下三物作 桃讽梅",
        "id": "92b6c6e5-9495-4a15-b09f-0b44e44a56a4"
    },
    {
        "author": "方岳",
        "paragraphs": [
            "下欲成蹊春已残，雨红犹自有人看。",
            "极知不与君同调，但守平生一点酸。"
        ],
        "title": "闲居无与酬答因假庭下三物作 梅谢桃",
        "id": "8f088117-8123-45e9-b9f0-402e507a39b5"
    },
    {
        "author": "方岳",
        "paragraphs": [
            "一壑烟寒孰与娱，横斜影对此君臞。",
            "风饕雪虐转强项，惟我与君其是夫。"
        ],
        "title": "闲居无与酬答因假庭下三物作 梅问竹",
        "id": "1461556e-b9fb-4af0-9c56-13df07353fcf"
    },
    {
        "author": "方岳",
        "paragraphs": [
            "不随桃李共争春，犹作疎花向世人。",
            "耸壑未妨吾独步，要看晚节玉璘珣。"
        ],
        "title": "闲居无与酬答因假庭下三物作 竹答梅",
        "id": "d4ebc916-baa5-445d-bcdf-6207218e9a37"
    },
    {
        "author": "方岳",
        "paragraphs": [
            "一梢两梢晓滩月，三花五花暮江雪。",
            "春风到手眼生寒，烟水村深有茅蕝。"
        ],
        "title": "书赵相公梅卷",
        "id": "15058e32-d51b-4044-b483-c0edd21ed951"
    },
    {
        "author": "方岳",
        "paragraphs": [
            "亦笑诗书记姓名，到头为祟若为情。",
            "汉家礼乐今尘土，不欠当时鲁两生。"
        ],
        "title": "次韵酬奚兄  其一",
        "id": "d78003e6-36b0-430d-9072-53593b789879"
    },
    {
        "author": "方岳",
        "paragraphs": [
            "但得梅花过一冬，那须圣酒送文穷。",
            "扬州不见梅花面，莫是何郎句未工。"
        ],
        "title": "次韵酬奚兄  其二",
        "id": "9231674d-f6dd-4801-b320-984ed4f3ae54"
    },
    {
        "author": "方岳",
        "paragraphs": [
            "红薇滴露护轻寒，微鬓香丝卸玉鸾。",
            "只道春风庭掖秘，外间已作画图看。"
        ],
        "title": "昭仪春浴",
        "id": "098aafcf-2d27-4774-b75e-77dd7703a90b"
    },
    {
        "author": "方岳",
        "paragraphs": [
            "凤鞾又上玉花骢，恩在君王一笑中。",
            "三十六宫瑶草碧，不知多少恨春风。"
        ],
        "title": "贵妃夜游",
        "id": "35d07cb3-4820-41a2-905d-ca87ac3157e1"
    },
    {
        "author": "方岳",
        "paragraphs": [
            "山径留云雨未干，松声长共涧声寒。",
            "青鞋莫踏苍苔破，借与秋厓半日看。"
        ],
        "title": "浄明斋",
        "id": "559ff1a2-6d2e-4e0e-9c1e-0f20805e7eb2"
    },
    {
        "author": "方岳",
        "paragraphs": [
            "瓦盆犹带涧声寒，亦有诗情几砚间。",
            "抱石小龙鳞甲老，夜窗云气故斑斑。"
        ],
        "title": "次韵菖蒲",
        "id": "bbb710fe-5b24-418f-8908-e5ee3f1b9d47"
    },
    {
        "author": "方岳",
        "paragraphs": [
            "作券西家贷子钱，略容书卷识春妍。",
            "杜陵妇忍长贫面，夸与樵青亦自贤。"
        ],
        "title": "贷钱买牡丹屏",
        "id": "8d47da6e-08c3-4028-881f-c8e7c7362e17"
    },
    {
        "author": "方岳",
        "paragraphs": [
            "未必催租能办诗，不妨扶老上烟霏。",
            "彭仙一去夜坛冷，老鹤不归云自飞。"
        ],
        "title": "宿不老山  其一",
        "id": "bea46727-7a7f-401d-976a-240ab28111c3"
    },
    {
        "author": "方岳",
        "paragraphs": [
            "借得松风一觉眠，旋烧枯叶煮山泉。",
            "人间蚁蛭王侯梦，不到梅花纸帐边。"
        ],
        "title": "宿不老山  其二",
        "id": "0cb5da5f-78b3-470e-b99f-9b5d8485f162"
    },
    {
        "author": "方岳",
        "paragraphs": [
            "十年梦不到清都，云满寒蓑雪满颅。",
            "一片青山一黄犊，底须更著旧称呼。"
        ],
        "title": "得祠  其一",
        "id": "2ca66b9d-03de-425d-8583-e65ab7540ce8"
    },
    {
        "author": "方岳",
        "paragraphs": [
            "石床散发洒松风，安用黄冠累此翁。",
            "但喜太平今有象，渔樵亦在万几中。"
        ],
        "title": "得祠  其二",
        "id": "43e3718e-561a-4a01-9fbd-47412252c5b3"
    },
    {
        "author": "方岳",
        "paragraphs": [
            "长须手挈一壶酒，问识浣花工部无。",
            "蓑笠荷锄烟雨外，再三不信是耕夫。"
        ],
        "title": "汪运干饷酒  其一",
        "id": "6ccf5ae1-4e94-4e59-8356-4a8046e7197a"
    },
    {
        "author": "方岳",
        "paragraphs": [
            "酒吾甚爱径须醉，快洗平生老瓦盆。",
            "中有笔峰能画我，一牛横笛过孤村。"
        ],
        "title": "汪运干饷酒  其二",
        "id": "17b20bbb-8861-4853-8cc5-feec95f42cd8"
    },
    {
        "author": "方岳",
        "paragraphs": [
            "耕雨虽微负郭田，卧云不用买山钱。",
            "春蓑健犊宁无语，又写前衔见集贤。"
        ],
        "title": "自嘲",
        "id": "c8a82989-c21f-44fa-a7d8-0adb2e3560ed"
    },
    {
        "author": "方岳",
        "paragraphs": [
            "鹿走山林尽自娱，宁知性命系庖厨。",
            "一杯羹足为奇货，野弋山渔何处无。"
        ],
        "title": "被劾  其一",
        "id": "c66a2e4a-f22d-4bd6-bf4b-e9cbc1690783"
    },
    {
        "author": "方岳",
        "paragraphs": [
            "谁将物命作勤渠，黄雀头行万里余。",
            "每为世情三太息，不知吾亦是苞苴。"
        ],
        "title": "被劾  其二",
        "id": "32e39579-7086-406e-886d-0415ccc698ed"
    },
    {
        "author": "方岳",
        "paragraphs": [
            "将军此腹忍饥惯，时事乃尔当何如。",
            "百骸受病惫甚矣，微此一脉民其鱼。"
        ],
        "title": "报旱",
        "id": "26ba15d9-ccd9-4370-a8d1-64426ecd6c47"
    },
    {
        "author": "方岳",
        "paragraphs": [
            "雪齿霜毛入画图，食无鱼亦饱于菟。",
            "床头鼠辈翻盆盎，自向花间捕乳雏。"
        ],
        "title": "猫叹",
        "id": "eb0d94ad-1e90-49a0-852e-f43a8c40c3b3"
    },
    {
        "author": "方岳",
        "paragraphs": [
            "北里南邻尽往还，那知有客住云间。",
            "相过肯作乡人面，问讯春溪两岸山。"
        ],
        "title": "次韵程兄投赠  其一",
        "id": "5934db99-56e4-447e-a0f4-0000d8c87e88"
    },
    {
        "author": "方岳",
        "paragraphs": [
            "知无燕颔可封侯，索米长安亦强留。",
            "输与鲈肥菰叶滑，吴中风味老孤舟。"
        ],
        "title": "次韵程兄投赠  其二",
        "id": "d005b32a-b9f6-4ac8-bbe7-c99597620358"
    },
    {
        "author": "方岳",
        "paragraphs": [
            "世于吾道转崎岖，是与非耶一子虚。",
            "借得祁山两间屋，一间分与月明居。"
        ],
        "title": "次韵赵尉",
        "id": "a3a60cb1-e532-4ee6-a6af-3bc4b385e908"
    },
    {
        "author": "方岳",
        "paragraphs": [
            "不如意事常八九，可与语人无二三。",
            "自识荆门子才甫，梦驰铁马战城南。"
        ],
        "title": "别子才司令",
        "id": "6d8df01b-0920-4af4-921c-858cde33ea15"
    },
    {
        "author": "方岳",
        "paragraphs": [
            "雨外茅茨黄叶村，老农相语一灯昏。",
            "山深未识新官姓，但说无人夜打门。"
        ],
        "title": "简徐宰  其一",
        "id": "3eacde0b-52cf-4a6e-8c39-48d9ca026615"
    },
    {
        "author": "方岳",
        "paragraphs": [
            "自织春蓑学治田，山寒辛苦不逢年。",
            "摩挲此腹何时饱，黄犊夕阳相对眠。"
        ],
        "title": "简徐宰  其二",
        "id": "8d270edf-f703-49b4-adee-6872eeb2079c"
    },
    {
        "author": "方岳",
        "paragraphs": [
            "西山有蕨北山薇，荷雨锄烟不疗饥。",
            "但得县官如卓鲁，此言只恐未曾知。"
        ],
        "title": "简徐宰  其三",
        "id": "97d0268e-4aa2-4d61-a5e5-1a0c997e4501"
    },
    {
        "author": "方岳",
        "paragraphs": [
            "俗吏相传作县难，及民那有一分宽。",
            "闻君犹逮从诸老，说到民贫鼻亦酸。"
        ],
        "title": "简徐宰  其四",
        "id": "4a6c39fb-58d6-4c73-97cd-c19cc84e0d69"
    },
    {
        "author": "方岳",
        "paragraphs": [
            "归我南山老不遭，孟亭几梦赭黄袍。",
            "强渠枉费平生力，不直君王一字褒。"
        ],
        "title": "受诰口号  其一",
        "id": "77a739db-8f6c-4629-979a-f654e493509e"
    },
    {
        "author": "方岳",
        "paragraphs": [
            "雪寒月瘦鬓成丝，缘底天家圣得知。",
            "从此江山尽驱使，小民奉敕遣吟诗。"
        ],
        "title": "受诰口号  其二",
        "id": "fdd5c42a-329a-498f-bc47-3bc0cea3a193"
    },
    {
        "author": "方岳",
        "paragraphs": [
            "唐人犹有故家存，山里鸬鹚步下村。",
            "宗派傥容诗嗣续，横枝吾亦是儿孙。"
        ],
        "title": "元英先生家鸬鹚步当文正时其裔孙楷登进士赠之诗云唐家三百年冠盖谁有诗书到远孙予家自严徙徽而谱系远矣因览石刻次韵左方",
        "id": "54b50be7-878a-4532-bc9f-60c28a9233c1"
    },
    {
        "author": "方岳",
        "paragraphs": [
            "山须未压棱层骨，诗不能平磊磈胸。",
            "烦画雪溪诗意思，梅花苍石一横筇。"
        ],
        "title": "赠写照吴生  其一",
        "id": "4420f693-1f15-49d7-906f-34048d2ec331"
    },
    {
        "author": "方岳",
        "paragraphs": [
            "几人堪画麒麟阁，万事不如鹦鹉杯。",
            "只谓故吾诗瘦耳，寒沙鸥鹭莫惊猜。"
        ],
        "title": "赠写照吴生  其二",
        "id": "4acc805e-08ca-4a67-8c59-02b107718fd7"
    },
    {
        "author": "方岳",
        "paragraphs": [
            "黄金汉鼎青错落，绿玉秦玺红屈蟠。",
            "龙翔凤翥入刀笔，宝晋山林风月寒。"
        ],
        "title": "题刊匠图书册",
        "id": "fd353fdb-2f97-4a6a-9c61-43dfe1b5235a"
    },
    {
        "author": "方岳",
        "paragraphs": [
            "双娥洒泣凝春竹，粉落脂残不忍粧。",
            "开作疎花寄幽独，雪中仍作楚骚香。"
        ],
        "title": "次韵叶宗丞湘梅  其一",
        "id": "48684eca-eeab-4fb8-8107-2ea3ed5860ae"
    },
    {
        "author": "方岳",
        "paragraphs": [
            "庾岭以南非楚产，离骚不载亦堪嗟。",
            "行吟傥见灵均否，且与辛夷定等差。"
        ],
        "title": "次韵叶宗丞湘梅  其二",
        "id": "62e32c34-fdca-4432-b4ee-b2b1028379eb"
    },
    {
        "author": "方岳",
        "paragraphs": [
            "一蓑牛背饱看山，扣角前冈烟雨寒。",
            "客自纵横三尺觜，与吾烟雨不相干。"
        ],
        "title": "赠谈命苏秦",
        "id": "42887b2c-ffd6-4673-be8c-2877eaacedeb"
    },
    {
        "author": "方岳",
        "paragraphs": [
            "随缘常住薄于秋，不了钟鱼粥饭头。",
            "叹息结绳人远矣，例教吾负剡籐羞。"
        ],
        "title": "书手实簿",
        "id": "9d5618be-a340-4c55-81c5-e4f022250f21"
    },
    {
        "author": "方岳",
        "paragraphs": [
            "瀑涧茶烟雪屋灯，乱家更入乱云层。",
            "老僧今已倦行脚，不用维那吃饭凭。"
        ],
        "title": "部索印纸",
        "id": "4387f433-851a-4e91-99bc-cf1b4a88d7ac"
    },
    {
        "author": "方岳",
        "paragraphs": [
            "十年不读床头易，山雨鸣蓑为口忙。",
            "行矣公无落吾事，水田漠漠正移秧。"
        ],
        "title": "赠算数汪生  其一",
        "id": "4a370ffd-c0b4-4c4a-b07d-18fd2e4830d5"
    },
    {
        "author": "方岳",
        "paragraphs": [
            "貂蝉勋业麒麟画，自有夔龙向上人。",
            "数本不为吾辈设，风烟之句水云身。"
        ],
        "title": "赠算数汪生  其二",
        "id": "c73b8a78-5e98-4f1e-8277-66c6f4f7ce79"
    },
    {
        "author": "方岳",
        "paragraphs": [
            "堪笑平原血溅衣，但知忠义未知机。",
            "命悬鬼貌千秋事，年及悬车自不归。"
        ],
        "title": "堪笑  其一",
        "id": "1d478220-f983-4abf-8316-8e6a90c2e8b8"
    },
    {
        "author": "方岳",
        "paragraphs": [
            "堪笑萧生入受遗，八年师傅不相知。",
            "偶离廷尉痴如昨，直等朱游和药罙。"
        ],
        "title": "堪笑  其二",
        "id": "d0237d80-041e-4b63-808b-479d5278964a"
    }
]