[
    {
        "author": "孔武仲",
        "paragraphs": [
            "我家廬山下，緑竹常陰陰。",
            "春雷迸狂籜，萬點羣玉簮。",
            "别來經歲時，肌肉塵土侵。",
            "歘見此圖面，醒然豁煩襟。",
            "方幅藏萬里，環以青山岑。",
            "旁飛清泠泉，下有瀟洒林。",
            "恍惚如夢到，杖笻聽幽禽。",
            "欲投環堵室，浩渺忽難尋。",
            "人生諒自苦，一官泳蹄涔。",
            "搖尾争光華，豈知滄海深。",
            "虞卿衒白璧，季子夸黄金。",
            "貪得以忘我，俱非賢達心。",
            "何如返鄉國，坡塢窮差參。",
            "茅簷當天風，時聽笙簧音。"
        ],
        "tags": [
            "庐山"
        ],
        "title": "閣下觀竹笋圖",
        "id": "36fdc9d6-1f02-48fc-b890-a4ee5ff1a4ed"
    },
    {
        "author": "孔武仲",
        "paragraphs": [
            "酷暑已旬日，薫炙勢自如。",
            "昨夜得佳雨，新凉生太虚。",
            "清風入窗牖，蚊蚋避衾？木末有勁氣，淅淅如秋初。",
            "稍見清泠池，幽香隨芙蕖。",
            "三伏已過兩，禦熱沛有餘。",
            "更得滂沱澤，大患自此除。",
            "中園有佳果，甕面有浮蛆。",
            "相過玩華月，北隣寧我疏。"
        ],
        "title": "伏中作二首  其一",
        "id": "c0b63975-3200-41b4-90b6-c266801bfad6"
    },
    {
        "author": "孔武仲",
        "paragraphs": [
            "去歲復今日，清槐繫扁舟。",
            "手攜笻竹杖，朝上龜山頭。",
            "百川合爲一，浩渺蟠天流。",
            "徙倚弄佳音，嘯歌懐舊邱。",
            "京都偶爲客，歲月復臨秋。",
            "蓬轉近千里，星回將一周。",
            "酷暑雖暫解，餘威難速收。",
            "金火兩相摶，火壯金欲流。",
            "恐有鬰蒸陳，當代作戈矛。",
            "且當事紈扇，未可窺狐裘。"
        ],
        "title": "伏中作二首  其二",
        "id": "e49c308c-9ee0-4fb1-be05-d314582764bb"
    },
    {
        "author": "孔武仲",
        "paragraphs": [
            "峴山巉巉清溪濵，倒影萬丈之奫淪。",
            "往歲嘗有去思吏，熱地尤多高蹈人。",
            "少年仕宦頗落魄，時登絕頂攀蒼冥。",
            "幽花美草頗娱目，斷碑刓碣還傷神。",
            "曉猿夜鶴輕相别，從此奔走十八春。",
            "舊遊不復齒頰挂，方知到骨俱埃塵。",
            "麟臺昨日見圖畫，醒若楚客還覉魂。",
            "方縑一幅論萬里，秋江緑水何粼粼。",
            "人心與物本無别，正爲利欲相埋湮。",
            "神功妙手如喚覺，滿座風月來相親。",
            "騎驢徑去自可到，猶愈飄颻西遊秦。",
            "剩沽宜城醉其下，日夕倒載望冠巾。"
        ],
        "title": "閣下觀峴山圖",
        "id": "d58d195e-3cd7-4955-9201-0b458347bbd4"
    },
    {
        "author": "孔武仲",
        "paragraphs": [
            "冬冰冽冽雖可畏，夏冰皎皎人共喜。",
            "休論中使押金槃，荷葉裹來深宫裏。",
            "胸煩肺涸聊一蘇，任爾青蠅相趁死。",
            "經時不壞已可憐，濟物之功尚如此。",
            "人言霜雪比小人，我謂堅冰似君子。"
        ],
        "title": "食冰",
        "id": "33765c8e-f723-4eb9-b0b2-55815718abcd"
    },
    {
        "author": "孔武仲",
        "paragraphs": [
            "昔聞魚可羨，今見魚可愧。",
            "邂逅臨池處，瀟洒出塵意。",
            "秋風八月起江湖，水染紺碧霞綺疏。",
            "悠然掉尾波間去，須信人生不及魚。"
        ],
        "title": "愧魚亭",
        "id": "bba13b40-33f3-4e3e-8e6b-802a3aa6fcb7"
    },
    {
        "author": "孔武仲",
        "paragraphs": [
            "北風颯颯邊雲黄，飛沙曀日天慘蒼。",
            "駕鵝鳴哀雁不翔，七騎正出陰山傍。",
            "山傍陰塵歲無陽，鳥飛墮翼人立僵。",
            "犯寒跨鞍知悍强，以此决戰誰能當。",
            "面顔雖在姓莫詳，一一胡帽胡衣裳。",
            "馬蹄澀縮弓不張，但見旗旆隨飛揚。",
            "鳳瓶倒酒進其王，俯仰意氣驕雪霜。",
            "横斜道路深淺岡，想見射獲多麏麞。",
            "時平不復憂邉疆，但見樓蘭馳驌驦。",
            "仍嗤苦淡無輝光，人生所樂惟故鄉。",
            "彭城妙本家世藏，託以輕縑盛錦囊。",
            "持來舒捲臨華堂，環視歎詫幾發狂。",
            "我生未省到朔方，坐令出塞意慨慷。",
            "攘歸可敵千金裝，長厚不疑同舍郎。"
        ],
        "title": "劉器之陰山七騎圖",
        "id": "bd6eff7c-e212-4402-9c41-b5d23e5ddbcd"
    },
    {
        "author": "孔武仲",
        "paragraphs": [
            "落葉不到地，隨風復飄揚。",
            "凋殘北窗陰，凌亂日西光。",
            "時節如未已，烏鳥情亦傷。",
            "何事千丈松，歲晚仍蒼蒼。"
        ],
        "title": "落葉",
        "id": "6d31a624-128c-4268-88b2-88bab2ef920d"
    },
    {
        "author": "孔武仲",
        "paragraphs": [
            "愁雲慘慘増寒威，冰鋩砭骨裘不支。",
            "鳴騶南北困道路，擾擾人趨入省時。",
            "京師久旱塵土惡，喜有小雨沾鬚眉。",
            "跨鞍便起江湖興，波明别浦柳半垂。",
            "卧聽篷聲睡正穏，放船不問歸來遲。"
        ],
        "title": "入局馬上",
        "id": "858e0b1a-b02d-4e95-8f89-d2e126a56928"
    },
    {
        "author": "孔武仲",
        "paragraphs": [
            "京師患無馬，有馬患乏芻。",
            "長鞭隨牛牛引車，三冬以來要貯積，十倍之價在須臾。",
            "都城之物不便美，枯笋宿菜供庖厨。",
            "况此剉秣豈能足，雜以豌豆調陳麩。",
            "却思當年在江湖，緑陰冉冉如雲敷，百馬嘶齕皆自如。",
            "安知入市比金玉，風物陡逐山川殊。",
            "馬饑且瘠不足怪，壯士猶有釜生魚。"
        ],
        "title": "芻車吟",
        "id": "83ee7569-d792-436d-ab19-7d7691aac352"
    },
    {
        "author": "孔武仲",
        "paragraphs": [
            "匹馬泛冰澤，海濶難經過。",
            "玉浪來溟溟，雲濤起峨峨。",
            "投瀧若投岸，避凍如避渦。",
            "蹄脆復參差，覆舟在中河。",
            "碎身須臾間，不殊葬黿鼉。",
            "飄蓬白日東，涉險奈遠何。",
            "屯雲猶滄溟，何時縱陽和。",
            "畏途正渺渺，浩然商聲歌。"
        ],
        "title": "踏冰入省",
        "id": "1499c0ec-489d-4921-9900-3888526cc081"
    },
    {
        "author": "孔武仲",
        "paragraphs": [
            "寒雲行空亂春華，西風凛凛空吹沙。",
            "夫子抱膝若喪魄，誰知巧思中萌芽。",
            "敗毫淡墨任揮染，蒼莽菌蠢移龍蛇。",
            "略増點綴已成就，止見枯木成槎枒。",
            "更無丹青相掩翳，惟有口鼻隨穿呀。",
            "往年江湖飽觀畫，或在山隈溪水涯。",
            "腹中空洞夜藏魅，巔頂突兀春無花。",
            "徑深最宜繫畫舸，日落時復停歸鴉。",
            "蘇公早與俗子偶，避世欲種東陵瓜。",
            "窺觀盡得物外趣，移向紙上無毫差。",
            "醉中遺落不秘惜，往往流傳藏人家。",
            "趙昌丹青最細膩，直與春色争豪華。",
            "公今好尚何太癖，曾載木車出岷巴。",
            "輕肥欲與世爲戒，未許木葉勝枯槎。",
            "萬物流形若泫露，百歲俄驚眼如車。",
            "樹猶如此不長久，人以何者堪矜誇。",
            "悠悠坐見死生境，但隨天機無損加。",
            "却笑金城對宫柳，泫然流涕空咨嗟。"
        ],
        "title": "子瞻畫枯木",
        "id": "bf33ef88-1ec0-4df7-92c3-01fc48af0ed8"
    },
    {
        "author": "孔武仲",
        "paragraphs": [
            "衡門喜見過，相與話行色。",
            "江左昔之官，鄱陽飽從役。",
            "重湖繞官舍，塵不到旌戟。",
            "緑水平朱欄，青山臨畫鷁。",
            "魚來城市富，雁下沙汀黑。",
            "玉楮光動毫，瓊盃香泛席。",
            "固知足優游，但恐少賓客。",
            "聚散寧易忘，登臨儻相憶。"
        ],
        "title": "送王炳之之饒州",
        "id": "5482bf91-ad5a-4ecd-bcdc-7d869a4b11e1"
    },
    {
        "author": "孔武仲",
        "paragraphs": [
            "人生何能爲，寄迹夢寐中。",
            "之子又遠去，扁舟逐江風。",
            "而我獨栖栖，弱羽挂樊籠。",
            "袖手欲大呼，窘如猿檻窮。",
            "逼迫褐與被，况以憂患攻。",
            "坐令形勢隔，出處焉得同。",
            "又無凌雲翮，翩翩作歸鴻。",
            "强埽道南舍，竹陰泛簾籠。",
            "及此光景長，無惜觥船空。",
            "明發看解纜，渠波劇奔驄。"
        ],
        "title": "送毅父弟使江東",
        "id": "08034288-16e3-4bf2-a53a-2a5b04b2f95b"
    },
    {
        "author": "孔武仲",
        "paragraphs": [
            "金神整霜仗，昨日從西回。",
            "謂當有爽氣，吹蕩滄溟開。",
            "誰知祝融軍，執熱䟃𧽼來。",
            "六龍駐長安，無風動浮埃。",
            "窗筠氣烜赩，庭鶴羽摧頽。",
            "向晚蚊聲號，轟轟漸成雷。",
            "徑思去塵囂，登臨千丈臺。",
            "披襟迎清颸，俯聽驚鴻哀。",
            "僕羸不能駕，我馬亦虺隤。",
            "閉關吟愁雲，履迹亂蒼苔。",
            "炎凉自交戰，我輩能忘懐。"
        ],
        "title": "初秋大熱",
        "id": "c5fa79cd-275c-49d5-b0d9-d03806ccda65"
    },
    {
        "author": "孔武仲",
        "paragraphs": [
            "巨鰲昂頭鯨掉尾，東顧滄溟天接水。",
            "錢公涉險如通渠，破帆一抹三千里。",
            "島夷之國遠且偏，歸來逢人語輒喜。",
            "大荒茫茫最宜松，直從曠野連深宫。",
            "聽聲卧影已不俗，况作團扇搖清風。",
            "人情重遠由來事，不貴黄金貴楛矢。",
            "况有新詩傳四方，羣豪追隨弄薦章。",
            "我雖相見無所得，坐憶松鶴生微凉。",
            "錢公治迹壓張趙，偷兒破胆皆摧藏。",
            "桴鼓不鳴已三月，凛凛霜威破殘熱。",
            "從公覓扇更覓詩，願報瓊瑤無已時。"
        ],
        "title": "錢穆仲有高麗松扇館中多得者以詩求之",
        "id": "a2c1c407-4b9b-45ee-9333-35106986ad3d"
    },
    {
        "author": "孔武仲",
        "paragraphs": [
            "昨夜秋風來户庭，殘燈閃滅微凉生。",
            "得公團扇未及用，挂向空堂神骨清。",
            "但將遠趣醒耳目，不獨暑月排歊蒸。",
            "慚當厚意無以報，前詩空說玖與瓊。",
            "漆箱猶有南中紙，濶似棋枰净如水。",
            "傳聞造之自梅州，蠻奴赤脚踏溪流。",
            "銀波滲徹雲蟾髓，入軸萬杵光欲浮。",
            "收藏終恐非吾物，寶劍銀鈎有時失。",
            "不如包卷歸文房，錢公家世能文章。",
            "五日京兆聊爾耳，歸步金鑾上玉堂。",
            "玉堂不復知吏事，紫槖華簮奉天子。",
            "鳳閣曾觀思湧泉，謫仙今振辭如綺。",
            "不似冷官太苦辛，吟哦風月愁山鬼。"
        ],
        "title": "內閤錢公寵惠高麗扇以梅州大紙報之仍賦詩",
        "id": "8ee6f415-aa7a-4d0c-9737-b1e54142e3af"
    },
    {
        "author": "孔武仲",
        "paragraphs": [
            "月行青天入重雲，金波洩洩穿魚鱗。",
            "須臾雲收境亦静，虚空表裏無纎塵。",
            "寒光正與人相射，碧琉璃中低玉盆。",
            "微風更入北窗竹，餘聲颯洒清心魂。",
            "頗疑碧落在步履，廣寒清都相與鄰。",
            "乘槎去後事寂寞，至今織室臨河津。",
            "却思白日走城郭，浮埃馬足何紛紛。",
            "勞之以晝逸以夜，天意儻欲甘苦均。",
            "人生南北無定所，浪自轉徙隨燕秦。",
            "關河渺邈鄉井異，惟有明月來相親。",
            "﨑嶇萬里如咫尺，圓缺帷有年年新。",
            "如兹久要乃可喜，相對可不羅壺樽。",
            "黄金如不付酒媪，雖富不如長賤貧。",
            "重城沉沉桂魄下，蘿永愧山中人觀。"
        ],
        "title": "秋夜對月",
        "id": "493b7675-7c95-476c-b72c-66c842a84407"
    },
    {
        "author": "孔武仲",
        "paragraphs": [
            "兒童不識草書法，但見滿紙鰌蛇結。",
            "安知筆法追古初，睨視衆體稱雄傑。",
            "事忙往往無暇冩，属思幽窗乃奇絕。",
            "鍾離昂昂散人後，寄迹一官今白首。",
            "潜心妙趣百事忘，興來書空不停手。",
            "當年飄泊重湖外，翰墨已有時流愛。",
            "風波頓挫格逾遒，羽翮翩翩入吾輩。",
            "一時已聞紙價高，千古定有書名在。",
            "何當灑埽竹洞邊，雲醅滿酌黄金船。",
            "萬事峥嶸置毫末，三盃縱逸如張顛。",
            "相知本不誇勢力，休論脫帽王公前。"
        ],
        "title": "鍾離中散草書帖",
        "id": "9fbd0785-8b31-4a61-9d7a-116a79d8476e"
    },
    {
        "author": "孔武仲",
        "paragraphs": [
            "家園大江東，清湓映匡廬。",
            "波光搖空濶，嵐翠隨捲舒。",
            "廓然形影消，所見惟清虚。",
            "此是列仙宅，當年來不居。",
            "一官老南北，十年棄樵漁。",
            "諒無飛昇骨，宜與煙霞疏。",
            "子亦喜登臨，持氣爲舟車。",
            "乘馬搴虹蜺，俯澗窺蟾蜍。",
            "賦詩不計篇，飲酒動斗餘。",
            "一爲簮纓縳，屢感歲月除。",
            "西征臨瀚海，東使騎鯨魚。",
            "歸來顔已蒼，相見兩勤渠。",
            "話及少年事，慨然咏歸與。",
            "富貴非所期，朝衣裹猿狙。",
            "鼎食多憂煎，未若羮園蔬。",
            "何當永卜鄰，之子同耕耡。",
            "清風卧醉石，落日登籃輿。",
            "道逢酒家旆，聊復爲躊躇。",
            "白首入石城，君心竟何如。",
            "不然因便道，鳴騶時訪余。"
        ],
        "tags": [
            "庐山"
        ],
        "title": "憶九江呈李端叔",
        "id": "c0f5f263-32ec-4104-8104-4ea06eb7b9bb"
    },
    {
        "author": "孔武仲",
        "paragraphs": [
            "夜枕回遠夢，北窗覺微明。",
            "遙知扶桑曲，萬頃搖光晶。",
            "江海已瀺灂，魚龍俱震驚。",
            "大哉陽德敏，頃刻周四溟。",
            "天星黯餘照，林飈颯先聲。",
            "栖鳥不安巢，世務新營營。",
            "陽德固主動，與物皆流行。",
            "君子法天時，燕居嘗夙興。",
            "流火感隙駒，翰音伺雞鳴。",
            "焚香奉真祠，篝衣尋六經。",
            "夜氣猶未曉，神觀則愈清。",
            "力省功或倍，心虚思彌精。",
            "道要處戒定，自伐如刀兵。",
            "書紳以自勸，因之遺友生。"
        ],
        "title": "五鼓",
        "id": "5aafd652-603f-46d3-89e8-ee08995e5d76"
    },
    {
        "author": "孔武仲",
        "paragraphs": [
            "初臘氣亦佳，窮冬雪還虐。",
            "晚風淅瀝響，暮勢聯翩作。",
            "餘寒逼觥斚，遠景明池閣。",
            "想像山陰人，扁舟在寥廓。"
        ],
        "title": "戊辰雪  其一",
        "id": "00ff67bd-43c4-48c7-b4cc-66b14135cfaa"
    },
    {
        "author": "孔武仲",
        "paragraphs": [
            "歲日雪亦好，今日差可憂。",
            "盈尺望已足，太多民始愁。",
            "穀價起如涌，城郭饑者稠。",
            "後期無乃遲，春郊多麥麰。"
        ],
        "title": "戊辰雪  其二",
        "id": "dab6dda5-8ac4-4a6e-ab29-bab756cadea8"
    },
    {
        "author": "孔武仲",
        "paragraphs": [
            "緑竹带斜暉，猗猗有餘態。",
            "微風到簾櫳，舞影入圖繪。",
            "更無餘聲雜，直與妙意會。",
            "掩卷罷吟哦，誰同此三昧。"
        ],
        "title": "館中竹影",
        "id": "4131213d-d286-4a0a-a3d9-529947ea96e5"
    },
    {
        "author": "孔武仲",
        "paragraphs": [
            "山房客夢驚，槐廳雨清絕。",
            "蕙爐香寂寞，半挂北窗月。",
            "重城車馬動，起坐候明發。",
            "華蓋望宸居，煙飛隔雙闕。"
        ],
        "title": "早起趁朝",
        "id": "124fe24c-5f35-4693-8316-3453620979b9"
    },
    {
        "author": "孔武仲",
        "paragraphs": [
            "錦带貂裘亦不惡，宿酒移春入顔角。",
            "人憐枳棘棲鳳凰，誰許青山入雲閣。",
            "爲我坐誦離騷篇，森羅屈宋俱眼前。",
            "却歸北齋枕書眠，夢乘紫雲飛上天。",
            "覺來斜日催野鞭，隨車擲果長安市，不信潘郎風骨仙。"
        ],
        "title": "閤下會食贈張文潜",
        "id": "d1f0d149-6fd6-4a7f-bf0c-65fab886f558"
    },
    {
        "author": "孔武仲",
        "paragraphs": [
            "啾啾簷間雀，側翅相悲鳴。",
            "歲晏寒雖壯，雲稀雪未成。",
            "同舍布路歸，禁扃斷人行。",
            "敗箕摧殘葉，傴僂一老兵。",
            "念非太瀟洒，安得耳目清。",
            "爐焰久更高，宵鼓動嚴城。"
        ],
        "title": "館宿",
        "id": "e8de2618-8fc9-44f9-ba1c-e251f03a609c"
    },
    {
        "author": "孔武仲",
        "paragraphs": [
            "雁門襟喉地，北瞰單于城。",
            "漢騎罷深入，塞垣春草生。",
            "題輿當遠去，磴道歴峥嶸。",
            "載路壺漿饋，出郭幡旗迎。",
            "公堂足奉養，美酹與犀兵。",
            "漏刻閒愈永，衣裘寒更輕。",
            "五臺聚仙聖，事迹衆所欽。",
            "新篇時冥邈，萬怪登幽情。",
            "政成早歸來，銀章對承明。",
            "未遂遊邊志，羨君爲此行。"
        ],
        "title": "送吴叔揚通判代州",
        "id": "e167a329-b4f9-4207-a348-3c0039b82845"
    },
    {
        "author": "孔武仲",
        "paragraphs": [
            "喜君屢致雲溪茗，值我正校琅函書。",
            "飲罷清風生肘腋，吟成碧海登明珠。",
            "誰能墦間享膏腴，只意林泉身自如。",
            "他年遠别歸賀監，乞取茶山比鏡湖。"
        ],
        "title": "和黄魯直送茶二首  其一",
        "id": "53ab3bc0-0e77-48a0-9c64-be238febe7a5"
    },
    {
        "author": "孔武仲",
        "paragraphs": [
            "君茶勇勇睡魔鬥，但恐濕我腹中書。",
            "欲酬黄金臺上意，愧乏夜光明月珠。",
            "□□□□□□□，□□□□□□如。",
            "多君藻思比華腴，新詩妙墨更如湖。"
        ],
        "title": "和黄魯直送茶二首  其二",
        "id": "b5b0e710-2ad4-48e3-9843-bcbb571d88ef"
    },
    {
        "author": "孔武仲",
        "paragraphs": [
            "民情極簡易，闗决未應勞。",
            "佳句寧我知，爲君屈揮毫。"
        ],
        "title": "送邵彦瞻通判濠州",
        "id": "3440e9f2-cf16-4978-9f18-6f97b6b230ef"
    },
    {
        "author": "孔武仲",
        "paragraphs": [
            "少年意氣横寥廓，淬拭龍泉出鋒鍔。",
            "人情俱欲向長安，天語新令倅河朔。",
            "霜風冽冽吹邊州，青驄駿馬錦貂裘。",
            "也知未足稱才用，猶勝當年爲薄遊。",
            "故人白髪今憔悴，别來慇懃儻相記。",
            "塞雁高飛不可馮，寄聲亦有南歸使。"
        ],
        "title": "送徐成之通判永寧軍",
        "id": "20000f11-75a6-4f9f-955d-df380ca7c774"
    },
    {
        "author": "孔武仲",
        "paragraphs": [
            "畫省深沉天上居，道貌日與塵客踈。",
            "天公恐我太寂寞，更遣兩仙同校書。",
            "名臣已去騎箕尾，尚有規模在新史。",
            "浩然初若泛滄溟，目眩形勞安得止。",
            "興亡治亂略可知，兩公少壯方施爲。",
            "齋房比鄰數相說，聽公清談勝欲酒。"
        ],
        "title": "晁無咎張文潜同校名臣事迹因贈",
        "id": "b3aea820-8886-481e-99c7-8ec04839834e"
    },
    {
        "author": "孔武仲",
        "paragraphs": [
            "天悠悠，雲冪冪，半夜微聞奏笙笛。",
            "爛彩蹙飛仙，鵷鶵戢其翼。",
            "高樓百尋當大途，東臨紫垣望青都。",
            "中山黄封傾百壺，五陵豪少來歡娱。",
            "夷門帝家盛遊樂，奔走環觀溢城郭。",
            "如今官吏横索錢，縱飲誰愁家寂寞。"
        ],
        "title": "高樓行",
        "id": "e0c43b8b-2f92-4214-898d-1c97d4d6cdcf"
    },
    {
        "author": "孔武仲",
        "paragraphs": [
            "經時無甘澤，帝爲元元憂。",
            "新正得一雪，尚可期有秋。",
            "狂風東北來，浩浩舉山丘。",
            "飛霰爲先驅，繁英已綢繆。",
            "堆深地欲蟄，舞急川争流。",
            "沉沉西崦暮，落勢漫不收。",
            "盡移白玉京，來爲帝王州。",
            "癘鬼窘相泣，凄凉苦罷休。",
            "旱魃亦失氣，耿耿空自囚。",
            "從兹民其康，終歲飽麥麰。",
            "端門盛佳氣，策府多英遊。",
            "諒多贊時瑞，豈獨吟空愁。",
            "金樽發清揚，思湧如雲浮。",
            "請歌豐年占，以代擊壌謳。"
        ],
        "title": "丁卯春雪呈同僚",
        "id": "133348c5-77bb-4889-8cac-0f226f89d3f9"
    },
    {
        "author": "孔武仲",
        "paragraphs": [
            "風從何落來何處，百馬盤空正號怒。",
            "閉户猶恐丘山頽，誰人放舟江海去。",
            "廬山之南白雲翁，冠带强遊京邑中。",
            "狐裘包纒不煖體，却羨爰居能避風。"
        ],
        "tags": [
            "庐山"
        ],
        "title": "大風入朝",
        "id": "99b5b001-94f9-4582-a725-a698fbe1e2bf"
    },
    {
        "author": "孔武仲",
        "paragraphs": [
            "人生苦南北，相見出偶爾。",
            "喧闐都市中，乃復遇之子。",
            "東萊遽别後，故人今有幾。",
            "詵詵塾與序，進學亦可喜。",
            "語闌行色動，輕裘有知已。",
            "去去何當回，山川正芳暉。",
            "邊州剩厨傳，應不典春衣。"
        ],
        "title": "送晁無咎之官塞上",
        "id": "c0f8807f-a86f-4cb4-9323-eb87f713ddbb"
    },
    {
        "author": "孔武仲",
        "paragraphs": [
            "蠟梅直何如，但聞鄭家說。",
            "淡日明晨霜，凉酥點春雪。"
        ],
        "title": "蠟梅二絕黄魯直云王都尉有之邀同賦  其一",
        "id": "d679153e-eccd-4a98-9a99-e1f470a3716b"
    },
    {
        "author": "孔武仲",
        "paragraphs": [
            "清嫌冰麝俗，淡學池鵝黄。",
            "情知不是蠟，風定有餘香。"
        ],
        "title": "蠟梅二絕黄魯直云王都尉有之邀同賦  其二",
        "id": "0647761f-27c9-4d8d-97b2-44ef29796b08"
    },
    {
        "author": "孔武仲",
        "paragraphs": [
            "蟠根官道傍，生飽禁城霜。",
            "春風功力微，磥砢百尺長。",
            "肌膚凝金鐡，大雪凍不僵。",
            "度歲亦辛苦，成材必堅强。",
            "他時擎大厦，白蟻胡能傷。"
        ],
        "title": "道傍樹",
        "id": "a3972f0a-3fb4-4af6-93b4-4106d3126eed"
    },
    {
        "author": "孔武仲",
        "paragraphs": [
            "池塘春色歸，波水已極目。",
            "鳬雁稍下來，垂楊舞新緑。",
            "登臨不憚遠，枉徑入重復。",
            "已見數種花，參差隔脩竹。",
            "非特野興長，彩翠動華屋。",
            "沁園天下名，魯館當年築。",
            "百年猶盛麗，風景冠輦轂。",
            "當時手種植，仰視皆喬木。",
            "主人况仁賢，客至初不速。",
            "躋攀脚力盡，更酌以？渌。",
            "左右列圖書，南北置殽簌。",
            "夕陽整歸驂，尚謂夜可卜。",
            "明日憶勝游，長歌寄金谷。"
        ],
        "title": "遊城北李氏園池",
        "id": "6463c793-a280-4934-ae0d-6e9adf28e1b7"
    },
    {
        "author": "孔武仲",
        "paragraphs": [
            "我欲遊廣陵，江湖浩難涉。",
            "喜有瓊花枝，相隨在巾篋。",
            "北人初不識，謂是玉蝴蝶。",
            "天妃絕世艷，乃以方妓妾。",
            "古祠惟一株，他種不欲接。",
            "春風亂百草，紅紫鬭紛煜。",
            "皓然姑射姿，豈少朱粉頰。",
            "鐡幹已峥嶸，雲朶正稠叠。",
            "書林日清閒，萬慮坐收攝。",
            "悠然對妙筆，頗與幽興愜。",
            "彷彿未易得，吟思舌徒囁。"
        ],
        "title": "瓊花畫軸",
        "id": "d10f930b-4df3-4312-9ed9-7dcd70954be0"
    },
    {
        "author": "孔武仲",
        "paragraphs": [
            "蜚塵冥冥逐馬尻，轔轔牛車何太勞。",
            "春霜十日似妥帖，稍晴仍復起波濤。",
            "非徒漸漬襟領黑，復且侵凌宫殿高。",
            "吁嗟性地本安静，何乃紛擾争雄豪。",
            "祗憂飛盡到坤軸，萬怪菌蠢難藏韜。",
            "願回河淮作溝瀆，貫穿城郭還周遭。",
            "分衢洒掃萬丁力，常遣瑩定無秋毫。",
            "身微願大恐難副，有如畫釣搴鯨鼇。",
            "彈冠振衣但隨俗，寄身此境何由逃。"
        ],
        "title": "京塵",
        "id": "52fb7969-f106-4279-a557-a1a413f42486"
    },
    {
        "author": "孔武仲",
        "paragraphs": [
            "松枝爲管京邑無，山翁持贈最勤渠。",
            "千年自飽幽澗雪，一日忽快南窗書。",
            "但知來處已瀟洒，况復毫端精有餘。",
            "茅齋舉眼有真率，象齒琅玕渾不如。"
        ],
        "title": "賦得九華松管筆",
        "id": "7d348e1d-5985-4eb0-9793-009461e25b5d"
    },
    {
        "author": "孔武仲",
        "paragraphs": [
            "春光不徘徊，忽過如插羽。",
            "怱怱陌上兒，移花急風雨。",
            "山波爛襭繡，平日誰指數。",
            "到此俱可憐，輕妍若時女。",
            "我家王城西，披風立環堵。",
            "坐思清興添，不可佳時負。",
            "晨朝市桃李，百錢得三五。",
            "□□□□□，□□□□□。",
            "□□□□□，□□□□□。",
            "□□□□□，□□若不暇。",
            "□□□□晤，語□□□□。",
            "□□□夜對，青藜方草玄。"
        ],
        "title": "移花",
        "id": "2ead5a93-d84b-4450-9d6d-c69f5041a2f7"
    },
    {
        "author": "孔武仲",
        "paragraphs": [
            "玄玉琢爲池，潭潭可容尺。",
            "圓侵震澤璞，潤带端溪色。",
            "麟臺讐書御史孫，揮毫應敵妙語言。",
            "滔滔百丈洪河翻，助寶以泓還駿奔。",
            "君王側席明光殿，直言儻有公卿薦。",
            "區區邊計不須陳，亦論皇王繼家傳。"
        ],
        "title": "晁無咎大硯",
        "id": "efce29ff-e8c1-4594-8778-b464d32dbac7"
    },
    {
        "author": "孔武仲",
        "paragraphs": [
            "西垣有古人，磔磔氣貌古。",
            "落筆成文章，無可加損處。",
            "策蹇得過門，殷勤相勞苦。",
            "湛然神觀全，秀粹充眉宇。",
            "語我春已闌，斯民望時雨。",
            "宿麥正滿野，驕暘惡如虎。",
            "雲師未灑澤，赤子將誰乳。",
            "侍臣當憂國，密計應禆補。",
            "又云好著書，安得一州去。",
            "知公趣操異，不爲夸腰組。",
            "衣錦若還鄉，亦當從幕府。"
        ],
        "title": "答蘇子由留贈",
        "id": "5c9f92b0-01cb-4dd0-a359-cb5c447e3321"
    },
    {
        "author": "孔武仲",
        "paragraphs": [
            "堂堂司寇公，族姓原自古。",
            "支流入漢唐，浩渺無尋處。",
            "子瞻得家法，自少不勤苦。",
            "戲劇入塲屋，名聲振寰宇。",
            "凝思膚寸雲，落筆萬點雨。",
            "中間觸機阱，窘若带箭虎。",
            "坎軻連交游，凍饑及穉乳。",
            "歸來直玉堂，得失亦相補。",
            "頋我縻一官，未即江海去。",
            "裳衣裹窮猿，繫以三尺組。",
            "知公心胸中，坦不置城府。",
            "漫刺猶可持，還當謁文舉。"
        ],
        "title": "再用韻和子瞻",
        "id": "337fc8b5-1f24-4963-be5f-4d0bc639023a"
    },
    {
        "author": "孔武仲",
        "paragraphs": [
            "荷葉欲漠漠，柳絮已飛飛。",
            "東風如車輪，日夜挽春暉。",
            "天郊多名園，曷不事鞍鞿。",
            "休日不暇沐，權門亞冠衣。",
            "嘉與之子游，浩歌夕忘歸。"
        ],
        "title": "休日與李端叔出城西",
        "id": "d7ba52d9-e373-4bf6-9800-9aa604de00cb"
    },
    {
        "author": "孔武仲",
        "paragraphs": [
            "黄州水米宜新醅，東坡好花公自栽。",
            "折花倒酒送流景，不念春風飄落梅。",
            "醉投青山上九曲，吴王故宫壓崔嵬。",
            "寒潭已無昔光景，凉殿歘變今樓臺。",
            "南陽翰林當此日，力探奇險祛塵埃。",
            "西江雪浪接溪國，巨石森起繁如堆。",
            "手披荒榛得突兀，中有窊處成樽罍。",
            "漫疑蹤跡塵埃暗，從此出躍樊山隈。",
            "大賢坎軻終必用，古劍雙蟄生莓苔。",
            "忽抛光芒萬丈去，星斗辟易青天開。",
            "欃槍枉矢莫妄動，以湯滴雪誰先摧。",
            "披奇振淹自明主，區區識寶非張雷。",
            "陽春一奏衆争和，咸韶蕩黙羣仙來。",
            "雖然此亦外物爾，豈繫兩公樂與哀。"
        ],
        "title": "次韻蘇翰林西山詩",
        "id": "b79bcaf3-7d06-4985-9d0b-bd1e101c2435"
    },
    {
        "author": "孔武仲",
        "paragraphs": [
            "年華工密移，回首已春暮。",
            "雨掠夭桃空，風折牡丹去。",
            "芍藥殿花陣，披靡不能住。",
            "惟有酴醿開，仙葩照行路。",
            "清香飄夜月，淡態挹晨露。",
            "得酒便孤斟，遠駕耽徐步。",
            "我如車上人，醉逐四時鷺。",
            "浩蕩無所之，誰能問徒御。"
        ],
        "title": "春晚作",
        "id": "ddf998bb-3571-41b3-8631-896bfbd696e3"
    },
    {
        "author": "孔武仲",
        "paragraphs": [
            "西垣寂寞今已久，三賢文章鳳池手。",
            "朝來不復戀山中，後至儻誰居客右。",
            "華堂刻石映今古，秀句連章動星斗。",
            "鴒原棣蕚俱相望，龍吟虎嘯生輝光。",
            "就中貢父我故鄉，况有小阮争翺翔，翩翩亦試中書堂。"
        ],
        "title": "三舍人題名於後省皆賦詩因寄呈劉貢父",
        "id": "53f2fae1-77b2-4785-9c2d-71fd439376e6"
    },
    {
        "author": "孔武仲",
        "paragraphs": [
            "川滔海積歲月久，書秃十毫未停手。",
            "昔人四十夸專城，公佩黄金來帝右。",
            "當年逸足起江西，時輩共喜星之斗。",
            "榮華未滿衆所望，天啟叔季侍清光。",
            "莫言晝錦歸故鄉，莫對秋雁思南翔，且登金門上玉堂。"
        ],
        "title": "曾子開示詩再用前韻",
        "id": "edfba186-55ae-4e84-aa82-554f7ccd66e2"
    },
    {
        "author": "孔武仲",
        "paragraphs": [
            "公家兩賢涉世久，六馬從容轡在手。",
            "驅馳有節心有常，進退不隨人左右。",
            "十年挫抑心不回，方知有膽大如斗。",
            "鸞坡鳳閣蔚相望，燦燦奎璧連晶光。",
            "我家辛勤出寒鄉，斥鷃未易追翺翔，莫將滄溟比坳堂。"
        ],
        "title": "蘇子由示詩再用前韻",
        "id": "e7b51897-963d-4452-a960-cd9d5fc150f3"
    },
    {
        "author": "孔武仲",
        "paragraphs": [
            "粲粲西臺彦，恂恂華省郎。",
            "相過金城静，縱語春晝長。",
            "逍遙喜莊生，傲誕尤稽康。",
            "紈扇不須搖，窗間襟袖凉。"
        ],
        "title": "慧林遇蒲傳正吕子進閒談",
        "id": "ff5d5b83-f1cd-4632-8c43-f828938a98a0"
    },
    {
        "author": "孔武仲",
        "paragraphs": [
            "壞雲如山壓齊壘，六軍顔色如灰死。",
            "高郎元自觧琵琶，萬歲無愁作天子。",
            "伯升何曾上青天，濺血遺痕芳草間。",
            "長城萬里自推仆，駿馬只馱馮小憐。",
            "姦臣百計爲蟊賊，不但妖娥解傾國。",
            "熊羆哮鬬蹙平陽，馮妃對鏡嬌櫳粧。",
            "死生契濶不相棄，雙雙刎頸長安市。"
        ],
        "title": "平陽歎",
        "id": "b42f5114-be7c-4b79-9fac-7628d1e08b1a"
    },
    {
        "author": "孔武仲",
        "paragraphs": [
            "清風入北窗，幽曠諧我心。",
            "之子亦宴坐，焚香齋閣深。",
            "平時仙道家，蓬蒿倚瑤林。",
            "願言枉相過，小駟馳駸駸。"
        ],
        "title": "次韵和文潜休日不出  其一",
        "id": "dd7ebbf0-c8d5-40d0-aed2-a7bf91724e06"
    },
    {
        "author": "孔武仲",
        "paragraphs": [
            "文潜真可人，壯歲有老心。",
            "塵境暫來寄，天機元自深。",
            "鸞鳳翥赤靈，亦有鶴在林。",
            "冲天期一飛，載驟謝駸駸。"
        ],
        "title": "次韵和文潜休日不出  其二",
        "id": "8462f78c-155c-421f-a776-7bfda7f10acd"
    },
    {
        "author": "孔武仲",
        "paragraphs": [
            "江縣花已繁，天畿草初茁。",
            "春風動地來，萬鼓相應發。",
            "長郊不敢進，環坐借藁秸。",
            "前村應稍近，時有駝鳴𡇼。"
        ],
        "title": "尉氏道中",
        "id": "20cae36a-41dc-46a0-ac6c-800ce8bd6367"
    },
    {
        "author": "孔武仲",
        "paragraphs": [
            "長堤夾天溝，浩蕩東南流。",
            "上有騎馬客，枯髯清兩眸。",
            "馬後無飛蓋，馬前無鳴騶。",
            "進無趦趄謁，退無輕俠遊。",
            "攜金入市賣，十舖不一售。",
            "包裹却歸舍，置之床一頭。",
            "半夜光滿屋，潜知是精鏐。",
            "貴物莫賤貨，不如深巷收。",
            "一旦遇知者，堆斗價可求。",
            "寄謝路傍子，神珠難闇投。"
        ],
        "title": "歸舍吟",
        "id": "43933987-c621-4533-ba11-38209f423575"
    },
    {
        "author": "孔武仲",
        "paragraphs": [
            "雍熙真人金丹成，騎龍逍遙上太清。",
            "一時文物甚炳煥，至今高閣留峥嶸。",
            "道山不爲人間設，千秋長鎮白玉京。",
            "蓬萊諸仙當閒暇，相邀初作升天行。",
            "宫殿相望金碧動，觚稜半引霄漢明。",
            "鏘金寶鑰端門闢，四坐光芒炫奎壁。",
            "换鵝何處得遺踪，臨水當年應盡墨。",
            "波瀾入唐仍浩瀚，追躡餘塵猶十百。",
            "味入噉蔗真漸佳，力未半途多自畫。",
            "萬物莫如觀所聚，我生强半初相識。",
            "相期更乘飛雲來，琪花爲盤霞爲盃，嚥味沆瀣臨丹臺。",
            "興盡翩然欲歸去，從此心骨無塵埃。"
        ],
        "title": "秘閣觀唐法帖呈同舍諸公",
        "id": "231d6b83-4032-46e0-ac2f-33887f152756"
    },
    {
        "author": "孔武仲",
        "paragraphs": [
            "扁舟臨朝陽，匹馬渡江北。",
            "志士豈懐居，征夫樂行役。",
            "東風吹高原，生意密如織。",
            "早晚卸塵鞍，皇州正春色。"
        ],
        "title": "渡江",
        "id": "30f81cc5-8383-4de9-b7cb-84547af543b3"
    },
    {
        "author": "孔武仲",
        "paragraphs": [
            "毁譽平千載，窮通譬一毛。",
            "虹蜺千丈氣，豈便伏蓬蒿。"
        ],
        "title": "家居三首  其一",
        "id": "7e98fd4f-b702-4227-b3f0-4c28e201bb0c"
    },
    {
        "author": "孔武仲",
        "paragraphs": [
            "曉色奪燈焰，秋寒侵薄帷。",
            "漏衝吟思斷，風從魂夢歸。",
            "萬慮不嬰抱，一心初息機。",
            "都忘塵土上，裘馬鬬輕肥。"
        ],
        "title": "家居三首  其二",
        "id": "fb37dd7c-1f60-4683-8dc1-90e6536f4747"
    },
    {
        "author": "孔武仲",
        "paragraphs": [
            "邑居不見江山景，去馬來車喧萬井。",
            "冷落重簾日影西，蕭條四壁人初静。",
            "輕飈卷空雲冪冪，水影天光同一色。",
            "滿樽濁酒愁不醒，悵憶松江萬里行。"
        ],
        "title": "家居三首  其三",
        "id": "54e36ec7-b735-40de-b0cc-60559cd4897e"
    },
    {
        "author": "孔武仲",
        "paragraphs": [
            "暮上高樓聽村笛，清風寥寥吹澤國。",
            "蒼山莽野百戰地，美木陰林四時色。",
            "浩蕩坤乾萬里中，風光盡属漁樵客。"
        ],
        "title": "偶書",
        "id": "5dd76448-3c4c-41c9-bf35-6b3aafae527b"
    },
    {
        "author": "孔武仲",
        "paragraphs": [
            "秋空杳杳豁四顧，葛衣藜杖尋堤去。",
            "雙鳬拍波天外來，一棹凌風鏡中渡。",
            "静中榮辱興蕭條，指點蓬萊作歸路。"
        ],
        "title": "江上",
        "id": "1e32b55a-165f-4d72-802f-f99f3670f43a"
    },
    {
        "author": "孔武仲",
        "paragraphs": [
            "平川洶洶經南國，匹練横拖半天碧。",
            "洪瀾巨浪之中央，忽見頽嵬太古石。",
            "此石由來幾許時，混元一氣初開闢。",
            "神功割破混沌胎，劃落半空隨霹靂。",
            "非黿非鼇不可辨，有若神龜見蹤跡。",
            "精剛不待媧皇錬，渾樸寧從巨靈擘。",
            "我知神物本天性，推移運轉非人力。",
            "當時大禹走天下，驅至九江爲納錫。",
            "萬牛攅車載不動，鐡軸峥嶸自堆積。",
            "秦皇鞭山移四海，怒視不能移咫尺。",
            "至今獨立猶驚人，地志山經不能測。",
            "千靈萬狀誰復知，一片堅頑粗可識。",
            "昂頭突出翠濤中，跪足横蹯九泉脈。",
            "勁殻縱横竇穴穿，當心一搭莓苔黑。",
            "淵潜不見曵尾狀，日爍猶驚負圖色。",
            "青髯剥落向何處，秋草綏綏晨露滴。",
            "勁徤曾支玉女床，斕斑似點乖龍額。",
            "漁翁未網先自駭，靈蓍欲伏安可得。",
            "黿鼉縮首不敢近，蝦蟇巡行夜戰惕。",
            "歲冬大寒百聖伏，圜圜勁勢無欹側。",
            "風磨霜錬無日休，髪鬢皴痕成兆坼。",
            "負才不免刳腸累，至珍惟藉天公惜。",
            "灼以炎皇之火精，釁以少昊之金液。",
            "神鑚鬼卜不見形，陰陽造化無遺策。",
            "大哉龜者物之精，歲久已化爲真形。",
            "有時月黑無人夜，繞岸光芒芒自生。",
            "下駭深潭恠蜃窟，上應中天玄武星。",
            "萬衆森森下相向，來决吉凶真僞情。",
            "奸狐妖鼠已破胆，山魑野魅見亦驚。",
            "波神吞氣不敢喘，四面長漪鋪席平。",
            "吾聞溪老記往歲，半夜風雨來冥冥。",
            "剨然曵轉大潭左，百里震驚如雷霆。",
            "妬憎摧折雖萬狀，崔嵬孤高終自靈。",
            "吁哉天地至奇物，何爲流落于江城。",
            "銅馬猶聞標漢殿，神羊昔亦馴堯廷。",
            "便當推置玉堂上，古貌岌岌無欹傾。",
            "姦臣猾豎作狐媚，見之頳面先吞聲。",
            "凶荒水旱必可卜，倉卒變恠皆先明。",
            "匈奴喪魄萬里外，慉縮不敢窺天兵。",
            "龜乎龜乎用不用，壯士與爾同死生。"
        ],
        "title": "龜石",
        "id": "64906374-3cc9-4605-96d4-1d6183f81cd7"
    },
    {
        "author": "孔武仲",
        "paragraphs": [
            "川險固可畏，順風胡不行。",
            "維舟雁翅浦，安此水一泓。",
            "宗慤萬里意，謝安江海情。",
            "子何獨惴惴，不慕天地鵬。",
            "傳聞此洲外，飛廉正豪横。",
            "萬馬拖縞練，千山雪飜崩。",
            "舟師亦無苦，老子悲震驚。",
            "此語真不遷，我懐諒難勝。",
            "從容把巵酒，坐對離騷經。",
            "起見皖山曲，沉沉夕煙生。",
            "開簾待明月，穏聽波瀾聲。"
        ],
        "title": "雁翅夾作",
        "id": "94f059c3-d7f1-4c42-8d9d-8d5a6b08eb5e"
    },
    {
        "author": "孔武仲",
        "paragraphs": [
            "兀兀皆禪刹，亭亭歴蒿坡。",
            "蟬聲引我思，得蔭亦浩歌。",
            "蕭瑟美風日，顧瞻愛松蘿。",
            "收得物外趣，悠然養天和。"
        ],
        "title": "松下",
        "id": "38115f2f-1b46-4083-ab17-4db9fce4a301"
    },
    {
        "author": "孔武仲",
        "paragraphs": [
            "吴蠶爲人織，烹蛹以充腸。",
            "况爾止工螫，焚巢何足傷。",
            "幸與衆果俱，得陳君子堂。",
            "咀嚼任所宜，故毒難自防。"
        ],
        "title": "蜂兒",
        "id": "c2c21148-8e0e-4a26-b633-d7e7ae8caf02"
    },
    {
        "author": "孔武仲",
        "paragraphs": [
            "僕夫疲躓復小休，晴雲澹澹更悠悠。",
            "村陂無人鳥聲樂，澗草不動春風柔。",
            "長道此去星斗近，後期南來桑柘稠。",
            "懐哉吾祖不温席，老矣長卿今倦游。"
        ],
        "title": "加禄道中",
        "id": "a7eea0ba-eae4-46cb-a8f5-2488de227236"
    },
    {
        "author": "孔武仲",
        "paragraphs": [
            "西遊不敢避殘年，兄弟分攜楚水邊。",
            "浩蕩東風回草木，曚曈曉色滿山川。",
            "却穿梅徑花争落，久憩郵亭日未偏。",
            "安佚竟非儒者事，虺隤我馬亦須鞭。"
        ],
        "title": "發潯陽",
        "id": "82f2214d-5345-4093-9066-1cc86907d711"
    },
    {
        "author": "孔武仲",
        "paragraphs": [
            "江頭言别頗匆匆，暮止荒陂破屋中。",
            "散盡烟雲無夜雨，喚驚鳬雁有春風。",
            "却思僧舍一少會，坐卷香醪百盞空。",
            "薄祿牽人非得己，相望秋思浩無窮。"
        ],
        "title": "至白湖驛寄四弟",
        "id": "7917abba-d6fa-47c8-9c11-d41ffcfb1a4d"
    },
    {
        "author": "孔武仲",
        "paragraphs": [
            "犖确山坡瘦馬行，年朝春色未分明。",
            "蔫黄猶是舊時葉，格磔稍聞新歲聲。",
            "强涉遠涂非我好，亦逢佳景得心平。",
            "寒威斗起終豪横，更取村酤獨自傾。"
        ],
        "title": "廣濟道中  其一",
        "id": "602f76bf-b239-4cf3-a701-5bc64672f37e"
    },
    {
        "author": "孔武仲",
        "paragraphs": [
            "南北驅馳不少休，人生何處足優游。",
            "去年立馬龜峰道，亦是春泉繞舍流。"
        ],
        "title": "廣濟道中  其二",
        "id": "8130674f-519b-411c-834f-c9cac28d756b"
    },
    {
        "author": "孔武仲",
        "paragraphs": [
            "銀燭交光桂醸清，親朋相見苦多情。",
            "春宵萬籟俱澄絕，初試鵾絃驟雨聲。"
        ],
        "title": "蘄春聽琵琶五首  其一",
        "id": "1f8f58e3-9217-43db-af38-54b1f26e03b2"
    },
    {
        "author": "孔武仲",
        "paragraphs": [
            "新自潯陽江上來，雖聞此曲不悲哀。",
            "輕攏細撚俱清絕，指法何慚二善才。"
        ],
        "title": "蘄春聽琵琶五首  其二",
        "id": "c407d387-bc78-4b95-ae8b-f300446db1b9"
    },
    {
        "author": "孔武仲",
        "paragraphs": [
            "北踏胡霜漢馬驕，千秋琴調思嬌嬈。",
            "華堂夜飲燈如晝，共聽新聲不寂寥。"
        ],
        "title": "蘄春聽琵琶五首  其三",
        "id": "87e7ec0a-fd7b-41b6-8ed8-113a095a6be1"
    },
    {
        "author": "孔武仲",
        "paragraphs": [
            "百轉干縈住復移，渾如啄木在高枝。",
            "春郊極目快晴後，峭絕一聲飛去時。"
        ],
        "title": "蘄春聽琵琶五首  其四",
        "id": "d6dd8ddd-1ca1-479e-b88f-8ba84a5f35e1"
    },
    {
        "author": "孔武仲",
        "paragraphs": [
            "夜如何其夜未央，山城斗轉星煌煌。",
            "收琴插撥各無語，酒美不知春漏長。"
        ],
        "title": "蘄春聽琵琶五首  其五",
        "id": "92a63f3b-467b-4d44-906a-66e25740cc54"
    },
    {
        "author": "孔武仲",
        "paragraphs": [
            "當時聯蓋入東都，回首推遷二紀餘。",
            "此地山川終不改，浮生光景半成虚。",
            "清談劇飲夢寐隔，斷羽沉鱗音信踈。",
            "誰道豐城雙寶劍，紫煙長繞斗牛墟。"
        ],
        "title": "過巴河寄經父",
        "id": "c9a8e21d-9456-4bde-9483-77ef5e6d1807"
    },
    {
        "author": "孔武仲",
        "paragraphs": [
            "悠悠驅馬歴山川，石火光中又度年。",
            "狼籍冷梅初著地，玲瓏幽澗已通泉。",
            "静思客子萬里道，那及山人一覺眠。",
            "香飯可添茶可試，回頭鄉國兩茫然。"
        ],
        "title": "黄岡道中",
        "id": "510dc870-1770-4e7b-89ec-e5a942d27442"
    },
    {
        "author": "孔武仲",
        "paragraphs": [
            "狂風奔屋似輣車，旅枕清寒一倍加。",
            "半夜雨聲収拾盡，曉來飛雪不成花。"
        ],
        "title": "故縣遇風二首  其一",
        "id": "f4c759b4-b5cf-4fa9-a4c2-45e69d521113"
    },
    {
        "author": "孔武仲",
        "paragraphs": [
            "積雨成湖客路長，春風掀攪意何狂。",
            "殘雲吹盡真天力，乞我晴明入帝鄉。"
        ],
        "title": "故縣遇風二首  其二",
        "id": "595a349c-a295-4000-b90c-dad683c2eabe"
    },
    {
        "author": "孔武仲",
        "paragraphs": [
            "朝來晴色頗鮮妍，最愛羣峰雪皓然。",
            "駐馬折梅看皎潔，臨流照影弄潺湲。"
        ],
        "title": "闗山路三首  其一",
        "id": "ce9d2ed5-f65f-4339-b598-943eccab57a1"
    },
    {
        "author": "孔武仲",
        "paragraphs": [
            "晨朝馬匹涉﨑嶇，映水梅花尚一株。",
            "旬日山川歴千里，江南雪蘂己全無。"
        ],
        "title": "闗山路三首  其二",
        "id": "1f9c5d3f-efba-4df1-a8ab-22dd34b71ed7"
    },
    {
        "author": "孔武仲",
        "paragraphs": [
            "馬力虺隤苦不禁，僕夫流汗亦沾襟。",
            "抱琴來冩非無意，愛此山高澗水深。"
        ],
        "title": "闗山路三首  其三",
        "id": "e2a173e5-7e5d-4624-a452-69e5a3d3c18c"
    },
    {
        "author": "孔武仲",
        "paragraphs": [
            "繫馬郵亭寂寞中，遠沙喬木暮號風。",
            "今宵不作江南夢，賴有之人笑語同。"
        ],
        "title": "七里驛遇葉振卿秘校南歸三首  其一",
        "id": "5be83822-c2f0-4b58-bd12-8c76c12131ce"
    },
    {
        "author": "孔武仲",
        "paragraphs": [
            "雪霰飄燈春夜長，相逢旅瑣莫悲傷。",
            "朱顔緑髪輸君少，正好驅車上太行。"
        ],
        "title": "七里驛遇葉振卿秘校南歸三首  其二",
        "id": "514ec729-37d6-4ab3-a04c-4dfcccce601d"
    },
    {
        "author": "孔武仲",
        "paragraphs": [
            "湘水秦山此路分，更持盃酒勸行人。",
            "馬頭便作天涯别，好到江南看早春。"
        ],
        "title": "七里驛遇葉振卿秘校南歸三首  其三",
        "id": "68d652cd-d3cd-4b11-97d8-47ddd103f708"
    },
    {
        "author": "孔武仲",
        "paragraphs": [
            "跨縣連州幾疊山，爲君題作小潼闗。",
            "江湖不得長耕釣，塵土胡爲屢往還。",
            "漸入長郊趨坦蕩，却從平地望孱顔。",
            "何當輕騎重登險，指點湓城夕照間。"
        ],
        "title": "題光山驛壁",
        "id": "da4406a7-a7a3-4bdc-b42f-0194282ceef9"
    },
    {
        "author": "孔武仲",
        "paragraphs": [
            "垂簾爲户竹爲輿，千里征行似宴居。",
            "達摩無心惟穏坐，倪寛已老更耽書。"
        ],
        "title": "暖轎",
        "id": "b704494c-c7b6-4c74-b75d-2348640b941a"
    },
    {
        "author": "孔武仲",
        "paragraphs": [
            "白草蕭蕭漾早暉，籃輿輕穏去如飛。",
            "淮天軟暖多成雨，喜有輕寒犯客衣。"
        ],
        "title": "發加禄",
        "id": "3116be3b-bafb-4930-a7bc-dee1caf65c60"
    },
    {
        "author": "孔武仲",
        "paragraphs": [
            "熙熙樂國似登臺，北圃南亭春事催。",
            "惆悵音塵難再會，瑞香應已遶簷開。"
        ],
        "title": "至新息寄信州王守",
        "id": "c60de1d9-8871-4fe0-8684-45708019a843"
    },
    {
        "author": "孔武仲",
        "paragraphs": [
            "扁舟次淮浦，利涉得春風。",
            "脫險黿鼉畔，問津桑柘中。",
            "俯窺清奪魄，回望渺吞空。",
            "委注雖天力，經綸是禹功。",
            "縈紆數州接，浩蕩百源通。",
            "世久無昏墊，川今有會同。",
            "冷煙猶漠漠，暖渌己融融。",
            "暫得觀形勝，翛然慰轉蓬。"
        ],
        "title": "渡淮",
        "id": "41d73ec7-03e1-4cb5-a1d3-7d52a4a9cb05"
    },
    {
        "author": "孔武仲",
        "paragraphs": [
            "曉隨燈火背千家，落盡踈星見遠霞。",
            "一餉春聲回宿鳥，半天寒色在啼鴉。",
            "臨陂弱柳猶藏葉，當路殘梅已盡花。",
            "賴值時光正妍潤，穏看風物到京華。"
        ],
        "title": "發王務二首  其一",
        "id": "14e1401e-acc4-480c-90ee-a725710a7004"
    },
    {
        "author": "孔武仲",
        "paragraphs": [
            "春水溝塍緑漸回，喧闐鳬雁作羣來。",
            "新年風物動人意，薄宦驅馳豈自媒。",
            "未解驂龍追渺莽，何妨乘蹇歴崔嵬。",
            "田間亦有人閒逸，門掩柴荆晝未開。"
        ],
        "title": "發王務二首  其二",
        "id": "84800bd9-0e9e-41c6-af6e-e180b1d2b59c"
    },
    {
        "author": "孔武仲",
        "paragraphs": [
            "星斗垂天月淡明，九衢歌鼓樂昇平。",
            "當時常侍傳呼處，只有荒陂鳬雁聲。"
        ],
        "tags": [
            "西湖"
        ],
        "title": "從太守黄公登西湖待月臺",
        "id": "e99c97f4-9fa6-49c4-a074-0cbf57712cc7"
    },
    {
        "author": "孔武仲",
        "paragraphs": [
            "悠悠清曉歴長陂，楊柳溝塍雁鶩池。",
            "風色著人寒料峭，日光生野暖融怡。",
            "鶴歸雲海心空在，雁度湖天力己疲。",
            "客路馳驅元不定，西遊應有再來時。"
        ],
        "title": "發蔡州",
        "id": "295f5317-e949-4229-a638-69cdde83b65d"
    },
    {
        "author": "孔武仲",
        "paragraphs": [
            "駐馬東門己夕陽，淡雲衰草意何長。",
            "當年公子牽黄犬，此地春風吹白楊。",
            "千歲只疑經旦暮，一城猶可鑒興亡。",
            "我來不獨嗟行役，覧古依然爲閔傷。"
        ],
        "title": "題上蔡驛",
        "id": "3e3fc4ec-aead-49ca-a02b-dc7d04eebe01"
    },
    {
        "author": "孔武仲",
        "paragraphs": [
            "昨寄家書道苦長，南州山迥水茫茫。",
            "細將驛堠從頭數，凖擬今朝到故鄉。"
        ],
        "title": "書懐",
        "id": "f154683a-34ba-4a10-98b8-90592ce88f50"
    },
    {
        "author": "孔武仲",
        "paragraphs": [
            "路逢行客向江州，勒馬荒郊爲少留。",
            "家事滿懐無紙寫，好將言語付蒼頭。"
        ],
        "title": "書事二首  其一",
        "id": "24255fa0-38e9-4c17-a2ca-1588fcc188ea"
    },
    {
        "author": "孔武仲",
        "paragraphs": [
            "北來煙爨苦凄凉，金竈峥嶸突尾長。",
            "滿篋香秔無處用，郵亭一飽待桄榔。"
        ],
        "title": "書事二首  其二",
        "id": "d74b85f3-ace3-46c8-8a05-14c9f07f487e"
    },
    {
        "author": "孔武仲",
        "paragraphs": [
            "長陂寂寞斷鴟鴉，浩浩春風馬鬛斜。",
            "待得春霖添水滿，只應從此却還家。"
        ],
        "title": "鳳凰陂",
        "id": "cfff1e2a-5a7e-4126-a6fb-57ca7280f2cb"
    },
    {
        "author": "孔武仲",
        "paragraphs": [
            "馬蹄騰踏去如流，雨止車塵凝不浮。",
            "驛道夷平桑柘美，人言從此屬皇州。"
        ],
        "title": "入鄢陵界",
        "id": "3dfc3325-ce22-400a-9273-78da599968f9"
    },
    {
        "author": "孔武仲",
        "paragraphs": [
            "與君生世共飄蓬，會面荒陂寂寞中。",
            "芳酒一罇留夜語，旅程千里倦春風。",
            "追思薦鶚門闌舊，黙感跳丸歲月空。",
            "聞道束書遊帝闕，偷閒應肯訪衰翁。"
        ],
        "title": "寄張端父",
        "id": "397364b6-e110-4648-9c86-bd15a122d67a"
    },
    {
        "author": "孔武仲",
        "paragraphs": [
            "柳堤桃塢未怡融，浣濯新梢上淺紅。",
            "一段春光來逼眼，棗騮嘶入柏林中。"
        ],
        "title": "折縣道中二首  其一",
        "id": "c42b8e2c-bb60-4b41-a871-7b9e549b96c6"
    },
    {
        "author": "孔武仲",
        "paragraphs": [
            "紫沙隨馬細如篩，虎阜龍岡盡此馳。",
            "正望長安不回首，行人休賦灞陵詩。"
        ],
        "title": "折縣道中二首  其二",
        "id": "3b9261e1-0b63-4ccc-b540-be6f93ddea94"
    },
    {
        "author": "孔武仲",
        "paragraphs": [
            "武庫精兵接混茫，揮犀餘論意何長。",
            "丹臺此日歸仙籍，紫極他年記道塲。",
            "暫别鬢毛渾老大，再來風月愈凄凉。",
            "不須隕涕悲鄰笛，亦對松筠爲感傷。"
        ],
        "title": "過紫極宫感道士卓玘遺跡因賦詩以續諸公哀辭之後",
        "id": "d81f4025-695d-47fd-a760-9d5c379ac9c6"
    },
    {
        "author": "孔武仲",
        "paragraphs": [
            "曾歴光黄嶺百尋，悲傷僕馬在嶇嶔。",
            "却思前日山行苦，未比今朝車轍深。",
            "恐轉春風成猛雨，喜逢寒色閣輕陰。",
            "荒陂杳杳無人語，坐擁華貂只苦吟。"
        ],
        "title": "淮西道中",
        "id": "64d2be2e-b246-4d62-bbbc-3fc310044e06"
    },
    {
        "author": "孔武仲",
        "paragraphs": [
            "雙袖深籠兩脚垂，朝寒乘快度荒陂。",
            "春風浩浩無邊際，似駕烏雲過海時。"
        ],
        "title": "暖轎二首  其一",
        "id": "a4210cf1-4049-4b46-b637-a6d43e31f751"
    },
    {
        "author": "孔武仲",
        "paragraphs": [
            "淮山萬點雨晴初，日日寒帷望太虚。",
            "野濶天低今可壓，閉簾無事只看書。"
        ],
        "title": "暖轎二首  其二",
        "id": "fd32fb6d-8728-4d2f-8438-9aac5421347f"
    },
    {
        "author": "孔武仲",
        "paragraphs": [
            "亭下湖光凝不流，銀燈玉斚綴綢繆。",
            "主人今是真黄覇，民譽仍推郭細侯。"
        ],
        "title": "蔡州  其一",
        "id": "716d740e-d6f4-488f-9eb8-93dcf560589b"
    },
    {
        "author": "孔武仲",
        "paragraphs": [
            "憶曾醉看仙翁樹，騎馬重來二十年。",
            "百尺湖臺蘸春渌，月華依舊到樽前。"
        ],
        "title": "蔡州  其二",
        "id": "e3ff4432-e410-409f-9034-e2af6dc5af40"
    },
    {
        "author": "孔武仲",
        "paragraphs": [
            "清香一炷道家儀，貝葉雲籖自誦持。",
            "盡是鈴齋瀟洒趣，紅塵奔走爾爲誰。"
        ],
        "title": "寄信守王子明  其一",
        "id": "52e70bb7-f9b6-498e-af28-3950b156559c"
    },
    {
        "author": "孔武仲",
        "paragraphs": [
            "年來江上苦多風，匹馬關山重復重。",
            "須信心閑爲樂地，主人窗檻有仙峰。"
        ],
        "title": "寄信守王子明  其二",
        "id": "9d9e4bf8-69e9-482d-9424-93ac5b798613"
    },
    {
        "author": "孔武仲",
        "paragraphs": [
            "汴柳毿毿緑蔽河，春城旅舍數相過。",
            "一聞高論煩襟豁，更捧新詩雅貺多。",
            "清鑒欲回荆玉價，蕪音難斷郢人歌。",
            "儒林志業期千古，舊事慚君話决科。"
        ],
        "title": "答元珍見贈",
        "id": "d006b46f-6303-40f2-bf98-ea892027e9dc"
    },
    {
        "author": "孔武仲",
        "paragraphs": [
            "帝城塵土熱如湯，喜有殘宵雨送凉。",
            "旅枕夢雲縈宋玉，空階詩思感何郎。",
            "香迷舊徑煙初斷，燈倚輕寒焰不長。",
            "明日御溝應更好，一番晴色弄垂楊。"
        ],
        "title": "和竹元珍夜雨",
        "id": "b44c310e-4d61-4ad6-bec7-7ba1bf4d2481"
    },
    {
        "author": "孔武仲",
        "paragraphs": [
            "覉旅看春色，清明客帝鄉。",
            "花開禁苑密，柳嫋御溝長。",
            "玉勒無餘地，鈿車有剩香。",
            "塵埃不可久，歸夢楚山傍。"
        ],
        "title": "和竹元珍寒食次韻",
        "id": "7fdfe8c5-e868-4213-a458-7d403a341a73"
    },
    {
        "author": "孔武仲",
        "paragraphs": [
            "旅枕春風底，翛然一夢驚。",
            "漏移清禁遠，天入小窗明。",
            "桂玉梁園費，山椒楚客情。",
            "蕭條過百五，猶有賣花聲。"
        ],
        "title": "旅枕",
        "id": "3cbf83d9-6345-404b-b0f5-cbaef6eb4c12"
    },
    {
        "author": "孔武仲",
        "paragraphs": [
            "禁園靈沼釀風光，恩許遊人入醉鄉。",
            "天上仙葩迷閬苑，月中清氣瀉銀潢。",
            "觴浮曲水青春暮，人在瀛洲白日長。",
            "却望宜秋指歸路，觚稜金碧正斜陽。"
        ],
        "title": "上已與江梅叔遊城西",
        "id": "53883214-acf9-4251-a14b-5d0a8c68b2a1"
    },
    {
        "author": "孔武仲",
        "paragraphs": [
            "知到東隣賞牡丹，高僧防客頗艱難。",
            "鮮妍自是天花種，僻静應無俗眼看。",
            "葉似蟠桃相隠覆，蘂隨飛蝶漸凋殘。",
            "新詩清苦如郊島，肯羨侯家一醉歡。"
        ],
        "title": "和竹元珍僧舍牡丹次韻",
        "id": "56251e85-04cf-49f6-bd1d-ccb814ad1068"
    },
    {
        "author": "孔武仲",
        "paragraphs": [
            "曉闢未央宫，千袍擁赭紅。",
            "分班百寮底，得邑萬山中。",
            "麗筆元摛錦，新章更綰銅。",
            "定應隨驛召，不久滯巴東。"
        ],
        "title": "送鄭無欲改官知合江縣二首  其一",
        "id": "2da22a75-ba59-4833-9821-4f22e02f3268"
    },
    {
        "author": "孔武仲",
        "paragraphs": [
            "馬踏榆陰出漢關，邦人欣見錦衣還。",
            "東川却指舊遊處，北闕猶縈旅夢間。",
            "神女斷雲低楚峽，子規啼月慘巴山。",
            "知君利刃曾磨試，囹圄應從到日閒。"
        ],
        "title": "送鄭無欲改官知合江縣二首  其二",
        "id": "b000c9ac-6d39-43b4-aa90-a544659c6f09"
    },
    {
        "author": "孔武仲",
        "paragraphs": [
            "一室蕭然傍禁城，塵埃不到旅懐清。",
            "水流紅片知花落，雨浥蒼苔見笋生。",
            "感物己憐春寂寞，辭家憶是歲峥嶸。",
            "知君亦有淹留歎，歸夢西隨杜宇聲。"
        ],
        "title": "呈竹元珍",
        "id": "ad2ebd4c-4862-423a-a116-754a618e8c73"
    },
    {
        "author": "孔武仲",
        "paragraphs": [
            "東京石榴好，幾處照樓臺。",
            "秀色裙難學，幽香蝶不來。",
            "連枝成幄幕，著子盡瓊瑰。",
            "乞取當窗種，年年四季開。"
        ],
        "title": "榴花分題",
        "id": "b63bc974-306b-4996-bfeb-b8918b25c2de"
    },
    {
        "author": "孔武仲",
        "paragraphs": [
            "萬事峥嶸不自由，年來書信最綢繆。",
            "雁飛玉塞無多地，人望神都正倚樓。",
            "祗恐邉風多浩蕩，故令音驛每遲留。",
            "何如欵段相隨出，鄉曲長爲馬少遊。"
        ],
        "title": "經父云自到京止得一書頗懐憂想因寄",
        "id": "2b2cdafb-132e-407c-9c23-a68a5b95fc71"
    },
    {
        "author": "孔武仲",
        "paragraphs": [
            "白日臨黄道，紅塵滿玉京。",
            "長風吹不盡，驟雨灑還清。",
            "不放虚空快，應同世界生。",
            "隨時勢用壯，度隙體能輕。",
            "舞榭凝添恨，歌梁堕趁聲。",
            "滄浪歸有計，行矣濯吾纓。"
        ],
        "title": "同賦京塵",
        "id": "e3965524-4c9e-4d00-8c26-667eacf98e4e"
    },
    {
        "author": "孔武仲",
        "paragraphs": [
            "何事斑然虎，來依静者堂。",
            "英姿猶讋物，畫手必殊常。",
            "快筆揮如雨，新縑洗似霜。",
            "淺山迎暮黯，叢葦得秋黄。",
            "炳煥霞紋縟，晶熒鏡目光。",
            "前趨疑摶取，却顧尚摧藏。",
            "仙子休騎去，將軍莫射傷。",
            "相隨千里客，更欲卷還鄉。"
        ],
        "title": "同賦虎幀",
        "id": "e5941673-6598-4521-aee0-9408140d3589"
    },
    {
        "author": "孔武仲",
        "paragraphs": [
            "識盡公卿更食貧，蒼髯瘦骨走京塵。",
            "高談亦與時多忤，屢中方知術有神。",
            "前會渺茫渾不記，遠游蕭索復相親。",
            "疑公别得壺中趣，回首人間二十春。"
        ],
        "title": "贈程瓌",
        "id": "292d279b-22d0-4ea3-ba2c-83057008fdd9"
    },
    {
        "author": "孔武仲",
        "paragraphs": [
            "慘淡佳城側，穹隆百尺堂。",
            "歲時如過隙，松柏已成行。",
            "玉笋登盤美，瓊醅入奠香。",
            "英靈似明月，時到此山傍。"
        ],
        "title": "筠州張氏追遠堂",
        "id": "87676d2d-5fa4-4141-ade7-633cfadb51c5"
    },
    {
        "author": "孔武仲",
        "paragraphs": [
            "生長雖微細，翾飛逐盛陽。",
            "吾身非鐡石，爾觜太銛剛。",
            "戢戢朝藏壁，喧喧暮滿房。",
            "燈前已環繞，簷角尚悠揚。",
            "紗眼能緣過，冰膚亦噬傷。",
            "用心均貨殖，損物亞螟蝗。",
            "栖宿麽蟲巧，追擒蝙蝠忙。",
            "秋風動天地，爾輩更凄凉。"
        ],
        "title": "同賦蚊",
        "id": "be207d64-23e3-4dfe-8a4f-1c4efba51ccf"
    },
    {
        "author": "孔武仲",
        "paragraphs": [
            "酒斗公家物，規摹取自然。",
            "無時挹香酎，有象掛高天。",
            "緑玉燒爲撇，黄金打作船。",
            "何如學嘉量，深注瓦樽前。"
        ],
        "title": "同賦李夢符酒斗",
        "id": "317590c9-54e6-4f96-900a-bb707e2a2729"
    },
    {
        "author": "孔武仲",
        "paragraphs": [
            "假山砌叠真相似，雙竹澆培畫不如。",
            "萬屋塵囂無間斷，一軒氣象自清虚。",
            "持齋欲趁龍華會，升座能繙貝葉書。",
            "官罷亦將辭北闕，攜笻先訪故人居。"
        ],
        "title": "留别真戒講師",
        "id": "f54c8ebd-069d-4f3e-8eee-14bfaaa915e5"
    },
    {
        "author": "孔武仲",
        "paragraphs": [
            "抱關委吏可忘年，而况吾徒志聖賢。",
            "策馬漸隨南去雁，寄聲應有北歸船。",
            "無情尺水猶能鍳，有志精金尚可鐫。",
            "願以此心推一邑，他時不負贈行篇。"
        ],
        "title": "次韻和歐勉甫見送",
        "id": "2b2f21e1-30c1-4a71-8fe6-719ffe64ea67"
    },
    {
        "author": "孔武仲",
        "paragraphs": [
            "少時隨衆蹂京塵，曾倚朱欄看晚春。",
            "二十年間頭半白，方知花木觧磨人。"
        ],
        "title": "題報慈寺花藥園",
        "id": "931b034b-1cfe-46b3-a068-4b45fe082dad"
    },
    {
        "author": "孔武仲",
        "paragraphs": [
            "累石爲峰太謹嚴，故排雙竹闢修纎。",
            "天風似亦喜清净，時嫋枝梢爲埽簷。"
        ],
        "title": "勝師堂雙竹",
        "id": "d9305511-24a8-4a05-9b87-94f336390b72"
    },
    {
        "author": "孔武仲",
        "paragraphs": [
            "驟雨隨風入漢關，傾都驩喜破愁顔。",
            "電光猶恐龍潜伏，閃爍餘輝遶壁間。"
        ],
        "title": "驟雨",
        "id": "58988fdd-3b2b-4717-8252-1a3805fd9565"
    },
    {
        "author": "孔武仲",
        "paragraphs": [
            "整頓歸裝夜不眠，籃輿出趁早涼天。",
            "東南爽氣來相逼，葉底初聞一片蟬。"
        ],
        "title": "出京",
        "id": "193729ac-7553-4f58-939a-f111a292b332"
    },
    {
        "author": "孔武仲",
        "paragraphs": [
            "破壁題名滿，往還如置郵。",
            "山河萬里道，車馬片時休。",
            "白日初騰曉，凉蟬已喚秋。",
            "便添山野興，咫尺帝王州。"
        ],
        "title": "早食鐡佛寺",
        "id": "253b2afa-ea8c-4365-a73d-3fc073eb02db"
    },
    {
        "author": "孔武仲",
        "paragraphs": [
            "曉踏朱仙月，還思昨日詩。",
            "尚攜漫刺謁，不爽故人期。",
            "宫闕觚稜失，山河向背移。",
            "悠悠芳草路，恰似别家時。"
        ],
        "title": "寄林次中",
        "id": "5577ca30-6619-4a74-a25b-265378d55ab5"
    },
    {
        "author": "孔武仲",
        "paragraphs": [
            "古縣居人少，歸軒喜氣多。",
            "連天皆秫黍，蓋水有蓮荷。",
            "宿雨雲容薄，微風日氣和。",
            "征行不辭遠，所得是吟哦。"
        ],
        "title": "鄢陵界中",
        "id": "35e9bf21-7a3a-4228-8bab-2a1510b64a12"
    },
    {
        "author": "孔武仲",
        "paragraphs": [
            "空山宿雨漲前溪，芳草連雲欲渡時。",
            "落日人心急星火，招招舟子更來遲。"
        ],
        "title": "侯塘渡",
        "id": "6fccfb56-9fd4-4680-ad05-a12442001152"
    },
    {
        "author": "孔武仲",
        "paragraphs": [
            "百頃陂田過雨清，新秧漠漠似苔生。",
            "津梁只欲憑忠信，南去無心問耦耕。"
        ],
        "title": "田間",
        "id": "6ea2ef18-6589-46b6-9726-acd3143fe572"
    },
    {
        "author": "孔武仲",
        "paragraphs": [
            "八節灘頭駐馬蹄，淙淙流水日沉西。",
            "歲時久己成陳迹，風景全然似此溪。",
            "蘭棹倚洲人競過，籃輿索筆我閒題。",
            "桃源仙境今何在，懊惱嬌鸎向暮啼。"
        ],
        "title": "羅港",
        "id": "2076af0a-9249-465d-a349-5b371c50f4db"
    },
    {
        "author": "孔武仲",
        "paragraphs": [
            "我託南車去，君挐北轡還。",
            "相看一夢裏，好入畫圖間。"
        ],
        "title": "遇行人",
        "id": "390118c7-604f-4604-8225-fa815d4672d4"
    },
    {
        "author": "孔武仲",
        "paragraphs": [
            "客子念家意，遠行投驛心。",
            "亂鴉争噪晚，宿鳥已歸林。",
            "漸覺殘陽盡，更憂前港深。",
            "雲師頗知足，久久困狂霖。"
        ],
        "title": "晚行",
        "id": "ef35ca84-eaaf-40b6-8ec3-d3700c9b7796"
    },
    {
        "author": "孔武仲",
        "paragraphs": [
            "積雨雖收霽，清淮更渺茫。",
            "地形真水府，波面似錢塘。",
            "雲日侵衣淡，天風入袖凉。",
            "輕輿過南岸，轉覺近家鄉。"
        ],
        "title": "過淮",
        "id": "6f9f4ec2-c028-4cc7-a636-2ffc157a5654"
    },
    {
        "author": "孔武仲",
        "paragraphs": [
            "曉上春風第一楂，豁然披眼盡天涯。",
            "原田極望人稀少，掩映茅篁數十家。"
        ],
        "title": "關山五首  其一",
        "id": "3ccd20e9-5af3-4109-9f51-6a8c4682e362"
    },
    {
        "author": "孔武仲",
        "paragraphs": [
            "嶺盡還臨水，溪窮又有山。",
            "人遊明鏡裏，鳥語白雲間。"
        ],
        "title": "關山五首  其二",
        "id": "655a7b79-6bc8-4301-ad3a-60fabd13ba3b"
    },
    {
        "author": "孔武仲",
        "paragraphs": [
            "少婦織新絲，人來不下機。",
            "斜陽過茅屋，郎亦採樵歸。"
        ],
        "title": "關山五首  其三",
        "id": "d6a9309b-663d-4e5d-ac80-5dfad438655f"
    },
    {
        "author": "孔武仲",
        "paragraphs": [
            "北地樵蘇寸草空，不如燒炭此山中。",
            "良材合抱隨斤斧，豈顧區區櫟與楓。"
        ],
        "title": "關山五首  其四",
        "id": "a09e6877-539c-481e-af96-40a3dde843bd"
    },
    {
        "author": "孔武仲",
        "paragraphs": [
            "山溪百轉水泠泠，栽插新秧次第成。",
            "風趕緑茸無斷處，他時粒粒是香秔。"
        ],
        "title": "關山五首  其五",
        "id": "7c137a57-814d-4715-b1ef-a2c22138d6e5"
    },
    {
        "author": "孔武仲",
        "paragraphs": [
            "鬱鬱青山夾路松，行人笑語緑陰中。",
            "排雲架壑無餘地，洒面侵襟有好風。",
            "一日勞心非欲速，千年流惠亦何窮。",
            "我來俯仰尋遺愛，更喜清虚萬慮空。"
        ],
        "title": "萬松亭",
        "id": "b42bb385-7bab-4d26-842d-1c3d8623599a"
    },
    {
        "author": "孔武仲",
        "paragraphs": [
            "畏日流金不斷聲，松風澗水助泠泠。",
            "我來蕭散無餘事，得倚籃輿細細聽。"
        ],
        "title": "聽蟬",
        "id": "2fe69c53-038c-4bfe-97ff-b0fe3a23ade0"
    },
    {
        "author": "孔武仲",
        "paragraphs": [
            "足歴黄州百叠山，更無平地只岡巒。",
            "物皆枯槁非人世，石最崔嵬是馬鞍。",
            "畏日流金紅艷艷，亂沙堆雪白漫漫。",
            "﨑嶇出盡聊休息，喜有松聲六月寒。"
        ],
        "title": "過馬鞍山",
        "id": "97fe49cb-c39a-436a-838c-b2da0944af3e"
    },
    {
        "author": "孔武仲",
        "paragraphs": [
            "嶺路蟠蟠石似龍，亭軒更在最高峰。",
            "九江山水吾家近，四祖煙霞晚色濃。",
            "吟興不惟誇美景，行人當爲破愁容。",
            "前村有酒青帘遠，强飲岩間水一鍾。"
        ],
        "title": "喜至亭",
        "id": "c06508a7-47a2-4127-9a4d-9a1f8892082b"
    },
    {
        "author": "孔武仲",
        "paragraphs": [
            "不逐漁商不問農，悠然今作鹿皮翁。",
            "地臨白傅荒臺畔，人在華胥樂國中。",
            "一榻遠分廬阜月，兩軒平揖廣寒風。",
            "杖藜亦欲頻還往，肯使清閒併屬公。"
        ],
        "title": "陶子駿佚老堂",
        "id": "ec45e7a4-c9b6-4c66-8491-b5edd4f5fc8f"
    },
    {
        "author": "孔武仲",
        "paragraphs": [
            "綠竹陰深屋數間，籃輿來傍古溪邊。",
            "垂楊芳草迷三徑，斜日新秋媚一川。",
            "澎湃直連湓口浪，逍遙如泛剡中船。",
            "山陰不見戴安道，回首西風亦浩然。"
        ],
        "title": "謁張文思於湖西不見",
        "id": "82f02bab-68c4-430a-aa41-f63e3b996d4c"
    },
    {
        "author": "孔武仲",
        "paragraphs": [
            "天上優游侍從臣，還鄉晝錦坐生春。",
            "不矜富貴知餘事，同訪溪山有故人。",
            "方外笑談無畛域，雨餘泉石長精神。",
            "西林路口嗟輕别，善護青雲萬里身。"
        ],
        "title": "君表自西林還城中以詩二首爲别  其一",
        "id": "9f3ffe51-cc9c-4006-a4ca-e13029ba9fcd"
    },
    {
        "author": "孔武仲",
        "paragraphs": [
            "巉巉廬阜秀侵天，有意登臨己十年。",
            "美味君纔嘗一臠，明珠我欲探重淵。",
            "他時白首須歸隐，此去青雲更著鞭。",
            "扶杖爲公尋好處，往來同逕得參禪。"
        ],
        "title": "君表自西林還城中以詩二首爲别  其二",
        "id": "b6cf27eb-de3c-44d2-a382-803cbb808935"
    },
    {
        "author": "孔武仲",
        "paragraphs": [
            "冠蓋成陰中路迴，獨攜蓮社道人來。",
            "千巖萬壑初相識，分付晴嵐面面開。"
        ],
        "title": "入山三首  其一",
        "id": "e2a07891-db41-4c86-bcb3-d554d7d267cb"
    },
    {
        "author": "孔武仲",
        "paragraphs": [
            "路出西林興倍長，輕衫短蓋入秋陽。",
            "層崖蔽日多清影，深谷迷人有異香。",
            "訪古不辭穿絕磴，參禪直爲遍諸方。",
            "此身似是遼東鶴，偶逐飛雲到故鄉。"
        ],
        "title": "入山三首  其二",
        "id": "a48bfd3e-c7c4-4e8d-8cba-0a7301e17234"
    },
    {
        "author": "孔武仲",
        "paragraphs": [
            "十歲不出還可嗟，經旬遍走梵王家。",
            "羣仙拍手向人笑，方朔今來何晚耶。"
        ],
        "title": "入山三首  其三",
        "id": "da9f32a5-42d1-4472-8145-b6362f37c021"
    },
    {
        "author": "孔武仲",
        "paragraphs": [
            "江城八月苦炎暉，瀟洒山間挾纊時。",
            "峰頂寶林俱勝絕，籃輿從此上天池。"
        ],
        "title": "山間三首  其一",
        "id": "a855cf8e-1d26-447a-9bd4-efbfd020a0e5"
    },
    {
        "author": "孔武仲",
        "paragraphs": [
            "絕壁藤蘿喜可攀，更無平地只青山。",
            "路回亦有虚明處，江北江南指掌間。"
        ],
        "title": "山間三首  其二",
        "id": "d789e7ad-0155-4b7c-a678-3e6d2aad2038"
    },
    {
        "author": "孔武仲",
        "paragraphs": [
            "柔條細葉謾成叢，亦有懸崖出小紅。",
            "欲試金丹求不死，靈苖應在此山中。"
        ],
        "title": "山間三首  其三",
        "id": "7a221e2f-f2df-44dc-a099-1068ce2b7d38"
    },
    {
        "author": "孔武仲",
        "paragraphs": [
            "苦霰悲風作斧斤，千秋松竹損精神。",
            "似聞犬吠白雲外，猶有秦時避世人。"
        ],
        "title": "峰頂",
        "id": "dcc13cde-c70e-4e21-9fcb-33f1c7e15732"
    },
    {
        "author": "孔武仲",
        "paragraphs": [
            "江城已月芳菲盡，殘紫深緋到谷中。",
            "最是廬山佳麗處，我來蕭颯已秋風。"
        ],
        "tags": [
            "庐山"
        ],
        "title": "錦繡谷二首  其一",
        "id": "4ee2de08-83c1-45f5-8de4-b7d893a0e6a1"
    },
    {
        "author": "孔武仲",
        "paragraphs": [
            "帝憶廬山萬玉妃，狂風浩蕩喚春歸。",
            "繁華過眼一朝盡，惟有珍禽無數飛。"
        ],
        "tags": [
            "庐山"
        ],
        "title": "錦繡谷二首  其二",
        "id": "0a89cd58-c1bc-47f8-99bf-db90e8338436"
    },
    {
        "author": "孔武仲",
        "paragraphs": [
            "海會寮中略問禪，高僧剛道語難傳。",
            "却詢耶舍羅那事，俯仰人間七百年。"
        ],
        "title": "歸宗寺",
        "id": "9961ddf9-cc66-4ac1-a9db-76c2b962fa28"
    },
    {
        "author": "孔武仲",
        "paragraphs": [
            "紫霄峰下有禪林，瓦結青瑤地布金。",
            "聞道靈溪纔咫尺，攜笻不覺後山深。"
        ],
        "title": "自歸宗入靈溪觀  其一",
        "id": "06736a05-cb7f-4842-b667-597b0c8f558a"
    },
    {
        "author": "孔武仲",
        "paragraphs": [
            "石橋横路水濺濺，百尺琳宫館列仙。",
            "聞有秦人來避世，至今修竹上參天。"
        ],
        "title": "自歸宗入靈溪觀  其二",
        "id": "9aed1dee-b340-4bd6-8486-2e20f85d5b2e"
    },
    {
        "author": "孔武仲",
        "paragraphs": [
            "懸崖傾注自成川，六月溪風爲肅然。",
            "不是化工移用巧，尾閭應亦有窮年。"
        ],
        "title": "瀑布六首  其一",
        "id": "75c1e526-c87a-4d19-a9f3-d1535e92b713"
    },
    {
        "author": "孔武仲",
        "paragraphs": [
            "山頭飛瀑海中潮，此理誰能問泬寥。",
            "秪恐分流從月窟，桂香無限到西橋。"
        ],
        "title": "瀑布六首  其二",
        "id": "addd6562-e58e-4d14-b027-42050cecbae2"
    },
    {
        "author": "孔武仲",
        "paragraphs": [
            "晴天如練雨成雷，飛洒青空亦快哉。",
            "推倒西峰一百丈，試觀河漢所從來。"
        ],
        "title": "瀑布六首  其三",
        "id": "d6b6f153-c0dd-4e77-bac4-61d1cde0777e"
    },
    {
        "author": "孔武仲",
        "paragraphs": [
            "沉浮又似綴汀鷗，石齒横斜咽復流。",
            "莫放陰雲遮洞府，最宜明月挂高秋。"
        ],
        "title": "瀑布六首  其四",
        "id": "9312edfa-5cac-4a7f-9b15-a82a441f321e"
    },
    {
        "author": "孔武仲",
        "paragraphs": [
            "接石爲槽遶畫簷，清風爽氣坐來添。",
            "恰從天外爲飛瀑，又向人間作水簾。"
        ],
        "title": "瀑布六首  其五",
        "id": "3f90796d-c560-4308-b97c-d7ee38743253"
    },
    {
        "author": "孔武仲",
        "paragraphs": [
            "窈窕東注壑，舒徐南入江。",
            "寄聲滄海若，高潔此難雙。"
        ],
        "title": "瀑布六首  其六",
        "id": "0226ec9a-548a-4e0f-8aaa-893612ceb44b"
    },
    {
        "author": "孔武仲",
        "paragraphs": [
            "清潭千古照懸崖，崖上飛流動地來。",
            "咫尺語言聞不得，夕陽佳景更徘徊。"
        ],
        "title": "玉淵亭龍潭",
        "id": "5d78e1c0-be6b-4130-a543-a9954b8eae6b"
    },
    {
        "author": "孔武仲",
        "paragraphs": [
            "雨施雷音動十方，檀那奔走助津梁。",
            "泉舂石竇千秋白，風掃松橋六月凉。",
            "潑潑小魚生處樂，濺濺餘瀨静中忙。",
            "塵襟正欲留瀟灑，坐聽清音到夕陽。"
        ],
        "title": "晚坐三峽橋",
        "id": "73a5f059-23ab-4cd6-9bb5-03d3dc9cad4d"
    },
    {
        "author": "孔武仲",
        "paragraphs": [
            "青青矗矗水縈回，散入溪田媚復哀。",
            "天上清音難猝記，兹遊悔不負琴來。"
        ],
        "title": "雜題二首  其一",
        "id": "fafac858-6084-43b6-a09b-028e87df5592"
    },
    {
        "author": "孔武仲",
        "paragraphs": [
            "曲澗低泉左右鳴，步虚宫殿響琚珩。",
            "清風杳不知來處，散入松間作鳳笙。"
        ],
        "title": "雜題二首  其二",
        "id": "6a1376e0-00f9-4e89-90bc-04c6abd10637"
    },
    {
        "author": "孔武仲",
        "paragraphs": [
            "江上分飛已隔年，春風初轉月初圓。",
            "今宵相望長淮北，只有星河共一天。"
        ],
        "title": "至新息寄四弟",
        "id": "8babadb4-2d8c-4e48-9d62-8c84355e8b2f"
    },
    {
        "author": "孔武仲",
        "paragraphs": [
            "浮雲富貴本無情，出守衡陽地望清。",
            "隴畝良田多樂歲，江山秀氣入重城。",
            "鈴齋宴衎茶罇佚，棠蔭優游獄訟平。",
            "應念區區大梁客，朝衣顛倒趁雞鳴。"
        ],
        "title": "送殷父弟知衡州",
        "id": "c72519fa-6e25-482a-accf-06f34a9c29f1"
    },
    {
        "author": "孔武仲",
        "paragraphs": [
            "碧落仙官侍玉除，至今遺迹在匡廬。",
            "當時兄弟俱年少，他日歸榮比二疏。"
        ],
        "tags": [
            "庐山"
        ],
        "title": "李公擇山房  其一",
        "id": "d2503131-3040-4b19-80cd-1f8a734a516a"
    },
    {
        "author": "孔武仲",
        "paragraphs": [
            "松篁入路水濺濺，自是廬山小洞天。",
            "盡道秀才心好静，誰知風骨是真仙。"
        ],
        "tags": [
            "庐山"
        ],
        "title": "李公擇山房  其二",
        "id": "c3bdd366-c5bf-495f-9c6a-2290a89197b6"
    },
    {
        "author": "孔武仲",
        "paragraphs": [
            "廬阜西頭是謫仙，籃輿正欲上青天。",
            "霓旌羽蓋何時返，悵望洪崖阻拍肩。"
        ],
        "title": "陳翰林遊天池約相會于栖賢久之不至",
        "id": "42b34fa0-e152-4fba-8a3e-debd39a9002a"
    },
    {
        "author": "孔武仲",
        "paragraphs": [
            "山南泉石有餘清，幾日籃輿天上行。",
            "亦欲西園伴飛蓋，龎公不慣入州城。"
        ],
        "title": "寄南康徐大夫",
        "id": "1b356c6c-1697-4002-81ba-ff4d0d953859"
    },
    {
        "author": "孔武仲",
        "paragraphs": [
            "洞天人遠矣，琳館有遺蹤。",
            "願棄人間事，優游慕赤松。"
        ],
        "title": "白鶴觀",
        "id": "89ead67f-3591-4d38-bd6c-4a37453df3f2"
    },
    {
        "author": "孔武仲",
        "paragraphs": [
            "山外歸來酒半酣，衣襟翠色貯煙嵐。",
            "泉聲自是小三峽，林色可名東萬杉。"
        ],
        "title": "慧日寺  其一",
        "id": "8e85b18a-0971-44a0-aab9-3b7346be347b"
    },
    {
        "author": "孔武仲",
        "paragraphs": [
            "江面深沉带地流，清風爽氣入層樓。",
            "倚欄却認登浮玉，平看滄溟萬里秋。"
        ],
        "title": "慧日寺  其二",
        "id": "c79a1f87-df1c-44e5-a562-8014588eb9a9"
    },
    {
        "author": "孔武仲",
        "paragraphs": [
            "金沙會面慰飄蓬，況得連朝笑語同。",
            "縱飲不知明月墮，納凉尤愛小軒東。",
            "郵亭送别凄凉後，江郭凭欄悵望中。",
            "兩幅新詩尤俊邁，泠然醒我以清風。"
        ],
        "title": "答李景文見寄",
        "id": "8be0970e-d6c7-4d96-8787-6672d50e9e44"
    },
    {
        "author": "孔武仲",
        "paragraphs": [
            "擾擾長途策馬回，柴門寂寞晝慵開。",
            "清香一炷茶一啜，賴有高人數往來。"
        ],
        "title": "維那觀師以偈示余求詩爲贈因成兩絕句  其一",
        "id": "15cafc89-6513-4d85-a9fd-859ba2e27a28"
    },
    {
        "author": "孔武仲",
        "paragraphs": [
            "夾路長松緑蔭繁，送君從此入幽關。",
            "銅缾錫杖無拘繫，正好窺尋瀑水源。"
        ],
        "title": "維那觀師以偈示余求詩爲贈因成兩絕句  其二",
        "id": "554191c2-f9b5-4345-9ed3-2d1781367118"
    },
    {
        "author": "孔武仲",
        "paragraphs": [
            "泠然非徴亦非商，夜久清音入夢長。",
            "人道官蛙成鼓吹，我知風水是霓裳。"
        ],
        "title": "黄州夜泊聽水聲因爲絕句以廣歐陽公詩話",
        "id": "ca4c3179-5df3-423b-bc58-e8df99462278"
    },
    {
        "author": "孔武仲",
        "paragraphs": [
            "客路深秋一轉蓬，淮天牢落此將窮。",
            "城開雲水蒼茫處，人在茅篁掩映中。",
            "對岸武昌風月近，千年赤壁是非空。",
            "悠悠陳迹慵開口，謾把筠竿伴釣翁。"
        ],
        "title": "黄州二首  其一",
        "id": "a0f9d2c6-2f27-47d0-a856-43acb5c8c359"
    },
    {
        "author": "孔武仲",
        "paragraphs": [
            "山上泉聲風雨來，門前峰色畫屏開。",
            "仙居洞裏桃花古，不是劉郎去後栽。"
        ],
        "title": "黄州二首  其二",
        "id": "8e8ebca9-11a7-49e8-be71-f6bc6b16ff47"
    },
    {
        "author": "孔武仲",
        "paragraphs": [
            "廬山北轉是吴章，岩草紛紛静有香。",
            "洞口流泉似相送，人間天上莫相忘。"
        ],
        "tags": [
            "庐山"
        ],
        "title": "吴章嶺作",
        "id": "b60b9014-98d7-4600-8b28-d8d16b1e96b5"
    },
    {
        "author": "孔武仲",
        "paragraphs": [
            "東林開士解談禪，共住千岩萬壑前。",
            "回首歸雲不知處，林間相遇是何年。"
        ],
        "title": "送僧惠芝歸東林",
        "id": "ce55df9e-cd8f-45bc-b597-f57163ec4543"
    },
    {
        "author": "孔武仲",
        "paragraphs": [
            "化成真化出，絕險起朱欄。",
            "直下臨無處，江城一掬看。"
        ],
        "title": "成化縣二首  其一",
        "id": "2be3f443-469b-408a-87f8-de6aeccf5481"
    },
    {
        "author": "孔武仲",
        "paragraphs": [
            "登覽多清興，衣襟有白雲。",
            "松風不知際，仙籟坐中聞。"
        ],
        "title": "成化縣二首  其二",
        "id": "3b7950c2-c8af-45c8-b8ea-f796f791c3f1"
    },
    {
        "author": "孔武仲",
        "paragraphs": [
            "峻叠起青峰，森然五老翁。",
            "雲將色共古，天與壽無窮。",
            "突兀巔崖峭，駢羅面勢雄。",
            "三光同孕育，四岳是兒童。",
            "傑立層霄際，曾經壞刼中。",
            "夢齡應可錫，圖寫獻堯宫。"
        ],
        "title": "五老峰",
        "id": "5c3643b9-7908-42c3-b42c-237a78f327e1"
    },
    {
        "author": "孔武仲",
        "paragraphs": [
            "江縣山奇水亦清，古今賢宰繼聲名。",
            "施爲豈厭地閒僻，學行久推君老成。",
            "桂籍掇科論世契，錦囊留句荷交情。",
            "當年入洛多英俊，文彩誰如陸士衡。"
        ],
        "title": "次韻答李子約見贈",
        "id": "d9922094-752a-45f2-8d3d-8b8f76554a00"
    },
    {
        "author": "孔武仲",
        "paragraphs": [
            "却從江漢望匡廬，湓口風波日愈疏。",
            "滿甕尚留桑落酒，登盤今有武昌魚。",
            "斜陽柳色明碕岸，纎月波光濕太虚。",
            "鸚鵡洲前弔豪士，重將詞賦爲君書。"
        ],
        "tags": [
            "庐山"
        ],
        "title": "晚登庾樓",
        "id": "264fcb24-ef31-453a-891f-cf4d773aafcf"
    },
    {
        "author": "孔武仲",
        "paragraphs": [
            "西江風浪夜喧豗，清曉猶聞萬籟哀。",
            "水驛正隨衡雁去，雲帆初學海鵬開。",
            "山横别浦跳丸度，席對長瀾陣馬來。",
            "快意須防太豪横，斜陽荒港少徘徊。"
        ],
        "title": "順風發江夏",
        "id": "df539d36-a7b6-41f1-a835-1a50f5f62325"
    },
    {
        "author": "孔武仲",
        "paragraphs": [
            "楚澤秋窮未有霜，飄然如雁去隨陽。",
            "連空積藹湖天闇，極目無人水國荒。",
            "破浪不須論萬里，佩蘭聊欲寄三湘。",
            "駝裘更作春暉暖，嬴得瞢騰晝夢長。"
        ],
        "title": "嘉魚界中作",
        "id": "ccbcf722-1c10-4a62-a76e-e47e49d6b839"
    },
    {
        "author": "孔武仲",
        "paragraphs": [
            "曲曲秋江灧灔波，直疑乘興到銀河。",
            "逢人欲問支機石，此去星橋路幾多。"
        ],
        "title": "巴陵界中作  其一",
        "id": "dd053ec2-0160-4352-8e22-f48a9a9ee24f"
    },
    {
        "author": "孔武仲",
        "paragraphs": [
            "一别湖湘二十秋，飄然覉旅復萍浮。",
            "冰霜入鬢殊非壯，星斗羅胸却似愁。",
            "濁酒放歌朝拊髀，青燈苦學夜懸頭。",
            "惟應此樂無窮已，滚滚滄波盡即休。"
        ],
        "title": "巴陵界中作  其二",
        "id": "8c1add10-ffc9-4fa4-9cc2-5d5d202bd593"
    },
    {
        "author": "孔武仲",
        "paragraphs": [
            "河梁欲上手重攜，冷語南湖百尺隄。",
            "看即青雲開羽翼，莫羞黄綬走塵泥。",
            "文章炳蔚元摛鳳，鋩刃縱横暫割雞。",
            "欲識長官清浄意，高堂雙宇掲曹蹊。"
        ],
        "title": "留贈上官常用",
        "id": "3fcbc5c5-7e9e-4662-a024-2a417e0c3c39"
    },
    {
        "author": "孔武仲",
        "paragraphs": [
            "古縣東邊仄徑開，先生曾此劚蒿萊。",
            "鸞凰一去應不返，花柳當年皆自栽。",
            "畫壁蒼茫留水墨，朱欄剥落長莓苔。",
            "鄰翁笑我來何暮，檢點風煙興盡回。"
        ],
        "title": "蘇子瞻雪堂",
        "id": "1350fce8-2a5a-4d44-828b-db180557d8c3"
    },
    {
        "author": "孔武仲",
        "paragraphs": [
            "野色星輝半有無，曲江舟子夜罾魚。",
            "紅鱗躍網無錢買，惆悵天涯尺素書。"
        ],
        "title": "罾魚",
        "id": "9d191ac9-1db8-49d9-9c6a-be5f78b50fb1"
    },
    {
        "author": "孔武仲",
        "paragraphs": [
            "石壯山獰不可干，傾江波浪作驚湍。",
            "殘霞一抺吴天晚，正苦扁舟不上灘。"
        ],
        "title": "陽羅磯",
        "id": "84f281ad-a56c-4f6f-a812-8cb1b2182825"
    },
    {
        "author": "孔武仲",
        "paragraphs": [
            "清灣氣象暮潭潭，漁客車罾似引帆。",
            "三尺鯉魚投密網，西江雖廣爾何堪。"
        ],
        "title": "寓目",
        "id": "3059c7a8-a443-4f51-9a70-c0419d2a4571"
    },
    {
        "author": "孔武仲",
        "paragraphs": [
            "灧灧西江水，朝朝伴我行。",
            "雲天初散豁，秋色正分明。",
            "魚逝應相得，鷗來故不驚。",
            "煙波聊寄適，南北久忘情。"
        ],
        "tags": [
            "长江"
        ],
        "title": "西江",
        "id": "aa031111-b37c-4ac2-8a2a-71f16dcc0d23"
    },
    {
        "author": "孔武仲",
        "paragraphs": [
            "緑柳陰陰蔽武昌，汀洲如畫引帆檣。",
            "一江見底自秋色，千里無風正夕陽。",
            "暫别勝遊渾老大，追思前事只凄凉。",
            "賢豪况有遺蹤在，欲買溪山作漫郎。"
        ],
        "title": "鄂州",
        "id": "4c80d302-46ce-4787-96b8-487e01c2843e"
    },
    {
        "author": "孔武仲",
        "paragraphs": [
            "旅平凹處剪荆榛，畫棟明窗學隐身。",
            "政簡琴書聊度日，地閒花木爲留春。",
            "一盃濁酒迷今古，五字清吟泣鬼神。",
            "暫伴登臨對佳景，衣襟渾覺减埃塵。"
        ],
        "title": "巴陵官舍二題 瀟灑堂",
        "id": "c63a443d-19a9-4635-b749-156f577bc91e"
    },
    {
        "author": "孔武仲",
        "paragraphs": [
            "縣山峻絕有新亭，公退時來看洞庭。",
            "天外微茫二湖合，波心縹緲一峰青。",
            "非時爽氣生雲雨，永夜寒光浸斗星。",
            "千古登臨増健筆，投文猶可弔湘靈。"
        ],
        "tags": [
            "洞庭湖"
        ],
        "title": "巴陵官舍二題 湖山亭",
        "id": "c33eb79e-0b2a-42ed-89a4-31d3fb306ba8"
    },
    {
        "author": "孔武仲",
        "paragraphs": [
            "半掩船篷天淡明，飛帆已背岳陽城。",
            "飄然一葉乘空度，卧聽銀潢瀉月聲。"
        ],
        "tags": [
            "洞庭湖"
        ],
        "title": "五鼓乘風過洞庭湖日高已至廟下作詩三篇  其一",
        "id": "8a4d345d-0608-47d8-acdf-f68e3e17a8b9"
    },
    {
        "author": "孔武仲",
        "paragraphs": [
            "北風投曉漸雄豪，椎鼓車帆十丈高。",
            "枕底洞庭三百里，卧聽天樂響叢嘈。"
        ],
        "tags": [
            "洞庭湖"
        ],
        "title": "五鼓乘風過洞庭湖日高已至廟下作詩三篇  其二",
        "id": "6d966502-818d-432b-8410-2b75b4bf8c0a"
    },
    {
        "author": "孔武仲",
        "paragraphs": [
            "南津瀺灂夜風微，投曉湖靈更發機。",
            "想像虚空聞帝樂，逡巡波浪匝天圍。",
            "三湘路指平蕪轉，兩舸帆争白鳥飛。",
            "却上叢祠薦牲酒，荆雲隠隠尚朝暉。"
        ],
        "tags": [
            "洞庭湖"
        ],
        "title": "五鼓乘風過洞庭湖日高已至廟下作詩三篇  其三",
        "id": "0f88a15a-bbe9-4713-8861-8053105eb283"
    },
    {
        "author": "孔武仲",
        "paragraphs": [
            "洞庭秋水接天流，萬斛樓航不易収。",
            "才力似君方稱副，此身只合載漁舟。"
        ],
        "tags": [
            "洞庭湖"
        ],
        "title": "何君表留大舟于潯陽不敢乘既至湘陰寄絕句謝之",
        "id": "36f95cce-857e-4df0-9cf1-38c177167585"
    },
    {
        "author": "孔武仲",
        "paragraphs": [
            "南行應不歎途窮，水驛連翩遇好風。",
            "遠浪飛來千白鷺，輕帆相逐兩冥鴻。",
            "殘雲日挂蒼茫外，平野天垂曠濶中。",
            "湘浦舊遊思一訪，肯因蓴膾憶江東。"
        ],
        "title": "將至巴陵",
        "id": "087f4b95-dcd0-4def-9670-76db23aeb6b0"
    },
    {
        "author": "孔武仲",
        "paragraphs": [
            "清川曲岸進遲遲，採得菊花三兩枝。",
            "撚弄秋香斜日下，有懐江國去年時。"
        ],
        "title": "入湘江二絕句  其一",
        "id": "837aa1f2-8406-4af7-9b05-0956590228ec"
    },
    {
        "author": "孔武仲",
        "paragraphs": [
            "平沙襯水竹藏雲，自古多招薄命人。",
            "我獨遠來追所好，是中魚美緑醅醇。"
        ],
        "title": "入湘江二絕句  其二",
        "id": "b9976c6c-3b80-480f-8af6-5fc9ea3fae74"
    },
    {
        "author": "孔武仲",
        "paragraphs": [
            "贛水南邊北勢回，層城中起鬱孤臺。",
            "憶初二陸同登此，喜有阿連相繼來。",
            "舊事前遊休感歎，清風佳景且徘徊。",
            "天涯未有從囗日，百里區區亦象雷。"
        ],
        "title": "寄四舍弟",
        "id": "78896f99-c654-4c9e-9e06-08d5b826cf51"
    },
    {
        "author": "孔武仲",
        "paragraphs": [
            "堆案盈庭勢未休，灰心聊此作天遊。",
            "剪除榛莽成幽徑，支架茅篁接古丘。",
            "葉密風多能庇暑，雲開山出更宜秋。",
            "西園日涉從今始，誰信民官得自由。"
        ],
        "title": "縣圃有小城環之北面有邱阜聳出喬木蔽其上盖古戰棚也到縣之三月得荒徑攀援而上視其形勢可以爲亭北望平野乃增築之度爲四楹公事之隙休息其間",
        "id": "a71b42dd-75af-4103-a5cb-9fd290750a39"
    },
    {
        "author": "孔武仲",
        "paragraphs": [
            "更無人跡逐攀躋，廬岳烏藤手自攜。",
            "滄海誰論六月息，茂林今得一枝栖。",
            "幽芳滿徑春難老，翠樾連雲日易西。",
            "况有北郊宜曠望，公餘聊此發醯雞。"
        ],
        "title": "城上亭二首闕  其一",
        "id": "fea4ed18-c24d-455a-b907-a39e44b5d5b1"
    },
    {
        "author": "孔武仲",
        "paragraphs": [
            "湘潭之酒今稍薄，粉白水清亦不惡。",
            "百錢换得一斗歸，復此悠然縱杯酌。",
            "醉中衡華皆秋毫，肯復刺眼事錐刀。",
            "層林密葉風力豪，鈞天震響春臺高。"
        ],
        "title": "城上亭二首闕  其二",
        "id": "5ede5953-69b7-4e59-98e0-a1badd4f7dab"
    },
    {
        "author": "孔武仲",
        "paragraphs": [
            "應俗雖勞甚，登高即曠然。",
            "日濃花覆地，春静草連天。",
            "竹塢連山遠，湖光带郭偏。",
            "斯官本閒佚，吾政愧烹鮮。"
        ],
        "title": "登城",
        "id": "4c9e4d9e-5bcc-4cc5-afb0-f67174d149c8"
    },
    {
        "author": "孔武仲",
        "paragraphs": [
            "城上蒼虬困不醒，春陽己半未回青。",
            "只應一夜新雷震，漸放繁枝擁日星。"
        ],
        "title": "城上喬木",
        "id": "6a9ba353-419a-4b10-92c1-7fcd01c85758"
    },
    {
        "author": "孔武仲",
        "paragraphs": [
            "茂林新幄翠重重，猶有殘花掩映紅。",
            "庭館漸虚容散涉，時攀園果作狙公。"
        ],
        "title": "西園獨步二首  其一",
        "id": "bd73787f-517b-4518-a66e-9084348f7dc0"
    },
    {
        "author": "孔武仲",
        "paragraphs": [
            "官居何以滌冥煩，喜有廳西北涉園。",
            "白日漸長公事少，紅英己盡葉陰繁。",
            "渌波似鏡池能照，巧舌如簧鳥解言。",
            "風景只隨人意好，昔賢何事厭湘沅。"
        ],
        "title": "西園獨步二首  其二",
        "id": "e54913f5-71b9-4a27-ab22-520cfce9494c"
    },
    {
        "author": "孔武仲",
        "paragraphs": [
            "城上飛簷出百尋，回環古木自成陰。",
            "凉生白晝收團扇，影入斜陽剪碎金。",
            "茂密却遮西望眼，逍遙未有北歸心。",
            "淵明盛說家園趣，誰信吾園趣更深。"
        ],
        "title": "逍遙亭獨遊",
        "id": "0fddd31a-e0ff-4057-915c-d2232adf49db"
    },
    {
        "author": "孔武仲",
        "paragraphs": [
            "誤恩爲邑楚江潯，黽勉初疑力不任。",
            "吏事妄窺如管豹，歸心難過是籠禽。",
            "低回未遂箕山志，慷慨猶希梁甫吟。",
            "案牘埽空庭院静，只將趺坐當鳴琴。"
        ],
        "title": "縣齋偶書",
        "id": "0b3f995a-cc47-4b4c-9c3a-f0e682ebd854"
    },
    {
        "author": "孔武仲",
        "paragraphs": [
            "野濶天長入望青，眼中虚豁到鴻冥。",
            "偶從楚俗來同樂，下視湘江笑獨醒。",
            "風緊水光時蹙練，日斜山影半迴屏。",
            "扁舟過此方年少，老矣重來鬢漸星。"
        ],
        "title": "軺車館",
        "id": "90f1a2df-74d7-439e-9cef-f5e32f033064"
    },
    {
        "author": "孔武仲",
        "paragraphs": [
            "虢略先生不諱窮，詠歌堯舜與時逢。",
            "傳呼滿道今爲使，斂板登門亦見容。",
            "南浦清波輝玉樹，西齋新釀入金鍾。",
            "臨分警戒言尤切，似欲驅馳叔夜慵。"
        ],
        "title": "次韻和楊公濟見贈三首  其一",
        "id": "6af9320c-7e4d-4c2f-b33d-1220d8da3f90"
    },
    {
        "author": "孔武仲",
        "paragraphs": [
            "魯國鮿生與俗同，何嘗孤訐慕龍逢。",
            "邑佳不及陶彭澤，官小差肩邴曼容。",
            "故國安栖無一瓦，高堂失養感千鍾。",
            "賢豪見顧何恢廓，自冩新詩慰病慵。"
        ],
        "title": "次韻和楊公濟見贈三首  其二",
        "id": "4d746622-4053-434c-99e6-8d30a44aeea5"
    },
    {
        "author": "孔武仲",
        "paragraphs": [
            "清談衮衮思無窮，渾似饒陽邑下逢。",
            "霜重湖天初凛冽，夜長樽酒更從容。",
            "新編自富詩千首，巖邑今饒畝一鍾。",
            "兀坐江城隨五斗，肯憂紫囗囗衣慵。"
        ],
        "title": "次韻和楊公濟見贈三首  其三",
        "id": "6c43b920-a92f-49e8-8b5b-d6647667b749"
    },
    {
        "author": "孔武仲",
        "paragraphs": [
            "曾持金節撫淮壖，磊落英姿正少年。",
            "萬里風鴻看振翼，一時毫素冠凌煙。",
            "新祠更慰舟人望，遺像仍從幕客傳。",
            "精爽威容俱不冺，今騎箕尾在青天。"
        ],
        "title": "韓公祠堂",
        "id": "9f1ee3a0-9f95-4efe-8444-c1291f7f43e8"
    },
    {
        "author": "孔武仲",
        "paragraphs": [
            "匣有青萍笥有書，西風隻影渡江湖。",
            "剩收岳麓春前景，冩入新詩勝畫圖。"
        ],
        "title": "送十二兄還江西",
        "id": "9eac296a-fe3c-4b68-ae0e-6c5f26af4e0d"
    },
    {
        "author": "孔武仲",
        "paragraphs": [
            "禄仕飄然寄楚鄉，才能苦短志方强。",
            "已栽緑柳如彭澤，况有黄金似櫟陽。",
            "風颭湘波天影動，雲來衡岳雨聲長。",
            "尚疑卑濕難安處，更起西邊百尺堂。"
        ],
        "title": "湘潭二首  其一",
        "id": "ff7bb2f5-16f7-494b-8895-ae8884ccce2e"
    },
    {
        "author": "孔武仲",
        "paragraphs": [
            "縣街重復俯驚湍，正與湘江咫尺間。",
            "侵齧最憂東滙水，蔽遮惟有北來山。",
            "清流倒影樓臺壯，白瓦連雲市井間。",
            "捍患持危功不小，亭亭千古鎮荒灣。"
        ],
        "title": "湘潭二首  其二",
        "id": "cd049db8-f68a-404c-abfd-37bad17ba35c"
    },
    {
        "author": "孔武仲",
        "paragraphs": [
            "带露葵花貯漆盤，周遭仍簇小雞冠。",
            "人生愛賞無時足，但作姚黄魏紫看。"
        ],
        "title": "九月十四日小會",
        "id": "ccedc9b5-cd6e-4c1c-9060-746c0f9f4eed"
    },
    {
        "author": "孔武仲",
        "paragraphs": [
            "高平處士節尤孤，門掩江邊徑欲蕪。",
            "詩好未窺新歲集，酒醇猶憶去年壺。"
        ],
        "title": "寄范清老二絕  其一",
        "id": "baf976e5-031a-4545-b048-38a9bf86fce7"
    },
    {
        "author": "孔武仲",
        "paragraphs": [
            "一别潯陽已隔年，官居應接謾紛然。",
            "南來瀑水傾江海，夢挈塵肝先洗湔。"
        ],
        "title": "寄范清老二絕  其二",
        "id": "dacff020-3b80-477d-93e1-45397b8307bb"
    },
    {
        "author": "孔武仲",
        "paragraphs": [
            "西館蕭然擁罽裘，渾無桃李似潘侯。",
            "路多緑竹遮欄雨，池有殘荷掩映秋。",
            "蠻獠謳歌逢樂歲，江湖風景憶扁舟。",
            "衣冠到底爲身累，秪慕逍遙寄一丘。"
        ],
        "title": "九月廿二日西館雨中作",
        "id": "bd4b0d54-c16d-4025-8b2c-e1c34c2120aa"
    },
    {
        "author": "孔武仲",
        "paragraphs": [
            "吏退公門静，蕭然似宴居。",
            "秋聲來簟枕，晚色被庭除。",
            "仄徑窺栖鳥，荒池聽躍魚。",
            "黄花惱陶令，搔首賦歸歟。"
        ],
        "title": "晚興",
        "id": "f35f86fd-a063-4ee8-9ee5-70e8c9261165"
    },
    {
        "author": "孔武仲",
        "paragraphs": [
            "次竹編蓬學缺垣，中門以外蟻回旋。",
            "羣呼直欲争風疾，快走渾疑踏地穿。",
            "朱墨亂揮雲落手，塵氛横集雪侵顛。",
            "新年幸有民輸樂，心口相期更勉旃。"
        ],
        "title": "寶豐倉秋納三首  其一",
        "id": "9b592326-c82d-4148-b283-4a6524fde1b0"
    },
    {
        "author": "孔武仲",
        "paragraphs": [
            "彩籌森列羽門兵，衮衮招呼不斷聲。",
            "歲計自當平斗甬，年豐今况有坻京。",
            "争先雜沓人何冗，應物逍遙我自清。",
            "白日漸斜亭廡静，却臨湘水笑塵纓。"
        ],
        "title": "寶豐倉秋納三首  其二",
        "id": "db724186-0b18-40f8-849c-0308e49454f5"
    },
    {
        "author": "孔武仲",
        "paragraphs": [
            "縣濶人饒稼，秋成衆樂租。",
            "精粗騐丹白，億萬起錙銖。",
            "足趼誰先到，尻高或妄呼。",
            "何當寄軍令，供億黑山隅。"
        ],
        "title": "寶豐倉秋納三首  其三",
        "id": "fa20524d-083a-4580-97e8-4f5818eeb1e4"
    },
    {
        "author": "孔武仲",
        "paragraphs": [
            "日挂西南有薄輝，稜稜霜氣犯寒衣。",
            "不愁斗柄隨春轉，秪怕梅花學雪飛。",
            "湘浦波光頻送别，湓城山色屢思歸。",
            "高人只在南坡住，好共留錢買釣磯。"
        ],
        "title": "寄范清老",
        "id": "36a59623-5c05-41a6-a311-d4fc0e02f2c5"
    },
    {
        "author": "孔武仲",
        "paragraphs": [
            "滿眼青湘浸緑苔，誰家籬援坼寒梅。",
            "天容婉美霜雲薄，己逗春光入望來。"
        ],
        "title": "湘上二首  其一",
        "id": "755ed7e3-9a9d-424d-8ab8-81a20dad8d18"
    },
    {
        "author": "孔武仲",
        "paragraphs": [
            "南歸曾泛碧湘船，擊伏臨流似浩然。",
            "平野幾枯殘歲草，渌波猶浸舊時天。",
            "簿書倥偬嗟巖邑，樽酒歡娱憶少年。",
            "尺水片雲今我有，亦當風月爲留連。"
        ],
        "title": "湘上二首  其二",
        "id": "84d19e26-8b65-441e-9fb8-20f94682e321"
    },
    {
        "author": "孔武仲",
        "paragraphs": [
            "秀水先生今傑才，﨑嶇山徑滯蓬萊。",
            "飛牋岳麓吟秋草，把酒襄陽醉臈梅。",
            "東郡政聲無豈弟，南樓風月且徘徊。",
            "朝廷選用多英俊，早晚劉郎即到來。"
        ],
        "title": "寄劉貢甫",
        "id": "c7baa407-34c0-4183-b5d8-127780b04c7d"
    },
    {
        "author": "孔武仲",
        "paragraphs": [
            "一徑皎無塵，濃酥點爛銀。",
            "園池晴後雪，風景臘中春。",
            "採蜜蜂時背，偷香蝶命屯。",
            "都將瀟洒格，分付與詩人。"
        ],
        "title": "梅徑",
        "id": "90aa6b82-7ec4-4dfb-81d6-de884349c585"
    },
    {
        "author": "孔武仲",
        "paragraphs": [
            "岳雲成凍把春寒，十里﨑嶇倦往還。",
            "馬上朔風回繫带，雪中微酒見開顔。",
            "含黄欲坼江邊柳，蘸緑相重水上山。",
            "抛掉一官如糞壌，好隨魚舸此中閒。"
        ],
        "title": "自寶豐倉歸",
        "id": "ddf45244-8025-4c47-b414-02d8dedf1222"
    },
    {
        "author": "孔武仲",
        "paragraphs": [
            "兩寺藏山曲，登臨恨阻修。",
            "平時極目處，今日探春遊。",
            "苦竹經霜老，甘泉带雪流。",
            "醇醪煖肌骨，歸路卸輕裘。"
        ],
        "title": "與同寮遊甘泉苦竹二寺",
        "id": "cd3b9c15-81a6-4443-baf9-cf002a14a226"
    },
    {
        "author": "孔武仲",
        "paragraphs": [
            "平生交友半成塵，想見當年樂會文。",
            "别淚茫茫添海水，愁懐黯黯塞江雲。",
            "青衫脫去誰同老，白首追随尚有君。",
            "官暇更將棋子學，他時籌局當功勲。"
        ],
        "title": "與陳董二君相會于真州經月甚樂詩寄陳董二君兼感存没",
        "id": "751c3461-1985-4304-b21d-1c145e4ea602"
    },
    {
        "author": "孔武仲",
        "paragraphs": [
            "人喜相知自昔然，况君埋玉未多年。",
            "雄文一讀千行淚，青眼相期萬古傳。",
            "已掇條枚收美實，更披沙石貯清泉。",
            "東齋倒掩無人語，火煖燈明手自編。"
        ],
        "title": "讀王逢原文奇其才擇甚精者録爲一編",
        "id": "1889eca9-e161-40fa-b523-79e772a4c6fe"
    },
    {
        "author": "孔武仲",
        "paragraphs": [
            "傾蓋相期自有人，贈言先許出埃塵。",
            "若非清議曾推輓，安得公朝有選掄。",
            "州縣徒勞雖己厭，置郵傳命或非真。",
            "期公莫算人間事，共醉湘江爛漫春。"
        ],
        "title": "詩答李時發見賀書省除命渠雲嘗言矣",
        "id": "32660cb6-3201-46ce-88fb-863f7e9288bf"
    },
    {
        "author": "孔武仲",
        "paragraphs": [
            "聞道征帆却滯留，蕭條湘岸正南頭。",
            "春光雖有將歸意，野色仍供不盡愁。",
            "破浪心期元萬里，揚帆目送已千舟。",
            "山齋亦欲君重訪，逆水如今是順流。"
        ],
        "title": "次韻和張芸老阻風見寄",
        "id": "27213cfb-bb78-4a04-836a-5d8901e1a569"
    },
    {
        "author": "孔武仲",
        "paragraphs": [
            "舊國安黄覇，新邦識細侯。",
            "皇慈借鄉便，輿誦欲公留。",
            "曉雪驪駒宴，春風畫鷁舟。",
            "皇都朝謁早，天路看鳴騶。"
        ],
        "title": "送劉明復知鳯翔二首  其一",
        "id": "34cd556d-34d6-446b-a711-03c2aac315a3"
    },
    {
        "author": "孔武仲",
        "paragraphs": [
            "先帝開三省，今皇重老成。",
            "山林招隠逸，巷陌起公卿。",
            "自古時難遇，吾侯道正行。",
            "岐山莫望鳳，金閣遲飛鳴。"
        ],
        "title": "送劉明復知鳯翔二首  其二",
        "id": "880538e8-5872-4114-bbe9-ee821688b2db"
    },
    {
        "author": "孔武仲",
        "paragraphs": [
            "光彩沉沉萬木西，青空圍出釀燕脂。",
            "家園正對荒陂望，恰似騰波出海時。"
        ],
        "title": "落日",
        "id": "c4613c59-fbb8-4d6a-a60d-781eb9989971"
    },
    {
        "author": "孔武仲",
        "paragraphs": [
            "鈴齋清話未更端，一埽禪林景趣完。",
            "縹緲已裝新殿塔，縈紆仍引外峰巒。",
            "冷風有意生空濶，密雪無聲下廣寒。",
            "平昔所遊今在眼，凄凉疑是夢中看。"
        ],
        "title": "次韻和鄧慎思謝劉明復畫道林秋景二首  其一",
        "id": "dd427d57-e91e-4505-839e-1917c7c470de"
    },
    {
        "author": "孔武仲",
        "paragraphs": [
            "以詩博畫雖不費，要秋得冬如未完。",
            "恍疑霰雪滿天地，慘若暮氣迷峰巒。",
            "夜堂高張醉魂醒，暑館偶窺吟魄寒。",
            "筆端直與造化會，莫作人間毫素看。"
        ],
        "title": "次韻和鄧慎思謝劉明復畫道林秋景二首  其二",
        "id": "84752f70-7b5c-4d5e-ae54-bef09ab1fa60"
    },
    {
        "author": "孔武仲",
        "paragraphs": [
            "生人情誼貴和光，俸薄官閒寄楚鄉。",
            "雜遝賓朋四方會，優游風月一軒凉。",
            "盃傾琥珀催人飲，羮煖駝蹄勸客嘗。",
            "景趣己佳心未愜，更栽花竹滿池塘。"
        ],
        "title": "留題徐成之和軒",
        "id": "9afdd3f0-08f1-45a0-8804-b2359abc58e0"
    },
    {
        "author": "孔武仲",
        "paragraphs": [
            "撫族無如睦，開亭意可知。",
            "庭階盡蘭玉，兄弟即塤箎。",
            "食有分甘樂，歌諧伐木詩。",
            "歡心己如此，風景况相宜。"
        ],
        "title": "寄題丁子厚二亭 睦亭",
        "id": "11f18c13-e7bf-4bac-9c2e-c0ad0cc406fb"
    },
    {
        "author": "孔武仲",
        "paragraphs": [
            "學有青衿聚，亭當緑野開。",
            "山川二湖曲，賓友四方來。",
            "鄉行求如禹，師門欲望回。",
            "無輕十室小，長養即高才。"
        ],
        "title": "寄題丁子厚二亭 朋來亭",
        "id": "e48a4a4f-e616-44d7-a64e-66fd8de58c08"
    },
    {
        "author": "孔武仲",
        "paragraphs": [
            "郡樓邀會樂豐年，極目山川思浩然。",
            "才子登臨嗟昔别，使君藩屏值新遷。",
            "前峰緑霧藏丹葉，别浦平沙襯碧漣。",
            "不但醉吟湘與麓，魯歌崧漢美周宣。"
        ],
        "title": "次韻和鄧憤思與太守同登清湘樓",
        "id": "eb32d68f-5c82-412a-96be-58e0d2ba8e83"
    },
    {
        "author": "孔武仲",
        "paragraphs": [
            "張子胸中瑩不疑，江湖邊地總曾知。",
            "波瀾沃日漾舟起，霰雪埋空出塞時。",
            "挂席何妨拾明月，據鞍仍解賦新詩。",
            "悠然無復拘南北，陣馬風檣取次宜。"
        ],
        "title": "余嘗謂北人不知江湖如南人不習邊塞時張芸老在坐中因問",
        "id": "0bb81898-0391-4072-9add-895b33346ec1"
    },
    {
        "author": "孔武仲",
        "paragraphs": [
            "獨立千秋渾不倚，排虚直上似無根。",
            "履穿尚恐高難及，磴滑猶應險可捫。"
        ],
        "title": "次韻和王敏仲望祝融峰四首  其一",
        "id": "9a2a0901-a5d4-4776-b7d4-f52c76591dd7"
    },
    {
        "author": "孔武仲",
        "paragraphs": [
            "斗柄峥嶸宜有概，星榆爛漫豈無根。",
            "祝融直上應窺見，閶闔雖重亦可捫。"
        ],
        "title": "次韻和王敏仲望祝融峰四首  其二",
        "id": "a3ab3eba-0c2c-4dd9-ae98-30f152ef381f"
    },
    {
        "author": "孔武仲",
        "paragraphs": [
            "南帝尊嚴勑六丁，剜湘爲硯嶽爲屏。",
            "照青疊秀俱來會，惟有中峰在杳冥。"
        ],
        "title": "次韻和王敏仲望祝融峰四首  其三",
        "id": "bed530a9-5b71-4c4d-8ee3-5d56cce391d3"
    },
    {
        "author": "孔武仲",
        "paragraphs": [
            "僧居曉看一峰青，迥絕纎塵點畫屏。",
            "會有片雲來觸石，江湖三日雨冥冥。"
        ],
        "title": "次韻和王敏仲望祝融峰四首  其四",
        "id": "23142f89-6ac2-4536-abd4-9eb21220c27f"
    },
    {
        "author": "孔武仲",
        "paragraphs": [
            "曾逐籃輿訪嬾殘，樓臺縈轉在峰巒。",
            "銀燈夜向猊床拜，别殿晨披貝葉看。",
            "選勝危梯經嶻嵲，登高餘思凭欄干。",
            "歸來認是游仙夢，過盡春風料峭寒。"
        ],
        "tags": [
            "衡山"
        ],
        "title": "思南嶽呈運判承議",
        "id": "6cb6378a-75ab-4ac6-b6fe-35253d0dbfa9"
    },
    {
        "author": "孔武仲",
        "paragraphs": [
            "聞道重湖路未通，悠然身在碧湘中。",
            "﨑嶇水國猶千里，牢落春花已半空。",
            "江浪濺寒侵小睡，岳雲篩雨響疏篷。",
            "君詩亦說清幽趣，便覺年來氣味同。"
        ],
        "title": "和李時發春日見寄",
        "id": "2c299d0b-d554-46ce-8e25-c21dede06768"
    },
    {
        "author": "孔武仲",
        "paragraphs": [
            "文園春晚病無聊，剩欲登臨散鬱陶。",
            "遠野輸凉來宴坐，長岡傾秀入詩毫。",
            "輕明物態歸仙境，咫尺城闉限海濤。",
            "勝事滿前難記憶，戯逢香草綴離騷。"
        ],
        "title": "湘西",
        "id": "aa58e9aa-823f-424f-a849-a343ca395bbf"
    },
    {
        "author": "孔武仲",
        "paragraphs": [
            "明月來時遠，騰騰碧海東。",
            "雲収萬里外，人在一軒中。",
            "光泫池塘路，凉生枕簟風。",
            "相過喜良夜，莫放酒尊空。"
        ],
        "title": "留題毛成叔持月軒",
        "id": "d43c59c5-2020-4d09-b54d-6884f4b651f7"
    },
    {
        "author": "孔武仲",
        "paragraphs": [
            "花木重重鹿苑春，蕭然一室坐安貧。",
            "真乘但要心知灋，喜捨無如藥濟人。",
            "増損諸方精古義，窺尋六脈玅通神。",
            "長沙旅泊無聊賴，詩乞刀圭養病身。"
        ],
        "title": "贈長沙僧守節",
        "id": "a11bc7da-3d74-4274-a5f8-132c540d4320"
    },
    {
        "author": "孔武仲",
        "paragraphs": [
            "暫寄瀟湘百尺船，誰論竈冷突無煙。",
            "城陰潦積朝慵出，枕底波鳴夜廢眠。",
            "潭府更看花似錦，洞庭將泛水如天。",
            "相期盡校蓬山藏，不秖東流酹酒仙。"
        ],
        "tags": [
            "洞庭湖"
        ],
        "title": "次韻鄧慎思見寄",
        "id": "eb8f6eca-0515-40fd-b16b-0a8292fcbc49"
    },
    {
        "author": "孔武仲",
        "paragraphs": [
            "夜泊湖南岸，曉開天北風。",
            "愁雲來覆渚，白浪起吞空。",
            "甕酒霞將薄，瓶花錦带紅。",
            "鄰舟如隔海，孤坐寂寥中。"
        ],
        "title": "湘中阻風",
        "id": "ed04e955-142c-41bf-a460-de90bc3b333a"
    },
    {
        "author": "孔武仲",
        "paragraphs": [
            "斯文常絕息，二子振波瀾。",
            "舊國清風在，荒阡古木殘。",
            "蒼苔生閟宇，斜日下長竿。",
            "求福今無數，不將陳蔡看。"
        ],
        "title": "二湘",
        "id": "30d70491-40d5-49f5-80e6-5ee5c516b310"
    },
    {
        "author": "孔武仲",
        "paragraphs": [
            "古縣峨新刹，孤亭占上頭。",
            "野苔侵坐緑，江水带天流。",
            "絲斷湘靈瑟，蘋荒帝子洲。",
            "人寰真是夢，頃刻已千秋。"
        ],
        "title": "登湘陰北寺江亭",
        "id": "dc910d8b-350e-46a8-a0f7-341c8bac3cc5"
    },
    {
        "author": "孔武仲",
        "paragraphs": [
            "盤空烏鵲噪叢祠，船上行人半起時。",
            "殘月朦朦傾島嶼，南風嫋嫋透旌旗。",
            "開帆便欲日千里，别廟仍澆酒一巵。",
            "岸芷洲蘭俱可薦，新聲翻入九歌詞。"
        ],
        "title": "辭二妃廟",
        "id": "b0179e58-8184-4a53-be04-56e41b914172"
    },
    {
        "author": "孔武仲",
        "paragraphs": [
            "朝來四境宿雲披，漸放扁舟入渺瀰。",
            "漠漠衣襟凌水霧，悠悠簾幕挂天絲。",
            "波平自喜看書穏，風軟翻愁出險遲。",
            "今夜君山興不淺，登臨應及月明時。"
        ],
        "tags": [
            "洞庭湖"
        ],
        "title": "過洞庭二首  其一",
        "id": "cdc4267d-8732-4c93-8a4b-67bcbd0370b5"
    },
    {
        "author": "孔武仲",
        "paragraphs": [
            "杳杳湖天極目中，波光日暮兩陶鎔。",
            "舟離廟步灣環水，帆指東山縹緲峰。",
            "昔日南征期飲馬，今朝北去想騎龍。",
            "歸來若得醉鄉隠，願化春醪萬頃醲。"
        ],
        "tags": [
            "洞庭湖"
        ],
        "title": "過洞庭二首  其二",
        "id": "81c05898-de5c-4afc-9033-ac80f64f4883"
    },
    {
        "author": "孔武仲",
        "paragraphs": [
            "雲山深處望瀟湘，巖石沈沈已夕陽。",
            "却整舟帆凌浩渺，回看城郭似家鄉。",
            "揮戈徑欲迴羲馭，散髮今知出吕梁。",
            "不是浮休動歸興，對眠猶可借禪床。"
        ],
        "title": "自君山還岳陽",
        "id": "93563034-6071-49b8-ac0d-f4b4683940a1"
    },
    {
        "author": "孔武仲",
        "paragraphs": [
            "常時洲島隔波瀾，故覔君山直上看。",
            "罨畫園林春減色，水晶宫闕晝添寒。",
            "州城斜引羣峰小，湖面平吞數澤寛。",
            "坐久西風響喬木，扁舟思到武陵灘。"
        ],
        "title": "登涵暉亭",
        "id": "c130735f-33e0-4a34-a5a5-9dc0cb17c943"
    },
    {
        "author": "孔武仲",
        "paragraphs": [
            "羣木蔚蒼蒼，烏藤壽最長。",
            "一朝隨翦伐，千里任持將。",
            "扣觸如金石，摧殘耐雪霜。",
            "﨑嶇伴蠟屐，閒暇倚巖牆。",
            "我亦筋骸乏，君方步履强。",
            "臨岐輒分贈，縞紵莫相忘。"
        ],
        "title": "藤杖贈張從道",
        "id": "ffbeccb4-6070-4843-b579-e2198afc49ee"
    },
    {
        "author": "孔武仲",
        "paragraphs": [
            "行盡東南郡，重來訪舊居。",
            "此心能有止，他境更誰如。",
            "入徑看生笋，臨池想躍魚。",
            "仍貪田舍樂，植杖勸芸鋤。"
        ],
        "title": "入萬家園",
        "id": "92cd2963-3f6e-4bf6-b682-1c70a684eda6"
    },
    {
        "author": "孔武仲",
        "paragraphs": [
            "江城南畔碧連峰，疇昔貞人寄此中。",
            "琳宇邃深靈迹在，仙壇牢落杏花空。",
            "池塘自老琴高鯉，巖谷仍回禦冦風。",
            "共羨碧虚官職好，誰知陰有濟民功。"
        ],
        "title": "太一宫",
        "id": "02663564-0f64-47db-bfd0-f132c602b7d7"
    },
    {
        "author": "孔武仲",
        "paragraphs": [
            "宴坐寂不語，先生心謂何。",
            "逍遙疏世味，恬淡養天和。",
            "一息忘言後，方知得象多。",
            "壺中藏日月，鼎裏煮山河。"
        ],
        "title": "紫極宫黙軒",
        "id": "53ce4398-e5f6-42ec-bd1e-13f6f53756ba"
    },
    {
        "author": "孔武仲",
        "paragraphs": [
            "轉轎南隄大阻長，不如乘興泛輕航。",
            "園林蔭翳清如簟，禽鳥將迎語有簧。",
            "溪是明河天上去，山疑方丈石中藏。",
            "衣巾散適心閒暇，更勝登臨逐杜郎。"
        ],
        "title": "泛清溪入齊山",
        "id": "d36d91d8-b651-4c13-ab86-34979b0aa9e1"
    },
    {
        "author": "孔武仲",
        "paragraphs": [
            "風定南溪映碧虚，扁舟選勝百蟠紆。",
            "荇花荷葉明人眼，猶記當年入鏡湖。"
        ],
        "title": "又三絕句  其一",
        "id": "f22125cf-cfdd-4b3c-9153-fc053f9d3d84"
    },
    {
        "author": "孔武仲",
        "paragraphs": [
            "咫尺齊山不易登，力驅煩冗得身輕。",
            "瑤巔珉洞須尋遍，從此乘風上玉京。"
        ],
        "title": "又三絕句  其二",
        "id": "92d75718-3b65-4abb-b6b8-ea57fcb6b57c"
    },
    {
        "author": "孔武仲",
        "paragraphs": [
            "舊遊蕭索十年餘，走遍東南雪滿鬚。",
            "醉洒銀鈎題歲月，窺尋猶在壁間無。"
        ],
        "title": "又三絕句  其三",
        "id": "2e8b812e-97d0-4295-8b0a-afef13a90351"
    },
    {
        "author": "孔武仲",
        "paragraphs": [
            "路出南隄思洒然，烏藤點點破苔圓。",
            "山腰仄塞元無路，洞底虚無别有天。",
            "六月清風醒客醉，千叢怪石伴僧禪。",
            "近人登覽方爲貴，従此匡廬不直錢。"
        ],
        "tags": [
            "庐山"
        ],
        "title": "登齊山",
        "id": "8c4aaff3-afbf-4e7d-87bb-515fdb399202"
    },
    {
        "author": "孔武仲",
        "paragraphs": [
            "扁舟重過九青蓮，極目空明思浩然。",
            "可是畫工煩刻畫，只因山骨偶枝駢。",
            "風高迥認龍騰海，雲散初疑劍插天。",
            "剩採太湖嵌孔石，南窗排列佇飛仙。"
        ],
        "tags": [
            "九华山",
            "太湖"
        ],
        "title": "九華山",
        "id": "6236f070-258c-419b-ba71-4df5410540b0"
    },
    {
        "author": "孔武仲",
        "paragraphs": [
            "舟在此溪濱，披圖看愈親。",
            "須知堂上客，便是畫中人。",
            "瀟洒蒼葭映，舂容碧浪春。",
            "秀山旁發派，秋浦淨爲鄰。",
            "飛鷺來窺影，遊魚可數鱗。",
            "飲闌須卷去，聊以辟京塵。"
        ],
        "title": "王文玉出清溪圖以示坐客",
        "id": "34a88d4b-bbb0-4284-9940-b4482f54516a"
    },
    {
        "author": "孔武仲",
        "paragraphs": [
            "蠟屐縈紆洞府間，飛甍仍在最高巔。",
            "青山東去餘無地，黄潦西來正接天。",
            "太子池塘烟漫漫，紫微蹤跡草芊芊。",
            "松枯朽由來事，莫作常情歎逝川。"
        ],
        "title": "翠微亭",
        "id": "56a185ca-e312-4184-ad44-c8965eaa189e"
    },
    {
        "author": "孔武仲",
        "paragraphs": [
            "柳浦移舟带雨行，奔波南北是平生。",
            "忽驚佳節臨端午，還記當年客禁城。",
            "丹杏飣盤深簇火，碧醪傾盞釅堆餳。",
            "菖蒲角粽俱如舊，何事樽前醉不成。"
        ],
        "title": "銅陵縣端午日寄兄弟二首 寄經父",
        "id": "0e356380-3b77-4b7f-b3cf-ecab513db753"
    },
    {
        "author": "孔武仲",
        "paragraphs": [
            "南北飄然各轉蓬，佳辰無路笑言同。",
            "銅壺縣冷更微雨，白鵲樓高來遠風。",
            "粽剥雪膚明席上，酒傾玉骨映杯中。",
            "區區羈旅無歡笑，遙想華堂屢一烘。"
        ],
        "title": "銅陵縣端午日寄兄弟二首 寄季毅",
        "id": "ed35d8bf-c78d-4ee8-832b-8ff12067df50"
    },
    {
        "author": "孔武仲",
        "paragraphs": [
            "白寺荒灣略艤舟，攜笻來作上方遊。",
            "何年巧匠開山骨，自古精兵聚石頭。",
            "故壘無人空向久，高堂問話凜生秋。",
            "雲庵快望窮千里，一借澄江洗客憂。"
        ],
        "title": "清涼寺",
        "id": "4521ad1b-54cc-41b4-ba70-1131a5d2c371"
    },
    {
        "author": "孔武仲",
        "paragraphs": [
            "青山爲路竹爲門，千里江風到此軒。",
            "誰把吳王歌管地，一時分付給孤園。"
        ],
        "title": "白雲菴",
        "id": "0850b255-6a9d-45a1-8169-7418e62eb017"
    },
    {
        "author": "孔武仲",
        "paragraphs": [
            "門外雲潮去復迴，山頭宫殿鏁蒼苔。",
            "清風明月無興廢，白鷺烏鴉自往來。",
            "百戰英雄俱戲劇，悽然空起子山哀。"
        ],
        "title": "石城祠",
        "id": "f642bca0-f762-47fc-920b-33e8e7142758"
    },
    {
        "author": "孔武仲",
        "paragraphs": [
            "日落怒號息，扁舟従此移。",
            "巨鱗初脫鼎，勁翮不黏黐。",
            "歴歴前征路，茫茫北去陂。",
            "白沙聊繫泊，燈火夜深時。"
        ],
        "title": "瓜步解舟",
        "id": "b23ab7dc-bada-44c1-b584-f4538f80ebfc"
    },
    {
        "author": "孔武仲",
        "paragraphs": [
            "逼仄東南路，連天紫翠峰。",
            "微雲還掩日，小雨正催農。",
            "谷鳥投枝急，山花落澗濃。",
            "意巖今不遠，談笑喜相逢。"
        ],
        "title": "至樟樹店寄徐安道",
        "id": "71375c7f-720f-4ef6-8343-668067d71bb5"
    },
    {
        "author": "孔武仲",
        "paragraphs": [
            "物有賤而貴，勸公收樺皮。",
            "自能全烈火，何用爇香脂。",
            "山徑狂風夜，茅簷密雪時。",
            "金蓮猝難買，唯此頗相宜。"
        ],
        "title": "次韻和知郡朝奉登禪月臺書事二首  其一",
        "id": "41ac79a1-4e3a-4bc3-98aa-31b29e156360"
    },
    {
        "author": "孔武仲",
        "paragraphs": [
            "素月寒光好，高齋夜已扄。",
            "影難穿密紙，光稍泛疏櫺。",
            "皎潔臨書案，朦朧到研屏。",
            "沈吟憶丹桂，更欲步中庭。"
        ],
        "title": "次韻和知郡朝奉登禪月臺書事二首  其二",
        "id": "d2590243-61ab-4a9c-aa8d-d47b842fff40"
    },
    {
        "author": "孔武仲",
        "paragraphs": [
            "瀟洒當簷鐸，凄清不斷風。",
            "高堂人語後，廣殿月明中。",
            "暫歇還歸靜，重來復滿空。",
            "羣仙鳴玉佩，初下廣寒宫。"
        ],
        "title": "風鐸",
        "id": "c343f7f0-1f25-43e0-8478-862a99477a3e"
    },
    {
        "author": "孔武仲",
        "paragraphs": [
            "碧落千萬里，輕雲何處來。",
            "仙衣行縹緲，海鶴去徘徊。",
            "映日低秦嶺，隨風過楚臺。",
            "茅簷看不足，更欲上崔嵬。"
        ],
        "title": "明妃",
        "id": "f6c0f174-0c79-4815-80c7-0782b79b17fa"
    },
    {
        "author": "孔武仲",
        "paragraphs": [
            "征路杳無窮，山川掩映中。",
            "記程知遠近，分境識西東。",
            "倦客似浮梗，輕鞍如去鴻。",
            "平生慣相遇，轉愧坐禪翁。"
        ],
        "title": "讀經父所作高承制銘因寄之",
        "id": "ec02222a-b576-40ba-9963-0d26523379e0"
    },
    {
        "author": "孔武仲",
        "paragraphs": [
            "春風仰屋卧田廬，海日鮮明柳影疏。",
            "夢覺不知身處所，此中依約是華胥。"
        ],
        "title": "雜詩四首  其一",
        "id": "33c10c6f-e569-4711-ad0a-0bdb97eca77f"
    },
    {
        "author": "孔武仲",
        "paragraphs": [
            "平日扁舟千里行，朅來無地濯塵纓。",
            "朝衣趁曉東華路，喜有官橋流水聲。"
        ],
        "title": "雜詩四首  其二",
        "id": "10694698-4933-4020-8d2c-9abe800f70ee"
    },
    {
        "author": "孔武仲",
        "paragraphs": [
            "霞冠鶴氅一道士，夢半留丹三四粒。",
            "云是月華宫裏人，掌心微带銀波濕。"
        ],
        "title": "雜詩四首  其三",
        "id": "b93e85ae-1a6a-49cb-92d9-62b9e410338b"
    },
    {
        "author": "孔武仲",
        "paragraphs": [
            "利綰名驅夜廢眠，王城車馬日喧闐。",
            "誰知坦腹春風裏，醉卧牆陰不計年。"
        ],
        "title": "雜詩四首  其四",
        "id": "bbc42957-ab43-4566-8a43-5727ec8e7ccf"
    },
    {
        "author": "孔武仲",
        "paragraphs": [
            "紅燭轉沙堤，天門仗未齊。",
            "槐陰勒馬待，月在御溝西。"
        ],
        "title": "早朝遇執政於路",
        "id": "212c61a5-f41d-41dc-a6ba-e4abde76b1e9"
    },
    {
        "author": "孔武仲",
        "paragraphs": [
            "曉日蒼涼宿霧東，蓬萊金碧起浮空。",
            "滄溟萬里排天去，人物紛紛海市中。"
        ],
        "title": "曉過州橋",
        "id": "242702eb-23ae-4aaf-9725-bef566b3ff41"
    },
    {
        "author": "孔武仲",
        "paragraphs": [
            "叢祠齋澣夜焚香，解带投眠小簟涼。",
            "雲色倚秋猶縹緲，雨聲羞曉故摧藏。"
        ],
        "title": "祅廟祈晴",
        "id": "c9ff64d6-fcfb-47b2-bf41-b39c0a3637b9"
    },
    {
        "author": "孔武仲",
        "paragraphs": [
            "禮學康成後，朝廷復有人。",
            "詩書奏旒扆，軌物錫朱銀。",
            "氣象生臺閣，光華動搢紳。",
            "幽途應不憾，朋友自沾巾。"
        ],
        "title": "陳用之學士挽詞二首  其一",
        "id": "8faa1dc2-8c85-4468-9fa8-47574db3a67e"
    },
    {
        "author": "孔武仲",
        "paragraphs": [
            "小疾謂可起，斯人今則亡。",
            "溪山迷故國，妻子寄他鄉。",
            "館閣應留像，朝廷爲給喪。",
            "榮華雖不滿，尚勝賈司倉。"
        ],
        "title": "陳用之學士挽詞二首  其二",
        "id": "5d05c8ec-94fd-4542-a669-671b71a98629"
    },
    {
        "author": "孔武仲",
        "paragraphs": [
            "又向吳興去，江湖風雪天。",
            "萊衣歸戲綵，儉幕看依蓮。",
            "伉直不隨世，低徊今有年。",
            "誰將華陰土，一爲拭龍泉。"
        ],
        "title": "詩送應子發之官吳興",
        "id": "a61bfe2e-2d7b-4228-99b5-3ba414e02a32"
    },
    {
        "author": "孔武仲",
        "paragraphs": [
            "渺小牆陰數尺栽，兒童欲拔幾徘徊。",
            "須知造化機闗敏，坐見童童羽扇開。"
        ],
        "title": "曹家巷稅居三詠 小椿",
        "id": "752a57c5-41a3-474d-a0aa-87d5a3215b99"
    },
    {
        "author": "孔武仲",
        "paragraphs": [
            "合抱庭槐已是奇，何年春色長孫枝。",
            "主張莫使隨薪槱，會見繁柯偃蓋時。"
        ],
        "title": "曹家巷稅居三詠 小槐",
        "id": "e31b7d2a-0f76-4e87-ad13-78d4ffce6f0a"
    },
    {
        "author": "孔武仲",
        "paragraphs": [
            "團團樣學天邊月，汨汨聲迴地底泉。",
            "剩貯黄金還屋稅，此功寧止見山錢。"
        ],
        "title": "小井",
        "id": "db5130a6-20fd-4f2c-a12a-21da80df81cd"
    },
    {
        "author": "孔武仲",
        "paragraphs": [
            "厭逐京師車馬塵，乞爲林下水邊人。",
            "江湖入夢歸心壯，道路生輝使節新。",
            "豈弟宜民推善政，清閒無訟稱天真。",
            "如聞此府多遷擢，剩醉西湖爛漫春。"
        ],
        "tags": [
            "西湖"
        ],
        "title": "送祠部劉儀文知穎州",
        "id": "30409ef4-4840-4a5c-bf4a-65ee8c74c622"
    },
    {
        "author": "孔武仲",
        "paragraphs": [
            "吉仗凶儀備古今，哀歌仍雜管簫音。",
            "喧闐四海脩同軌，未滿君王孝養心。"
        ],
        "title": "板橋辭太母靈轝三首  其一",
        "id": "e065cf3c-d457-40c5-b2fa-1541669f3e81"
    },
    {
        "author": "孔武仲",
        "paragraphs": [
            "元夕三宫綵仗隨，月華燈彩近瑤池。",
            "連昌故老曾經見，似夢如醒恍自疑。"
        ],
        "title": "板橋辭太母靈轝三首  其二",
        "id": "76e2b2dd-d5f7-463a-8aed-2ab5cc30a309"
    },
    {
        "author": "孔武仲",
        "paragraphs": [
            "鬱鬱陵臺瑞氣多，短簫聲裂想悲歌。",
            "西郊淚盡身先返，唯有心隨洛水波。"
        ],
        "title": "板橋辭太母靈轝三首  其三",
        "id": "b458ff90-323b-4337-9560-4cb0daaa938f"
    },
    {
        "author": "孔武仲",
        "paragraphs": [
            "朝論方知子，哀哉疾不瘳。",
            "歌聞湘浦些，魂返岱宗遊。",
            "文雅承三世，淵源見九流。",
            "音容如可接，圖像在瀛洲。"
        ],
        "tags": [
            "泰山"
        ],
        "title": "宋履中學士挽詞二首  其一",
        "id": "71226d17-8254-4885-ba14-a97d4704afc1"
    },
    {
        "author": "孔武仲",
        "paragraphs": [
            "跡忝詞場舊，官俱瀛府仙。",
            "過從常永日，推予更忘年。",
            "素業期三友，幽途隔九泉。",
            "春明書史富，貴與弟兄賢。"
        ],
        "title": "宋履中學士挽詞二首  其二",
        "id": "8c4dd76d-bad6-42f1-bca6-e5bf6a75eafe"
    },
    {
        "author": "孔武仲",
        "paragraphs": [
            "蠶月雨冥冥，愁雲滿太清。",
            "庭階猶積潤，溝港更繁聲。",
            "嫩緑應浮野，餘涼稍及城。",
            "隋河今不淺，放艇欲南征。"
        ],
        "title": "和四弟夏雨",
        "id": "4e673614-6830-484c-a801-544733fab99c"
    },
    {
        "author": "孔武仲",
        "paragraphs": [
            "幾夕林聲醖造秋，移船回指鳳凰樓。",
            "身疲禁內凝嚴地，恩與江南爽塏州。",
            "歴數近城多異境，問知前政盡名流。",
            "嘉觀勝賞應難盡，更爲吟哦萬古愁。"
        ],
        "title": "之官宣城贈毅父次其韻",
        "id": "d35c3fc6-e204-4505-89b2-daffa95809a5"
    },
    {
        "author": "孔武仲",
        "paragraphs": [
            "垂楊正好移舟看，輕舸何妨出沐遲。",
            "疊嶂雙溪雖未歴，白雲芳草已相知。"
        ],
        "title": "除宣城守贈元忠毅父次其韻",
        "id": "0a140597-a610-4fd1-bb18-7f19288a3522"
    },
    {
        "author": "孔武仲",
        "paragraphs": [
            "山陽驚坐早軒軒，元祐登瀛正少年。",
            "殿上仍簪侍臣筆，江頭新艤使君船。",
            "吟哦氣爽滄溟外，曲步心期白日邊。",
            "守得東南知不負，夢中應作五洲仙。"
        ],
        "title": "送文潛出守丹陽",
        "id": "df3aaaec-1787-43a7-8511-dd3f5b121a1c"
    },
    {
        "author": "孔武仲",
        "paragraphs": [
            "倒景虞淵日，餘威澤國霞。",
            "宵行逐明月，水宿傍人家。"
        ],
        "title": "寶應界中絕句三首  其一",
        "id": "62b399f0-adf0-4745-bd8b-a9afa4534c16"
    },
    {
        "author": "孔武仲",
        "paragraphs": [
            "泉水秋浮艇，荒陂暮聽蟬。",
            "登瀛從此路，出守已衰年。"
        ],
        "title": "寶應界中絕句三首  其二",
        "id": "b9c8a091-c208-4b4e-b1a6-77a9544bdf41"
    },
    {
        "author": "孔武仲",
        "paragraphs": [
            "淮天秋日下，水國晚涼中。",
            "舟子趨程意，軒軒欲貫虹。"
        ],
        "title": "寶應界中絕句三首  其三",
        "id": "8bb29c18-4c11-44fd-9240-992cc9dcd182"
    },
    {
        "author": "孔武仲",
        "paragraphs": [
            "杳杳蕪城起暮鐘，亭亭華月照秋容。",
            "便疑碧海依牆塹，雲水情知隔萬重。"
        ],
        "title": "明月亭下作",
        "id": "08e3dfba-c65a-414c-a260-018fab58dc69"
    },
    {
        "author": "孔武仲",
        "paragraphs": [
            "夜泊長蘆星滿川，晚來吳楚氣昏然。",
            "雲雷相會還成雨，江海交流獨艤船。",
            "廢室與人喧白浪，荒村何處起青烟。",
            "文書滿眼従抛棄，却倚蒲團學坐禪。"
        ],
        "title": "繫舟長蘆作",
        "id": "7e103e9a-946f-47ab-a700-f5b2d0e6e646"
    },
    {
        "author": "孔武仲",
        "paragraphs": [
            "吳楚中間天杳茫，愁霖傾卷水洋洋。",
            "千帆渡口低鵬翼，海濶風微不敢翔。"
        ],
        "title": "長蘆五絕句  其一",
        "id": "b2381c06-17a9-4812-a1ed-08f839e50463"
    },
    {
        "author": "孔武仲",
        "paragraphs": [
            "扁舟昨出國門東，煩暑端如坐甑中。",
            "一雨一涼皆可喜，只嗔三日打頭風。"
        ],
        "title": "長蘆五絕句  其二",
        "id": "e88f8284-182e-41c6-8042-1f98e0729500"
    },
    {
        "author": "孔武仲",
        "paragraphs": [
            "白霧應連滄海東，鄰舟相失渺茫中。",
            "時時客子江頭語，社過應須有好風。"
        ],
        "title": "長蘆五絕句  其三",
        "id": "87afe621-2543-4d73-9977-ad9099b7daf8"
    },
    {
        "author": "孔武仲",
        "paragraphs": [
            "波聲滚滚百川流，七日津亭厭艤舟。",
            "遙望叢祠燒的乳，美風相遣莫淹留。"
        ],
        "title": "長蘆五絕句  其四",
        "id": "c02898aa-a41b-43ce-9565-477568970a59"
    },
    {
        "author": "孔武仲",
        "paragraphs": [
            "去盡江灣伴侣船，整帆徐出浦沙邊。",
            "風濤沃日心彌壯，老矣無因似昔年。"
        ],
        "title": "長蘆五絕句  其五",
        "id": "855f141b-a96a-4856-bebe-024f75f3d3a9"
    },
    {
        "author": "孔武仲",
        "paragraphs": [
            "天下軍書動，西南霸氣偏。",
            "太公謀國妙，伊尹佐時專。",
            "季漢基還立，强吳勢外連。",
            "兵従新節制，志復舊山川。",
            "霜肅關中晚，春浮渭上天。",
            "恩威人並附，將相器俱全。",
            "醜虜羞巾幗，遺音被管絃。",
            "妖星如不墮，功業管簫前。"
        ],
        "title": "諸葛武侯",
        "id": "097a137f-efb1-4227-bf60-e28ad72bfa90"
    },
    {
        "author": "孔武仲",
        "paragraphs": [
            "夢寐陵陽天上山，曾將心約白雲閒。",
            "仙銜已下青冥裏，塵骨難留縹緲間。",
            "三尺溪魚如可控，千年遼鶴尚應還。",
            "多情别後能論舊，遠寄官醪爲解顔。"
        ],
        "title": "宣州吳子權送陵陽酒",
        "id": "f4610c2c-88f8-40b9-9bfa-876b9dd6366a"
    },
    {
        "author": "孔武仲",
        "paragraphs": [
            "十頃西池碧近天，春深調馬教龍船。",
            "至尊勤政歡嬉少，企望鑾輿又七年。"
        ],
        "title": "宫詞二首  其一",
        "id": "b4ae2d74-8a01-4d35-9796-c6c28357776d"
    },
    {
        "author": "孔武仲",
        "paragraphs": [
            "雲霧猊香錦繡堆，千官重列序賓儀。",
            "欲知湛露零蕭處，盡在天杯側勸時。"
        ],
        "title": "宫詞二首  其二",
        "id": "04f82ac6-7252-48cd-87ab-96d3518879e1"
    },
    {
        "author": "孔武仲",
        "paragraphs": [
            "水際天邊盡畫屏，廣寒宫闕玉爲城。",
            "南來已爲江山助，到此逢山眼更明。"
        ],
        "title": "池州山",
        "id": "196248f0-8b21-400e-a786-b6e6ecc9965b"
    },
    {
        "author": "孔武仲",
        "paragraphs": [
            "磯下長川欲倒流，江豚出没水禽浮。",
            "憑誰爲告詩仙道，今到青天盡處遊。"
        ],
        "title": "三山磯",
        "id": "6c331686-2ed6-473e-a7e2-51a9bd4d0607"
    },
    {
        "author": "孔武仲",
        "paragraphs": [
            "山磯環合闢鯨虯，白水如湯動地流。",
            "崖崿盡成斤斧迹，當年誰與化工謀。"
        ],
        "title": "彭澤山",
        "id": "6a984bf2-8d4a-4823-9a7b-acc083181ff7"
    },
    {
        "author": "孔武仲",
        "paragraphs": [
            "御風南去覺泠然，今日無慚禦冦仙。",
            "廬嶽奇峰將出地，豐城寶氣已連天。",
            "詩書未敢當謀帥，忠信由來可涉川。",
            "止仗江神扶羽翮，解帆江浦夕陽邊。"
        ],
        "title": "發彭澤",
        "id": "1e74ad28-9a9f-4e7c-97f5-407a7f2b7857"
    },
    {
        "author": "孔武仲",
        "paragraphs": [
            "秋露凝漿細，朝陽入色深。",
            "冰虀不須搗，恐碎褭蹄金。"
        ],
        "title": "橙子",
        "id": "fcd1a2ef-8bda-4e23-ba22-a9854c3d1529"
    },
    {
        "author": "孔武仲",
        "paragraphs": [
            "一帆安穏轉汀洲，吞吐波瀾畫鷁遒。",
            "三尺龍文光景動，川平何處有蛟虯。"
        ],
        "title": "將至湖口作",
        "id": "33a4eb56-40a7-4683-ab89-a41339b175e6"
    },
    {
        "author": "孔武仲",
        "paragraphs": [
            "京都久客憶歸頻，凖擬江南看早春。",
            "多病餘生萬事已，起驚芳意一番新。",
            "東湖水滿魚應樂，南浦波明柳自匀。",
            "玉臉芙蕖容易得，要須叮囑養花人。"
        ],
        "title": "次韻馬中玉春日偶成",
        "id": "5d5551f4-74fe-4b4d-ad6c-f137be5af6c7"
    },
    {
        "author": "孔武仲",
        "paragraphs": [
            "高士去已久，餘蹤猶可知。",
            "竹陰侵晏坐，山影在平池。",
            "塵蝕參軍墨，苔侵相國碑。",
            "漫尋瀟洒趣，俯仰愜心期。"
        ],
        "title": "草石寺",
        "id": "d94b3a22-a2be-465a-b0bc-0e3ce2a4cd6e"
    },
    {
        "author": "孔武仲",
        "paragraphs": [
            "誰氏夸豪力，琳宫一手開。",
            "光輝動金碧，瀟洒絕塵埃。",
            "煮石洞中火，流霞天上杯。",
            "籃輿穿翠樾，只爲聽琴來。"
        ],
        "title": "太霞宫",
        "id": "a857abef-c165-45b4-93d0-7a9bacacd718"
    },
    {
        "author": "孔武仲",
        "paragraphs": [
            "才高秖合住蓬瀛，步武優游地望清。",
            "何事塵埃久京國，却衝雨雪向邊城。",
            "軍書落筆千毫秃，談席揮犀四座傾。",
            "早曉封章來薦鶚，一鳴從此使人驚。"
        ],
        "title": "送李端叔定州機宜",
        "id": "cbe915c6-d258-4112-9e16-eaff0975abdf"
    },
    {
        "author": "孔武仲",
        "paragraphs": [
            "又見同雲合，朝來雪滿天。",
            "寒生梁苑席，興在越溪船。",
            "不復風鳴屋，應須澤到泉。",
            "農家相慶喜，處處畝鍾田。"
        ],
        "title": "癸酉臘雪",
        "id": "aaf757d5-c548-4d72-8be5-421e32eee922"
    },
    {
        "author": "孔武仲",
        "paragraphs": [
            "老蘚牆陰夕照間，何人折我翠琅玕。",
            "即兹緑葉隨塵化，猶有低枝带露殘。",
            "不放雲梢侵霰雪，因嗟世故足波瀾。",
            "故園未乏篔簹品，十頃繁陰六月寒。"
        ],
        "title": "惜竹",
        "id": "e178eb0d-816e-4ee7-9805-31f8e07b1c03"
    },
    {
        "author": "孔武仲",
        "paragraphs": [
            "人笑公衣不浣濯，我憚公心霜雪明。",
            "青衫仕宦有真氣，白首鄉閭無惡聲。",
            "相逢回首又再歲，暫去還來觀太平。",
            "何事南歸太果決，蕭然遠作玉溪生。"
        ],
        "title": "贈夢符朝議",
        "id": "342ec423-7ede-47a1-a7fc-61df12a075de"
    },
    {
        "author": "孔武仲",
        "paragraphs": [
            "直午開金闕，中天動玉輿。",
            "千官星拱極，萬乘斗回車。",
            "瑞氣春妍後，清風雨霽初。",
            "鳴鞭嚮寥廓，彩仗正蘇舒。",
            "古禮觀瞻始，皇情酌獻餘。",
            "書林俊遊盛，拜舞爛袍魚。"
        ],
        "title": "駕自宣光殿還內",
        "id": "7ababa4c-83a5-479c-b6fa-eda325426dc0"
    },
    {
        "author": "孔武仲",
        "paragraphs": [
            "先帝遺弓劍，威靈在九州。",
            "方悲風馭遠，已見月衣遊。",
            "别殿笙歌動，中天彩翠浮。",
            "觚稜參魏闕，氣象擬蓬丘。",
            "羽衛生幢蓋，都人識冕旒。",
            "吾君孝心遠，文考百無憂。"
        ],
        "title": "景靈宫奉安神考御容",
        "id": "2e160235-ca5f-4961-9227-e2cb115356a0"
    },
    {
        "author": "孔武仲",
        "paragraphs": [
            "山靜圍平野，樓高映碧空。",
            "人居仙島曲，天入畫屏中。",
            "倚檻雲蟾近，傾觴客興同。",
            "扁舟期一到，須借五湖風。"
        ],
        "title": "題山光樓",
        "id": "31829182-9a19-453b-ba33-072772c6b7a7"
    },
    {
        "author": "孔武仲",
        "paragraphs": [
            "樓上看紅藥，都城值晚春。",
            "風葩低永晝，露臉泣芳晨。",
            "憶昨淮南客，曾爲詩社人。",
            "輕明是樓子，閒澹有天真。",
            "此地雖都會，兹花莫等倫。",
            "維揚不復夢，羸馬禁城塵。"
        ],
        "title": "芍藥",
        "id": "d4d06ae7-d8a6-4568-ba83-c76fb7c233b2"
    },
    {
        "author": "孔武仲",
        "paragraphs": [
            "萬竅軒軒漸怒號，坐來渾怕屋山搖。",
            "洞庭曾聽咸池樂，吳會飽聞滄海潮。",
            "此地風聲真有似，殘春人意正無聊。",
            "雲師又洒天街雨，明日千宫好上朝。"
        ],
        "tags": [
            "洞庭湖"
        ],
        "title": "大風",
        "id": "c8d475c4-28e5-47ce-b2a1-7ed4f68f8c4e"
    },
    {
        "author": "孔武仲",
        "paragraphs": [
            "生長應毫末，敷腴忽十尋。",
            "繁花春不歇，密葉晝長陰。",
            "風過龍蛇動，雲開洞府深。",
            "時來學晏坐，朝市不闗心。"
        ],
        "title": "洪福寺藤架",
        "id": "d24e6070-9743-4118-921c-f2024abe792e"
    },
    {
        "author": "孔武仲",
        "paragraphs": [
            "破除綱紀事虚空，可恨蕭家一老翁。",
            "魚爛土崩俱自取，不須侯景到江東。"
        ],
        "title": "讀梁武帝紀二首  其一",
        "id": "bb100a6d-5451-4fa3-9aed-a8aa9d27e9ca"
    },
    {
        "author": "孔武仲",
        "paragraphs": [
            "鉏決隄防縱怒濤，横流四海盡滔滔。",
            "單于已入朝陽殿，軟語空疑定力高。"
        ],
        "title": "讀梁武帝紀二首  其二",
        "id": "33909838-d25b-4de1-88da-b175558442bd"
    },
    {
        "author": "孔武仲",
        "paragraphs": [
            "淡薄已無俗，秋高真出羣。",
            "峨峨掲翠藻，漫漫綴紅雲。",
            "遠色天街盡，餘香省户聞。",
            "狂風曉來劇，惆悵落紛紛。"
        ],
        "title": "楸花",
        "id": "5a9b410c-d848-4b6f-ae4b-a2425ff402de"
    },
    {
        "author": "孔武仲",
        "paragraphs": [
            "還鄉同赴紫宸朝，笑語從容慰寂寥。",
            "白髮侵凌今滿鑑，青春羈旅舊連鑣。",
            "易江小隠西園在，湘浦新除道路遙。",
            "老境不堪論契濶，東風官柳亂隄橋。"
        ],
        "tags": [
            "衡山"
        ],
        "title": "送望聖監南嶽廟",
        "id": "1ec18789-aca9-45d3-838d-1ea0cc7635a4"
    },
    {
        "author": "孔武仲",
        "paragraphs": [
            "宫殿沈沈鏁碧雲，仙葩相倚正敷芬。",
            "珠簾翠幄知多少，不礙清香處處聞。"
        ],
        "title": "景靈宫殿多植荼䕷清香遠聞",
        "id": "aa76fba6-1342-4005-af0a-286c23115b98"
    },
    {
        "author": "孔武仲",
        "paragraphs": [
            "聞說公家閱古堂，于今出守似還鄉。",
            "營開細柳旌旗動，山假臙脂苜蓿長。",
            "北府貔貅瞻玉節，南樓風月寄胡床。",
            "親朋出祖無惆悵，早晚韓侯對未央。"
        ],
        "title": "送韓密學知定州",
        "id": "87d657e5-9057-457b-b30c-e30e3be380a5"
    },
    {
        "author": "孔武仲",
        "paragraphs": [
            "平時念京國，此地愜幽情。",
            "楊柳繁無路，鳬鷖遠有聲。",
            "郊原斜日下，襟袂好風生。",
            "把酒須拌醉，還家不隔城。"
        ],
        "title": "遊凝祥池同晁無咎作",
        "id": "11e0ea44-e930-4a7f-ab15-f7737ee5774d"
    },
    {
        "author": "孔武仲",
        "paragraphs": [
            "又向東南去，都門奈若何。",
            "塵埃京洛久，山水富春多。",
            "宴俎誇魚美，書帷待雁過。",
            "鵬程休暫息，九萬看騰波。"
        ],
        "title": "送郟公甫通判睦州",
        "id": "221f2314-d901-47ef-883b-362feb686a55"
    },
    {
        "author": "孔武仲",
        "paragraphs": [
            "清晨戒童僕，匹馬出皇州。",
            "欲探逍遙趣，因成爛漫遊。",
            "藤蘿回晝暝，雲雨送春愁。",
            "傍近緋桃塢，尋春亦少留。"
        ],
        "title": "遊洪福寺",
        "id": "d086f16b-0422-449f-b2fb-c6d62f58826f"
    },
    {
        "author": "孔武仲",
        "paragraphs": [
            "非馬亦非船，可坐兼可眠。",
            "客來呼不應，睡美腹便便。",
            "書慵食飽後，還作定中禪。"
        ],
        "title": "睡椅",
        "id": "d4c79b2a-10ff-4bbf-97f1-98e76fafee8f"
    },
    {
        "author": "孔武仲",
        "paragraphs": [
            "芸編校罷得嬉遊，池館雖春爽似秋。",
            "同舍病郎追不及，喜傳佳句到瀛洲。"
        ],
        "title": "次無咎凝祥春遊三首  其一",
        "id": "03c160f7-75e7-48e8-8b8c-de73be43a00c"
    },
    {
        "author": "孔武仲",
        "paragraphs": [
            "浴日池光初炯炯，三春禽語已關關。",
            "珍臺閒館波濤接，太液昆明伯仲間。"
        ],
        "title": "次無咎凝祥春遊三首  其二",
        "id": "70bd92bf-4e43-4710-a287-3439b72fa732"
    },
    {
        "author": "孔武仲",
        "paragraphs": [
            "奉靈池館鏁幽深，遺跡凄涼故老心。",
            "維嶽雲車時一下，直疑絃管有來音。"
        ],
        "title": "次無咎凝祥春遊三首  其三",
        "id": "d4b789de-0633-4dad-9a69-64394567c488"
    },
    {
        "author": "孔武仲",
        "paragraphs": [
            "峨峨宫殿列仙居，深水方圓氣象殊。",
            "萬里舟船會京洛，幾人詩酒到蓬壺。",
            "日斜清弄來幽谷，風定蔫紅滿緑蕪。",
            "語罷恍然真夢幻，不應天邑有江湖。"
        ],
        "title": "遊州南同文潛作",
        "id": "cb6c9afd-2d12-48bc-9fb0-9070e326529a"
    },
    {
        "author": "孔武仲",
        "paragraphs": [
            "蓬壺深絕鏁方菲，初見仙桃第一枝。",
            "天近自應風景别，春長莫恨化工遲。",
            "相重朱户人稀到，半掩香苞蝶未知。",
            "想像江南今盛發，亦經頻雨稍離披。"
        ],
        "title": "館中桃花",
        "id": "cce001d9-e74b-439e-a9ce-4f9976f2c1a9"
    },
    {
        "author": "孔武仲",
        "paragraphs": [
            "欲探年光好，春風入酒帘。",
            "寒威隨雪解，芳意逐情添。",
            "塞雁今回陣，冰魚稍出潛。",
            "王孫幽興動，顔巷自安恬。"
        ],
        "title": "早春",
        "id": "dbe54f76-0ed5-4304-b5b5-ff7426daedfa"
    },
    {
        "author": "孔武仲",
        "paragraphs": [
            "宴坐足觀妙，朝歸還閉門。",
            "身居丞相第，室似給孤園。",
            "競逐浮雲駛，難揩古鏡昏。",
            "相期荷君厚，商榷有清言。"
        ],
        "title": "謁吳傳正因贈",
        "id": "7ecd7df5-5ba1-40be-a345-2077b73d997f"
    },
    {
        "author": "孔武仲",
        "paragraphs": [
            "侍史新從天上歸，相逢忻喜著春衣。",
            "萱芽刺土占芳節，蘭醑傾觴亂夕暉。",
            "兄弟幾人華萼聚，歲時經眼羽翰飛。",
            "東風處處吹嘘到，從此鄉園笋蕨肥。"
        ],
        "title": "立春晚會呈經父",
        "id": "95169b5a-b21c-4ddb-be18-efe6479cbff1"
    },
    {
        "author": "孔武仲",
        "paragraphs": [
            "造物巧雕鎪，慇懃在石榴。",
            "中妍寧暴露，外穏不輕浮。",
            "露液甘凝蜜，瓊房密貯秋。",
            "非徒適人口，飣坐亦風流。"
        ],
        "title": "石榴",
        "id": "71ef60d0-69a6-4c32-b411-db4955a5541f"
    },
    {
        "author": "孔武仲",
        "paragraphs": [
            "清淮带城郭，形勝壓吳天。",
            "人苦懷襄後，帝求師帥賢。",
            "郎官已分竹，畫鷁似登仙。",
            "昨夜驚烏坐，星輝共黯然。"
        ],
        "title": "送何司封知壽州",
        "id": "c916e1f0-1cbe-4905-904f-c9daf97a16be"
    },
    {
        "author": "孔武仲",
        "paragraphs": [
            "妙道微言早自知，鈞衡何事器君遲。",
            "連牆並屋相從久，聳壑昻霄此去宜。",
            "畫省含香脩故事，雲臺呼仗請私儀。",
            "想君清直家風在，好爲朝廷作伯夷。"
        ],
        "title": "送傳正之官禮部",
        "id": "a5040000-f2a2-4c55-830b-bb13e9ba28b4"
    },
    {
        "author": "孔武仲",
        "paragraphs": [
            "坐聽禪林叩曉鐘，官曹遙指禁城東。",
            "千門洒掃冰鑱路，萬木號呼葉受風。",
            "金殿放朝閒虎士，蟾泓揮翰冷瑤宫。",
            "春暉閉目無多日，預草新文擬送窮。"
        ],
        "title": "十二月朔入局",
        "id": "2f1bb8c4-ac96-4307-ace5-3b64082af771"
    },
    {
        "author": "孔武仲",
        "paragraphs": [
            "當年筆戰共詞場，老大聨袪振鷺行。",
            "薦牘北來當玉座，軺車西去擁銀章。",
            "潼關曉色雲藏市，渭曲春寒菜有霜。",
            "公退登臨多絕唱，解因風月記江鄉。"
        ],
        "title": "送歐陽仲勉通判渭州",
        "id": "7073c96e-8c39-4789-b2d1-0cc6a39631bd"
    },
    {
        "author": "孔武仲",
        "paragraphs": [
            "絳闕横霄瑞靄重，千官拜表未央宫。",
            "琤瑽玉佩侵寒漏，縹緲爐烟壓曉風。",
            "漢曆敢期隨日永，堯齡共祝與天同。",
            "賤生亦與華封祝，遙望清光斗極中。"
        ],
        "title": "至日拜表",
        "id": "4bebd4be-2059-4d1c-86e2-4092ecc2d0bb"
    },
    {
        "author": "孔武仲",
        "paragraphs": [
            "漢節西南出，征鞍萬里賖。",
            "清朝早敭歴，遠使更光華。",
            "山壯蠶叢國，雲深杜宇家。",
            "暫宣寛大詔，恩信及天涯。"
        ],
        "title": "送希甫使蜀",
        "id": "eda05ed9-3bdd-4b64-acfd-1eeac0cf2f78"
    },
    {
        "author": "孔武仲",
        "paragraphs": [
            "十年被冷東南方，未慣清寒客帝鄉。",
            "碧落有聲飛夜霰，輕裘無力拒晨霜。",
            "鯨依海凍先摧鬛，雁起邊沙易失行。",
            "蒲柳脆肌尤不耐，暫憑盃酒作春陽。"
        ],
        "title": "苦寒",
        "id": "ab3de30d-47bf-42ad-bf19-7c7aa1d173be"
    },
    {
        "author": "孔武仲",
        "paragraphs": [
            "窮年闕雨謾悲歌，喜見凌晨雪意多。",
            "天上亂花初翦玉，樓頭密影已翻波。",
            "輪蹄著路纖塵斷，庭宇無風凛氣和。",
            "寄語雲師勤覆護，莫令光景漏銀河。"
        ],
        "title": "大雪",
        "id": "f8704b4e-9714-4fb5-a4c0-466afbda820a"
    },
    {
        "author": "孔武仲",
        "paragraphs": [
            "啾啾黄雀在枝間，歲晚荒郊怨苦寒。",
            "容易驚飛無處所，人家曾借畫圖看。"
        ],
        "title": "寓目",
        "id": "0f639e9e-cf16-46e1-bf99-fb54cbccc2c9"
    },
    {
        "author": "孔武仲",
        "paragraphs": [
            "開歲春寒便有花，官閒只飲酒如霞。",
            "殿門促賀新幡勝，書館年來事事嘉。"
        ],
        "title": "立春日",
        "id": "679f1a42-4c46-43b2-81ab-e046ca4db661"
    },
    {
        "author": "孔武仲",
        "paragraphs": [
            "官是麟臺却佐州，蓬瀛俱稱列仙遊。",
            "憶分曉色趨天闕，想對春風倚郡樓。",
            "書付塞鴻應易到，人如隴水正分流。",
            "江湖未有歸耕處，何日相逢說旅愁。"
        ],
        "title": "次韻瀛倅鄧慎思見寄",
        "id": "8feca212-5768-4e35-b143-9b53f30290bf"
    },
    {
        "author": "孔武仲",
        "paragraphs": [
            "鏤幡翦勝喜傾朝，不問紆藍與珥貂。",
            "羣玉參差排晚日，萬花瑣碎動春霄。",
            "蕙風已轉東郊緑，柳雪猶低北苑條。",
            "從此恩波與温律，併隨歌頌入咸韶。"
        ],
        "title": "初賜幡勝戲和諸公二首  其一",
        "id": "35c20769-688e-4592-b4f7-0667e48af7e5"
    },
    {
        "author": "孔武仲",
        "paragraphs": [
            "拜賜匆匆早上朝，公卿前列盡金貂。",
            "日留愛景明雙闕，春逐恩輝下九霄。",
            "靈沼輕凘猶覆水，上林微緑已縈條。",
            "自慚羽翮非鸞鳳，亦預彤庭舞舜韶。"
        ],
        "title": "初賜幡勝戲和諸公二首  其二",
        "id": "b44fa021-8ec0-414a-8c83-7a52152d6fbe"
    },
    {
        "author": "孔武仲",
        "paragraphs": [
            "翠帟排銀燭，金爐飄篆香。",
            "人情感佳節，天氣踏新陽。",
            "醉怯醇醪酒，寒知碧瓦霜。",
            "明朝指天闕，萬壽獻君王。"
        ],
        "title": "冬至夜飲",
        "id": "97fc3cef-bc92-4571-9001-e01304a33701"
    },
    {
        "author": "孔武仲",
        "paragraphs": [
            "半醉聽銀漏，輕寒解罽裘。",
            "新陽萬物動，小雨五更收。",
            "宿潤青槐道，晨輝紫禁樓。",
            "皇恩與天澤，渾逐管絃流。"
        ],
        "title": "至節小雨",
        "id": "17c903de-2dfe-4f7c-956a-85605073c939"
    },
    {
        "author": "孔武仲",
        "paragraphs": [
            "瑞雲靈迹久荒蕪，琳館重開聳碧虚。",
            "邂逅馬蹄過勝境，紛紜人世得仙居。",
            "異花重疊春輝早，喬木森陰晚景疏。",
            "金闕瑤臺不容久，歸來風馭冷襟裾。"
        ],
        "title": "游建隆觀",
        "id": "7fca4f62-53a2-4ec8-83d0-bdad7d6a4dac"
    },
    {
        "author": "孔武仲",
        "paragraphs": [
            "漢客疲江海，乘槎萬里歸。",
            "重尋象王舍，一浣洛城衣。",
            "壞壁凝香靄，明軒泛暮暉。",
            "紅塵不相貸，歸路驟驂騑。"
        ],
        "title": "淨因院赴浴",
        "id": "5045a3d6-d6a3-45b8-8736-b23f583e2b53"
    },
    {
        "author": "孔武仲",
        "paragraphs": [
            "寂寞郊居遠，晨晡四馬馳。",
            "日驚東逝水，心感歲寒枝。",
            "霜色朝如洗，雲容莫不怡。",
            "梁園將密雪，不飲亦奚爲。"
        ],
        "title": "次韻宋履中歲晏言懷",
        "id": "595f1643-f005-4dce-ab86-ed8864128656"
    },
    {
        "author": "孔武仲",
        "paragraphs": [
            "歲月翩翩插羽過，十年依舊歎蹉跎。",
            "雁回燕塞鄉書少，雪滿梁園雅集多。",
            "取樂醉鄉聊邂逅，爭新談藪任紛羅。",
            "慇懃尚託摳衣舊，遙許巴吟續郢歌。"
        ],
        "title": "次韻李至之席上作",
        "id": "4c6de816-3f93-46d9-aacc-4da40007770a"
    },
    {
        "author": "孔武仲",
        "paragraphs": [
            "聞說乘軺美，全囗勝赴囗。",
            "先聲馳嶺海，和氣入山川。",
            "路束籃輿過，書憑塞雁傳。",
            "祝君求荈草，醒我北窗眠。"
        ],
        "title": "送曹千方奉使閩中",
        "id": "e1ed8d83-7158-4816-9bfc-058d6b806279"
    },
    {
        "author": "孔武仲",
        "paragraphs": [
            "永夜無塵事，閒眠似道堂。",
            "紙窗分曉色，絮被借春陽。",
            "萬慮此中息，一身今可忘。",
            "周公不足夢，佳趣在羲皇。"
        ],
        "title": "五鼓",
        "id": "1ab60a80-8ca4-48b6-9c99-3bffe8e1074c"
    },
    {
        "author": "孔武仲",
        "paragraphs": [
            "邂逅湓江口，方知叔父親。",
            "榮華纔一夢，奄忽幾千春。",
            "白玉沽何晚，精金鍛愈真。",
            "耆年所宜得，天苦奪斯人。"
        ],
        "title": "孔周翰挽詞三首  其一",
        "id": "3e274cb4-1655-46e0-b717-9b3a21e69d67"
    },
    {
        "author": "孔武仲",
        "paragraphs": [
            "循吏今之選，皇華使者軺。",
            "闗河初異路，巾笏偶同朝。",
            "急景催遲莫，清魂返泬寥。",
            "一哀慚不達，生理故風飇。"
        ],
        "title": "孔周翰挽詞三首  其二",
        "id": "f1df586b-6805-42db-a10d-bdb8306a8446"
    },
    {
        "author": "孔武仲",
        "paragraphs": [
            "晚歲班朝列，光華動士林。",
            "家風當冠豸，官序正腰金。",
            "霄漢亨衢淺，膏肓積沴深。",
            "凄涼哭門館，笑語尚餘音。"
        ],
        "title": "孔周翰挽詞三首  其三",
        "id": "9a1f1b69-e96d-47d6-ae5b-cf9eed0b5c91"
    },
    {
        "author": "孔武仲",
        "paragraphs": [
            "當時京右盛朋従，邂逅經旬託泮宫。",
            "詩社苦吟霜月白，離亭縦飲酒盃空。",
            "十年契濶江湖外，百歲推遷夢幻中。",
            "行已臨民俱可述，仍高孝友古人風。"
        ],
        "title": "黄幾道挽詞",
        "id": "2bb0bb12-6e6b-494d-9097-7e22ae6c0b24"
    },
    {
        "author": "孔武仲",
        "paragraphs": [
            "有子紆朝服，平居奉典彞。",
            "蹉跎五鼎養，奄忽百年期。",
            "故宅萱堂掩，新阡薤露悲。",
            "遺芳託虀臼，髣髴九泉知。"
        ],
        "title": "施夫人挽詩",
        "id": "68d6c74f-3320-4fc7-8673-8ac165faf54f"
    },
    {
        "author": "孔武仲",
        "paragraphs": [
            "龍卧南陽久，天回北斗高。",
            "廟堂更政化，巖谷起英髦。",
            "正色朝端肅，華巔國務勞。",
            "西州忽移翣，風木動悲號。"
        ],
        "title": "司馬溫公挽詩五首  其一",
        "id": "a69f1990-839d-490c-bde2-a169bdfc28e7"
    },
    {
        "author": "孔武仲",
        "paragraphs": [
            "鼎鼐華元老，朝廷倚上台。",
            "除疴得鍼砭，作解有風雷。",
            "尚冀松椿壽，誰令柱石摧。",
            "英靈參列宿，餘惠在春臺。"
        ],
        "title": "司馬溫公挽詩五首  其二",
        "id": "625ae0b3-3bd2-4a71-a925-8a669add25c4"
    },
    {
        "author": "孔武仲",
        "paragraphs": [
            "賜告恩稠疊，聞喪上震驚。",
            "秋原無喜色，夜雨有悲聲。",
            "世路嗟存没，公心達死生。",
            "蓬山預讎校，新見史書成。"
        ],
        "title": "司馬溫公挽詩五首  其三",
        "id": "90c27028-ca26-40c9-baae-bf6e4500a1cb"
    },
    {
        "author": "孔武仲",
        "paragraphs": [
            "高步朝廷上，羽儀鵷鷺行。",
            "精誠貫金石，素節履冰霜。",
            "爽氣今仍在，斯人没不亡。",
            "嵩雲自閒暇，長映讀書堂。"
        ],
        "title": "司馬溫公挽詩五首  其四",
        "id": "e677d96b-12fe-42a5-a41f-1d5202850bc0"
    },
    {
        "author": "孔武仲",
        "paragraphs": [
            "拙與世沈浮，登門二十秋。",
            "雲天曾送上，風壑此來遊。",
            "霄漢三台坐，江湖萬里舟。",
            "摳衣已不及，慘愴逝川流。"
        ],
        "title": "司馬溫公挽詩五首  其五",
        "id": "27f4091d-5cc7-4fa5-862b-a05f14192116"
    },
    {
        "author": "孔武仲",
        "paragraphs": [
            "寶洞然香罷，山堂問話中。",
            "日將秋共淡，心與境渾空。",
            "彈指看浮世，披襟納遠風。",
            "因知宴坐者，白首樂無窮。"
        ],
        "title": "龜山寺納涼呈宗衍師",
        "id": "528163a3-ccb5-40b1-a1be-12b20a07f085"
    },
    {
        "author": "孔武仲",
        "paragraphs": [
            "天都佳氣鬱葱葱，轉盼江河萬斛通。",
            "可但臨淮稱要地，直因排泗有神功。",
            "僧伽普照靈如在，寶櫝都梁翠倚空。",
            "慚愧使星留客厚，塵埃揮手各西東。"
        ],
        "title": "泗州",
        "id": "c184be7c-5339-4fe6-8dad-7660587bd9ca"
    },
    {
        "author": "孔武仲",
        "paragraphs": [
            "羈旅悠悠歲月殘，勝遊無復似西山。",
            "從容把酒來天上，滴瀝鳴泉滿坐間。",
            "醉思隨風飄碧落，離襟和月堕荒灣。",
            "遙應蠟屐頻登覽，簿領無憂多晝閒。"
        ],
        "title": "寄武昌簿孫彦常",
        "id": "ce10a3ec-810a-4f97-bf18-00394081072a"
    },
    {
        "author": "孔武仲",
        "paragraphs": [
            "日過鼇山三丈紅，陳編相對鬢如蓬。",
            "朱門請謁無時了，且訪東鄰慢𧦧翁。"
        ],
        "title": "館中呈魯直",
        "id": "319a7133-ff5d-4b2d-ac91-753713084307"
    },
    {
        "author": "孔武仲",
        "paragraphs": [
            "憶初懷詔下天街，紅燭相隨御史來。",
            "場屋喜遵新定格，朝廷思見已成材。",
            "誅鋤險異歸平坦，洗濯英華出草萊。",
            "文藻諸生皆足用，更期儒行比騫回。"
        ],
        "title": "試院書事呈子駿明叔三篇  其一",
        "id": "efbd176f-e015-4fa1-81e2-d347eb490c17"
    },
    {
        "author": "孔武仲",
        "paragraphs": [
            "當年場屋未分袍，文陣今將逸對勞。",
            "紫案飄香還序拜，畫堂横幕看揮毫。",
            "心遊造化羣囂靜，筆吐虹霓萬丈高。",
            "長育人材今久矣，行看中選盡英豪。"
        ],
        "title": "試院書事呈子駿明叔三篇  其二",
        "id": "a7d78d01-be73-40d1-a2fd-ef6ce86ccaf1"
    },
    {
        "author": "孔武仲",
        "paragraphs": [
            "汾陽韋曲盡名臣，邂逅羣居得遠孫。",
            "玉琢兩圭看德器，河傾千里瞰詞源。",
            "鴛行平日隨朝謁，鼎立今朝定討論。",
            "只恐門開便分散，追風難認馬蹄痕。"
        ],
        "title": "試院書事呈子駿明叔三篇  其三",
        "id": "6d4fd3d5-c065-4383-82d9-caf408703816"
    },
    {
        "author": "孔武仲",
        "paragraphs": [
            "當年容與樂虞庠，今日掄才道更光。",
            "但愛襟懷無岸谷，不知銜位带風霜。",
            "氣鍾海上仙山秀，袍擁天邊玉樹香。",
            "衡鑑賴公歸一律，明朝歸馬快騰驤。"
        ],
        "title": "試院呈上官御史",
        "id": "3f669b57-9908-42fd-a815-a48910ff3c4f"
    },
    {
        "author": "孔武仲",
        "paragraphs": [
            "九衢奔走厭紅塵，官舍連朝得閉門。",
            "瑩靜軒窗移白日，青熒燈火送黄昏。",
            "披衣已愛星辰爛，奉御方瞻斗極尊。",
            "早晚虞庠誇得士，相隨笑語入天閽。"
        ],
        "title": "試院書事呈同僚諸公",
        "id": "a7b85018-912c-4bfe-9616-bb5bb467e7a2"
    },
    {
        "author": "孔武仲",
        "paragraphs": [
            "姑蘇限雲水，官舍隠蓬萊。",
            "出汴青山湧，横江畫舸開。",
            "家園雖渴别，書社早歸來。",
            "新命鄉人喜，神仙舊姓梅。"
        ],
        "title": "送梅子明還吳",
        "id": "f5c37959-1686-46dd-9a29-c30c680b83fa"
    },
    {
        "author": "孔武仲",
        "paragraphs": [
            "西苑池塘涸海流，君王十騎月中遊。",
            "蛾眉排户爭新寵，不道迷藏自有樓。"
        ],
        "title": "大業二絕  其一",
        "id": "eacd3f71-5644-4abc-847f-bb4472be4a19"
    },
    {
        "author": "孔武仲",
        "paragraphs": [
            "杳杳揚州只隔淮，龍舟彩舸映天來。",
            "春風咫尺伊川路，不放君王殿脚回。"
        ],
        "title": "大業二絕  其二",
        "id": "da7fc77d-0861-466d-a267-0ba21dcbc97a"
    },
    {
        "author": "孔武仲",
        "paragraphs": [
            "青驄曉轉緑槐陰，金碧重重魏闕深。",
            "洞裏天花長带露，門前畏日自流金。",
            "雲臺朱檻鄰星斗，石室牙籤照古今。",
            "宦學從來難兩得，君恩優假是書林。"
        ],
        "title": "夏日入館",
        "id": "7f02f5ca-588c-405a-a275-268c5d1a4f50"
    },
    {
        "author": "孔武仲",
        "paragraphs": [
            "驟雨鳴宫瓦，新槐密禁城。",
            "鴛行趨曉肅，雞唱入雲清。",
            "日晃千袍影，風傳萬歲聲。",
            "天心求允協，飛奏入承明。"
        ],
        "title": "四月二十二日拜第二表請御正殿",
        "id": "4e0a532a-a58a-479e-b329-d882c16d6013"
    },
    {
        "author": "孔武仲",
        "paragraphs": [
            "紅塵迎馬盡飛浮，日脚横天凝不流。",
            "金碧崢嶸涼意動，歸軒聊作化城游。"
        ],
        "title": "大熱歸城西止于興國戒壇院",
        "id": "10b218f4-bf55-4eb6-a3b5-b5ff7ada201d"
    },
    {
        "author": "孔武仲",
        "paragraphs": [
            "珍簟舒明玉，涼窗納碧天。",
            "殿樓傳遠鼓，宫井取深泉。",
            "竹籜風頻脫，榴房晚更鮮。",
            "却驚非故國，五月未聞蟬。"
        ],
        "title": "館中夏日",
        "id": "b58d3702-cd68-498b-81c5-97f477105d20"
    },
    {
        "author": "孔武仲",
        "paragraphs": [
            "推倒西牆平日功，暑天饒作一窗風。",
            "人間豈有炎涼隔，只在施爲向背中。"
        ],
        "title": "直舍新闢西窗二首  其一",
        "id": "a8120117-eb58-4ce4-9e44-02f365e63c8c"
    },
    {
        "author": "孔武仲",
        "paragraphs": [
            "幾歲榴花蔽曲隈，繁陰初逼坐中來。",
            "西鄰小檻如圖畫，偷入簾帷次第開。"
        ],
        "title": "直舍新闢西窗二首  其二",
        "id": "d2539e41-8c19-449d-b1da-449b42ac5520"
    },
    {
        "author": "孔武仲",
        "paragraphs": [
            "山軒斜透山南月，坐看天邊桂影移。",
            "圓扇矮床涼透骨，怱怱無奈上朝時。"
        ],
        "title": "待朝",
        "id": "04f2e3b0-fc46-4dd0-9674-c4b6035c708e"
    },
    {
        "author": "孔武仲",
        "paragraphs": [
            "餘涼凜凜認乘驄，分走郊圻督事功。",
            "照路官儀驚衆目，快襟詩思有清風。",
            "隋河楊柳縈天上，魏闕觚稜在夢中。",
            "朝會相逢勞行色，滑稽酬對興無窮。"
        ],
        "title": "次韻天覺行縣",
        "id": "80d16d74-98f6-4a2f-ad36-1f445ec2d13c"
    },
    {
        "author": "孔武仲",
        "paragraphs": [
            "御水泱泱繞禁闈，碧蘆紅蓼轉相宜。",
            "玉堂金闕非人世，亦有繁華具盡時。"
        ],
        "title": "碧蘆蓼花在天慶觀",
        "id": "59599eed-8d9b-4beb-838c-a9e7957b05c9"
    },
    {
        "author": "孔武仲",
        "paragraphs": [
            "酷暑不可逭，天郊聊共尋。",
            "雲繁當飛蓋，風好得披襟。",
            "白水田疇遠，紅蕖浦溆深。",
            "斜川陶靖節，千載想知心。"
        ],
        "title": "遊籍田三首  其一",
        "id": "54d4fded-3faf-4c61-923c-42697441ca46"
    },
    {
        "author": "孔武仲",
        "paragraphs": [
            "杖履重林外，樽罍曲水邊。",
            "深荷時下鷺，喬木正嘶蟬。",
            "敏捷文楸戰，清涼竹簟眠。",
            "浮瓜復沈李，况有主人賢。"
        ],
        "title": "遊籍田三首  其二",
        "id": "bf7944dd-7c89-4682-9897-e36f0389c296"
    },
    {
        "author": "孔武仲",
        "paragraphs": [
            "落日隠山谷，清風來户庭。",
            "爛柯棋已罷，伏檻酒初醒。",
            "歸轡須長騖，都門偶未扄。",
            "辛勤到蓬蓽，林表已華星。"
        ],
        "title": "遊籍田三首  其三",
        "id": "88698d24-4c26-4b16-92c7-853a6c7c2a55"
    },
    {
        "author": "孔武仲",
        "paragraphs": [
            "恩旨讎書到午休，笑談連手得優游。",
            "窗聲漸漸回脩竹，庭實鮮鮮嚲石榴。",
            "風色洗清天畔闕，鼓聲遙轉日邊樓。",
            "羣仙暫駕飛鸞去，從此蓬山更少留。"
        ],
        "title": "書省即事",
        "id": "77850ca6-bcc7-490e-8188-a2bd976f9ea5"
    },
    {
        "author": "孔武仲",
        "paragraphs": [
            "宿露初晞物向陽，袍鞋如水轉迴廊。",
            "天開北極星辰正，風應南薰殿閣涼。",
            "蓂莢已瞻圓魄就，槐花初覆廣庭香。",
            "朝廷禮數優元老，獨後千官拜未央。"
        ],
        "title": "六月望參",
        "id": "fa4e3420-2316-488e-b248-3c85bb0083f5"
    },
    {
        "author": "孔武仲",
        "paragraphs": [
            "處士好孫子，秘書賢弟兄。",
            "弓旌萬里會，蘭玉一家榮。",
            "盛事酬先志，清風警後生。",
            "田園何足道，力學是功名。"
        ],
        "title": "謝彦成子姪四人同時登科調官南歸",
        "id": "1a557a22-8518-4dd8-a13a-fa754a49f4e7"
    },
    {
        "author": "孔武仲",
        "paragraphs": [
            "宫城北轉亂蟬嘶，喬木陰雲水滿陂。",
            "一陣風來掠華鬢，江湖清興有誰知。"
        ],
        "title": "馬上有作",
        "id": "1c5c9c73-9d2c-40aa-8778-87c021a0a651"
    },
    {
        "author": "孔武仲",
        "paragraphs": [
            "公才卓犖有施爲，鎮俗安邊正及時。",
            "東壁圖書遷秩峻，西州父老歎來遲。",
            "門開細柳軍無匹，劍下樓蘭敵未知。",
            "聞道秦州多勝迹，登高能廣少陵詩。"
        ],
        "title": "送傅龍圖帥秦",
        "id": "807d7348-ff7a-4836-ae5f-34afdb0c3092"
    },
    {
        "author": "孔武仲",
        "paragraphs": [
            "京塵不可久，得地海潮東。",
            "市郭滄溟上，庵巖翠嶂中。",
            "江瑤如切玉，越女不施紅。",
            "官事從容了，時當作醉翁。"
        ],
        "title": "送景文之官明州",
        "id": "8d7418af-21be-4cc0-8701-85b430e9a904"
    },
    {
        "author": "孔武仲",
        "paragraphs": [
            "張郎肥馬衣輕裘，俊氣軒軒不解愁。",
            "曾立玉墀聨近侍，新持金節領諸侯。",
            "屠龍伎倆終須用，探虎功名未肯休。",
            "去矣范滂聊緩轡，太行雲路戒摧舟。"
        ],
        "title": "送天覺使河東",
        "id": "1f7ef2d7-1b3e-4a87-bdfc-66ba95a4a745"
    },
    {
        "author": "孔武仲",
        "paragraphs": [
            "盛德千齡會，坤成四海觀。",
            "南琛走交趾，北賮引呼韓。",
            "紫極經躔近，文昌步武寛。",
            "横天起嵩華，照地集琅玕。",
            "美酒來天禄，珍殽賜大官。",
            "鑪煙凝棟宇，冰雪襲盃槃。",
            "瞻拜戎心服，山呼士氣歡。",
            "風清百尺廡，花壓兩梁冠。",
            "雷作聞撾鼓，猱升看戲竿。",
            "華裀舒霧靄，妙舞起波瀾。",
            "喬木秋聲遠，高城夕照殘。",
            "天街淡佳氣，振鷺杳歸翰。"
        ],
        "title": "坤成節南宫賜宴",
        "id": "1cd29712-f68b-4ded-a8d4-5f7de05acb9a"
    },
    {
        "author": "孔武仲",
        "paragraphs": [
            "御史連章乞此行，制書優遣副專城。",
            "京都豈乏翺翔處，忠義先期去就明。",
            "祖帳盃槃留晚色，關山草木動秋聲。",
            "西州莫作經年計，早晚君王召賈生。"
        ],
        "title": "送芸老通判",
        "id": "3e1bd338-4ef4-4cd5-8f80-ee54dad9d8eb"
    },
    {
        "author": "孔武仲",
        "paragraphs": [
            "八月大明宫，朝班放會同。",
            "天時鬱殘暑，聖語似清風。",
            "蕙帳便秋睡，沙隄緩曉驄。",
            "葵心終不已，長望日升東。"
        ],
        "title": "有旨放八月朔參",
        "id": "eeed3ad0-3853-43d9-9949-2510bb60bd68"
    },
    {
        "author": "孔武仲",
        "paragraphs": [
            "盛德包荒與古同，十年關塞古洮戎。",
            "神兵合？來天上，猛虎逡巡落檻中。",
            "蜀境粗償關羽恨，漢津今奏武皇功。",
            "城陰却歎周南滯，夢想鵷行紫禁東。"
        ],
        "title": "聞王師破洮河城獲鬼章",
        "id": "1dab6c79-6e91-4916-be60-14d5b1ca1c88"
    },
    {
        "author": "孔武仲",
        "paragraphs": [
            "十載江湖萬里行，偶來西館閱豪英。",
            "雲龍九闕晨書詔，燈火千門夜出城。",
            "瀟洒庭除當月色，重稠幕帟斷人聲。",
            "年家兄弟今同舍，會見河南起賈生。"
        ],
        "title": "次韻鄧慎思初入同文館",
        "id": "fbe6afa4-ff59-47f9-915f-e833c83b5b1a"
    },
    {
        "author": "孔武仲",
        "paragraphs": [
            "衡門咫尺限闗河，此地平時匹馬過。",
            "欲把塵埃比山嶽，寧辭羽翮寄罝羅。",
            "華堂翠幕供閒燕，明月清風伴嘯歌。",
            "擬寫秋容須筆力，新詩句句似陰何。"
        ],
        "title": "次韻余樗年同文館書事",
        "id": "5f85cf83-d954-4ee1-a6dc-0c3636c4226c"
    },
    {
        "author": "孔武仲",
        "paragraphs": [
            "閃閃風中誇緑醽，當年匹馬下旗亭。",
            "秋原敗葉聲如掃，只有雲山伴醉醒。"
        ],
        "title": "酒帘",
        "id": "82023fd4-cdfb-4f87-9465-a6b13737a930"
    },
    {
        "author": "孔武仲",
        "paragraphs": [
            "晝卧蓬山禁漏長，起觀名畫得心降。",
            "曾聞飲啄依南海，頗怪飛鳴到北窗。",
            "峭格正宜風作馭，脩翎堪與鳳爲雙。",
            "知公物外尋幽好，不戀榮華擁節幢。"
        ],
        "title": "吕推卿出孔雀畫圖",
        "id": "f81f776c-324e-41d6-8d83-c324f5b89f4b"
    },
    {
        "author": "孔武仲",
        "paragraphs": [
            "仗衛風生下玉宸，傾都瞻望屬車塵。",
            "乾龍已應飛翔始，震鬯方觀薦奠新。",
            "星象低回隨曲蓋，天閶蒼莽入鈎陳。",
            "麟臺亦與班迎末，不美甘泉作賦人。"
        ],
        "title": "上禫除恭謝迎駕有作",
        "id": "639ea4dd-6e62-46e9-9365-8aa93e5fd781"
    },
    {
        "author": "孔武仲",
        "paragraphs": [
            "瀛館登仙俊，金閨引籍優。",
            "辭班見天子，行色動諸侯。",
            "楚日籃輿暖，淮南畫舸遒。",
            "歸時春已好，遲子曲江頭。"
        ],
        "title": "送張文潛之淮南",
        "id": "9ba68442-4902-4f0e-b17c-495debaef78f"
    },
    {
        "author": "孔武仲",
        "paragraphs": [
            "去年曾賦蛤蜊篇，旅館霜高月正圓。",
            "舊舍朋從今好在，新時節物故依然。",
            "棲身未厭泥沙穏，爽口還充鼎俎鮮。",
            "適意四方無不可，若思鱸鱠未應賢。"
        ],
        "title": "蛤蜊",
        "id": "05125126-ed0c-41c0-93a5-d6e65ee35521"
    },
    {
        "author": "孔武仲",
        "paragraphs": [
            "聽說州除美，州臨潁水清。",
            "風謠带京洛，湖島似蓬瀛。",
            "昔泛扁舟下，今聞太守行。",
            "山川應好在，爲道旅人情。"
        ],
        "title": "送崔伯陽守潁州",
        "id": "b9d3d6e1-1b3b-4a96-a040-8341f5da4449"
    },
    {
        "author": "孔武仲",
        "paragraphs": [
            "一雪初乾曉日紅，行人爭道已憧憧。",
            "泥縈馬足行初躓，寒犯貂裘力正濃。",
            "地逼新陽雖喜氣，雲垂滄海更愁容。",
            "便應買酒邀儔侣，爛醉高眠羣玉峰。"
        ],
        "title": "十一月十六日入館",
        "id": "e99411de-8c7b-4de5-9f8d-a4c0c52ffbeb"
    },
    {
        "author": "孔武仲",
        "paragraphs": [
            "諭指嚴生不憚勞，爲君談笑取臨洮。",
            "軺車復歴秦關險，繡扆新瞻漢殿高。",
            "直使三農歸隴畝，勤將尺紙薦英豪。",
            "峰嵐澗水香山路，想見春風動錦袍。"
        ],
        "title": "送游景叔使陜西",
        "id": "1694ddf4-ce9b-4427-882c-8f3a1377e529"
    },
    {
        "author": "孔武仲",
        "paragraphs": [
            "寒窗勁色曉覃覃，又見京華臘月三。",
            "官渡梅花應照水，香清回首憶江南。"
        ],
        "title": "臘月三日",
        "id": "da8d6cc4-e4d4-44e5-8623-6c6261356628"
    },
    {
        "author": "孔武仲",
        "paragraphs": [
            "萬里屯雲一夜收，天街累日未通牛。",
            "峨峨正覺嚴冰起，㶁㶁還同澗水流。",
            "色變荒郊迎日媚，氣蒸黄壤逼春浮。",
            "農家不用藏乾麫，相與新年飽麥麰。"
        ],
        "title": "雪後",
        "id": "46ba77c0-cbce-47b3-bb2c-3973ba054fe3"
    },
    {
        "author": "孔武仲",
        "paragraphs": [
            "瑞雪峨峨宫殿明，千秋佳節會公卿。",
            "香飄彩霧縈天仗，酒浥流霞滿壽觥。",
            "密勿華封多好語，鏘洋鈞奏盡和聲。",
            "自憐初預稱觴樂，江海飄萍已半生。"
        ],
        "title": "興龍節上壽",
        "id": "e960b2f5-1a63-4320-8463-18af494b913d"
    },
    {
        "author": "孔武仲",
        "paragraphs": [
            "萬里殊方種，東隨漢節歸。",
            "露珠凝作骨，雲粉漬爲衣。",
            "柔緑因風長，圓青带雨肥。",
            "金盤堆馬乳，樽俎爲増輝。"
        ],
        "title": "葡萄",
        "id": "36271eec-bd0f-4036-9c4f-1e1be51fe42c"
    },
    {
        "author": "孔武仲",
        "paragraphs": [
            "暑岸千株緑，秋庭萬點黄。",
            "明晶能奪目，圓滿要經霜。",
            "瑞露凝膚滿，甘泉沃肺涼。",
            "美滄不解事，金椀薦檳榔。"
        ],
        "title": "金橘",
        "id": "9de94c2e-e260-4917-a475-178f58fbadb7"
    },
    {
        "author": "孔武仲",
        "paragraphs": [
            "欠不憶桂海，因君還起予。",
            "江光平漫石，山翠上凌虚。",
            "黄港窺尋舊，青衫黽勉初。",
            "年豐桴鼓息，清趣在琴書。"
        ],
        "title": "送王頤赴官八桂",
        "id": "f77fa431-d428-41a0-b252-bd547fd915eb"
    },
    {
        "author": "孔武仲",
        "paragraphs": [
            "先帝謀西域，邊功未告成。",
            "一朝鋤狡穴，萬里振天聲。",
            "漢獄宜歸死，湯羅尚借生。",
            "淮陰甘就縛，頡利許留京。",
            "雲氣占中國，星辰闢大明。",
            "珠簾垂後殿，玉座肅西清。",
            "二帝臨朝會，千官響珮珩。",
            "理司來執訊，譯者爲通名。",
            "殊俗衣冠異，渠魁口眼獰。",
            "孽狐仍俯聽，窮鳥尚悲鳴。",
            "上德均乾覆，臚傳貸鼎烹。",
            "大廷觀舞獸，滄海息波鯨。",
            "禄給朝晡糒，書通父子情。",
            "熊羆已馴伏，螻蟻敢縦横。",
            "憶昨初擒冦，無慚古用兵。",
            "謀謨維素決，軍事許專征。",
            "蕃漢心諧會，人祗力混并。",
            "波濤迷古渚，氛霧壓洮城。",
            "慘淡移天陣，逡巡却冦營。",
            "空拳槌猰貐，隻矢隕攙槍。",
            "雜種降無數，良民市不驚。",
            "旂常配方召，干羽繼韶莖。",
            "奏捷公卿賀，酬勲將佐榮。",
            "夏戎幾失筯，遼主願尋盟。",
            "詭道吾何用，沈幾見未萌。",
            "終軍雖喜事，勿復請長纓。"
        ],
        "title": "獻西俘",
        "id": "f2a4f37f-2741-4a6f-abe7-375a5584fda6"
    },
    {
        "author": "孔武仲",
        "paragraphs": [
            "聖策招懷萬里戎，累年南向不彎弓。",
            "休論邊使千金費，絕勝爭城百戰功。",
            "古驛玻瓈晨煖酒，隆山狐貉暮排風。",
            "歸途剩記殊方事，付與麟臺逸史中。"
        ],
        "title": "送仲至學士使北",
        "id": "559154fd-6f71-4198-8604-7786d437e219"
    },
    {
        "author": "孔武仲",
        "paragraphs": [
            "此夜不成雪，明朝應作霖。",
            "細聲來户牖，爽氣入裯衾。",
            "窺隙疑相射，循簷覺更深。",
            "因風成倒陣，過竹有餘音。",
            "畫閣迷釵玉，旗亭付酒金。",
            "封漫碧澗曲，點綴假山岑。",
            "鶴氅行何麗，牛衣卧不任。",
            "漁罨平易失，樵逕浩難尋。",
            "却赴明光賀，潛追霢霂吟。",
            "天街立馬望，雙闕正球琳。"
        ],
        "title": "喜雪十韻",
        "id": "eb885df3-c049-421c-8e1d-2c2d9787b6fb"
    },
    {
        "author": "孔武仲",
        "paragraphs": [
            "粉袍如雪會羣英，往歲曾當月旦評。",
            "夢想十年嗟舊事，翺翔三舍羨新榮。",
            "相如素擅爲文麗，班固終期作史成。",
            "潦倒詎堪君借重，篇詩今見古人情。"
        ],
        "title": "答宋履中見贈",
        "id": "850afac5-85e2-4b53-b398-c8398e61b2e5"
    },
    {
        "author": "孔武仲",
        "paragraphs": [
            "東皇點綴一何工，飛下琪花頃刻中。",
            "變盡樓臺成夜月，不容車馬競春風。",
            "崎嶇廣市黄泥汚，冷淡羣山彩日紅。",
            "野叟相逢應更喜，從來盈尺瑞年豐。"
        ],
        "title": "元日值雪",
        "id": "63186464-f4c9-4d7f-8916-8054185abf50"
    },
    {
        "author": "孔武仲",
        "paragraphs": [
            "君才瀟洒應時流，久滯寧非命壓頭。",
            "昨見河南推賈誼，行聞天子召吾丘。",
            "已無痛飲觀風味，猶有新詩講報投。",
            "京洛塵沙著人甚，清涼高爽憶宣州。"
        ],
        "title": "次韻李端叔見贈",
        "id": "c7e9162e-7937-4ab0-bb45-0dd372e39362"
    },
    {
        "author": "孔武仲",
        "paragraphs": [
            "南陌塵如霧，北窗清有餘。",
            "雖無彭澤柳，已富鄴侯書。",
            "晝永禽音緩，門閒馬跡疏。",
            "翛然即高枕，嘉興擬湓廬。"
        ],
        "title": "留題無咎卧陶軒",
        "id": "5f9b40ae-2f26-4584-ba62-fce0d13758dc"
    },
    {
        "author": "孔武仲",
        "paragraphs": [
            "去歲披雲自訪尋，交加緑玉已成林。",
            "肯隨春圃羣芳老，喜對秋庭數畝陰。",
            "巴峽盧峰聲淅瀝，渭川斜谷氣蕭森。",
            "軒窗咫尺收佳趣，不負東南萬里心。"
        ],
        "title": "直舍之西植竹兩叢經歲甚茂",
        "id": "10c8e10d-f980-4752-b3eb-bbfd2cc45c5f"
    },
    {
        "author": "孔武仲",
        "paragraphs": [
            "龜峰琬琰翠成堆，軒檻前當秀色開。",
            "此地登臨比圖畫，與君談笑繼樽罍。",
            "傳聞佳景無時乏，依舊清江不斷來。",
            "今日關河隔千里，相逢何處少徘徊。"
        ],
        "title": "寄會稽丞趙振道",
        "id": "2d844114-8966-48b6-9ff9-15f1d55cfe39"
    },
    {
        "author": "孔武仲",
        "paragraphs": [
            "翦斸蒿萊得好峰，縈紆裝點思無窮。",
            "尋幽已到神仙境，發秘渾争造化功。",
            "官序隠登臺閤上，夢思遙寄水雲中。",
            "扁舟我亦謀歸去，暫向巖前作醉翁。"
        ],
        "title": "寄題程郎中家圓石",
        "id": "bec31f4a-868d-4a00-b3ad-648e40fd2c48"
    },
    {
        "author": "孔武仲",
        "paragraphs": [
            "王國方登俊，清才尚折腰。",
            "萱堂餘愴在，瘴海此行遙。",
            "宴語無疏濶，離懷但黯銷。",
            "紅塵一羈旅，風馭羨飄飄。"
        ],
        "title": "送高善時赴官",
        "id": "f0c174df-2152-461a-88f1-123780079c17"
    },
    {
        "author": "孔武仲",
        "paragraphs": [
            "此身萍梗厭漂流，慚寄潯陽江上頭。",
            "勝景長年闗夢寐，輕裘何日返林丘。",
            "扶搖莫作扶搖計，樸樕應容樸樕投。",
            "徙倚高樓情不極，恰如王粲在荆州。"
        ],
        "title": "次韻李端叔",
        "id": "970ecdfb-599c-4a66-8141-2f2129137f28"
    },
    {
        "author": "孔武仲",
        "paragraphs": [
            "朝罷千官卷舄行，袍衣猶带御前香。",
            "偶傾天上流霞美，便忘壺中白日長。",
            "叢竹娟娟簾繞碧，回風淅淅殿分涼。",
            "翛然不與人間事，未信無何别有鄉。"
        ],
        "title": "文德朝參退舉觴觥于幕下歸館中頽然醉卧官曹多暇未有如此因作四韻以識",
        "id": "189c8a51-1fd5-473d-864c-60f49b7ed7ba"
    },
    {
        "author": "孔武仲",
        "paragraphs": [
            "秋懷不可奈，驅馬漕河邊。",
            "川躍時聞鯉，林嘶已斷蟬。",
            "勞心逐外物，回首是殘年。",
            "强作遨遊計，登臨却黯然。"
        ],
        "title": "休日出城西",
        "id": "236c236f-a516-4618-8e46-cfd4666f1059"
    },
    {
        "author": "孔武仲",
        "paragraphs": [
            "畫舸西河載酒回，東籬持菊待君來。",
            "何知頃刻成千古，不及従容共一盃。",
            "羈旅夢魂難際接，平生交分但悲哀。",
            "中年萬事長心惡，何處愁眉得暫開。"
        ],
        "title": "聞袁思正卒于宿州",
        "id": "f96c9081-6eda-4adc-a755-bd0b8c6d1a83"
    },
    {
        "author": "孔武仲",
        "paragraphs": [
            "夜枕唯便睡，晨窗不展書。",
            "學文真漸懶，與世况全疏。",
            "老合耕山澗，恩容寄石渠。",
            "飡氊亦堪飽，不歎食無魚。"
        ],
        "title": "偶書",
        "id": "fd28f230-022d-408c-a32e-91f4bff7cb70"
    },
    {
        "author": "孔武仲",
        "paragraphs": [
            "蕭散愛閒官，因循亦厚顔。",
            "聊休俗士駕，獨宿道家山。",
            "風幔自舒卷，月窗重閉闗。",
            "其如江海夢，已與雁飛還。"
        ],
        "title": "夜直東觀",
        "id": "8ef78d50-b15a-49a2-89ea-dda901b9fd01"
    },
    {
        "author": "孔武仲",
        "paragraphs": [
            "遙知把酒對重陽，簷外秋聲葉半黄。",
            "落帽想當追故事，披襟仍喜得新涼。",
            "自憐僻處真匏繫，只羨清吟屬雁行。",
            "聞說家楹増壯麗，落成應許到華堂。"
        ],
        "title": "次韻宋履中兄弟九日詩",
        "id": "61f366ce-cd3a-49d5-bb69-934393f0e92d"
    },
    {
        "author": "孔武仲",
        "paragraphs": [
            "漢南行樂不可復，殿中立班時會君。",
            "華省方看列宿貴，名州歘見左符分。",
            "飄蓬聚散古難必，塞馬去來烏足云。",
            "出處行藏君素達，吟情聊對祖山雲。"
        ],
        "title": "送范中發知蘄州",
        "id": "b2f3e0f3-6c0d-48d7-a4b3-fab896fa39f8"
    },
    {
        "author": "孔武仲",
        "paragraphs": [
            "淮縣築居好，桂亭牽興長。",
            "偶分巖下影，别有月中香。",
            "瀟洒欺松竹，嚴凝耐雪霜。",
            "従君酌樽酒，歲晚玩幽芳。"
        ],
        "title": "寄題徐季叔桂香亭",
        "id": "de0c6782-530d-4ef5-b7b2-bc2f49460e55"
    },
    {
        "author": "孔武仲",
        "paragraphs": [
            "平曉清風響北林，大明宫殿肅陰陰。",
            "雕輿來息雲天上，黼座遙瞻斗極深。",
            "庭廣袍衣自相照，朝回幡蓋尚餘音。",
            "太平文物多師古，想望漢唐猶視今。"
        ],
        "title": "十月朔過殿",
        "id": "1d5dc2b5-8a34-4887-b854-9ef6b6c52e7c"
    },
    {
        "author": "孔武仲",
        "paragraphs": [
            "廣殿泬寥邊，鳴靴趁靜鞭。",
            "中霄黄道直，諸御錦袍鮮。",
            "夜雨塵如洗，秋槐影尚圓。",
            "銀臺不奏事，人樂太平年。"
        ],
        "title": "十二月十二日後殿朝參",
        "id": "73c27b38-2186-4129-b954-2d2557f16695"
    },
    {
        "author": "孔武仲",
        "paragraphs": [
            "晨光先到帝王州，别殿珠簾不上鈎。",
            "萬歲聲齊山獻壽，九門朝退海分流。",
            "參差雉尾回丹陛，杳遠雞聲下禁樓。",
            "年少曾來奏詞賦，鈞天却記夢中遊。"
        ],
        "title": "十二月十六日後殿朝謁",
        "id": "9678f1f3-9ac5-406b-8d66-bb816a742d57"
    },
    {
        "author": "孔武仲",
        "paragraphs": [
            "晨風獵獵卷書堂，坐愛松筠耐雪霜。",
            "歲律峥嶸催暮景，時光宛轉逼新陽。",
            "金巵滿引顔雖解，石火深籠焰不長。",
            "安得仙家却寒術，吸吞霞氣赤城傍。"
        ],
        "title": "苦寒",
        "id": "c547a254-3b6c-445f-b895-2df7de34463d"
    },
    {
        "author": "孔武仲",
        "paragraphs": [
            "治才優似尹京年，餘思吟哦入彩牋。",
            "元帥子孫真將種，翰林風格自天仙。",
            "追隨盡臘無留刻，揮染香煤有剩妍。",
            "盡是從容雅歌事，銘功何苦勒燕然。"
        ],
        "title": "武仲伏蒙寵寄新篇不忘往事恩誼甚厚謹依嚴韻和酬伏惟台慈特賜采覽",
        "id": "0e484462-9cd5-4b0b-b8b3-30ec1ac86427"
    },
    {
        "author": "孔武仲",
        "paragraphs": [
            "秋風解煩暑，尊俎可從容。",
            "盡會青雲士，來遊羣玉峰。",
            "琅函窺一一，金鑰發重重。",
            "四庫傳觀喜，惟應吏困供。"
        ],
        "title": "壬申仲秋與東觀曝書之會謹賦五言四韻律詩一首",
        "id": "463edaa5-a28f-4d56-b610-896f04ae8bcc"
    },
    {
        "author": "孔武仲",
        "paragraphs": [
            "侍從榮依日月光，更因盤錯試鋒鋩。",
            "諫書不上時無事，訟缿無留日倍長。",
            "舊好葭莩容間見，新篇錦繡得家藏。",
            "自慚思涸無高韻，蒿管何因擬鳳凰。"
        ],
        "title": "武仲伏蒙知府待制寵示新詩課成短篇以獻左右",
        "id": "c6d61683-4cff-4672-b8fa-cdeb488a173c"
    },
    {
        "author": "孔武仲",
        "paragraphs": [
            "江上怱怱别，孤舟誰與言。",
            "塵今生我甑，盜肯過君門。",
            "水石吳山好，風嵐楚澤昏。",
            "相望欲命駕，何日爲東轅。"
        ],
        "title": "寄子由",
        "id": "2079ea16-a2f0-4e88-8435-7e2fbe633ac1"
    },
    {
        "author": "孔武仲",
        "paragraphs": [
            "浩蕩江風動客襟，短亭清晚一登臨。",
            "亂霞藏日半天纈，渌水浸空千頃金。",
            "壯志未成游學恨，素交將散别離心。",
            "前山更有難尋景，試爲閒來一苦吟。"
        ],
        "title": "極目亭有作",
        "id": "59e0c21d-010b-4a4a-b8e7-9852fde934cb"
    },
    {
        "author": "孔武仲",
        "paragraphs": [
            "亭上掀簾試解襟，遠山崷崒勢前臨。",
            "前灘濺沫鏘鳴玉，落照蒸霞映翠金。",
            "運筆欲回天地力，高談直造聖賢心。",
            "於中覽景宜誰預，願結夫君此笑吟。"
        ],
        "title": "次韻介之",
        "id": "85bc1dc7-b1e1-4124-a5bc-f6905760e0d4"
    },
    {
        "author": "孔武仲",
        "paragraphs": [
            "廉纖一雨適春閒，擊劍悲歌氣滿顔。",
            "消破古今惟日月，補完風雅只江山。",
            "我因爲旅成拘滯，君此安居得往還。",
            "一夕竹窗燈燭照，論文談易兩俱閒。"
        ],
        "title": "江上晚行寄介之",
        "id": "c8843560-1a11-438c-ba40-3920f525dc22"
    },
    {
        "author": "孔武仲",
        "paragraphs": [
            "密雨霏霏欲結霖，洒開青帝發生心。",
            "風吹嫩草迸微緑，雷碾長空破積陰。",
            "啼鳥隨陽聲自得，卧龍思海意尤深。",
            "更看三月桃花浪，舊鬛凌雲在尺尋。"
        ],
        "title": "早春",
        "id": "a5940bff-598e-4014-be14-00cd8ef5faa3"
    },
    {
        "author": "孔武仲",
        "paragraphs": [
            "金鞍駿馬照朱門，樂會高張晉楚軍。",
            "狂客浩歌翻白雪，艷姬醉舞轉紅裙。",
            "花光灼爍筵前錦，酒韻氤氳盞上雲。",
            "爭似竹窗風月夜，青燈殘茗細論文。"
        ],
        "title": "介之會徐氏家飲薄暮不歸爲詩招之",
        "id": "c747e33a-0007-4472-bae4-44c27a8f6fbd"
    },
    {
        "author": "孔武仲",
        "paragraphs": [
            "讀君詩句骨毛寒，直恐吟來得意難。",
            "劃若震雷驚蟄户，爛如奎宿照雲端。",
            "鋒鋩剸截崑山玉，意氣騰凌大海瀾。",
            "欲識詞源最清處，露珠新滴水精盤。"
        ],
        "title": "次韻酬昌俠見貺之句",
        "id": "63bcb759-300c-4c86-b60f-b693fb5beec8"
    },
    {
        "author": "孔武仲",
        "paragraphs": [
            "翦斷長翎入網羅，十年光景怨蹉跎。",
            "欲提長劍爲游說，且卧空山學揣摩。",
            "砧杵夜寒醒醉夢，風霜秋緊役詩魔。",
            "不須計較當時事，黄卷書中寵辱多。"
        ],
        "title": "偶成",
        "id": "80ff76e9-9671-4f9b-97c2-670d4cd4fdfe"
    },
    {
        "author": "孔武仲",
        "paragraphs": [
            "萬山松色鎖蟬鳴，日透林陰上下清。",
            "霜壓蒹葭連地白，風吹河漢滿天聲。",
            "穹廬夜動陰山虜，玉甲朝屯紫塞兵。",
            "願漱單于一杯血，心隨鵰鶚過長城。"
        ],
        "title": "秋日感懷",
        "id": "3572f0f4-67bf-40cd-80f2-0b25dae1f635"
    },
    {
        "author": "孔武仲",
        "paragraphs": [
            "金石論交古所希，朱顔相結少年時。",
            "自嗟齷齪逢人少，尤喜軒昻出衆奇。",
            "文字往來諧律吕，笑談錯雜和塤篪。",
            "近聞俗語多讒間，願子高歌錦與箕。"
        ],
        "title": "贈子通",
        "id": "e2c06fb5-0062-4616-8e03-627faa710c99"
    },
    {
        "author": "孔武仲",
        "paragraphs": [
            "俯瞰江城十萬家，舊居却歎久荒遐。",
            "秋空雲片歸飛鶴，古木藤陰屈結虵。",
            "卧愛灘聲長在耳，望窮山色接無涯。",
            "憑君命句天然景，流落人間與衆誇。"
        ],
        "title": "和介之登樓見寄",
        "id": "0de8a2be-749a-4b18-9e78-9bedc50e9422"
    },
    {
        "author": "孔武仲",
        "paragraphs": [
            "畫簾初卷碧山低，面面青藍翠拂衣。",
            "秋水暮天長一色，渚鷗沙雁或雙飛。",
            "煙霞逗眼光相亂，松竹敲風韻更微。",
            "却笑屈原顦顇甚，漁歌何苦淚交揮。"
        ],
        "title": "題介之小閣",
        "id": "a4613502-8187-415a-96d1-ede277de3a9e"
    },
    {
        "author": "孔武仲",
        "paragraphs": [
            "萬里長江一葉舟，客心蕭索已驚秋。",
            "亂霞影照山根寺，落日光翻水面樓。",
            "淺浦耀金知躍鯉，前灘點雪見棲鷗。",
            "少年壯氣悲寥廓，未忍滄江下釣鈎。"
        ],
        "tags": [
            "长江"
        ],
        "title": "江上",
        "id": "cd97b43d-80da-4d36-9cbb-15fac19f0770"
    },
    {
        "author": "孔武仲",
        "paragraphs": [
            "一天星月明如晝，萬樹杉篁吟戛秋。",
            "隠約棹歌聞别浦，青熒漁火見孤舟。",
            "身居簡册三冬學，心入滄溟萬里游。",
            "髣髴重陽正明日，與君攜酒豫登樓。"
        ],
        "title": "夜歸口占示同行者",
        "id": "52f31168-1b36-42ab-b9fb-33a12bee0c49"
    },
    {
        "author": "孔武仲",
        "paragraphs": [
            "秋空雨過一掀簾，萬象森森夜氣嚴。",
            "皓露滴人珠滿袖，金風吹月鑑開奩。",
            "荒階蟋蟀動相感，大海虬龍方退潛。",
            "物理窮通何足歎，試開閶闔問洪纖。"
        ],
        "title": "秋夕感懷",
        "id": "4eec0e5f-35c7-4107-80e5-4c1f66227c6a"
    },
    {
        "author": "孔武仲",
        "paragraphs": [
            "虎髯兩頰狀貌古，開口論議辭非今。",
            "尚藏折劍萬丈氣，空馳老驥千里心。",
            "六印他年新將相，一瓢今日舊山林。",
            "黄雲斷天望不極，想君何處方悲吟。"
        ],
        "title": "寄聶正甫",
        "id": "7d003907-c483-4f7a-b9d4-765a5b6ed11d"
    },
    {
        "author": "孔武仲",
        "paragraphs": [
            "東蜀國巨屏，梓州天一方。",
            "浯川點城郭，劍閣護池隍。",
            "鎮撫須賢守，吁俞輟省郎。",
            "不應嗟遠别，垂組正誇鄉。"
        ],
        "title": "送周正儒知梓州",
        "id": "2e3555c7-d1f6-42be-a09e-a1cbf9d698f0"
    },
    {
        "author": "孔武仲",
        "paragraphs": [
            "頑雲積穹蒼，天宇晝沉黄。",
            "日車亦徘徊，風力軟不揚。",
            "亭午猶蒸溽，汗瀉如沃漿。",
            "裋褐無所投，返坐閉深房。",
            "外觀俱遣絕，欲以進清涼。",
            "煩襟竟不解，號呼投空床。",
            "安得引扶搖，大鵬共翱翔。",
            "拔石移三山，回波沃扶桑。",
            "炎官喪精魄，火蛾潛遁藏。",
            "披襟閶闔畔，爽氣盈衣裳。",
            "誰能守環堵，執熱徒自傷。"
        ],
        "title": "溽暑",
        "id": "eece52d2-7983-4130-b27a-924cb1b5664c"
    },
    {
        "author": "孔武仲",
        "paragraphs": [
            "大暑投官亭，堂皇已頽折。",
            "盤桓倚門戶，坐以一筦席。",
            "昊天多清風，至此何慳惜。",
            "及我無分寸，揮汗已盈尺。",
            "較之渴仆長途間，猶賴此中容少息。",
            "嗟我不如亭前馬，穩嚼青芻柳陰下。",
            "又不如東家養畫眉，雕籠彩畫近簾帷。",
            "一身擾擾南復北，凌寒涉暑常奔馳。",
            "寒猶幸可沃以酒，暑真可畏非良時。"
        ],
        "title": "大熱息於官亭",
        "id": "5b39c7f0-3c52-483b-b250-239aad083c8f"
    },
    {
        "author": "孔武仲",
        "paragraphs": [
            "喬木張帷幄，小溪環珮聲。",
            "清風復颯然，三者固難幷。",
            "而我兼得之，世俗亦不爭。",
            "逍遙萬慮廢，俯仰一身輕。",
            "豁若發醯雞，悟然虛白生。",
            "萬里涉山川，三伏值炎蒸。",
            "赤日正流天，籃輿須駐行。",
            "波明金沙露，渡仄畫舫橫。",
            "上飄以淅淅，下濺以泠泠。",
            "中有翠影浮，蓊蔚如畫屏。",
            "頃刻諧我意，翛然已忘形。",
            "濯足臨潺湲，披襟望青冥。",
            "山中真可樂，世路空營營。"
        ],
        "title": "水上清風覆以喬木",
        "id": "db5351d7-58dc-4fe2-886c-50c9df80ac63"
    },
    {
        "author": "孔武仲",
        "paragraphs": [
            "朝貴偶謫宦，郡侯真好賢。",
            "吏事不到門，身與白雲閑。",
            "堂下有流水，堂前俱青山。",
            "時攜孟光來，冷語夕陽間。",
            "登覽興已盡，浩然亦俱還。",
            "頗笑沉湘人，戚戚多愁顔。"
        ],
        "title": "白公草堂",
        "id": "db6500f3-47ac-47ed-89f6-29dafc55fc5a"
    },
    {
        "author": "孔武仲",
        "paragraphs": [
            "廬山到此深，面面皆疊嶂。",
            "安知九江濱，自有三峽壯。",
            "層崖合飛流，深谷呀百丈。",
            "頗聞開闢初，融結固異狀。",
            "帝遣六天丁，開鑿就空曠。",
            "劃爲雙門關，拔作兩城障。",
            "喬林疊帷幄，怪石蹲犀象。",
            "高泉落其間，快若翻甕盎。",
            "雷動正轟磕，龍吟更悽愴。",
            "縈流十里間，餘怒猶奔放。",
            "詩人細評品，價出瀑布上。",
            "山祇苦悶蓄，可探不可望。",
            "我來搜奇古，秋色正明亮。",
            "初觀雖震慴，少定亦恬蕩。",
            "復值朝日升，光景相蕩漾。",
            "如倚明月宮，俯看銀河浪。"
        ],
        "tags": [
            "庐山"
        ],
        "title": "三峽橋",
        "id": "2bb712da-2347-4b14-bd74-a87dd79896ef"
    },
    {
        "author": "孔武仲",
        "paragraphs": [
            "晚雨落雖收，夜風鳴未已。",
            "輕寒破秋夢，亦逐征人起。",
            "闖篷問篙師，開帆已數里。",
            "喧喧波拍岸，漠漠雲覆水。",
            "濺點如珠翻，湧瀾若山峙。",
            "白鳥亦回翔，江豚相助喜。",
            "餘聲更澎汃，掀兀席與几。",
            "孤舟沒復出，輕捷如可恃。",
            "我生遊四方，大半江湖裏。",
            "吳會弔胥臣，瀟湘尋帝子。",
            "詠歌懷曩昔，往往成詩史。",
            "此行又壯觀，快欲插翼比。",
            "雄豪愛宗慤，瀟散追范蠡。",
            "搥鼓佐傾觴，呼兒斫金鯉。"
        ],
        "title": "嘉魚遇順風",
        "id": "ad6daab9-0563-4b32-8dbe-642d682d00bc"
    },
    {
        "author": "孔武仲",
        "paragraphs": [
            "今日曷不樂，吾園來頗疏。",
            "向晚門庭空，杖策到城隅。",
            "林噪其飛禽，池躍其遊魚。",
            "似怪我來遲，晨朝何往乎。",
            "寂默不應答，暫一爾輩俱。",
            "唼波窺噞喁，集灌聽相呼。",
            "復倚逍遙亭，悠然觀太虛。"
        ],
        "title": "晚步西園",
        "id": "fd08bda5-8c4e-4517-9e67-a40e902ae417"
    },
    {
        "author": "孔武仲",
        "paragraphs": [
            "秋風入荒城，落葉如飛雨。",
            "夢寐湘西遊，晻曖不可睹。",
            "昨日得君詩，諷詠日欹午。",
            "山光相隨來，瀟灑入庭戶。",
            "憶昨尋此山，扁舟戛平浦。",
            "白鷗爲前軀，丹霞隨步武。",
            "漸入空曠中，輕清欲飛舉。",
            "幽泉落石鳴，喬杉得風舞。",
            "峰巒半明滅，雲月相吞吐。",
            "巖巖仙佛家，殿塔羅翠塢。",
            "半壁聞棋聲，深林傳鳥語。",
            "清境造已極，更上最高處。",
            "朱欄插青冥，華屋橫險阻。",
            "雲夢吞八九，天衢量尺五。",
            "卻視長沙城，迫仄真環堵。",
            "淥水带縈洄，青煙絲一縷。",
            "平時事干謁，白晝走塵土。",
            "到此覺沉迷，直欲棄簪組。",
            "尚愧節不高，空然賦歸去。",
            "朅來巖邑居，擾擾變寒暑。",
            "回旋盡朱墨，應接煩箠楚。",
            "何嘗略尋幽，曾不暇窺圃。",
            "引望西絕堂，曠若隔今古。",
            "夫君今俊秀，爽氣發眉宇。",
            "文章富擇灑，詩筆尤跋扈。",
            "動我登臨興，翩翩如插羽。",
            "欲往竟未能，樊籠掛深廡。",
            "喜君得勝境，去家纔百步。",
            "年豐官舍閑，芳草生囹圄。",
            "籃輿不厭出，時結採芝侶。",
            "更分新篇章，慰我獨吟苦。"
        ],
        "title": "奉酬李時發岳麓見寄",
        "id": "8ef94192-f905-416e-be9a-798a256d7057"
    },
    {
        "author": "孔武仲",
        "paragraphs": [
            "煎點徑須煩綠珠。"
        ],
        "title": "句  其一",
        "id": "716a7631-21dd-4a3a-8fd1-8b109f3e9e2d"
    },
    {
        "author": "孔武仲",
        "paragraphs": [
            "黄公山下官悰冷，應有新吟續七哀。"
        ],
        "title": "句  其二",
        "id": "8831a921-233e-4317-aa7f-83087e83e0ef"
    },
    {
        "author": "范祖禹",
        "paragraphs": [
            "世治興和樂，陽來符正聲。",
            "純能格天地，幽可逮神明。",
            "協氣流無外，靈心識太平。",
            "九歌人鬼享，八變地祇迎。",
            "翕縱多祥集，欣歡萬祉生。",
            "須知勲德大，聖作掩英莖。"
        ],
        "title": "樂通神明",
        "id": "3637f8a0-312b-44b7-931d-ba2460a9bd40"
    },
    {
        "author": "范祖禹",
        "paragraphs": [
            "風煦陽和候，冰消水澤春。",
            "乘舟施密罟，豋鮪薦明神。",
            "大壑翻紅鬛，長波失錦鱗。",
            "味參籩實美，羞與澗毛新。",
            "事異觀棠日，時非濫泗辰。",
            "猗歟潛有頌，率職自人。"
        ],
        "title": "春鮪初登",
        "id": "2e8ca1da-8653-49c7-9b3c-9fa042d3b91d"
    },
    {
        "author": "范祖禹",
        "paragraphs": [
            "驅車出郊坰，涉谿上青岑。",
            "峰頭野寺不足到，先主祠堂猶可尋。",
            "祠堂之前流水長，翠屏重疊揺清光。",
            "老松窈窕入雲漢，五月鬱鬱炎天凉。",
            "廟中女巫日歌舞，神去神來何處所。",
            "龍吟虎嘯生風雲，未似當時臣遇主。",
            "三分割據霸業開，山河氣象皆西來。",
            "功名烜赫陵宇宙，顧盼可使彊敵摧。",
            "西南歴數俄遷改，岷峨霸氣今何在。",
            "萬里浮雲卷壯圗，空餘江水東流海。",
            "山風吹月海上来，松間雲氣嘘酒盃。",
            "高歌且醉一杯酒，昔日英雄安在哉。",
            "此時分散已陳迹，何足慘愴令心哀。"
        ],
        "title": "游先主祠堂置酒",
        "id": "6378f5b2-9465-43d9-bd73-8ee244be53c1"
    },
    {
        "author": "范祖禹",
        "paragraphs": [
            "南山石壁陵蒼蒼，中有四老眉如霜。",
            "中原龍虎困格鬭，九霄鸞鳯高飄翔。",
            "赤精斬蛇入咸陽，南極老人轉遁藏。",
            "一朝相顧下雲巘，共爲羽翼安儲皇。",
            "白雲黄鵠高飛揚，雖有矰繳安能傷。",
            "君王慷慨但飲酒，戚姫起舞無輝光。",
            "古人不見雖已遠，吾将杖策登崇岡。"
        ],
        "title": "四皓",
        "id": "7562fe4d-e73d-466d-8024-a319675cf92c"
    },
    {
        "author": "范祖禹",
        "paragraphs": [
            "紅蕉花誰植，風流太守家。",
            "爍爍犀燈燃晚雨，亭亭蜜炬照晴霞。"
        ],
        "title": "席上探題二首  其一",
        "id": "6e1ff3c4-2529-4045-9d83-d36ae20c4c01"
    },
    {
        "author": "范祖禹",
        "paragraphs": [
            "秋夜雨點滴，梧桐亂人語。",
            "幾行寒雁起沙汀，萬里漁舟泊煙渚。"
        ],
        "title": "席上探題二首  其二",
        "id": "f06161b2-7cf2-42f5-a418-dc8b3f9e1cd3"
    },
    {
        "author": "范祖禹",
        "paragraphs": [
            "資水通巫峽，誰家萬里船。",
            "隨雲排楚氣，隠几上吳天。",
            "神女迷朝雨，湘娥泣暮煙。",
            "何時一飛檝，長嘯下牢邊。"
        ],
        "title": "資水",
        "id": "88b61bdc-595c-4fcc-ac28-2f2af629f681"
    },
    {
        "author": "范祖禹",
        "paragraphs": [
            "劍閣横空鏁蜀門，資中巖岫若雲屯。",
            "天傾白日千山砥，峽束長江萬里奔。"
        ],
        "tags": [
            "长江"
        ],
        "title": "資中八首  其一",
        "id": "44140fe9-cf3f-4d2c-a7ad-7983e02abfa5"
    },
    {
        "author": "范祖禹",
        "paragraphs": [
            "資山巖谷多神仙，鸞車鳳馬隨飛煙。",
            "神女蕭蕭來暮雨，浮丘往往下雲軿。"
        ],
        "title": "資中八首  其二",
        "id": "d786d4f2-a6ac-478c-90ec-401849473bbc"
    },
    {
        "author": "范祖禹",
        "paragraphs": [
            "醮壇高倚碧天開，中有清都白玉臺。",
            "霧擁霓旌乘月去，風吹仙樂下天來。"
        ],
        "title": "資中八首  其三",
        "id": "78a42497-30be-4ca4-a2ed-1aa1091e6390"
    },
    {
        "author": "范祖禹",
        "paragraphs": [
            "五月江流萬賈船，迅如飛電擘羣山。",
            "荆雲峽雨須臾過，白帝江陵朝暮間。"
        ],
        "title": "資中八首  其四",
        "id": "10e2e613-98ea-40ee-aea5-3cd90c5fcf71"
    },
    {
        "author": "范祖禹",
        "paragraphs": [
            "六月炎蒸烈火高，黑雲驅雨駕波濤。",
            "千崖雪浪飛泉吼，萬壑陰雲古木號。"
        ],
        "title": "資中八首  其五",
        "id": "464d413a-9345-45b8-acf6-85fa0f94591d"
    },
    {
        "author": "范祖禹",
        "paragraphs": [
            "風定江澄境象閒，水清波影倒雲山。",
            "漁舟蕩漾清光裏，白鷺驚飛杳靄間。"
        ],
        "title": "資中八首  其六",
        "id": "61bf0a2b-e449-4551-b527-b5473f12ae13"
    },
    {
        "author": "范祖禹",
        "paragraphs": [
            "夷界荒山幾萬重，西窮月窟與天通。",
            "何時漢使還持節，從此乘槎上碧空。"
        ],
        "title": "資中八首  其七",
        "id": "0fb2ff4b-b8a7-459a-892d-800047a96cae"
    },
    {
        "author": "范祖禹",
        "paragraphs": [
            "武侯祠廟徧空山，萬古名垂宇宙間。",
            "昔日南人皆稽首，至今歌舞聚夷蠻。"
        ],
        "title": "資中八首  其八",
        "id": "1b297b3a-12d2-43ed-86e6-47e76465ce59"
    },
    {
        "author": "范祖禹",
        "paragraphs": [
            "軒亭枕蒼峰，縹緲視空濶。",
            "長江飜天去，迴斡地軸折。",
            "洪濤破山門，崖谷盡争裂。",
            "孤雲行無蹤，飛鳥去自没。",
            "游子怨路長，煩襟此披豁。",
            "昔觀黄河流，浩蕩窺禹穴。",
            "乾坤何壯觀，永歎舊遊絕。",
            "兹亭雖非匹，山水頗秀發。",
            "茫茫八紘內，所歴但毫末。",
            "安得乘飛颷，人寰恣超越。"
        ],
        "tags": [
            "长江"
        ],
        "title": "資州路月山亭",
        "id": "49f69e04-cc1a-45eb-b8dc-9eb2268a725d"
    },
    {
        "author": "范祖禹",
        "paragraphs": [
            "山行無晨暮，日暝崖谷昏。",
            "哀猿落客淚，永路驚旅魂。",
            "憑陵高山巔，俯視大江奔。",
            "迥環島嶼合，縈轉洲渚屯。",
            "行雲赴楚天，飛鳥下蜀門。",
            "地遐怪物聚，寺古深殿存。",
            "憶昔李氏末，煙塵暗中原。",
            "姦雄競草竊，割據窮海根。",
            "干戈百年後，見此敗屋垣。",
            "我來屬清秋，登覽無俗喧。",
            "山深虎豹歸，水静蛟鼉騫。",
            "臨風獨笑吒，浩蕩欲飛飜。"
        ],
        "title": "資州路東津寺",
        "id": "d4c14509-72c1-44dd-9c1f-8701abdab1d7"
    },
    {
        "author": "范祖禹",
        "paragraphs": [
            "憶昨卧碧山，蒼蒼叢桂間。",
            "白雲爲屏石爲枕，緑蘿長掛明月閒。",
            "忽乘輕舟泛江水，山月隨人還在此。",
            "白鷺驚飛宿靄間，青山倒卧滄波砥。",
            "此時孤棹發中流，川后停波聽棹謳。",
            "不學子猷中夜返，欲乘眀月向資州。"
        ],
        "title": "月夜船行入資州",
        "id": "57bedbad-1970-46a3-a27f-f91d472456da"
    },
    {
        "author": "范祖禹",
        "paragraphs": [
            "仲夏金火争，陰陽勢相奪。",
            "乾坤鼓洪鑪，夸父死奔渴。",
            "普天無纎雲，厚土萬丈裂。",
            "亭亭太陽午，安得日車跌。",
            "清冷想寒門，浩蕩思舞雪。",
            "嘆彼老農耕，有苖不得活。",
            "乞雨禱潭龍，望雲驅旱魃。",
            "帝車俄廻指，四序苦飄忽。",
            "木落天地秋，清霜洗空濶。",
            "凉風破閶闔，勢欲捲溟渤。",
            "衆鳥盡不飛，峥嶸見孤鶻。",
            "登臨滌魂神，颯爽動毛骨。",
            "因懷京洛間，車馬填城闕。",
            "紅塵暗天宇，愚智共汩沒。",
            "出門無所適，肝肺爲枯竭。",
            "平生喜林泉，瀟灑愛風月。",
            "滄浪有漁父，逸步脱羈紲。",
            "超然思遠遊，萬古訪遺轍。",
            "安能公侯間，俯僂事干謁。",
            "及来山水縣，素志得少豁。",
            "白石拂雲眠，芳蓀乘露擷。",
            "尋山喜幽勝，照水翫澄澈。",
            "雖無巢許操，夙慕夷齊潔。",
            "庶以保吾真，無爲事其末。"
        ],
        "title": "七月五日熱退喜凉資中有懷二十四韻",
        "id": "c48925d4-a283-4c9b-970d-9a2e4c30728c"
    },
    {
        "author": "范祖禹",
        "paragraphs": [
            "天監仁皇德，惟時嶽降神。",
            "英姿備文武，賢業富經綸。",
            "夢賚求巖野，于畋載渭濵。",
            "三朝瞻上宰，四海入洪鈞。",
            "謨烈重光啓，樞衡萬化新。",
            "珪璋扶日月，劍履上星辰。",
            "述職分東陜，宣威震北垠。",
            "長城萬里遠，奠枕四夷賓。",
            "自昔登儲后，惟公秉國均。",
            "川河賴舟檝，霜雪見松筠。",
            "閶闔朝黄道，雲龍對紫宸。",
            "忠勲藏廟祏，異禮冠臣鄰。",
            "風雨王城會，煙花洛苑春。",
            "麾幢近泉石，袞繡出埃塵。",
            "照社祥光盛，充閭慶旦臻。",
            "御鑪熏黼黻，天廐輟騏驎。",
            "帝念深元老，邦基屬柄臣。",
            "公雖慕前哲，天欲覺斯民。",
            "左右蕭何手，安危晉國身。",
            "濟時歸壽域，遐筭等靈椿。"
        ],
        "title": "文潞公生日",
        "id": "08788f3d-c4d5-4025-9a82-b73cf77b13ed"
    },
    {
        "author": "范祖禹",
        "paragraphs": [
            "上聖隆西眷，中朝報鉅賢。",
            "三刀重夢寐，四國賴蕃宣。",
            "自昔方隅遠，惟公惠澤偏。",
            "絃歌初撫字，使節再聨翩。",
            "召父深仁浹，文翁美化全。",
            "南圗廻海浪，北極上星躔。",
            "霖雨蘇羣物，卿雲被八埏。",
            "從容方論道，引避不居權。",
            "忠馭何頻叱，行帷义一褰。",
            "漏天開霧雨，燒棧掃雲煙。",
            "玉壘山横雪，羅江水映緜。",
            "閭閻瞻冕服，父老識旌旃。",
            "清静嘗能理，煩苛冀盡蠲。",
            "銷兵無吠警，含哺但安眠。",
            "富庶寧加此，功名固有焉。",
            "豈惟私蜀土，佇更秉陶甄。"
        ],
        "title": "送趙清憲入蜀",
        "id": "ed2757af-e124-4849-81b0-e5402e4707ab"
    },
    {
        "author": "范祖禹",
        "paragraphs": [
            "二年隔京洛，思見亦已久。",
            "驪駒将戒行，姑共一杯酒。",
            "君来買園林，山川既富有。",
            "顧我猶旅人，安排卧林藪。",
            "不意嵩嶺雲，輸君先入手。",
            "謀生已知拙，高遁慚居後。",
            "貴富等浮雲，名聲似箕斗。",
            "終當結茅屋，鄰舍聞雞狗。",
            "杖屨作往還，過從惟野叟。",
            "愛君修竹間，一水似崖口。",
            "掃除石上月，寒檜揺青箒。",
            "早賦歸去来，無爲事奔走。",
            "前期知非遠，同集待諸友。",
            "寄我思洛詩，東風想回首。"
        ],
        "title": "送聖徒入京兼呈紀常子進",
        "id": "cd484811-9994-4062-a0f6-d5d0791aa937"
    },
    {
        "author": "范祖禹",
        "paragraphs": [
            "昨夜關山雪，僕夫晨起驚。",
            "揮鞭騎紫馬，曉入洛陽城。",
            "川原渺茫茫，長嘯視八紘。",
            "有如乘風馭，迢逓奔玉京。",
            "伊水象天河，雲濤向東傾。",
            "喧然古都市，沽酒吹玉笙。",
            "予心正浩蕩，萬里赴歸程。",
            "遥望嵩峰頂，連天凍峥嶸。",
            "欲攀玉女窗，舉手摩太清。",
            "思之不可去，悵望空含情。"
        ],
        "title": "大雪入洛陽",
        "id": "b7737d4c-a9d5-4d91-95e7-421f3c36ba3f"
    },
    {
        "author": "范祖禹",
        "paragraphs": [
            "劍外雖云遠，名山信日聞。",
            "漏天常洩雨，蒙頂半藏雲。",
            "萬里飛鳬舄，三年隠豹文。",
            "茗芽春後好，應許故人分。"
        ],
        "title": "寄名山李著作",
        "id": "7e816183-08ee-43ad-b9a8-c77b796256d5"
    },
    {
        "author": "范祖禹",
        "paragraphs": [
            "黄河傾落九天来，砥柱三山立欲摧。",
            "崖谷吐吞成霧雨，蛟龍戰鬬作風雷。"
        ],
        "title": "砥柱四首  其一",
        "id": "47cfd6a8-6783-4d1c-aea9-4ccd4ce181bc"
    },
    {
        "author": "范祖禹",
        "paragraphs": [
            "巨靈贔屭兩山開，東放黄河萬里來。",
            "地軸横斜争斡轉，天維欹側恐傾摧。"
        ],
        "title": "砥柱四首  其二",
        "id": "ad58a04e-32b3-4345-8e3a-37e919b51922"
    },
    {
        "author": "范祖禹",
        "paragraphs": [
            "禹開砥柱放河奔，濁浪軒軒日月昏。",
            "唯有三門君不見，驚波一起動乾坤。"
        ],
        "title": "砥柱四首  其三",
        "id": "baccdb9f-c217-4a73-8a1e-59a95e516fc2"
    },
    {
        "author": "范祖禹",
        "paragraphs": [
            "砥柱初開禹力窮，黄河從此去朝宗。",
            "長鯨一噴連山起，岌嶪高於太華峰。"
        ],
        "title": "砥柱四首  其四",
        "id": "f52a0120-1581-4ed9-bd23-14c20c2c1cdd"
    },
    {
        "author": "范祖禹",
        "paragraphs": [
            "客行西入函關道，秀氣東来滿關好。",
            "北顧黄河天際流，回望荆山欲傾倒。",
            "前瞻太華三峰高，中天屹立争雄豪。",
            "羣山朝嶽皆西走，勢似長風驅海濤。",
            "金天殺氣何蕭爽，羽駕颷輪應可往。",
            "安得雲梯倚碧空，上拂煙霞看仙掌。"
        ],
        "title": "望嶽",
        "id": "c0e861e1-377b-41a1-8fcf-c5f01e6edd0c"
    },
    {
        "author": "范祖禹",
        "paragraphs": [
            "太華朝紫清，蓮花開緑烟。",
            "嘗聞希夷隱，欲學南華仙。",
            "道與寥廓友，形隨變化遷。",
            "餐霞倚八極，御氣遊九天。",
            "静夜披蘂笈，清晨潄瑶泉。",
            "閒臨日谷嘯，下拂雲窗眠。",
            "一朝玉棺墜，委體同蛻蟬。",
            "霓旌自宛轉，羽駕何飄翩。",
            "空餘故館在，遺像猶依然。",
            "嗟吾生已後，不得見當年。",
            "扶揺若可借，永謝區中緣。"
        ],
        "title": "希夷陳先生祠堂",
        "id": "7ba2cae5-399d-4a20-bd04-e59e4c0afb55"
    },
    {
        "author": "范祖禹",
        "paragraphs": [
            "昔年曾上閣邊行，步步凌霞出太清。",
            "鶴駕不歸雲縹緲，鳳簫空斷目分明。",
            "秦川錯繡孤煙媚，渭水浮銀落日横。",
            "惆悵重遊今未遂，參差天半望飛甍。"
        ],
        "title": "望朝元閣",
        "id": "3fd312c0-04bb-4b27-8e08-30df3f97bf90"
    },
    {
        "author": "范祖禹",
        "paragraphs": [
            "東風吹塵客心起，京華去蜀三千里。",
            "我来踏雪走函關，下視秦川坦如坻。",
            "曉登太華三峰寒，憑高始覺天地寛。",
            "却惜京華不可見，煙花二月過長安。",
            "長安通衢十二陌，出入九州横八極。",
            "行人来往但西東，莫問興亡與今昔。",
            "昔人富貴高臺傾，今人歌舞曲池平。",
            "終南虚繞帝王宅，壯氣空蟠佳麗城。",
            "黄河之水東流海，漢家已去唐家改。",
            "茂陵秋草春更多，豪傑今無一人在。",
            "細觀此事何足愁，不如飲酒登高樓。",
            "秦王何苦求九鼎，魏武空勞營八州。",
            "當年富貴一時事，身後寂寞餘高丘。",
            "春風開花不易得，一醉何必封公侯。"
        ],
        "title": "長安",
        "id": "4c9f8780-3fd9-43a6-91e3-ce14a230e17a"
    },
    {
        "author": "范祖禹",
        "paragraphs": [
            "夜上朝天曉不極，舉頭唯見蒼蒼色。",
            "廻看初日半輪明，下視嘉陵千丈黑。"
        ],
        "title": "過朝天嶺二首  其一",
        "id": "b2bc42cc-b9a8-42d2-b8ec-85803720b1a7"
    },
    {
        "author": "范祖禹",
        "paragraphs": [
            "地拆天開此險成，飄蕭毛髪壯心驚。",
            "人間行路難如此，嘆息何時險阻平。"
        ],
        "title": "過朝天嶺二首  其二",
        "id": "44af2821-d021-4865-90d7-6e08b5a1f4a6"
    },
    {
        "author": "范祖禹",
        "paragraphs": [
            "孤嶼何亭亭，蒼松鬱相對。",
            "池中蛟龍起，天際風雨會。"
        ],
        "title": "遊李少師園十題 松島",
        "id": "58e149fe-a926-4958-9ad8-619558261c6f"
    },
    {
        "author": "范祖禹",
        "paragraphs": [
            "向日鋪青蓋，浮波散緑盤。",
            "明珠洛浦珮，白玉水仙丹。"
        ],
        "title": "遊李少師園十題 芡池",
        "id": "8a5baab7-8829-452b-a6ee-58b6ebc655e1"
    },
    {
        "author": "范祖禹",
        "paragraphs": [
            "鳳食實已美，龍吟聲更奇。",
            "惜無蔡邕識，那得馬融吹。"
        ],
        "title": "遊李少師園十題 笛竹",
        "id": "8e42f2ba-243b-4a5e-a5cb-235765561ffa"
    },
    {
        "author": "范祖禹",
        "paragraphs": [
            "王子吹笙去，仙禽下雲端。",
            "夜棲松月静，朝舞檜風寒。"
        ],
        "title": "遊李少師園十題 鶴",
        "id": "1f209fd0-b098-4ed2-8af9-4a06ec045ceb"
    },
    {
        "author": "范祖禹",
        "paragraphs": [
            "崩騰噴雪浪，晝夜無停息。",
            "廻旋天磨轉，運動日卓側。"
        ],
        "title": "遊李少師園十題 水輪",
        "id": "49257598-2acf-4bb8-a7d7-307b3481b156"
    },
    {
        "author": "范祖禹",
        "paragraphs": [
            "整整植翠旗，森森列羽衛。",
            "微風羣玉動，赫日蒼雲翳。"
        ],
        "title": "遊李少師園十題 竹逕",
        "id": "84bc7cd7-9423-4f1e-a9f7-69124a3f0f53"
    },
    {
        "author": "范祖禹",
        "paragraphs": [
            "藻荇徧廻塘，芙蕖出清水。",
            "紅燈迭照映，翠蓋相磨倚。"
        ],
        "title": "遊李少師園十題 蓮池",
        "id": "c818d2d6-95ae-47dc-a433-7aca84db0ec2"
    },
    {
        "author": "范祖禹",
        "paragraphs": [
            "天寒桂子墮，花發向庭中。",
            "月華十二滿，常照此芳叢。"
        ],
        "title": "遊李少師園十題 月桂",
        "id": "9adf80b8-f12c-466f-bea4-59fc636074fa"
    },
    {
        "author": "范祖禹",
        "paragraphs": [
            "高枝含煙霧，密葉張羽翼。",
            "參差隨風勢，慘澹入雲色。"
        ],
        "title": "遊李少師園十題 雁翅柏",
        "id": "7f833dd0-00f4-43ec-9404-eb2462dc3e8c"
    },
    {
        "author": "范祖禹",
        "paragraphs": [
            "結茅深林下，開户流水邊。",
            "曉聽松風坐，夜枕雲濤眠。"
        ],
        "title": "遊李少師園十題 茅菴",
        "id": "7fb1613c-b87e-41eb-aa7d-adf9f63cacf4"
    },
    {
        "author": "范祖禹",
        "paragraphs": [
            "君家瀟灑住園林，更入青山逕路深。",
            "唯有白雲爲得侣，祗應流水是知音。"
        ],
        "title": "遊李少師園十題 和張二十五遊白龍谿甘水谷郊居雜咏七首 其一",
        "id": "2a4e7a0d-3d2e-4aa5-a006-a6aaff16c9c0"
    },
    {
        "author": "范祖禹",
        "paragraphs": [
            "松姿鶴性自宜閒，天與幽奇避俗喧。",
            "謝客風流臨海嶠，秦人歌嘯入花源。"
        ],
        "title": "遊李少師園十題 和張二十五遊白龍谿甘水谷郊居雜咏七首 其二",
        "id": "b3a142e1-b085-4a27-bd2a-803172891fd3"
    },
    {
        "author": "范祖禹",
        "paragraphs": [
            "南窗高卧看雲生，日暮廻風動紫荆。",
            "鼓吹不須過野塢，青蛙雨後自能鳴。"
        ],
        "title": "遊李少師園十題 和張二十五遊白龍谿甘水谷郊居雜咏七首 其三",
        "id": "d4f864e9-88bf-4dde-a68f-71384739fbbf"
    },
    {
        "author": "范祖禹",
        "paragraphs": [
            "田家何所樂，野老飯蒿藜。",
            "沙月鷺投宿，松風猿亂啼。",
            "侵衣青竹冷，拂面緑蘿低。",
            "幽步無車馬，唯應杖可攜。"
        ],
        "title": "遊李少師園十題 和張二十五遊白龍谿甘水谷郊居雜咏七首 其四",
        "id": "47fbfb68-b3e7-44df-ac32-e823c6876d6b"
    },
    {
        "author": "范祖禹",
        "paragraphs": [
            "石逕人行少，山雲袖拂看。",
            "水流情共遠，天濶望隨寛。",
            "笙磬珍禽響，龍蛇怪蔓盤。",
            "洛川回首處，烟靄暮漫漫。"
        ],
        "title": "遊李少師園十題 和張二十五遊白龍谿甘水谷郊居雜咏七首 其五",
        "id": "2e18ff2e-ca6e-4a7c-9ca1-7a15ad5f8ea6"
    },
    {
        "author": "范祖禹",
        "paragraphs": [
            "夜静月明谿水喧，先秋風物已蕭然。",
            "藤蘿作帳雲爲枕，冷掛絺衣石上眠。"
        ],
        "title": "遊李少師園十題 和張二十五遊白龍谿甘水谷郊居雜咏七首 其六",
        "id": "2f03f96a-f019-4144-984a-f63de3dccb37"
    },
    {
        "author": "范祖禹",
        "paragraphs": [
            "青山跬步去無由，唯有登臨可散憂。",
            "浮世只知軒冕樂，幾人能得少時休。"
        ],
        "title": "遊李少師園十題 和張二十五遊白龍谿甘水谷郊居雜咏七首 其七",
        "id": "b3e5fb33-00af-4378-bb2e-b2c00c808fb1"
    },
    {
        "author": "范祖禹",
        "paragraphs": [
            "西街春日永，輦道與天通。",
            "御水横銀漢，仙橋掛綵虹。",
            "草荒平樂館，花發上陽宫。",
            "擾擾都門路，輪蹄日向東。"
        ],
        "title": "西街",
        "id": "bb1ca049-0c47-4d1f-b583-ad84a529a708"
    },
    {
        "author": "范祖禹",
        "paragraphs": [
            "夜静碧天如水，山空明月隨人。",
            "此興庾公非淺，遠遊王子何頻。"
        ],
        "title": "和子進六言二首  其一",
        "id": "46deb382-9a5e-4421-af68-cb92e680143c"
    },
    {
        "author": "范祖禹",
        "paragraphs": [
            "蕭散獨遊何處，寂寥四顧無人。",
            "月露霑衣覺久，水風吹面宜頻。"
        ],
        "title": "和子進六言二首  其二",
        "id": "348ae1e4-93c2-49fb-a7ad-ef7a6e6aa7a8"
    },
    {
        "author": "范祖禹",
        "paragraphs": [
            "西度天津水見沙，輕風飛蓋緑楊斜。",
            "相逢喜到千春寺，最後方開第一花。",
            "富媪英華當間出，東君照育想非賖。",
            "神仙高格黄裳色，安得深根植帝家。"
        ],
        "title": "和子進千春院觀桃花二首  其一",
        "id": "cd53e44d-debb-4a28-94fe-37889f18ef42"
    },
    {
        "author": "范祖禹",
        "paragraphs": [
            "鳯刹花光照碧霄，龍樓柳色暗朱橋。",
            "夸娥素月人疑近，姑射仙山路豈遥。",
            "琮玉温姿輕拂拂，鞠衣嘉色宛飄飄。",
            "都人莫怪芳華晚，如隔煙霞在泬寥。"
        ],
        "title": "和子進千春院觀桃花二首  其二",
        "id": "0edb81f4-e33d-4387-8632-72fd094f63ac"
    },
    {
        "author": "范祖禹",
        "paragraphs": [
            "池上魚相樂，林間鳥不驚。",
            "雨餘荷氣濕，風動水紋生。",
            "俗客心猶爽，高人興自清。",
            "何時作鄰里，卜宅剪榛荆。"
        ],
        "title": "三月十八日雨後訪張二十五以詩見寄次其韻",
        "id": "06ce41b8-0c45-4437-9aad-f405a546bdc2"
    },
    {
        "author": "范祖禹",
        "paragraphs": [
            "青春忽已過，白髪不須驚。",
            "招隠尋居士，論文訪友生。",
            "到来塵慮息，歸去夢魂清。",
            "尚想穿幽徑，楸花間紫荆。"
        ],
        "title": "又和再寄二首  其一",
        "id": "05def714-3770-41d7-8b20-a5790c059a8f"
    },
    {
        "author": "范祖禹",
        "paragraphs": [
            "花落春臺静，鸎啼曉枕驚。",
            "竹間流水過，窗外白雲生。",
            "襟抱懷冰爽，詩篇叩玉清。",
            "荒唐漆園吏，環堵但披荆。"
        ],
        "title": "又和再寄二首  其二",
        "id": "82972f76-b61d-47b3-bad2-ad744832f3a5"
    },
    {
        "author": "范祖禹",
        "paragraphs": [
            "公幹清漳卧，維摩浄室居。",
            "作詩心在否，問法意何如。",
            "臺榭花飛盡，池塘雨洗初。",
            "劇談能强起，便欲駕柴車。"
        ],
        "title": "張三十病愈久不相見以詩寄問",
        "id": "1d56c465-d638-4ee2-a544-5fb0c63bca45"
    },
    {
        "author": "范祖禹",
        "paragraphs": [
            "綽約花無語，間關鳥自吟。",
            "及時須賞翫，風雨不能禁。"
        ],
        "title": "和張二十五春日見寄五首  其一",
        "id": "59879bcc-ffee-48c3-95e5-42be51c87a13"
    },
    {
        "author": "范祖禹",
        "paragraphs": [
            "莫恨生華髪，唯須不負春。",
            "風光無老少，祗屬有情人。"
        ],
        "title": "和張二十五春日見寄五首  其二",
        "id": "ab11de02-252c-4902-b574-54e57428e978"
    },
    {
        "author": "范祖禹",
        "paragraphs": [
            "瀟灑幽棲地，山嵐日夕昏。",
            "松風吹緑綺，溪月湛清樽。"
        ],
        "title": "和張二十五春日見寄五首  其三",
        "id": "0dbc553f-92f3-4437-a340-cf4f08d6087d"
    },
    {
        "author": "范祖禹",
        "paragraphs": [
            "白日春臺上，歡娛莫訴盃。",
            "飛花留客醉，啼鳥近人来。"
        ],
        "title": "和張二十五春日見寄五首  其四",
        "id": "18f51af5-84fe-4560-8a7f-40110b956240"
    },
    {
        "author": "范祖禹",
        "paragraphs": [
            "流水家家入，脩篁處處同。",
            "城南履道宅，白傅有遺風。"
        ],
        "title": "和張二十五春日見寄五首  其五",
        "id": "0f4de5ab-9e69-4c82-a6b6-823c172de587"
    },
    {
        "author": "范祖禹",
        "paragraphs": [
            "徑蘚鋪蒼錦，林花落絳趺。",
            "山光入戸牖，雲氣起瓶盂。",
            "宴坐期三月，迷行有萬途。",
            "寥寥方丈室，一物更應無。"
        ],
        "title": "和子進夏日憶寶上人",
        "id": "d389662f-23fd-4248-a3ce-d3fdee20a564"
    },
    {
        "author": "范祖禹",
        "paragraphs": [
            "月上霜威重，煙消霽景分。",
            "嶺猿寒嘯侣，澗鹿夜呼羣。",
            "天静纎毫見，山空落葉聞。",
            "此時真吏隠，高卧看浮雲。"
        ],
        "title": "秋夜",
        "id": "f091ecec-621e-4803-94d6-e069076b904c"
    },
    {
        "author": "范祖禹",
        "paragraphs": [
            "十年京洛弄殘書，喜見西歸别駕車。",
            "錦里追遊貧莫厭，綵衣榮侍樂何如。",
            "詔條安遠民爲本，才刃如君地有餘。",
            "不日還趨宣室召，伊川重訪野人廬。"
        ],
        "title": "送廷珍殿丞兄通判閬州",
        "id": "e8b1b8e9-9dff-4fce-a2a8-1159cbd48e31"
    },
    {
        "author": "范祖禹",
        "paragraphs": [
            "傅公有幽居，近在盤山下。",
            "清濟出其間，白石明可把。",
            "盈科赴溟渤，習坎日傾瀉。",
            "竹色洗娟嬋，松姿照蕭灑。",
            "室有古詩書，門無俗車馬。",
            "公居雖畎畝，寤寐惟朝社。",
            "雲山聊嘯遨，魚鳥同游冶。",
            "在我本無心，羣生繫用捨。",
            "終當入帝夢，肖象求巖野。",
            "題詩寄林坰，俚調慚非雅。"
        ],
        "title": "寄題傅欽之濟源草堂",
        "id": "8d9894da-3617-40b8-b43f-9aa69aa0964d"
    },
    {
        "author": "范祖禹",
        "paragraphs": [
            "幾年幽獨飽風霜，一日榮觀似堵牆。",
            "地養深根成異産，天迴淑氣發新陽。",
            "賓朋須醉千鍾酒，蜂蝶争偷百和香。",
            "留得青氊真舊物，于今鳯閣有名郎。"
        ],
        "title": "和蜀公紫薇花再發寄中書舍人",
        "id": "c46faa67-ae62-4282-8877-97adf31570eb"
    },
    {
        "author": "范祖禹",
        "paragraphs": [
            "力穡良農晚歲收，英名初喜動凝旒。",
            "光如劍氣斗間沒，文似河源天上流。",
            "莫嘆黄金纔易箒，安知布被不封侯。",
            "暮年烈士心方壯，雙鶻摶風向九秋。"
        ],
        "title": "和五十四翁登恩第後贈楊君章",
        "id": "2d502c1b-553b-4a93-9c70-2cf0d74ad71d"
    },
    {
        "author": "范祖禹",
        "paragraphs": [
            "翔鸞戢翼下層空，南浦歸帆逐曉風。",
            "夢寐蘭陔清露白，嘯歌江國火雲紅。",
            "王畿結綬来無久，天漢乘槎去可通。",
            "莫爲淹回銷壯節，力行須與古人同。"
        ],
        "title": "孫秀才下第蹔還京口留别起居邀余和以贈行",
        "id": "4b1cce81-47e1-41cb-a253-d12c2b6557cf"
    },
    {
        "author": "范祖禹",
        "paragraphs": [
            "衛武年将百，僖公壽有千。",
            "形方通帝夢，兆始見王田。",
            "白髪高山雪，新詩清水蓮。",
            "福綏真樂只，燕處自超然。",
            "濁酒中徐聖，泠風御列仙。",
            "勁松臨絕壁，獨鶴在青天。",
            "出處邦之望，清虚性所便。",
            "老謀方眷用，微物正思憐。",
            "漢室求園綺，周家重夭顛。",
            "雖懐箕潁志，應未許終焉。"
        ],
        "title": "和蜀公八十歲自咏",
        "id": "afaf66b6-e9f3-4c5b-aa5c-933cd5a57be6"
    },
    {
        "author": "范祖禹",
        "paragraphs": [
            "言有逆耳忠，藥有苦口利。",
            "康强本危慮，憂患生逸意。",
            "先生蹈周孔，陋巷樂仁義。",
            "新命登諫垣，四方想平治。",
            "舞雩逐清爽，伏枕送炎熾。",
            "作詩存警戒，教告在同志。",
            "蒼生繫正人，丹扆渴高議。",
            "矧當敷經訓，勸講日嚴侍。",
            "桓榮大師尊，鄭公三鑑備。",
            "天衢進方亨，王路坦無陂。",
            "告猷補衮職，正色伏蒲地。",
            "陽城可以起，醇酒毋數醉。"
        ],
        "title": "答孫莘老病中寄謝諸同舍",
        "id": "7b4000fa-fba5-419b-b2a0-2017a90dcc46"
    },
    {
        "author": "范祖禹",
        "paragraphs": [
            "闕塞當門外，伊流遶舍西。",
            "松筠不改色，桃李自成蹊。",
            "穉笋穿堦迸，珍禽拂面棲。",
            "公歸卧林壑，好作釣璜溪。"
        ],
        "title": "春日有懷僕射相公洛陽園",
        "id": "b26a9796-51d1-45bf-bf9e-9e5347488608"
    },
    {
        "author": "范祖禹",
        "paragraphs": [
            "鼎鉉承家有慶基，蒼生翹首聖神知。",
            "韋賢世德傳經遠，衛武年華入相遲。",
            "霖雨八方隨說命，带河千古誓蕭規。",
            "行看鳳沼原鴒集，莫爲旌麾滯朔陲。"
        ],
        "title": "和吕龍圗賀僕射相公",
        "id": "088c216b-1582-472c-a0a7-5a0624aa7f6b"
    },
    {
        "author": "范祖禹",
        "paragraphs": [
            "累詔褒優免造庭，兩宫虚竚想儀形。",
            "千年遼鶴高華表，萬里雲鴻獨杳冥。",
            "綺皓採芝終佐漢，桓榮稽古舊傳經。",
            "真宫岑寂煙霞外，南極光中作壽星。"
        ],
        "title": "蜀公懇辭經席改領嵩宫賦詩以代獻壽",
        "id": "bd19ebb2-1ea1-4d5d-812b-472a7f0acc1e"
    },
    {
        "author": "范祖禹",
        "paragraphs": [
            "黄閤訏謨作帝龍，文昌綱轄振邦風。",
            "羣才藻鑒歸能哲，萬事鈞衡仰至公。",
            "連璧輝光時共美，斷金情契昔相同。",
            "折衝千里精神壯，正似山河繞漢宫。"
        ],
        "title": "和門下侍郎東省夜直寄左丞光禄",
        "id": "30c65e60-0cef-4e7e-8821-52579a14cb6d"
    },
    {
        "author": "范祖禹",
        "paragraphs": [
            "雨師汎灑霽光勻，華蓋香風不起塵。",
            "億兆歡呼真帝啓，謀猷左右盡君陳。",
            "雲隨仙馭三山遠，日出咸池六合新。",
            "一别都門變桑海，来瞻原廟祗悲辛。"
        ],
        "title": "和子開從駕朝謁景靈宫二首  其一",
        "id": "5976d7c6-e39f-4bbd-83b2-921351cfbca6"
    },
    {
        "author": "范祖禹",
        "paragraphs": [
            "瑶池真氣降東萊，營室新臨渭北開。",
            "載見辟王遐邇至，思齊任姒肅雝来。",
            "龍胡尚泣遺弓劍，燧火俄驚變柳槐。",
            "誰識九重宵旰意，中天雲漢望昭回。"
        ],
        "title": "和子開從駕朝謁景靈宫二首  其二",
        "id": "210bb899-fc52-42cd-a3c4-3e38ffdf5b4f"
    },
    {
        "author": "范祖禹",
        "paragraphs": [
            "去年使河東，飲餞天始秋。",
            "今年使河北，復作蕭寺遊。",
            "愧我燕居息，送公頻按州。",
            "雍容鵷鷺列，環珮鳴琅球。",
            "豈知勤徒御，與國揚王休。",
            "譬如果適口，安問梨與榴。",
            "此行功名會，肯使歲月流。",
            "載酒都門餞，行當迓歸輈。"
        ],
        "title": "四月三十日慈孝寺山亭席上次韻經父舍人送子敦都運待制赴河北",
        "id": "cd1bc1d2-a5c3-4b34-a768-f0943891d7ec"
    },
    {
        "author": "范祖禹",
        "paragraphs": [
            "顧公涉滄海，宇宙觀奇偉。",
            "十年守沈冥，應笑柱下史。",
            "動静雖有殊，要之蓋棺已。",
            "邇來拜東臺，巖穴彈冠喜。",
            "昂藏出風塵，壯志在千里。",
            "忽持膚使節，急病仁爲美。",
            "翰林出新詩，風霆奔落紙。",
            "朝廷日清明，君子慎所履。",
            "行當繼禹功，灑災澹洪水。",
            "過我伊洛間，松風醒俗耳。"
        ],
        "title": "同子瞻送子敦赴河北都運次韻",
        "id": "21a77026-03a4-4329-8ee9-cace92304a6e"
    },
    {
        "author": "范祖禹",
        "paragraphs": [
            "玉座焦勞側席居，侍臣憂國盡應徐。",
            "宸心有感先離畢，星使分祈未下輿。",
            "觸石寸雲寰宇徧，稽天巨浸百川趨。",
            "不才太史那能頌，唯待豐年以喜書。"
        ],
        "title": "和張給事喜雨",
        "id": "e438f2e4-c362-475b-bb0d-9d493ba1b2a8"
    },
    {
        "author": "范祖禹",
        "paragraphs": [
            "瞻望昭回毎夜分，崇朝忽起泰山雲。",
            "乾坤蕩暑如醒醉，江海生波想織紋。",
            "禁漏深迷天闕曉，朝衣凉带御爐熏。",
            "時清封奏何妨簡，獻納賡歌見愛君。"
        ],
        "tags": [
            "泰山"
        ],
        "title": "又和張給事喜雨",
        "id": "4e8bd4c1-8579-4a36-bd68-7323912ca79c"
    },
    {
        "author": "范祖禹",
        "paragraphs": [
            "唐堯茹藜藿，民俗猶憂深。",
            "晉國壯山川，羌虜皆外禽。",
            "宸心敬折獄，使節慎所臨。",
            "夫君臺閣舊，空老翰墨林。",
            "松柏飽歲寒，鵰鶚候秋陰。",
            "攬轡上太行，北風爽煩襟。",
            "當令桑棗地，愁嘆爲謳吟。",
            "二江带雙流，三峨聳危岑。",
            "何時早歸耕，杖屨日相尋。"
        ],
        "title": "席上分韻送天覺使河東以登山臨水送将歸爲韻分得臨字",
        "id": "3af653dc-db60-4973-8c16-24d658aad93b"
    },
    {
        "author": "范祖禹",
        "paragraphs": [
            "聖志探淵學，皇慈示至仁。",
            "論經窮古訓，錫燕比嘉賓。",
            "天醴堯觴舉，簫韶舜樂陳。",
            "隆恩均近輔，賜札下嚴宸。",
            "灑墨星辰爛，飛毫日月新。",
            "聰明欽作后，氣志儼如神。",
            "龍馬觀犧迹，延陵識聖真。",
            "受藏輝蔀屋，榮遇極儒紳。",
            "方講三王治，思還四海淳。",
            "顧慚愚陋識，何所補涓塵。"
        ],
        "title": "謝賜御書詩五言十韻",
        "id": "2eed74a5-df59-46f6-a235-55b62ca2aa03"
    },
    {
        "author": "范祖禹",
        "paragraphs": [
            "十五年前宿殿廬，伊川一紀卧巖居。",
            "雕蟲尚憶長楊賦，汗簡猶殘太史書。",
            "日月當天瞻法座，煙霞落紙看華裾。",
            "品題幸預諸公末，更許追隨侍玉除。"
        ],
        "title": "殿試覆考和子由侍郎",
        "id": "32dff87f-620c-4247-90e9-2fb1de44c33c"
    },
    {
        "author": "范祖禹",
        "paragraphs": [
            "晨入金華暮浴堂，聲容不動筆奔忙。",
            "星間忽降龍銜耀，天上重分玉醴香。",
            "欲炧寒宵宫漏永，半酣歸夢蜀山長。",
            "起看絳闕銀河曉，山立千官拱未央。"
        ],
        "title": "和子瞻禁林鎖院詔賜燭酒",
        "id": "802bcb40-57e8-47fd-9a87-7ead46220922"
    },
    {
        "author": "范祖禹",
        "paragraphs": [
            "千山行盡見平川，雞犬相聞俗晏然。",
            "父老共知仁聖意，十年重借使君賢。"
        ],
        "title": "送周思道再知漢州三首  其一",
        "id": "de9a9fc3-83a0-49e4-8a48-a3633890aa00"
    },
    {
        "author": "范祖禹",
        "paragraphs": [
            "使君昔日撫疲羸，曾奏囊封有直詞。",
            "一卧家山今白首，重來猶擁舊旌旗。"
        ],
        "title": "送周思道再知漢州三首  其二",
        "id": "e0981127-8e41-4d55-8475-26bcca47d540"
    },
    {
        "author": "范祖禹",
        "paragraphs": [
            "兩川相望各繁華，二牧蕃宣出一家。",
            "衣繡聊爲鄉社寵，行看召節向天涯。"
        ],
        "title": "送周思道再知漢州三首  其三",
        "id": "30ba9aab-105c-4ce6-a6e2-b8464b40b043"
    },
    {
        "author": "范祖禹",
        "paragraphs": [
            "先朝直節貫秋霜，殿壁於今有諫囊。",
            "汲黯猶煩卧居郡，馮唐何事老爲郎。",
            "山川壯麗開戎幕，草木榮華過故鄉。",
            "青蓋從来宜白髪，行看高步入明光。"
        ],
        "title": "送周正孺知梓州",
        "id": "d28dd6cf-8152-4a91-a3e2-5f75d34b8151"
    },
    {
        "author": "范祖禹",
        "paragraphs": [
            "閬山錦屏秀，閬水碧玉寒。",
            "高閣俯城邑，飛甍出雲端。",
            "惟昔隠君子，卜築兹考槃。",
            "圗書侔藏室，一一手自刋。",
            "山園養松桂，庭砌被芝蘭。",
            "霧深豹文蔚，風壯鵬翼摶。",
            "来爲廊廟重，歸爲里閭歡。",
            "乃知哲人訓，基構自艱難。",
            "我昔侍先君，借書嘗縱觀。",
            "題詩尚可記，手澤想未乾。",
            "爾来三十載，感事一汍瀾。",
            "側身西南望，安得陵風翰。"
        ],
        "title": "寄題蒲氏清風閣",
        "id": "1e56a6ba-9fdc-432c-a3b9-4faa1f473ae0"
    },
    {
        "author": "范祖禹",
        "paragraphs": [
            "我從山中來，安宅豈敢卜。",
            "窮秋積霖潦，陋巷沒車轂。",
            "環堵不蔽風，下床毎塗足。",
            "竈鼃日已長，釜魚時可漉。",
            "瓦解豈一朝，糞土扶朽木。",
            "中夜若崩山，微軀憂壓覆。",
            "晨炊無尺椽，慨嘆食重肉。",
            "益思反蓬茅，終老依松竹。",
            "雲居蔭薜蘿，野性狎麋鹿。",
            "澗溪可濯飲，薇蕨餘肴蔌。",
            "寧惟此寓館，薄宦同旅宿。",
            "吾食敢求飽，民生猶歉腹。",
            "囊空庶無寇，囷竭尚有粟。",
            "墨突不暇黔，誰能憂破屋。"
        ],
        "title": "又雨中廚屋壞",
        "id": "b9693764-ff0c-4509-80bf-3941723e5d94"
    },
    {
        "author": "范祖禹",
        "paragraphs": [
            "危檻跨層城，憑高俗慮醒。",
            "鵬飛適莽蒼，鴻去上青冥。",
            "隠地臨箕嶺，賢遊會德星。",
            "躋攀何日共，遠目寄郊坰。"
        ],
        "title": "寄題潁昌王氏巽亭二首  其一",
        "id": "cc99241b-67c6-4d8f-99f3-55de49881f1f"
    },
    {
        "author": "范祖禹",
        "paragraphs": [
            "舊館懐賢躅，先朝翊帝圗。",
            "虹梁引層構，血汗出奇駒。",
            "几杖延鄉老，詩書問魯儒。",
            "南天望雲氣，應泣舜蒼梧。"
        ],
        "title": "寄題潁昌王氏巽亭二首  其二",
        "id": "728b3235-a097-48a0-b70b-aa68e0bdb378"
    },
    {
        "author": "范祖禹",
        "paragraphs": [
            "平生聞廬嶽，夢想入松門。",
            "京華走塵土，歲月空崩奔。",
            "緲思放巖壑，枕石清心魂。",
            "羡君歸舊隠，山水當高軒。",
            "雲林對寝食，煙靄變朝昏。",
            "晴空天池溢，瀑布銀河翻。",
            "奇觀窮宇宙，夢澤可以吞。",
            "少年負志氣，海運期鵬鯤。",
            "晚登桂堂籍，燕石笑璵璠。",
            "飄飄考城吏，放浪彭澤園。",
            "迴首出都邑，仙禽謝籠樊。",
            "顧我老文史，望天方戴盆。",
            "俛仰半世間，同僚念金昆。",
            "存亡已永隔，風義古所敦。",
            "寄語謝嵇紹，終慚山巨源。"
        ],
        "title": "送道純歸南康  其一",
        "id": "5bd96241-fe7e-4091-93d6-376875d888bc"
    },
    {
        "author": "范祖禹",
        "paragraphs": [
            "珍臺閒館切昭回，笙鶴應無俗駕陪。",
            "天浸祥池三島向，春迷神囿百花開。",
            "沙鷗汎汎人相近，風燕飛飛隼莫猜。",
            "清洛故園荒徑在，與君何日賦歸来。"
        ],
        "title": "送道純歸南康  其二",
        "id": "8d46ad74-eeaf-43a5-be0f-6c324abc63e6"
    },
    {
        "author": "范祖禹",
        "paragraphs": [
            "海上蟠桃方結子，月中仙桂欲生枝。",
            "須知陰德多餘慶，仁者從来與壽宜。"
        ],
        "title": "同安誕日賦小詩祝延",
        "id": "dd5f4a06-4f65-4a51-9cf0-6fd85e46e68b"
    },
    {
        "author": "范祖禹",
        "paragraphs": [
            "奕世登公衮，羣生入化鈞。",
            "須知盛德後，宜有正家人。",
            "令日垂門帨，清風采澗蘋。",
            "兒孫環坐側，歲歲祝千春。"
        ],
        "title": "又",
        "id": "d6414f6a-6fa3-4cc4-ad44-bb5bc75fffa7"
    },
    {
        "author": "范祖禹",
        "paragraphs": [
            "掞天疇昔阻雄飛，未及耆年早拂衣。",
            "白日浮丘仙袂遠，清秋范蠡片帆歸。",
            "京華歲月雙奔轂，淝上滄浪一釣磯。",
            "况有孟光爲道侣，散花諸國叩巖扉。"
        ],
        "title": "送吕通直致仕南遊歸壽州",
        "id": "8f5ee080-2018-4ee5-917e-9af37e905dc4"
    },
    {
        "author": "范祖禹",
        "paragraphs": [
            "十年卧伊洛，半世老鉛槧。",
            "君恩還故棲，蠧簡幸窺覘。",
            "濫陪英雄遊，自覺山野僭。",
            "有美劉夫子，相逢樂無厭。",
            "騰騫入霜臺，便若阻城塹。",
            "朝言渴蹇諤，民瘼待鍼砭。",
            "清詩叩哀玉，孤秀出羣艶。",
            "伐木激頺風，佩蘭起幽念。",
            "顧我久羈寓，来如水鳬泛。",
            "晨興想三川，夕夢越雙劍。",
            "終當出都門，瘦馬揺破韂。",
            "事業付公等，斯言免爲玷。"
        ],
        "title": "答劉中叟",
        "id": "b10c38fc-48dc-4b18-beac-e944ca72afb9"
    },
    {
        "author": "范祖禹",
        "paragraphs": [
            "風流江左並淮原，王氏衣冠不乏賢。",
            "文似三珠才競爽，名如羣玉氣相連。",
            "九秋鴻雁方遵陸，萬里驊騮始下鞭。",
            "白髪星郎推雅量，似聞折屐喜成顛。"
        ],
        "title": "和劉莘老贈王聖美三子姪補試太學聨中高等",
        "id": "f65e03c9-aea4-43f1-84cd-cbfdfe31a4d6"
    },
    {
        "author": "范祖禹",
        "paragraphs": [
            "江上清香隔水聞，林間不見雪紛紛。",
            "春寒忽憶登山屐，歸夢猶尋谷口雲。"
        ],
        "title": "黄魯直示千葉黄梅余因憶蜀中冬月山行江上聞香而不見花此真梅也魯直然余言曰不得此樂久矣感而賦小詩",
        "id": "7f4d9619-11d8-447b-b579-6e9da1faf25f"
    },
    {
        "author": "范祖禹",
        "paragraphs": [
            "翦出瀟湘一片秋，動揺君手向空流。",
            "微風自有雲濤氣，夢入江天一釣舟。"
        ],
        "title": "水紋扇",
        "id": "6f7df47c-37bd-4686-913b-e1d2ed6ac134"
    },
    {
        "author": "范祖禹",
        "paragraphs": [
            "紅旆前驅一舍間，里閭相望俗安閒。",
            "春風城郭千家柳，落日樓臺四面山。",
            "南畝勸耕丹詔遠，北堂侍膳綵衣斑。",
            "梁園倦客思歸久，五馬何時命駕還。"
        ],
        "title": "寄蜀州吳廷珍太守",
        "id": "057a762e-8fdf-49de-910c-d55a5827f911"
    },
    {
        "author": "范祖禹",
        "paragraphs": [
            "臘後寒威壯，春回歲律窮。",
            "薄雲霏小雪，愛日解嚴風。",
            "銀闕千門迥，瑶林萬里同。",
            "誰能拂毫素，移入畫屏中。"
        ],
        "title": "臘後一日雪晴西郊",
        "id": "ee5dab60-1df7-40cb-b874-f165be000265"
    },
    {
        "author": "范祖禹",
        "paragraphs": [
            "洛社曾陪祭酒閒，承明復接侍臣班。",
            "論交晚見松筠操，駐景長思冰雪顔。",
            "華嶽閉門窮簡冊，邵堂隠几看河山。",
            "相逢一笑知何日，心逐飛雲出故關。"
        ],
        "tags": [
            "华山"
        ],
        "title": "寄華州提舉崇福李侍郎",
        "id": "d410f791-44e0-41ad-b019-e4dd4636685a"
    },
    {
        "author": "范祖禹",
        "paragraphs": [
            "穿雲劚石遠林空，来涉烟波幾萬重。",
            "實比梧桐堪食鳳，籜翻風雨便成龍。",
            "一枝未許塵鞍掛，千畝終留渭水封。",
            "陋巷菜羮知不稱，君王玉食願時供。"
        ],
        "title": "李方叔饋潭笋",
        "id": "c3bb0998-516e-4737-8f0e-db21656f79ef"
    },
    {
        "author": "范祖禹",
        "paragraphs": [
            "八公淮水留丹竈，四皓商山餘紫芝。",
            "嵩嶺今成花鍊术，周原空詠堇如飴。",
            "容顔冰雪端能變，心肺塵埃信可治。",
            "多病直疑生羽翼，更紆仙客上清詞。"
        ],
        "title": "和李方叔惠嵩山术煎松黄二首 术煎",
        "id": "134421a3-47ac-43a8-b2a4-52fc5c723b57"
    },
    {
        "author": "范祖禹",
        "paragraphs": [
            "直幹千年老雪霜，不隨羣木四時芳。",
            "冥冥黛色凝寒碧，冉冉雲英末嫰黄。",
            "仙桂一枝聊比德，幽蘭九畹幸同香。",
            "移文應怪歸来晚，安石東山興未忘。"
        ],
        "title": "和李方叔惠嵩山术煎松黄二首 松黄",
        "id": "7a236939-78a5-43cb-982e-b81d3d46c1d1"
    },
    {
        "author": "范祖禹",
        "paragraphs": [
            "廬山五老峰，下臨大江水。",
            "絕壁千餘仞，青冥洞無底。",
            "烝雲自太古，流雨灑千里。",
            "白日照層巔，陽崖生石耳。",
            "採之懸繩梯，磴蘚滑屐齒。",
            "朱門登華筵，味敵蓴絲美。",
            "小人勇趨利，所得僅刀匕。",
            "鴻毛輕軀命，一墜即已矣。",
            "吾思窒羣欲，豈獨艮其趾。",
            "高深有前戒，来者慎所履。"
        ],
        "tags": [
            "庐山"
        ],
        "title": "石耳",
        "id": "e88ad779-2858-4bae-9c7f-1165d94aaabc"
    },
    {
        "author": "范祖禹",
        "paragraphs": [
            "六世承平有史臣，紬書東洛布成均。",
            "網羅遺佚三千載，採擷精華十九春。",
            "天作冠篇墳典大，上思稽古憲章新。",
            "烏臺御史辭讐校，頭白空餘汗簡人。"
        ],
        "title": "和張芸叟左司被賜資治通鑑",
        "id": "628f447f-bd69-469c-95e1-628866841aa3"
    },
    {
        "author": "范祖禹",
        "paragraphs": [
            "成均祭酒出儲胥，嘆息東門祖二疏。",
            "顧我言非韓吏部，多公節似孔尚書。",
            "諸生共惜陽城去，三徑重開蒋詡居。",
            "琳館遥瞻霄漢外，秋風一鶴上空虗。"
        ],
        "title": "送鄭閎中待制提舉洞霄宫",
        "id": "b161d2a6-903f-4412-88ea-029b88e4b1d5"
    },
    {
        "author": "范祖禹",
        "paragraphs": [
            "炎曆儲祥億萬年，宫成四海共熙然。",
            "玉虚真境朝羣帝，金闕泠風下列仙。",
            "初日翠華来照耀，半天碧瓦欲飛騫。",
            "已瞻聖孝勤三殿，更寫歡聲入五絃。"
        ],
        "title": "和吕原明上清宫落成",
        "id": "f55b0c5d-2bee-4f86-86cf-75ddb226c8bc"
    },
    {
        "author": "范祖禹",
        "paragraphs": [
            "文昌冠劍輟名卿，書殿丹青得老成。",
            "曉日旌旗熊虎動，秋郊組練雪霜明。",
            "邠郊風教農桑國，秦帝山河屏翰城。",
            "竹馬兒童應借問，使君攬轡舊澄清。"
        ],
        "title": "送李邠州",
        "id": "6ea2a6d3-8bc5-4dc5-acc9-4c9de2a790d1"
    },
    {
        "author": "范祖禹",
        "paragraphs": [
            "堯天雲漢炳文章，親學嚴師款上庠。",
            "萬乘及門先降輦，諸生望日儼成行。",
            "三雍盛典遵前訓，千古元龜鍳逸王。",
            "儒服觀光真幸會，爲容深愧魯高堂。"
        ],
        "title": "和門下相公從駕視學",
        "id": "c436b929-0064-4a0b-95b3-9bb5fe10a889"
    },
    {
        "author": "范祖禹",
        "paragraphs": [
            "誕聖千年日，祈祥億刼尊。",
            "祕言翻貝葉，勝事集祗園。",
            "寶蓋天香住，銀璫詔語温。",
            "曾無了義學，空愧酌堯樽。"
        ],
        "title": "興龍節傳法院譯經御筵",
        "id": "61e446af-7870-4680-ba8c-b1230692203f"
    },
    {
        "author": "范祖禹",
        "paragraphs": [
            "維師謝公衮，稷契仰高躅。",
            "公子睠庭闈，西郊作侯牧。",
            "飄颻丹穴鳳，燦爛文昌宿。",
            "雅望冠朝端，妙年分陜服。",
            "綵衣照洛水，紅旆驅崤谷。",
            "荆山連太華，翠氣堆羣玉。",
            "長河從天来，迴斡卷坤軸。",
            "東奔觸砥柱，北向摧平陸。",
            "壯哉山河固，屏翰神明隩。",
            "秦人亦勞止，生氣日已蹙。",
            "兵戈困瘡痍，賦斂苦敲朴。",
            "使君得召父，庶可飽饘粥。",
            "耕桑徧南畝，禮義興比屋。",
            "門前長安道，日夕撃征轂。",
            "念昔西徂東，經過厭結束。",
            "爾来卧巖谷，十載歸天禄。",
            "猶如閉樊籠，恨未隨鴻鵠。",
            "隠几思故山，側身望喬木。",
            "何時拂塵衣，假道西走蜀。",
            "駐馬問甘棠，歌謡聽淳俗。"
        ],
        "title": "送文周翰出守陜郊",
        "id": "d4ef3db2-5955-42d9-872e-20881912fdb5"
    },
    {
        "author": "范祖禹",
        "paragraphs": [
            "歲逐更籌盡，春隨斗柄廻。",
            "和風先傍柳，薄雪暗驚梅。",
            "坐對燈花結，歡吹酒蟻開。",
            "莫嗟華髪短，且喜一年来。"
        ],
        "title": "守歲",
        "id": "7f75545d-a3fb-4c4f-92e0-e75ece72093b"
    },
    {
        "author": "范祖禹",
        "paragraphs": [
            "何處元宵好，天街第一坊。",
            "九重金闕外，萬壽綵山旁。",
            "扈蹕凝祥島，迎鑾資善堂。",
            "帝城燈火滿，歸坐若禪房。"
        ],
        "title": "和吕子進元夕",
        "id": "765b8bdb-af16-4936-b5c7-243ca62f25f0"
    },
    {
        "author": "范祖禹",
        "paragraphs": [
            "忘言象外已無求，應物環中自不憂。",
            "匠石旁觀傷手斲，尚應皮裏有陽秋。"
        ],
        "title": "原明官閒以余兼職良苦作詩見勞次韻二首 原明",
        "id": "6579a1f3-8b65-4928-b1b9-9b4f0547eb69"
    },
    {
        "author": "范祖禹",
        "paragraphs": [
            "野性從来麋鹿遊，强加冠服秪爲憂。",
            "何時放出樊籠去，定似飛鴻上九秋。"
        ],
        "title": "原明官閒以余兼職良苦作詩見勞次韻二首 言志",
        "id": "b04edcfa-2dd8-46fd-91a2-23835824d15c"
    },
    {
        "author": "范祖禹",
        "paragraphs": [
            "我思適吳越，懐古意如何。",
            "太伯振高風，仲雍揚清波。",
            "緒餘有季子，饑食玉山禾。",
            "山水發奇秀，古来英俊多。",
            "秦君淮海彦，文鋒雄太阿。",
            "早依蘓揚州，匠手爲礲磨。",
            "光芒侵星斗，氣象奔江河。",
            "青衫拾科第，試邑佐絃歌。",
            "春水生南國，扁舟浮緑羅。",
            "方将剖蚌璞，焜燿隨與和。",
            "我病久廢詩，緬思眄庭柯。",
            "徬徨戀紫闥，歲月屢蹉跎。",
            "看君登朝廷，奏頌助猗那。",
            "爲我謝蘇公，先歸待江沱。"
        ],
        "title": "送秦主簿赴仁和",
        "id": "f3bee6a3-5c87-428d-ad28-01bad758a5a1"
    },
    {
        "author": "范祖禹",
        "paragraphs": [
            "紫嵩清洛映重闉，舊隠荒蕪白髪新。",
            "麋鹿未能馴野性，鸞凰何敢望前塵。",
            "分班拜舞趨文陛，扈蹕賡歌紀慶辰。",
            "共助成王朝太室，慚非史佚奉明禋。"
        ],
        "title": "和錢穆父尚書蒋潁叔侍郎從駕景靈宫二首  其一",
        "id": "8b694541-ea3e-47cb-a7f0-47c95ce496e1"
    },
    {
        "author": "范祖禹",
        "paragraphs": [
            "寝廟威神挾正元，初晨天仗下端門。",
            "寒生碧瓦氣葱鬱，日麗琱輿景晏温。",
            "霜露感時知世遠，星辰拱極見君尊。",
            "自憐多病思歸客，唯有山川役夢魂。"
        ],
        "title": "和錢穆父尚書蒋潁叔侍郎從駕景靈宫二首  其二",
        "id": "53727cb4-1f2a-486b-963f-c642fbb9d0fd"
    },
    {
        "author": "范祖禹",
        "paragraphs": [
            "端溪千仞涵明星，虢山木古藏陰靈。",
            "蘇公贈我此二寶，使我坐卧瞻雲屏。",
            "我觀天地間，有物皆流形。",
            "或從清空入幽谷，中夜隕石翻堦蓂。",
            "齊諧志怪不能狀，欲說但恐同優伶。",
            "公遊浙江探禹穴，長嘯宇宙臨滄溟。",
            "手攀天河弄星月，醉落大筆還微醒。",
            "故分星月入我室，光照窗户風生庭。",
            "長林偃絕壁，晚色寒青冥。",
            "似聞洪濤卷萬木，直榦不折當風霆。",
            "玄雲欲落雪，夜久孤燈熒。",
            "報贈愧無青玉案，苦吟徒使鬼神聽。"
        ],
        "title": "子瞻尚書惠涵星硯月石風林屏作歌以送之賦十二韻以謝",
        "id": "f3200bee-64a0-499f-916d-3d2d5a5add05"
    },
    {
        "author": "范祖禹",
        "paragraphs": [
            "詩書謀帥得豪英，去擁洮河十萬兵。",
            "舒卷風雲爲號令，笑談樽爼是功名。",
            "胡塵不近彈筝峽，漢月長懸細柳營。",
            "莫謂安邉無上策，農桑千里見昇平。"
        ],
        "title": "送蒋潁叔赴熙州",
        "id": "369cec55-436b-4b35-9196-7992435209de"
    },
    {
        "author": "范祖禹",
        "paragraphs": [
            "天上星弧日射狼，副車衣袂得餘香。",
            "朔雲曾落雙鵰羽，遼海将歸萬里航。",
            "酒灔堯觴賓已醉，春廻漢苑漏初長。",
            "何郎拜舞恩波渥，花簇金鞍道路光。"
        ],
        "title": "和王都尉押高麗人燕射北園",
        "id": "d8b64e4e-7889-4cad-acb3-95dcef0e415c"
    },
    {
        "author": "范祖禹",
        "paragraphs": [
            "禹平洪流錫玄圭，班于羣神朝會稽。",
            "遼東飛煙過滄海，徂徠古氣臨天齊。",
            "丹砂化出黄金鼎，雄麝焚身何噬臍。",
            "魚膠清堅豈易致，燕支山北隨佩觿。",
            "雙龍蛇蟠戲缺月，吳軍破甲光水犀。",
            "黑雲如輪起端溪，揮灑倐忽奔鯨鯢。",
            "先生海內文章伯，窮年蒿目憂黔黎。",
            "玉堂新製自心巧，想見星象躔寶奎。",
            "落毫無脛走珠玉，雨雹霽止垂虹蜺。",
            "陋儒窮經脣欲腐，石室汗簡空沈迷。",
            "眼昏畫紙僅成字，何異月闇投玻瓈。",
            "唯當藏作篋中寶，併荷蓑笠歸鋤犂。"
        ],
        "title": "謝子瞻尚書惠墨端溪硯二首 墨",
        "id": "d6e6a009-07ea-4922-906f-dad069cdffe2"
    },
    {
        "author": "范祖禹",
        "paragraphs": [
            "端溪清冥幾千尺，玄潭噴雲嘘紫石。",
            "層空飛溜瀉珠璣，大古陰崖摧霹靂。",
            "翦裁巖屏作風字，琢磨水鏡成月魄。",
            "似聞松上颼颼聲，一洗塵埃傾七澤。",
            "先生毎思窮禹穴，東叱天吳掛帆席。",
            "山祗水若獻幽寶，贈我不啻千金璧。",
            "玉堂金井汲寒泉，坐視青天浸虚碧。",
            "豈知来從海嶠外，鳥道穿雲下絕壁。",
            "嗟我本是山中人，慚無詞藻對卿客。",
            "鄉人子雲思奇苦，終老漢庭長執戟。",
            "至今舊宅有墨池，何怪著書玄尚白。",
            "行當提攜返敝廬，更廣牢愁弔遺迹。"
        ],
        "title": "謝子瞻尚書惠墨端溪硯二首 端溪硯",
        "id": "99d23fed-0443-414c-8fee-45cade2d8002"
    },
    {
        "author": "范祖禹",
        "paragraphs": [
            "舊廬風雨暗柴荆，丘壑元無紱冕情。",
            "一紀周南陪太史，八年書殿厠桓榮。",
            "陳編豈待傷麟止，藻思那能倚馬成。",
            "空愧朱衣華髪吏，玉堂三世見題名。"
        ],
        "title": "初到玉堂",
        "id": "4aef5dba-183c-4031-b8a6-7103ec082822"
    },
    {
        "author": "范祖禹",
        "paragraphs": [
            "雨冷絺衣初覺單，清秋寓直玉堂寒。",
            "濛濛宿霧昏鳷鵲，獵獵光風轉蕙蘭。",
            "蘚積書筠塵不落，雲生硯水墨無乾。",
            "十年曾向伊川卧，長憶閒中夢寐安。"
        ],
        "title": "翰林寓直",
        "id": "c14aec74-b17b-40dc-9984-0d07fa644ed0"
    },
    {
        "author": "范祖禹",
        "paragraphs": [
            "銀河秋瀉月明中，雲卷風吹下碧空。",
            "終夕玉堂魂夢冷，蜀江聲繞水晶宫。"
        ],
        "title": "夜直聞御溝聲",
        "id": "995a4cd7-c394-4b24-b6fc-c30ce1a94521"
    },
    {
        "author": "范祖禹",
        "paragraphs": [
            "憶昔仁皇憑玉几，延和春晝神龍起。",
            "赭袍黄傘放諸生，却下紅簾半天裏。",
            "君爲第二驚衆人，愧我非才居後塵。",
            "題名桂籍皆年少，有似鶴鴻毛羽新。",
            "爾来四朝三十載，相逢何怪容顔改。",
            "昭陵拱木鬱參天，麟閣名臣幾人在。",
            "侍從同登白玉除，毎思夙昔夢華胥。",
            "君今出作八州牧，千里旌旗引舳艫。",
            "淮陽卧治豈當久，宣室夜召終非踈。",
            "下車先表崔節婦，助我汗簡成新書。"
        ],
        "title": "送陳元輿侍御赴廬江",
        "id": "0cb9214c-9d8f-41b5-b17f-3c31b912562d"
    },
    {
        "author": "范祖禹",
        "paragraphs": [
            "銀雲櫛櫛王堂明，奩鏡初開六合驚。",
            "天卷纎毫光不隔，風收萬籟夜無聲。",
            "蓬萊想像皆雲氣，宫殿虚無盡水精。",
            "一夕夢飛雙劍外，已疑身到雪山清。"
        ],
        "title": "八月十一日夜玉堂對月",
        "id": "8ac09bd9-a743-4c40-9680-a1e4e20cafa8"
    },
    {
        "author": "范祖禹",
        "paragraphs": [
            "山行水逶迤，鬱屈如盤龍。",
            "緣谿夾修竹，被嶺多長松。",
            "懸門倚巖石，終日對青峰。",
            "初仕昔爲宰，讀書過三冬。",
            "忘機狎鷗鳥，勸稼親老農。",
            "訟庭可羅雀，銅印蒼蘚封。",
            "爾来三十年，夢想幽人蹤。",
            "風塵京洛間，邑子或相逢。",
            "晚歲上玉堂，天門深九重。",
            "緬思寒潭碧，一洗我心胸。",
            "送子西南歸，恨無羽翼從。",
            "爲我謝邦人，今愧白髪容。"
        ],
        "title": "送七主簿赴龍水",
        "id": "2f04cbf7-3a79-4260-936b-f2ead9249306"
    },
    {
        "author": "范祖禹",
        "paragraphs": [
            "蘇公滄洲趣，日夕懐山陰。",
            "公堂植珍木，寄夢天姥岑。",
            "亭亭碧玉榦，氣象俯喬林。",
            "雷霆已難拔，霜雪何敢侵。",
            "蒼皮卷鱗甲，細葉抽鋒鍼。",
            "稍出珊瑚枝，中含笙磬音。",
            "鸞鳯待棲息，詎肯容凡禽。",
            "西風蕩積雨，畏日方流金。",
            "潭潭宗伯府，窈窕巖谷深。",
            "北窗卧羲皇，笑語合朋簮。",
            "蒼生望安石，出處本無心。",
            "萬象入毫端，四溟納胸襟。",
            "文房爼豆列，武庫矛戟森。",
            "甘棠愛召伯，勿使螻蟻尋。",
            "世俗多貴遠，豈知古猶今。",
            "他年老東山，應記梁父吟。"
        ],
        "title": "和子瞻尚書儀曹北軒種栝",
        "id": "3f18feb2-655d-4c78-80a8-1889c002722b"
    },
    {
        "author": "范祖禹",
        "paragraphs": [
            "門生猶記鑿龍登，載酒東堂命友朋。",
            "終日清談陪几杖，赤松况是坐禪僧。"
        ],
        "title": "吏部彭侍郎召會馮少師園亭即席賦詩",
        "id": "4b9e713c-d5f7-4587-96be-8781643832dd"
    },
    {
        "author": "范祖禹",
        "paragraphs": [
            "多病心牢落，驚秋髩颯然。",
            "風乾桐葉地，雨冷菊花天。",
            "舊隠荒江漢，新居俯澗瀍。",
            "西都長夢想，何日賦歸田。"
        ],
        "title": "多病",
        "id": "cecd44fa-9533-47a1-ab1d-58d58f266ffd"
    },
    {
        "author": "范祖禹",
        "paragraphs": [
            "白髪宜新酒，黄花似去年。",
            "懐歸雙劍路，極望九秋天。",
            "喬木西山外，觚稜北斗邉。",
            "遥知行樂處，藥市隠真仙。"
        ],
        "title": "九日寄諸弟",
        "id": "d59b5a4e-6ed5-42be-ae79-1b75263120b8"
    },
    {
        "author": "范祖禹",
        "paragraphs": [
            "綵旆藍輿訪隠扃，雲松雪竹想儀形。",
            "函關應望真人氣，傅野今無處士星。",
            "猶憶九臯聞鶴唳，徒勞雙目送鴻冥。",
            "将迴俗駕頻搔首，深愧山文舊勒銘。"
        ],
        "title": "挽歌詞",
        "id": "98157f89-1aca-4b45-8064-6171aa23eb0d"
    },
    {
        "author": "范祖禹",
        "paragraphs": [
            "京華驛候遠，楚越山川分。",
            "心馳桂江水，夢繞蒼梧雲。",
            "夕與木石居，朝遊麋鹿羣。",
            "聖治踰繩契，皇明軼華勲。",
            "炎陬暨海表，休氣塞無垠。",
            "羈臣此幽縶，何以答恩勤。"
        ],
        "title": "永州作",
        "id": "2432e3ba-abe0-4758-aae7-ef9cce78a126"
    },
    {
        "author": "范祖禹",
        "paragraphs": [
            "任姒基王迹，塗莘首化風。",
            "德超千古上，治定九年中。",
            "日月無私照，乾坤不宰功。",
            "寧神登太室，永佑宋無窮。"
        ],
        "title": "御製太皇太后挽詞四首  其一",
        "id": "6f92cc39-c586-4e4e-96db-cc5a78a68904"
    },
    {
        "author": "范祖禹",
        "paragraphs": [
            "定策元豐末，勞謙聖烈光。",
            "外家深自抑，俊德盡明揚。",
            "恭儉隆三世，寛仁覆萬方。",
            "功成身不處，仙駕白雲鄉。"
        ],
        "title": "御製太皇太后挽詞四首  其二",
        "id": "6b4be46d-5299-4d64-a69f-93bf33aa4070"
    },
    {
        "author": "范祖禹",
        "paragraphs": [
            "天祐周邦世世仁，篤生文母濟斯民。",
            "嗣徽慈后光宗祖，配極英皇育聖神。",
            "崇慶垂衣寧寶座，延和負扆翊沖人。",
            "長言永慕遵遺訓，要在齊家與正身。"
        ],
        "title": "御製太皇太后挽詞四首  其三",
        "id": "221a2ef3-9827-4927-8b42-7f5dcf8e5508"
    },
    {
        "author": "范祖禹",
        "paragraphs": [
            "八荒同軌壽原成，雨露俄悲歲律更。",
            "曉日曈曨開鳳翣，春風縹緲轉龍旌。",
            "晨朝尚想趨金殿，颷馭難留返玉京。",
            "寶冊形容雖四字，誰知盛德莫能名。"
        ],
        "title": "御製太皇太后挽詞四首  其四",
        "id": "beadbb14-c19e-4c8d-8097-b276ed4db9cc"
    },
    {
        "author": "范祖禹",
        "paragraphs": [
            "誕保天基命，光開帝永圗。",
            "軒星臨斗極，堯日上雲衢。",
            "美化形風雅，成功入典謨。",
            "羣生何以報，損壽濟寰區。"
        ],
        "title": "太皇太后挽詞二首  其一",
        "id": "2b7fcdd6-afd5-41d6-b6f4-4874ea91e944"
    },
    {
        "author": "范祖禹",
        "paragraphs": [
            "授几咨元老，垂帷攬衆賢。",
            "舜功成二十，周士得三千。",
            "德澤流終古，規摹遺億年。",
            "寧唯照彤史，石室爛青編。"
        ],
        "title": "太皇太后挽詞二首  其二",
        "id": "0cc25899-d656-4b86-9028-ccdf32128d8a"
    },
    {
        "author": "范祖禹",
        "paragraphs": [
            "九載扶皇業，三朝賴母儀。",
            "成乾功不有，並日照無私。",
            "天上軒星暗，人間薤露悲。",
            "君王自仁孝，舊典奉元龜。"
        ],
        "title": "又三首  其一",
        "id": "35f0f069-772a-403e-bd51-529756999f53"
    },
    {
        "author": "范祖禹",
        "paragraphs": [
            "治道初無事，齊家與正身。",
            "練繒躬至儉，行葦被深仁。",
            "受册辭隆禮，爲霖屬老臣。",
            "太平遺德在，白首泣堯民。"
        ],
        "title": "又三首  其二",
        "id": "18bb3624-524f-4539-9968-eefaa67c08be"
    },
    {
        "author": "范祖禹",
        "paragraphs": [
            "能助君成聖，惟知諫必從。",
            "徽音推二后，盛治見三宗。",
            "虚扆翔丹鳳，仙輴駕玉龍。",
            "凄凉厚陵路，墓木拱高峰。"
        ],
        "title": "又三首  其三",
        "id": "97428621-d9b1-4791-8537-692475c3c7e3"
    },
    {
        "author": "范祖禹",
        "paragraphs": [
            "景運光華際，洪鈞十六年。",
            "文明憲前古，禮樂被敷天。",
            "有美經邦業，無成載物權。",
            "君臣時契會，俯仰逐流川。"
        ],
        "title": "王岐公挽詞三首  其一",
        "id": "46da5ceb-1818-4d63-956d-6311435dfb04"
    },
    {
        "author": "范祖禹",
        "paragraphs": [
            "乘雲仙馭遠，出震帝圗新。",
            "百辟瞻元宰，繁機仗老臣。",
            "中天扶日月，拱極失星辰。",
            "終始先朝遇，勤勞至沒身。"
        ],
        "title": "王岐公挽詞三首  其二",
        "id": "3ed7e7b6-2cae-4349-93bc-9c84050ce0d5"
    },
    {
        "author": "范祖禹",
        "paragraphs": [
            "王儉風流相，岐公博贍資。",
            "敷文成國典，亮采作官師。",
            "劍佩空黄閤，音容想赤墀。",
            "元臣葬禮盛，簫吹朔風悲。"
        ],
        "title": "王岐公挽詞三首  其三",
        "id": "39f717c4-3ac6-4630-98ed-88c9972137a0"
    },
    {
        "author": "范祖禹",
        "paragraphs": [
            "聖曆當千運，天庭第一人。",
            "榮光親日月，優寵極臣鄰。",
            "賈馬推先進，夔龍接後塵。",
            "藩垣賴耆德，宣力至終身。"
        ],
        "title": "王開府挽詞三首  其一",
        "id": "2ecb6aa9-0635-4ac8-b6e8-9872528bb86c"
    },
    {
        "author": "范祖禹",
        "paragraphs": [
            "康寧五福備，出入四朝安。",
            "劍佩逼台室，旌旄登将壇。",
            "天池将浴鳳，雲漢擬驂鸞。",
            "縹緲凌霞意，今成逝水嘆。"
        ],
        "title": "王開府挽詞三首  其二",
        "id": "63aa3f10-ce48-44e4-b57a-243e9e0569b9"
    },
    {
        "author": "范祖禹",
        "paragraphs": [
            "連帥諸侯長，維師列爵隆。",
            "儀刑憲萬國，眷禮視三公。",
            "白日年華盡，浮雲世事空。",
            "九原伊洛上，松柏自悲風。"
        ],
        "title": "王開府挽詞三首  其三",
        "id": "c05878e5-ca01-4c30-8bf4-c6037ae86afd"
    },
    {
        "author": "范祖禹",
        "paragraphs": [
            "伊吕爲時耦，夷齊得聖清。",
            "精忠貫日月，至行格神明。",
            "微物霑仁澤，窮荒服德名。",
            "須知千載後，瞻仰重嵩衡。"
        ],
        "title": "司馬温公挽詞五首  其一",
        "id": "54ab1fc5-b984-4b43-b3ed-50d460471204"
    },
    {
        "author": "范祖禹",
        "paragraphs": [
            "文母扶皇運，成王紹慶基。",
            "蕭公翼左右，裴相繫安危。",
            "共恨登庸晚，俄成殄瘁悲。",
            "旂常紀勲業，長與日星垂。"
        ],
        "title": "司馬温公挽詞五首  其二",
        "id": "c826a8cb-cbdd-49ac-a687-2adb098e1d26"
    },
    {
        "author": "范祖禹",
        "paragraphs": [
            "上相經綸日，羣生化育中。",
            "初開仁壽域，重立太平功。",
            "海宇還淳俗，朝廷復古風。",
            "英靈在王室，應佑宋無窮。"
        ],
        "title": "司馬温公挽詞五首  其三",
        "id": "b533fdb0-9a26-46bc-b6a9-89546ecc5323"
    },
    {
        "author": "范祖禹",
        "paragraphs": [
            "盡瘁憂民瘼，孤忠簡聖心。",
            "忘身甘首疾，報國競分陰。",
            "天奪楊公速，人思召伯深。",
            "秋風咽笳鼓，行路泣成霖。"
        ],
        "title": "司馬温公挽詞五首  其四",
        "id": "86e725a5-bacf-4a1a-8acc-6afa5b16eec3"
    },
    {
        "author": "范祖禹",
        "paragraphs": [
            "自昔龍門峻，叨蒙國士知。",
            "紬書陪太史，問學仰宗師。",
            "一紀依林壑，千秋隔履綦。",
            "餘生愧簮紱，無路送靈輀。"
        ],
        "title": "司馬温公挽詞五首  其五",
        "id": "91e35185-fd26-490a-a2c8-e1f7d2573687"
    },
    {
        "author": "范祖禹",
        "paragraphs": [
            "孝友天生德，公忠世象賢。",
            "八元推亮采，四海入陶甄。",
            "枌社棠陰老，槐庭棣萼聨。",
            "諮詢賴黄髪，零落已重泉。"
        ],
        "title": "韓獻肅公挽詞三首  其一",
        "id": "62b09249-d7f2-4253-80e7-28ebedeb6357"
    },
    {
        "author": "范祖禹",
        "paragraphs": [
            "舜禹勤勞治，臯夔翊贊功。",
            "秉鈞瞻上宰，憲老佚三公。",
            "壽考登耆耋，哀榮備始終。",
            "凄凉潁川路，簫鼓愬南風。"
        ],
        "title": "韓獻肅公挽詞三首  其二",
        "id": "6da4a20a-655c-4fb0-b787-b005b36e546a"
    },
    {
        "author": "范祖禹",
        "paragraphs": [
            "東閣開無倦，西園宴不疲。",
            "蒼生望安石，多士美當時。",
            "功業歸青史，音容閟繐帷。",
            "烏衣門巷在，過客有餘悲。"
        ],
        "title": "韓獻肅公挽詞三首  其三",
        "id": "4bd61588-73c7-43e5-88fb-4b16b01a72bd"
    },
    {
        "author": "范祖禹",
        "paragraphs": [
            "美行商山老，高年渭水翁。",
            "政留循吏跡，家有古人風。",
            "操几門庭在，安車里巷空。",
            "子孫皆孝養，餘慶自無窮。"
        ],
        "title": "李朝議挽詞二首  其一",
        "id": "bf7d7763-cb7d-4130-ab84-0754035b0614"
    },
    {
        "author": "范祖禹",
        "paragraphs": [
            "解組紅塵外，忘機白日遲。",
            "煙霞隨步武，松竹想風姿。",
            "沇水流清範，盤山厚福基。",
            "鄉人應配社，猶恨不期頤。"
        ],
        "title": "李朝議挽詞二首  其二",
        "id": "257cb19b-441d-44b4-9899-266081ef41de"
    },
    {
        "author": "范祖禹",
        "paragraphs": [
            "西蜀文章老，中朝侍從臣。",
            "諫垣風烈在，書殿寵光新。",
            "宣室虚前席，清漳嘆病身。",
            "致君才未展，青史迹空陳。"
        ],
        "title": "鮮于諌議挽詞二首  其一",
        "id": "c4a90e44-11c7-4f92-bc08-bd7144024ce1"
    },
    {
        "author": "范祖禹",
        "paragraphs": [
            "白首方登用，忠規溢皂囊。",
            "仲山違衮職，汲黯卧淮陽。",
            "墓劍知誰掛，人琴竟兩亡。",
            "猶思挺直操，松柏凛秋霜。"
        ],
        "title": "鮮于諌議挽詞二首  其二",
        "id": "ca718811-8b90-4534-a322-86ea41e45050"
    },
    {
        "author": "范祖禹",
        "paragraphs": [
            "昔在西都日，趨庭見伯魚。",
            "金華同勸講，石室共紬書。",
            "鮑叔深知我，顔淵實喪予。",
            "衰年哭心友，忍復望靈車。"
        ],
        "title": "哭司馬公休",
        "id": "0c3d150b-e8ac-4c49-859c-ea3fbeb7ccd6"
    },
    {
        "author": "范祖禹",
        "paragraphs": [
            "巖野爲霖後，千年復有人。",
            "累朝推鯁直，二聖倚經綸。",
            "盡瘁憂民色，孤忠許國身。",
            "徐公德不變，可使俗還淳。"
        ],
        "title": "中書侍郎傅公挽詞  其一",
        "id": "7a83fa64-f5ea-40f5-91ce-94d1eccf6f0e"
    },
    {
        "author": "范祖禹",
        "paragraphs": [
            "洛社瞻賢躅，書筵繼老成。",
            "聲容陪夙昔，論議想平生。",
            "節與盤山峻，名隨沇水清。",
            "草堂空舊隠，松月爲誰明。"
        ],
        "title": "中書侍郎傅公挽詞  其二",
        "id": "e2a38b6e-925e-4118-918d-dc29657b05e4"
    },
    {
        "author": "范祖禹",
        "paragraphs": [
            "禮樂追先哲，文名動搢紳。",
            "忠勤白首節，惠愛遠州民。",
            "石室詩書在，天衢日月深。",
            "九原何所憾，有子嗣芳塵。"
        ],
        "title": "常大夫挽詞",
        "id": "c045a5a5-e9ec-49a5-919c-537f12f983ed"
    },
    {
        "author": "范祖禹",
        "paragraphs": [
            "井絡西南奥，今無處士星。",
            "天真養恬漠，世累絕塵冥。",
            "松菊陶公徑，詩書孔氏庭。",
            "傳家清訓在，潛德繼先銘。"
        ],
        "title": "王承事挽詞",
        "id": "59b07bc1-aaa8-4051-a511-e309e4f48cf8"
    },
    {
        "author": "范祖禹",
        "paragraphs": [
            "綵仗含風縹緲間，神孫當寧燕千官。",
            "太陰入夢祥初發，中嶽聞呼老更難。",
            "諸夏豐年聯係詔令，兩儀和氣入吹彈。",
            "下臣拜獻坤成樂，長奉千秋萬歲歡。"
        ],
        "title": "坤成節教坊致語口號",
        "id": "c7326f1e-67b3-4a54-86fb-cb9abe78bce8"
    },
    {
        "author": "范祖禹",
        "paragraphs": [
            "蘚色通行徑，松陰叩隱關。"
        ],
        "title": "句  其一",
        "id": "8fa033be-e9ff-4203-9409-9f6d7a562cf9"
    },
    {
        "author": "范祖禹",
        "paragraphs": [
            "上秩乾門下奠坤，玄都境界妙難論。"
        ],
        "title": "句  其二",
        "id": "bc011fc3-c688-448c-b873-122104d99e81"
    },
    {
        "author": "范祖禹",
        "paragraphs": [
            "會老名堂清穎上，禮賢開館大河濱。"
        ],
        "title": "句  其三",
        "id": "59c11bda-98cc-4090-87e5-d38f18be7fe8"
    },
    {
        "author": "舒亶",
        "paragraphs": [
            "古作重慮始，功利故能永。",
            "末俗分錐刀，往往附光影。",
            "此幾百歲餘，興廢屢動靜。",
            "七鄉十萬家，利害寄俄頃。",
            "譸張好惡曹，聒亂劇池黽。",
            "使君武陵孫，明潔水中荇。",
            "坐嘯黄堂春，獨得意外景。",
            "登臨莽蕪没，歎息民不幸。",
            "一日山水光，蕩漾出荒梗。",
            "黍禾雜菰魚，狼籍被他境。",
            "人指白鶴祠，慇懃竊有請。",
            "衣冠儼郡公，一一畫真鯁。",
            "斯人豈可作，庶用薦遺秉。",
            "公乎且勿去，何以慰鄉井。",
            "願屬丹青手，千載共觀省。"
        ],
        "title": "和馬粹老脩廣德湖",
        "id": "d1622e45-ddae-4e09-97df-d8d969b801c6"
    },
    {
        "author": "舒亶",
        "paragraphs": [
            "嗚呼王封君，心事鬼出沒。",
            "驅山截長江，化作雲水窟。",
            "旱火六月天，萬棟掛龍骨。",
            "蕭條一祠宇，像設何髣髴。",
            "破屋夜見星，漏雨濕衫笏。",
            "杯酒謝車篝，兹事恐亦忽。",
            "我聞古先王，報施必稱物。",
            "矧今崇佛宮，民力殆欲屈。",
            "豈無制作手，一爲起荒茀。",
            "李侯仁賢資，撫字良矻矻。",
            "可但清似冰，方看健如鶻。",
            "沉跡千載後，行且見披拂。",
            "陰功世易忘，遠慮俗多咈。",
            "勉哉君毋遲，斯民久已欝。"
        ],
        "tags": [
            "长江"
        ],
        "title": "題它山善政侯兼簡鄞令",
        "id": "6dd3723b-ce23-46a2-9afe-74cf8bafd032"
    },
    {
        "author": "舒亶",
        "paragraphs": [
            "南州幾萬家，舟楫江湖上。",
            "罾羅竭魚鼈，旁饜口腹養。",
            "可憐長者子，於此事脫放。",
            "藻荇被清流，春風不驚浪。",
            "直鈎亦何心，明珠豈所望。",
            "落日倚朱欄，無言獨惆悵。"
        ],
        "title": "題放生池",
        "id": "047594d4-7307-4058-b01f-c52e81347932"
    },
    {
        "author": "舒亶",
        "paragraphs": [
            "長空瑩如磨，平湖淨無滓。",
            "萬里夜寥寥，清光墮寒水。",
            "松風吹更圓，沙鳥睡不起。",
            "徒勞野猿捕，漫作玄珠比。",
            "相對倚朱欄，時有逍遥子。"
        ],
        "title": "題水月橋",
        "id": "a5b63cbf-f209-4733-ac00-1b0069e428e8"
    },
    {
        "author": "舒亶",
        "paragraphs": [
            "繆悠此投閒，邂逅如得請。",
            "終日對林僧，是樂非世境。",
            "千秋紙上塵，萬事空中影。",
            "既往悔可追，無能味何永。",
            "仍幸甘露音，時時灌吾頂。"
        ],
        "title": "遊翠岩六首  其一",
        "id": "22f31eaf-9a6e-4633-9b1f-537531f3e670"
    },
    {
        "author": "舒亶",
        "paragraphs": [
            "翠岩老禪和，欲退未容請。",
            "聊許隱堂人，先占廣軒境。",
            "高松有寒青，孤雲無定影。",
            "草煖幽澗香，鳥啼清晝永。",
            "一笑碧雲旁，未羡匡廬頂。"
        ],
        "tags": [
            "庐山"
        ],
        "title": "遊翠岩六首  其二",
        "id": "d17b1e8b-5fb7-4981-91c7-f12cdb091c3e"
    },
    {
        "author": "舒亶",
        "paragraphs": [
            "聊謝都城遊，來赴道人請。",
            "冥懐麋鹿羣，回首冠蓋境。",
            "潨瀉泉石聲，蕭森松檜影。",
            "風帽何妨頽，藜徑敢辤永。",
            "還聞鐘磬音，爲我下雲頂。"
        ],
        "title": "遊翠岩六首  其三",
        "id": "15a5c274-3ba9-4359-bb81-1ea7ad146766"
    },
    {
        "author": "舒亶",
        "paragraphs": [
            "先生盍言歸，小子願有請。",
            "由來陶淵明，結廬在人境。",
            "閒抱無絃琴，靜弄南窗影。",
            "勝事幾人知，高風千載永。",
            "何當理籃輿，步月下孤頂。"
        ],
        "title": "遊翠岩六首  其四",
        "id": "60beefc0-ff49-4788-a4d8-1496119bc3df"
    },
    {
        "author": "舒亶",
        "paragraphs": [
            "願聞海潮音，幾煩檀越請。",
            "有物還有機，無心即無境。",
            "何當雪衲身，重現水月影。",
            "高卧與世疏，孤坐共夜永。",
            "時時挂西窗，溪光照霜頂。"
        ],
        "title": "遊翠岩六首  其五",
        "id": "c40e135c-2653-4ccc-a4b9-29ea42d774d8"
    },
    {
        "author": "舒亶",
        "paragraphs": [
            "欣聞厭冥煩，頗亦謝造請。",
            "孤鶱出塵埃，勝踐得真境。",
            "萬籟發靜音，千巖度空影。",
            "無味道終憐，有役慮真永。",
            "會當立茆茨，望子蒼岑頂。"
        ],
        "title": "遊翠岩六首  其六",
        "id": "e24c2b86-2290-4a66-8723-bf72f799032c"
    },
    {
        "author": "舒亶",
        "paragraphs": [
            "太白嶄岩幾百尺，仙人一去無消息。",
            "臨雲時復倚欄干，獨看千峰萬峰碧。",
            "昨夜長鬚城裏回，報道湖上秋風來。",
            "醉園雨過月臺冷，籬根白菊看看開。",
            "却杖青藜趁流水，目送征鴻下山觜。",
            "蓬船荅浪遶叢蘆，咫尺烟汀幾萬里。",
            "忽見江頭江月白，紛紛笑語城東陌。",
            "一尊此酒一枰棋，未到懶堂猶是客。"
        ],
        "title": "再遊天童山回吳與權諸友夜集",
        "id": "0ee33ea5-1973-4a7f-a8bd-014249e3ae19"
    },
    {
        "author": "舒亶",
        "paragraphs": [
            "桃源二月春風起，是處穠華有桃李。",
            "調笑聞聲不見人，遊人只在華山裏。",
            "華山逋客來何遲，隱隱茶林隔煙水。",
            "滿眼相思寄碧雲，獨立城南望山觜。"
        ],
        "title": "遊承天望廣德湖",
        "id": "d33667a6-5378-4023-8faa-8e5a34c8ada4"
    },
    {
        "author": "舒亶",
        "paragraphs": [
            "四明山水東南表，海鼇背上三仙島。",
            "麗譙高逼斗牛寒，一曲梅花萬家曉。",
            "太守文章建安骨，爽氣冷侵寒月窟。",
            "黄堂水洗火符空，明光却擁荷囊笏。",
            "有客醉園雙鬢老，宦情文思如秋草。",
            "紫雲夢斷玉龍飛，年年送客西城道。",
            "曾是野亭同問柳，綺裘紗帽金船酒。",
            "長安宫闕九天邊，肯爲江蘺回首否。"
        ],
        "title": "送韋太守",
        "id": "635a5126-0a1a-4762-9e8e-cfaaf6fb1ef0"
    },
    {
        "author": "舒亶",
        "paragraphs": [
            "長江衮衮西南流，秋水時至狂不收。",
            "大浪似屋山欲浮，王侯神智禹所啾。",
            "萬鬼琢玉它山幽，梅梁贔屭卧龍虯。",
            "咄嗟湍駭就斂揫，巨靈縮手愚公羞。",
            "障成十里沙中洲，支分股引聽所求。",
            "赤旱稽浸民不憂，那得蟲蝗隨督郵。",
            "汙邪甌窶滿車篝，斯民飽煖何以酬。",
            "廟貌突兀寒溪頭，歲歲雞黍祠春秋。",
            "老農擊鼓稚子謳，當時人物紛雁鷗。",
            "豈無鼎食腰金儔，朽骨往往空蒿丘。",
            "姓名幾復人間留，唯侯施惠膏如油。",
            "江聲浩浩風飂飂，千古不見使人愁。",
            "拔俗萬丈山標崷，使君不減裴商州。",
            "下車百蠧隨鋤耰，一笑四境無瘡疣。",
            "天閑老步須驊騮，已聞歸作金華遊。",
            "欽賢訪古意未休，畫船載酒岸鳴騶。",
            "約我與往置脯饈，冠盖紛紛暇莫偷。",
            "搔首悵望情綢繆，我問使君亦何尤。",
            "西湖萬頃蛟龍湫，幾年荒茀今則脩。",
            "鼛鼓弗勝財不掊，長堤岌嶫高岑樓。",
            "寫有澮兮蕩有溝，餘波北注引漕舟。",
            "桑麻被野禾連疇，鶴鶴白鳥雜游鯈。",
            "菰蒲菱芡厭採搜，柳楊成幄蔭道周。",
            "耕漁呼歌羸病瘳，使君之賜侯可侔。",
            "天邊旌旆看悠悠，父老雪涕爭攀輈。",
            "地僻借恂恨無由，高文摛秀春華抽。",
            "豐碑崒嵂鑱銀鈎，千年空此留海陬。",
            "君知此日思君不，還如今日人思侯。"
        ],
        "tags": [
            "长江",
            "西湖"
        ],
        "title": "粹老使君前被召約往它山謁善政侯祠既不果以書見抵謂可歎惜并示廣德湖新記因成長句奉寄",
        "id": "a6b8769e-2eb8-435d-8910-cd1b6e0b7904"
    },
    {
        "author": "舒亶",
        "paragraphs": [
            "百粤喧譁外，三江指顧中。",
            "耕桑遺俗在，草木故城空。",
            "近澤知田美，多魚驗海豐。",
            "由來形勢地，越絕控遼東。"
        ],
        "title": "和馬粹老四明雜詩聊紀里俗耳十首  其一",
        "id": "edc76789-4976-4299-abb7-dc3819fdad57"
    },
    {
        "author": "舒亶",
        "paragraphs": [
            "澄水鋪千練，平山伏萬犀。",
            "月橋蓮棹小，春圃酒旗低。",
            "蓬島雲長在，桃源客不迷。",
            "風流未寂寞，遊屐半香泥。"
        ],
        "title": "和馬粹老四明雜詩聊紀里俗耳十首  其二",
        "id": "c83b9697-1dd4-4318-8a57-41f71ba4114a"
    },
    {
        "author": "舒亶",
        "paragraphs": [
            "御史平囚日，郎中渡母年。",
            "豐碑推筆妙，孤冢枕城偏。",
            "白鶴空寥泬，黄蒿尚蔓延。",
            "九原如可作，執馭故忻然。"
        ],
        "title": "和馬粹老四明雜詩聊紀里俗耳十首  其三",
        "id": "752cf10c-b083-410b-a966-c37ffdb2662c"
    },
    {
        "author": "舒亶",
        "paragraphs": [
            "箔蠶迎豆熟，江雪伴梅消。",
            "抵虎螯經夏，跳沙蛤趁潮。",
            "酒甖雙印貴，藥肆萬金饒。",
            "未覺西風遠，三溪好採樵。"
        ],
        "title": "和馬粹老四明雜詩聊紀里俗耳十首  其四",
        "id": "0aa2816d-70fc-4b86-9e44-012b0b0b3da8"
    },
    {
        "author": "舒亶",
        "paragraphs": [
            "巷陌隨橋曲，閭閻占水窮。",
            "郡樓孤嶺對，市港兩潮通。",
            "春暖雞鳴嶴，秋寒鴨信風。",
            "家家人富足，擊壤與吾同。"
        ],
        "title": "和馬粹老四明雜詩聊紀里俗耳十首  其五",
        "id": "7e3e2942-dfb2-4650-8f8c-3943805d23aa"
    },
    {
        "author": "舒亶",
        "paragraphs": [
            "歲熟禾論{禾/朿}，人歸夜擊鐘。",
            "金澄沙底水，龍卧井邊峰。",
            "香火常存社，漁鹽每奪農。",
            "年来縑帛賤，砧杵萬家舂。"
        ],
        "title": "和馬粹老四明雜詩聊紀里俗耳十首  其六",
        "id": "9b71a52f-6ec8-47c7-adb2-4d40414f8705"
    },
    {
        "author": "舒亶",
        "paragraphs": [
            "稻飯雪飜白，魚羮金鬬黄。",
            "鮚埼千蚌熟，花嶼一村香。",
            "海近春蒸濕，湖靈夜放光。",
            "北窗休寄傲，大隱即吾鄉。"
        ],
        "title": "和馬粹老四明雜詩聊紀里俗耳十首  其七",
        "id": "f769731f-41bf-48bb-a5db-78c7e5f999d6"
    },
    {
        "author": "舒亶",
        "paragraphs": [
            "禽孝傳居俗，風癡動浹旬。",
            "靈鰻旱天雨，聖米歉年蓴。",
            "江漲長如海，冬温恰似春。",
            "雞豚追伏臘，行路亦情親。"
        ],
        "title": "和馬粹老四明雜詩聊紀里俗耳十首  其八",
        "id": "191faba1-c34e-44a7-afa5-764100b1f0ac"
    },
    {
        "author": "舒亶",
        "paragraphs": [
            "佛磬雲中寺，樵歌郭裏湖。",
            "城居蔭楊柳，野冦息萑蒲。",
            "巫語傳盃珓，漁蓑入畫圖。",
            "幽香滿花谷，不趁雪霜枯。"
        ],
        "title": "和馬粹老四明雜詩聊紀里俗耳十首  其九",
        "id": "3c69c2fa-0fb1-413b-8df5-003ffa3ae5b8"
    },
    {
        "author": "舒亶",
        "paragraphs": [
            "蓮閣紅堪掣，蘭池靜不流。",
            "梯航紛絕徼，冠蓋錯中州。",
            "草市朝朝合，沙城歲歲脩。",
            "兩前茶更好，半属賈船收。"
        ],
        "title": "和馬粹老四明雜詩聊紀里俗耳十首  其一○",
        "id": "25e26a3c-333b-45df-8092-a46031658778"
    },
    {
        "author": "舒亶",
        "paragraphs": [
            "地占靈龜背，山横小嶼頭。",
            "一橋雲借路，雙沼月分秋。",
            "竹影摇虚室，松烟著曉樓。",
            "殘鐘誰共聽，空籟更颼颼。"
        ],
        "title": "題福源院",
        "id": "298e7e89-e75e-48a6-ad89-911a02b36a1d"
    },
    {
        "author": "舒亶",
        "paragraphs": [
            "竹砌緣寒渚，松蹊藉緑苔。",
            "樓臺隔林見，花木带雲開。",
            "溪旱常流水，峰青自隱雷。",
            "月華？萬頃，誰掉酒船來。"
        ],
        "title": "題尊教院",
        "id": "321317bf-7146-4cca-b8d5-38bd3af3b3da"
    },
    {
        "author": "舒亶",
        "paragraphs": [
            "龍護空堂鉢，雲籠古殿燈。",
            "經窗僧待月，茶井客敲冰。",
            "驚雁回峰影，疏星亞塔層。",
            "心清更無睡，未羡杜郎能。"
        ],
        "title": "香山野步二首  其一",
        "id": "612f0365-ab0b-4077-86bc-7546dd5d7e9e"
    },
    {
        "author": "舒亶",
        "paragraphs": [
            "空澗寒探月，高齋客聚星。",
            "霜分破窗白，山獻隔簾青。",
            "窺水知僧定，占雲識地靈。",
            "時時驚鶴夢，木葉下危亭。"
        ],
        "title": "香山野步二首  其二",
        "id": "2a917d8c-488f-4e96-9947-bc2bc82f08aa"
    },
    {
        "author": "舒亶",
        "paragraphs": [
            "曾是談經一草堂，千年金碧欲飛颺。",
            "頂峰有路青天近，絕壑無塵赤日涼。",
            "月底露驚猿鶴夢，雲中風動薜蘿香。",
            "芝𥰭茶竈平生念，遥謝仙人白羽觴。"
        ],
        "title": "和遊棲真寺見寄",
        "id": "31a9c238-d775-4236-812d-7e45b4ea411a"
    },
    {
        "author": "舒亶",
        "paragraphs": [
            "金碧樓臺閣暮烟，彩虹雙影卧漪漣。",
            "雲鋪物外無塵地，月滿人間不夜天。",
            "細柳千門維畫舸，華燈兩岸度鳴？清狂亦有黄冠客，不負仙人載酒船。"
        ],
        "tags": [
            "西湖"
        ],
        "title": "和西湖即席二首  其一",
        "id": "b7323490-2c4b-4faf-b459-1f8025de1a6f"
    },
    {
        "author": "舒亶",
        "paragraphs": [
            "十洲風籟韻笙簫，疑有仙人燕碧桃。",
            "影逼銀河星半墮，氣吞月窟兎爭豪。",
            "九秋波浪沙鷗狎，萬古聲名釣艇高。",
            "却恨何須明似鏡，空令志士泣霜毛。"
        ],
        "tags": [
            "西湖"
        ],
        "title": "和西湖即席二首  其二",
        "id": "5d2d6c45-85d7-4d49-93e0-4b806127ff0e"
    },
    {
        "author": "舒亶",
        "paragraphs": [
            "何人仗錫過千峰，雨裏風烟轉不窮。",
            "暗壑水聲清決決，深巖花氣濕濛濛。",
            "遥知雪嶺開亭近，舊說雲鄉有路通。",
            "自恨青鞋踏城郭，仙遊長在夢魂中。"
        ],
        "title": "雨中遊仗錫",
        "id": "61cc3b19-b412-4f05-af66-400e7531eeba"
    },
    {
        "author": "舒亶",
        "paragraphs": [
            "去路鶱騰逼紫霄，何年鳬舄墮王喬。",
            "暗峰藏雨皆龍窟，靈草含霜半藥苗。",
            "已覺山衣雲撲撲，還疑風鬢雪瀟瀟。",
            "捫蘿更上岧嶤頂，下視滄溟百水潮。"
        ],
        "title": "遊雲湖過香山偶成二首  其一",
        "id": "5fb3f3c2-d228-4871-8600-e3119e06224c"
    },
    {
        "author": "舒亶",
        "paragraphs": [
            "塵境回頭隔聖凡，參差疊嶂巧如鑱。",
            "歸雲墮碧粘僧屐，落葉飄紅上客衫。",
            "果熟遥看猿渡澗，風號定想虎離岩。",
            "長天自有無窮景，未信西岡日半銜。"
        ],
        "title": "遊雲湖過香山偶成二首  其二",
        "id": "d6cd8921-d769-44da-b88e-9b2e142e931d"
    },
    {
        "author": "舒亶",
        "paragraphs": [
            "塢雲過雨翠成堆，天淡平湖一鑑開。",
            "萬木號風韻絲竹，千峰带月上池臺。",
            "靜無俗駕金鋪地，閒有高人玉滿盃。",
            "聞道碧桃看欲發，劉郎何事不歸來。"
        ],
        "title": "和劉誼翁留題惠安二首  其一",
        "id": "51a6bbe3-2583-4671-8f61-00689cf05d28"
    },
    {
        "author": "舒亶",
        "paragraphs": [
            "十里松行翠插天，暗溪嫩草尚芊綿。",
            "笙歌自滿蕭郎宅，琴鶴空隨賀老船。",
            "未分舊遊雲寂寞，遥知歸夢蝶聮翩。",
            "故山幸好宜回首，還見人間換一年。"
        ],
        "title": "和劉誼翁留題惠安二首  其二",
        "id": "58792bb3-b4c4-4f87-b5fc-820d65fba93b"
    },
    {
        "author": "舒亶",
        "paragraphs": [
            "洗出烟華紫翠匀，再将絕景付重闉。",
            "千山有影螺垂地，一水無塵鏡照人。",
            "香濺釣筒萍雨夜，緑摇花塢柳風春。",
            "杖藜盡日滄浪興，時有幽人岸白綸。"
        ],
        "tags": [
            "西湖"
        ],
        "title": "和新開西湖十洲之什",
        "id": "54f91309-5f1a-48e4-b968-d7598fd3f32f"
    },
    {
        "author": "舒亶",
        "paragraphs": [
            "緑玉手持尋五嶽，正應未識海邊洲。",
            "倚欄花木參差見，對岸笙歌次第遊。",
            "烟霽多疑九峰曉，波平全勝六鼇浮。",
            "仙風坐隔紅塵路，消得丹青詫此州。"
        ],
        "title": "秋宴十洲閣",
        "id": "e87cd99c-003b-4cca-b0e9-529003989ca6"
    },
    {
        "author": "舒亶",
        "paragraphs": [
            "參天松柏緑陰陰，古佛巖前一路深。",
            "猿鳥不驚如有舊，雲山相對自無心。",
            "數泓寒水雲藏雨，十里輕沙地布金。",
            "杖屨更知非世境，上方日日海潮音。"
        ],
        "title": "和樓試可遊育王",
        "id": "d81bc20d-6631-4bca-a8aa-3038705b9b9c"
    },
    {
        "author": "舒亶",
        "paragraphs": [
            "地吞越絕海分深，渺渺平流萬馬駸。",
            "早晚渡江潮有信，往來鷗鳥客無心。",
            "寒空倒影千山動，暖日澄波萬籟沉。",
            "安用魚龍閒養鬛，平時春雨自成霖。"
        ],
        "title": "題鄞江",
        "id": "78b14e70-7dde-48ce-92e0-a4ef71da82be"
    },
    {
        "author": "舒亶",
        "paragraphs": [
            "石眼雙開白欲漫，潺湲更傍碧琅玕。",
            "地饒爽氣全無滓，天借靈源兩不乾。",
            "曉月自分雲外潤，午茶誰鬬雪中寒。",
            "孝先多睡相如渇，始把清甘乞取看。"
        ],
        "title": "題西山雙乳泉",
        "id": "51668b46-aaa5-4bbd-a8b1-3b515c3d5689"
    },
    {
        "author": "舒亶",
        "paragraphs": [
            "繞塔想曾隨白馬，蟠泥故復傍金沙。",
            "旱天霹靂長平地，樂歲汚邪每滿車。",
            "受賜由來千里境，論封消得萬人家。",
            "朱門便是金塗榜，未負風雲在一涯。"
        ],
        "title": "題靈鰻廟三首  其一",
        "id": "534efbd9-b9a6-4f98-93ec-053575574507"
    },
    {
        "author": "舒亶",
        "paragraphs": [
            "絕境朱丹新棟宇，深山靈響雜蚖蛇。",
            "黄金地底應千歲，甘雨人間幾萬家。",
            "西域不勞方士咒，南州重識使君車。",
            "老農争賽豐年社，古木蕭蕭自曉鴉。"
        ],
        "title": "題靈鰻廟三首  其二",
        "id": "c89a51dd-ef50-4c23-bd74-59f6acf8c8c4"
    },
    {
        "author": "舒亶",
        "paragraphs": [
            "亘古人間蒙潤澤，數泓雲底貯清泠。",
            "功将名並山無泐，道與人尊地轉靈。",
            "曉殿千家供香火，旱天萬里入風霆。",
            "誰知别有醍醐味，行路憧憧半未醒。"
        ],
        "title": "題靈鰻廟三首  其三",
        "id": "4bb2b5a3-16cb-4061-89c9-c6562f800982"
    },
    {
        "author": "舒亶",
        "paragraphs": [
            "千古神僧舊石扃，清風如在地還靈。",
            "溪形偃月無窮碧，山氣當雲不改青。",
            "葉熟猿猱時嘯聚，錫飛岩穴尚芳馨。",
            "西來祖意誰人問，老柏森森翠滿庭。"
        ],
        "title": "題香山湯禪師",
        "id": "7b7a2be1-c81f-467c-9d85-bcd01df01d83"
    },
    {
        "author": "舒亶",
        "paragraphs": [
            "由來去住不相關，贏得隨緣到處閒。",
            "笑出海雲飛一錫，行分江月過千山。",
            "微言定許誰人叩，勝事偏於俗士慳。",
            "咫尺蒙堂隔霄壤，城東搔首只空還。"
        ],
        "title": "題蒙堂",
        "id": "f736161b-a31e-4148-9612-66decc58b410"
    },
    {
        "author": "舒亶",
        "paragraphs": [
            "别移寶所出埃塵，無限金光欲照人。",
            "斤斧不驚龍象伏，棟梁特地水雲新。",
            "千峰坐斷人間路，一榻分來月裏身。",
            "更看須彌師子座，未饒摩詰妙通神。"
        ],
        "title": "題翠巖丈室",
        "id": "06931def-2b23-42b3-9538-ffe96288723e"
    },
    {
        "author": "舒亶",
        "paragraphs": [
            "郢匠猶來巧運斤，清光那復隔纎塵。",
            "九秋萬里雲頭路，半夜千峰頂上人。",
            "坐見乾坤入肝膽，陡驚草木亦精神。",
            "應憐赤水尋珠客，白日茫茫尚問津。"
        ],
        "title": "題明月堂",
        "id": "672650ed-61bb-480f-bd00-59b6ad097055"
    },
    {
        "author": "舒亶",
        "paragraphs": [
            "何人縮地海東偏，靈嶽分來不計年。",
            "幾見彩雲争照日，真疑仙掌欲擎天。",
            "依稀故國松千尺，迤邐前山石一拳。",
            "四面開軒看不足，老僧時立碧溪前。"
        ],
        "title": "題五峰兼簡英禪師",
        "id": "22dec89d-3d20-463b-836e-caddc56d9bee"
    },
    {
        "author": "舒亶",
        "paragraphs": [
            "日日青鞋踏白沙，未應泛艇即靈槎。",
            "雨溪清越鳴哀玉，風蔓蜿蜒動暗蛇。",
            "曉潤芝𥰭挑秀茁，午香茶竈煑蒼芽。",
            "玲瓏仙客知何在，千古烟霞自一家。"
        ],
        "title": "題天童",
        "id": "3a9ba8c5-374e-4b40-825f-a89b5d244242"
    },
    {
        "author": "舒亶",
        "paragraphs": [
            "休話人間我獨尊，何妨廛肆且隨羣。",
            "乞錢往往多空手，問路時時向白雲。",
            "壁上形容圖尚在，囊中氣味許誰分。",
            "分明提起無人問，欲會應須眼裏聞。"
        ],
        "title": "題布袋和尚",
        "id": "9d0b1d84-4857-4a93-b521-0d9bb9c7ad1f"
    },
    {
        "author": "舒亶",
        "paragraphs": [
            "危樓清迥立江風，紫邏紅旗落日中。",
            "暑雨澗溪來浩蕩，暮烟洲渚隔朦朧。",
            "歡聲不厭重城近，霽色遥知秀野豐。",
            "滄海一時傳麗句，天才真是杜陵翁。"
        ],
        "title": "題靈橋門",
        "id": "e0c964e5-ec19-41ea-b607-d5655c381f79"
    },
    {
        "author": "舒亶",
        "paragraphs": [
            "暖吹紅紫上青枝，掠水風煙巧自持。",
            "蜂蝶鸕鷀各芳意，錦囊消得探春詩。"
        ],
        "tags": [
            "西湖"
        ],
        "title": "和劉珵西湖十洲 花嶼",
        "id": "d6876796-c6f5-4173-8651-60d0de0cb20b"
    },
    {
        "author": "舒亶",
        "paragraphs": [
            "小雨如酥露乍晞，嶼花汀柳自相依。",
            "畫橋不礙尋春屐，誰傍煙波拾翠歸。"
        ],
        "tags": [
            "西湖"
        ],
        "title": "和劉珵西湖十洲 芳草洲",
        "id": "7049871e-0190-4382-901a-f33d8ddbb4af"
    },
    {
        "author": "舒亶",
        "paragraphs": [
            "困倚滄波綠卻搖，冷煙疏雨共蕭條。",
            "誰將輕薄嬌春態，強拂人頭向市橋。"
        ],
        "tags": [
            "西湖"
        ],
        "title": "和劉珵西湖十洲 柳汀",
        "id": "b8d1a43f-e63f-461a-a40f-2f03426b5778"
    },
    {
        "author": "舒亶",
        "paragraphs": [
            "欲問葛陂安在哉，端疑波底化龍來。",
            "子猷此興君知否，小徑何妨卷竹開。"
        ],
        "tags": [
            "西湖"
        ],
        "title": "和劉珵西湖十洲 竹嶼",
        "id": "3522ed0d-c12c-4470-96e6-029353e9aa63"
    },
    {
        "author": "舒亶",
        "paragraphs": [
            "著漠寒蘆不見花，暗藏鷗鷺啄晴沙。",
            "暖風吹起渾無定，半落僧窗半落槎。"
        ],
        "tags": [
            "西湖"
        ],
        "title": "和劉珵西湖十洲 煙嶼",
        "id": "c5f602d2-a435-4243-a21e-af359923573c"
    },
    {
        "author": "舒亶",
        "paragraphs": [
            "照水橫橫蜀錦囊，年年澤國爲誰芳。",
            "朱顔自得西風意，不管清秋昨夜霜。"
        ],
        "tags": [
            "西湖"
        ],
        "title": "和劉珵西湖十洲 芙蓉洲",
        "id": "28478b1b-16c3-4736-af2a-8f6b248d56e6"
    },
    {
        "author": "舒亶",
        "paragraphs": [
            "懶對陶家酒甕開，東籬寂寞久風埃。",
            "會須結取登高客，折上龍山醉帽來。"
        ],
        "tags": [
            "西湖"
        ],
        "title": "和劉珵西湖十洲 菊花洲",
        "id": "2f4ea723-9d3c-4677-8fd1-4ac944ce848f"
    },
    {
        "author": "舒亶",
        "paragraphs": [
            "何人騎鶴上瀛洲，清影明波正九秋。",
            "吹罷玉笙端不見，滿空桂子有誰收。"
        ],
        "tags": [
            "西湖"
        ],
        "title": "和劉珵西湖十洲 月島",
        "id": "667dd885-5679-42e4-a5ce-a2f54efafdc3"
    },
    {
        "author": "舒亶",
        "paragraphs": [
            "點柳妝梅不暇裁，平波直擬湧瑤臺。",
            "釣磯葦岸知何許，幾誤漁舟夜半來。"
        ],
        "tags": [
            "西湖"
        ],
        "title": "和劉珵西湖十洲 雪汀",
        "id": "a09d501c-6180-4438-8ed6-555bc2e9cd3c"
    },
    {
        "author": "舒亶",
        "paragraphs": [
            "亭亭古幹對滄浪，雨洗風飄老吹香。",
            "晚歲何人同寂寞，水西我有讀書堂。"
        ],
        "tags": [
            "西湖"
        ],
        "title": "和劉珵西湖十洲 松島",
        "id": "f024a86a-786c-475c-81b7-18c04767ec85"
    },
    {
        "author": "舒亶",
        "paragraphs": [
            "桃源深處一招提，門對寒雲路繞溪。",
            "長使千峰光景動，未應洞裏老金雞。"
        ],
        "title": "遊翠巖山",
        "id": "c596a310-1241-4f61-9fa0-2dfb6a0d5c8c"
    },
    {
        "author": "舒亶",
        "paragraphs": [
            "萬壑聲中柏子煙，高僧日日看雲眠。",
            "當年象虎今何在，千古寒堂一鐵鞭。"
        ],
        "title": "遊大梅護聖四首  其一",
        "id": "b8d33388-c87a-451e-8942-5e2d384ddf7d"
    },
    {
        "author": "舒亶",
        "paragraphs": [
            "仙去人閒地轉靈，蛟龍合處谷風生。",
            "誰知雲霧千峰頂，長作青天霹靂聲。"
        ],
        "title": "遊大梅護聖四首  其二",
        "id": "26d9d8ee-a192-4c7d-b593-b3092cd942fc"
    },
    {
        "author": "舒亶",
        "paragraphs": [
            "流水山閒無盡時，登臨到處與心期。",
            "世人只愛桃源好，梅熟山閒怎得知。"
        ],
        "title": "遊大梅護聖四首  其三",
        "id": "e6e0df59-879a-4eb2-941c-456b2ae55182"
    },
    {
        "author": "舒亶",
        "paragraphs": [
            "雞犬同時亦上昇，赤雲今日幾人行。",
            "我來正唱昇平曲，不用山閒變姓名。"
        ],
        "title": "遊大梅護聖四首  其四",
        "id": "01bd59a3-41a2-418b-a5c0-20ca18b5aa9a"
    },
    {
        "author": "舒亶",
        "paragraphs": [
            "十里曾聞一嘯聲，當年猿鶴想猶驚。",
            "白雲不礙青天路，贏得重來攞手行。"
        ],
        "title": "遊灌頂三首  其一",
        "id": "8db3fa8b-11a5-4e79-934c-66d7ab79f6f7"
    },
    {
        "author": "舒亶",
        "paragraphs": [
            "萬松偃蹇插雲根，四面諸峰盡子孫。",
            "日日飛煙雲霧斂，不妨掌上看乾坤。"
        ],
        "title": "遊灌頂三首  其二",
        "id": "4c0f9c3e-22fe-422f-a0e8-6f1b69f65471"
    },
    {
        "author": "舒亶",
        "paragraphs": [
            "雪頂胡僧眼戲天，只應風月是生緣。",
            "那知坐作人間雨，千丈巖頭一道泉。"
        ],
        "title": "遊灌頂三首  其三",
        "id": "8a92fbf6-2fdd-440b-8d48-c2f7e00837a8"
    },
    {
        "author": "舒亶",
        "paragraphs": [
            "叱咤滄溟雪浪空，鯨鯢騎去杳亡蹤。",
            "鍊丹井畔春蕭索，知在蓬萊第幾重。"
        ],
        "title": "歸郡書金峨二首  其一",
        "id": "371def21-9642-447d-b4df-723d0784e561"
    },
    {
        "author": "舒亶",
        "paragraphs": [
            "又入西湖醉過春，嶺頭猿鶴幾時聞。",
            "無端雨意隨人去，直恐衣巾盡是雲。"
        ],
        "tags": [
            "西湖"
        ],
        "title": "歸郡書金峨二首  其二",
        "id": "78c87d8e-0165-48f4-b070-2089211144f6"
    },
    {
        "author": "舒亶",
        "paragraphs": [
            "萬箇松杉一顆珠，老僧心手最工夫。",
            "冷光長在千峰頂，誰道人間夜月孤。"
        ],
        "title": "含珠林",
        "id": "809d3b12-8634-449d-a960-3799e154e29f"
    },
    {
        "author": "舒亶",
        "paragraphs": [
            "等是人間出世人，數他珍寶信非珍。",
            "茫茫白日誰回首，此處元無一點塵。"
        ],
        "title": "題天王院內鑑堂",
        "id": "6dfee925-c6b4-4557-919c-f4f5faabdaad"
    },
    {
        "author": "舒亶",
        "paragraphs": [
            "蒼巖赤壁聳崎嶔，長者何年爲布金。",
            "卻憶樵風生乳竇，萬松回合兩龍吟。"
        ],
        "title": "題福勝院",
        "id": "6f45c918-ee59-492f-ae71-d455a45b1419"
    },
    {
        "author": "舒亶",
        "paragraphs": [
            "吹落清香縹緲風，樓臺彷彿水邊紅。",
            "人間誰是丹青手，畫取春湖細雨中。"
        ],
        "title": "湖心寺偶書",
        "id": "67e52548-f90d-47f4-9e44-b5e5433b5464"
    },
    {
        "author": "舒亶",
        "paragraphs": [
            "山農未用踏溝車，一穴靈泉蔭萬家。",
            "香積從今飽檀施，會看講夜落天花。"
        ],
        "title": "題寶林院瓊闍黎房",
        "id": "cc8745fb-b1ec-4820-bdba-cdb5d0cc24d9"
    },
    {
        "author": "舒亶",
        "paragraphs": [
            "抱山重屋兩迴廊，杉檜如雲百尺長。",
            "香火它年誰第一，老師辛苦頂如霜。"
        ],
        "title": "題法喜院是院一瓦一木皆自能師手而師丈室惟布衾木枕無復長物即之坐龐眉皓頂泊然似不能言者無乃真有道者耶  其一",
        "id": "7b626f61-65fd-4122-b9ab-746ac1d08ee0"
    },
    {
        "author": "舒亶",
        "paragraphs": [
            "了無情解作攀緣，一鉢三衣只兀然。",
            "坐對青山不知老，學人休問祖師禪。"
        ],
        "title": "題法喜院是院一瓦一木皆自能師手而師丈室惟布衾木枕無復長物即之坐龐眉皓頂泊然似不能言者無乃真有道者耶  其二",
        "id": "74d6fb75-3f76-4bad-a11c-9275195a58a9"
    },
    {
        "author": "舒亶",
        "paragraphs": [
            "千峰下視盡兒孫，仙事寥寥不可聞。",
            "長作人閒三月雨，請看膚寸嶺頭雲。"
        ],
        "title": "太白峰",
        "id": "8e867057-ad98-49ac-9608-bf821afe81da"
    },
    {
        "author": "舒亶",
        "paragraphs": [
            "何年杖錫此徘徊，天上真官爲我來。",
            "芝圃鶴歸香火冷，石基空鏁舊莓苔。"
        ],
        "title": "太白庵",
        "id": "ed91b1bd-1a42-4051-8460-783245e20a00"
    },
    {
        "author": "舒亶",
        "paragraphs": [
            "詭形迥與萬山殊，空洞由來一物無。",
            "直恐虛心自天意，人間穿鑿枉工夫。"
        ],
        "title": "玲瓏巖",
        "id": "73720d0f-d279-4591-9a2a-a8d106a8dc2a"
    },
    {
        "author": "舒亶",
        "paragraphs": [
            "淵明休弄沒弦琴，混沌中含太古音。",
            "聞說幾回風雨夜，四山渾作老龍吟。"
        ],
        "title": "響石",
        "id": "6cf52bc7-b134-4fe0-a11c-4ef9f19c9d06"
    },
    {
        "author": "舒亶",
        "paragraphs": [
            "靈蹤聊寄數峰雲，雨意含雲白晝昏。",
            "不用高僧時咒鉢，一泓長貯萬家村。"
        ],
        "title": "龍池",
        "id": "0dc1d9c5-0e6c-4e0e-aff5-f4ce8d844998"
    },
    {
        "author": "舒亶",
        "paragraphs": [
            "一嘯風從空谷生，直教平地作滄溟。",
            "靈山不與江心比，誰會茶仙補水經。"
        ],
        "title": "虎跑泉",
        "id": "02ef0846-c3b7-47c1-b043-a78392b3efd5"
    },
    {
        "author": "舒亶",
        "paragraphs": [
            "蒼崖絕壁印苔痕，陳迹千年尚似新。",
            "杖履紛紛走南北，幾人不是刻舟人。"
        ],
        "title": "佛迹",
        "id": "50cfde11-292d-43be-871d-cc4ed7de3388"
    },
    {
        "author": "舒亶",
        "paragraphs": [
            "高僧終是笑憑欄，亦似無心懶出山。",
            "幾度海風吹散雨，坐看彩翠落人間。"
        ],
        "title": "臨雲閣",
        "id": "de336152-3693-4b9b-ab7c-c8ae9bf993b6"
    },
    {
        "author": "舒亶",
        "paragraphs": [
            "隔水巖花紅淺深，花邊相對語幽禽。",
            "管弦不到山閒耳，誰會憑欄此日心。"
        ],
        "title": "春樂軒",
        "id": "1f39af0f-7e30-4320-869f-b9bba65a97d6"
    },
    {
        "author": "舒亶",
        "paragraphs": [
            "雲過千溪月上時，雪蘆霜葦冷相依。",
            "正緣野性如僧癖，肯爲游魚下釣磯。"
        ],
        "title": "宿鷺亭",
        "id": "6d921bb9-09a0-4e66-a765-09d25d7da416"
    },
    {
        "author": "舒亶",
        "paragraphs": [
            "水繞陂田竹繞籬，榆錢落盡槿花稀。",
            "夕陽牛背無人臥，带得寒鴉兩兩歸。"
        ],
        "tags": [
            "乡村",
            "古诗三百首",
            "宋诗",
            "写景"
        ],
        "title": "村居",
        "id": "824023df-5fa1-48f6-a717-705cad3b5fd3"
    },
    {
        "author": "舒亶",
        "paragraphs": [
            "聞說天台太守家，全家日日在煙霞。",
            "壺中夜釀夢雲分潤，洞裏秋香玉弄花。",
            "四郭青山連市合，一江寒水抱城斜。",
            "紫芝黄鶴應相識，梅福年來鬢欲華。"
        ],
        "title": "寄台州使君五首  其一",
        "id": "15915998-0863-417f-8ea9-4829c0032b1a"
    },
    {
        "author": "舒亶",
        "paragraphs": [
            "使君家是八仙家，不負黄菁與紫霞。",
            "麥隴兒童行竹馬，月樓鼓角度梅花。",
            "彩箋吟就雲初合，玉局棋殘月半斜。",
            "聞說握蘭消息近，星郎昨夜倍光華。"
        ],
        "title": "寄台州使君五首  其二",
        "id": "66c86b98-b4d6-4be8-9cfe-db6b7163c731"
    },
    {
        "author": "舒亶",
        "paragraphs": [
            "赤城山下萬人家，隱隱煙霄隔海霞。",
            "石上仙書留鳥跡，碗中佛供落天花。",
            "參雲臺樹寒陰直，照日旌旗暖影斜。",
            "遙想鈴齋無別事，只緣風景費才華。"
        ],
        "title": "寄台州使君五首  其三",
        "id": "4b579af7-fbdd-4b5b-9b11-6c290d9bb3ea"
    },
    {
        "author": "舒亶",
        "paragraphs": [
            "幾夜驪珠落蔀家，直疑光燄映朝霞。",
            "彩毫寫就千篇賦，紅燭才燒一寸花。",
            "卓犖高情欲飛動，淋浪醉墨半欹斜。",
            "陽春白雪知難繼，捧對空驚衮繡華。"
        ],
        "title": "寄台州使君五首  其四",
        "id": "b54e42fb-12fc-43d3-be5d-f459e2562685"
    },
    {
        "author": "舒亶",
        "paragraphs": [
            "年來遊盡海邊山，獨愛青青桐柏壇。",
            "光射斗牛腰下劍，氣吞龍虎鼎中丹。",
            "白雲千疊赤城曉，黄鶴一聲華頂寒。",
            "玉簡姓名仙約在，洞天莫放酒杯乾。"
        ],
        "title": "送道士歸桐柏觀",
        "id": "9015a1d0-81e9-4d58-9c77-6f7ae938bde8"
    },
    {
        "author": "舒亶",
        "paragraphs": [
            "薦盡春園曉焙寒，靈蹤留待使君看。",
            "寒泉冷結花紋細，玉椀香收雪點乾。"
        ],
        "title": "羅漢閣煎茶供應",
        "id": "800c9878-397d-4151-91d4-762fde0f230e"
    },
    {
        "author": "舒亶",
        "paragraphs": [
            "不見風流李謫仙，彩箋誰繼碧雲篇。",
            "黄花零落芙蓉老，惟有青山似去年。"
        ],
        "title": "秋日登中山懷道人",
        "id": "02c007ea-5826-416b-bb0d-da60a8e35f31"
    },
    {
        "author": "舒亶",
        "paragraphs": [
            "門前屏障繞潺湲，付與林僧夜定還。",
            "松蓋作雲連十里，竹龍行雨出千山。",
            "白公香火蓮紅後，謝氏池塘草碧間。",
            "我亦鳳凰臺上客，圖閒卻笑未能閒。"
        ],
        "title": "題雲湖慶安院",
        "id": "d382678e-0b94-4873-9bcc-ba93a4d100f8"
    },
    {
        "author": "舒亶",
        "paragraphs": [
            "瑤池宴罷王母還，九芝飛入三仙山。",
            "空餘絳節留人間，雲封露洗無時閒。",
            "節旄落盡何斕斑，野翁提攜出茅菅。",
            "吳刀戛戛鳴雙環，截斷寒冰何潺潺。",
            "相如賦就空上林，倦遊渴病長相侵。",
            "劉伶愛酒真荒淫，狂來欲倒滄溟深。",
            "此時一嚼輕千金，壚邊何用文君琴。",
            "五斗一石安足斟，坐想毛髪生清陰。",
            "蕭瑟甘滋欲誰讓，柤梨橘柚紛殊狀。",
            "冷氣相射杯盤上，顧郎不見休惆悵。",
            "佳境到頭還不妄，詩成雖愧陽春唱，全勝乞與將軍杖。"
        ],
        "title": "詠蔗",
        "id": "57a2f41e-0c9c-4eae-9bd5-80e938895a79"
    },
    {
        "author": "舒亶",
        "paragraphs": [
            "四山煙雨收，雙沼漾晴碧。",
            "白鳥忽飛來，點破檐前色。"
        ],
        "title": "寶嚴寺",
        "id": "b104757d-956f-48bd-af25-592b7d4ac5ec"
    },
    {
        "author": "舒亶",
        "paragraphs": [
            "茅君失卻三神鶴，王母應添五色麟。",
            "草木未春花事動，乾坤不夜月華新。"
        ],
        "title": "詠雪",
        "id": "34d05471-3744-4ed2-8155-4fde71cd0924"
    },
    {
        "author": "舒亶",
        "paragraphs": [
            "霜林盡處碧溪傍，小露檀心媚夕陽。",
            "天下三春無正色，人閒一味有真香。",
            "相思誰向風前寄，趁早先從雪後芳。",
            "朝夕催人頭欲白，故園正在水雲鄉。"
        ],
        "title": "和石尉早梅二首  其一",
        "id": "b908e1bc-cdfe-472b-acca-85fca90970d7"
    },
    {
        "author": "舒亶",
        "paragraphs": [
            "依然想見故傍，半倚垣陰半向陽。",
            "短笛樓頭三弄夜，前村雪裏一枝香。",
            "可能明月來同色，不待東風已自芳。",
            "幸免杜郎傷歲暮，莫辭吟對釣漁鄉。"
        ],
        "title": "和石尉早梅二首  其二",
        "id": "9a08bdda-3854-4fa7-a583-5e70da7e3693"
    },
    {
        "author": "舒亶",
        "paragraphs": [
            "天風吹散赤城霞，染出連雲萬樹花。",
            "誤入醉鄉迷去路，旁人應笑卻還家。"
        ],
        "title": "夢入天台",
        "id": "1f752663-e5f4-4af7-a50e-040b7e5cbd11"
    },
    {
        "author": "舒亶",
        "paragraphs": [
            "不管霜毛不貸人，一年舊了一年新。",
            "山窗未曉聞山樂，可是梅花漏世春。"
        ],
        "title": "題明覺寺在在堂十二首  其一",
        "id": "13581fc9-517e-4348-bbda-ce6808f29e64"
    },
    {
        "author": "舒亶",
        "paragraphs": [
            "風吹雨腳細於絲，泠暖渾如寒食時。",
            "不待千山消盡雪，小紅已到杏花枝。"
        ],
        "title": "題明覺寺在在堂十二首  其二",
        "id": "73edeb30-c8a2-4bc1-b7d7-a6411ba1921b"
    },
    {
        "author": "舒亶",
        "paragraphs": [
            "沙溪過雨半清渾，徑石高低带雪痕。",
            "又見山農話春事，腰鎌兩兩喚兒孫。"
        ],
        "title": "題明覺寺在在堂十二首  其三",
        "id": "0071f39d-09e6-4718-a1b8-5fc3329bc72e"
    },
    {
        "author": "舒亶",
        "paragraphs": [
            "斷橋高下路橫斜，隔水人煙四五家。",
            "雨後一枝紅带雪，風流不道有巖花。"
        ],
        "title": "題明覺寺在在堂十二首  其四",
        "id": "ac9109fe-2c3c-48a4-bbdf-0c469520bfcc"
    },
    {
        "author": "舒亶",
        "paragraphs": [
            "一溪高自撲巖來，寺在巖腰水抱回。",
            "林下老僧相顧笑，柴門今始爲君開。"
        ],
        "title": "題明覺寺在在堂十二首  其五",
        "id": "bde3b0f2-7780-4248-b77c-808c47e9e258"
    },
    {
        "author": "舒亶",
        "paragraphs": [
            "高低深淺逐陰晴，一簇林巒畫不成。",
            "誰道青山怕雲點，白雲點處轉分明。"
        ],
        "title": "題明覺寺在在堂十二首  其六",
        "id": "9d8b724f-8f3c-4d35-8d5d-806c01c7df52"
    },
    {
        "author": "舒亶",
        "paragraphs": [
            "四山面面玉成圍，只許閒雲去又歸。",
            "更有小軒人不到，落花狼籍點苔衣。"
        ],
        "title": "題明覺寺在在堂十二首  其七",
        "id": "88c5de04-7eaa-405e-a0c8-3127f5f4bb26"
    },
    {
        "author": "舒亶",
        "paragraphs": [
            "只見青山無水聲，到頭耳目未全清。",
            "年來賞遍江東寺，纔入今宵睡未成。"
        ],
        "title": "題明覺寺在在堂十二首  其八",
        "id": "c1d76b75-8ad0-465a-8d30-78aa7e155f8a"
    },
    {
        "author": "舒亶",
        "paragraphs": [
            "六國干戈擅霸圖，先生談笑有工夫。",
            "不知當日縱橫夢，曾識水聲山色無。"
        ],
        "title": "題明覺寺在在堂十二首  其九",
        "id": "f009cc4e-6998-4367-9fc1-910cbdfff65c"
    },
    {
        "author": "舒亶",
        "paragraphs": [
            "榛棘叢中舊草堂，千年誰復辨興亡。",
            "纍纍付與張儀印，珍重空中一炷香。"
        ],
        "title": "題明覺寺在在堂十二首  其一○",
        "id": "f07b3ace-a367-4f6c-b360-ad62c0da7e60"
    },
    {
        "author": "舒亶",
        "paragraphs": [
            "枉將風月惱肝脾，懶復雕鐫出小詩。",
            "晝日焚香面山坐，捲簾時與夜僧棋。"
        ],
        "title": "題明覺寺在在堂十二首  其一一",
        "id": "8c0a0f86-4a21-469a-8382-456a3a2f5f7c"
    },
    {
        "author": "舒亶",
        "paragraphs": [
            "小白山前大白山，兩山強坐屬僧閒。",
            "何時卜筑三椽地，黄帽青鞋日往還。"
        ],
        "title": "題明覺寺在在堂十二首  其一二",
        "id": "0883aede-9cdb-4c16-bfe7-157416c68645"
    },
    {
        "author": "舒亶",
        "paragraphs": [
            "白雲堆裏笑呵呵，上接天衢不較多。",
            "翠鎖亭臺山月冷，香風吹裓盡莎羅。"
        ],
        "title": "上雪竇山奉慈禪院",
        "id": "fd31f5c0-b9c1-4c32-81a0-293ec7744d89"
    },
    {
        "author": "舒亶",
        "paragraphs": [
            "一峰傍倚兩山朝，雲裏龍孫響佩瑤。",
            "長與幽人發高興，不辭雨雪過溪橋。"
        ],
        "title": "題崇福禪院二首  其一",
        "id": "8b3ff373-aae9-4ff1-b907-ec9fa1408f51"
    },
    {
        "author": "舒亶",
        "paragraphs": [
            "龕燈隱隱夜初分，落果猿啼枕上聞。",
            "客夢欲成成不得，一窗殘月半床雲。"
        ],
        "title": "題崇福禪院二首  其二",
        "id": "5371d345-f420-4818-ad2c-cd70a72be800"
    },
    {
        "author": "舒亶",
        "paragraphs": [
            "十二峰頭月未央，天風吹下紫芝香。",
            "我來分得僧清致，布衲蒲團一草堂。"
        ],
        "title": "瑞巖寺",
        "id": "5b7be7dd-85d0-4c8a-ae30-01014d87cb06"
    },
    {
        "author": "舒亶",
        "paragraphs": [
            "老厭冠蓋場，萬事不掛耳。",
            "時與林閒人，靜話無生理。",
            "卻聞錢長官，只飲凈居水。",
            "使我夜不眠，燈花亦歡喜。"
        ],
        "title": "凈居寺",
        "id": "771befd7-3590-4dde-a458-cd9aff8eba5a"
    },
    {
        "author": "舒亶",
        "paragraphs": [
            "五磊峰高筆插天，長松合抱幾千年。",
            "塵氛灑落非人世，風露清明近月邊。",
            "枕上數聲敲夜磬，山前百畝起春田。",
            "我來欲步蒼苔色，不著籃輿兩兩肩。"
        ],
        "title": "登五磊山",
        "id": "b6c518fc-4729-4960-9b60-bf9dcea4fabe"
    },
    {
        "author": "舒亶",
        "paragraphs": [
            "四明太守愛西湖，想像桃源舊日圖。",
            "不放塵埃生水面，爲傳風月到皇都。",
            "花開別嶼千機錦，稻熟僯田萬斛珠。",
            "聞說兒童騎竹馬，至今昂首望通衢。"
        ],
        "tags": [
            "西湖"
        ],
        "title": "和西湖即席三首",
        "id": "10abc462-f636-4100-94ff-dc88235d3326"
    },
    {
        "author": "舒亶",
        "paragraphs": [
            "雲山流水水中山，盡日青藜共往還。",
            "更向僧房看圖畫，不知身在畫圖間。"
        ],
        "title": "蘆山寺  其一",
        "id": "e1150c9e-3ee7-4d8a-8358-e8ac91f5c6fb"
    },
    {
        "author": "舒亶",
        "paragraphs": [
            "別開小徑入松關，半在雲間半雨間。",
            "紅葉滿庭人倚檻，一池寒水動秋山。"
        ],
        "title": "蘆山寺  其二",
        "id": "fb25e15c-3861-41d5-8d14-cfce09073dce"
    },
    {
        "author": "舒亶",
        "paragraphs": [
            "昨日南山今北山，山南山北幾時還。",
            "世人只道僧閒好，未必僧閒似我閒。"
        ],
        "title": "蘆山寺  其三",
        "id": "02c3eb79-22b5-4ed5-a46d-fb5e4403d671"
    },
    {
        "author": "舒亶",
        "paragraphs": [
            "老來漫有愛山心，酒少茶多卻不禁。",
            "一夜上方欹客枕，隔窗自伴冷猿吟。"
        ],
        "title": "蘆山寺  其四",
        "id": "e4bb1701-6945-4240-bec9-ac5448d5f5d3"
    },
    {
        "author": "舒亶",
        "paragraphs": [
            "山水連村不見村，冥冥細雨濕黄昏。",
            "秋山咫尺無人到，須信閒人不用門。"
        ],
        "title": "蘆山寺  其五",
        "id": "aee659b2-ad34-4190-af49-57cfbc5011f7"
    },
    {
        "author": "舒亶",
        "paragraphs": [
            "山空水落見遙村，取次人家只隔雲。",
            "一陣西風雨中過，溪頭笑語隴頭聞。"
        ],
        "title": "蘆山寺  其六",
        "id": "91b9fe80-93e4-417f-8285-2c62d0446198"
    },
    {
        "author": "舒亶",
        "paragraphs": [
            "何代神僧機匠深，手栽珠樹作珠林。",
            "獰龍離穴頷初鑿，老蚌出泥光易尋。",
            "海近鮫人工迸泣，山深木客費愁吟。",
            "開窗夜半不成寐，明月時時照我心。"
        ],
        "title": "含珠林",
        "id": "7d476e9a-902f-4b35-bc98-23589999dd5d"
    },
    {
        "author": "舒亶",
        "paragraphs": [
            "江雲扶雨暖溶溶，來往東西只信風。",
            "早晚晴陰渾不定，青山半在有無中。"
        ],
        "title": "蘆山寺  其一",
        "id": "be111ec1-097c-4892-ba7a-4d69089acf1c"
    },
    {
        "author": "舒亶",
        "paragraphs": [
            "鵝鴨相呼初出田，昏昏雲日澹平川。",
            "寒雲數簇山南北，不見人家空見煙。"
        ],
        "title": "蘆山寺  其二",
        "id": "a4c26218-2827-4e71-a3d8-052f47f44aee"
    },
    {
        "author": "舒亶",
        "paragraphs": [
            "三月桃源路，先生安在哉。",
            "青衫尚顔色，蜂蝶已塵埃。",
            "白鶴山雲暗，金雞洞鎖開。",
            "神遊追不返，巒嶽自崔嵬。"
        ],
        "title": "題桃源書院",
        "id": "dd10f76c-a577-4836-802d-f8b502958c95"
    },
    {
        "author": "舒亶",
        "paragraphs": [
            "野草如排戟，山花似列屏。",
            "維舟一登覽，誤入小蓬瀛。"
        ],
        "title": "赤隴山",
        "id": "e5d84cf9-c482-4b5c-8c83-f6b7b32dd135"
    },
    {
        "author": "舒亶",
        "paragraphs": [
            "空外水光風動月，暗中花氣雪藏梅。"
        ],
        "title": "句  其一",
        "id": "1620def1-adfd-4609-8162-f759c90166a1"
    },
    {
        "author": "舒亶",
        "paragraphs": [
            "宿雨閣雲千嶂碧，野花弄日一村香。"
        ],
        "title": "句  其二",
        "id": "1b171a31-f3a3-4c64-a5af-58f0ac12edf4"
    },
    {
        "author": "舒亶",
        "paragraphs": [
            "萬壑水澄知月白，千林霜重見松高。"
        ],
        "title": "句  其三",
        "id": "2e319ff9-f2ef-4869-ad55-419ad60d9361"
    },
    {
        "author": "舒亶",
        "paragraphs": [
            "春禽得意千般語，澗草無名百種香。"
        ],
        "title": "句  其四",
        "id": "bd95da8c-ee62-4353-8e92-db3a239bbc7d"
    },
    {
        "author": "舒亶",
        "paragraphs": [
            "忍看夜影分殘月，別送秋聲入晚風。"
        ],
        "title": "句  其五",
        "id": "00bed6d6-c61c-4855-b073-a94a07495dd1"
    },
    {
        "author": "舒亶",
        "paragraphs": [
            "沙岸金籠樹，燈汀玉湧濤。"
        ],
        "title": "句  其六",
        "id": "9a528ef6-92f9-41ab-b240-3c62a6f7b915"
    },
    {
        "author": "舒亶",
        "paragraphs": [
            "纖塵不動天如水，一色無垠月共霜。"
        ],
        "title": "句  其七",
        "id": "405d88a6-bcca-4c30-b5ef-63356334ed9d"
    },
    {
        "author": "舒亶",
        "paragraphs": [
            "塵埃滿匣空鳴劍，風雨歸舟只載書。"
        ],
        "title": "句  其八",
        "id": "0361cfc2-fed2-4c50-be25-8496a74edbcf"
    },
    {
        "author": "舒亶",
        "paragraphs": [
            "一鋒不斷奸凶首，千古焉知將相才。"
        ],
        "title": "句  其九",
        "id": "59ffcee9-95a7-47fc-80bb-6ff30edb2aed"
    },
    {
        "author": "舒亶",
        "paragraphs": [
            "氣味賢中好。"
        ],
        "title": "句  其一○",
        "id": "4f36abac-c30e-4a02-8d65-3e0aa70c0d2a"
    },
    {
        "author": "舒亶",
        "paragraphs": [
            "雲隨落日移。"
        ],
        "title": "句  其一一",
        "id": "df31d6b7-f896-42fb-bc9b-5f02a3fc44df"
    },
    {
        "author": "舒亶",
        "paragraphs": [
            "風煙野外嘉。"
        ],
        "title": "句  其一二",
        "id": "7ff9dab6-9f34-42fa-a354-a62c28b6ba77"
    },
    {
        "author": "舒亶",
        "paragraphs": [
            "詩題：明月堂首句：引月貯虛堂。"
        ],
        "title": "存目  其一",
        "id": "b2f5c12b-7111-4940-b511-40974cf2cc66"
    },
    {
        "author": "舒亶",
        "paragraphs": [
            "詩題：香山首句：抖擻軒裳一鬨塵。"
        ],
        "title": "存目  其二",
        "id": "cbb62f99-3115-45f3-b428-6e1f4c416d10"
    },
    {
        "author": "劉奉世",
        "paragraphs": [
            "朗日照疏櫺，臨風事幽討。",
            "藥欄紅欲翻，苔砌綠初掃。",
            "誰令墨王仙，肯使魚子老。",
            "悠然天祿閣，世世以爲寶。"
        ],
        "title": "檢書",
        "id": "ebf1d069-a91c-4f0b-aef8-83747d1d69f3"
    },
    {
        "author": "劉奉世",
        "paragraphs": [
            "玉燭含輝望處遐，禁鐘動後起雌鴉。",
            "天高秘省雲偏重，地迥瓊林月半斜。",
            "三古文章留大史，百年事業照東華。",
            "時揮子墨隨班馬，芝檢初分宰相麻。"
        ],
        "title": "入直",
        "id": "a3af1872-af31-4548-9761-b6d4f65e1c58"
    },
    {
        "author": "劉奉世",
        "paragraphs": [
            "黄河西渡出平沙，汝潁東流千里遐。",
            "給餉當年秦令史，封侯不種青門瓜。"
        ],
        "title": "蔡州道中",
        "id": "b45a11e1-7506-4b7c-b896-bca14e0a7d1a"
    },
    {
        "author": "劉奉世",
        "paragraphs": [
            "嵩高麗中華，岳色連瑤島。",
            "上清神仙宮，莊嚴絕雕巧。",
            "浮雲蕩繁陰，變幻入冥眇。",
            "飄搖逾巖岑，淫翳混鴻灝。",
            "縱有景慶合，闇然蔽昏曉。",
            "況復濃霧生，一氣成有昊。",
            "茫茫世宙間，落落耿孤抱。",
            "天意不可知，煩心惄焉擣。",
            "安得噓大風，八方凈如掃。"
        ],
        "title": "過都",
        "id": "3d7e7b60-461f-4a45-aec7-551f65178483"
    },
    {
        "author": "劉奉世",
        "paragraphs": [
            "當年賈傅去長沙，弔屈無靈賦楚些。",
            "萬里不忘宣室夜，未舒三策不成家。",
            "西去瀟湘南岳麓，名城疊疊紆盤谷。",
            "岣嶁不厭百回讀，依然稱是劉光祿。"
        ],
        "title": "郴州",
        "id": "9a6fa833-38ae-4bab-9cdf-d01709f94320"
    },
    {
        "author": "劉奉世",
        "paragraphs": [
            "春風吹百花，楊花飛惱人。",
            "誰家芍藥殿春後，花飛楊柳空暮春。",
            "春來復春去，春去又春來。",
            "陽阿歌白雪，落絮欲成灰。",
            "花若有情風引去，拂郎征衣點歸路。"
        ],
        "title": "楊白花",
        "id": "e41f6c30-1148-43a0-aee2-01b0ad7c19ee"
    },
    {
        "author": "劉奉世",
        "paragraphs": [
            "暮舂朝城粟，曉採觀城葑。",
            "一入高魚境，已是武陽東。"
        ],
        "title": "鄆州",
        "id": "cee07711-c159-4a4c-bc9c-004d48244819"
    },
    {
        "author": "劉奉世",
        "paragraphs": [
            "冀東皆禹蹟，漸海觀朝宗。",
            "河陰漸淪沒，平沙蕩無蹤。",
            "漢武築宣房，作歌稱成功。",
            "今塞商胡口，清流不時通。",
            "何當灑二渠，載跨碣石東。"
        ],
        "title": "九河嘆",
        "id": "96c8cec6-ee0c-41cf-8f3b-5597c31aa53e"
    },
    {
        "author": "劉奉世",
        "paragraphs": [
            "年來策蹇勝乘舟，楚塞齊邊春復秋。",
            "不教微生同腐草，青山依舊水西流。"
        ],
        "title": "自兖放還",
        "id": "ebc70a37-9f3c-4de6-9993-dedea16ee9eb"
    },
    {
        "author": "劉奉世",
        "paragraphs": [
            "微臣多忝竊，草莽愧榮褒。",
            "覽鏡憐衰白，啣環刷羽毛。",
            "賈生餘舊策，漢室尚東勞。",
            "俯伏聞綸綍，柴門日月高。"
        ],
        "title": "還秩",
        "id": "64dc1e74-af2f-472b-a918-3a35ba7151d3"
    },
    {
        "author": "劉奉世",
        "paragraphs": [
            "楚國中分後，東南世澤長。",
            "發祥曾王父，磨勘成典章。",
            "王父聲益振，主客尚書郎。",
            "考廟緒丕顯，直鯁在巖廊。",
            "歷歷一精白，敬事持人綱。",
            "顧維予小子，念釋茲勿忘。",
            "晴空麗皎日，清秋凜嚴霜。",
            "金石磨不磷，松柏寒逾芳。",
            "旦評猶足信，清議詎虛張。",
            "夢寐滋洗滌，俯仰隨否臧。",
            "所值匪所思，盈虧理有常。",
            "亨途無詭遇，偃蹇嘶驪黄。",
            "誰能餌大藥，百年身平康。"
        ],
        "title": "自述",
        "id": "e8d82881-249e-43cf-b1d0-8b2d34190446"
    },
    {
        "author": "劉奉世",
        "paragraphs": [
            "使君遺愛遍南州，五馬新歸瘴海頭。",
            "持橐未厭青瑣直，懷章還作鑑湖遊。",
            "姚餘人物傳吳遠，越絕山川向剡幽。",
            "應有清詩資臥理，會吟他日記風流。"
        ],
        "title": "送程給事知越州",
        "id": "5c5f8f4d-c03a-4c96-85df-6778518ccf85"
    },
    {
        "author": "劉奉世",
        "paragraphs": [
            "聖典垂精及表章，曠儀親舉自宗庠。",
            "縱觀橋擁浮雲蓋，侍問庭充振鷺行。",
            "首舉儒風隆上國，光增帝業掩前王。",
            "太平榮遇慚多幸，重見歌虞起廟堂。"
        ],
        "title": "駕幸太學",
        "id": "997d7013-357e-42bc-b136-c671185027d8"
    },
    {
        "author": "劉奉世",
        "paragraphs": [
            "鸚鵡有客弔芳草，黄鶴無人吹落梅。"
        ],
        "title": "句",
        "id": "62d587c5-c33c-44ff-bc1f-a47fff6fcab3"
    },
    {
        "author": "鄭俠",
        "paragraphs": [
            "閑齋掩晝扉，疏竹間風韻。",
            "兀坐無所爲，仰高方苦峻。",
            "闗闗兩喜鵲，如以？来獻。",
            "疑其喜過常，精爽抑何頓。",
            "謂當有嘉賓，結駟問原憲。",
            "不然親交書，萬里来問訊。",
            "何意二千石，新書爛盈卷。",
            "使者入衡門，紅光十餘仭。",
            "衣冠出蓬室，再拜望城閫。",
            "開緘列宿動，芒角相輝焕。",
            "捧讀未終篇，欽降已三嘆。",
            "譬如涉春波，渺不知涯岸。",
            "又若驚雷霆，但覺目眩轉。",
            "誰言匹夫窮，陋巷一簞飯。",
            "箧有無價珍，貴於青玉案。",
            "昨者鄙俚辭，惟求指瑕舋。",
            "敢期明月珠，傾瀉殊不悋。",
            "重重借褒譽，許與良過分。",
            "酷愛愚且直，還憐貧且困。",
            "惟人最難知，聖哲其猶恨。",
            "自非明如日，安得物無遁。",
            "程孔昔中塗，邂逅適所願。",
            "傾盖畢所懐，日西不知倦。",
            "聖賢欣道合，萬古直一瞬。",
            "凄凉千載餘，此道誰復振。",
            "未聞似今日，曾不拜公面。",
            "顧遇過所親，思知久彌浚。",
            "重念樗散材，平生慕忠順。",
            "青衫百僚末，言責固所逭。",
            "若其愛君心，豈以爵禄辨。",
            "謂宜爲民上，必與同喜愠。",
            "謂宜食君禄，寧當復私狥。",
            "刀斧且滿前，斯誠豈磨磷。",
            "千載幸一時，岩廊拱堯舜。",
            "夔臯豈無人，共鯀偶未竄。",
            "眷委一失真，聰明不無亂。",
            "出令以便民，動皆爲深患。",
            "疲羸死饑凍，重負遭囚絆。",
            "奔逃苟自活，父子潜分散。",
            "以天征不義，如以雨蘇旱。",
            "簞食迎王師，東征西夷怨。",
            "未聞百萬帥，戈鋋日持玩。",
            "南取十數洞，西開五六郡。",
            "府庫爲一空，白骨成龍斷。",
            "大臣弄權柄，生殺在顧盼。",
            "威福不有歸，佞邪尚何憚。",
            "公忠獲罪咎，正直招訶譴。",
            "幽恚鬰不伸，變異以頻見。",
            "陰陽爲之沴，淫潦仍乾暵。",
            "方且頌太平，長歌事賡賛。",
            "天子九重門，深居拱閒燕。",
            "人人懐欺匿，比周相引荐。",
            "以侠觀此時，綱維一何紊。",
            "滔滔恐皆溺，心竊擬手援。",
            "是以屢上章，指陳幾欲徧。",
            "初雖蒙嘉納，終不離讒間。",
            "棄逐来窮陬，星霜兩經閏。",
            "簮紳滿朝著，大半嗟排擯。",
            "誰爲憫窮褐，粟帛推餘羨。",
            "誰爲念孤獨，齒牙借餘論。",
            "重傷棄逐久，不敢略自辯。",
            "高堂有單親，日久庭闈戀。",
            "同時得罪人，一赦皆從便。",
            "惟兹尚遠斥，不許歸寧覲。",
            "擬扣閶闔門，明颺紫宸殿。",
            "恨無可言路，勇决固所斷。",
            "嗟嗟道云亡，丈夫兒女懦。",
            "勢利同險巇，風雲借餘便。",
            "誰非顧金錢，誰非思達宦。",
            "孳孳顧理義，惻惻念寒畯。",
            "如公今幾人，百世紹休聞。"
        ],
        "title": "謝太守答詩莱州",
        "id": "af79ae5b-a79c-499e-8c15-bff884d27909"
    },
    {
        "author": "鄭俠",
        "paragraphs": [
            "螻蟻有統治，羽鱗知所宗。",
            "是知君臣初，直與太極同。",
            "子之於其父，成性天所鍾。",
            "因其親愛心，以飬日益恭。",
            "平居竭勤瘁，患難忘厥躬。",
            "不擇艱與易，那知通與窮。",
            "至於事其君，是乃孝之中。",
            "未聞君父間，誠敬有卑崇。",
            "孔子故有言，移孝斯爲忠。",
            "穀黍不離草，蠶魚其類蟲。",
            "皆能衣食人，生世曾不空。",
            "矧乃備萬物，陰陽資粹冲。",
            "學問必唐虞，儕軰皆朱熊。",
            "於世乃無補，將何辨蟊螽。",
            "五帝道尊極，三王化醇醲。",
            "皆由諸大臣，汲引相追蹤。",
            "惜哉物僞熾，慧巧爲心蓬。",
            "讒邪醜正直，黨與交譏攻。",
            "上者以翕訿，下焉滋鞠訩。",
            "鸞鳳遠遁伏，鷹隼摩蒼穹。",
            "人神共愁嘆，寒暑迷秋冬。",
            "一人念忠直，百志懐兵戎。",
            "利口鋭戈矛，危機峻臨衝。",
            "賢正欲自保，孤羊豢狼叢。",
            "邦家欲常寧，西駕而求東。",
            "聖宋會明良，盈成紹熙隆。",
            "寖寖逾百年，稍稍追古風。",
            "嘉魚烝罩汕，鳬鷖在亹潨。",
            "中間忽紛更，新進爭鋒鋩。",
            "豈顧君與民，致身惟穹窿。",
            "己酉乙丑間，羣類何夣夣。",
            "有蔽過重雲，其毒如蠆蜂。",
            "誰敢正一議，洒兹謀猶卭。",
            "公誠社稷臣，識見何瞳瞳。",
            "端方屹以立，千巒一危峰。",
            "幽林馥猗蘭，雪霜茂長松。",
            "俠以疏拙身，趨時良戅舂。",
            "曏者有所陳，狂言幾怙終。",
            "所犯斧鉞誅，寛仁賴天衷。",
            "未幾遽昭雪，還歸禄更豐。",
            "毫釐未禆報，已愧羔羊縫。",
            "矧乃素鄙賤，無階望門墉。",
            "未委何所長，能如粲投邕。",
            "星車未鞅脫，鶚荐俄天通。",
            "朝廷嘉讜言，固已可公奏。",
            "秩滿禆再陳，推恩非獨後。",
            "蓋以歴任淺，欲進難爲驟。",
            "譬如升階梯，等級言無繆。",
            "且以罪累人，頓此無愆咎。",
            "有禄幸及親，非徒飬體口。",
            "端然坐屏序，無復事奔走。",
            "雖曰去親膝，曾不遠廛畝。",
            "坦途五短驛，安問連旦晝。",
            "如此奉温凊，不殊居左右。",
            "平生最知幸，獲附諸儒後。",
            "學問雖不深，是非幸無瞀。",
            "知心在所飬，禦欲如禦寇。",
            "耳目諸玩好，常如對塵垢。",
            "惟有學問心，終年憂不售。",
            "今兹足優游，永日詩書囿。",
            "人固有通塞，譽亦隨美醜。",
            "惟有片純誠，於身可長久。",
            "平生所遊歴，昭如認星斗。",
            "吉凶繫行違，成毁由慵懋。",
            "於心既不疑，人来爲明剖。",
            "十中一二悟，亦足長福祐。",
            "况兹山水清，人物多奇秀。",
            "加以託下風，長如飲醇酎。",
            "人之於子弟，親愛闗慈友。",
            "至於力維持，未必能再復。",
            "乃知大賢心，生成即高厚。",
            "知其遠方歸，偏親已皓首。",
            "不忍重違去，誓甘老藜糗。",
            "又以家素貧，無田事耕耨。",
            "四弟三云亡，若身無足肘。",
            "聚指幾四百，居前半孤幼。",
            "委曲爲之慮，過其自營構。",
            "士之所大患，志與時不偶。",
            "時與志兩得，百中而一有。",
            "蓋以世惑深，真僞相紛糾。",
            "簧絲在口舌，巧令工迎凑。",
            "攘臂視聽下，非明孰能究。",
            "門下無寸武，蹤跡非素狃。",
            "一旦洊論拔，如射之有彀。",
            "惟以曏所爲，期以勸紳綬。",
            "天下本無事，欲治多紛揉。",
            "惟是舉措顛，嘉苗不如莠。",
            "履舄以尊戴，冠簮斯踐蹂。",
            "助天繫寵綏，宜民惟在宥。",
            "人如公用心，勸不由賞購。",
            "有冽甘井泉，清深玉其甃。",
            "未觀繘長綆，大施如川溜。",
            "區區一方部，不幾幕其收。",
            "于嗟鬰輿望，無路達旒黈。",
            "作詩道尊光，庶幾傳不朽。"
        ],
        "title": "謝曹公",
        "id": "d9fcf448-4c3a-4f5a-bf2f-2f282aa2ca0a"
    },
    {
        "author": "鄭俠",
        "paragraphs": [
            "人生足清閑，天下第一福。",
            "惜哉聲與利，舉世方逐逐。",
            "君子耀軒裳，小人腴口腹。",
            "霜雪滿頤頷，馳競心更速。",
            "誰如東山後，清風千載續。",
            "仁孝實天成，聰明乃幾燭。",
            "弱冠揖高科，聲華光煜煜。",
            "騏驥駕夷途，千里在舉足。",
            "歲未再周天，官先上應宿。",
            "皇華屢更指，間請分符竹。",
            "端介奉高明，慈仁撫煢獨。",
            "施設妙通神，歡謳道相屬。",
            "一旦遽上章，幡然謝羈束。",
            "古人涖官政，五十曰艾服。",
            "公年未五十，懇請竟從欲。",
            "緬彼伋與軻，進退遺佳躅。",
            "三揖就恩榮，一辭託巖谷。",
            "由公仕以觀，其庶無愧恧。",
            "東臯我田園，負郭予室屋。",
            "兒姪幾百人，圖史逾千軸。",
            "親舊既周旋，閨門更雍穆。",
            "賓来酒一樽，興来棋一局。",
            "吟嘯動煙雲，詩書到僮僕。",
            "寧知地有仙，但見人如玉。",
            "乃覺世間人，爲生何局促。",
            "譬如方汚垢，對之獨薰沐。",
            "孔公當代賢，宜其欽愛酷。",
            "慷慨出長篇，情殷語重複。",
            "日日動歸思，浩浩見林麓。",
            "何意蒙鄙人，幸兹一觀矚。",
            "當筵頓忘味，如聽簫韶曲。",
            "平生粗意氣，自初得書讀。",
            "每見古聖賢，心常自程督。",
            "知身是罪根，每每自鋤斸。",
            "如彼善稼穡，去草茂嘉穀。",
            "深嘉遠世網，有若囚脫梏。",
            "惟兹素艱貧，事與心反覆。",
            "曆官二紀周，一紀投南隩。",
            "歸時異去時，聖主恩霂霂。",
            "方欣到家鄉，足覺愁慮簇。",
            "高堂皓垂白，甘旨不饒沃。",
            "四弟兩背亡，未言他骨肉。",
            "繼又喪一弟，三房等窮蹙。",
            "不數姆與婢，孤孀十有六。",
            "薄業支半年，十飯猶五菽。",
            "蕭然夏秋際，甚者日食粥。",
            "人惟有父子，恩親家室睦。",
            "惟其有君臣，禮義朝廷肅。",
            "二者苟有違，三靈共誅戮。",
            "况兹生聖辰，熙隆遇堯嚳。",
            "艱虞免兵革，少小遊庠塾。",
            "青春被恩擢，名姓粗揚暴。",
            "孰非累聖德，師誨而君牧。",
            "中間更狂妄，天聽常輕凟。",
            "云云不少已，竟致御史鞫。",
            "所負鼎鑊輕，敢意尚收録。",
            "日月忽中天，湛恩俄濯浴。",
            "父子實再逢，君臣亦敦復。",
            "新恩胡爲報，舊過云何贖。",
            "父母教子勤，羽括而礪鏃。",
            "朝夕望乃成，榮顯被親屬。",
            "慈烏於反哺，知以報生鞠。",
            "學術不寸施，猶之玉韞匵。",
            "千載遘明良，不能少負輻。",
            "是生天地間，曾不如草木。",
            "以此望明公，雲中一鴻鵠。"
        ],
        "title": "觀孔義甫與謝致仕詩有感",
        "id": "3a5764ae-7f86-4b55-90a3-116ab1f21c79"
    },
    {
        "author": "鄭俠",
        "paragraphs": [
            "父子本天性，至恩無比倫。",
            "矧公之尊府，子舍公一身。",
            "料從少小来，迨兹壯有室。",
            "未甞越旬月，遠去慈親膝。",
            "借問今何之，千里具行裝。",
            "荅言爲道藝，憤悱趨上庠。",
            "有客前獻言，惟道若大路。",
            "駕子天神明，賢聖在舉步。",
            "幽堂列墳典，周孔以爲師。",
            "學成名亦遂，且不離庭闈。",
            "荅云子言善，在予非不知。",
            "父母生我身，劬勞靡不爲。",
            "垂髫俾之學，外不與毫絲。",
            "乃今有室家，兒女髪已束。",
            "分寸無所立，何以酬顧復。",
            "如彼甲與乙，名高髦俊科。",
            "又若丙與丁，禄位今嵳峨。",
            "是皆予親友，予獨無所就。",
            "是以不寧居，忙於賈求售。",
            "昔者三千徒，負笈洙泗濵。",
            "孟軻遠遊學，母老仍家貧。",
            "尚違晨昏侍，以就德業新。",
            "盖以慈愛心，惟期已成達。",
            "男子四方志，安能戀房闥。",
            "客前賀曰都，事固無必非。",
            "子志乃如此，顧予安得知。",
            "在家事多奪，遠大非可必。",
            "大孝在顯親，爲子觧羈馽。",
            "日月如逝波，無方可維縶。",
            "陶侃惜分陰，仲尼猶不及。",
            "自古力道業，寸晷重琳璆。",
            "子今道所出，處處足澆浮。",
            "陽和達京輦，士女方春遊。",
            "百寶粧樓臺，歌喉珠宛轉。",
            "惱亂巧迎逢，偏能伺方便。",
            "平生足持守，到此總不見。",
            "又有非軰流，頻頻甚鷽斯。",
            "顧盼借顔色，談咲懐奸欺。",
            "從容樽酒間，留連棊局上。",
            "英豪俊傑心，鮮不由此放。",
            "子今志者大，思慮宜蚤正。",
            "慎子之朋儕，力與光陰競。",
            "由此期顯親，昊天其斯應。"
        ],
        "title": "送陳守仁入太學",
        "id": "64db08a2-3ea3-4baf-a8f9-522b3e817640"
    },
    {
        "author": "鄭俠",
        "paragraphs": [
            "歲去如奔馬，殘日十有三。",
            "姪爲當嫁女，甥是未婚男。",
            "叢然猥俗併，殊非力所堪。",
            "嗟予本支離，塵事素不參。",
            "東床書一架，西榻經一凾。",
            "如是歲月深，吻舌如縢緘。",
            "惟有陶淵明，常欲共清談。",
            "床頭酒盈壺，亦欲同醺酣。",
            "二十一二間，煩事如掃芟。",
            "期使堂下空，宴笑同所耽。",
            "清尊酌宜深，古語交嶄岩。",
            "夜久燈熒熒，金波忽東南。",
            "歲宴獨優游，庶幾爲不凡。"
        ],
        "title": "臘月十八日呈子京",
        "id": "47bb0af2-45a4-4bbb-88ee-8ac3b5a5f50a"
    },
    {
        "author": "鄭俠",
        "paragraphs": [
            "大郎性純淑，至寶受磨琢。",
            "二郎姿秀美，白璧光閃爍。",
            "三郎神照藏，宛若雛在殻。",
            "五彩翔鳳翰，參差見斑駮。",
            "三人吾令甥，亦嘗從吾學。",
            "昊穹有顯通，報應無舛錯。",
            "未有祖慶厚，而招子孫薄。",
            "二親又善教，曾不閑飲啄。",
            "甥雖多似舅，三子自超卓。",
            "爲文要根理，覽古務詳愽。",
            "不惟子三人，萬世同矩彠。",
            "慎勿學舅癡，直指世奸惡。",
            "心雖在規益，世誰受忠諤。",
            "立身既不危，青雲在挐攫。"
        ],
        "title": "示潮州吳宅三甥",
        "id": "c86f124a-1dc4-4248-9d2d-316aae4734c3"
    },
    {
        "author": "鄭俠",
        "paragraphs": [
            "吾生鮮兒女，汝次今居首。",
            "柔惠少語言，天性非矯揉。",
            "女生必有適，二親非終守。",
            "既嫁又他州，安能長相就。",
            "幸然汝夫賢，純淑真汝偶。",
            "出門天其夫，禮律其来久。",
            "汝姑吾之妹，姑夫爲汝舅。",
            "事舅如事父，事姑如事母。",
            "三者無所闕，汝則無大咎。",
            "門內有尊親，門外有親友。",
            "歲時或餽助，祭祀合奔走。",
            "一一無間言，乃可逃父醜。",
            "治家在勤儉，臨財戒多取。",
            "誦經味其理，聖心良可究。",
            "即事念慈和，無但勞吻咮。",
            "善看育與蟾，二子吾珠錇。",
            "汝嫁既違鄉，吾遷又遠趣。",
            "東去十八程，西来二十九。",
            "三四千里間，吾視堂猶牖。",
            "人生否與泰，正若夜隨晝。",
            "但當道無虧，不媿載與覆。",
            "憶昨汝初生，時吾心有負。",
            "以爲臣事君，即是子事父。",
            "閨門有危難，誰不在惸疚。",
            "推其愛父心，誰不得前剖。",
            "幸爲男兒身，許國自結綬。",
            "安能冷眼看，終不一開口。",
            "封章重十上，夫豈避鼎斧。",
            "南州雖譴逐，萬死蒙恩宥。",
            "行行出國門，母馬吾徒步。",
            "汝生未三月，正當時褓乳。",
            "雪片落鵝毛，霜簷懸凍溜。",
            "汝母斂汝身，寒風裂雙肘。",
            "驅馳僅逾時，麄糲不敢吐。",
            "殘春到貶所，歲卯俄及丑。",
            "汝時年十二，稍稍近針縷。",
            "是歲真龍躍，重明登九五。",
            "湛恩被遐荒，漸漬到枯朽。",
            "拜命走親庭，便道從海浦。",
            "既見汝姑賢，汝乃吳氏婦。",
            "我乃緣他人，譴斥循其舊。",
            "人皆念再逐，道路或攅皺。",
            "我以臣子心，等視如榮授。",
            "人生無患難，憤勵亦何有。",
            "况兹尋前道，復見迎賢堠。",
            "旬月得相聚，天與幸誠厚。",
            "君命不可緩，病已斯馳驟。",
            "南北出靡常，惟祈各寧壽。",
            "舉足念其身，行幽如白晝。",
            "又當夙夜間，警戒其君子。",
            "神靈依正直，惟仁孝是佑。",
            "書信或往来，知汝無病苦。",
            "爲婦洎爲母，皆不處人後。",
            "定當舉家歡，相慶酌大斗。",
            "勝彼淚滂沱，臨期一杯缶。"
        ],
        "title": "示女子",
        "id": "9316aeb7-9b35-4617-b983-ed009b43d6da"
    },
    {
        "author": "鄭俠",
        "paragraphs": [
            "掲陽繁富州，鍾子閈城閈。",
            "怡然保清操，不與世俗換。",
            "豪家富廪庾，鼠雀嫌陳爛。",
            "鍾子無田園，斗糴供晡旦。",
            "甲第闢公門，奴僮立如雁。",
            "鍾子無使令，其子供靧盥。",
            "無妻備組紃，無婢奉炊爨。",
            "市屋十數椽，廛商是隣畔。",
            "暝陰滋蠧蝕，飛屑落几案。",
            "炎蒸鬰不通，揮扇尚流汗。",
            "絃誦不輟音，學海窮瀰漫。",
            "文章有星斗，胸臆藏璀璨。",
            "何殊盛衣冠，而坐於塗炭。",
            "下藥百十包，蟲腐皆逾半。",
            "經年無人顧，蛛網潜滋蔓。",
            "苦李十數株，採摘亦素幹。",
            "此外乃一無，兒女不蔽骭。",
            "固非人所堪，隨分亦侃侃。",
            "何意官物租，添輸告踰貫。",
            "太守爲學校，芹茆思樂泮。",
            "買田垂萬年，供給期無岸。",
            "誰人不樂輸，我獨無計辦。",
            "此時私愁憂，幾至方寸亂。",
            "我身困長途，脫身自投竄。",
            "聞此心惻然，不覺潜浩嘆。",
            "六鐶聊助君，鷺股難廣獻。",
            "聊欲分子憂，使免頻勾唤。",
            "知子謂子貧，不知謂矜慢。",
            "斯則朋遊愆，此時那可斷。",
            "子猶重辭讓，揖拜如戰汗。",
            "急取慎勿辭，六鐶如六萬。"
        ],
        "title": "六鐶助潮士鍾平仲納官輙辭贈以詩",
        "id": "2bb6ab39-1600-41aa-a411-bfa3050bab0b"
    },
    {
        "author": "鄭俠",
        "paragraphs": [
            "再到歲寒堂，仍登歲寒閣。",
            "閣上與堂前，物物皆如昨。",
            "鉄幹偃虬龍，雲峰自巖壑。",
            "文章有神力，璧笥光彩錯。",
            "主人歲寒翁，古意何淡薄。",
            "山肴具樽酒，忻喜爲我酌。",
            "高論冩胞懐，千弩射鯨鱷。",
            "速悟有寶龜，靈通非火灼。",
            "辯議恣酬荅，亦以資笑謔。",
            "想翁賓去後，前扄徐徐鑰。",
            "萬卷羅目前，舒卷良自若。",
            "盛暑一榻風，祁寒一爐藥。",
            "翛然去與来，一個無住着。",
            "我亦淡泊人，世味聊咀嚼。",
            "無種不取嘗，畢竟何美惡。",
            "但聞歲寒風，便覺世齷齪。",
            "今兹翁如龍，看彼皆尺蠖。",
            "今兹翁如鴻，視彼皆籠縛。",
            "故願歲寒翁，高收歲寒脚。",
            "踞坐百千年，看春華秋落。",
            "無令木石心，長笑人脆弱。"
        ],
        "title": "再到吳子野歲寒堂",
        "id": "138bb4d9-05ce-4ead-bee7-3850fa07f211"
    },
    {
        "author": "鄭俠",
        "paragraphs": [
            "公本神仙人，眸子如點漆。",
            "少年富詞學，胸府羅星日。",
            "千鄰告饑糴，靡不售所乞。",
            "清時登膴仕，直以名駕實。",
            "非若勢利徒，志意隨纓紱。",
            "舜立臯益来，文興閎泰出。",
            "遼遼天地間，千載兹會一。",
            "神皇真聖神，羣策期盡屈。",
            "何意羣慮卑，惟思進身疾。",
            "然否差毫厘，愁寃騰萬室。",
            "天聰竟下聽，罪已逾帝乙。",
            "公時如巨龍，盤泊蝦蠏窟。",
            "孰不念澤施，天人共欣懌。",
            "寧知未艾服，懇懇乞骸骨。",
            "不免使衆疑，爲高至遺物。",
            "應思世役役，耽狥窮終没。",
            "寕殊雞與鶩，一飽歸罝罻。",
            "囗囗聞風清，是甘守圭蓽。"
        ],
        "title": "和孔義甫送謝丈致仕",
        "id": "50002600-bc55-405b-9801-caf646560b18"
    },
    {
        "author": "鄭俠",
        "paragraphs": [
            "大海有時竭，此心瀝不乾。",
            "厚地有時坼，此心無裂文。",
            "持此以相照，百鍊青銅昏。",
            "用此以相惠，貝璧黄金盤。",
            "覿面有餘歡，背面無間言。",
            "德義以相高，慶譽以相先。",
            "千古似一日，萬里如同筵。",
            "此爲金石交，誰與知者論。"
        ],
        "title": "古交行",
        "id": "f83fa96a-8236-4623-a809-c78742b1601c"
    },
    {
        "author": "鄭俠",
        "paragraphs": [
            "水在盤盂中，可以鑑毛髪。",
            "盤盂若動揺，星日亦不察。",
            "鏡在臺架上，可以照顔面。",
            "臺架若動揺，眉目不可辨。",
            "精神在人身，水鏡爲擬倫。",
            "身定則神凝，明於烏兎輪。",
            "是以學道者，要先安其身。",
            "坐欲安如山，行若畏動塵。",
            "目不妄動視，口不妄談論。",
            "儼然望而畏，暴慢不得親。",
            "淡然虗而一，志慮則不分。",
            "眼見口即誦，耳識潜自聞。",
            "神焉黙省記，如口味甘珍。",
            "一遍勝十遍，不令人艱辛。"
        ],
        "title": "教子孫讀書",
        "id": "37768ef1-60fc-4b6a-8ee2-4ca5f00fbcb3"
    },
    {
        "author": "鄭俠",
        "paragraphs": [
            "城中勢利如聚蛙，聒聒鼓閙窮兩衙。",
            "忽聞携樽命真賞，如見地涌金蓮花。",
            "况兹危亭跨高爽，極目四顧窮天涯。",
            "紅蕖繚遶幾數畝，盛粧翠蓋相撐拏。",
            "輿肩不換足已到，咫尺異彼窮幽遐。",
            "居之自可換凡骨，不必飲露餐朝霞。",
            "堂堂露衢不户牖，非此非彼無追賒。",
            "幸時有酒共酩酊，不爾一啜先春茶。",
            "楸枰小小較勝負，往往笑語成讙譁。",
            "歸来清風恐飄帽，月影已向西樓斜。",
            "長舒兩脚就枕簟，一覺已聽清晨笳。"
        ],
        "title": "次韻种道行衙賞蓮花",
        "id": "f3253434-a600-4df9-9456-98c5a7aa93e5"
    },
    {
        "author": "鄭俠",
        "paragraphs": [
            "逢世路分歸洛陽，有客邂逅樵溪曲。",
            "高談傾蓋萬珠璣，相對崇朝惟不足。",
            "武陽太守山簡徒，喜賢樂事天下無。",
            "爲客留公駐斯須，精庖饌玉歌貫珠。",
            "坐中賓客皆豪傑，凛凛清風生頬舌。",
            "性情浩浩談云云，不待酒味既凛冽。",
            "逡巡行幕如風翻，二姝新出屏幃間。",
            "一人捧心餘故態，對客悄悄眉峰攅。",
            "一人襜裾半雲霧，仙袂應曲飄飄舉。",
            "解作陽闗意外聲，舊人只把花卿數。",
            "此宵嘉會世所稀，席上更覽周侯詩。",
            "彫金有格但聞說，不覽新集那得知。",
            "侠於周侯非甚舊，朋友十輩識公九。",
            "此公惜别事如何，反覆清篇還執手。",
            "龍韜虎略何處藏，却向吟筆呈鋒鋩。",
            "堪作太平祥瑞録，將軍白首弄篇章。"
        ],
        "title": "賦公悅席上事送周如京",
        "id": "6081130c-6b41-4ed2-81d5-81f599494615"
    },
    {
        "author": "鄭俠",
        "paragraphs": [
            "雲門山口雲徘徊，居士道與山崔嵬。",
            "清時肥遁古亦有，驚猿怨鶴今誰偕。",
            "居士高卧白雲堆，山門時爲猿鶴開。",
            "溪花野屮自春色，雲芝石笋寧須栽。",
            "軟蒸抱石傾新醅，麋鹿慣我還無猜。",
            "寧知玉署思賢切，御手調羮待客来。"
        ],
        "title": "贈雲門居士",
        "id": "35adf01d-24f8-4d57-9b70-4b151985748c"
    },
    {
        "author": "鄭俠",
        "paragraphs": [
            "羅浮主人袁公發，偉才逸氣千人傑。",
            "二子軒昻有父風，妙年趣向天然别。",
            "邑之子弟亦好儒，遠来迎子求師模。",
            "子非往教求即應，龜筮有决前光孚。",
            "春風正好偕行樂，子如健翮摩天鶚。",
            "秋闈從此卜亨途，回謝卑汙翥寥廓。",
            "爲我殷勤問袁君，奪人所好非前聞。"
        ],
        "title": "送聲父",
        "id": "be205785-12bf-41f5-af71-f24bf62afde1"
    },
    {
        "author": "鄭俠",
        "paragraphs": [
            "重陰未肯避陽明，飄風驟雨加震凌。",
            "正月已缺二月近，滴水成凍威稜稜。",
            "帝雖乘震利發生，令猶行冬重嚴凝。",
            "鸎皆遷喬忽入谷，魚已弄煖翻藏冰。",
            "此時草木亦成愁，祗恐不得違其萌。",
            "吁嗟羈窮影弔形，安得恝然如無情。",
            "明良會合千載遇，乃以罪棄投荒荆。",
            "單親萬里頭應雪，不得朝晚奉甘馨。",
            "閩嶺之南方弄兵，殺氣殊與生成爭。",
            "既不能輔助聖時使咸若，又不能慷慨帝前效昔人之請纓。",
            "詩書滿腹浪自飽，一句不得推而行。",
            "身雖兀坐心惕驚，愁緒忽起填胸膺。",
            "但聽曠野深林調調刁刁，如有神號鬼泣聲。",
            "真江太守真慈明，惠施每每先單煢。",
            "眼前突兀雙玉瓶，滿貯玉液清冷冷。",
            "拜公之賜未敢傾，不覺失笑三閭生。",
            "不學憔悴思獨醒，哺糟啜醨隨其朋。",
            "往往一飲一石、五斗解酲，被人呼作生劉伶。",
            "雖然遇酒而酩酊，心不汝醉神亦寧。",
            "開樽又飲太守德，和氣坐覺生簷楹。",
            "不知凝冽自何去，至於愁思皆自澄。",
            "乃知春功亦不遠，緘封祗在瓶與罌。",
            "安得遽爾披重雲，劃見白日臨青冥。",
            "和氣習習扇九壤，枯枝朽質爭敷榮。",
            "風雨時，泰階平，聖君萬壽寰海清。",
            "細草輕煙日邉路，鳳管龍絲細可聽。",
            "有耳不聞鼙與鉦，有目不識旗與旌，聖功浩蕩不可名。"
        ],
        "title": "謝太守惠酒",
        "id": "02d6bb80-46de-4562-9dd5-812ac387472b"
    },
    {
        "author": "鄭俠",
        "paragraphs": [
            "客從南英到掲陽，十有五年困長道。",
            "囊資空竭奴僕愁，氣象塵埃顔貎老。",
            "天矜窮悴幸有緣，太守曹公看客好。",
            "孤舟薄艤即趨門，一笑相迎見懐抱。",
            "道途險易人佚勞，俄頃咨詢無不到。",
            "旌軒雍容屈臨顧，袖出緘封相燕勞。",
            "舍舟東溪宅西湖，西湖風光畫不如。",
            "是日佳筵在連理，賓從翕集何舒徐。",
            "大斗所酌真醍醐，珍肴異果瓊瑶鋪。",
            "巨觴？灔巡數勸，惟恐不醉非賓娛。",
            "别有芙蕖對芳席，五幹十花圖在壁。",
            "萬龍齊幹玉森森，回看華軒籠翠碧。",
            "熙熙臺上柳青青，衆樂亭前松植植。",
            "爾乃盤桓四十日，尊罍時展情無斁。",
            "不知海內爲主人，幾人似公真好客。",
            "觀公政治誠有倫，合居廊廟居海濵。",
            "子厚在桺南蠻欣，文翁在蜀西鄙馴。",
            "天心帝意誠念遠，故爲遠俗迂良臣。",
            "願公不日居陶鈞，大開東閣羅冠紳。",
            "烹庖鼉龍脯麒麟，布被底下卧平津，天涯地角盡陽春。"
        ],
        "tags": [
            "西湖"
        ],
        "title": "上曹大夫",
        "id": "7d87e82f-c34c-4fc1-884d-1f190c3cfbec"
    },
    {
        "author": "鄭俠",
        "paragraphs": [
            "金峰醉翁七十九，行步龍鍾面黧垢。",
            "惟有滿腹奇文章，日月爭新無老醜。",
            "頬舌鏘洋言不苟，咳唾成珠須信有。",
            "兩眼如星照耀人，見客偏明儼如舊。",
            "問翁壯年愛棊酒，邇日還如昔時否。",
            "曰予不戰猶好看，日飲常能傾一斗。",
            "因持棊酒前就翁，明日壺漿復予就。",
            "朱君貧苦亦好奇，接續携持窮清晝。",
            "城中遑遑競趨走，覿面草草忘親友。",
            "幾人尊爼暫從容，笑傲松篁弄花柳。",
            "寧知北郭予三人，繼日相從辰到酉。",
            "龎眉皓髪常温然，相見妙齡眉目秀。",
            "惜哉才高命蹇成遺滯，四十餘年州縣吏。",
            "棄之林野混漁樵，徒使知音動嗟喟。",
            "愚聞天道高遠不容人測度，無奈人能樂其樂。",
            "故有鼓琴重圍，行歌遺穟。",
            "浩然充塞，不以世俗瑣屑累寥廓。",
            "愚觀翁之子孫詵詵繩繩，此其後慶爲不薄。",
            "世俗母以翁老生輕心，須知此翁頭白面黮而英心義氣，天地不得而銷鑠。"
        ],
        "title": "醉翁行贈黎師醇",
        "id": "77db8f07-d1ff-41e7-a5c3-7f6983dc700f"
    },
    {
        "author": "鄭俠",
        "paragraphs": [
            "蒼翠擎天江上山，淙琤瀉玉亭前水。",
            "邂逅相逢坐上人，傾蓋論心何俊偉。",
            "凉風颯颯来几筵，似與清談相表裏。",
            "程瞿軒軒古遺義，憫我羈窮見辭氣。",
            "以爲此時無一杯，直恐江山解相鄙。",
            "旋呼奴僮滌鐺勺，豆肉盤蔬隨所峙。",
            "三盃五盃復七盃，清興悠悠殊未已。",
            "復向行舟尋果餌，鱻薧擬欲求諸市。",
            "豐殽佳饌来使庖，臣囗長鱐間珍脆。",
            "逡巡長呵下雲際，傳以報謁迂千騎。",
            "薄聞江滸清飲歡，歸去瓊漿遽来賜。",
            "大哉何公古循吏，易俗移風有深致。",
            "人之所背公所趨，正以敦薄醇醨爲已事。",
            "連英二城接疆理，舊績新庸滿人耳。",
            "道塗賡載盡歡謡，冠佩清言有餘美。"
        ],
        "title": "江亭與程瞿二君邂逅小飲太守送酒因成",
        "id": "81cf3694-44a7-41f8-93f8-ede148846fbb"
    },
    {
        "author": "鄭俠",
        "paragraphs": [
            "杜氏世德光無前，聲華行實相輝鮮。",
            "蕢之職也在刀匕，親舉罰爵平公筵。",
            "預之聞見合左氏，春秋大法因粲然。",
            "詩爲郡守稱杜母，南陽之人今尚傳。",
            "如晦作相猶民天，忠誠蹇蹇終始全。",
            "能令大君思不已，輟瓜奠祭情拳拳。",
            "子美大雅三千篇，昭昭勸戒日月懸。",
            "其人骨朽邈千祀，至今聞望猶當年。",
            "我宋龍興撫嘉運，杜家孫子隨飛奮。",
            "坤馬承乾禁掖清，傅霖蘇旱華夷潤。",
            "邇来文武百羣中，詵詵杜姓多翹俊。",
            "靖國少年即奇絕，雄文常倍千人傑。",
            "投書天府一不意，却掃雁蕩不復出。",
            "懐材抱道良自珍，售以連城爲折閲。",
            "中年不忍自棄置，以蔭調官南海尉。",
            "手提頑馘授州將，海盗爲之潜喪氣。",
            "塵埃從此免低顔，倏忽十年今擁旆。",
            "憶昨建康臨市征，公於吾父爲交承。",
            "兒童不敢求見面，卓犖但聽馳英聲。",
            "爾後馳驅逾半紀，投荒乃得親君子。",
            "孤舟抵岸即登門，見我有悲兼有喜。",
            "所悲竄逐萬里来，豺狼得路忠信埋。",
            "長？爲我意愴惻，吾未振汝良悠哉。",
            "所喜謂我一門吏，一年三黜剛愈鋭。",
            "投身湯火何所求，所憂爲君不爲已。",
            "况復吾爲汝父執，世契不淺汝吾姪。",
            "此邦人物粗熙熙，職司慈明州守德。",
            "汝雖投竄實汝福，天子神聖終汝直。",
            "丈夫秉德貴不回，窮達自天非汝職。",
            "公言令人益慷慨，一接已見真顔色。",
            "韶光波逝不暫停，年華兩見新堯歴。",
            "可憐情義如一朝，向人睠睠終無極。",
            "外臺差注重求材，天子急人方旰昃。",
            "丹書鳳口下九霄，捧詔治行何烜赫。",
            "昨日紅蕖醉幕賓，今朝皂盖賢州伯。",
            "官雖衙尉丞，位乃二千石。",
            "羈人無以報恩知，請爲使君申八德。",
            "一曰公，心與衡鑑無情同。",
            "朔方裴侠號獨立，背公之私無髪容。",
            "青州趙琰絕囑託，貴要書来投水中。",
            "二曰寛，量須江海爲盎盞。",
            "并州陳泰但懐撫，未嘗愠怒形於顔。",
            "南陽劉寛抑又甚，蒲鞭示恥犯者難。",
            "三曰信，舌端常與心相印。",
            "九江宋君每聽政，平旦日中猶不紊。",
            "并州郭伋舍野亭，爲與羣兒期到郡。",
            "四曰惠，有如雨露時沾漬。",
            "光州元忠嘗賑貸，二十五萬恢天施。",
            "蜀郡廉范不禁夜，一襦五袴惟民利。",
            "五曰清，玉壺在堂中有冰。",
            "武昌何遠思律貪，汲井投錢非買名。",
            "合浦孟嘗亦無欲，還珠碧淵清所徵。",
            "六曰正，端如標表行非徑。",
            "北海朱邑雖篤舊，至於枉曲終無聽。",
            "東莱楊震畏四知，行不欺幽此爲盛。",
            "七曰明，昭如日月東西行。",
            "冀州賈琮去帷裳，百姓聞之政自行。",
            "雍士李惠善審斷，彈燕坐知禽鳥情。",
            "八曰毅，鎮浮静躁温而厲。",
            "汴州齊澣非肆刑，清嚴自我人皆治。",
            "濠州張福不可犯，以重自持人自畏。",
            "此之八德人有一，鳴絃按堵皆千室。",
            "能於八者具有之，使君之才非世出。",
            "使君有政教，必本之學校。",
            "蜀人夷陋卑已甚，文翁之化於今好。",
            "使君有詩筆，莫詠閑風月。",
            "追還雅頌聲太平，吟詠性情思補闕。",
            "使君有車馬，莫賞閑山水。",
            "時行郊外問樵耕，民間利病須詳委。",
            "莫輕喜，莫輕怒，輕喜於人火上冰，輕怒於人鏡前霧。",
            "莫狐疑，莫輕信，狐疑多至敗良謀，輕信定令姦小進。",
            "大凡當局常多迷，使君臨事其慎之。",
            "倘記愚言用有時，微塵積嶽終有禆。",
            "蒼生旱渇天欲雨，異時經濟非公誰。"
        ],
        "title": "送杜靖國知連州",
        "id": "2b0671cf-3451-4379-b60f-a5af1a51e2c8"
    },
    {
        "author": "鄭俠",
        "paragraphs": [
            "道傍木，夹道參參如合屋。",
            "種之毫末成合抱，太守慈仁輔生育。",
            "古来善政盖有數，道路開通亦其目。",
            "芟除翳穢平險阻，堅固橋梁便艫舳。",
            "何爲萬柯隨曲直，化此長龍被崖谷。",
            "由吾太守愛民深，孜孜利民惟不足。",
            "以爲烈日長道難，加兹嶺外炎暑酷。",
            "黄茅欎蒸之烈氣，重嵐固結之濃毒。",
            "不得清陰縈且紆，何處憇息而躑躅。",
            "令如源泉下斯行，長原太山秀可掬。",
            "桐榕楓果隨所遇，惟其茂密佳蔭速。",
            "何公之心父母心，後人當如子孫續。",
            "勿剪勿拜勿抝斸，蠧朽便可添新緑。"
        ],
        "title": "紀連守植道傍木",
        "id": "3955960b-0fa8-4147-b5a0-9741a016be39"
    },
    {
        "author": "鄭俠",
        "paragraphs": [
            "離鄉十九年，日有如年久。",
            "歸来山水亦依然，人物存亡半非舊。",
            "廬阜之前我舅宅，此寺如我東西家。",
            "每来舅家必到此，粤自齒稚今疏牙。",
            "庾嶺閩山四千里，青衫謫逐自我始。",
            "築臺東望幾悽凉，親故滿前爭不喜。",
            "林下相逢真實人，非戚非疏非故新。",
            "執手之言行處親，是以還家一百二十日，五回松下問禪因。",
            "此身非我身，有君有父，有神有民。",
            "俯仰回環知有待，古之人居不黔突，行不已輪。",
            "師住無住，我動非動。",
            "来不須迎，去不須送。",
            "聚散會離，百年一夢。",
            "大千沙界等閒言，尋常只把毫端弄。"
        ],
        "tags": [
            "庐山"
        ],
        "title": "示廬山寺老勝師",
        "id": "448e8713-3fd0-4a91-ad10-9f38cbad59bd"
    },
    {
        "author": "鄭俠",
        "paragraphs": [
            "子真依前家谷口，無地栽禾只栽柳。",
            "否亨千態古難常，與物浮沉兒女詬。",
            "鵾鵬海伏而天飛，鷦鷯林棲惟一枝。",
            "迂談濶論偶相識，千世一遇非爲遲。",
            "君看大旱希雲霓，又看朝隮雷雨隨。",
            "天之神力豈不大，若豐若約無定姿。",
            "况夫人物在宇宙，無異蠅蟻停盃巵。",
            "生亡尚非已主宰，滋味得不隨醇醨。",
            "是以衆人察察日不足，我獨悶悶頑無知。",
            "方吾醺酣以盂杯爲小，正見滄海如池沼。",
            "子又作詩勸我醉如泥，得非亦以惽惽爲勝曉。"
        ],
        "title": "次韻子發勸酒",
        "id": "f83643ed-6e29-4925-a94a-c599778ef5c7"
    },
    {
        "author": "鄭俠",
        "paragraphs": [
            "清人如玉如蘭荃，元是水晶宫裏仙。",
            "貳車海陽未期月，士庶一口咸稱賢。",
            "請言清人所以賢，清人貎莊神凛然。",
            "中扄恬夷已自得，志意高潔凌雲天。",
            "犀珠焜煌照天地，清人不爲迂其視。",
            "金鐘球磬雜管絃，清人不以勞其耳。",
            "惟視與聽尚不爲，豈肯爲彼回其意。",
            "是焉神照無不通，豈特視明而聽聰。",
            "是非毁譽不立已，輕重黙與權衡同。",
            "上誾誾兮下侃侃，和以不同惠而斷。",
            "自然民物被休賜，芬馥不馳而自遠。",
            "閩山下士狂且恫，二十八年如萍蓬。",
            "遇公於兹心膽空，教誨怜念皆深衷。",
            "大論時聞鍧霹靂，健句每驚爭化工。",
            "聽言觀事潜欣悦，不見累旬如歲月。",
            "作歌笥中時一閲，如對岩岩冰蘖節。",
            "願公保此清人躬，古来大任求明哲。"
        ],
        "title": "贈余純臣通判",
        "id": "49e68524-a879-466a-bb78-1f69400265ad"
    },
    {
        "author": "鄭俠",
        "paragraphs": [
            "西塘老人唤回翁，愚惷無他生所鍾。",
            "簧鼓不聞非耳聾，形器不涉非無蹤。",
            "盡傷萬類物所蒙，圭璋貝璧矜昻顒。",
            "瑣屑之私背大公，塵埃蔀明荆塞胸。",
            "宜厚而薄歉爲豐，奚以經濟躋和冲。",
            "王功曰勲民曰庸，勲誰烈烈庸誰同。",
            "掊夷劓奪祈爵封，若人無所用其忠。",
            "扣天惟兹冀祖宗，願一更改由大通。",
            "雪霜巖巖有高松，羅網密密皆去鴻。",
            "此身萬死非災凶，生隨螻蟻氣蜺虹。",
            "共追太古還醇醲，不忍生置爐鼎中。",
            "聖德如天非世逢，迨兹白髪猶顓侗。",
            "圭刀爲活羣賈傭，何乃紫木臨身宫。",
            "地不愛寶人来共，威儀黨黨君子風。",
            "袖中球琳来相從，手搜明珠心益恭。",
            "偉哉斯人空不空，其中宏深外雍雍。",
            "淡交庶幾寧鄙衷，箇中自古無蛇龍。"
        ],
        "title": "和李天與秀才",
        "id": "834ed013-ce75-4983-88cb-f7d6cac4610a"
    },
    {
        "author": "鄭俠",
        "paragraphs": [
            "至樂之性長自餘，世物莫得而榛蕪。",
            "陰陽變化在舒慘，千里豈足勞建除。",
            "憶昔僣侈擅一隅，瓊宫貝闕粧金珠。",
            "窮奢極靡相傾奪，所不可道矧可書。",
            "天清地寧聖神出，蕩蕩一化渾太虗。",
            "頽基故址盡荒草，往往狐兎来爭居。",
            "魚書虎符若郵傳，幾人到此圖安舒。",
            "譚公賢明大國後，寶璞豈肯彫璠璵。",
            "拂除荒穢出夷曠，茨茅墩瓦從古初。",
            "璧書齊丘儉化論，譬如論海先河渠。",
            "千古興亡一端夢，逍遥巾氅日裕如。",
            "有客登亭見施設，笑殺瑣瑣誇瀛壺。"
        ],
        "title": "上知郡承議",
        "id": "89f4fc7d-63b6-4ad7-84d9-314f2205521c"
    },
    {
        "author": "鄭俠",
        "paragraphs": [
            "斛嶺寨，行雲際，下視長江入地底。",
            "汲江登嶺行三里，躋扳峻險爲艱爾。",
            "將率居民幾半千，度歲終年苦無水。",
            "爰自慶歴達元符，循舊安常誰擬議。",
            "元符太守何公賢，愛民慮事誠而至，以爲山頂流泉鮮其事。",
            "吾觀古人行師動萬億，所至豈必皆平地。",
            "軍必有井井未達，將渇不敢聞衆耳。",
            "陰陽者流，以水照星。",
            "星之所聚，泉所委行。",
            "行浚鑿三日，遇泉井成矣。",
            "乃今三井如鼎趾，豈特當年負瓶操綆，僕僕往還之人爲慰喜。",
            "吾欲後之人，知井所以起，敬守前功無委圯。",
            "必使甃砌長如今日之清泚，萬萬斯年施何已，故作此歌勒諸斛嶺之市。"
        ],
        "tags": [
            "长江"
        ],
        "title": "連州斛嶺寨井",
        "id": "eff276d2-7a48-4b8f-8592-a38bdc61ef7e"
    },
    {
        "author": "鄭俠",
        "paragraphs": [
            "苞苴来，苞苴去，封書裹信不得住。",
            "君不見箕山之下有仁人，室無杯器，以手捧水，不願風瓢掛高樹。"
        ],
        "title": "苞苴行",
        "id": "c8a7b96f-fc61-4cf4-b914-7b3bf0434450"
    },
    {
        "author": "鄭俠",
        "paragraphs": [
            "塵坌中軒户，誰標似水名。",
            "物訛空自汩，人性本来清。",
            "天上雲藏月，人間石裹英。",
            "雲開與石裂，精瑩自分明。"
        ],
        "title": "陳元叟清軒",
        "id": "c787256d-5fcc-48d0-bb22-08844d1c08c9"
    },
    {
        "author": "鄭俠",
        "paragraphs": [
            "真宰終無妄，元和豈有偏。",
            "如何洞天蕋，開向雪花前。",
            "遊騎雖然閴，紅芳亦自鮮。",
            "惟應祝融氏，偷竊翫餘年。"
        ],
        "title": "季冬桃花",
        "id": "688ae5be-0ca6-49eb-93e9-74c415da5d5f"
    },
    {
        "author": "鄭俠",
        "paragraphs": [
            "侠也生来拙，論才寸不通。",
            "趨時慚寡術，守古又無功。",
            "永日書千卷，閑宵月數峰。",
            "惟期賢者達，邃閤見開通。"
        ],
        "title": "次韻嚴巨孟  其一",
        "id": "19c0cef7-4407-43b7-9330-5a62438e4dd7"
    },
    {
        "author": "鄭俠",
        "paragraphs": [
            "侠也荒唐學，文章愧古風。",
            "誰將覆醯醢，子謂近蜺虹。",
            "去聖雖云遠，微言信可宗。",
            "期君振頽敝，謨典嗣前功。"
        ],
        "title": "次韻嚴巨孟  其二",
        "id": "5ce91374-6d40-42db-a5bb-d05b36251e7e"
    },
    {
        "author": "鄭俠",
        "paragraphs": [
            "侠也愚而已，奚稱忠與剛。",
            "未能安社稷，自合竄炎荒。",
            "國以民爲本，仁當生不傷。",
            "君其明辨此，萬里在飛翔。"
        ],
        "title": "次韻嚴巨孟  其三",
        "id": "06a42fe7-3453-4f6f-9b56-6de563458f01"
    },
    {
        "author": "鄭俠",
        "paragraphs": [
            "花柳接重闉，三分破二春。",
            "江梅初弄雪，壟麥旋收新。",
            "纓紼嗟塵事，農桑羨野民。",
            "暫陪遊樂乘，此日是何辰。"
        ],
        "title": "和孟堅二月晦同出城  其一",
        "id": "88453485-10c1-42fd-831a-f5adf68f5813"
    },
    {
        "author": "鄭俠",
        "paragraphs": [
            "城中未必悶，出郭喜還生。",
            "濃淡山原氣，高低溪澗聲。",
            "鳴棊振幽谷，把酒聽流鶯。",
            "疏曠還隨分，何須學步兵。"
        ],
        "title": "和孟堅二月晦同出城  其二",
        "id": "96b43432-3184-4fa7-8873-afa06da21e68"
    },
    {
        "author": "鄭俠",
        "paragraphs": [
            "濃雪暴寒齋，寒齋豈怕哉。",
            "書隨更漏盡，春遂酒瓶開。",
            "一酌留孔孟，再酌招賜回。",
            "酌酌入詩句，同上玉樓臺。"
        ],
        "title": "瑞像閣同楊驥雪夜飲酒",
        "id": "19719927-21c6-41b6-bfd5-2259fb6bb951"
    },
    {
        "author": "鄭俠",
        "paragraphs": [
            "何處難緘口，熙寧政失中。",
            "四方三面戰，十室九家空。",
            "見佞眸如水，聞忠耳似聾。",
            "君門深萬里，安得此言通。"
        ],
        "title": "和荆公何處難忘酒詩",
        "id": "ad99f0cf-69e2-4edd-97aa-f7a6264662a6"
    },
    {
        "author": "鄭俠",
        "paragraphs": [
            "高亭殖殖水冷冷，笑指鷗鳬坐晚汀。",
            "遠不聞聲千櫓去，矯如爭秀數峰青。",
            "煙雲窗牖紛紛雨，露月蒹葭點點星。",
            "最好歸輿擁雙璧，笙歌燈火照仙屏。"
        ],
        "title": "和叔粲滄浪亭",
        "id": "f1e2b398-2810-4a26-baf4-a986c98afdd6"
    },
    {
        "author": "鄭俠",
        "paragraphs": [
            "案俯横山跨海来，拂雲高閣爲誰開。",
            "荒溪古木閒猿洞，明月白沙空釣臺。",
            "曉日東風龍夭矯，秋風西峡鳳徘徊。",
            "居然靜卧江南岸，天塹波濤亦壯哉。"
        ],
        "title": "題仁王横山閣",
        "id": "74461803-6e04-4fc5-8182-bf8165d4474a"
    },
    {
        "author": "鄭俠",
        "paragraphs": [
            "湖上遲遲不忍還，談玄清徹幾重闗。",
            "旋嵐野馬皆歸靜，逝鳥潜魚各自閒。",
            "墜果露巢秋後樹，淡煙斜日晚来山。",
            "吟情到此何終極，注目紅雲紫霧間。"
        ],
        "title": "次張子京遊天王湖作",
        "id": "644001e5-4b29-4704-943b-2ebda932eaa1"
    },
    {
        "author": "鄭俠",
        "paragraphs": [
            "偶因送客上西樓，共愛佳城枕海陬。",
            "雁翅人家千巷陌，犬牙商舶數汀洲。",
            "風吹細雨兼秋凈，雲漏疏星带水流。",
            "獨有單親頭早白，迢迢東望不勝愁。"
        ],
        "title": "同子忠上西樓",
        "id": "5e6f7c54-2934-4ac3-9797-bb7d50f0ccbd"
    },
    {
        "author": "鄭俠",
        "paragraphs": [
            "行槖蕭蕭又出門，豈應踪跡溷東園。",
            "詩書無地人間世，山野有亭江上村。",
            "幾許春秋由白髪，誰能枝葉事閒言。",
            "行矣吾衰今已矣，獨將清夢到乾坤。"
        ],
        "title": "次韻陳秀才告别之作",
        "id": "7f64260c-a938-46d9-846e-379d963da96a"
    },
    {
        "author": "鄭俠",
        "paragraphs": [
            "寶鼎當年未結丹，幽棲曾此掩柴闗。",
            "羽軿欲化乘風馭，梵錫應留解虎環。",
            "僧卧碧雲皆壽考，鶴迷華表幾時還。",
            "好應月白長廊下，澗水無聲人自閒。"
        ],
        "tags": [
            "庐山"
        ],
        "title": "示廬山寺勝老",
        "id": "1e4c836d-d8b6-499c-9691-1ab097372d3a"
    },
    {
        "author": "鄭俠",
        "paragraphs": [
            "花草迎春意已嬌，霡如膏雨復連朝。",
            "昏雲暗霧饒慵困，疏李殘梅共寂寥。",
            "賴有河陽遊約近，能令圃澤睡魔消。",
            "看看陌上千紅紫，只好公孫日觧貂。"
        ],
        "title": "次韻子京早春雨中",
        "id": "f22fd0c6-0c19-413a-abf2-a642c7eea05d"
    },
    {
        "author": "鄭俠",
        "paragraphs": [
            "七十退休人所共，一生清苦獨推賢。",
            "枝棲腹飲知安分，骨聳神清合永年。",
            "靜引兒孫黄卷下，閒馴龜鶴小池邉。",
            "恬夷益得冲和力，無病無憂一地仙。"
        ],
        "title": "贈陳通其致仕頣壽軒",
        "id": "81f4d0d3-2025-46ac-8619-653b848007f1"
    },
    {
        "author": "鄭俠",
        "paragraphs": [
            "無情烏兔兩相追，歲月蹉跎一箭飛。",
            "觧報劬勞能幾日，可堪容易曠慈闈。",
            "須知楚國千鍾粟，不直莱庭一綵衣。",
            "我念松楸心獨苦，故知吾子不如歸。"
        ],
        "title": "送林六秀才之廣勸其早歸",
        "id": "3368f2b3-ecc5-4705-8cc0-018986adb4a9"
    },
    {
        "author": "鄭俠",
        "paragraphs": [
            "十月南天尚暑襟，幽花何怪動清吟。",
            "半扉素蕋呈修徑，幾朶夭紅出茂林。",
            "地借小春回暖氣，日勻疏影轉輊陰。",
            "惟應幕府多才俊，不負行臺醉賞心。"
        ],
        "title": "次孟堅初冬晴和見梨桃二花作",
        "id": "e1615b92-7cdf-4c82-9503-587cedc04456"
    },
    {
        "author": "鄭俠",
        "paragraphs": [
            "長風清洒翳天塵，捧出重光耀世輪。",
            "龍衮未温當扆坐，鳳書先軫向隅人。",
            "一緘符命来差緩，四尺先墳夢已頻。",
            "衰老將何報明主，雪霜柯幹艸莱身。"
        ],
        "title": "次張君舉秀才",
        "id": "f78df0b1-baac-42c9-87c4-ed7eac45e1a9"
    },
    {
        "author": "鄭俠",
        "paragraphs": [
            "達人取次總佳宜，瀟洒清軒聊自頤。",
            "垣果砌花堪笑語，牖風庭月共希夷。",
            "滿堂虗白琴三弄，竟日醺酣酒一巵。",
            "别有工夫留客住，時時談笑出新詩。"
        ],
        "title": "題頤軒",
        "id": "9a790958-337c-4542-836f-15e891eb84f3"
    },
    {
        "author": "鄭俠",
        "paragraphs": [
            "天圍湖海凈團圞，水色山光四座寒。",
            "暗結濃陰森萬木，靜鋪遥碧擁千巒。",
            "共斟緑醑看浮蟻，遥見孤舟下遠湍。",
            "是處煙雲有佳隠，﨑嶇長道太無端。"
        ],
        "title": "次韻環翠亭",
        "id": "4316a311-490a-43c8-b9b9-4d1ff94ac2f2"
    },
    {
        "author": "鄭俠",
        "paragraphs": [
            "節鉞依前向釣臺，祥煙喜氣兩崔嵬。",
            "民思父母無窮已，天借星辰有去回。",
            "千里袴襦還衆煖，三山樓閣爲誰開。",
            "須知道路先騰說，又見清凉古佛来。"
        ],
        "title": "仲常龍圖自廣中移師閩",
        "id": "1d733e18-fe66-4288-967f-9e27c7376c8f"
    },
    {
        "author": "鄭俠",
        "paragraphs": [
            "人間滚滚竟何營，只爲蠅頭利與名。",
            "千里瘴鄉吾逐客，一簞窮巷子書生。",
            "文章相誤終須别，寵辱無闗自不驚。",
            "贏得白頭閑處坐，一竿風月有誰爭。"
        ],
        "title": "次張漢公言懐",
        "id": "cad7f261-3717-4b4e-99f7-9d1a94a0b61f"
    },
    {
        "author": "鄭俠",
        "paragraphs": [
            "堂下玻瓈看碧瀾，天邉圖畵指層巒。",
            "崔嵬切漢星辰近，清泚照人毛骨寒。",
            "已嘆神明傳政化，仍觀慈惠展盃盤。",
            "尊前不爲扶衰病，敢惜酡顔勝渥丹。"
        ],
        "title": "次韻太守仁智堂",
        "id": "7ba29792-0348-4d5e-b285-4e5d0b88ede5"
    },
    {
        "author": "鄭俠",
        "paragraphs": [
            "公餘閒步古城巔，遲日和風暇豫天。",
            "花引嫩芳迎曉露，柳垂輕絮拂晴煙。",
            "一尊椒桂除三品，千室謳歌在五絃。",
            "紅紫正争春又半，斷崖荒塹草芊芊。"
        ],
        "title": "次韻春登樓",
        "id": "9c6d37e5-a1e7-4472-b822-3417f05d7ea8"
    },
    {
        "author": "鄭俠",
        "paragraphs": [
            "蕭條深巷寄門墻，城郭村居事異常。",
            "石展地衣三藥徑，錦圍天柱十花檣。",
            "幽禽隔樹鈎膠語，異草揺風合和香。",
            "不覺冬歸與春到，但知無事日偏長。"
        ],
        "title": "幽居",
        "id": "5ab5f781-c11c-429e-af41-1f00411f2d48"
    },
    {
        "author": "鄭俠",
        "paragraphs": [
            "年来年去一衰翁，幾不能言但守中。",
            "每嘆善交如管鮑，那知所得並軻雄。",
            "直教顔巷人難處，秪願融尊酒不空。",
            "自古英賢有窮達，誰能朋友謝磨礱。"
        ],
        "title": "次韻李天與張温夫",
        "id": "eb22637d-e40b-4b1c-ab8a-81797d9338f5"
    },
    {
        "author": "鄭俠",
        "paragraphs": [
            "蓋倚嬴肩汗滿鞲，晨饔夕燕未曾休。",
            "盃盤狼藉君雖厚，僕馬疲勞我亦羞。",
            "淡淡交知猶可久，區區口腹不須謀。",
            "還能收取筵中費，遍使饑窮飽暖不。"
        ],
        "title": "辭謝諸相知見招",
        "id": "12977654-b8d4-4bdd-aa9c-569d7b0391e2"
    },
    {
        "author": "鄭俠",
        "paragraphs": [
            "聞說天南受賜深，傳方施藥每揮金。",
            "看天風格樽前態，妙國胸懐枕上心。",
            "草木亦蒙銓品力，山川難載頌歌音。",
            "如今收拾知何用，衣被華夷有傅霖。"
        ],
        "title": "上蘇端明  其一",
        "id": "d3c25795-68e0-42e1-93b4-18aee5fa74c7"
    },
    {
        "author": "鄭俠",
        "paragraphs": [
            "昔向東坡覽古文，長嗟簡策鎻風雲。",
            "那知日月歸元首，立見夔龍遇放勛。",
            "夷夏生靈真久困，聖賢膏澤有前聞。",
            "帡幪天地期功業，妙畵奇書請暫焚。"
        ],
        "title": "上蘇端明  其二",
        "id": "4f9fca77-6c37-42a5-ae76-195a46eb6ecd"
    },
    {
        "author": "鄭俠",
        "paragraphs": [
            "又承尊酒細論文，日日樽前得未聞。",
            "憐舊直忘趨走賤，有疑俱向笑談分。",
            "心緣明德懐高屏，日爲偏親斷遠雲。",
            "明日迢迢東郭路，未行離思已紛紛。"
        ],
        "title": "辭方公悦",
        "id": "470369c8-abbc-4861-a1b0-bac806c4f751"
    },
    {
        "author": "鄭俠",
        "paragraphs": [
            "欲致皇恩浃羽鱗，天涯地角盡如春。",
            "當年欵欵曾忘死，今日區區肯患貧。",
            "正以庭闈安梓里，誰知魂夢達楓宸。",
            "海邦一見如疇昔，心膂相知亦宿因。"
        ],
        "title": "次韻清溪樊主簿",
        "id": "3ac3312f-0591-434d-a4c5-a1d36edcdcc9"
    },
    {
        "author": "鄭俠",
        "paragraphs": [
            "聳翠凌空不少盤，回環使宅對千巒。",
            "高華誰爲球瑯闢，勁節相憐霜雪寒。",
            "引得鳳来緣有實，化爲龍去始堪看。",
            "桐廬寂寞烟雲暝，惆悵無人近釣竿。"
        ],
        "title": "次韻余純臣通判球瑯軒",
        "id": "6726f97e-c08d-4606-97fb-47725ef93490"
    },
    {
        "author": "鄭俠",
        "paragraphs": [
            "萬龍齊幹擁高牙，占盡幽奇只一家。",
            "分破密陰開細路，罩將餘碧入江沙。",
            "靜籠簮玉朝雲合，暮到盃金夜月斜。",
            "賢守二車真可畏，尊前詩筆太豪華。"
        ],
        "title": "次韻余倅籠碧軒",
        "id": "9cab010b-ff05-4b50-b164-8616cfe51113"
    },
    {
        "author": "鄭俠",
        "paragraphs": [
            "孤直惟知不愧天，飄零無復記流年。",
            "學從鄒魯已如此，貧甚顔原亦浩然。",
            "乞食偶隨持鉢老，入城因訪跨羊仙。",
            "真人到了扶真道，手付瑶臺刻玉篇。"
        ],
        "title": "次韻廣州梁有爲秀才",
        "id": "b4864684-d01e-4d6c-8ff1-7ce70bc33bf1"
    },
    {
        "author": "鄭俠",
        "paragraphs": [
            "層梯叠構倚穹蒼，煙雨江山見渺茫。",
            "人是神仙来鎮守，物隨時節亦循良。",
            "靜鋪紫翠資吟興，時作霏微助歲穰。",
            "豈比啼猩兼嘯鬼，浪將愁恨向瀟湘。"
        ],
        "title": "煙雨樓  其一",
        "id": "f7e86b7d-7d36-4136-b781-48d663313d78"
    },
    {
        "author": "鄭俠",
        "paragraphs": [
            "仙人居處即鰲宫，更作層樓峭倚空。",
            "羣岫西来煙漠漠，大江南去雨濛濛。",
            "花鑣柳策熙怡裏，耘笠漁簑笑語中。",
            "别有夜楹千里月，凭欄清興與誰同。"
        ],
        "title": "煙雨樓  其二",
        "id": "20f7a511-605a-4998-8990-0f907b1c9d58"
    },
    {
        "author": "鄭俠",
        "paragraphs": [
            "八人兄弟三人在，獨立他州信汝賢。",
            "直使無情如槁木，忍看垂淚念南遷。",
            "從今依舊歌泉水，何物偏宜寄謫仙。",
            "美酒年年須百甕，好從南海便乘船。"
        ],
        "title": "示潮州妹子",
        "id": "e4a2f3c9-804b-480c-9a38-d89396591ccc"
    },
    {
        "author": "鄭俠",
        "paragraphs": [
            "年雖小歉俗安蘇，小雨時時濟旱枯。",
            "天爲下民成晚霽，月將三五上東隅。",
            "星如青女臨銀鏡，人似寒冰在玉壺。",
            "想是庭前吟望久，豈殊雲外一輪孤。"
        ],
        "title": "次韻子京下元雨過對月",
        "id": "40d03c9c-7306-4434-9a57-13fc0422dd19"
    },
    {
        "author": "鄭俠",
        "paragraphs": [
            "僦屋平山至典衣，来時便作十年期。",
            "豈知未報歸餘閠，早有潜吟送别詩。",
            "聖主恩仁天地力，明公憐念父兄慈。",
            "征鞍擬待春和煖，催促行裝願少遲。"
        ],
        "title": "元符放還謝英守何智翁",
        "id": "fe1009f3-6a77-4764-88b1-4279aa132d4f"
    },
    {
        "author": "鄭俠",
        "paragraphs": [
            "秋深園圃雖無雨，晚歲頭鬚自有霜。",
            "身事無功且人事，酒囊餘地乃書嚢。",
            "寒雅嘯侣鳴喬木，粉蝶成圍過矮墻。",
            "對此每思良友伴，幸時来訪浣愁膓。"
        ],
        "title": "和子京霜字見寄",
        "id": "6f8e09ab-5732-47ab-a9c4-c36a4a4ab2c0"
    },
    {
        "author": "鄭俠",
        "paragraphs": [
            "蕭索秋城五鼓前，月臨殘夢正團圎。",
            "彤樓一曲梅花落，玉枕誰家繡带連。",
            "歌酒梁園人散後，弓刀秦戍雁南天。",
            "一般凄咽西風下，轉展空床夜不眠。"
        ],
        "title": "次韻趙資道秋夜聞角",
        "id": "32032317-08fb-4641-a610-e1f222c7bfdf"
    },
    {
        "author": "鄭俠",
        "paragraphs": [
            "莫向天涯說故鄉，人身不似雁隨陽。",
            "黄花滿手空佳節，千里有懐如寸腸。",
            "爲許功名酬聖代，不須愁緒付瑤觴。",
            "男兒不是閨中物，生則桑弧射四方。"
        ],
        "title": "次韻知郡登高言懐",
        "id": "1e692d25-577e-45fa-a1b5-18ae3b0fabc7"
    },
    {
        "author": "鄭俠",
        "paragraphs": [
            "平明驅馬出城東，馬上知君興莫窮。",
            "淮曲山川三月路，春光桃李萬家風。",
            "酒腸寛處須吞海，詩思狂来幾擊鐘。",
            "何事青□正雙鬂，擬將漁釣約溪翁。"
        ],
        "title": "次韻杜幕春日",
        "id": "25cce06f-1294-40c6-9032-c52a347c8383"
    },
    {
        "author": "鄭俠",
        "paragraphs": [
            "再官庠序爲寧親，立道惟憂歉泗濵。",
            "若使佞諛求利達，便居廊廟亦沉淪。",
            "環惟書史何如樂，得是英髦信不貧。",
            "如子才豪猶未第，每思冥晦避通津。"
        ],
        "title": "次韻張伯時以再任爲賀",
        "id": "b240f27d-48fe-4999-bf3d-627423ff52d7"
    },
    {
        "author": "鄭俠",
        "paragraphs": [
            "桑海有涯殊浩蕩，蕙風無動任飄颻。",
            "莫窮興廢千年事，但看盈虗兩信潮。",
            "方聽民間歌道化，何爲天際想歸橈。",
            "當知得意無南北，隨向生成似玉杓。"
        ],
        "title": "次韻子京述懐",
        "id": "5104cd88-cee3-457c-9cfe-8c715e364fca"
    },
    {
        "author": "鄭俠",
        "paragraphs": [
            "疊石梁空太守賢，一年功力倍千年。",
            "惠從今日流終古，智是當時决九川。",
            "有競輪蹄何雜沓，無情風月亦流連。",
            "紅燈焰焰三更市，從此吳江不直錢。"
        ],
        "title": "和英州太守何智翁次韻馮仲禮麻江橋  其一",
        "id": "cd7ed651-4d0d-4aef-a2dd-fcc6750f4e66"
    },
    {
        "author": "鄭俠",
        "paragraphs": [
            "一带危橋接市廛，春成冬壞幾多年。",
            "誰驅巨石如填海，化作長虹下飲川。",
            "白水曉寒孤洞杳，紅燈夜午萬珠連。",
            "清風明月如堪買，且問如今直幾錢。"
        ],
        "title": "和英州太守何智翁次韻馮仲禮麻江橋  其二",
        "id": "192f5848-5f67-48c9-b85b-a133a6bb2728"
    },
    {
        "author": "鄭俠",
        "paragraphs": [
            "烏鴉螻蟻有君臣，此義如何易世塵。",
            "欲爲無窮宗社計，肯憂如幻死生身。",
            "八千江上奔馳路，十二天南黯淡春。",
            "歸到親闈捧杯酒，始知終是福唐人。"
        ],
        "title": "次韻張老見贈",
        "id": "bce89d15-ca9a-445f-b067-434ae0e1440a"
    },
    {
        "author": "鄭俠",
        "paragraphs": [
            "三百六十路，通精此有門。",
            "數奇藏日月，機發動乾坤。",
            "對面知爲敵，渾輸却有翻。",
            "詐貪常易喪，仁守乃長存。",
            "隻子如輕用，全功更莫論。",
            "就令投險勝，寧抵被圍奔。",
            "縱得四方盡，寧同一腹尊。",
            "傍觀饒好着，當局奈嗔言。",
            "慚愧中孚信，幾危大壯藩。",
            "坐觀成敗者，安得不驚魂。"
        ],
        "title": "觀棋",
        "id": "68f7dc0f-9af0-4df4-af63-a623627f4659"
    },
    {
        "author": "鄭俠",
        "paragraphs": [
            "高堂增構廣幽齋，鑿破青青遍地苔。",
            "雲入洞房疑有氣，月當疏牖若爲開。",
            "路無荆棘皆新闢，砌得芝蘭是舊栽。",
            "流水聲中迎送屐，緑筠叢下獻酬杯。",
            "達生不爲休塵慮，齊物元由悟本来。",
            "終見東山報重起，未登囗乘且徘徊。"
        ],
        "title": "謝工部徘徊堂",
        "id": "01599e51-c724-4de9-b20a-4f443adbf822"
    },
    {
        "author": "鄭俠",
        "paragraphs": [
            "主人無機心，兕虎皆可入。",
            "君看小渚中，豈特羣鷗集。"
        ],
        "title": "集鷗渚",
        "id": "6c574ca6-21df-442f-ba44-e57b0e568be5"
    },
    {
        "author": "鄭俠",
        "paragraphs": [
            "鳬鷗近隼旟，亭陰戲魴鱒。",
            "我自無機心，忘機成戲論。"
        ],
        "title": "忘機亭",
        "id": "820b75cc-b610-4735-8f4e-ed8df40dcbae"
    },
    {
        "author": "鄭俠",
        "paragraphs": [
            "峰巒何迤邐，天際相依倚。",
            "如何是孤嶼，獨立澄明裏。"
        ],
        "title": "孤嶼亭",
        "id": "457fec40-6179-48a7-89be-05c7339af146"
    },
    {
        "author": "鄭俠",
        "paragraphs": [
            "澄流良湜湜，幽藻還漪漪。",
            "不是采蘩手，芬芳長自持。"
        ],
        "title": "芳沚亭",
        "id": "13f903e0-6969-496b-8dad-63c95c947478"
    },
    {
        "author": "鄭俠",
        "paragraphs": [
            "亂亡由佞舌，覽古每嗟吁。",
            "擬刻姦諛像，申明兩觀誅。"
        ],
        "title": "讀史",
        "id": "c4dceb9e-ef24-4be8-8113-820ee6d1ab9d"
    },
    {
        "author": "鄭俠",
        "paragraphs": [
            "萬事以誠立，不誠心不專。",
            "誠心非鐵石，鐵石被誠穿。"
        ],
        "title": "論誠",
        "id": "8693e1b1-107c-4c6b-99ab-c7196e031221"
    },
    {
        "author": "鄭俠",
        "paragraphs": [
            "愷悌侯藩修禊事，風流草木薦天香。",
            "使君喜爲民行樂，擬築春光作舞塲。"
        ],
        "title": "和蔡公上巳",
        "id": "308c8d9b-5322-48c1-9771-9a28c05bca4f"
    },
    {
        "author": "鄭俠",
        "paragraphs": [
            "居然訟息愧王通，反閉柴門亦古風。",
            "幽鳥一聲庭日永，軒窗從此近盧仝。"
        ],
        "title": "閉戸",
        "id": "0434c195-b442-4d16-ad8f-0de407c57461"
    },
    {
        "author": "鄭俠",
        "paragraphs": [
            "月滿平湖夜漸深，浩波千頃蕩黄金。",
            "不知世有榮華事，何至中藏喜懼心。"
        ],
        "title": "漁家",
        "id": "699f6639-c5da-4d35-ba4d-6ecb12697a9f"
    },
    {
        "author": "鄭俠",
        "paragraphs": [
            "天邊毫末見千峰，景物都窮見不窮。",
            "因念當時小天下，亦如亭上老仙翁。"
        ],
        "title": "見遠亭",
        "id": "fbc457f5-8fd3-4478-ae03-b5d089ec737a"
    },
    {
        "author": "鄭俠",
        "paragraphs": [
            "庭下新来不掩門，洒然無復舊時喧。",
            "小鋤輕瓮從兹起，無補清時合灌園。"
        ],
        "title": "大水除廳前小屋",
        "id": "4f55ccd7-4ee1-452e-9b4a-3d316a87a310"
    },
    {
        "author": "鄭俠",
        "paragraphs": [
            "道義相歡勝飲醪，况添流雪見承糟。",
            "卧籬一醉陶家宅，不是龍山趣也高。"
        ],
        "title": "宴十五約重陽飲患無登高處",
        "id": "a83a1b92-408b-4ae2-a9cc-4b1b89272f9d"
    },
    {
        "author": "鄭俠",
        "paragraphs": [
            "萬險千艱六出身，如今也得避囂塵。",
            "須知從此寒原上，有個行歌拾穗人。"
        ],
        "title": "出御史臺",
        "id": "73f4a974-6518-4a16-b468-73a163a4b807"
    },
    {
        "author": "鄭俠",
        "paragraphs": [
            "可憐平地不生錢，稚老累累被索連。",
            "困苦新圗誰畵此，祗愁中禁又無眠。"
        ],
        "title": "道中見以索牽五六十人監理錢者",
        "id": "d64ccdba-2654-4788-9f18-5067b2e2a09a"
    },
    {
        "author": "鄭俠",
        "paragraphs": [
            "天險嘗聞不可升，人間危塹更難名。",
            "欲知平步亭中意，平得心来處處平。"
        ],
        "title": "題靈峰平步亭",
        "id": "688503bc-dbd8-4ee9-9b69-5d6590d62882"
    },
    {
        "author": "鄭俠",
        "paragraphs": [
            "琴雖古意元無取，詩近虗名亦懶吟。",
            "不是將心就無事，都緣無事可關心。"
        ],
        "title": "謾成",
        "id": "4a5f3918-a7cc-4e0c-802c-f43b6b521fad"
    },
    {
        "author": "鄭俠",
        "paragraphs": [
            "江西古浩穰，昭信雄江濱。",
            "州獄千里平，舒慘繫誾囂。",
            "景山之胸中，曉然烏兔輪。",
            "敢爲虔人賀，何以致龍麟。"
        ],
        "title": "送呂景山赴虔州理掾",
        "id": "8161ebf8-2bff-4100-bb50-70d97b0522b0"
    },
    {
        "author": "鄭俠",
        "paragraphs": [
            "衲帽麻衣君勿輕，有如華衮貴難名。",
            "人須自力方能立，事若無誠斷不成。",
            "倚物蔓條終嫩脆，冒霜寒柏始堅貞。",
            "男兒一副黄金骨，莫學伊阿浪死生。"
        ],
        "title": "漫成",
        "id": "7069f1a4-4dbb-4496-a5a0-98cd129ba808"
    },
    {
        "author": "鄭俠",
        "paragraphs": [
            "鳳管鸞絲徹太清，雙門今日落功成。",
            "一州壯觀新樓好，千里欣歡太守名。",
            "已見聲華逾綵絢，更期中外倚端平。",
            "詳風瑞雨年年事，海角天涯似此城。"
        ],
        "title": "權府黄叔粲朝奉雙門落成之會有感而作",
        "id": "0b73572c-c453-4b00-9aeb-60d472882b25"
    },
    {
        "author": "鄭俠",
        "paragraphs": [
            "風送微涼來小戶，月回清影向疏窗。",
            "不知人世何珍麗，可與詩書氣味雙。"
        ],
        "title": "漫成",
        "id": "b7ece8ea-30fe-4e9b-9e6b-f1bf7fe2edc4"
    },
    {
        "author": "鄭俠",
        "paragraphs": [
            "去年牙戟海邊城，空望門闌涕泗橫。",
            "今日去旄東嚮夢，那知高纛此中迎。",
            "豈非丈席諧瞻對，亦似雲衢有否亨。",
            "十有餘年想諄誨，更期朱玉似河傾。"
        ],
        "title": "仲常龍圖自廣中移帥閩  其一",
        "id": "33d54f11-38b0-4bed-91ea-99537ae0753b"
    },
    {
        "author": "鄭俠",
        "paragraphs": [
            "惠茲政化及民功，內外聲稱有古風。",
            "五嶺山川情正黮，七閩桃李意先通。",
            "大明繼照天衢闢，重德還朝衆願同。",
            "早晚皇穹順輿議，老人星在玉堂中。"
        ],
        "title": "仲常龍圖自廣中移帥閩  其二",
        "id": "93de3b99-8769-4249-9613-75b8566f71aa"
    },
    {
        "author": "鄭俠",
        "paragraphs": [
            "似此平生只藉天，還如過鳥在雲邊。",
            "如今身畔渾無物，贏得虛堂一枕眠。"
        ],
        "title": "臨終作",
        "id": "0d06d7d2-bcc7-4afd-85ea-7ad2ee4c3d1e"
    },
    {
        "author": "鄭俠",
        "paragraphs": [
            "未言路上舟車費，尚欠城中酒藥錢。"
        ],
        "title": "句",
        "id": "103edc06-4380-4b67-b6d8-fdff9342d8fa"
    },
    {
        "author": "朱京",
        "paragraphs": [
            "仙都朝百靈，奇絕衆峰冠。",
            "朝初五馬遊，萬里卷雲幔。",
            "春陽散地脈，指顧群陰泮。",
            "刻玉露巉巖，嚴嚴色足憚。",
            "怪木走獰虬，老藤連朽貫。",
            "峰勢忽騫騰，天馬脫脩絆。",
            "飛流三百尺，餘沫拂霄漢。",
            "空谷隱晴雷，聒耳笑語亂。",
            "所願化日長，誰憂斧柯爛。",
            "況復值此時，桃竹分相半。",
            "乘興事幽尋，頓覺神還觀。",
            "信步忘險易，履襪遭污漫。",
            "恣觀融結巧，疑費陰陽炭。",
            "暝色生四垂，孤煙起樵爨。",
            "千騎去如飛，夕陽人影散。"
        ],
        "title": "麻姑山",
        "id": "f041e982-531c-4f06-99d8-a9dd2090e402"
    },
    {
        "author": "朱京",
        "paragraphs": [
            "山寺藏遺刻，塵埃字半昏。",
            "空揮峴首淚，誰起謝公門。",
            "白石千年像，蒼頭五世孫。",
            "他年想陳迹，卜築向雲根。"
        ],
        "title": "祥光寺",
        "id": "6a73702f-fe12-4c56-8b20-af59fa3812c9"
    },
    {
        "author": "朱京",
        "paragraphs": [
            "我愛君家似洞庭，却疑身在小蓬灜。",
            "白波潭上魚龍舞，紅葉村中雞犬聲。",
            "大雅篇章無弟子，高門事業有公卿。",
            "後來若要知優劣，千古何人繼盛名。"
        ],
        "tags": [
            "洞庭湖"
        ],
        "title": "題清芬閣",
        "id": "9e178a40-0589-4d2a-9281-531cfd27e002"
    },
    {
        "author": "朱京",
        "paragraphs": [
            "削成雙峰玉骨清。"
        ],
        "title": "句",
        "id": "92ac7fba-0e47-473f-a08d-9746fe9b3a8d"
    },
    {
        "author": "令狐俅",
        "paragraphs": [
            "元英去世二百年，其迹雖久騷雅傳。",
            "田廬不廢子孫賢，慶門簪組方蟬聯。",
            "我來源中訪高隱，囗人邀客雲山前。",
            "朱門綠閣照溪水，長松茂竹囗寒煙。",
            "灘聲蕭蕭到几席，魂清骨冷忘睡眠。",
            "伊子出處不自判，塵纓俗網常縈纏。",
            "兒孫漸多食囗衆，高翔遠引嗟無緣。",
            "他年家事苟有付，杖藜囗此同悠然。"
        ],
        "title": "題清芬閣",
        "id": "e8de969f-9b4f-422b-bb32-a465258c1ede"
    },
    {
        "author": "劉宗傑",
        "paragraphs": [
            "謝公高興在東山，尋得仙巖郡邑邊。",
            "萬朵連峰凝碧乳，一溪鳴玉逗寒泉。",
            "由來物外無塵景，須信壺中有洞天。",
            "嶺服已安褒詔近，莫將歸夢更留連。"
        ],
        "title": "曾公巖",
        "id": "5a11cb17-8dd1-4fb9-9620-73461ef50c51"
    },
    {
        "author": "王延禧",
        "paragraphs": [
            "夔子城新築，長江便作壕。",
            "欲兼諸面敵，故起北樓高。",
            "即舊基仍峻，因時力不勞。",
            "青天纔咫尺，翠壁似週遭。",
            "近照東西瀼，遙分上下牢。",
            "百蠻歸指掌，三峽見秋毫。",
            "帝道方無外，皇威到不毛。",
            "三鉤閑夜鎖，八陣縱春邀。",
            "守土慚非稱，提兵亦繆叨。",
            "經營皆使指，備豫本戎韜。",
            "功乏爲山助，名加制勝褒。",
            "登臨欲吟咤，深愧杜陵豪。"
        ],
        "tags": [
            "长江"
        ],
        "title": "制勝樓",
        "id": "013cc072-3060-4209-a280-3e6f17491110"
    },
    {
        "author": "朴寅亮",
        "paragraphs": [
            "巖巖峻石疊成山，下著珠蠙一水環。",
            "塔影倒垂淮浪底，鐘聲搖落碧雲間。",
            "門前客棹洪濤急，竹下僧棋白日閑。",
            "一奉勝遊堪惜景，故留詩句約重還。"
        ],
        "title": "過龜山",
        "id": "b201008d-05da-4468-ae59-602c83f16280"
    },
    {
        "author": "朴寅亮",
        "paragraphs": [
            "萬疊危岑天倚杵，一竿斜日水浮金。"
        ],
        "title": "句",
        "id": "89023650-28d5-43df-8665-2a6634bcee16"
    },
    {
        "author": "張介",
        "paragraphs": [
            "應是子規啼不到，致令我父未歸家。"
        ],
        "title": "句",
        "id": "64d5fcff-9220-4507-91c7-ece5d68d92ff"
    },
    {
        "author": "能長老",
        "paragraphs": [
            "僧家祗合在深山。"
        ],
        "title": "句  其一",
        "id": "78401b3f-206d-438a-8647-a23b0232eeea"
    },
    {
        "author": "能長老",
        "paragraphs": [
            "待到黄龍鱗甲備。"
        ],
        "title": "句  其二",
        "id": "0ed40655-1528-4f28-b384-4db3c4eaae25"
    },
    {
        "author": "林仲嘉",
        "paragraphs": [
            "山闊青連海，溪長綠繞城。",
            "規模唐故郡，弦誦魯諸生。"
        ],
        "title": "虎溪二首  其一",
        "id": "a52703cb-974d-49fa-aaaf-f544cdb3149a"
    },
    {
        "author": "林仲嘉",
        "paragraphs": [
            "白日經檐短，風霜路客衣。",
            "梅梢驚歲晚，沙際看春歸。"
        ],
        "title": "虎溪二首  其二",
        "id": "6d444b6a-f3fc-4050-8159-5f0510c1c3ee"
    },
    {
        "author": "王氏",
        "paragraphs": [
            "西風不入小窗紗，秋氣應憐我憶家。",
            "極目江南千里恨，依然和淚看黄花。"
        ],
        "title": "寄父",
        "id": "3faf88e6-0a1e-44cf-ab70-a9b63faf265e"
    },
    {
        "author": "王氏",
        "paragraphs": [
            "香羅如雪縷新裁，惹在烏雲不放回。",
            "還似遠山秋水際，夜來吹散一枝梅。"
        ],
        "title": "戲咏白羅繫髻",
        "id": "edfbce0e-1a90-4984-8431-efbc9ce0e10e"
    },
    {
        "author": "李慎言",
        "paragraphs": [
            "侍宴黄昏未肯休，玉階夜色月如流。",
            "朝來自覺承恩最，笑倩傍人認繡毬。"
        ],
        "title": "拋毬曲三首  其一",
        "id": "05aec2f8-36ba-44e8-9e4f-d559cd11d26c"
    },
    {
        "author": "李慎言",
        "paragraphs": [
            "隋家宮殿鎖清秋，曾晚嬋娟颺繡毬。",
            "金钥玉簫俱寂寂，一天明月照高樓。"
        ],
        "title": "拋毬曲三首  其二",
        "id": "dae0bf00-173d-46b3-ab6e-2fc728ee3844"
    },
    {
        "author": "李慎言",
        "paragraphs": [
            "堪恨隋家幾帝王，舞腰緩盡繡鴛鴦。",
            "如今重到拋毬處，不見熏爐舊日香。"
        ],
        "title": "拋毬曲三首  其三",
        "id": "282a8ed4-e84f-4271-99f1-da170a309f99"
    },
    {
        "author": "彭汝礪",
        "paragraphs": [
            "君親等乾坤，恩義俱罔極。",
            "浮生一毫髮，盡出覆載力。",
            "我思古之人，節義有遺則。",
            "以身託萬事，糜殞終無嗇。",
            "名教落編簡，不與日月蝕。",
            "世薄道亦微，綱常墮荆棘。",
            "想像不可追，徘徊意悽惻。",
            "燕卿真士雄，繪素見顔色。",
            "謀惟引深思，摩揣窮多識。",
            "金朱寵純懿，斧鉞誅姦慝。",
            "欲將春秋法，轉徙示九域。",
            "肥陵泮宮庭，收拾在四壁。",
            "千年土中身，精神回翰墨。",
            "崢嶸列星辰，奴隸生歎息。",
            "已死疑可求，欲語嗟復默。",
            "清風颯冰霜，直氣森劍戟。",
            "富貴喜圖畫，蓄聚窮千億。",
            "丹青彼雖工，龜鑑吾自得。",
            "願言同此心，論世師盛德。",
            "當使忠孝風，自家刑邦國。"
        ],
        "title": "忠孝圖",
        "id": "da473aae-d184-450b-8381-e761fdc935c9"
    },
    {
        "author": "彭汝礪",
        "paragraphs": [
            "昔人迴車勝母里，今我枉步孝子家。",
            "天寒日暮林谷暗，回旋道路甘泥沙。",
            "高臺隆隆起門戶，松檜夾逕清陰斜。",
            "縣官把燭讀碑字，夜闌相視生咨嗟。",
            "今我爲詩語萬氏，萬事成難敗之易。",
            "爾家承承今幾年，勉旃無爲先世累。"
        ],
        "title": "宿萬孝子家",
        "id": "9ae3d17e-2d34-4b3f-a3ec-47266d396d1e"
    },
    {
        "author": "彭汝礪",
        "paragraphs": [
            "古人材大心亦公，憂樂每與天下同。",
            "謀功慮事不草草，欲與天地爲無窮。",
            "我來舒城道三堰，行看利入東南徧。",
            "漁樵處處樂太平，稻粱歲歲收餘羨。",
            "江淮旱澇相綴聯，舒城獨自爲豐年。",
            "人知今日樂其土，不知古人爲爾天。",
            "二劉未必真奇偉，謀慮及民乃如此。",
            "俗儒文多實已亡，洋洋大論言羲皇。",
            "心欲爲功害輒勝，醫庸未足平膏肓。",
            "紛紛予亦何爲者，愛古傷今空涕灑。",
            "題詩倚立寄西風，不知材力非騷雅。"
        ],
        "title": "七門堰",
        "id": "bcbc8d6d-4f88-4d76-b747-d7c447520e51"
    },
    {
        "author": "彭汝礪",
        "paragraphs": [
            "星出雲之端，石在溪之潯。",
            "天上地下相絕幾百千萬里，硯中安得有星點點明如金。",
            "既非瑕掩瑜，又似徽在琴。",
            "我疑星之飛流運動或不居，精采誤落黟流深。",
            "不然神靈憫惻學士久濡滯，故借光景資清吟。",
            "或有感此理，杳默難推尋。",
            "君不見虢山之石團團有桂在中象圓月，又不見廬江之石扶疏有木相樛爲寒林。",
            "無重言，但置寒窗筆札往古研于今。",
            "大剛無睢睢，至明無陰陰。",
            "君也能如此，是真金星硯之知音。"
        ],
        "title": "金星硯行",
        "id": "14ded8f3-93aa-4fe6-80bd-a2131d738771"
    },
    {
        "author": "彭汝礪",
        "paragraphs": [
            "自昔黄老言無爲，謬說汗漫爲神仙。",
            "古人力探源未塞，今世復用根尤堅。",
            "仙經自是物外來，畫圖誰向人間傳。",
            "碧油堂印始等差，洞天福地分後先。",
            "勢窮或滯酆都幽，採勝即上崑崙巔。",
            "得失無端見掌握，勝負有勢生迴旋。",
            "終朝相視何爲哉，萬事不齊俱偶然。",
            "物雖無庸意甚遠，爲子探取題詩篇。"
        ],
        "title": "選仙圖",
        "id": "4dfcbe12-8a15-4796-9f46-3d79db88543f"
    },
    {
        "author": "彭汝礪",
        "paragraphs": [
            "李侯昔也治當塗，作學以遺當塗民。",
            "謠言散落在樵牧，事迹收拾歸瑶珉。",
            "高文大字比珠玉，長與後世爲奇珍。",
            "我因李侯念往初，黨庠遂序明人倫。",
            "井田變更萬事廢，士林泣血悲孤秦。",
            "今人思慮到本原，願見風俗終還醇。",
            "嘗聞君子天下志，一視萬物無疏親。",
            "侯來我邦嗣其兄，愛惜不後當塗人。",
            "即視學宮動風采，復尊師席尸陶鈞。",
            "道路尚思前召父，閭閻敢忘小馮君。"
        ],
        "title": "李卿惠太平州學詩",
        "id": "b4db7013-d5fd-486d-8a44-5f25a9a1cfd7"
    },
    {
        "author": "彭汝礪",
        "paragraphs": [
            "客游南昌歸，歸我四瓦鼓。",
            "渾完自甄冶，質樸排罌甒。",
            "觸之散遺聲，往往中商羽。",
            "聲來殆天得，不用詢有瞽。",
            "野心愛不徹，取之置林宇。",
            "竹梢奏清風，似喜佳物伍。",
            "岸巾策筇杖，共爾蠲毒暑。",
            "世浮見此拙，坐覺幽興聚。",
            "丹楹惜異時，蕢桴想淳古。",
            "君年比予少，能亦珍此否。"
        ],
        "title": "瓦鼓",
        "id": "5c117958-d9d7-481d-87d3-3665ae1ca4a2"
    },
    {
        "author": "彭汝礪",
        "paragraphs": [
            "遣奴持書問雲居，我今持節行匡廬。",
            "請服磨衲大牛車，來飯香積及雕胡。",
            "舍施琥珀及珊瑚，滄海徑寸之明珠。",
            "師應問吾今何如，謂方據案治文書。",
            "較量貴賤調盈虛，擒取猾吏如捕狐。",
            "夜凉飲酒一百壺，醉視萬物渾錙銖。",
            "雲居若言太粗疏，謂我寄聲謝云吁。"
        ],
        "tags": [
            "庐山"
        ],
        "title": "寄佛印禪師",
        "id": "8fae2012-a77e-4e09-b3f6-793bda644589"
    },
    {
        "author": "彭汝礪",
        "paragraphs": [
            "雕金閒璧雲中居，臥龍更有文公廬。",
            "門前不設羊牛車，誰捋虎鬚跋狼胡。",
            "寶林環繞千珊瑚，中間一點摩尼珠。",
            "游戲樂說心如如，諸方傳錄爲奇書。",
            "愛師談實非空虛，生决定信無疑狐。",
            "表裏洞徹如冰壺，輕重已自分錙銖。",
            "咫尺祇恨相逢疏，各自有口能無吁。"
        ],
        "title": "去年行建昌作詩招雲居元禪師近過南康不見用前韵馳寄",
        "id": "07af5a8b-10e3-490f-b8ce-733b00815618"
    }
]