[
    {
        "author": "刘宰",
        "paragraphs": [
            "金科天上耿星辰，丹笔年来有屈伸。",
            "子去平反供母笑，民知宽大颂君仁。",
            "祇今茂苑题舆客，曾是琼林合席人。",
            "若问残生烦寄语，扁舟长占五湖春。"
        ],
        "title": "送平江赵法曹",
        "id": "13c0c6dc-b49f-4432-94c3-7bbcd73824ac"
    },
    {
        "author": "刘宰",
        "paragraphs": [
            "玉楼工就故人仙，宿草离离起暮烟。",
            "曾说项斯谁复记，尚怀中散子真贤。",
            "鼎来穷巷方今日，胜读残编已十年。",
            "西望犹能话离索，秋风来共钓鱼船。"
        ],
        "title": "送黄子弘归吴门",
        "id": "54c1693f-0603-4526-b21b-51bdad584afe"
    },
    {
        "author": "刘宰",
        "paragraphs": [
            "美矣吾邦此大夫，仁中有勇信今无。",
            "治侔东里兴乡校，政压西门送女巫。",
            "谋广生员来共学，力排淫祀警羣愚。",
            "一陶风俗成醇厚，千古声名泰华俱。"
        ],
        "title": "代邑士上赵百里",
        "id": "f4064224-c5a4-462f-a28c-aaeaffa8b9cf"
    },
    {
        "author": "刘宰",
        "paragraphs": [
            "借蔬香积共晨炊，客里良辰总不知。",
            "孺子从渠均胙肉，南翁无处听巴词。",
            "神鸦得志饱终日，巢燕有心来及时。",
            "风雨聒人聋转甚，半钟浊酒可能治。"
        ],
        "title": "社日僧舍风雨",
        "id": "2164eea9-a506-4028-b715-3210e577c952"
    },
    {
        "author": "刘宰",
        "paragraphs": [
            "闻君筑室水云乡，一榻翛然独老庞。",
            "近挹荷香供几案，远邀山翠入轩窗。",
            "自歌自笑游鱼乐，时去时来白鸟双。",
            "何日过门成夜泊，一樽相与对银缸。"
        ],
        "title": "寄题戴氏别墅",
        "id": "705cec76-7c72-4f38-adf8-de916c35563e"
    },
    {
        "author": "刘宰",
        "paragraphs": [
            "劝驾丁宁自汉兴，礼行郡国玉锵鸣。",
            "使君珍重新开宴，多士连翩喜策名。",
            "月窟一枝传好信，风帆千里送脩程。",
            "主宾后会君知否，紫橐青袍对宠荣。"
        ],
        "title": "和赵龙图鹿鸣宴韵二首  其一",
        "id": "d4203ef7-558f-46c3-923b-2a65cde03ae9"
    },
    {
        "author": "刘宰",
        "paragraphs": [
            "预宴当年记夙兴，笙歌堂上正和鸣。",
            "别来几送龙门客，去后空题雁塔名。",
            "麋鹿羣中便野性，蜩鸠飞处笑云程。",
            "羞肴也到茅簷下，磊块堆盘里社荣。"
        ],
        "title": "和赵龙图鹿鸣宴韵二首  其二",
        "id": "ca1b203a-fcf3-42f4-8253-7388aa92a0c9"
    },
    {
        "author": "刘宰",
        "paragraphs": [
            "先生人物眇应刘，千载诗亡独溯流。",
            "五字还堪荐郊庙，一官何事老林丘。",
            "章泉乐处知何似，南涧良朋亦健不。",
            "欲拜庞公何日是，梦随飞鹤过山头。"
        ],
        "title": "和赵章泉见寄二首  其一",
        "id": "aa0e15b8-59cd-45e6-aee5-6377242458c7"
    },
    {
        "author": "刘宰",
        "paragraphs": [
            "平生暗里识曹刘，眼底谁为第一流。",
            "锦里正应推老杜，鲁人亦解说东丘。",
            "骑馿颇忘推敲否，上马还能矍铄不。",
            "此去相思君会取，菊黄梅蘂上枝头。"
        ],
        "title": "和赵章泉见寄二首  其二",
        "id": "2d007be7-fa1d-43a3-97c8-f1aa3c951a51"
    },
    {
        "author": "刘宰",
        "paragraphs": [
            "之子交游柳与刘，朅来声闻水东流。",
            "悬知此去居三馆，可但当年记九丘。",
            "沧海狎鸥犹好在，红尘没马肯回不。",
            "短篇为寄章泉老，莫听浮沉付石头。"
        ],
        "title": "用韵烦蒋延陵寄前诗至章泉",
        "id": "d4591478-8ab0-4429-9b6a-170b60b45aa2"
    },
    {
        "author": "刘宰",
        "paragraphs": [
            "白社相从远与刘，可怜衲子溷儒流。",
            "自嗟达巷知夫子，缅想诸荀从太丘。",
            "书寄洪乔空尔耳，诗编杜集可容不。",
            "前山底处堪长望，我欲携筇上上头。"
        ],
        "title": "谢章泉再以前韵见寄三首  其一",
        "id": "fe717594-cc7a-4132-be3c-4732334b3b53"
    },
    {
        "author": "刘宰",
        "paragraphs": [
            "解印归来白社刘，风流靖节许同流。",
            "诗来几说鶑求友，老去自惭狐首丘。",
            "会合由来天幸耳，殷勤还识我心不。",
            "春回是处堪行乐，能复携钱挂杖头。"
        ],
        "title": "谢章泉再以前韵见寄三首  其二",
        "id": "4673acf7-3126-46fd-90e1-30953dd13d48"
    },
    {
        "author": "刘宰",
        "paragraphs": [
            "书贤从事我非刘，杰句君争万壑流。",
            "拟学岑参酬杜甫，可能列子识壶丘。",
            "倦游审已悬车矣，问字犹多载酒不。",
            "无限相思梅发处，手摧残雪嗅枝头。"
        ],
        "title": "谢章泉再以前韵见寄三首  其三",
        "id": "591f9d68-eb0b-4ed6-b815-bcf2fea0504a"
    },
    {
        "author": "刘宰",
        "paragraphs": [
            "自笑当年跃冶金，老来文物见彬彬。",
            "登名已喜多三邑，擢秀悬知敌万人。",
            "晴日琴堂开宴好，春风琼苑拜恩新。",
            "惟余卧病江湖客，坐看联翩对玉宸。"
        ],
        "title": "和邑大夫劝驾韵",
        "id": "4e183a0b-0e41-4b92-a168-11105770d13d"
    },
    {
        "author": "刘宰",
        "paragraphs": [
            "梅仙西上古仙乡，梅蘂先春特地香。",
            "自是邾人闻鲁柝，悬知晋盗避秦疆。",
            "名山久合清芜秽，穷巷犹闻缺盖藏。",
            "惠政由来要全美，须君努力佐琴堂。"
        ],
        "title": "送张端衡尉句容二首  其一",
        "id": "0b0d63fd-b6b1-428d-817b-a8a59b1f4d84"
    },
    {
        "author": "刘宰",
        "paragraphs": [
            "去乡喜见似乡人，君去家山祇比邻。",
            "令长垂髫同里社，交承握手记城闉。",
            "絃歌堂上宁忘旧，樽俎筵中必告新。",
            "若也从容问无恙，为言鱼鸟已情亲。"
        ],
        "title": "送张端衡尉句容二首  其二",
        "id": "335e16a8-1e46-4b76-8d12-851707c80249"
    },
    {
        "author": "刘宰",
        "paragraphs": [
            "疾风吹雨洗尘寰，北渚津头水没滩。",
            "千里送君黄鹄举，一生笑我白鸥闲。",
            "清名已至云霄上，逸气还充宇宙间。",
            "此去西湖重回首，淡烟疎柳认孤山。"
        ],
        "tags": [
            "西湖"
        ],
        "title": "送王去非服除造朝",
        "id": "7b8ef311-7ccc-4af2-ab2b-efcc2a6d41a9"
    },
    {
        "author": "刘宰",
        "paragraphs": [
            "风月平分古治中，挂帆直指水晶宫。",
            "祇今第宅多亲贵，自昔闾阎有阨穷。",
            "勿用弥缝乖直道，毋烦歌舞竞新功。",
            "举头见日长安近，诏入元非藉子公。"
        ],
        "title": "送张晋望倅湖州",
        "id": "d2611439-cf35-46d3-b86b-1c7e10b57fd9"
    },
    {
        "author": "刘宰",
        "paragraphs": [
            "句曲山头白鹤飞，遥怜彩棒正宣威。",
            "仙家有喜迎仙吏，客路无尘点客衣。",
            "月澹郊原从犬卧，秋高篱落任鸡肥。",
            "子真东野齐名在，莫向西风苦念归。"
        ],
        "title": "代柬寄张端衡",
        "id": "248554f1-8208-4901-b003-6b91ee82e3ae"
    },
    {
        "author": "刘宰",
        "paragraphs": [
            "老树槎牙记佛庐，露啼蛩吊百年余。",
            "鼎新堂殿谁为此，壮观林泉我弗如。",
            "身上无华惟布缕，盂中舐味祇山蔬。",
            "野僧勤瘁能如许，罪或无多乞赦除。"
        ],
        "title": "为布金寺僧慧鉴作呈赵守",
        "id": "569d8e26-e757-49d2-8ea7-ee1d6b6dfa6e"
    },
    {
        "author": "刘宰",
        "paragraphs": [
            "清才宁合驾缇车，天上新分竹使符。",
            "此去专城重摩抚，向来涉笔几嗟吁。",
            "南州想见歌何暮，北府犹闻戒疾驱。",
            "更恐掖垣须敏手，未应千骑出重湖。"
        ],
        "title": "送高桂阳之任二首  其一",
        "id": "5af8e79f-a5d8-4ade-98a2-45049fd44b52"
    },
    {
        "author": "刘宰",
        "paragraphs": [
            "一笑相逢此道同，别来木末几青红。",
            "自怜老去北窗下，犹得身栖广厦中。",
            "良夜拟乘千里月，神山竟隔一帆风。",
            "赠行更愧留行者，遮道歌翻别驾功。"
        ],
        "title": "送高桂阳之任二首  其二",
        "id": "c8de9880-dec5-4a4d-b229-49021262ec3b"
    },
    {
        "author": "刘宰",
        "paragraphs": [
            "索居灵琐久尘埃，一读新篇病眼开。",
            "妄意严诗编杜集，敢陪郭隗上燕台。",
            "纡朱晚岁徒云尔，养素平生壮矣哉。",
            "更许韩非书传尾，遗荣何止被云来。"
        ],
        "title": "和赵章泉寄诗韵",
        "id": "1365cc44-83cf-4328-b855-ada1564e76c6"
    },
    {
        "author": "刘宰",
        "paragraphs": [
            "车来流水马如龙，北上精蓝西复东。",
            "雅意只贪山在近，高标谁与子相同。",
            "门开正好来三益，文就何妨送五穷。",
            "拟向巖前分半席，可能辟地著隣翁。"
        ],
        "title": "次姜君玉韵且贺北固新居  其一",
        "id": "2b149ca2-2899-4174-966d-8f74f0801890"
    },
    {
        "author": "刘宰",
        "paragraphs": [
            "门外青山跨伏龙，山头未晓日生东。",
            "竹林已喜王戎近，莲社还堪惠远同。",
            "盛事正应符地胜，清才岂必坐诗穷。",
            "欲成善颂陪张老，自笑尊前一秃翁。"
        ],
        "title": "次姜君玉韵且贺北固新居  其二",
        "id": "063e8d69-f7b5-4814-86f6-3ce6e99fd929"
    },
    {
        "author": "刘宰",
        "paragraphs": [
            "汲取人间第二泉，酿成天上酌神仙。",
            "渠侬得此良佳矣，我辈为之或未然。",
            "职守近来成漫浪，湖山佳处且回旋。",
            "向阳花木逢春易，会取声名动日边。"
        ],
        "title": "送张端袤赴潘葑",
        "id": "510c85de-8459-4c50-85c8-f3994e03f20b"
    },
    {
        "author": "刘宰",
        "paragraphs": [
            "之子通才不受拘，妙年文史足三余。",
            "司征关市方共二，宴启华堂正乐胥。",
            "锦帐笙歌香雾绕，禅房风月夜窗虚。",
            "后生取舍能如此，问信宁非远器欤。"
        ],
        "title": "和柴监",
        "id": "cd23f079-07dc-4085-a3a4-9c48338eb6b0"
    },
    {
        "author": "刘宰",
        "paragraphs": [
            "几年黉宇傍城隈，礼乐文章蔽草莱。",
            "逵道一朝随地辟，宫墙数仞倚天开。",
            "举头日月清光近，入眼湖山秀气来。",
            "寄语乡邦头角士，龙门此去会风雷。"
        ],
        "title": "学门肇开为诸兄贺",
        "id": "5e8f722a-0858-44f4-8188-1f769f3a7d4c"
    },
    {
        "author": "刘宰",
        "paragraphs": [
            "之子胸中不外营，轩亭水到自渠成。",
            "词章妙处窥骚雅，师友平生祇弟兄。",
            "元凯一门兼众美，夷齐千古擅双清。",
            "新诗有赠不知报，衰拙如余盍负荆。"
        ],
        "title": "和尤伯华广德使君怡亭对雨  其一",
        "id": "3f13eec4-d796-40d7-8d25-fd6dbde9499b"
    },
    {
        "author": "刘宰",
        "paragraphs": [
            "轩亭闿爽喜新营，燕雀应来贺厦成。",
            "樽酒两忘贤与圣，韦编相对弟和兄。",
            "诗如绣段从头好，人似冰壶彻底清。",
            "寄语金昆同石友，道逢何日许班荆。"
        ],
        "title": "和尤伯华广德使君怡亭对雨  其二",
        "id": "4587ad48-4285-4fd8-b2ec-c561ad78e82b"
    },
    {
        "author": "刘宰",
        "paragraphs": [
            "翛然风骨一臞仙，误走红尘逐世缘。",
            "亦欲名同天壤寿，且须句与日星悬。",
            "后湖废沼生春草，南郭遗墟起暮烟。",
            "闻道锦囊时有得，故山花鸟亦欣然。"
        ],
        "title": "勉张兄立民作诗",
        "id": "6e1e3f15-4a89-4166-a57e-acd46de61b5d"
    },
    {
        "author": "刘宰",
        "paragraphs": [
            "门外平湖百顷宽，庭前翠竹绕栏干。",
            "鸟啼花笑四时好，几浄窗明六月寒。",
            "賸可琴书供昼永，不妨絃管到更阑。",
            "留行莫为歌杨柳，作计应须趁牡丹。"
        ],
        "title": "趣刘圣与寓王甫桂墅",
        "id": "de57a86f-d5af-492d-bd6d-89e6277a7b11"
    },
    {
        "author": "刘宰",
        "paragraphs": [
            "君住柟溪第几山，我家北渚水云间。",
            "二千里远来非易，三五朝留勿作难。",
            "有子已知头角异，安心宁恤鬓毛斑。",
            "尺书频寄问无恙，共乐生前日月闲。"
        ],
        "title": "送戴子家归永嘉",
        "id": "ae07eb4d-3d48-4137-b3a0-1a080b106134"
    },
    {
        "author": "刘宰",
        "paragraphs": [
            "别时庭户正秋清，划见园林翠织成。",
            "吴下余思频刮目，渭阳子岂遂忘情。",
            "堤间飞盖分垂柳，水面浮舟约半萍。",
            "乘兴时来共清话，相望能隔几牛鸣。"
        ],
        "title": "癸未寄王甥",
        "id": "d802cfee-7b4f-4ad1-a93a-a32747d564ad"
    },
    {
        "author": "刘宰",
        "paragraphs": [
            "冠制殊常袖更宽，风流王谢出长干。",
            "笔端云锦呈天巧，胸次冰壶挹露寒。",
            "未许归期占信宿，想应喜色动门阑。",
            "贤昆自有长生术，为觅仙家九转丹。"
        ],
        "title": "赠尤丞季端",
        "id": "0066373d-4a20-4ff6-b5f0-2fd0d04f706b"
    },
    {
        "author": "刘宰",
        "paragraphs": [
            "叔世谁怜族派同，高情真有古人风。",
            "宗分大小稽周典，惠匝亲疎比范公。",
            "二顷开端能不吝，一编垂训可无穷。",
            "欲书盛事传千载，预愧衰孱语不工。"
        ],
        "title": "读张氏义庄画一寄持甫辂院",
        "id": "faf38d94-308e-439e-ac6f-5ee115c9d7ff"
    },
    {
        "author": "刘宰",
        "paragraphs": [
            "瓮牖篝灯一笑同，地炉烧火愧家风。",
            "论财以义轻浮俗，论道归儒识至公。",
            "行异于时方易沮，理趋于数要深穷。",
            "老来狂斐君无诮，他石犹堪付玉工。"
        ],
        "title": "再韵谢张持甫过访二首  其一",
        "id": "ede8a7e1-ee39-42b7-ab54-c00b16e268b4"
    },
    {
        "author": "刘宰",
        "paragraphs": [
            "道自周衰说异同，眼明伊洛振遗风。",
            "过人高行非难事，入圣微言本大公。",
            "道在鬼神常共在，术穷天地本无穷。",
            "三才并处君知否，不尔何裨造化工。"
        ],
        "title": "再韵谢张持甫过访二首  其二",
        "id": "db453413-46cf-4c3b-8981-1a2125e7cea5"
    },
    {
        "author": "刘宰",
        "paragraphs": [
            "词场闻夺锦标归，好是斑衣映绿衣。",
            "永日湖山供赏咏，好风宫殿正清微。",
            "堂新六桂光宸翰，庭秀双芝焕彩闱。",
            "肯向长安夸得意，妙年伯玉已知非。"
        ],
        "title": "贺赵居父登第",
        "id": "0b4df1ee-bffe-4c2f-8ab1-fecd5c578a47"
    },
    {
        "author": "刘宰",
        "paragraphs": [
            "块坐经年不入山，山僮拍手笑衰颜。",
            "登高犹喜心期在，望远还惊目力悭。",
            "云气苍茫自羁旅，烟波飘荡几惸鳏。",
            "朝来旧雨添新雨，谁识安危指顾间。"
        ],
        "title": "碧云即事",
        "id": "f49a2d57-2f08-4343-96c6-9da984ac4614"
    },
    {
        "author": "刘宰",
        "paragraphs": [
            "我生场屋惯周旋，得失从知岂偶然。",
            "天理先须尽人事，时文端的本尘编。",
            "日烘瓮牖朝先起，雪压茅斋夜不眠。",
            "万里夷涂从此去，著鞭宁怕祖生先。"
        ],
        "title": "秋闱后勉子姪",
        "id": "c01ad9df-b266-405d-a70a-46f69b844f03"
    },
    {
        "author": "刘宰",
        "paragraphs": [
            "铁瓮城中十万家，哀絃促管竞繁华。",
            "昼长独有扬雄宅，天远空浮博望槎。",
            "读罢离骚想芳草，吟成梁父对菱花。",
            "客来莫问行藏事，且共卢仝七椀茶。"
        ],
        "title": "寄范黄中运管",
        "id": "9807656d-c1ca-4d78-8796-80881706f205"
    },
    {
        "author": "刘宰",
        "paragraphs": [
            "男邦养士拟侯邦，师帅宁分彼一方。",
            "明辨正须烦幕府，作成庶不异州庠。",
            "紫金山迥连三岛，甘露楼高俯八荒。",
            "六代豪华犹在目，停桡毋惜小徜徉。"
        ],
        "title": "奉送诸兄谒府",
        "id": "b5f169c5-84b0-4ce6-a759-71cf7c46458c"
    },
    {
        "author": "刘宰",
        "paragraphs": [
            "七十衰翁入市归，感今怀昔泪沾衣。",
            "人稀旧识居犹是，俗竞新华质已非。",
            "九府泉悭谁改作，五材兵去孰防微。",
            "西山不属银绯客，只合高歌咏采薇。"
        ],
        "title": "甲午至节后同诸兄入市归有感",
        "id": "40c9b85e-0d26-4aa1-91df-50bf7620614c"
    },
    {
        "author": "刘宰",
        "paragraphs": [
            "学诗常拟邵尧夫，问道曾谒杨慈湖。",
            "尧夫之诗呈大朴，慈湖之学澄太虚。",
            "羨君优游两者间，傲视轩冕如蘧庐。",
            "何时从我山中居，绝胜泛绿依红蕖。"
        ],
        "title": "赠陈内机",
        "id": "5e8bf540-53a5-498e-a2f2-13a60ad0ce29"
    },
    {
        "author": "刘宰",
        "paragraphs": [
            "郭内无田负郭居，酒中有趣酒尊疎。",
            "波间屡听濯缨曲，架上时繙种树书。",
            "万里长风摧岸柳，一天清露属园蔬。",
            "故人欲问平安信，为说年来颇晏如。"
        ],
        "title": "送友人入京",
        "id": "d5319ee3-b631-462b-a627-026ebdef274e"
    },
    {
        "author": "刘宰",
        "paragraphs": [
            "泥滑滑，仆姑姑，唤晴唤雨无时无。",
            "晓窗未曙闻啼呼，更劝沽酒提壶芦。",
            "年来贵，无酒沽。"
        ],
        "title": "开禧纪事二首  其一",
        "id": "0fda75b9-6e76-4800-96a8-2fce3f9c93be"
    },
    {
        "author": "刘宰",
        "paragraphs": [
            "婆餠焦，车载板。",
            "餠焦有味婆可食，有板盈车死不晚。",
            "君不见比来翁姥尽饥死，狐狸嘬骨乌啄眼。"
        ],
        "title": "开禧纪事二首  其二",
        "id": "fee8a08a-4df8-4a3b-b98a-88fd32a0d388"
    },
    {
        "author": "刘宰",
        "paragraphs": [
            "近闻李郭舟，送往涉重湖。",
            "我欲与之俱，鹢飞过宋都。",
            "死生见交情，嗟我失东隅。",
            "归来整杖屦，颜厚见彼姝。",
            "念昔担簦日，篮缕出无襦。",
            "公子载与归，樽酒日相娱。",
            "所愧身为客，如彼绕树乌。",
            "食苹鹿在野，呦呦呼其𪋯。",
            "鸿鴈稽来书，提壶空劝沽。",
            "输君山中行，梅梢嗅紫萸。",
            "又有好事人，开宴勤招呼。",
            "翻然弃舟楫，跃马问长途。",
            "嗟我困行役，胜游那能觎。",
            "方今神圣君，南风歌有虞。",
            "所须贤与能，搜罗遍八区。",
            "公等梁栋姿，咳唾玉与珠。",
            "尚从山泽游，此理良可吁。",
            "翻思六月息，岂即非南图。",
            "料公赐环日，祸转当亡胡。",
            "愿借尚方剑，先斩张禹颅。",
            "小子虽不敏，敢效一得愚。"
        ],
        "title": "仪真呈友人",
        "id": "4dd980ea-f299-455d-93cb-a1e6f8264c1f"
    },
    {
        "author": "刘宰",
        "paragraphs": [
            "官舍若幽居，四围山水绿。",
            "中有超诣士，簿书厌拘束。",
            "邂逅文字饮，交契如金玉。",
            "朱絃发清音，纹楸理新局。",
            "一杯复一杯，夜阑更秉烛。",
            "木落天宇宽，蟹肥酒初熟。",
            "相期壮观游，凭高重送目。",
            "勿令儿曹知，此味我所独。"
        ],
        "title": "章仓席上",
        "id": "7ae41f11-98a2-4fa7-9151-ec9e074f1bf0"
    },
    {
        "author": "刘宰",
        "paragraphs": [
            "四山委苍翠，一沼湛清涟。",
            "云飞松竹留，石堕藤萝牵。",
            "泉音乱丝竹，鸟语赓笑言。",
            "斯亭作者谁，俛仰四百年。",
            "栋宇有兴废，篇章足流传。",
            "官道纷往来，此地旷周旋。",
            "乃知造物意，以遗静者便。",
            "我来旱暵余，龟兆坼平田。",
            "攀崖溯源委，石窦鸣涓涓。",
            "摩挲两石鱼，变化定何年。"
        ],
        "title": "东阳道旁涵碧亭",
        "id": "c5dc03a1-8eca-4eb5-bcd5-9d6ddf7fae4b"
    },
    {
        "author": "刘宰",
        "paragraphs": [
            "朝来不成寝，啼乌绕西东。",
            "似欲砭我愚，无虞终有凶。",
            "挽衣行太息，飞鸣鹊当空。",
            "似欲慰我心，正直神所容。",
            "举手谢乌鹊，忧喜当何从。",
            "吉凶两不到，我在阿堵中。"
        ],
        "title": "谢乌鹊",
        "id": "813803ca-a701-4937-bee4-7c83770bd508"
    },
    {
        "author": "刘宰",
        "paragraphs": [
            "间维有常度，曜灵无停辀。",
            "翩翩叶辞柯，过眼绿已稠。",
            "弱干不盈尺，忽已高岑楼。",
            "念昔过庭日，朋来悉良俦。",
            "我年未成童，子少无与侔。",
            "我质本驽骀，蹇步畏阻脩。",
            "子如渥洼驹，猛气已食牛。",
            "当时二老人，笑语懽且酬。",
            "门户各有托，宁计才与不。",
            "登门如昨日，星纪迹再周。",
            "二老安在哉，体魄归山丘。",
            "隔屋闻读书，玉树锵琳球。",
            "呼灯使来前，秀气炯双眸。",
            "问之垂九龄，属对解冥搜。",
            "感此伤我心，泪下不可收。",
            "来者日已长，逝者挽不留。",
            "其间我与子，能阅几春秋。",
            "宁复青衿佩，与子从亲游。",
            "幸子齿犹壮，有母方白头。",
            "刷翮凌青霄，足胜负米由。",
            "而我风树悲，耿耿何时休。",
            "四十已无闻，过是夫何求。",
            "矧复病日侵，见面良可羞。",
            "竹实不疗饥，芰制非寒裘。",
            "躬耕苦勤劳，代耕多悔尤。",
            "学仙竟谁成，百年等浮沤。",
            "俛仰天地间，身世真悠悠。",
            "时雨涨绿池，好风交平畴。",
            "嘤嘤出谷鸟，汎汎川上鸥。",
            "遇景适会心，旷望聊夷犹。"
        ],
        "title": "访陈廷瑞有感",
        "id": "bb1bf092-7607-42c5-9edd-55db128989a5"
    },
    {
        "author": "刘宰",
        "paragraphs": [
            "昔谒三茅君，蹇步穷跻攀。",
            "是时秋已高，爽气薄千山。",
            "三峯敛神秀，突兀超尘寰。",
            "世变逮狂秦，风俗如髦蛮。",
            "舌在不敢语，冥默疑心讪。",
            "咸阳贵公卿，高门拥旗旛。",
            "牵犬上蔡门，回首涕空潸。",
            "积骸草木腥，流血川原殷。",
            "所以三君子，决去披榛菅。",
            "不以寸草荣，易我白日闲。",
            "徘徊兹山巅，放荡紫翠间。",
            "数穷会有归，山空水潺潺。",
            "高风起遐想，往躅芬芝兰。",
            "想此弄明月，想此发清弹。",
            "兹坛梯玉京，兹台凝金丹。",
            "羣仙或朋来，洞户敞幽关。",
            "缥缈钧天奏，依约云旗翻。",
            "古涧会流泉，点笔依石阑。",
            "遗墨堕中流，染此乱石黫。",
            "世情喜虚诞，诳记谁能删。",
            "峭壁起道边，雨湿苔藓斑。",
            "剥藓访旧题，岁月犹班班。",
            "当时往来人，逸翮超笼樊。",
            "应期后千载，绿鬓炯朱颜。",
            "御风游汗漫，骑鲸出颓澜。",
            "或乘白鹤归，翩跹从妖嫺。",
            "寥寥竟谁成，遗蹟空浩叹。",
            "愚生百世下，逐妄笑冥顽。",
            "幽寻昔未极，云卧衣裳单。",
            "杖屦陟层巘，此怀今未阑。",
            "矧闻廊庙议，出师锐除残。",
            "将军贾余勇，弭节期白檀。",
            "已觉赋敛频，更恐戍役烦。",
            "圣主哀元元，络绎宽诏颁。",
            "官守孤王明，根节滋吏奸。",
            "拟追三君游，物表寄衰孱。",
            "彼美江夫子，拊字周惸瘝。",
            "宁甘催科拙，不使杼柚殚。",
            "坐令句曲天，忘此世道艰。",
            "傥许占一丘，结庐树墙藩。",
            "渴饮玉井泉，饥挹朝霞餐。",
            "永无垂老别，宁忧行路难。",
            "寄书新过鴈，一诺未应悭。"
        ],
        "title": "怀茅山寄句容江大夫",
        "id": "717f3a7a-f40a-49bf-bc53-c7fd0356feea"
    },
    {
        "author": "刘宰",
        "paragraphs": [
            "远山亚归云，近山留夕照。",
            "澄江横浄练，怒风收众窍。",
            "东南佳山水，此地宅其要。",
            "连甍三万家，金璧互辉耀。",
            "闲房列歌舞，杰观富登眺。",
            "物理会有极，却虑成悲啸。",
            "我家三茅峯，一室倚青峭。",
            "下有荆溪水，水深鱼可钓。",
            "归欤有成计，静坐观众妙。",
            "功名付公等，连茹祇明诏。",
            "他年问无恙，短策寄岭峤。",
            "浩歌畅幽怀，狂斐君勿诮。"
        ],
        "title": "松风轩晚望",
        "id": "15be6ffd-b6b0-456b-8909-dd43a712b8b8"
    },
    {
        "author": "刘宰",
        "paragraphs": [
            "远山亚归云，黯淡与天一。",
            "近山过余雨，浄扫峯已出。",
            "式喜鸠唤妇，宁忧月离毕。",
            "担簦彼谁子，蹇步泥没膝。",
            "举头望天末，一笑失愁疾。",
            "应知扶桑东，明朝浴晴日。"
        ],
        "title": "漫塘晚望",
        "id": "4992ac41-d88a-4e97-802c-efbdab1b3e4a"
    },
    {
        "author": "刘宰",
        "paragraphs": [
            "入腊甫自兹，得雪殊不晚。",
            "凝寒祛厉气，积润滋麦本。",
            "清兴浩无极，步屐忘足蹇。",
            "扣门呼石交，颈缩语犹謇。",
            "挟携事登眺，南去还北反。",
            "所向游目碍，窘若虎就圈。",
            "归来漫塘上，四望与天远。",
            "蓑重渔舟归，烟横樵舍饭。",
            "棱层敞瑶池，灿烂开琼苑。",
            "玉龙拥寒城，银海迷叠巘。",
            "颇喜漫翁贫，览富逾北阮。",
            "呼儿具杯酌，采掇翻蔬畹。",
            "不辞多酌我，自愧饮河鼹。",
            "少焉敛夕氛，桂魄争婉娩。",
            "翻思造化工，舒卷意难忖。",
            "方其阴风壮，一噫万象偃。",
            "聚将薮泽平，散欲天壤混。",
            "端疑冰山固，可但拳石狠。",
            "及其遂离析，去去不可挽。",
            "日月丽太清，草木被余煖。",
            "区分镜出匣，涣散渠决堰。",
            "向来天壤间，了不计增损。",
            "呼吸一气尔，人当解兹悃。",
            "恭惟圣明君，忧民中缱绻。",
            "方冬祈瑞应，此足慰勤恳。",
            "贵瑞不贵多，真宰亦知撙。",
            "公等调元手，圣世须补衮。",
            "未应事闲旷，崖壑惯栖遯。",
            "我智拙于鸠，一枝聊自稳。",
            "但喜占丰年，努力务耕垦。"
        ],
        "title": "漫塘观雪分韵得远字",
        "id": "841171db-c9c8-4a77-8ccf-f71f8215987d"
    },
    {
        "author": "刘宰",
        "paragraphs": [
            "淮浙千万山，兹山钟秀异。",
            "山中四时好，雪景更佳耳。",
            "危登俯八荒，岂无超诣士。",
            "春游眩红紫，秋赏挹苍翠。",
            "冲寒缭冰崖，问讯世能几。",
            "山神出奇观，似慰远来意。",
            "漫空飞六花，匝地掩芜秽。",
            "颇疑羣玉府，飘堕人间世。",
            "又疑姑射僊，与物洗疵疠。",
            "意行辄有得，旷望了无际。",
            "便欲呼云车，御风驾六气。",
            "举酒酹初平，逍遥聊卒岁。"
        ],
        "title": "崇禧夜坐",
        "id": "3ff42521-0ed6-4671-91b5-3b1f4273c6c9"
    },
    {
        "author": "刘宰",
        "paragraphs": [
            "我宋百年间，人物两汉上。",
            "堂堂司马公，奥学迈舒向。",
            "庐陵祖韩孟，首以六经唱。",
            "升堂子曾子，功亦孟氏抗。",
            "荆舒徇偏见，晚拂天下望。",
            "斯文价金玉，表表足相尚。",
            "一编谁纂聚，百世得宗匠。",
            "晴窗一开卷，璀璨罗万象。",
            "余功堕毫颖，云烟起千嶂。",
            "老我忧患余，苦学殊少壮。",
            "适越资章甫，箧笥增冗长。",
            "之子秀儒林，笔力锦江浪。",
            "九原如可作，四子推辈行。",
            "殷勤特送似，或可起遗忘。",
            "漆园有傲吏，所乐在闲旷。",
            "插架有全书，引领祈拜贶。",
            "所志逍遥游，不受鹍鹏诳。",
            "他年子奋飞，荣问日休畅。",
            "濠梁如有意，回首问无恙。"
        ],
        "title": "简张槃斋以国朝四君子文易南华经",
        "id": "29a686a2-6326-45bc-86f7-8280955738e4"
    },
    {
        "author": "刘宰",
        "paragraphs": [
            "虚馆怯朝寒，幽梦不可续。",
            "展转复展转，万感起心曲。",
            "世涂嗟枘凿，亲养悲风木。",
            "悔往舌噬脐，念来弓拟鹄。",
            "悠悠穹壤间，方寸浪驰逐。",
            "西山有仙子，胸次湛寒玉。",
            "何年白鹤归，就我云边宿。",
            "挽衣起凝睇，飞鸥下平绿。"
        ],
        "title": "宿云边感怀",
        "id": "00a16523-a0da-4411-be18-6a0593fdd93c"
    },
    {
        "author": "刘宰",
        "paragraphs": [
            "羣居厌嚣烦，兀坐怅离索。",
            "动静两何心，求端徯先觉。",
            "张氏好兄弟，同游得先诺。",
            "重以临邛客，雍容出莲幕。",
            "二难秀金枝，高会困酬酢。",
            "客来惊醉梦，倒屣出帘箔。",
            "符子方下帷，训子传家学。",
            "汤子方涉笔，词赋工雕斵。",
            "闭门各有适，跫然闻剥啄。",
            "钱君丈人行，邂逅同出郭。",
            "冲飚翼飞盖，宿润沾芒屩。",
            "山僧迎户外，萧散出林鹤。",
            "升堂忽起敬，先正事超卓。",
            "于今国犹活，繄尔尽忠恪。",
            "禅房灯火闇，遗像丹青落。",
            "惟余我辈人，往事记其略。",
            "缅怀百年后，贤愚一丘貉。",
            "风炉催煮茗，胸次浇磊落。",
            "开轩一凝睇，伟观夺巖壑。",
            "古木矫龙蛇，藤萝喧鸟雀。",
            "亭亭阶前竹，左右森矛矟。",
            "老干欲摩空，穉绿犹含箨。",
            "微风度疎櫺，万窍呈笙籥。",
            "鼎来闻歌呼，冠带亦褒博。",
            "汝岂陈孟公，四坐为惊愕。",
            "祸福宁所知，字画妄穿凿。",
            "俳优时所拙，掀髯资一噱。",
            "山僧如有意，太息事殊昨。",
            "众真拥灵君，昨梦非冥漠。",
            "人情良易感，意气随飘泊。",
            "焉知宋玉赋，浪费屠门嚼。",
            "朝云无定姿，密意终难托。",
            "弃置勿重陈，声色等臭恶。",
            "觞行奉壶矢，尚想古乐乐。",
            "围棋对空枰，白日忽飞雹。",
            "势成秦始大，计误鲁日削。",
            "将士儿戯尔，回旋守宫钥。",
            "车马或殆烦，俘虏到帏幄。",
            "张拳合奇偶，奋臂几攫抟。",
            "嘉名袭百子，覆射师方朔。",
            "数穷或自蹈，世事真难度。",
            "情性渐浩浩，奥义相磨琢。",
            "寿夭征彭殇，小大稽鹏鸒。",
            "天高何所悬，地垕何所著。",
            "孰怒而雷震，孰笑而电烁。",
            "兴王悼茕独，季世惨炮烙。",
            "道隆此何幸，道降此何薄。",
            "生乎谁汝恩，逝矣谁汝虐。",
            "毫厘有必争，司马振铙镯。",
            "义正誓不屈，勇士赴鼎镬。",
            "少焉两忘言，水浄潜鳞灼。",
            "行乐未有极，暮霞横日脚。",
            "催归走童隶，欲去仍复却。",
            "顾瞻忽有念，鬰悒忘谐谑。",
            "凿井成先志，结甃石凿凿。",
            "危亭俯逵道，栋宇更旁拓。",
            "北牖瞰清渠，西轩粲花药。",
            "借问彼何营，游手事蒲博。",
            "荆簪田家妇，羣居勇奔跃。",
            "有问不能对，彼岂弃耕获。",
            "似言岁苦饥，货鬻逮钱镈。",
            "多谢贤令君，恻怛忧民瘼。",
            "精诚彻高厚，一雨洗炎熇。",
            "种艺贵及时，少稽沟浍涸。",
            "丁钱曾几何，秋苗遗合勺。",
            "牌追甚星火，胥吏踰毒蠚。",
            "或云勾稽职，久矣废矩彠。",
            "催科苦重叠，受害徧贫弱。",
            "丁壮腹难枵，努力重锄获。",
            "老妇徒跣去，讵敢辞笞掠。",
            "暮归已戴星，晨出鸡咿喔。",
            "疾行君勿嗤，寸步千里邈。",
            "吾闻古哲王，重本抑末作。",
            "岂其倚市门，余财暨丹雘。",
            "而此力田民，往往困椎剥。",
            "令君诚昭昭，忠告期谔谔。",
            "念此久忘归，露濡襟袖渥。",
            "余香来佛殿，幽响动簷铎。",
            "空庭炳双烛，木末翻鸟鹊。",
            "清兴浩无涯，洗盏复更酌。",
            "残杯屏督邮，珍送来丝络。",
            "兹懽诚有余，兹会叹难数。",
            "别驾人中仙，精爽排秋鹗。",
            "六年脱曹尉，缇车佐方岳。",
            "少须尺一诏，归持紫荷橐。",
            "堂堂蒲圻掾，少学鄙卫霍。",
            "栖迟绾黄绶，百炼敛锋锷。",
            "踞鞍尚堪行，投笔清河洛。",
            "含山控边陲，壮志方蹻蹻。",
            "逝将策殊勋，恩光辉棣萼。",
            "粹然六君子，总抱荆山璞。",
            "或登贤能书，拏云出头角。",
            "或游王侯间，健笔驱蛟鳄。",
            "或欲振家声，尘言束高阁。",
            "行矣拔连茹，大廷副亲擢。",
            "谁其恋乡邑，株守甘龌龊。",
            "惟予与世违，自分同尺蠖。",
            "他时一樽酒，重赴山僧约。"
        ],
        "title": "东禅百韵",
        "id": "d996bc68-c541-41e4-82ea-b48dfa00d32a"
    },
    {
        "author": "刘宰",
        "paragraphs": [
            "微生叹数奇，衰疾久见面。",
            "遥闻乡大夫，今日潘怀县。",
            "列宿罗胸中，可但书万卷。",
            "抚字究衷曲，诛求无俗见。",
            "已多钟子知，且上北海荐。",
            "顾以疾自歉，往见身如绊。",
            "缅想沧浪台，吏退足清燕。",
            "诗坛建旗鼓，来往纷俊彦。",
            "未修维梓敬，徒起临渊羨。",
            "邂逅得披承，英风起衰懦。",
            "腼颜谢不敏，多言几诞谩。",
            "归来饬泓颖，秋暑尚严惮。",
            "居然得新诗，大篇惊趣办。",
            "瑟缩缀苦语，缄题寄回便。",
            "何当重扣门，一奏白石粲。"
        ],
        "title": "和丹阳徐文度令君",
        "id": "3267f53e-0922-458e-a22f-07d004537c0a"
    },
    {
        "author": "刘宰",
        "paragraphs": [
            "峩峩三茅峯，秀出云雨上。",
            "疑有避世士，卜筑便幽旷。",
            "菊英当朝餐，兰佩拂千障。",
            "我行未之见，徘徊几惆怅。",
            "子居山之西，昔闻今见之。",
            "厌和下里曲，浩歌商山芝。",
            "山林久寂寥，迟子相发挥。",
            "间关整车轴，万里端自兹。",
            "特苗天所扤，念此令人悲。",
            "毋为舍灵龟，旁观时朵颐。"
        ],
        "title": "送友人归茅山",
        "id": "2a1b6971-1c5a-440b-b71c-6ab7a4b0db83"
    },
    {
        "author": "刘宰",
        "paragraphs": [
            "绝代有佳人，洁齐处深宫。",
            "组织成文章，黼黻可帝躬。",
            "兰菊媚幽姿，桃李自春风。",
            "出门非所识，所识非所从。",
            "婉娈彼谁女，剪制了不工。",
            "膏沐倚市门，苟为悦己容。",
            "顾盼若有得，刍雉靡不同。",
            "出门惟所之，谐笑缭西东。",
            "寄语道傍人，取舍须至公。",
            "荣华一时耳，礼义百年中。"
        ],
        "title": "因石令君行有感成古诗一章呈丞尉二丈不知退之亦肯效孟郊樊宗师以文滑稽否",
        "id": "c3a897c9-9c3d-4e57-959f-676644bb6a13"
    },
    {
        "author": "刘宰",
        "paragraphs": [
            "我家荆溪东，矮屋八九间。",
            "石田人不耕，自占水一湾。",
            "十年去城市，乐此清昼闲。",
            "饱闻西州英，奥学窥孔颜。",
            "见贤岂无时，冰开水潺潺。",
            "朅来洁齐俟，一语开冥顽。",
            "锦机神所祕，启示不吾悭。",
            "追随妙高台，勇往不作艰。",
            "蹇步驱弗前，逸驾杳难攀。",
            "惆怅默无言，诗卷惭空还。",
            "三茅在何许，天末耸髻鬟。",
            "胜处不可穷，老我尝窥斑。",
            "幽人去不归，夜鹤守松关。",
            "夫君金玉姿，秀气超人寰。",
            "兴来得同游，句就知难删。",
            "应同太史笔，有副藏名山。"
        ],
        "title": "和李果州同游茅山赠",
        "id": "f5715555-4bc2-43fd-b97e-7c611e4dd39f"
    },
    {
        "author": "刘宰",
        "paragraphs": [
            "物我未忘情，无情惟止水。",
            "底事山中泉，客来如有喜。",
            "悠然镜面平，倏尔鱼眼生。",
            "少焉开笑面，似与客逢迎。",
            "客喜泉岂知，泉笑客何有。",
            "邂逅深山中，聊结无情友。"
        ],
        "title": "喜客泉",
        "id": "86d316b4-6426-4d5b-aff7-9240809c3d9f"
    },
    {
        "author": "刘宰",
        "paragraphs": [
            "大化赋羣有，脩短亦天只。",
            "彭殇谁得失，鹏鷃均适己。",
            "我今识其然，昏旦视生死。",
            "青青竹篱下，不种桃与李。",
            "老荠怙春柔，丛蒿荐芳旨。",
            "耘耡藉人力，四时自终始。",
            "属餍幸朝夕，过计胡为尔。",
            "勿笑赵孟偷，甚矣吾衰矣。"
        ],
        "title": "夜梦续句",
        "id": "db7746a6-d10e-4493-ba9c-66719ae5c477"
    },
    {
        "author": "刘宰",
        "paragraphs": [
            "高槐障午暑，巨竹摇清风。",
            "中郎百世英，一官此从容。",
            "心事付盟鸥，年光占候虫。",
            "客来欲有言，一笑抚双松。",
            "曰余不负丞，哦诗有新工。",
            "天意亦怜才，要施及物功。",
            "适此岁荐饥，旱气日蕴隆。",
            "雨应长官祈，犹未周四封。",
            "鴈鹜抱文书，朋来立庭中。",
            "公曰旱既甚，此理贵感通。",
            "洁齐走羣望，精意格苍穹。",
            "西山殷其雷，万叠耸云峯。",
            "南湖飞霹雳，彷彿追蛟龙。",
            "斯须天壤间，万象俱晦蒙。",
            "飞湍连日夜，一洗旱魃空。",
            "树艺走丁壮，讙呼沸儿童。",
            "岁功已权舆，余闲清缿筩。",
            "行歌何所云，丞哉宁负公。"
        ],
        "title": "喜雨柬权邑蔡丞",
        "id": "dd98fa98-b06e-4fad-a9ef-7767a114a8b0"
    },
    {
        "author": "刘宰",
        "paragraphs": [
            "闻道王明府，仁声已四传。",
            "催科能不扰，赋入自争先。",
            "理到顽民服，仁渐黠吏悛。",
            "俊良搜士类，疾苦访氓编。",
            "义役颁成制，巫风变昔年。",
            "已闻销珥笔，直欲弛蒲鞭。",
            "未可徒宽治，还疑执德偏。",
            "碧云江外合，爱助正拳拳。"
        ],
        "title": "代柬寄当涂大夫王去非",
        "id": "046da9f6-577d-4632-8405-de2464485b2c"
    },
    {
        "author": "刘宰",
        "paragraphs": [
            "老去疎文会，朋来惬素心。",
            "结庐惭远引，挈榼荷亲临。",
            "反旆孤成约，临池得胜寻。",
            "鸟飞青嶂远，鱼戏碧波深。",
            "挥麈荷香度，开樽柳色侵。",
            "已欣年洊稔，犹冀雨为霖。",
            "学道心无得，为农力不任。",
            "每因情款款，常恐岁骎骎。",
            "坐久便徐步，觞频怯满斟。",
            "非因苦衰疾，岂惮豁烦襟。",
            "羁旅忘家食，辛勤念子衿。",
            "范模资伯父，灯火惜分阴。",
            "一第均儿戏，微言久陆沈。",
            "箪瓢诚有味，山水会知音。",
            "子事增吾感，吾言岂子箴。",
            "他年黄鹄举，莫忘候虫吟。"
        ],
        "title": "谢诸友移具游德及亭",
        "id": "e6dcdc48-c5e2-4d4e-8bb3-549ed8e614f4"
    },
    {
        "author": "刘宰",
        "paragraphs": [
            "平生秀嵓翁，嘉遯轻朝衣。",
            "圣世重特招，趣驾不容违。",
            "我岂匏瓜哉，先圣固所睎。",
            "长江一万里，舟行疾如飞。",
            "东南盛人物，十九饫甘肥。",
            "颇藉子公力，宁知伯玉非。",
            "秀嵓曰异哉，我本起布韦。",
            "岂比淮之水，东下杂于淝。",
            "论奏了不阿，正直鬼神依。",
            "谗言嗟止棘，曰归咏采薇。",
            "岁晏江涛平，雨雪从霏微。",
            "悬知到家日，花竹遶山扉。"
        ],
        "tags": [
            "长江"
        ],
        "title": "送李秀嵓归蜀",
        "id": "5a61b412-e9f2-452d-bab4-3385f2ae2808"
    },
    {
        "author": "刘宰",
        "paragraphs": [
            "鹪鹩巢枝宽，大鹏溟海窄。",
            "不齐物之情，大小贵安宅。",
            "一区扬子云，衡宇陶彭泽。",
            "何妨轮鞅稀，所憎廛市迫。",
            "吾宗携家来，寒暑已屡革。",
            "寓舍得贾区，开门即广陌。",
            "四邻共壁立，而无藩墙隔。",
            "昼通燔炙芬，夜悉笑语哑。",
            "麕至窘宾朋，雨立愧臧获。",
            "传闻三径地，经始得长策。",
            "良材蔽川下，贱售非难索。",
            "露廪发陈积，香饭流匙白。",
            "羣工闯户外，拱手听规画。",
            "愿速大厦成，却展抟风翮。"
        ],
        "title": "趣刘倅圣与建第",
        "id": "a3fe70dd-6d1b-48ee-ba00-564a96e85320"
    },
    {
        "author": "刘宰",
        "paragraphs": [
            "我本山泽人，飘然如野鹤。",
            "夫君九臯来，气类颇相若。",
            "相逢宿不再，别去天一角。",
            "君从浮丘游，度世得良药。",
            "渴饮瑶池水，饥向芝田啄。",
            "引脰试一鸣，羣僊相唯诺。",
            "嗟余侣鸥鹭，回翔一丘壑。",
            "刺天见羣飞，老气鼓不作。",
            "客来传好音，重会欣有约。",
            "追随忽几月，至哉天下乐。",
            "亦知僊凡异，所向终落落。",
            "分飞又兹始，后会杳难度。",
            "归从浮丘侣，为我试商略。",
            "虽愧毛骨凡，颇亦志念悫。",
            "愿乞刀圭剂，一洗性昏浊。",
            "从君清都游，共听钧天乐。"
        ],
        "title": "送胡伯量",
        "id": "2e4de856-57b9-43a6-bae3-619ef554fed5"
    },
    {
        "author": "刘宰",
        "paragraphs": [
            "折臂最小儿，骨耸颡微广。",
            "弗说螺蛳小，可以吞大象。",
            "那敢谓其然，且幸日稍长。",
            "顾似陶家郎，智识殊不爽。",
            "强令侍师席，跳踉绕函丈。",
            "胡能辨滋味，舍鱼取熊掌。",
            "但见蔬菓列，攫取如技痒。",
            "嘉餽得虎脔，新猎出林莽。",
            "对之懒下箸，杀气犹可想。",
            "呼儿食之既，睥睨尚来往。",
            "饕餮我所羞，跌荡或称赏。",
            "服猛岂渠能，过奖谢吾党。",
            "深惭如敝帚，有误千金享。"
        ],
        "title": "次圣与小儿啖虎脯篇",
        "id": "f9a98ede-846b-450f-b9ab-0354ce6e8f06"
    },
    {
        "author": "刘宰",
        "paragraphs": [
            "环坐正无悰，骈头得嘉餽。",
            "鲜明讶银尺，廉纤非虿尾。",
            "肩耸乍惊雷，腮红新出水。",
            "芼以姜桂椒，未熟香浮鼻。",
            "河鲀愧有毒，江鲈惭寡味。",
            "更咨座上客，送归烦玉指。",
            "饤饾杂青红，百巧出刀匕。",
            "翩翩鹤来翔，粲粲花呈媚。",
            "颇疑壶中景，髣髴具盘底。",
            "又疑三神山，幻化出人世。",
            "更于属餍余，想像无穷意。",
            "知君束装冗，不敢折简致。",
            "厚赐何可忘，因笔聊举似。"
        ],
        "title": "走笔谢王去非遣餽江鲚",
        "id": "00cbb915-e1f0-4c50-b390-5d39c3b4f9cf"
    },
    {
        "author": "刘宰",
        "paragraphs": [
            "多病早休官，自是台无餽。",
            "东门享鶢鶋，宁若龟曳尾。",
            "有酒可斟酌，有力给薪水。",
            "朗咏渊明诗，如斲郢人鼻。",
            "所期免朝饥，敢幸尝异味。",
            "大胾来隣邑，细缕出纤指。",
            "一见喜折屐，三思食失匕。",
            "珍非我可常，灶非吾敢媚。",
            "胡可狥口腹，有若囊无底。",
            "诸君有用学，土苴足经世。",
            "龙肝与凤髓，何求不适意。",
            "此岂费万钱，正自不难致。",
            "贵贱理则殊，气味固相似。"
        ],
        "title": "再韵为鲚鲙虎脔解嘲",
        "id": "cf821398-6872-46d0-80b5-c2c852159afd"
    },
    {
        "author": "刘宰",
        "paragraphs": [
            "巨浸邑东南，西北起培塿。",
            "意恐七泽翻，遗此镇其后。",
            "我来雪霜降，阳和开岁首。",
            "平波十万顷，如镜照妍丑。",
            "尚想雷霆击，水立蛟龙走。",
            "微此一抔土，羣生鱼鳖久。",
            "山人岂解此，采掇竞薪槱。",
            "飞香识早梅，柴门深处有。",
            "攀条情正浓，催归回鹢首。",
            "幽怀殊未惬，陶写頼诗友。",
            "春事甫权舆，重来多载酒。",
            "会有不速客，带索老荣叟。"
        ],
        "title": "次刘圣与游土山韵",
        "id": "c83be8b5-8b9f-4283-9e74-4add7dda3a9c"
    },
    {
        "author": "刘宰",
        "paragraphs": [
            "达官须亲民，未竟法应再。",
            "昔君治姑孰，报政甫初载。",
            "桃李春正华，风木养不待。",
            "至今田里间，往往诵遗爱。",
            "荐章交公车，夷涂了无碍。",
            "自诡更治民，得邑仍勇退。",
            "坐看积薪上，笑谢及瓜代。",
            "赤县官山阴，铜章喜重佩。",
            "平湖带城郭，崇山镇溟海。",
            "道中勤顾接，何者非胜槩。",
            "鵞池湛清涟，兰亭霏翠霭。",
            "溪流西走剡，夜雪曾访戴。",
            "此地君故家，旧游详往载。",
            "公余信足乐，俗敝良可嘅。",
            "盗贩人鬭狠，淫祀家禳禬。",
            "缓纵固不可，激之或生害。",
            "厥田惟中中，厥赋上上倍。",
            "豪家窘输送，勺合无容贷。",
            "贫家惯逋负，符移费追逮。",
            "行之苟失中，上下交怨怼。",
            "台府相鼎立，征求常意外。",
            "稽违速谴呵，抑绝虞冒昧。",
            "犴狱当尽心，夜寄或百辈。",
            "去来不敢诘，犹豫即招悔。",
            "譁徒陷平民，更欲脱有辠。",
            "朝方得其情，莫祈当路改。",
            "过客纷如织，刺口说行在。",
            "丐求小不惬，百计工组缋。",
            "我知夫子心，此去专劳来。",
            "岂其慑声势，左盼而右睐。",
            "然须处心平，更须临事耐。",
            "勿恃事理直，抗论多慷慨。",
            "勿谓气类同，不虞趋向背。",
            "先入勿偏听，未信勿忠诲。",
            "小迟岁月间，足致治平最。",
            "庶策三载勋，亟应千龄会。"
        ],
        "title": "分韵送王去非之官山阴得再字",
        "id": "bed2e526-f7f0-4ba2-98ea-82fb75ad22e7"
    },
    {
        "author": "刘宰",
        "paragraphs": [
            "之子云霞居，地隔千万山。",
            "三年三过我，一见一开颜。",
            "袖出西游编，字字破天悭。",
            "可怜东门享，不及海上闲。",
            "后会不可期，天步方艰难。",
            "赠别可无言，鸟倦宜知还。",
            "白发暮倚闾，山空水潺潺。",
            "道逢两伦魁，风采照人寰。",
            "出处各有适，为问二者间。",
            "李周两太史，笔削凛二班。",
            "为问静中得，何方济时艰。",
            "老我疾病余，癙忧涕空潸。",
            "回鴈可寄书，勿诿殆且烦。"
        ],
        "title": "送王深道归黄巖云霞居并简李微之周子靖吴毅夫蒋良贵",
        "id": "dffdde2f-2981-40fc-82e7-a49a782d70d9"
    },
    {
        "author": "刘宰",
        "paragraphs": [
            "定夫江海士，瘦骨如臞仙。",
            "翩然及吾门，不假左右先。",
            "我方厌尘埃，一笑喜相延。",
            "肩悬两破囊，既见始解缠。",
            "我欲具杯酒，割鸡烹小鲜。",
            "自言乃长斋，不受世荤羶。",
            "少休入西山，幽寻徧崖颠。",
            "山空四无人，白眼问青天。",
            "洞口得老翁，守死易一编。",
            "高谈慰寂寞，其然岂其然。",
            "去去不忍别，解衣示勤拳。",
            "及归已弥旬，为我少留连。",
            "道逢一病媪，背偻两足挛。",
            "津头见羁旅，数口依败船。",
            "料理穷晨昏，奔走环市廛。",
            "足挛不良行，结庐倚墙垣。",
            "船败不可航，买舟捐万钱。",
            "为虑极靡密，要使终安全。",
            "诘旦拟东还，既夕重周旋。",
            "嗟子尘外客，而结区中缘。",
            "吾衰不能尔，愧汗与涕涟。",
            "或疑破囊中，探用若流泉。",
            "子岂费长房，一壶挂簷前。",
            "或疑瞿昙老，济世法无边。",
            "勤君为此来，昏顽警沈绵。",
            "君师鲁东家，二说当舍旃。",
            "理一而分殊，先儒有遗言。",
            "君归更商略，书来慰残年。"
        ],
        "title": "赠江西吴定夫",
        "id": "6b7ffb3f-a661-4ec3-b30a-de3c345adb46"
    },
    {
        "author": "刘宰",
        "paragraphs": [
            "我欲游庐山，江长水茫茫。",
            "我欲谒弘斋，老去力不遑。",
            "羨子勇决策，去若飞鸿翔。",
            "及登夫子门，必升夫子堂。",
            "想见七十翁，神清气扬扬。",
            "客来语时事，慷慨激中肠。",
            "客去竟无言，高歌咏虞唐。",
            "子行当寄书，欲言浩难量。",
            "问我今何为，为言老农桑。",
            "论交四十年，会短别苦长。",
            "至今风雨夜，晤语思对床。",
            "所幸天壤间，日月同辉光。",
            "何妨一寸心，千里遥相望。",
            "小蟹有益友，劲气摩穹苍。",
            "及其即之温，百卉粲朝阳。",
            "特苗天所扤，双鸟鸣相将。",
            "闽峤几时归，猿鹤久悲凉。",
            "凭将一语寄，毋使三径荒。"
        ],
        "tags": [
            "庐山"
        ],
        "title": "送潘兄谒李弘斋",
        "id": "ceacdb99-377f-4157-b68a-07dbc9588b0a"
    },
    {
        "author": "刘宰",
        "paragraphs": [
            "投闲三十年，日与木石俱。",
            "暮景际休明，搜罗逮樵渔。",
            "洪造赐甄收，羣公交荐书。",
            "殷勤奉明诏，婉娈辞田庐。",
            "一寒不自揣，五穷暗揶揄。",
            "行行步京畿，迎劳多轩车。",
            "眼青见故人，皆叹此老臞。",
            "形容不自惜，奈此气昏愚。",
            "席间迷旧识，笔底误新书。",
            "十目所共睹，一语良非虚。",
            "傥昧知止戒，不反田园居。",
            "去去入脩门，蹇步接天衢。",
            "深虞眩闻见，狂易滋发舒。",
            "吁天写真情，浩歌赋归欤。"
        ],
        "title": "吴门道归书怀",
        "id": "c56d7b0c-5a9f-4973-b18e-8fbcc7153768"
    },
    {
        "author": "刘宰",
        "paragraphs": [
            "君家九华山，山翠常在目。",
            "鸡犬声相闻，山腰几隣曲。",
            "本固枝叶蕃，无若君之族。",
            "当年紫橐翁，一念要亲睦。",
            "俸余不自有，买田徧谿谷。",
            "计口给之食，昏旦常陆续。",
            "吉凶更资助，常使有余畜。",
            "只今大江南，盛事君家独。",
            "君归广此意，胜处新卜筑。",
            "周遭植名花，中间敞家塾。",
            "少长驱之学，毋间亲疏属。",
            "庶几子又孙，更衍无穷福。",
            "亦使紫橐翁，百世流清馥。"
        ],
        "tags": [
            "九华山"
        ],
        "title": "赠九华程兄",
        "id": "eefeb99c-ebc9-4974-9670-07615da8d882"
    },
    {
        "author": "刘宰",
        "paragraphs": [
            "向来肉食昧远谋，坐谈欲复千古仇。",
            "良平不逐胜诡游，毛锥竟作书生羞。",
            "楚山苍苍楚水流，甲光向日金鳞稠。",
            "酒阑一笑看吴钩，将军意气倾九州。",
            "先生身短智则脩，百炼可使绕指柔。",
            "安边端藉帷幄筹，泮宫还献馘与囚。",
            "英声南来动冕旒，貂蝉未必生兜鍪。"
        ],
        "title": "送王颖叔分教山阳",
        "id": "38fca92e-878a-4877-a2ed-fbc215a2e3e6"
    },
    {
        "author": "刘宰",
        "paragraphs": [
            "老人抱瓮真拙谋，五利多方无一仇。",
            "嗟予老矣盍倦游，犊鼻岂恤王孙羞。",
            "舍西白鸟湛清流，舍东古木鸣蝉稠。",
            "晚风徐来月一钩，从渠飞鸢堕炎州。",
            "君门有诏道阻脩，饥来聊复撷芳柔。",
            "诸君行矣摅良筹，钟仪不虑南冠囚。",
            "野人何自瞻前旒，所愿边封脱兜鍪。"
        ],
        "title": "再韵谢和章之辱",
        "id": "735ff23f-6fda-488a-a9e8-03061dd930e0"
    },
    {
        "author": "刘宰",
        "paragraphs": [
            "由来道同相为谋，利交始合终相仇。",
            "灌窦空如父子游，耳余莫刷千古羞。",
            "臞张不与俗同流，常棣相辉华萼稠。",
            "侯生得句鱼上钩，句法不减韦苏州。",
            "王子简古师穆脩，时亦枯枝蔓新柔。",
            "坐谈不知改更筹，绝胜双鸟各处囚。",
            "可能无策上凝旒，夕烽犹照万兜鍪。"
        ],
        "title": "再用韵呈同席者",
        "id": "38ee43d5-6685-4518-bf17-cecfbfd3f904"
    },
    {
        "author": "刘宰",
        "paragraphs": [
            "平波浅草横塘路，曾挽扁舟冲急雨。",
            "朱颜绿鬓气崔嵬，欲斥九关挥玉女。",
            "万古功名付汗青，九天光宠生门户。",
            "邯郸一梦两周星，霜压孤蓬日始晴。",
            "风树不停身已老，病容衰鬓鬼犹惊。",
            "东乌西兔自昏晓，北来南征几时了。",
            "海上欲觅安期瓜，山间却值孙登笑。",
            "泽畔殷勤讯渔父，掉头不言吾已悟。",
            "蚤求富贵晚长年，老少不同均计误。",
            "连年旱魃失祈禳，人肝不厌犬豕肠。",
            "今年稻肥家有酒，万事且付无何有。"
        ],
        "title": "舟过横塘有感",
        "id": "f6be5dea-9ceb-4464-84a0-c8b9858b396f"
    },
    {
        "author": "刘宰",
        "paragraphs": [
            "退之抗表出潮阳，高风万世为美谈。",
            "衡开云气偶然尔，浪占显晦吾所惭。",
            "皇华使者课第一，诏归台省陪朝参。",
            "献疏岂止一痛哭，引去自言七不堪。",
            "留行隠几卧不应，一麾出守天西南。",
            "利名百念已灰冷，扫除不尽山水贪。",
            "行遍金焦到茅阜，知有佳处须穷探。",
            "春花秋叶事已过，惟有山发呈䰐鬖。",
            "山神颇亦愧岑寂，夜奏万谷笙钟酣。",
            "起看琼树绕琳宇，更驰玉马无停骖。",
            "子猷好事古无比，雪中求往固所谙。",
            "青鞋直上最高顶，天风缥缈吹楩楠。",
            "两峯相对如拱立，上公衮冕朝子男。",
            "羣山敛退就平地，灭没不见如纪谭。",
            "巨浸东连大洋海，浩荡直与天涯涵。",
            "却顾淮源赤山下，仅若覆水盈罃甔。",
            "久留不奈景清绝，山腰下转临深潭。",
            "客来客去泉自涌，可能喜笑静中含。",
            "嵌崖往往记遗蹟，旧雨剥蚀苔藓篸。",
            "客怀感此重太息，学仙便欲老石龛。",
            "痴狂正复自讥笑，旷望聊尔依精蓝。",
            "元符旧事不可问，翠微杰观犹耽耽。",
            "有田连阡不输税，饱食岂计皇恩覃。",
            "渠侬不知游子恨，宝钥屡启彫龙函。",
            "留连信宿苦未厌，一笑相属乐且湛。",
            "庞眉道士庸中佼，成书自许窥老聃。",
            "扣门有问不得吐，退自包裹如春蚕。",
            "髯李于书颇涉猎，医卜并试仍多婪。",
            "提携瓶酒味苦短，黄独屡荐山肴甘。",
            "坐谈衮衮不知晓，林杪忽送钟声韽。",
            "人生离别易感怆，况我垂白今毵毵。",
            "明朝日出山下路，宿云散尽开晴岚。",
            "君归千骑围昼锦，我留古木缭茅庵。",
            "期君再整冲天翼，老我甘作书中蟫。"
        ],
        "title": "代赋三十韵呈李果州",
        "id": "56b1e815-b4aa-461f-b091-6b2d9fb0af15"
    },
    {
        "author": "刘宰",
        "paragraphs": [
            "我居市北子市南，中间万口喧春蚕。",
            "子来自南我自北，缭绕东西厌匍匐。",
            "块坐不言中有得，谷鸟一声惊昼息。",
            "翻然却念友多闻，独有君家好弟昆。",
            "啸轩团团朝至昏，古往今来入讨论。",
            "兴来握手眇干坤，一鼓平沙万马奔。",
            "隔墙更唤符夫子，青眼相看忘汝尔。",
            "金丸屡堕铜壶冰，欲竟书囊了无底。",
            "不辞勇往问荀陈，脩竹亭前一欠伸。",
            "朝来好语闻行人，老龙驾雨上天津。"
        ],
        "title": "畏雨不出简张端袤昆仲符伯寿诸兄",
        "id": "cc3800a4-4e79-4fae-969b-06b1fe7a3d09"
    },
    {
        "author": "刘宰",
        "paragraphs": [
            "髯李魁然玉抱璞，淡陈萧散出林鹤。",
            "华阳洞口笑相逢，天风自奏钧天乐。",
            "飞云出岫本无心，大隠不必皆山林。",
            "朱絃自振山水音，王乔梅福古犹今。",
            "君不见洛之南涯温生北涯石，明月滩头弄澄碧。",
            "河阳御史一张罗，晓猿自掩松关寂。",
            "久旱得雨方一犁，山南种豆犹其时。",
            "山僮倚担迟君归，语君雨过黄独肥，亦有晚笋穿疎篱。",
            "急归烧笋煮黄独，北山移文可无续。"
        ],
        "title": "速陈李二居士还茅山",
        "id": "2f5d44ae-6e3e-42f7-82ed-4558a6a7dc16"
    },
    {
        "author": "刘宰",
        "paragraphs": [
            "西岗水与洮湖通，脩梁自昔横西东。",
            "百年兴废人不同，谁其记者竹庵翁。",
            "喜君架木续前功，朝曦夕照明垂虹。",
            "地脉不断和气钟，纡朱曳紫还家风。",
            "邂逅归来一亩宫，幽花野草迷青红。",
            "躬耕会有年谷丰，笑咏五柳卑扬雄。",
            "可但日高花影重，罗帷醉起酣笙钟。"
        ],
        "title": "喜西岗桥成并书邦美东西桥记后",
        "id": "576eecf9-792d-488d-b460-ce7c23aab4da"
    },
    {
        "author": "刘宰",
        "paragraphs": [
            "诗筒四出走中涓，诗句万选如青钱。",
            "曰余借舟期七贤，共嗅梅花咀芳鲜。",
            "津头几度唤长年，昼眠乃若经笥边。",
            "举头急雪风中旋，瞪视不见山之巅。",
            "八窗玲珑绣佛前，同来且结西方缘。",
            "小轩宛若壶中天，玉琴不断雨声传。",
            "诺君再宿余敢愆，从君索句发春妍。"
        ],
        "title": "和刘圣与顾龙山约客韵",
        "id": "95be08ef-4f67-490c-b39d-6665dc668607"
    },
    {
        "author": "刘宰",
        "paragraphs": [
            "章泉先生虎豹章，余子骇逐狐兔藏。",
            "少陵游不返衡湘，孤吟风月老林塘。",
            "鴐鵞不送我置傍，怅望空劳水一方。",
            "广文别日天未霜，殷勤寄音示无忘。",
            "新诗写作鸿鴈行，怜我病骨犹嵇康。",
            "续貂聊复寄归航，宫墙百雉如金汤。",
            "登门岁月知何当，江湖极目烟波沧。"
        ],
        "title": "寄和赵章泉",
        "id": "b8992ca4-420e-4473-b353-6acdd0107a5b"
    },
    {
        "author": "刘宰",
        "paragraphs": [
            "天下江山推第一，多景名楼信端的。",
            "君家正占多景前，第一风光环燕席。",
            "梁邑归来县债了，骅骝得路干坤小。",
            "锦衣聊复效昼游，户庭鬰葱佳气绕。",
            "手栽松菊成三径，更敞轩楹临绿沼。",
            "客来宁厌马喧枥，夜宴不知鸡戒晓。",
            "辟书闻又上公车，连帅亲题仲举舆。",
            "只今淮上未安集，二虏南望犹睢盱。",
            "要知两淮须保障，保障一撤长江孤。",
            "边臣之虑不及此，但知椎剥供苞苴。",
            "红女去机农释耒，荆榛满野号鼪鼯。",
            "君官其间踰十载，洞识本末知盈虚。",
            "愿君亟分刺史符，稍回和气还边隅。",
            "尽收徂诈入赤籍，有功必赏罪必诛。",
            "招来耕桑徧陇亩，抚摩一意沦肌肤。",
            "人知亲上死其长，荷戈不惮供前驱。",
            "阚如当道卧于菟，犬羊遯走宁复余。",
            "更归未用师黄石，且侍玉皇香案侧。",
            "不惟文武见全才，要与清朝分淑慝。"
        ],
        "tags": [
            "长江"
        ],
        "title": "寄呈王浩翁府判",
        "id": "e8a9e679-c419-45d3-a792-9441c04d1ed2"
    },
    {
        "author": "刘宰",
        "paragraphs": [
            "靖州风物最五溪，畬田岁入人不饥，淘沙得金遨以嬉。",
            "瘴烟不逐岭云西，六花瑞腊春台熙，尤便逐客过往稀。",
            "理乱黜陟了不知，夫子岂欲居九夷，要尊主势扶时危。",
            "有言不用时我违，翻然不受好爵縻，向来乡行谁可睎。",
            "平生易名慕者谁，苏陈凛凛百世师，畏涂万折甘如饴。",
            "求仁得仁固其宜，大明当天照隠微，直前一疏可忘之。",
            "江湖后会端有期，暗香微动寒梅枝，临别不用长嗟咨。"
        ],
        "title": "送魏华甫侍郎谪靖州",
        "id": "fb47a8e8-6265-40ed-8f13-9213143f2781"
    },
    {
        "author": "刘宰",
        "paragraphs": [
            "东溟之水浩无穷，蜀江滚滚来朝宗。",
            "圣神天子坐法宫，日月所照梯航通。",
            "君才当代相如雄，云烟落纸声摩空。",
            "西来阐教临辟雍，冠带济济如云从。",
            "力排党论开至公，凤鸣骇瞩朝阳桐。",
            "太常正徯肃臣工，归舟却溯蜀江风。",
            "蜀天万里车书同，不应一士无留中。",
            "篙师捩柁毋匆匆，趣回有诏紫泥封。"
        ],
        "title": "送王常博归蜀",
        "id": "7fdd98c0-42f7-41fe-bbc6-411cf40453d4"
    },
    {
        "author": "刘宰",
        "paragraphs": [
            "一年三伏秋后前，大火更借炎官权。",
            "竹林杖屦北窗眠，君方陆走水行船。",
            "君言半世苦迍邅，一官迟次安且便。",
            "瓜时骤及非偶然，今我不往人争先。",
            "交承久宦思田园，侧身东望心悁悁。",
            "民情厌旧期改絃，今我不往人烦冤。",
            "左符再下催行轩，欲挽君留胡得焉。",
            "君才明敏性静专，天府四举贤书连。",
            "民淳不假彩棒悬，定知学子来差肩。",
            "酌君荐藕侑新莲，青白不受污涂迁。",
            "赠君以笔并吴牋，官闲铁砚勤磨研。",
            "敬亭山下有臞仙，耕云钓雪老林泉。",
            "痒疴预欲知民编，少屈从之古道边。",
            "长官报政将朝天，集英唱第吾同年。",
            "賸欲因君寄短篇，有言不尽中勤拳。",
            "相逢一笑开初筵，为说故人今白颠。"
        ],
        "title": "奉送符伯寿尉太平",
        "id": "efc91dc1-a300-4b42-b153-720dfb88a7b1"
    },
    {
        "author": "刘宰",
        "paragraphs": [
            "长江之水西南来，江北江南图画开。",
            "君从何处得此景，锦帆似泛长江回。",
            "槎牙老树连荒岛，两两人家出林杪。",
            "鸥飞欲下洲渚宽，云横不断关山杳。",
            "图穷双屿金焦峙，仙宫缥缈浮寒水。",
            "柂楼捩转吴波平，阊阖中天日月明。"
        ],
        "tags": [
            "长江"
        ],
        "title": "题解生山水图",
        "id": "58458993-0b7b-45cb-a70e-db0a8d3a53ee"
    },
    {
        "author": "刘宰",
        "paragraphs": [
            "华阳洞口玉糁羊，世人传得神人方。",
            "雪团入口桂椒香，能令老者寿而康。",
            "瑶池玉佩正丁当，箬包聊荐九霞觞。",
            "世言神仙不鲜食，初平山中果何物。",
            "桃源更有避秦人，割鸡为黍迎来宾。"
        ],
        "title": "玉糁羊歌",
        "id": "05738778-bad2-4849-bd58-fb5c010bde54"
    },
    {
        "author": "刘宰",
        "paragraphs": [
            "采石江头风昼息，掀天雪浪平如席。",
            "沿崖小泊客心宽，攀萝曾看望夫石。",
            "天涯望断人不归，露寒犹想泪霑衣。",
            "争似石翁携石姥，年年对峙夹冈道。",
            "人归人去我何心，雨沐风餐人自老。",
            "比翼鸟，连理枝。",
            "年多物化徒尔为，长生殿里知不知。"
        ],
        "title": "石翁姥",
        "id": "25c236d9-ec5a-4cc8-9642-e1dcaad0788a"
    },
    {
        "author": "刘宰",
        "paragraphs": [
            "仪真在昔发运司，承平旧事犹可稽。",
            "岁漕东南六百万石米，自淮入汴趋京师。",
            "周原六辔光陆离，建台想像因遗基。",
            "水浮陆走舟车驰，转输十九资残寇。",
            "古今事异吁可悲，民力已困国不支。",
            "长才入幕宜深思，皇华使者须良规。"
        ],
        "title": "送赵居父入淮东漕幕",
        "id": "099e301f-eb3f-43c0-a471-9ac5c6050841"
    },
    {
        "author": "刘宰",
        "paragraphs": [
            "昨日雅鸣绕庭树，道上行人色惊惧。",
            "试呼行者问如何，身为户长催残税。",
            "税残自昔称难理，三年尤非四年比。",
            "加之逐保有逃户，每一申明官长怒。",
            "人逃信矣田不逃，其奈逃田不知处。",
            "厥初经界失区画，比近立租相什伯。",
            "大家置产钱欲轻，小家鬻产价欲增。",
            "上田只割下田赋，赋存田尽因逃去。",
            "或因土瘠遂流移，岁久田侵人不知。",
            "更有乡胥迫科抑，多推少割随胸臆。",
            "民愚而神难尽欺，往往增入逃户籍。",
            "以兹逃户日增多，户长蚩蚩奈若何。",
            "向来差役多轻重，户长之中中产众。",
            "比来里正多义役，各欲供须有全力。",
            "搜罗中产无孑遗，户长人人家四壁。",
            "官司祷雨徧明神，施行宽政蠲房缗。",
            "房缗仅可宽游手，那得实惠霑农民。",
            "千钱代输犹可出，今日方输又明日。",
            "父兮母兮叫不闻，遗体鞭笞同木石。",
            "日日雅鸣期会到，血洒公庭深不扫。",
            "遂令著处听雅鸣，魂飞魄散心如擣。",
            "和气致祥乖致异，已甘旱魃来为祟。",
            "忽惊雅散鹊交飞，高枝报喜仍低枝。",
            "万口懽呼声动地，府今尽放三年税。",
            "曳铃走卒天上来，立张大牓当衢市。",
            "黠胥骇愕顿两足，户长仰天攒十指。",
            "疮痍未愈失呻吟，感激过深仍涕泪。",
            "又说新租亦宽限，四年旧欠宁不尔。",
            "亦知经赋难逭责，少纾庶可容催索。",
            "使君从善真如流，仁人之言为虑周。",
            "画诺一时良易易，几人共拜更生赐。",
            "人意会同天意感，急足未回时雨至。",
            "始知此术胜祈禳，开阖阴阳俄顷耳。",
            "何妨甘泽尚愆期，我作此诗祷告之。",
            "象龙可仆蜥蜴纵，蛟龙自起霹雳随。",
            "谓予不信难强语，请验吾邦今日雨。",
            "诗成欲谢更有祈，新租输送此其时。",
            "分科本色归上户，细民勿使折纳迟。",
            "四年逃阁尚充数，积弊那能仓卒去。",
            "且应除豁见真的，孰恃强梁敢逋负。",
            "若然民病八九瘳，闲暇何妨版籍修。",
            "推排得人弊可见，逃租十失五可收。",
            "更令义役广前制，户长里胥同一体。",
            "庶几二役适均平，不使贫民偏受敝。",
            "岂惟澍雨快一朝，纵有凶年皆乐岁。",
            "报喜不惟干鹊噪，丈人屋上乌亦好。"
        ],
        "title": "雅去鹊来篇",
        "id": "65df97a4-f53d-4fc3-b827-aebd5e043c0e"
    },
    {
        "author": "刘宰",
        "paragraphs": [
            "非崖非巅，壁立苍然。",
            "野花炯炯媚朝日，樛木缭绕栖寒烟。",
            "归乎归乎，幽深此便。",
            "居乎居乎，市声昼喧。",
            "纷去住于吾心，定取舍于吾言。",
            "竹色一轩秋雨后，荷花十里晚风前。",
            "锦城不似还家乐，独立津头欲问船。"
        ],
        "title": "秋日题仪真寓廨时秩满俟代",
        "id": "d0ebfe9d-5e5a-4e0f-8491-58da975eda16"
    },
    {
        "author": "刘宰",
        "paragraphs": [
            "野有犬，林有乌。",
            "犬饿得食声咿呜，乌驱不去尾毕逋。",
            "田舍无烟人迹疎，我欲言之涕泪俱。",
            "村南村北衢路隅，妻唤不省哭者夫，父气欲绝孤儿扶。",
            "夜半夫死儿亦殂，尸横路隅一缕无。",
            "乌啄眼，犬衔须，身上那有全肌肤。",
            "叫呼伍伯烦里闾，浅土元不盖头颅。",
            "过者且勿叹，闻者且莫吁。",
            "生必有死数莫吁，饥冻而死非幸欤。",
            "君不见荒祠之中荆棘里，脔割不知谁氏子。",
            "苍天苍天叫不闻，应羨道旁饥冻死。"
        ],
        "title": "野犬行",
        "id": "60666865-8438-4e18-83a5-be0b0f789aee"
    },
    {
        "author": "刘宰",
        "paragraphs": [
            "市有虎，毋妄言。",
            "当关虎士森戈鋋，市上一呼人驾肩。",
            "虎虽猛，那得前。",
            "市有虎，言非妄。",
            "君不见左冯诸邑天下壮。",
            "斧斤声断林壑空，猛虎通衢恣来往。",
            "食人肉，饮人血，沈痛积冤何可说。",
            "凝香堂上紫烟浮，风流太守忧民忧。",
            "一朝下令开信赏，藉皮枕骨弥山丘。",
            "虎已灭，人患绝，夜永犹闻泣幽咽。",
            "泰山之侧如可居，子后夫前甘死别。"
        ],
        "tags": [
            "泰山"
        ],
        "title": "猛虎行",
        "id": "b2c7e12b-98cb-4a42-ad79-60aeb549c516"
    },
    {
        "author": "刘宰",
        "paragraphs": [
            "五湖浩荡平沙暖，病鹤摧颓翅翎短。",
            "万里空怀宿昔心，忘机已结沙鸥伴。",
            "华表飞来辽海仙，人间嘉会恰千年。",
            "一声嘹唳九关传，虎豹辟易不敢前。",
            "尽推同类游钧天，浮丘王乔相后先。",
            "缥缈遗音堕云际，应念沙头苦憔悴。",
            "欲令弱羽更轩昂，共驾飞廉骑六炁。",
            "瑶池饮，芝田戏，五湖回首皆尘世。",
            "菰米熟，藕花鲜，五湖秋色正相便。",
            "寄声青鸟谢勤拳，摧颓病鹤那能然。"
        ],
        "title": "病鹤吟上黄尚书",
        "id": "229752db-2c70-4062-92ee-3175143e163e"
    },
    {
        "author": "刘宰",
        "paragraphs": [
            "前驱十里旌旗红，后骑蹀躞如游龙。",
            "绮窗阿阁最深处，归来燕坐围香风。",
            "不如理掾吴夫子，岸帻高吟酒一中。",
            "嵩少山头渭水边，耕云钓月老林泉。",
            "巢由不生沮溺死，鱼虾麋鹿俱忘年。",
            "不如理掾吴夫子，安闲寄傲庭西偏。",
            "富贵诚可乐，幽栖端足尚。",
            "牵黄复出上蔡门，李斯悔杀为秦相。",
            "介推有母须求禄，不应决意归绵上。",
            "吴夫子，听我歌。",
            "当朝剑佩冠峩峩，趋营未免伤天和。",
            "古来隠者亦已多，洁身乱伦如彼何。",
            "君今非仕亦非隠，京尘不染白玉珂。",
            "青衫从事今十载，万事忘怀真实在。",
            "但令堂上笑平反，岂计庭前罗翠黛。",
            "是中不减山中乐，底用青鞋游物外。",
            "吴夫子，吾所敬。",
            "兼隠名斋足相称，谁其尸之勾漏令。"
        ],
        "title": "吴子隆兼隠斋歌",
        "id": "9e91c53f-c4c5-4978-992d-47700b6e6417"
    },
    {
        "author": "刘宰",
        "paragraphs": [
            "君不见细柳将军专号令，壁门不受天子命。",
            "又不见隆中将畧天下奇，屈致不可就见之。",
            "丈夫意气类如此，达则守官穷守己。",
            "斋坛未筑国士去，军令已申美人死。",
            "王翦定须六十万，李牧必遵前日轨。",
            "扫门求见齐舍人，魏勃妄庸何足使。",
            "武皇踞厕对卫青，淮南君臣暗欢喜。",
            "寥寥古道不复见，后来捷径何纷纷。",
            "炙手傥可热，舐痔未为勤。",
            "金珠要结徧奴隶，鈇钺倒置由他人。",
            "傲将军，今无矣。",
            "杜预苞苴通贵近，裴度浮沉聊卒岁。",
            "两贤屹立尚如斯，哙等区区焉足计。",
            "傲将军，今有之，我得见之喜可知。",
            "行年六十未为老，三衙致位官非卑。",
            "毛锥子，毋我欺。",
            "妙年手折桂林枝，长鎗大剑尔胡为。",
            "十载安边功，书遍太常旗。",
            "周宣方歌境土复，吉甫已赋明哲诗。",
            "诏书星斗烂，驲骑风雷驰。",
            "平生许国心，日莫恐倒施。",
            "皂囊九扣阍，山立志不移。",
            "时携一樽酒，山水自娱嬉。",
            "傲将军，谁与同。",
            "子真已去吴门市，杜陵不见天随翁。",
            "頼有倜傥朱，杖屦时相从。",
            "虎丘山头弄明月，姑苏台上吟清风。",
            "为乐良有极，大义终无穷。",
            "谨勿扁舟载西子，有时猎渭占非熊。"
        ],
        "title": "傲将军歌赠周叔子马帅",
        "id": "bb533e4d-9c0c-49d4-8de3-f142a904226f"
    },
    {
        "author": "刘宰",
        "paragraphs": [
            "君不见流金铄石气如焚，巫祝并祷天不闻。",
            "霶霈一雨洗干坤，肤寸而合山中云。",
            "又不见疾雷破山风助势，八表同昏天地闭。",
            "峯头一抹敛归云，赫日当空鬼神避。",
            "祇今岁杪雪霜余，得向巖前自卷舒。",
            "等闲且伴幽人宿，明日春回须雨足。"
        ],
        "title": "代同游者赋宿云轩呈李果州",
        "id": "26002f29-b069-40b4-910a-82267b7f3d19"
    },
    {
        "author": "刘宰",
        "paragraphs": [
            "辟书朝东来，海上便拟寻蓬莱，坐令斥卤皆春台。",
            "辟书暮西至，颁春又拟陪千骑，江水江花尽和气。",
            "浮屠将就要合尖，洊雷唤起蛰中潜，东西惟命夫何嫌。",
            "诸么争令出门下，意岂专为一日雅。",
            "君姿秀整气清遒，露华凝晓月澄秋。",
            "胸中武库森戈矛，笔下倒泻三峡流。",
            "甘泉持橐侍凝旒，青氊旧物唾手收。",
            "幡然正应侧席求，东行西行宁久留。",
            "祖帐驰华轩，嗟余守环堵。",
            "赠言古有证，临分敢无语。",
            "纷纷曳紫腰黄金，俨然望之真天人。",
            "万世在其后，念之徒酸辛。",
            "富贵诚可乐，名义吁可畏。",
            "此意傥无忘，鴈来频寄字。"
        ],
        "title": "送赵玉甫赴穿山盐场",
        "id": "ac8ce6fc-1eca-4af8-b633-091ef5bf4409"
    },
    {
        "author": "刘宰",
        "paragraphs": [
            "仰观山糢糊，俯视山历历。",
            "见卑不见高，此恨通今昔。",
            "观者笑且言，画手非用力。",
            "安知画工心独苦，世上悠悠几人识。",
            "君看白练飞，杳不见来迹。",
            "疑从九霄中，直下恣喷激。",
            "六月天无风，大暑铄金石。",
            "此景独清凉，飞雪洒石壁。",
            "此岂银河翻，余派堕空碧。",
            "抑岂龙门决，洪波注八极。",
            "方知画者心，不止存目击。",
            "山上更有山，去天不盈尺。",
            "丹崖与翠巘，羣仙所游息。",
            "烟云不可到，日星在几席。",
            "甘露被草木，醴泉出巖隙。",
            "流落人间者，万派祇余沥。",
            "知画岂予能，因画重悽恻。",
            "圣贤言外意，未可纸上得。",
            "所以说诗者，要在以意逆。",
            "安得画外观山人，共向书中探端的。"
        ],
        "title": "观瀑布图",
        "id": "61067418-3f83-47f0-b347-2724b5f73589"
    },
    {
        "author": "刘宰",
        "paragraphs": [
            "乳母夜深纫故衣，针堕儿侧姥不知。",
            "儿肤受针口啼哭，展转无眠针入肉。",
            "明日啼声甚夜来，问儿疾苦谁能猜。",
            "拊摩忽到伤针处，儿啼欲绝姥方悟。",
            "医师睨视了无策，邻母惊嗟悉来覩。",
            "羣儿窃听闻，肩竦毛发竖。",
            "芮生昻然来，自言医此屡。",
            "探怀出良药，布指揣针路。",
            "斯须颖脱出，肌理自如故。",
            "嗟哉此神术，小试辄如许。",
            "我闻在昔陈留市，刀镊工中人避世。",
            "至今山谷后山诗，明月夜光光照地。",
            "又闻宋人有药手不龟，世世澼絖无赢赀。",
            "客得其方说吴主，大败越师因胙土。",
            "方今北境犹多虞，万金良药时所须，汝胡不往此踟蹰。",
            "芮生莞尔笑，幸利吾所诮。",
            "喟彼陈留翁，异世或同调。"
        ],
        "title": "赠芮医",
        "id": "f15e2bd6-b514-46b3-a3fc-36713ae03039"
    },
    {
        "author": "刘宰",
        "paragraphs": [
            "贰师城空渥洼涸，百年徒费秦川榷。",
            "眼明见此玉花骢，画工如山笔难貌。",
            "朔风号，朔雪舞，交河水冰连后土。",
            "一声嘶入玉门关，掣断阴云日当午。",
            "超八骏，友六龙。",
            "天人一笑和鸾雍，驽骀百万那能从。"
        ],
        "title": "天马歌书刘漕子淮海秋思诗藁后",
        "id": "67d62952-b97c-4081-b18b-32f1d2cca73e"
    },
    {
        "author": "刘宰",
        "paragraphs": [
            "重光协洽之岁夏四月，朱方不雨川源竭。",
            "田家汲井灌新秧，绠短瓶羸汗流血。",
            "太守忧民一念深，欲决银河起伏阴。",
            "弥月驱驰徧羣祀，云卷碧霄呈象纬。",
            "闻说南洲有蛰龙，百年水旱资神功。",
            "民言直彻九天上，丝纶屡下恩光重。",
            "来往瞻言三百里，别乘亲行古无此。",
            "洁蠲牢醴荐芬馨，愿借英灵一瓢水。",
            "瓢水英灵亦何在，精诚自与神明会。",
            "炎官叱驭正当空，丰隆已驾随飞盖。",
            "归轩暮扣古城闉，霈泽朝均千里外。",
            "秧田得雨变青青，麦田流水迷沟塍。",
            "击壤欢呼纷老稚，惭愧今年又丰岁。",
            "典衣沽酒赛神龙，一饱权舆神所赐。",
            "神龙肸蠁意已传，似言此赐非予专。",
            "一瓢汲水能回天，多谢紫府瀛洲仙。",
            "瀛洲仙人笑挥手，龙不言功我何有。",
            "祗今千骑拥朱轮，即是商家大旱作霖人。"
        ],
        "title": "赛龙谣寄陈倅校书兼呈黄堂",
        "id": "2efa7bca-2a42-43f9-97b0-1b758565d01f"
    },
    {
        "author": "刘宰",
        "paragraphs": [
            "万灶连营横塞月，委输不继官仓竭。",
            "寇攘虽息尚游魂，胡虏已衰闻蹀血。",
            "赭衣开河深复深，青青蔓草生河阴。",
            "岁旱民饥神乏祀，故老言言征谶纬。",
            "使君事业今夔龙，十年准拟调元功。",
            "铜虎分符又南国，北来更阅千山重。",
            "同寮有客居同里，忧国同心无彼此。",
            "既知东海之妇可致旱，又知疏勒井泉能涌水。",
            "释囚祇有圜扉在，蠲租可但宽期会。",
            "日照斋盂食不荤，雨湿朝衣车却盖。",
            "已罄祈禳徧国中，更遣缇车来郭外。",
            "荒祠虫篆上丹青，平原龟兆坼田塍。",
            "拜手殷勤祝田穉，活国生民系兹岁。",
            "再宿为期神效灵，三日为霖民拜赐。",
            "长淮转漕速邮传，此赐岂独吾邦专。",
            "雨余亟欲披青天，那得驾鹤扬州仙。",
            "精意回天翻覆手，赫赫阳光均九有。",
            "但得两君便携手，齐上紫清扶日轮。",
            "阖辟阴阳端有道，不妨风月属闲人。"
        ],
        "title": "再韵谢和章  其一",
        "id": "2c56f4b3-05e9-4128-a359-d0b39f76a224"
    },
    {
        "author": "刘宰",
        "paragraphs": [
            "公诗沧海生明月，草木光辉涯不竭。",
            "仆如拙匠运斧斤，颜汗淋漓指流血。",
            "心知短绠难汲深，拱把之木无繁阴。",
            "风雅堕地几千祀，牢落荒林鸣络纬。",
            "眼明纸上走虬龙，古锦囊中新奏功。",
            "搜奇往往魑魅泣，穷高不碍天门重。",
            "鹏飞羊角三万里，笔势翩翩有如此。",
            "渠侬辟易虎负嵎，公独从容禹行水。",
            "端由万卷胸中在，左右寻源无不会。",
            "诗坛独上四无人，乌兔驱车天倚盖。",
            "曹刘沈谢不支吾，阴何间隔孙山外。",
            "池塘不梦春草青，愚生已分老田塍。",
            "县榻空烦礼徐穉，一笑相逢俄隔岁。",
            "不辞入府异庞公，祇恐言诗非木赐。",
            "朝来好语日边传，大惠宁许一州专。",
            "诏书络绎催朝天，紫薇帝庭领列仙。",
            "钓船已入酒圣手，清风一枕无何有。",
            "遮留当道拥车轮，尚能唤起随邦人。"
        ],
        "title": "再韵谢和章  其二",
        "id": "cf6ef118-e5dc-4f06-862e-8c3b386d8e6b"
    },
    {
        "author": "刘宰",
        "paragraphs": [
            "君不见山东健妇把犂耕，子美为赋兵车行。",
            "我尝一读三叹息，尚想青天闻哭声。",
            "又不见峡女生涯在两脚，鬓发飘萧不堪掠。",
            "我尝三复负薪篇，亦是子美夔州作。",
            "山东征战苦未平，峡女家贫无斗升。",
            "吾邦之俗异于是，赋调不苛闾里宁。",
            "八月诗人歌载绩，余暇不如同力穑。",
            "况复樵枯良易易，自昔民生在勤力。",
            "通守于民情最亲，劳农不惮行侵晨。",
            "他日席前须记取，要使深宫识苦辛。"
        ],
        "title": "和陈倅田妇刈麦韵因解嘲",
        "id": "d18e96db-1679-415f-bf0b-7263903d89c2"
    },
    {
        "author": "刘宰",
        "paragraphs": [
            "运河岸，丁夫荷锸声缭乱。",
            "红莲幕府谁献言，运河泄水由函管。",
            "函管掘开须到底，运材归府供薪爨。",
            "庶几一坏不可复，民田虽槁河长满。",
            "民田为私河则公，献言幕府宁非忠。",
            "我闻此言为民说，急趋上令毋中辍。",
            "小民再拜为我言，函管由来几百年。",
            "大者用钱且十万，小者半此工非坚。",
            "厥初铢积费民力，厥后世世期相传。",
            "岂但旱时须灌溉，亦忧久潦水伤田。",
            "向来久旱河流绝，放水练湖忧水泄。",
            "州家有令塞函管，函管虽存谁复决。",
            "小须雨泽又流通，函管犹存不费工。",
            "只今掘尽谁敢计，但恐民田从此废。",
            "丰年余水注江湖，涓滴不为农亩利。",
            "有时骤雨浸民田，水不通流禾尽弃。",
            "况今农务正纷纭，高田须灌草须耘。",
            "尽驱丁壮折函管，更运木石归城闉。",
            "吕城一百二十里，不知被扰凡几人。",
            "太守仁民古无比，凝香阁下宁闻此。",
            "愿传新令到民间，函管须塞不须毁。",
            "已填函管无尾闾，大舶通行水有余。",
            "函管不毁民欢娱，异时潴泻无妨渠。",
            "忆昔采诗周太史，不间小夫并贱隶。",
            "试裒俚语扣黄堂，鈇钺有诛宁敢避。"
        ],
        "title": "运河行",
        "id": "deeaea31-6ee1-494e-9096-c518485aa8ff"
    },
    {
        "author": "刘宰",
        "paragraphs": [
            "忆昨太守宣城陈，人物风流法从臣。",
            "太息官仓取无艺，要与邑民图久计。",
            "总将一石计其赢，三斗八升为定制。",
            "厥初号令如雷霆，奉行谁敢圭撮增。",
            "愚民不解深长虑，竞喜当时斗斛平。",
            "新守迎来旧守去，号令虽严谁复顾。",
            "斛面坡陀斗面高，三斗八升作常赋。",
            "后来主簿辛君机，太学声名盛一时。",
            "朅来意与上官合，委向仓中司出纳。",
            "筹算亲临绝蔽欺，户庭凛凛无喧杂。",
            "愚民乍喜见明官，槩量宁论加勺合。",
            "上供送使有成数，羨余到底归州府。",
            "明年按籍取之民，三斗八升更增五。",
            "往者不可谏，来者图之犹未晚。",
            "只今太守龚黄比，千里痒疴如切己。",
            "公事勤劳绝燕私，私钱大半供公使。",
            "选官受秋输，而得法曹贤。",
            "除弊几十九，积羨踰三千。",
            "三千宁足州家用，祇恐从今还作俑。",
            "明年四斗三升之上更增科，三十六都之人将奈何。"
        ],
        "title": "忆昨行寄呈刘法曹",
        "id": "7119c331-b096-4213-86c9-625ca205ee57"
    },
    {
        "author": "刘宰",
        "paragraphs": [
            "君不见阳羨周将军，射杀南山白额虎，千古万古声流闻。",
            "又不见宜兴赵大夫，南山三十有六虎，令行杀取无复余。",
            "一虎昔何少，三十六虎今何多。",
            "虎多人不患，所患政之苛。",
            "苛政灭人门，猛虎戕人命。",
            "择祸莫若轻，泰山之人论已定。",
            "大夫性高明，下令走风雨。",
            "所知在田里，了不见台府。",
            "既令民免政之虎，又与民除虎之苦，四境之民歌且舞。",
            "或云杀虎太伤和，胡不令渠自渡河。",
            "我闻此言笑且呵，大夫忧民忧，岂必限吾土。",
            "不然邻国以为壑，信也白圭愈于禹。",
            "古阳羨，今宜兴。",
            "大夫邑之主，将军邑之民。",
            "主宾多寡事不同，千古万古同清芬。"
        ],
        "tags": [
            "泰山"
        ],
        "title": "杀虎行谢宜兴赵大夫惠虎皮虎腊虎睛",
        "id": "8f8aeb36-23da-4477-a8b1-0414e8db3a19"
    },
    {
        "author": "刘宰",
        "paragraphs": [
            "司徒墓，荒冢累累不知数。",
            "草中翁仲无复存，垄上牛羊自来去。",
            "想见当时百万松，佳城在处鬰葱葱。",
            "车马时来卿相子，钟鱼声出梵王宫。",
            "年深事远无留蹟，只与耕夫资垦辟。",
            "万古同成一窖尘，官爵高卑谁汝识。"
        ],
        "title": "过司徒墓",
        "id": "830ee3f8-023f-43cd-9038-a797e56ac7ac"
    },
    {
        "author": "刘宰",
        "paragraphs": [
            "君不见茅屋下，四壁床敷窄。",
            "又不见朱门中，金碧锁空宅。",
            "宅成更欲致良材，水浮陆走空山泽。",
            "茅屋区区诚已疎，朱门汲汲彼何迫。",
            "劝君勿学伏波老，自诡裹尸须马革。",
            "又勿学金谷人，绮窗阿阁绵阡陌。",
            "但令庭宇洁，颇与尘嚣隔。",
            "市声不至乱琴书，厨烟可免冲咽哑。",
            "庶几家人安，亦使我心获。",
            "吾宗开敏姿，富有济时策。",
            "栋宇著易象，义不假探索。",
            "况闻玉堂直，视草须元白。",
            "所期不日成，毋使中道画。",
            "庶奉紫芝泥，即刷青云翮。"
        ],
        "title": "用前五字韵趣刘圣与建第",
        "id": "df116ce3-8cd3-43d8-92ae-7cc53e225d5b"
    },
    {
        "author": "刘宰",
        "paragraphs": [
            "秋气清，秋风高。",
            "想见刑台旧居士，巾车独往恣游遨。",
            "偃仰戴公庐，逍遥焦公居。",
            "想前辈之风流，悲末俗之崎岖。",
            "白眼睨视，抵掌嘻吁。",
            "酌之以漫塘之酒，侑之以漫塘之藕。",
            "酒之味醇而不漓，藕之性洁而不污以泥。",
            "于以介眉寿，于以明素守。",
            "对此长歌，其乐如何。",
            "相望虽隔于秋水，明月幸同于千里。"
        ],
        "title": "寄刑台范黄中",
        "id": "aea85e7d-297a-4b91-840a-d698feaa4b18"
    },
    {
        "author": "刘宰",
        "paragraphs": [
            "草非草，真非真。",
            "柳之骨，颜之筋，欧张瘦硬可通神。",
            "众体备，兼众美。",
            "莫臻兴嗣书，无首亦无尾。",
            "当年好事人，各欲徇所嗜。",
            "割截同至宝，得中固为喜。",
            "莫将俗眼看，墨脱字已漫。",
            "当年宝匣中，什袭几岁寒。",
            "祇今烟云披，星斗尚阑干。",
            "麟角凤觜毋轻弃，煎胶续弦端有冀。",
            "君不见四窗宝此不宝他，固应落笔惊风雨，走龙蛇。"
        ],
        "title": "跋赵宪唐率更千字文蹟",
        "id": "c51561b9-2be8-4234-bd4b-91d218c40b17"
    },
    {
        "author": "刘宰",
        "paragraphs": [
            "中国相司马，和气满华夏。",
            "惜哉民始苏，身已要人扶。"
        ],
        "title": "真西山赞",
        "id": "54aa6716-b8a2-4263-a987-ec3b01488d62"
    },
    {
        "author": "刘宰",
        "paragraphs": [
            "百里儿童沸诵声，湖山堂上集群英。",
            "德星欲应今宵瑞，霖雨先开昨夜晴。",
            "正是壶中银漏永，不妨坐上玉山倾。",
            "明年此会君知否，冠佩蝉联拱圣明。"
        ],
        "title": "宴金坛邑官致语口号",
        "id": "063ae169-22fb-4a43-aeeb-3b203ff7bf3c"
    },
    {
        "author": "刘宰",
        "paragraphs": [
            "南山有孤松，屹立几寻丈。",
            "雪根雨露滋，藤萝巧相傍。",
            "高柯撑青空，落落不可上。",
            "辽东白鹤归，城郭固无恙。",
            "饥乌拾余粒，巢燕倚飞幌。",
            "芝田杳何许，鼓翮超蓬阆。",
            "尚书千载人，余子岂辈行。",
            "方时鄙俗学，制行多矫亢。",
            "我独道其常，曰彼非至当。",
            "世事有翻覆，阴阳日消长。",
            "谁其倡攻伪，欲使尽一网。",
            "我独持其平，要辨直与枉。",
            "前瞻岂尚同，后顾亦非党。",
            "介然两不合，兰佩拂千嶂。",
            "惟皇思建极，正直首延访。",
            "几趋銮禁直，屡侍金华讲。",
            "三黜柳士师，一念齐得丧。",
            "岁晚复来归，旧德世所仰。",
            "文昌岂不贵，台星连两掌。",
            "贞元朝士少，正始遗风荡。",
            "淹留感时事，去去得初尚。",
            "湖光浮醆斚，巖花开步障。",
            "意行无物累，静寄绝尘想。",
            "寥寥香山翁，胜处畧相倣。",
            "虽临大化尽，不改葵藿向。",
            "遗奏手自书，治忽犹指掌。",
            "内欲八柄专，外欲四聪广。",
            "国本欲先定，以系四海望。",
            "国势欲自强，不受夷虏诳。",
            "于今一开卷，星斗照穹壤。",
            "奄奄气将微，耿耿神愈王。",
            "更为一夕留，泰然须昧爽。",
            "庶几华封祝，不使臣子旷。",
            "从容有如此，此岂智力强。",
            "平生刚大气，胸次妙冲养。",
            "我生不及门，知敬如达巷。",
            "九京不可作，千古恨悢悢。"
        ],
        "title": "挽齐斋倪尚书",
        "id": "e2ae77b4-3a89-45d0-ac53-9205fb8185ec"
    },
    {
        "author": "刘宰",
        "paragraphs": [
            "北学源流远，南来岁月迁。",
            "羣心知未昧，诸老屹相连。",
            "百岁同归尽，斯文要有传。",
            "宵长残月堕，遗恨渺山川。"
        ],
        "title": "挽叶水心侍郎三首  其一",
        "id": "3e43caea-9b89-4c19-b9b9-d63a77c0e4f6"
    },
    {
        "author": "刘宰",
        "paragraphs": [
            "嘉会欣千载，偏安隘一方。",
            "言言本周孔，草草笑隋唐。",
            "禁路无停辙，江流有巨防。",
            "空余遗藁在，万古日争光。"
        ],
        "title": "挽叶水心侍郎三首  其二",
        "id": "eaffb26d-13d1-47e5-8cd9-bf20f5d2eb98"
    },
    {
        "author": "刘宰",
        "paragraphs": [
            "忆袖祢衡刺，尝登元礼门。",
            "相忘如旧识，一笑等春温。",
            "东望山川远，西归岁月奔。",
            "遥怜人筑室，烟锁暮江昏。"
        ],
        "title": "挽叶水心侍郎三首  其三",
        "id": "75e6a808-f9e8-461b-a551-df38f50551f5"
    },
    {
        "author": "刘宰",
        "paragraphs": [
            "国脉关吾道，邦基倚荩臣。",
            "忠言炳蓍蔡，劲节挺松筠。",
            "岁晏名逾重，山颓蹟遽陈。",
            "光明如皦日，千载自常新。"
        ],
        "title": "挽袁洁斋侍郎三首  其一",
        "id": "e612f9c7-cf94-4d1d-ac85-0ac9f39808fa"
    },
    {
        "author": "刘宰",
        "paragraphs": [
            "成己宁遗物，存心不外天。",
            "典刑高一代，源派续诸贤。",
            "实理元无妄，斯文更有传。",
            "泽流江汉远，奎壁映魁躔。"
        ],
        "title": "挽袁洁斋侍郎三首  其二",
        "id": "c3de07ed-56bf-4a72-b59f-c1bc61f2e690"
    },
    {
        "author": "刘宰",
        "paragraphs": [
            "讲学元无倦，繙书老更勤。",
            "能令神气王，直到死生分。",
            "玉折经纶具，星垂翰墨勋。",
            "凄其知己地，洒泪湿寒云。"
        ],
        "title": "挽袁洁斋侍郎三首  其三",
        "id": "9123cb9b-32ef-43f5-a26f-6dca54b12054"
    },
    {
        "author": "刘宰",
        "paragraphs": [
            "再协三刀梦，终孤五马迎。",
            "行藏一委分，喜愠两忘情。",
            "议幕临边琐，筹帷頼老成。",
            "伤心江汉水，东下送铭旌。"
        ],
        "title": "挽汤参议三首  其一",
        "id": "9bb7cd90-0665-4943-aaf7-db88fb83f2ec"
    },
    {
        "author": "刘宰",
        "paragraphs": [
            "徇义千钧重，论财一羽轻。",
            "大伦元有序，世禄我持平。",
            "外庑家如寄，东臯产半倾。",
            "谋生有如此，垂世祇清名。"
        ],
        "title": "挽汤参议三首  其二",
        "id": "fecc205b-292f-466f-b4f7-76915a7941f7"
    },
    {
        "author": "刘宰",
        "paragraphs": [
            "妇党君推重，乡评我弃余。",
            "共嗟身计拙，直与世缘疎。",
            "种竹沿修陇，栽花傍小渠。",
            "南园重回首，浓绿上畦蔬。"
        ],
        "title": "挽汤参议三首  其三",
        "id": "d8276437-a075-49f4-8308-7ea8aaeaf232"
    },
    {
        "author": "刘宰",
        "paragraphs": [
            "赫赫儒宗裔，堂堂公相家。",
            "清规凛冰雪，荐墨烂云霞。",
            "未协生桑梦，俄兴逝水嗟。",
            "遥怜遗爱在，月澹弋溪花。"
        ],
        "title": "挽贺运管二首  其一",
        "id": "97dbad0e-8af1-44c8-89f6-cebfa1ec907f"
    },
    {
        "author": "刘宰",
        "paragraphs": [
            "妄拟絃歌乐，欣逢簿领贤。",
            "高明固天分，清白自家传。",
            "云望同凄切，星奔认后先。",
            "孤城重回首，愁锁暮江烟。"
        ],
        "title": "挽贺运管二首  其二",
        "id": "a2865c8a-8e95-4daa-b655-d54c9c7b2641"
    },
    {
        "author": "刘宰",
        "paragraphs": [
            "质粹言无玷，官清政有方。",
            "能令邦国活，可但海沂康。",
            "别乘归何早，闲堂乐未央。",
            "伤心濑阳路，月澹水茫茫。"
        ],
        "title": "挽通倅刘由正二首  其一",
        "id": "c6682540-5d26-42d5-b509-d1d26b1f4430"
    },
    {
        "author": "刘宰",
        "paragraphs": [
            "论姓君先薛，谈经我愧匡。",
            "同登太常第，更接郑公乡。",
            "别恨惊三纪，还书欠几行。",
            "犹余清夜梦，载月渡沧浪。"
        ],
        "title": "挽通倅刘由正二首  其二",
        "id": "5988e006-425b-414f-ac57-be99e45e9e3d"
    },
    {
        "author": "刘宰",
        "paragraphs": [
            "孝庙垂衣日，宗工补衮时。",
            "治推三辅最，名熟九重知。",
            "紫禁涂非远，琳宫志自颐。",
            "眼看庭下玉，持橐侍丹墀。"
        ],
        "title": "挽赵知宗三首  其一",
        "id": "571a4c4c-4832-4384-846b-391f8cf92b4a"
    },
    {
        "author": "刘宰",
        "paragraphs": [
            "就养京华去，声驰日月旁。",
            "芝封三锡命，桂籍再传芳。",
            "簜节光华远，归轩锦绣香。",
            "高闲尘不染，隠几到羲皇。"
        ],
        "title": "挽赵知宗三首  其二",
        "id": "c107323e-030c-422c-825a-a0b24acd8172"
    },
    {
        "author": "刘宰",
        "paragraphs": [
            "寓里身重到，孱生谒屡通。",
            "俭钦行己素，健识养生功。",
            "归旆庐山远，清尊洛下同。",
            "遥怜猿鹤恨，蕙帐失仙翁。"
        ],
        "tags": [
            "庐山"
        ],
        "title": "挽赵知宗三首  其三",
        "id": "ec79146d-6af8-4e04-bae1-d56733352465"
    },
    {
        "author": "刘宰",
        "paragraphs": [
            "四载行都尹，当朝第一人。",
            "中和宣上德，乐易本天真。",
            "论譔疏新宠，论思徯旧臣。",
            "履声勤帝想，竟阻上星辰。"
        ],
        "title": "挽赵和仲侍郎三首  其一",
        "id": "b82ec348-b050-4436-a1db-a47e5c447317"
    },
    {
        "author": "刘宰",
        "paragraphs": [
            "珍馆莱衣侍，佳城孟母邻。",
            "去来哀乐异，孝爱死生均。",
            "宠渥昭宸翰，丰功勒翠珉。",
            "白莲原上路，指日万家春。"
        ],
        "title": "挽赵和仲侍郎三首  其二",
        "id": "a4bbbc5a-27c7-4234-ae32-4beff487f0b4"
    },
    {
        "author": "刘宰",
        "paragraphs": [
            "蚤愧斐然作，频劳掩鼻书。",
            "升沉嗟契阔，问讯辱勤渠。",
            "乡县荣归锦，侯门得曳裾。",
            "伤心鸾鹤御，竟不反匡庐。"
        ],
        "tags": [
            "庐山"
        ],
        "title": "挽赵和仲侍郎三首  其三",
        "id": "9aa57cb7-d823-4a16-befd-bbd02852f9a4"
    },
    {
        "author": "刘宰",
        "paragraphs": [
            "世德隆周翰，通才压汉儒。",
            "花城颂遗爱，榆塞踵成模。",
            "浩穰须君重，论思协帝谟。",
            "匡庐游不及，寒月淡平芜。"
        ],
        "tags": [
            "庐山"
        ],
        "title": "代挽前人二首  其一",
        "id": "43c61c7a-c499-469a-a947-87d3d0a64145"
    },
    {
        "author": "刘宰",
        "paragraphs": [
            "反匶踰千里，平生念母慈。",
            "烟霞连杰观，星斗下平池。",
            "地胜呈金像，神思伏宝龟。",
            "庭前双玉树，昌大可前知。"
        ],
        "title": "代挽前人二首  其二",
        "id": "0cf5317c-44bc-4e5b-95cf-17cc288d637f"
    },
    {
        "author": "刘宰",
        "paragraphs": [
            "列将朱横带，参军绿染袍。",
            "崇卑知异位，取舍见吾曹。",
            "抚字功深著，归休道更高。",
            "昆山埋玉去，春浪送行篙。"
        ],
        "title": "挽湘潭赵知县二首  其一",
        "id": "84d1f08f-884e-4b20-a07e-541842696c4f"
    },
    {
        "author": "刘宰",
        "paragraphs": [
            "念昔先君子，穷阎接寓居。",
            "几年鶑出谷，千里鴈传书。",
            "执友嗟谁在，孤生愧久疎。",
            "临风两行泪，可但等乡闾。"
        ],
        "title": "挽湘潭赵知县二首  其二",
        "id": "5c92443f-e95c-4ab4-828f-a209f64e1535"
    },
    {
        "author": "刘宰",
        "paragraphs": [
            "世积乡闾望，公兼德齿尊。",
            "谨身忘岁晚，接物等春温。",
            "乐事人难比，余功盗自奔。",
            "平生可无憾，一劄疏明恩。"
        ],
        "title": "挽诸葛宣义二首  其一",
        "id": "4140e09a-3ddd-41ca-a07a-d5f7bbcde467"
    },
    {
        "author": "刘宰",
        "paragraphs": [
            "兰阶初擢秀，棣萼亦联芳。",
            "幻化应难料，悲懽独两忘。",
            "达生知有道，养性更传方。",
            "一笑乘云去，谁知本不亡。"
        ],
        "title": "挽诸葛宣义二首  其二",
        "id": "12af671a-8887-4ca4-9d87-a120f177f0bc"
    },
    {
        "author": "刘宰",
        "paragraphs": [
            "蚤以才充赋，终焉学入官。",
            "登名先杜牧，择地得长干。",
            "南部威方振，横山寇即安。",
            "仙游定何许，烟锁暮江寒。"
        ],
        "title": "挽江宁丁尉二首  其一",
        "id": "f5dbff84-0ba6-4dc6-baac-8c1e11f5f5fa"
    },
    {
        "author": "刘宰",
        "paragraphs": [
            "进秩膺丹诏，论功更紫枢。",
            "九霄飞鹗奏，万里入鹏图。",
            "竟负丁年志，端符巳岁呼。",
            "向来延客处，落日澹平芜。"
        ],
        "title": "挽江宁丁尉二首  其二",
        "id": "ca28d7f1-68cb-4d69-b97b-f9a3f7dce529"
    },
    {
        "author": "刘宰",
        "paragraphs": [
            "里选居前列，胪传冠一科。",
            "一官期远大，十载叹蹉跎。",
            "仅喜瓜时及，俄惊薤露歌。",
            "天高不可问，吾道竟如何。"
        ],
        "title": "挽丁嘉正",
        "id": "cc82f4cd-b377-4e6a-b150-2b8233e04e16"
    },
    {
        "author": "刘宰",
        "paragraphs": [
            "宦路推才美，乡邦敬老成。",
            "花封勤致理，莲幕仰持平。",
            "弭棹惊归梦，支筇话别情。",
            "蒲轮乖往事，一恸闭佳城。"
        ],
        "title": "挽庄佥判",
        "id": "e52ac910-8b27-4539-9280-045a87c1facf"
    },
    {
        "author": "刘宰",
        "paragraphs": [
            "鴈塔平生志，鸡窗万卷书。",
            "年虽踰六秩，勤不废三余。",
            "仅喜名天府，空传赋子虚。",
            "盈亏天有定，我欲问何如。"
        ],
        "title": "挽汤贡士三首  其一",
        "id": "cd09a64b-36b5-48a3-bbb2-7a4f43b70104"
    },
    {
        "author": "刘宰",
        "paragraphs": [
            "谩足百金产，难忘九族贫。",
            "粢盛肃先祀，币帛荐佳宾。",
            "月耿三秋夜，风回九陌春。",
            "亲朋一樽酒，无复见斯人。"
        ],
        "title": "挽汤贡士三首  其二",
        "id": "a685643d-c980-4d5f-aef7-4b0ec98a4e2c"
    },
    {
        "author": "刘宰",
        "paragraphs": [
            "念昔先君子，论文到白头。",
            "对床同夜话，散策逐春游。",
            "人物今何许，湖山空复秋。",
            "伤心珥陵月，依旧照行舟。"
        ],
        "title": "挽汤贡士三首  其三",
        "id": "48d86d88-3627-4000-913d-67d6fa6dfa4b"
    },
    {
        "author": "刘宰",
        "paragraphs": [
            "八十人稀有，君年又过之。",
            "康强由学力，孝友自天资。",
            "瑞世芝三秀，承家桂一枝。",
            "万山围陇首，昌大看他时。"
        ],
        "title": "挽考亭陈居士二首  其一",
        "id": "6cef629d-4453-4657-93b5-85e2664372ae"
    },
    {
        "author": "刘宰",
        "paragraphs": [
            "旧数同门友，尤推令子贤。",
            "登堂愧予晚，爱客莫君先。",
            "瘦马青山外，孤帆落照边。",
            "风流无复见，执绋涕潸然。"
        ],
        "title": "挽考亭陈居士二首  其二",
        "id": "41af456f-fb8f-4561-96fb-36768882e0f3"
    },
    {
        "author": "刘宰",
        "paragraphs": [
            "断岸扁舟去，中林好事家。",
            "扣门无倦色，安土足生涯。",
            "国宠期金紫，家声振玉砂。",
            "如何年不百，泣泪湿飞花。"
        ],
        "title": "挽刘季文",
        "id": "deb0986a-919c-4924-87b1-b81e8a369d7a"
    },
    {
        "author": "刘宰",
        "paragraphs": [
            "宅枕烟波胜，人钟风露清。",
            "蟾宫孤壮志，蜕室悟浮生。",
            "月下扁舟去，花边短策横。",
            "锦囊遗藁在，端可振家声。"
        ],
        "title": "挽陈德亨",
        "id": "26afa313-a615-48db-9a7c-0b9b92f7c066"
    },
    {
        "author": "刘宰",
        "paragraphs": [
            "先子同年友，乡闾后进师。",
            "生涯书遶案，乐事酒盈巵。",
            "壁倚扶衰杖，窗留遣兴诗。",
            "人焉在何许，丹旐出疎篱。"
        ],
        "title": "挽王元佐",
        "id": "c63e7868-e00e-48b1-949c-83b264018998"
    },
    {
        "author": "刘宰",
        "paragraphs": [
            "积累承三世，清修自一家。",
            "穷通渠已定，悃愊我无华。",
            "秋野禾生穗，春园果著花。",
            "平生行乐处，未必愧烟霞。"
        ],
        "title": "挽孙府君二首  其一",
        "id": "48256558-54f2-44a4-bdf4-007bf3154167"
    },
    {
        "author": "刘宰",
        "paragraphs": [
            "鴈序均同气，鸰原见此情。",
            "数椽忘尔汝，一饱共孤惸。",
            "绿绶方娱侍，黄粱已梦惊。",
            "无人知倚伏，风树惨佳城。"
        ],
        "title": "挽孙府君二首  其二",
        "id": "72a88f2b-b249-47e2-ae00-fc51ab7f9c9c"
    },
    {
        "author": "刘宰",
        "paragraphs": [
            "别驾推前辈，当家得后昆。",
            "零丁问防墓，高大复于门。",
            "达观吾忘我，儒风子又孙。",
            "闾阎耆旧尽，能复典刑存。"
        ],
        "title": "挽雷处士",
        "id": "879df41d-cd90-48bc-9e1d-bde291cb40d1"
    },
    {
        "author": "刘宰",
        "paragraphs": [
            "慷慨成夫志，勤拳教子功。",
            "母仪当世则，妇道古人风。",
            "象服宜偕老，鱼轩忽驭空。",
            "惟余千字碣，光照夜台中。"
        ],
        "title": "挽萧令君某氏孺人",
        "id": "dfdd2ade-12bb-450c-8a3a-43722fbad56a"
    },
    {
        "author": "刘宰",
        "paragraphs": [
            "元祐名家几在亡，夫人懿德足传芳。",
            "事夫生死终无负，教子艰辛昔备尝。",
            "八秩燕颐天予寿，十行鸾诰月争光。",
            "穹窿原上春风起，无复潘舆驻夕阳。"
        ],
        "title": "挽赵子野母梁氏太夫人",
        "id": "cf79b66e-90c6-4dd3-8756-da94a27b1d52"
    },
    {
        "author": "刘宰",
        "paragraphs": [
            "赫奕金枝旧，光华玉节新。",
            "鱼轩方税驾，鹤驭已离尘。",
            "百岁虽遗恨，双珠自可人。",
            "通家思往事，老泪一沾巾。"
        ],
        "title": "挽杨仓赵氏宜人",
        "id": "d8c7d1eb-cc07-487f-9834-e21c00a3fb67"
    },
    {
        "author": "刘宰",
        "paragraphs": [
            "奕世居公辅，齐眉肃妇仪。",
            "鱼轩中岁乐，鸾镜暮年悲。",
            "象笏子方贵，韦编孙有师。",
            "悬知五花诰，不负蓼莪诗。"
        ],
        "title": "挽徐夫人",
        "id": "61d98a1d-fe9a-4f07-9bda-fb99f57ff684"
    },
    {
        "author": "刘宰",
        "paragraphs": [
            "兰砌秋风早，莱衣晚岁孤。",
            "天乎轸劬瘁，季也足欢娱。",
            "得算几中寿，生孙竞远图。",
            "平生忧喜事，落日澹平芜。"
        ],
        "title": "挽范氏孺人二首  其一",
        "id": "2972e35d-5335-4afb-a5d1-76cbf55f6fdc"
    },
    {
        "author": "刘宰",
        "paragraphs": [
            "侍见嗟亲健，论姻动母怀。",
            "殷勤留北棹，饤饾出东斋。",
            "回首流年速，升堂往事乖。",
            "遣车门外去，老泪堕宾阶。"
        ],
        "title": "挽范氏孺人二首  其二",
        "id": "7c331d2e-5185-4371-b9bf-d4f2db9a87dd"
    },
    {
        "author": "刘宰",
        "paragraphs": [
            "一经知教子，三釜拟荣亲。",
            "风树存亡恨，迷茫北渚津。"
        ],
        "title": "挽潘校尉",
        "id": "f4315a5e-397f-4bbe-9aa2-d256b0afe9e9"
    },
    {
        "author": "刘宰",
        "paragraphs": [
            "几度除书下紫宸，从容千骑拥朱轮。",
            "圣朝若第循良课，公是当时第一人。"
        ],
        "title": "代梁总挽郑舜举侍郎四首  其一",
        "id": "561a31d4-cda5-49ca-93e3-8e12f3546f53"
    },
    {
        "author": "刘宰",
        "paragraphs": [
            "九重虚己竚论思，千载风云彼一时。",
            "贝锦谁为当日事，角招空赋昔人诗。"
        ],
        "title": "代梁总挽郑舜举侍郎四首  其二",
        "id": "abefa521-6e72-4eef-8b2c-a18d2d01f8ee"
    },
    {
        "author": "刘宰",
        "paragraphs": [
            "由来乐事在田园，归路无人早著鞭。",
            "见一堂中谁是伴，亭亭修竹锁苍烟。"
        ],
        "title": "代梁总挽郑舜举侍郎四首  其三",
        "id": "dac84066-20d5-42a3-9e51-b8945a907325"
    },
    {
        "author": "刘宰",
        "paragraphs": [
            "慷慨论交酒一钟，别来木末几西风。",
            "归欤拟趁鸡豚社，太息无因见此公。"
        ],
        "title": "代梁总挽郑舜举侍郎四首  其四",
        "id": "f2844c3e-fa19-4c28-a82e-65285c030d18"
    },
    {
        "author": "刘宰",
        "paragraphs": [
            "先帝龙飞第一春，银袍鹄立对严宸。",
            "当时旧侣能多少，又向风前哭此人。"
        ],
        "title": "挽京口使君丰郎中十首  其一",
        "id": "ee42c3d4-d042-4641-83ac-fa8df40456a8"
    },
    {
        "author": "刘宰",
        "paragraphs": [
            "妙年意气已横秋，不为身谋为国谋。",
            "斥去佞臣谈笑里，英名高压汉朱浮。"
        ],
        "title": "挽京口使君丰郎中十首  其二",
        "id": "e97d3d6d-f26c-45b5-85b3-b024b0694d05"
    },
    {
        "author": "刘宰",
        "paragraphs": [
            "开边为计苦匆匆，淮水东流战血红。",
            "军令一申人百勇，议郎当日佐元戎。"
        ],
        "title": "挽京口使君丰郎中十首  其三",
        "id": "24a81617-eee1-4e29-993a-0684f7aaed25"
    },
    {
        "author": "刘宰",
        "paragraphs": [
            "再向江淮把一麾，民情可但不能欺。",
            "来时叔度嗟何暮，去日何公苦见思。"
        ],
        "title": "挽京口使君丰郎中十首  其四",
        "id": "e4ceeb83-df3d-4d01-96c5-d347c28be319"
    },
    {
        "author": "刘宰",
        "paragraphs": [
            "牢盆利散海隅空，一念焦劳轸圣衷。",
            "万井春回和气满，皇华玉节到淮东。"
        ],
        "title": "挽京口使君丰郎中十首  其五",
        "id": "5a525357-871f-49c4-96f5-e82322b1a084"
    },
    {
        "author": "刘宰",
        "paragraphs": [
            "惨澹胡沙草木腥，长淮坐断倚贤城。",
            "策勋归去犹遗憾，未挽天河洗甲兵。"
        ],
        "title": "挽京口使君丰郎中十首  其六",
        "id": "74adda3b-1ea5-450b-a41c-562b6bb966af"
    },
    {
        "author": "刘宰",
        "paragraphs": [
            "残胡失驭走群雄，人物争归掌握中。",
            "河洛祇今修旧贡，凌烟端合首羣公。"
        ],
        "title": "挽京口使君丰郎中十首  其七",
        "id": "97ffcc00-d491-4f9d-96df-472c0314034b"
    },
    {
        "author": "刘宰",
        "paragraphs": [
            "持橐无由侍玉皇，含香仅长汉诸郎。",
            "丰碑不用书成绩，自有司勋纪太常。"
        ],
        "title": "挽京口使君丰郎中十首  其八",
        "id": "0ea0b3f9-b423-4fbd-a7b7-caa327cc88d5"
    },
    {
        "author": "刘宰",
        "paragraphs": [
            "南徐开府未旬时，一扫烦苛布惠慈。",
            "孺子竟孤悬榻望，伯牙空有绝絃悲。"
        ],
        "title": "挽京口使君丰郎中十首  其九",
        "id": "f81a7c5c-f281-437b-919e-27a0f5fb5ddc"
    },
    {
        "author": "刘宰",
        "paragraphs": [
            "问讯时来野叟家，细书整整复斜斜。",
            "江湖老矣何人记，泪逐西风染钓车。"
        ],
        "title": "挽京口使君丰郎中十首  其一○",
        "id": "cf1cec2f-19ff-4b71-ac39-0fd4187aa1a2"
    },
    {
        "author": "刘宰",
        "paragraphs": [
            "先帝龙飞第一春，霜袍济济对严宸。",
            "祇今旧侣能多少，又对西风哭此人。"
        ],
        "title": "挽葛签判二首  其一",
        "id": "f69e3de4-7e64-4af1-9772-c6cc82347186"
    },
    {
        "author": "刘宰",
        "paragraphs": [
            "少长相望十五年，君须未白我华颠。",
            "拟求勾漏还丹术，忍赋山阳怀旧篇。"
        ],
        "title": "挽葛签判二首  其二",
        "id": "0570e016-06bf-4d28-a972-b7e4d0f8bbfa"
    },
    {
        "author": "刘宰",
        "paragraphs": [
            "雪压茅茨半欲倾，夜阑犹听读书声。",
            "苍苔翠竹迷遗址，尚想寒窗对短檠。"
        ],
        "title": "挽恭靖司法兄九首  其一",
        "id": "0e0c8652-5dc8-4c24-b9d2-f5d282e88325"
    },
    {
        "author": "刘宰",
        "paragraphs": [
            "日晏炊烟冷屋山，典书籴米奉慈颜。",
            "祇今童稚便安养，一饱谁知有许艰。"
        ],
        "title": "挽恭靖司法兄九首  其二",
        "id": "ca7d678d-b060-46cb-b785-6334cc7ce316"
    },
    {
        "author": "刘宰",
        "paragraphs": [
            "贤书五上动宸旒，雕鹗横飞正得秋。",
            "老去刘蕡终不第，时来校尉几封侯。"
        ],
        "title": "挽恭靖司法兄九首  其三",
        "id": "e45ac147-566f-4d6c-8908-96cc79a901ec"
    },
    {
        "author": "刘宰",
        "paragraphs": [
            "词场士气久衰颓，得丧关心日九回。",
            "但使圣朝闻鲠论，不妨夫子逊伦魁。"
        ],
        "title": "挽恭靖司法兄九首  其四",
        "id": "4883a8df-f0a2-4226-b04a-be4efbb83ff7"
    },
    {
        "author": "刘宰",
        "paragraphs": [
            "踏遍山崖与水边，要教皇泽下氓编。",
            "祇今桐汭民犹活，问讯南昌尉已仙。"
        ],
        "title": "挽恭靖司法兄九首  其五",
        "id": "bd89c4ee-dfd7-48a0-a84a-a8d19988d7b8"
    },
    {
        "author": "刘宰",
        "paragraphs": [
            "羊胜公孙两者间，端人著脚固应难。",
            "法曹賸有梅花句，拂袖何妨载月还。"
        ],
        "title": "挽恭靖司法兄九首  其六",
        "id": "3f651025-63f2-424c-8a3b-f8b4b100211f"
    },
    {
        "author": "刘宰",
        "paragraphs": [
            "沉酣博塞两防微，男业诗书女治丝。",
            "遗训一编昭日月，宗门于此卜兴衰。"
        ],
        "title": "挽恭靖司法兄九首  其七",
        "id": "d91f5d1e-d031-4617-a94c-bc41f9c23267"
    },
    {
        "author": "刘宰",
        "paragraphs": [
            "双剑齐飞下九渊，更惊白璧堕黄泉。",
            "世间何用知非福，独立斜阳意惘然。"
        ],
        "title": "挽恭靖司法兄九首  其八",
        "id": "ffdcd627-f61c-4c50-87bd-a9ee228d93dd"
    },
    {
        "author": "刘宰",
        "paragraphs": [
            "论心海内几亲朋，岁晚相依祇弟兄。",
            "夜雨对床无复昔，春风回首独伤情。"
        ],
        "title": "挽恭靖司法兄九首  其九",
        "id": "eb68f55f-bd80-4f61-bd44-eabb6bcaa616"
    },
    {
        "author": "刘宰",
        "paragraphs": [
            "万旅云屯独鼓行，将军誓死不求生。",
            "祇今淮浦耕桑满，胆落胡儿不敢争。"
        ],
        "title": "挽许马帅二首  其一",
        "id": "6fc737ec-f3fe-4bf2-a0d6-ed7c91760748"
    },
    {
        "author": "刘宰",
        "paragraphs": [
            "南归更拥碧油幢，指点羣儿受虏降。",
            "猛志不应同逝水，英名千古镇长江。"
        ],
        "tags": [
            "长江"
        ],
        "title": "挽许马帅二首  其二",
        "id": "5078a1ce-a786-4e32-b405-a1cc8f670fdd"
    },
    {
        "author": "刘宰",
        "paragraphs": [
            "铭旌一丈袅寒烟，泪逐西风洒道边。",
            "纵使后人能百岁，太平谁识靖康年。"
        ],
        "title": "悼里中百岁张翁",
        "id": "3b2d87e2-6320-4379-94e9-8b100cf46baf"
    },
    {
        "author": "刘宰",
        "paragraphs": [
            "渊源师友邺侯门，赫奕家声汉相孙。",
            "冠带仅容游璧水，姓名竟不上慈恩。"
        ],
        "title": "挽师虞卿三首  其一",
        "id": "51700f0e-5d09-4b59-bc50-b243f04a9d1b"
    },
    {
        "author": "刘宰",
        "paragraphs": [
            "蚤岁谋生愧弟昆，一窗容膝眇干坤。",
            "田园岁晚非能事，祇有诗书遗子孙。"
        ],
        "title": "挽师虞卿三首  其二",
        "id": "b0c6b9b6-fa2d-4fe5-9a3f-97bed9c2ac92"
    },
    {
        "author": "刘宰",
        "paragraphs": [
            "年时床下拜庞公，鸡黍留连日正中。",
            "客子倦游归计速，伤心先友转头空。"
        ],
        "title": "挽师虞卿三首  其三",
        "id": "48578c84-b8ec-4a51-99de-6161501d1e2e"
    },
    {
        "author": "刘宰",
        "paragraphs": [
            "篮舆咿轧不辞贫，乌帽离披当幅巾。",
            "一剂冲和疗寒疾，乡间不复见斯人。"
        ],
        "title": "挽王德彰",
        "id": "28874222-ea36-4cc7-a4df-23caf1b3c9cf"
    },
    {
        "author": "刘宰",
        "paragraphs": [
            "药市能推此念诚，一言为重万金轻。",
            "特书会有河东柳，为记嘉名埒宋清。"
        ],
        "title": "挽钱承事",
        "id": "5f2f022a-a9cf-4ce1-84e1-ebff1d44f5b7"
    },
    {
        "author": "刘宰",
        "paragraphs": [
            "汗衣亭午亚红尘，中有池塘得句人。",
            "雅趣终难混尘俗，匆匆归卜太初邻。"
        ],
        "title": "挽殷君二首  其一",
        "id": "90978b66-8580-4a03-ad40-7f275aa5fba9"
    },
    {
        "author": "刘宰",
        "paragraphs": [
            "市人于利较毫厘，之子能权取与宜。",
            "此去穷阎风雨夜，几多愁坐忆年时。"
        ],
        "title": "挽殷君二首  其二",
        "id": "2194eced-522c-4eef-83d7-968c0a6b9923"
    },
    {
        "author": "刘宰",
        "paragraphs": [
            "人间盛事古难并，结发相看两寿宁。",
            "彤管忽成贤母传，紫霄独耀老人星。"
        ],
        "title": "挽葛知录母二首  其一",
        "id": "0e8ccb98-d199-45cd-b3cb-7d4b1366bc5e"
    },
    {
        "author": "刘宰",
        "paragraphs": [
            "青袍绿发映斑衣，幕府风流彼一时。",
            "云驭归欤可无憾，承家犹有宁馨儿。"
        ],
        "title": "挽葛知录母二首  其二",
        "id": "8e9cceb8-ceae-4f0a-aef1-9483b225db33"
    },
    {
        "author": "刘宰",
        "paragraphs": [
            "传柑归遗惹天香，折桂重看膝上郎。",
            "贝叶经中空世念，菱花镜里谢宫装。"
        ],
        "title": "代挽赵工侍汤氏令人三首  其一",
        "id": "452fee9c-ace9-4fa4-ab1d-b56c3246617a"
    },
    {
        "author": "刘宰",
        "paragraphs": [
            "西湖野树上林花，行乐谁知大尹家。",
            "帘幕垂垂人兀坐，金猊香散日西斜。"
        ],
        "tags": [
            "西湖"
        ],
        "title": "代挽赵工侍汤氏令人三首  其二",
        "id": "6af17f42-0161-4b60-9035-73ce2dd84677"
    },
    {
        "author": "刘宰",
        "paragraphs": [
            "白莲塘下成新滟，绿柳堤边散密阴。",
            "精舍拂云松柏缭，死生何地不娱心。"
        ],
        "title": "代挽赵工侍汤氏令人三首  其三",
        "id": "a6a05d0e-b075-44c3-be92-2649c74c99c8"
    },
    {
        "author": "刘宰",
        "paragraphs": [
            "夫人天赋与神灵，初度祥光烛户庭。",
            "归去足知躔次在，九霄还要老人星。"
        ],
        "title": "挽李闽帅母夫人三首  其一",
        "id": "b4d10f68-977c-456f-8c10-b7305f2bd148"
    },
    {
        "author": "刘宰",
        "paragraphs": [
            "旌旗直指阵云开，文驷雕轩寿母来。",
            "万古欢呼和气荡，胡儿不战倒戈回。"
        ],
        "title": "挽李闽帅母夫人三首  其二",
        "id": "bcc4f1ea-e279-4005-b682-25cf1d5a2eca"
    },
    {
        "author": "刘宰",
        "paragraphs": [
            "九十余龄地上仙，人间五福信兼全。",
            "可怜闽部思贤牧，犹恨夫人不百年。"
        ],
        "title": "挽李闽帅母夫人三首  其三",
        "id": "9075dc31-50f3-4409-ba78-9b16dd1c1cea"
    },
    {
        "author": "刘宰",
        "paragraphs": [
            "两家济济秀孙枝，九秩巍巍享寿巵。",
            "厚福人间无处著，骖鸾一笑上瑶池。"
        ],
        "title": "挽卫氏孺人",
        "id": "73ac6ef9-d6a3-424e-bde0-aa1dfe51a19f"
    },
    {
        "author": "刘宰",
        "paragraphs": [
            "奏篇重彻冕旒前，欲挽银河荡八埏。",
            "六计不为当世用，一编空受老人传。",
            "规恢汉祚天方启，问讯南昌尉已仙。",
            "遇合无人会成数，故山松柏惨寒烟。"
        ],
        "title": "挽钱贤良",
        "id": "cd18414a-dfdf-437d-a7fb-2cc76939467b"
    },
    {
        "author": "刘宰",
        "paragraphs": [
            "大雅如公信不羣，书藏万卷笔如神。",
            "再从鹗表腾霄汉，直上龙门振羽鳞。",
            "莲幕今无居右客，花封旧有去思民。",
            "从来姑孰佳山水，可惜题舆失伟人。"
        ],
        "title": "挽太平赵倅三首  其一",
        "id": "5e5e0bda-ba33-4451-8527-513aa255be77"
    },
    {
        "author": "刘宰",
        "paragraphs": [
            "薄俗纷纷不再淳，吁嗟公子独振振。",
            "从知为善身心乐，不惮分财手足亲。",
            "韦布几人勤礼遇，杯盘一笑见天真。",
            "苍苍谁谓浑无信，千里名驹已绝尘。"
        ],
        "title": "挽太平赵倅三首  其二",
        "id": "40f58bd5-ca02-4fbe-8c41-eaa45922a39d"
    },
    {
        "author": "刘宰",
        "paragraphs": [
            "当年垂橐叩天阍，自笑唯余舌尚存。",
            "下榻勤君延孺子，加餐愧我异王孙。",
            "归欤益轸门阑旧，至止频承笑语温。",
            "一日佳城符吉兆，千年福地锁灵根。"
        ],
        "title": "挽太平赵倅三首  其三",
        "id": "5a836af1-c19c-4b1f-b6e5-5abdded410b6"
    },
    {
        "author": "刘宰",
        "paragraphs": [
            "妙年故府接英游，盍上周行展壮猷。",
            "再命去天仍不远，此心于世澹无求。",
            "奏功仅许临巖邑，投老才能贰大州。",
            "总为当时人物惜，于公行止一虚舟。"
        ],
        "title": "挽许通判二首  其一",
        "id": "ce16c256-6b72-4d82-b484-4d1dd4103bf0"
    },
    {
        "author": "刘宰",
        "paragraphs": [
            "问讯吾邦鹤发翁，惟公遗爱百年中。",
            "轻刑竞喜椼杨脱，薄赋谁嗟杼轴空。",
            "远卜虽孤桐邑望，贞游还喜葛仙同。",
            "从今枌社添尸祝，一念遥应肸蠁通。"
        ],
        "title": "挽许通判二首  其二",
        "id": "cb618ee2-688e-4d9f-9e82-966d4fe4974a"
    },
    {
        "author": "刘宰",
        "paragraphs": [
            "历数阴功满巨编，皇天佑善信昭然。",
            "金闺密勿身通籍，云路连翩子著鞭。",
            "贝叶经中无别想，白莲社里得真筌。",
            "忽惊薤露传新唱，愁锁松陵柳泽烟。"
        ],
        "title": "挽陶宣义二首  其一",
        "id": "0afaf633-2b0c-4c31-a765-c8567e63173f"
    },
    {
        "author": "刘宰",
        "paragraphs": [
            "季方当日缔华姻，曾款门阑列众宾。",
            "一别清台频换岁，重逢上苑正回春。",
            "白头自叹形容改，青眼相看笑语真。",
            "回首不堪成永诀，西风吹泪堕衣巾。"
        ],
        "title": "挽陶宣义二首  其二",
        "id": "8b8dcce7-6d04-4d18-a1e3-295207c4ee82"
    },
    {
        "author": "刘宰",
        "paragraphs": [
            "宝经堂上集儒绅，尚记囊书走下陈。",
            "学业如公本天得，笑谈于我最情亲。",
            "连床风雨寒窗夜，杯酒湖山上国春。",
            "坏壁无由见题字，旧游回首重伤神。"
        ],
        "title": "挽杨提举",
        "id": "ca4c85a6-c9af-4000-9091-5dbda5251dd7"
    },
    {
        "author": "刘宰",
        "paragraphs": [
            "青衫试据忆当年，倾盖欣逢令尹贤。",
            "一远朋从忘岁月，相思客路渺山川。",
            "政成郡国君何憾，病卧闾阎我自怜。",
            "误喜鴈来犹寄字，伤心鹤驾已腾天。"
        ],
        "title": "挽知府赵开国",
        "id": "24b94093-665e-470a-aa3e-9d8d97810707"
    },
    {
        "author": "刘宰",
        "paragraphs": [
            "三载毗陵旧长官，棠阴犹锁暮烟寒。",
            "红莲幕下筹方运，细柳营中食已宽。",
            "家近不妨同昼锦，才难正合整朝冠。",
            "如何又作堂堂去，只有新诗付不刊。"
        ],
        "title": "挽陈运干",
        "id": "f46d1f49-deb9-4a13-bf93-f2e1666335e2"
    },
    {
        "author": "刘宰",
        "paragraphs": [
            "妙年笔势已飞扬，便合收功翰墨场。",
            "黄甲未容登上第，青衫聊用慰高堂。",
            "一同簿领棠犹在，三迳归来菊未荒。",
            "下榻忍思畴昔事，送车空忆水云乡。"
        ],
        "title": "挽戴主簿",
        "id": "91bd0309-33ee-4aaf-97fc-671fa58d8042"
    },
    {
        "author": "刘宰",
        "paragraphs": [
            "尚记侨居忆故园，俄闻华屋耸榱椽。",
            "连樯大舶回前浦，皓齿清歌出广筵。",
            "得丧已齐身外物，安闲自乐性中天。",
            "岳庄原上归全处，手种松杉起绿烟。"
        ],
        "title": "挽姚政远",
        "id": "07cb6ac4-8d69-4701-8fd5-cd0bd2d6273d"
    },
    {
        "author": "刘宰",
        "paragraphs": [
            "江头千骑肃传呼，五马东来侍板舆。",
            "賸欲平反供母笑，不妨宽大奉君书。",
            "凝香堂上荣何限，戏彩图中画不如。",
            "底事乘鸾天上去，固教遗恨满乡闾。"
        ],
        "title": "挽杨真州母夫人二首  其一",
        "id": "98373818-2a1a-429a-9e72-094fb09c52c1"
    },
    {
        "author": "刘宰",
        "paragraphs": [
            "祥烟霁日丽重闱，尚记升堂拜母时。",
            "楚楚宾朋环绮席，翩翩仙子奉瑶巵。",
            "五花天上疏恩宠，九秩人间仰寿祺。",
            "盛事只今难彷彿，送车千乘拥灵輀。"
        ],
        "title": "挽杨真州母夫人二首  其二",
        "id": "183f9952-841b-4e05-af72-c1b206eef9fc"
    },
    {
        "author": "刘宰",
        "paragraphs": [
            "桂山山在天台上，秋风吹云列屏障。",
            "山中有客芙蓉裳，日日来看桂丛长。",
            "老我住在京江湄，光芒夜夜占少微。",
            "哀哉死者不可作，薤露忽更招隠词。"
        ],
        "title": "挽桂山君王伯奇",
        "id": "b02c40fc-1483-4076-b43e-853e1ac80ae7"
    },
    {
        "author": "刘宰",
        "paragraphs": [
            "庙宇巍峩对古坟，将军英气宛如存。",
            "当时改行除民害，历代封功沐宠恩。",
            "虎穴云埋山寂寞，蛟溪波冷月黄昏。",
            "我来吊古追行乐，驻马花前酹一樽。"
        ],
        "title": "周侯古祠",
        "id": "bb32f5e5-de81-413a-98fc-f3f291c17af2"
    },
    {
        "author": "刘宰",
        "paragraphs": [
            "选诗非选官，论诗非论人。"
        ],
        "title": "句",
        "id": "a0d0bcf7-fea3-41a7-b747-9266c76af65e"
    },
    {
        "author": "吕声之",
        "paragraphs": [
            "自从朝奏一封还，便整归装问故山。",
            "剩得清名千载重，何妨晚节十年闲。",
            "惯寻夜雪逵溪路，却谢春风汉殿班。",
            "国史旧编加简讨，春秋直笔任诗删。"
        ],
        "title": "贺太常黄少卿",
        "id": "9ba534db-1fec-4a4a-b1d8-eaeb7834fd50"
    },
    {
        "author": "吕声之",
        "paragraphs": [
            "一邑何期获二贤，花开满县总翩翩。",
            "赋诗各出新机锦，裕国还饶内府钱。",
            "槐竹两行公事办，丝桐三弄政声传。",
            "作成和气农家好，多稼如云咏大田。"
        ],
        "title": "次新邑钱宰黄丞韵",
        "id": "7ed11ca1-7903-4e5a-97e4-d0793262fc8a"
    },
    {
        "author": "吕声之",
        "paragraphs": [
            "横江灏气欲欺裘，木落千林水露洲。",
            "偶为搜荒投陇亩，因而展省到松楸。",
            "神驹已应当年兆，祥笋还为后裔留。",
            "寄与老僧勤洒扫，庭前橘绿桂香浮。"
        ],
        "title": "过杜潭题曾祖庆源庵",
        "id": "a8c6ef82-9ca5-4e30-a5b8-093ba45ff4e8"
    },
    {
        "author": "吕声之",
        "paragraphs": [
            "夜读书窗未觉贫，朝看万瓦没鱼鳞。",
            "飘来灞岸春风絮，泻下瀛洲玉斛尘。",
            "笑我冗怀多俗事，羨君清思独凝神。",
            "遥怜夜月山阴道，还有扁舟乘兴人。"
        ],
        "title": "和张主簿喜雪",
        "id": "021e6b21-f631-4f6a-bd70-56adbaf096e2"
    },
    {
        "author": "吕声之",
        "paragraphs": [
            "谁把长竿钓巨鱼，至今蹲石倚空虚。",
            "蜂房爱向山崖结，鸟迹疑从海岛居。",
            "入座翠岚生昼寂，夹川红树照春余。",
            "任公此去三千载，为看芳碑一嘅吁。"
        ],
        "title": "题南巖寺",
        "id": "e6157522-74bb-403a-ab36-da4d97960142"
    },
    {
        "author": "吕声之",
        "paragraphs": [
            "金吾不必问行由，此去逍遥物外游。",
            "半坞白云藏宿雾，一声横笛下归牛。",
            "喜瞻杰阁三生像，藐视丛林四海州。",
            "为写濯缨疎拙句，谁言墨迹至今留。"
        ],
        "title": "游石佛寺",
        "id": "c2fc7bbe-05ae-4643-9ba4-571e56a4bc32"
    },
    {
        "author": "吕声之",
        "paragraphs": [
            "地接丹丘姥岭赊，山盘曲折状如蛇。",
            "每因过此瞻双陇，何必从旁置万家。",
            "孝弟本根时润泽，诗书种子日萌芽。",
            "到来岂但春秋祀，酌水何妨一献花。"
        ],
        "title": "题陈巖庵寄诸兄弟",
        "id": "e8f128e5-5758-499e-a172-9c7e4a749bbc"
    },
    {
        "author": "吕声之",
        "paragraphs": [
            "翠屋交空结夏阴，征鞍亭午喜登临。",
            "披开草棘千重路，洗出冰壶一片心。",
            "禅老还寻江浙去，诗家谁作楚梁吟。",
            "须知珠玉元无踵，不惜西风惠我音。"
        ],
        "title": "开禧丁卯重过龙门有怀方丈老子",
        "id": "f6bb7902-00f2-4119-b416-95c767554d5a"
    },
    {
        "author": "吕声之",
        "paragraphs": [
            "谁人洗甲挽天河，玉宇无尘海不波。",
            "汉使褰帷将命出，淮民挟纩被恩多。",
            "流离岂但身安集，凋瘵亲曾手拊摩。",
            "惠利才施催召亟，其如席未及温何。"
        ],
        "title": "谢张漕荐剡",
        "id": "219a435b-5081-4204-87cd-1597df1e9c68"
    },
    {
        "author": "吕声之",
        "paragraphs": [
            "英妙才华四十年，山林朝市姓名传。",
            "何妨万斛横江上，不碍千帆过目前。",
            "我肯尾书干木纸，人饶首著祖生鞭。",
            "金銮何日商风雅，伴直能呼孟浩然。"
        ],
        "title": "贺叶司业兼中书舍人",
        "id": "aefcd568-2d74-4132-af8e-dac3b351452b"
    },
    {
        "author": "吕声之",
        "paragraphs": [
            "立顷谈余袂辄分，乖离数数异朋羣。",
            "君如天揭行空日，我亦风吹过岭云。",
            "不许范张同饭黍，空慙李杜共论文。",
            "睽违动涉经年里，棋垒诗坛要策勋。"
        ],
        "tags": [
            "太湖"
        ],
        "title": "寄太湖黄县尉",
        "id": "f040bda7-5fd4-416c-b0ae-bf28a9614812"
    },
    {
        "author": "吕声之",
        "paragraphs": [
            "两年肥水喜相逢，托契门墙今已重。",
            "士有祢衡心肯荐，侯如雍齿首先封。",
            "更看谋略称筹幄，会见精神坐折冲。",
            "败走苻坚兵百万，围棋别墅意从容。"
        ],
        "title": "与丁抚干",
        "id": "0ef0380c-67dc-41ac-b798-a7e0bd0fdf0b"
    },
    {
        "author": "吕声之",
        "paragraphs": [
            "万里长江发自岷，作兴一代有斯人。",
            "六经疑难言前解，千古兴亡笔下陈。",
            "爱向田间看耜耒，肯留天上掌丝纶。",
            "如公到处镌佳句，今日池塘草自春。"
        ],
        "tags": [
            "长江"
        ],
        "title": "悼止斋陈先生",
        "id": "7917a288-1db1-42c4-baae-c09cde40b01f"
    },
    {
        "author": "吕声之",
        "paragraphs": [
            "还辕天作十分晴，泻出秋光一派清。",
            "走笔欲题人到迹，扬鞭不住马嘶声。",
            "顷禾晚熟黄云色，篱菊朝含白露英。",
            "得似渊明便归去，候门童稚出欢迎。"
        ],
        "title": "舒城道中",
        "id": "63ea5ccd-5f85-4943-b260-45fa03cc0b72"
    },
    {
        "author": "吕声之",
        "paragraphs": [
            "万古长淮一带流，从来战地不容休。",
            "间关千里军前饷，牢落重阳客里秋。",
            "怅望白衣来送酒，了无黄菊与簪头。",
            "何人早断楼兰首，试解君王宵旰忧。"
        ],
        "title": "重阳桐城道中",
        "id": "4edb44d1-0773-40af-a987-d4a2ce5ce51f"
    },
    {
        "author": "吕声之",
        "paragraphs": [
            "飞屐来登最上峰，千山拥翠景无穷。",
            "遥看云影参差外，静听泉声断续中。",
            "今日黄花重九约，何时青眼一尊同。",
            "好天风月闲相寄，早晚南来有过鸿。"
        ],
        "title": "九日登资福山呈胡宣教",
        "id": "e9bb09f3-a2cf-436b-82c8-79872b7c186c"
    },
    {
        "author": "吕声之",
        "paragraphs": [
            "白石孤云自在闲，红尘一事不相关。",
            "寺遮翠霭青萝外，人到落花流水间。",
            "欲效锦囊收胜概，惭无玉带镇名山。",
            "白莲喜结当年社，未厌朝来暮便还。"
        ],
        "title": "西寺留题",
        "id": "82ff6e97-91f8-475c-b3b3-5d524c3fe55c"
    },
    {
        "author": "吕声之",
        "paragraphs": [
            "曾到龙翔不记年，两峰巍压水中天。",
            "潮生潮落青芜外，人去人来白鹭边。",
            "四接远游僧万笠，重新旧观屋千椽。",
            "东南送目秋无际，隔岸人家问钓船。"
        ],
        "title": "题龙翔观",
        "id": "a926993e-0274-4a8a-a66b-6d964d50f359"
    },
    {
        "author": "吕声之",
        "paragraphs": [
            "鼎彝事业未渠休，鸥鹭寻盟暂与俦。",
            "路入芝巖真绝地，客延蓬岛尽名流。",
            "不辞一洗陶巾醉，更拟双飞谢屐游。",
            "谁赏洪都高阁句，落霞孤鹜唱渔舟。"
        ],
        "title": "和黄教授山堂招饮",
        "id": "fd632465-a66b-4f6a-b099-9de2bc5fd515"
    },
    {
        "author": "吕声之",
        "paragraphs": [
            "多君养就大椿年，便腹诗书昼欲眠。",
            "绛阙当年名藉甚，白云他日迹飘然。",
            "千军笔扫人谁敌，九转丹成世莫传。",
            "倦眼功名旁袖手，剩看月露出新篇。"
        ],
        "title": "谢石主簿和章",
        "id": "4357ab51-f7b1-46e6-8dcd-1808c21351ec"
    },
    {
        "author": "吕声之",
        "paragraphs": [
            "独占三秋压众芳，何夸橘绿与橙黄。",
            "自从分下月中种，果若飘来天际香。",
            "清影不嫌秋露白，新丛偏带晚烟苍。",
            "高枝已折郄生手，万斛奇芬贮锦囊。"
        ],
        "title": "咏桂花",
        "id": "c509ab65-4ded-4bb8-83dc-bebf3e9ae726"
    },
    {
        "author": "吕声之",
        "paragraphs": [
            "绿荫千重竹，清流一带溪。",
            "子真耕谷口，杨震讲关西。",
            "手摘星辰近，名登泰华齐。",
            "古来公相业，谁不起锄犂。"
        ],
        "title": "和王子宽韵",
        "id": "cc6344f7-82e6-49a4-a7d0-685309bd93b5"
    },
    {
        "author": "吕声之",
        "paragraphs": [
            "胜日游郊外，岚光入眼新。",
            "桃花开万树，又是一年人。"
        ],
        "title": "春郊",
        "id": "4d87522e-5b10-4425-841c-8b754f9c735e"
    },
    {
        "author": "吕声之",
        "paragraphs": [
            "山花雨后红，野草风前绿。",
            "浩歌归去来，不辱在知足。"
        ],
        "title": "山行",
        "id": "9d52e668-34a1-4bb6-95d5-ad5bd82ad110"
    },
    {
        "author": "吕声之",
        "paragraphs": [
            "不把春光较后先，清香自是压羣妍。",
            "微酸一点功成日，桃李从他逞少年。"
        ],
        "title": "先春",
        "id": "5e0eade6-680a-41f8-8ff9-bbfc2dcf8a9b"
    },
    {
        "author": "吕声之",
        "paragraphs": [
            "拥盖难遮万脸红，烂然云锦直连空。",
            "更看雨过新妆洗，百媚都含一笑中。"
        ],
        "title": "云锦",
        "id": "a2261ddd-9830-4a44-b8db-3c18eb0afffa"
    },
    {
        "author": "吕声之",
        "paragraphs": [
            "半空烟雨有无间，碧玉屏开四面山。",
            "我欲紫霄亭上望，吹笙人去几时还。"
        ],
        "title": "紫霄亭  其一",
        "id": "e6d736e5-7e94-4582-a023-1a99f9853616"
    },
    {
        "author": "吕声之",
        "paragraphs": [
            "未把浮沤阅世间，蓬莱一水隔三山。",
            "试穷千里登临目，望断青山白鸟还。"
        ],
        "title": "紫霄亭  其二",
        "id": "386f94eb-4ed8-478c-abf9-acebf7b9eb0a"
    },
    {
        "author": "吕声之",
        "paragraphs": [
            "枫叶飘林竹隔墙，偏于冷淡逞浓粧。",
            "天教不趁繁华月，要是秋来独耐霜。"
        ],
        "title": "芙蓉",
        "id": "7f562150-8f8d-4275-88c9-cd8d2c2e3323"
    },
    {
        "author": "吕声之",
        "paragraphs": [
            "微风吹雨湿栏干，薄雾笼晴带浅寒。",
            "一树红梅墙外发，谁家美丽倩人看。"
        ],
        "title": "括苍山行",
        "id": "1151fe5e-df72-4bba-9d03-b51e7be86001"
    },
    {
        "author": "吕声之",
        "paragraphs": [
            "夜宿溪头十里村，数星渔火照篱门。",
            "雁山峭绝经行处，犹带烟霞入梦魂。"
        ],
        "title": "丹丘道中",
        "id": "86032a2d-5f3c-4ca8-a4c9-023388d03ca4"
    },
    {
        "author": "吕声之",
        "paragraphs": [
            "缙云通道入皇都，花满京城水满湖。",
            "借问今来丞相府，后园人有醉歌无。"
        ],
        "title": "缙云道中",
        "id": "6ed1ae78-9992-4025-b427-7cd612ca80be"
    },
    {
        "author": "吕声之",
        "paragraphs": [
            "祇因寻胜到林泉，四抱回峰万景连。",
            "僧过不知山隠寺，客来方见洞开天。",
            "浮图照水光相映，古木依崖影倒悬。",
            "风露了非人世界，濯缨秋后玉壶天。"
        ],
        "title": "游石城山",
        "id": "0615662d-9c66-44fe-830b-bdad6d83f4ca"
    },
    {
        "author": "吕声之",
        "paragraphs": [
            "七里滩头访子陵，水光山色见生平。",
            "欲为臣子定出处，知与君王分重轻。",
            "一介草茅真自负，三公轩冕未为荣。",
            "我来想像高风在，钓石巖前烟浪生。"
        ],
        "title": "过七里濑怀古",
        "id": "424df1cf-4163-410e-948b-b6ddab41751c"
    },
    {
        "author": "姚东",
        "paragraphs": [
            "华亭百尺跨嶙峋，照眼风光自吐吞。",
            "闲数炊烟分聚落，坐收奇观入壶尊。",
            "冈峦绕户云生袂，铙柝无声月在轩。",
            "更有何人佩黄犊，耕锄已徧落霞村。"
        ],
        "title": "皆山西爽二亭",
        "id": "bfe3cd6b-9f9c-490f-965d-4b78ba9074c9"
    },
    {
        "author": "叶发",
        "paragraphs": [
            "怪石倚空碧，传有神仙迹。",
            "元放古来游，孝先旧曾历。",
            "山前无断碑，往事杳难觅。",
            "麻姑去不来，青鸟无消息。"
        ],
        "title": "麻姑巖",
        "id": "861fa2ea-83ff-4e9e-988c-98f60f9f4f45"
    },
    {
        "author": "何渷",
        "paragraphs": [
            "傍晚秋晖静，穿松石路微。",
            "山川起幽兴，杖屦款高扉。",
            "白首偶成趣，素怀欣未违。",
            "故园今草棘，飘泊几时归。"
        ],
        "title": "留题吴氏园",
        "id": "54647691-0a34-4575-bde4-b17a3a3310ef"
    },
    {
        "author": "邹杞",
        "paragraphs": [
            "天柱古名山，形势友列岳。",
            "神人巢其巅，咳唾半天落。",
            "白昼见云旗，清夜闻笙鹤。",
            "花源或流红，仙禽犹捣药。",
            "长歌不可见，清风洒寥廓。"
        ],
        "title": "游洞霄宫",
        "id": "2e90568c-be17-41fc-8275-08505d1e4e3e"
    },
    {
        "author": "连三益",
        "paragraphs": [
            "蓬莱一境最奇哉，门外坑流傍石隈。",
            "巨竹不知何日裂，乔松总是昔年栽。",
            "石移莫匪神功运，巖筑更无山鬼来。",
            "料得众僧行道处，天花馥郁遍苍苔。"
        ],
        "title": "蓬莱山",
        "id": "13ab82bf-406a-4a41-a36f-0e6cd156e7ea"
    },
    {
        "author": "詹师文",
        "paragraphs": [
            "九曲烟霞景若何，移舟曲曲泛清波。",
            "丹峯绝顶笼花木，碧洞当门挂薜萝。",
            "仙迳鹤翻松露下，古潭龙蛰水云多。",
            "紫阳去后闲风月，独向平林倚櫂歌。"
        ],
        "title": "泛舟",
        "id": "aae0b67e-6af6-4d6d-8dc1-654e52e65df6"
    },
    {
        "author": "史弥逊",
        "paragraphs": [
            "缟衣湖上月明天，雪影飘飘意欲仙。",
            "世网从来禁不得，高飞冲破晚秋烟。"
        ],
        "title": "咏鹤",
        "id": "9a1fcb67-105b-40cd-b390-2db01199edda"
    },
    {
        "author": "惠端方",
        "paragraphs": [
            "美人在空谷，抱志苦贞洁。",
            "不学桃李颜，甘在枯朽列。",
            "素衣飘白云，玉佩缀明月。",
            "肌肤炯凝脂，容色眩春雪。",
            "临风一笑粲，皓齿何莹澈。",
            "破镜忽上天，寒影浸瑶阙。",
            "少时看玉立，相视已华发。",
            "人陈花自新，花巧人更拙。",
            "勿言花不耐，人竟被花阅。",
            "付之一尊酒，调以三寸舌。"
        ],
        "title": "梅花",
        "id": "50964e8c-5e4c-46f1-b0ba-7b950bb6292b"
    },
    {
        "author": "陈涣",
        "paragraphs": [
            "炊餠担头挑取去，白衣铺上喝将来。"
        ],
        "title": "句",
        "id": "8bb71210-9331-4dd5-9322-3fe77398950e"
    },
    {
        "author": "邱和",
        "paragraphs": [
            "海上扶桑散晓晖，荷衣共喜换蓑衣。",
            "浮云天外弄浓淡，好趁轻阴未雨归。"
        ],
        "title": "寄从弟善",
        "id": "5d664d3e-5775-4bb3-976b-a8f98daa5ea4"
    },
    {
        "author": "周茂良",
        "paragraphs": [
            "一窍虚灵异谷神，达聪何事在红尘。",
            "人间莫道无闻处，天听从今自我民。"
        ],
        "title": "天聪洞",
        "id": "d1c44ec9-6cfe-4233-8167-ee5e5a06c95a"
    },
    {
        "author": "钟震",
        "paragraphs": [
            "之径萦纡略彴横，松风和作步虚声。",
            "泉流碧玉千年润，山作灵丹九转成。",
            "琼馆向曾迎帝辇，冰衔今尚带朝缨。",
            "若非悯世天留与，那得华胥梦也清。"
        ],
        "title": "戏题洞霄",
        "id": "310b01f0-b854-4d34-8568-77af5e8ed57f"
    },
    {
        "author": "钟震",
        "paragraphs": [
            "双柱苍寒倚碧天，六鳌驾海涌层巅。",
            "东风吹瀑成飞雨，知是潜蛟起昼眠。"
        ],
        "title": "题翠蛟亭",
        "id": "84c938f0-e9d2-409e-9f78-feea913b5d69"
    },
    {
        "author": "钟震",
        "paragraphs": [
            "九锁峯尖不隔霄，翠蛟飞舞挟扶摇。",
            "气涵秦岭千秋雪，声撼钱塘八月潮。",
            "顿使形魂生羽翼，安知人世有尘嚣。",
            "此行似了仙槎梦，惟恨来贤不可招。"
        ],
        "title": "翠蛟峰",
        "id": "a8b07752-4360-4111-b4a1-381a7dff8515"
    },
    {
        "author": "钟震",
        "paragraphs": [
            "君今如鸿鹄，万里去勇决。"
        ],
        "title": "句",
        "id": "3ac772bf-2ce6-4d78-8b93-ec5a53341689"
    },
    {
        "author": "钱厚",
        "paragraphs": [
            "倦倚吴门思泬寥，怀人清致诗满瓢。",
            "池塘芳草梦初断，风雨落花魂正销。",
            "一百五日寒食节，二十四浦春江潮。",
            "遥知药圃晓经㔉，舍后蘼芜添绿苗。"
        ],
        "title": "寄钟子充",
        "id": "05a9d9aa-786a-40e6-917d-f5f123171d77"
    },
    {
        "author": "钱厚",
        "paragraphs": [
            "危石参差上霄汉，中涵万壑冰玉清。",
            "与谁流出洗尘滓，遗我一林风雨声。"
        ],
        "title": "漱石轩  其一",
        "id": "848182d8-7fb2-451d-a743-aa6dc80bc050"
    },
    {
        "author": "钱厚",
        "paragraphs": [
            "石窦鸣泉自招隠，故邀风月到林扃。",
            "我今欲去尚回首，多少人来不肯听。"
        ],
        "title": "漱石轩  其二",
        "id": "0e33d286-18ea-4fec-ad63-9d864a7cfa43"
    },
    {
        "author": "钱厚",
        "paragraphs": [
            "东风吹雨雨吹花，洗却阴沉放月华。",
            "俗眼总嫌梅太白，嫦娥勾引莫云遮。",
            "云浓更欲催诗句，风急花飞留不住。",
            "使君唤客早评章，趁渠未点苍苔路。",
            "夜阑留月迟春酌，生怕楼头吹画角。",
            "更推银蜡上寒梢，冷艳烧春春未觉。",
            "烛光炯炯花冥冥，花前醉倒唤不醒。",
            "南枝自与北枝语，今夜诗工眼倍清。"
        ],
        "title": "梅亭",
        "id": "48a70bab-13a0-4672-b03e-0212eaab2cf1"
    },
    {
        "author": "钱厚",
        "paragraphs": [
            "林扉日日为谁开，底用潜驱俗驾回。",
            "路有险夷休跌荡，山无今古只崔嵬。",
            "千章佳木凌云上，万壑清流涌月来。",
            "寄语游人莫遄迈，世间何处不尘埃。"
        ],
        "title": "登玲珑山赋呈章冠叟俞安伸陈安世",
        "id": "e844fe8e-896a-4c2c-9c56-b7ab886ee90a"
    },
    {
        "author": "钱厚",
        "paragraphs": [
            "又踏君山路，来驱陌上尘。",
            "江仍旧时面，我是去年人。",
            "爱听松声古，休催柳色新。",
            "片云衔落日，梅与月争春。"
        ],
        "title": "山亭",
        "id": "2f1d347e-df5c-451e-9c60-66c6e60979a5"
    },
    {
        "author": "钱厚",
        "paragraphs": [
            "暮霭不知天远近，闲云休碍月升沉。"
        ],
        "title": "句",
        "id": "17f1e9da-bb43-4d47-8636-23f5cb07314c"
    },
    {
        "author": "宋德之",
        "paragraphs": [
            "殷勤此别几时还，结足应须巖洞间。",
            "卒岁在家贫亦好，何人似我老来闲。",
            "九天使者邀归艇，五岳丈人分半山。",
            "已是南回行脚了，归休稳坐听潺湲。"
        ],
        "title": "题太平兴国宫",
        "id": "0e35297b-9043-4dd0-bf7d-51dc8d0775d4"
    },
    {
        "author": "宋德之",
        "paragraphs": [
            "昔人豪侈徒为尔，得似章华田舍翁。"
        ],
        "title": "句",
        "id": "fa4c928c-792f-4b46-8f8b-cda9806509bc"
    },
    {
        "author": "周振",
        "paragraphs": [
            "碧云红树万山秋，蹑蹬攀萝径转幽。",
            "斜日荒荒巖际下，细泉浅浅寺前流。",
            "萧梁赐额名犹在，石塔藏碑字尚留。",
            "千载废兴真梦幻，青灯夜雨思悠悠。"
        ],
        "title": "护国寺",
        "id": "4bccb59a-692c-431c-889c-614775d88ee9"
    },
    {
        "author": "林仲虎",
        "paragraphs": [
            "去时不敢留姓名，一身万里鸿毛轻。",
            "征鞭不返长淮水，正恐来者愁此行。",
            "吁嗟此行良独难，出门儿女更辛酸。",
            "平生崛强身是胆，自许虎口能生还。",
            "犬羊异种犹人类，惟有肝胆倾相示。",
            "此语历历端不诬，毕竟言之无二意。",
            "从前鸥鹭奋不飞，机心一动成惊疑。",
            "愿言嘻嗑噉儿齿，直到齿落儿不知。"
        ],
        "title": "出疆",
        "id": "bec8993b-1407-49ef-a0cf-dba2646c103c"
    },
    {
        "author": "宋习之",
        "paragraphs": [
            "老龙倦雷霆，奔山化为石。",
            "惟有鼻不枯，尚留云雨迹。"
        ],
        "title": "龙鼻水泉",
        "id": "df94fb23-cbd5-42c7-a0d6-06584f058896"
    },
    {
        "author": "戴复古",
        "paragraphs": [
            "我翁本诗仙，游戏沧海上。",
            "引手掣鲸鲵，失脚堕尘网。",
            "身穷道则腴，年高气弥壮。",
            "平生无长物，饮尽千斛酿。",
            "传家古锦囊，自作金玉想。",
            "篇章久零落，人间眇余响。",
            "搜求二十年，痛泪湿黄壤。",
            "君家图书府，墨色照青嶂。",
            "我翁有遗迹，数纸古田样。",
            "髣髴钟王体，吟句更豪放。",
            "把玩竹林间，寒风凛悽惨。",
            "昂昂野鹤姿，愧无中散状。",
            "儿孤襁褓中，家风随扫荡。",
            "于兹见笔法，可想翁无恙。",
            "幽居寂寞乡，风月共来往。",
            "众丑成独妍，群瘖怪孤唱。",
            "一生既蹉跎，人琴遂俱丧。",
            "托君名不朽，斯文岂天相。",
            "旧作忽新传，识者动慨赏。",
            "嗟予忝厥嗣，朝夕愧俯仰。",
            "敢坠显扬思，幽光发草莽。",
            "假此见诸公，丐铭松柏圹。",
            "君其启惠心，慰彼九泉望。"
        ],
        "title": "求先人墨迹呈表兄黄季文",
        "id": "c57d61d8-7312-4348-8cbd-ad6c82fe0ecf"
    },
    {
        "author": "戴复古",
        "paragraphs": [
            "半夜群动息，五更百梦残。",
            "天鸡啼一声，万枕不遑安。",
            "一日一百刻，能得几刻闲。",
            "当其闲睡时，作梦更多端。",
            "穷者梦富贵，达者梦神仙。",
            "梦中亦役役，人生良鲜欢。"
        ],
        "title": "梦中亦役役",
        "id": "6d120f63-7550-4552-8817-3a53b24891a6"
    },
    {
        "author": "戴复古",
        "paragraphs": [
            "朔风凛高秋，黑雾翳白日。",
            "汉兵来伐胡，饮马长城窟。",
            "古来长城窟，中有战士骨。",
            "骨久化为泉，马来吃不得。",
            "闻说华山阳，水甘春草长。"
        ],
        "title": "饮马长城窟",
        "id": "7645d413-73e7-48da-8a2f-882d9e3473f2"
    },
    {
        "author": "戴复古",
        "paragraphs": [
            "雪为纬，玉为经。",
            "一织三涤手，织成一片冰。",
            "清如夷齐，可以为衣。",
            "陟彼西山，于以采薇。"
        ],
        "title": "白苎歌",
        "id": "3b952a6c-6a40-4ccd-9528-5426a217ba6c"
    },
    {
        "author": "戴复古",
        "paragraphs": [
            "妾本秦氏女，今春嫁王郎。",
            "夫家重蚕事，出采陌上桑。",
            "低枝采易残，高枝手难扳。",
            "踏踏竹梯登树杪，心思蚕多苦叶少。",
            "举头桑枝挂鬓唇，转身桑枝勾破裙。",
            "辛苦事蚕桑，实为良家人。",
            "使君奚所为，见妾驻车轮。",
            "使君口有言，罗敷耳无闻。",
            "蚕饥蚕饥，采叶急归。"
        ],
        "title": "罗敷词",
        "id": "84ef45ae-044e-4639-b425-13185926699b"
    },
    {
        "author": "戴复古",
        "paragraphs": [
            "朱门金叵罗，九酝葡萄春。",
            "酌贵不酌贱，酌富不酌贫。",
            "君家破茅屋，飘摇河水滨。",
            "中有一樽渌，醉尽天下人。"
        ],
        "title": "题陈毅甫家壁",
        "id": "18878f7a-5a86-4822-a20d-c716b893fd93"
    },
    {
        "author": "戴复古",
        "paragraphs": [
            "江山阻且长，矫首乡关隔。",
            "空闺泣幼妇，顦顇失颜色。",
            "隠闵鹳鸣篇，寄彼西飞翼。",
            "剥封览情素，既喜复凄恻。",
            "别时梅始花，伤今食梅实。",
            "览古帝王州，结交游侠窟。",
            "千金沽美酒，一饮连十日。",
            "春风吹酒醒，始知身是客。",
            "杜宇啼一声，行人泪横臆。",
            "衣破谁与纫，发垢孰与栉。",
            "勿谓游子心，而不念家室。",
            "新交握臂行，肝胆犹楚越。",
            "丑妇隔江山，千里情弗绝。",
            "慇懃挥报章，归计何时决。",
            "今夕知何夕，覩此纤纤月。",
            "此月再圆时，门前候归辙。"
        ],
        "title": "答妇词",
        "id": "f919efbb-63e2-4675-903d-eacdee4fd8df"
    },
    {
        "author": "戴复古",
        "paragraphs": [
            "北风朝暮寒，园林日萧条。",
            "自非松柏姿，何叶不飘摇。",
            "儒衣历多难，陋巷困箪瓢。",
            "无地可躬耕，无才仕王朝。",
            "一饥驱我来，骑馿吟灞桥。",
            "通名丞相府，数月不见招。",
            "欲登五侯门，非皓齿细腰。",
            "索米长安街，满口读诗骚。",
            "时人试静听，霜枝啭寒蜩。",
            "倘可悦人耳，安望如箫韶。"
        ],
        "title": "都中书怀呈滕仁伯祕监",
        "id": "b0e2f95d-d953-4963-b7c5-98acadac4e2b"
    },
    {
        "author": "戴复古",
        "paragraphs": [
            "吴山青未了，桐江绿相迎。",
            "扁舟问何之，往访巖子陵。",
            "高风凛千古，卧蹴万乘主。",
            "富贵直浮云，羊裘钓烟雨。"
        ],
        "title": "桐庐舟中",
        "id": "2422ebfa-93d4-4288-8c44-86fbcebb1d70"
    },
    {
        "author": "戴复古",
        "paragraphs": [
            "苍生积衅久，天欲尽杀之。",
            "干戈杀不尽，继以大旱饥。",
            "田野委饿莩，道路纷流离。",
            "众人识天意，不敢加扶持。",
            "公怀佛子性，逆天救民命。",
            "擅移太仓粟，众拂生尘甑。",
            "全活十万家，九州咏仁政。",
            "逆天天弗怒，鬼神胡不恕。",
            "白玉尚指瑕，青蝇工点素。",
            "秋风动莼鲈，公亦思归去。",
            "问公归去兮，苍生谁怙恃。"
        ],
        "title": "湖北上吴胜之运使有感而言非诗也",
        "id": "25adc79f-47ab-4d47-9b32-40d5c03e63d4"
    },
    {
        "author": "戴复古",
        "paragraphs": [
            "兹楼非我有，久居如主人。",
            "虽无往来客，青山当佳宾。",
            "君看楼下路，三尺软红尘。",
            "失脚踏此尘，汩没多终身。"
        ],
        "title": "所馆小楼见山可喜",
        "id": "86f834fa-3f1e-4612-8055-2920b1613fd0"
    },
    {
        "author": "戴复古",
        "paragraphs": [
            "客行河水东，客行河水西。",
            "客行河水南，客行河水北。",
            "行行无已时，朱颜变老色。",
            "至人栖一方，庭户罗八极。",
            "保心如止水，不受万物役。",
            "有道肥其躯，故能适所息。"
        ],
        "title": "客行河水东",
        "id": "ac036981-0212-4ccb-a138-fb501e20bacb"
    },
    {
        "author": "戴复古",
        "paragraphs": [
            "自鬻非奇货，强鸣非好声。",
            "法当老山林，松根断茯苓。",
            "朅来长安道，霜鬓迫衰龄。",
            "穷吟无知音，祇觉太瘦生。",
            "公诗妙一世，风雅见根蔕。",
            "比兴千万篇，已作不朽计。",
            "穷达虽不同，嗜好迺相似。"
        ],
        "title": "和山谷上东坡古风二首见一朝士今取一篇",
        "id": "ca955795-0940-4665-8a33-781978ed71ee"
    },
    {
        "author": "戴复古",
        "paragraphs": [
            "南山色射窗，北山光照户。",
            "道人处其中，冰玉为肺腑。",
            "兹山自开辟，荒翳几年所。",
            "一朝得主人，荆榛化庭宇。",
            "手披风月藏，目极烟霞趣。",
            "居然获奇观，人境贺相遇。",
            "道人诗更高，不作蔬笋语。",
            "朝对北山吟，暮对南山赋。",
            "闻说玉堂仙，击节赏佳句。"
        ],
        "title": "题古源棠和尚送青轩",
        "id": "dfb30777-a9c3-4d69-b523-0ea4a95859b6"
    },
    {
        "author": "戴复古",
        "paragraphs": [
            "天地一大窑，阳炭烹六月。",
            "万物此陶镕，人何怨炎热。",
            "君看百谷秋，亦自暑中结。",
            "田水沸如汤，背汗湿如泼。",
            "农夫方夏耘，安坐吾敢食。"
        ],
        "title": "大热五首  其一",
        "id": "8cf3f8be-30eb-44cc-a66a-c1e5fbc14a08"
    },
    {
        "author": "戴复古",
        "paragraphs": [
            "左手遮赤日，右手招清风。",
            "挥汗不能已，扇笠竞要功。",
            "南山龙吐云，腾腾满虚空。",
            "一雨变清凉，万物随疏通。",
            "向人无德色，大哉造化工。"
        ],
        "title": "大热五首  其二",
        "id": "340d2d8e-f97e-40c2-b035-62109a35c520"
    },
    {
        "author": "戴复古",
        "paragraphs": [
            "大渴遇甘井，汲多井欲竭。",
            "入喉化为汗，不救胸中热。",
            "吾闻三危露，迥与众水别。",
            "其色莹琉璃，其冷胜冰雪。",
            "安得一杯来，为我解此渴。"
        ],
        "title": "大热五首  其三",
        "id": "a13079a9-788e-4166-bc79-7566deaadb31"
    },
    {
        "author": "戴复古",
        "paragraphs": [
            "吾家老茅屋，破漏尚可住。",
            "门前五巨樟，枝叶龙蛇舞。",
            "半空隔天日，六月不知暑。",
            "西照坐东偏，南薰开北户。",
            "胡为舍是居，受此炮炙苦。"
        ],
        "title": "大热五首  其四",
        "id": "3e67d4eb-9b13-448b-8c7d-1214e0c8a9b3"
    },
    {
        "author": "戴复古",
        "paragraphs": [
            "天嗔吾面白，晒作铁色深。",
            "天能黑我面，岂能黑我心。",
            "我心有冰雪，不受暑气侵。",
            "推去北窗枕，思鼓南风琴。",
            "千古叫虞舜，遗我以好音。"
        ],
        "title": "大热五首  其五",
        "id": "62f1cd4c-1b87-43bf-9f9b-e259942a469c"
    },
    {
        "author": "戴复古",
        "paragraphs": [
            "寄迹小园中，自笑客异乡。",
            "东家送槟榔，西家送槟榔。",
            "咀嚼唇齿赤，亦能醉我肠。",
            "南人敬爱客，以此当茶汤。",
            "慇懃谢其来，此意不可忘。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其一",
        "id": "06c9bab9-ec31-4885-bfb4-470b7c29b169"
    },
    {
        "author": "戴复古",
        "paragraphs": [
            "寄迹小园中，岂不胜旅舍。",
            "俗事无交加，客身自闲暇。",
            "邻家有酒沽，杯盘亦可借。",
            "吟侣适相过，新诗堪脍炙。",
            "足以慰我怀，留连日至夜。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其二",
        "id": "95a1767d-c926-47ad-a934-767b77cd1a40"
    },
    {
        "author": "戴复古",
        "paragraphs": [
            "寄迹小园中，数椽亦潇洒。",
            "主人既相知，此地可久假。",
            "县官送月粮，邻翁供菜把。",
            "咫尺是屠门，亦有卖鲜者。",
            "里巷通往来，欲结鸡豚社。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其三",
        "id": "e5ab5e3d-0276-4902-85ad-45889e471296"
    },
    {
        "author": "戴复古",
        "paragraphs": [
            "寄迹小园中，余春接初夏。",
            "问木木成阴，问花花已谢。",
            "黄鹂出幽谷，杜鹃叫长夜。",
            "把酒酌园婆，远客此税驾。",
            "有时吟声高，鬼神莫惊怕。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其四",
        "id": "9565cf6e-bebb-497b-be6c-a55506140ea6"
    },
    {
        "author": "戴复古",
        "paragraphs": [
            "寄迹小园中，一心安淡薄。",
            "每坐竹间亭，不知近城郭。",
            "昨日看花开，今日见花落。",
            "静中观物化，妙处在一觉。",
            "委身以顺命，无忧亦无乐。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其五",
        "id": "51df0e2d-1efb-4ccd-8e68-91fb6089b260"
    },
    {
        "author": "戴复古",
        "paragraphs": [
            "寄迹小园中，第一薪水便。",
            "逐一炊黄粱，兼得鱼虾贱。",
            "饱饭日无营，遮眼有书卷。",
            "时逢好客来，应接不知倦。",
            "最苦风雨时，有人招夜宴。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其六",
        "id": "e1b9cad4-c0d7-41e0-b567-3cab5e712548"
    },
    {
        "author": "戴复古",
        "paragraphs": [
            "寄迹小园中，新晴风日丽。",
            "好鸟竹间鸣，野鹤空中唳。",
            "悠然动诗兴，行吟抚松桂。",
            "久客若忘归，此身笑匏系。",
            "五月倘未行，尚及食丹荔。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其七",
        "id": "cb30ecf8-4068-4452-8fc1-395941a01e2d"
    },
    {
        "author": "戴复古",
        "paragraphs": [
            "寄迹小园中，颇欲閟形影。",
            "谁为饶舌者，太守忽相请。",
            "开心论时务，细语及诗境。",
            "坐中有蛮客，狂言事驰骋。",
            "明日酒醒来，熟思令人瘿。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其八",
        "id": "e3ac8f20-ca10-4482-be0e-295d5e597c68"
    },
    {
        "author": "戴复古",
        "paragraphs": [
            "寄迹小园中，忽有乌衣至。",
            "手中执圆封，州府特遣馈。",
            "罗列满吾前，礼数颇周致。",
            "四隣来聚观，若有流涎意。",
            "呼童急开樽，四隣同一醉。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其九",
        "id": "5b8afc0e-3e36-4575-9a2d-ea18d03bc35f"
    },
    {
        "author": "戴复古",
        "paragraphs": [
            "寄迹小园中，倒指五十日。",
            "既得故人书，南游吾事毕。",
            "再拜谢主翁，奉还此一室。",
            "云萍聚复散，欲住住不得。",
            "折柳当马鞭，明朝有行色。"
        ],
        "title": "久寓泉南待一故人消息桂隠诸葛如晦谓客舍不可住借一园亭安下即事凡有十首  其一○",
        "id": "0239cc3a-6c18-400f-9de3-750442590070"
    },
    {
        "author": "戴复古",
        "paragraphs": [
            "良玉假雕琢，好诗费吟哦。",
            "诗句果如玉，沈谢不足多。",
            "玉声贵清越，玉色爱纯粹。",
            "作诗亦如之，要在工夫至。",
            "辨玉先辨石，论诗先论格。",
            "诗家体固多，文章有正脉。",
            "细观玉轩吟，一生良苦心。",
            "雕琢复雕琢，片玉万黄金。"
        ],
        "title": "题郑宁夫玉轩诗卷",
        "id": "10b38a4b-43b4-46a4-b8da-142034e1d87b"
    },
    {
        "author": "戴复古",
        "paragraphs": [
            "吾儿来侍侧，供我一秋兰。",
            "萧然出尘姿，能禁风露寒。",
            "移根自巖壑，归我几案间。",
            "养之以水石，副之以小山。",
            "俨如对益友，朝夕共盘桓。",
            "清香可呼吸，薰我老肺肝。",
            "不过十数根，当作九畹看。"
        ],
        "title": "浒以秋兰一盆为供",
        "id": "87e5d0d4-2cbf-4eb1-a8b6-d2b7edc8e009"
    },
    {
        "author": "戴复古",
        "paragraphs": [
            "世变日以薄，无从见雍熙。",
            "闭门读古书，聊以道自怡。",
            "桃李春盎盎，风雨秋凄凄。",
            "于春何足喜，于秋何用悲。",
            "人生一世间，所忌立志卑。",
            "终身有不遇，千载皆明时。",
            "我生无所解，肥遯沧海沂。",
            "一朝遇名胜，朽腐生光辉。",
            "歛衽赞明德，非公谁与归。"
        ],
        "title": "和高常簿暮春",
        "id": "e9e20cfe-09c4-4bdf-987b-34116c48497f"
    },
    {
        "author": "戴复古",
        "paragraphs": [
            "出门欲求仁，取友必胜己。",
            "寥寥云海乡，所幸有君尔。",
            "胸蟠三万卷，智先三十里。",
            "相与定诗盟，谁能执牛耳。"
        ],
        "title": "和郑润甫提举见寄  其一",
        "id": "900b7308-3b76-477c-90fe-b00eac199474"
    },
    {
        "author": "戴复古",
        "paragraphs": [
            "长身如病鹤，吟苦如蟋蟀。",
            "顾此顦顇姿，痴生年八秩。",
            "举世皆好竽，老夫方鼓瑟。",
            "梅花莫笑人，茅簷炙朝日。"
        ],
        "title": "和郑润甫提举见寄  其二",
        "id": "d664a019-ccab-4491-bc06-d0de6e9aed63"
    },
    {
        "author": "戴复古",
        "paragraphs": [
            "老夫脚病疮，闭门作僧夏。",
            "麦面不疗饥，冬衣犹未卸。",
            "喜读吴融诗，穷愁退三舍。",
            "无因暗投璧，有味倒餐蔗。",
            "冥搜琢肺肝，苦吟忘昼夜。",
            "工夫到深处，非王亦非霸。"
        ],
        "title": "送吴伯成归建昌二首  其一",
        "id": "d66a780c-7607-4533-ab62-8725c322f2d8"
    },
    {
        "author": "戴复古",
        "paragraphs": [
            "吾友严华谷，实为君里人。",
            "多年入诗社，锦囊贮清新。",
            "昨者袁蒙斋，招为入幙宾。",
            "千里有遇合，隔墙不见亲。",
            "君归访其家，说我老病身。",
            "别有千万意，付之六六鳞。"
        ],
        "title": "送吴伯成归建昌二首  其二",
        "id": "d3713e91-08d7-47e4-89af-0ecb146dbe8b"
    },
    {
        "author": "戴复古",
        "paragraphs": [
            "诗文虽两途，理义归乎一。",
            "风骚凡几变，晚唐诸子出。",
            "本朝师古学，六经为世用。",
            "诸公相羽翼，文章还正统。",
            "晦翁讲道余，高吟复超绝。",
            "巽巖许其诗，凤凰飞处别。"
        ],
        "title": "谢东倅包宏父三首癸卯夏  其一",
        "id": "1029d7bc-b0e0-478f-84ee-9c5c7c8de20b"
    },
    {
        "author": "戴复古",
        "paragraphs": [
            "君家名父子，为晦翁嫡传。",
            "尝见黄勉斋，极口称其贤。",
            "师友相琢磨，南轩惜无年。",
            "翁之为汝翁，文字相周旋。",
            "溟渤深见底，泰华高及天。",
            "宏斋有凤髓，可续欲断弦。"
        ],
        "title": "谢东倅包宏父三首癸卯夏  其二",
        "id": "1bfd0bc1-4e06-4399-b57b-a9caf58f93b8"
    },
    {
        "author": "戴复古",
        "paragraphs": [
            "平生不识字，把笔学吟诗。",
            "旧说韦苏州，于余今见之。",
            "每遭饥寒厄，出吐辛酸辞。",
            "候虫鸣屋壁，风蝉啭枯枝。",
            "但有可怜声，入耳终无奇。",
            "宏斋误题品，恐贻识者讥。"
        ],
        "title": "谢东倅包宏父三首癸卯夏  其三",
        "id": "2d85d791-58d9-4e26-b9f9-4f4a2a6c495d"
    },
    {
        "author": "戴复古",
        "paragraphs": [
            "高者为山，坳者为壑。",
            "为烟为云，渺渺漠漠。",
            "水鸟树林，人家聚落。",
            "骑者何之，舟者未泊。",
            "三尺纸上，万象交错。",
            "天机自然，神惊鬼愕。",
            "呜呼，此吾故人野塘苏元龙之墨迹。",
            "中有石屏老泪痕，又与野塘添一笔。"
        ],
        "title": "题姚雪蓬使君所藏苏野塘画",
        "id": "7aece505-a18b-46d9-b84b-5d54a4bbc5be"
    },
    {
        "author": "戴复古",
        "paragraphs": [
            "凤箫鼍鼓龙须笛，夜宴华堂醉春色。",
            "艳歌妙舞荡人心，但有欢娱别无益。",
            "何如村落卷桐吹，能使时人知稼穑。",
            "村南村北声相续，青郊雨后耕黄犊。",
            "一声催得大麦黄，一声唤得新秧绿。",
            "人言此角只儿戏，孰识古人吹角意。",
            "田家作劳多怨咨，故假声音召和气。",
            "吹此角，起东作。",
            "吹此角，田家乐。",
            "此角上与邹子之律同宫商，合钟吕。",
            "形甚朴，声甚古，一吹寒谷生禾黍。"
        ],
        "title": "乌盐角行",
        "id": "01c9739f-239e-486a-bb41-b1f43dd943a7"
    },
    {
        "author": "戴复古",
        "paragraphs": [
            "灵壁一峰天下奇，体势雄伟身巍巍，巨灵怒拗天柱掷。",
            "平地苍龙骧首尾，两片黑云腰夹之。",
            "声如青铜色碧玉，秀润四时岚翠湿。",
            "干坤所宝落世间，鬼神上诉天公泣。",
            "谓有非常人，致此非常物。",
            "可磨斫贼剑，可倚击奸笏。",
            "可祝不老年，可比至刚德。",
            "自从突兀在眼前，溪山日夜生颜色。",
            "君不见杭州风流白使君，雅爱天竺双云根。",
            "又不见奇章公家太湖碧，高下品题分甲乙。",
            "二公名与石不磨，今到方巖有灵壁。",
            "我来欲作灵壁歌，击石一唱三摩挲。",
            "秋风萧萧淮水波，中分南北横干戈。",
            "胡尘埋没汉山河，泗滨灵壁今如何。",
            "安得此石来巖阿，鬰然盘礴中原气，对此令人感慨多。"
        ],
        "tags": [
            "太湖"
        ],
        "title": "灵壁石歌为方巖王侍郎作",
        "id": "452a3622-cc8d-4b0a-a78e-c76f6c9633ca"
    },
    {
        "author": "戴复古",
        "paragraphs": [
            "在昔商山传四皓，又闻香山图九老。",
            "异乡异姓适同时，争如章泉一家兄弟登耆颐。",
            "章泉之上两山下，有地可宫田可稼。",
            "伯也早休官，季也相约归林泉。",
            "名动京口耕谷口，山中有诗天下传。",
            "一生得闲兼得寿，皓首庞眉世稀有。",
            "竹隠先生八十三，定庵居士七十九。",
            "客从远方来，亦是六十叟。",
            "手把一枝梅，奉劝两翁酒。",
            "问公何以致遐龄，请翁细说吾细听。",
            "不烧丹，不学仙。",
            "五行有常数，天所禀赋焉。",
            "人生一气统四体，众人斲丧吾能全。",
            "要知养生无他术，日多吃饭夜独眠。",
            "承翁见教谢翁去，两翁慇懃留我住，是夜醉眠苔竹轩。",
            "梦见山灵向我言，翁之所说皆不然。",
            "两翁盛德合乎天，天与遐龄五百年。"
        ],
        "title": "章泉二老歌",
        "id": "b9ce4007-ed05-4a36-ad97-b09f36e9bf9f"
    },
    {
        "author": "戴复古",
        "paragraphs": [
            "京口画楼三百所，第一新楼名喜雨。",
            "大鹏展翼到中天，化作簷楹不飞去。",
            "一日登临天下奇，华灯照夜万琉璃。",
            "上与星辰共罗列，下映十里莲花池。",
            "泰山为曲海为酿，手挈五湖为瓮盎。",
            "银糟香沸碧瑶春，歌舞当垆多丽人。",
            "使君歌了人皆饮，更赏谷中花似锦。",
            "五兵不用用酒兵，折冲樽俎边尘寝。",
            "兹楼屹作东南美，孰识黄堂命名意。",
            "特将此酒噀为霖，四海九州同一醉。"
        ],
        "tags": [
            "泰山"
        ],
        "title": "京口喜雨楼落成呈史固叔侍郎",
        "id": "570cf04d-b410-40de-bf58-93d094f98aa5"
    },
    {
        "author": "戴复古",
        "paragraphs": [
            "北风吹岁暮，空闺独栖止。",
            "夙兴泪盈掬，夕息梦千里。",
            "妾生胡不仁，失身从浪子。",
            "嚼蘗苦我心，餐冰噤我齿。",
            "离异何足愁，险涩可胜纪。",
            "寄书西飞鴈，反覆话终始。"
        ],
        "title": "观陆士龙作顾彦先妇答夫二首有感韵  其一",
        "id": "f59d5ecb-e0e8-48fe-bf51-383bc27e068b"
    },
    {
        "author": "戴复古",
        "paragraphs": [
            "鼠璞窃美名，冠玉假外观。",
            "良人夸意气，下妾愁岁晏。",
            "念君始行迈，雪岭梅初粲。",
            "春风桃已红，光阴等飞弹。",
            "相思果如何，金环宽玉腕。",
            "昔为连理枝，今作抟沙散。",
            "惜哉牛与女，脉脉阻河汉。",
            "特栖良独难，守坚祇自赞。",
            "双剑几时合，寄声问华焕。",
            "勿听五羊歌，富贵忘贫贱。"
        ],
        "title": "观陆士龙作顾彦先妇答夫二首有感韵  其二",
        "id": "51897951-9df7-4f6c-9566-6512cba1c4e5"
    },
    {
        "author": "戴复古",
        "paragraphs": [
            "寻常被酒时，归到急投枕。",
            "为爱次山文，今夜醉忘寝。",
            "伟哉浯溪碑，千载气凛凛。",
            "舂陵贼退篇，少陵犹歛衽。",
            "文章自一家，其意则古甚。",
            "大羹遗五味，纯素薄文锦。",
            "聱牙不同俗，斯人异所禀。",
            "君君望尧舜，人人欲仓廪。",
            "古道不可行，时对窊樽饮。"
        ],
        "title": "栗斋巩仲至以元结文集为韵",
        "id": "41e1bda4-6fc0-46f7-afe8-56f08ff05737"
    },
    {
        "author": "戴复古",
        "paragraphs": [
            "呜呼杜少陵，醉卧春江涨。",
            "文章万丈光，不随枯骨葬。",
            "平生稷契心，致君尧舜上。",
            "时兮弗我与，屹然抱微尚。",
            "干戈奔走踪，道路饥寒状。",
            "草中辨君臣，笔端诛将相。",
            "高吟比兴体，力救风雅丧。",
            "如史数十篇，才气一何壮。",
            "到今五百年，知公尚无恙。",
            "麒麟守高阡，貂蝉入画像。",
            "一死不几时，声迹两尘莽。",
            "何如耒阳江头三尺荒草坟，名如日月光天壤。"
        ],
        "title": "杜甫祠",
        "id": "673bcb12-1389-4e3c-a8f1-0b8874761ca3"
    },
    {
        "author": "戴复古",
        "paragraphs": [
            "穷居少生涯，养子如种谷。",
            "寸苗方在手，想像秋禾熟。",
            "吾儿天所惠，骨相颇丰硕。",
            "娟娟怀抱中，一岁至周日。",
            "愿汝无灾害，长大庶可必。",
            "十岁聪明开，二十蚤奋发。",
            "胸蟠三万卷，手握五色笔。",
            "策勋文字场，致君以儒术。",
            "不然学孙吴，纵横万人敌。",
            "为国取中原，辟地玄冥北。",
            "他年汝成就，料我头已白。",
            "光华照老眼，甘旨不可缺。",
            "为子必纯孝，为人必正直。",
            "以我期望心，一日必一祝。",
            "勿为痴小儿，茫然无所识。",
            "胎教尚有闻，斯言岂无益。"
        ],
        "title": "阿奇晬日",
        "id": "f3cfe399-f206-4717-a7c2-dc813dbd67eb"
    },
    {
        "author": "戴复古",
        "paragraphs": [
            "浔阳江头秋月明，黄芦叶底秋风声。",
            "银龙行酒送归客，丈夫不为儿女情。",
            "隔船琵琶自愁思，何预江州司马事。",
            "为渠感激作歌行，一写六百六十字。",
            "白乐天，白乐天，平生多为达者语，到此胡为不释然。",
            "弗堪谪宦便归去，庐山政接柴桑路。",
            "不寻黄菊伴渊明，忍泣青衫对商妇。"
        ],
        "tags": [
            "庐山"
        ],
        "title": "琵琶行",
        "id": "bc78bc88-d395-4372-b644-0bd84162d60f"
    },
    {
        "author": "戴复古",
        "paragraphs": [
            "何人笔端有许力，卷来一片潇湘碧。",
            "摩挲老眼看不真，怪见层波涌虚壁。",
            "天庆观中双黑龙，物色虽殊妙处同。",
            "能将此水畜彼龙，方知画手有神通。",
            "龙兮水兮终会遇，天下苍生待霖雨。"
        ],
        "title": "毗陵太平寺画水呈王君保使君",
        "id": "83ec73e9-adcf-450b-b8a4-46d79443d4f3"
    },
    {
        "author": "戴复古",
        "paragraphs": [
            "南云漂渺连苍穹，七十二峰朝祝融。",
            "凌空栋宇赤帝宅，脩廊翼翼生寒风。",
            "朝家遣使严祀典，御香当殿开宸封。",
            "愿四海，扶九重，干戈永息年屡丰。",
            "五岳惟今见南岳，北望干坤双泪落。"
        ],
        "tags": [
            "衡山"
        ],
        "title": "南岳",
        "id": "476845f3-b7e0-4a8b-949f-4304ba6accfa"
    },
    {
        "author": "戴复古",
        "paragraphs": [
            "君作来宾宰，听我说来宾。",
            "蛮俗无王化，当为行化人。",
            "有民无租赋，租赋出商旅。",
            "逐利遭重征，商旅亦良苦。",
            "能放一分宽，可减十分怨。",
            "不爱资囊橐，但爱了支遣。",
            "民穷頼抚摩，官贫俸不多。",
            "但得百姓安，俸薄其柰何。",
            "勿谓朝廷远，官职易迁转。",
            "律己贵廉勤，御事要明断。",
            "自县辟为州，指日为太守。",
            "须知早归来，瘴乡不可久。"
        ],
        "title": "送来宾宰",
        "id": "10b1dff1-6e04-4cfa-bf2b-c96a7a5f68df"
    },
    {
        "author": "戴复古",
        "paragraphs": [
            "一室虚生白，中作满月形。",
            "山中三万户，玉斧新修成。",
            "时人指为月，云卧亦强名。",
            "似月有圆相，不西沉东升。",
            "浮云不能蔽，又无亏与盈。",
            "是为大圆镜，由师心地明。",
            "一圆走无碍，光芒照八纮。",
            "可以破诸暗，可以续祖灯。",
            "明透双峰顶，辉映慧云亭。",
            "此镜实无台，请师问老能。"
        ],
        "title": "题四祖山荣老月窟",
        "id": "e39da5cb-0c49-49de-8069-2e0414a2b458"
    },
    {
        "author": "戴复古",
        "paragraphs": [
            "千山万山闽中路，六尺枯藤两芒屦。",
            "去岁梅花迎我来，今岁梅花送我去。",
            "梅花岂解管送迎，白发胡为又南征。",
            "天荒地老终无情，归去归兮老石屏。"
        ],
        "title": "出闽",
        "id": "dae00c46-1bee-4c07-944e-6398e347a43c"
    },
    {
        "author": "戴复古",
        "paragraphs": [
            "燕居适所息，非怀傲世心。",
            "白云自舒卷，青山无古今。",
            "中有动静机，杳眇谐素襟。",
            "以时为出处，怀人抚瑶琴。",
            "平生披短褐，时来或华簪。",
            "世论倘不合，矢口不如瘖。",
            "避影长松下，洗耳清溪浔。",
            "慎勿出云外，黄尘三尺深。"
        ],
        "title": "刘折父为吴子才索赋云山燕居",
        "id": "e6570bcd-3a3b-4d42-8365-eeaef44e6a88"
    },
    {
        "author": "戴复古",
        "paragraphs": [
            "忆昨游桂林，巖洞甲天下。",
            "奇奇怪怪生，妙不可模写。",
            "玉华东西巖，具体而微者。",
            "神功巧穿凿，石壁生孔罅。",
            "玲珑透风月，宜冬复宜夏。",
            "中有补陀僊，坐断此潇洒。",
            "空山茅苇区，无地可税驾。",
            "举目忽此逢，心骇见希诧。",
            "题诗媿不能，行人亦无暇。"
        ],
        "title": "玉华洞",
        "id": "0ce69b96-227a-4861-a9a0-a087533711cf"
    },
    {
        "author": "戴复古",
        "paragraphs": [
            "仆本山野人，渔樵共居处。",
            "小年学父诗，用心亦良苦。",
            "搜索空虚腹，缀缉艰辛语。",
            "糊口走四方，白头无伴侣。",
            "前年得严粲，今年得严羽。",
            "我自得二严，牛铎谐钟吕。",
            "粲也苦吟身，束之以簪组。",
            "遍参百家体，终乃师杜甫。",
            "羽也天姿高，不肯事科举。",
            "风雅与骚些，历历在肺腑。",
            "持论伤太高，与世或龃龉。",
            "长歌激古风，自立一门户。",
            "二严我所敬，二严亦我与。",
            "我老归故山，残年能几许。",
            "平生五百篇，无人为之主。",
            "零落天地间，未必是尘土。",
            "再拜祝二严，为我收拾取。"
        ],
        "title": "祝二严",
        "id": "f85e9e0a-cb18-4267-8c11-e1778e382aa7"
    },
    {
        "author": "戴复古",
        "paragraphs": [
            "七十老翁头雪白，落在江湖卖诗册。",
            "平生知己管夷吾，得为万贡堂前客。",
            "嘲吟有罪遭天厄，谋归未办资身策。",
            "鸡林莫有买诗人，明日烦公问蕃舶。"
        ],
        "title": "市舶提举管仲登饮于万贡堂有诗",
        "id": "02fbd296-5aef-4626-a818-73e679941b21"
    },
    {
        "author": "戴复古",
        "paragraphs": [
            "老病懒作书，行藏诗上见。",
            "一心不相忘，千里如对面。",
            "我已八十翁，此身宁久绊。",
            "诸君才杰出，玉石自有辩。",
            "随才供任使，小大皆众选。",
            "明君用良弼，治道方一变。",
            "与之致太平，朝廷还旧观。",
            "老夫眼尚明，细把诸君看。",
            "试将草草书，用写区区愿。",
            "一愿善调燮，二愿强加饭。",
            "三愿保太平，官职日九转。"
        ],
        "title": "懒不作书急口令寄朝士",
        "id": "1a3df019-aeba-4e39-af6c-9e2ab3ebc7e5"
    },
    {
        "author": "戴复古",
        "paragraphs": [
            "鹊噪令人喜，鸦噪令人憎。",
            "人心自分别，吉凶属禽声。",
            "舜时有凤鸣，文王时亦鸣。",
            "汉时凤亦鸣，六朝时亦鸣。",
            "凤鸣有吉凶，人不子细听。"
        ],
        "title": "凤鸣有吉凶",
        "id": "c8e46a78-224e-4c32-9494-b46bd6248094"
    },
    {
        "author": "戴复古",
        "paragraphs": [
            "纨扇六月时，似妾君恩重。",
            "避暑南薰殿，清风随扇动。",
            "妾时侍君王，常得沾余凉。",
            "秋风飒庭树，团团无用处。",
            "妾亦宠顾衰，栖栖度朝暮。",
            "扇为无情物，用舍不知恤。",
            "妾有深宫怨，无情不如扇。"
        ],
        "title": "婕妤词",
        "id": "a65fbcc8-7098-424c-8549-a12e70aef882"
    },
    {
        "author": "戴复古",
        "paragraphs": [
            "郎船江下泊，妾家楼上住。",
            "朝朝暮暮间，上下两相顾。",
            "相顾不相亲，风波愁杀人。"
        ],
        "title": "江南新体",
        "id": "90c6b620-64e3-4008-bae5-444ab4d5aab0"
    },
    {
        "author": "戴复古",
        "paragraphs": [
            "采薇人固高，饮露蝉遂清。",
            "谋兹一粒粟，举世共营营。",
            "营营亦多涂，中有亏与盈。",
            "陋巷一箪食，朱门九鼎烹。",
            "穷达各有命，繄谁主权衡。",
            "吾生未可必，秋风白发生。"
        ],
        "title": "感寓四首  其一",
        "id": "fd1d2e95-e909-4fc5-b329-536596f4fb99"
    },
    {
        "author": "戴复古",
        "paragraphs": [
            "蛛网羃虚簷，一饱罗群飞。",
            "寒蚕齧枯桑，一身终茧丝。",
            "物物巧生理，我生拙奚为。",
            "貂裘日以弊，石田岁长饥。",
            "一贫已到骨，一气傥未衰。",
            "举目送飞鸿，悠悠知我谁。"
        ],
        "title": "感寓四首  其二",
        "id": "ca8252dc-9202-4740-bd87-22f7690a8208"
    },
    {
        "author": "戴复古",
        "paragraphs": [
            "夜雨挟西风，摵摵撼庭树。",
            "浮生堪几秋，青鬓忽已素。",
            "铅刀刲九牛，策蹇望长路。",
            "所操莽无奇，自好徒自误。",
            "改絃调新声，履道易故步。",
            "收功在桑榆，其敢怨迟莫。"
        ],
        "title": "感寓四首  其三",
        "id": "789dcace-35cf-46cb-970e-1d4422586dc7"
    },
    {
        "author": "戴复古",
        "paragraphs": [
            "红紫委路尘，绿树有嘉色。",
            "刳心晚闻道，玩物若有得。",
            "青春坐销歇，方兹见真实。",
            "人生到中年，胡不保明德。",
            "秋风堕庭梧，栖凤去无迹。",
            "矫首碧云端，一语三叹息。"
        ],
        "title": "感寓四首  其四",
        "id": "104e9507-95dd-48bd-9944-d08a819dbe34"
    },
    {
        "author": "戴复古",
        "paragraphs": [
            "灵凤鸣朝阳，神龙不泥蟠。",
            "时兮不可为，昌父乃在山。",
            "思君二十年，见君良独难。",
            "时于邸报上，屡见得祠官。",
            "祠官禄不多，一贫其柰何。",
            "采芝亦可食，当作采芝歌。",
            "近者李侍郎，直言遭逐去。",
            "人皆笑其疎，君独有诗句。",
            "君为山中人，世事安得闻。",
            "入山恐未深，更入几重云。"
        ],
        "title": "寄章泉先生赵昌父",
        "id": "2035eb6c-737a-47d3-a8c5-b031c82185a9"
    },
    {
        "author": "戴复古",
        "paragraphs": [
            "有客游濠梁，频酌淮河水。",
            "东南水多咸，不如此水美。",
            "春风吹绿波，鬰鬰中原气。",
            "莫向北岸汲，中有英雄泪。"
        ],
        "title": "频酌淮河水",
        "id": "3b339dc2-17c2-4824-ad0a-55378f593d56"
    },
    {
        "author": "戴复古",
        "paragraphs": [
            "穷人不谋欢，元夜如常时。",
            "晴雨均寂寞，蚤与一睡期。",
            "朱门粲灯火，歌舞临酒池。",
            "酒阑欢不足，九街恣游嬉。",
            "前呵惊市人，箫鼓逐后随。",
            "片云头上黑，翻得失意归。"
        ],
        "title": "元宵雨",
        "id": "5102c4d0-1c09-4f2d-86a3-f6604530de9f"
    },
    {
        "author": "戴复古",
        "paragraphs": [
            "群山势如奔，欲渡长江去。",
            "孤峰拔地起，毅然能遏住。",
            "屹立大江干，仍能障狂澜。",
            "人不知此山，有功天地间。"
        ],
        "tags": [
            "长江"
        ],
        "title": "小孤山阻风因成小诗适舟中有浦城人写寄真西山",
        "id": "28772f6d-5fd5-4784-bad4-286fe50a5ba2"
    },
    {
        "author": "戴复古",
        "paragraphs": [
            "夜听枫桥钟，晓汲松江水。",
            "客行信匆匆，少住亦可喜。",
            "且食鳜鱼肥，莫问鲈鱼美。"
        ],
        "title": "松江舟中四首荷叶浦时有不测末句故及之  其一",
        "id": "81ecaf84-b0ba-4b13-8b14-9d053646c27f"
    },
    {
        "author": "戴复古",
        "paragraphs": [
            "垂虹五百步，太湖三万顷。",
            "除却岳阳楼，天下无此景。",
            "范蠡挟西施，功名付烟艇。"
        ],
        "tags": [
            "太湖",
            "岳阳楼"
        ],
        "title": "松江舟中四首荷叶浦时有不测末句故及之  其二",
        "id": "9866bf16-3161-4d9e-99c7-9142bbff0643"
    },
    {
        "author": "戴复古",
        "paragraphs": [
            "秋风吹客衣，归兴浩难写。",
            "寒林噪晚鸦，红日堕平野。",
            "篙师解人意，檥棹酒旗下。"
        ],
        "title": "松江舟中四首荷叶浦时有不测末句故及之  其三",
        "id": "c0686b38-6274-45c6-8ae8-15de105b975b"
    },
    {
        "author": "戴复古",
        "paragraphs": [
            "扁舟乃官差，舟子吾语汝。",
            "汝为我作劳，吾亦不汝负。",
            "好向上塘行，莫过荷叶浦。"
        ],
        "title": "松江舟中四首荷叶浦时有不测末句故及之  其四",
        "id": "a9e2bd64-d11f-4f65-a8b2-7d01b8cbb5ea"
    },
    {
        "author": "戴复古",
        "paragraphs": [
            "采芝商山秦四皓，象戏橘中为四老。",
            "我疑此画即其人，有时以酒陶天真。",
            "丹青不知谁好手，作此饮态妙入神。",
            "摩挲半世江湖眼，古锦轴中舒复卷。",
            "细将物色辨人物，迺是晋时刘毕与陶阮。",
            "一琴无絃横膝上，一琴团团明月样。",
            "一人持杓坐瓮边，一人手携文一编，是中必写酒德篇。",
            "诸君伤时强自遣，曲生风味况不浅。",
            "五胡妖气蔽神州，誓江不救中原乱。",
            "新亭举目愁山河，万事何如一樽满。",
            "一杯一杯醉复醉，天地陶陶尽和气。",
            "道术相忘礼法疎，形骸懒散无机事。",
            "此画流传知几载，生绡剥落精神在。",
            "何人为我更作杜陵饮中八仙歌，将与冰壶主人为此对。"
        ],
        "title": "赵尊道郎中出示唐画四老饮图滕贤良有诗亦使野人著句",
        "id": "eb51cbc8-e492-4d19-9a93-fe23b5c5ee6e"
    },
    {
        "author": "戴复古",
        "paragraphs": [
            "故人昔住金华峰，面带双溪秋水容。",
            "故人今住伏龙山，陈陶故圃茅三间。",
            "千载清风徐孺子，门前共此一湖水。",
            "百花洲上万垂杨，白鸥群里歌沧浪。",
            "故人心事孺子高，故人诗句今陈陶。",
            "短衣饭牛不逢尧，何如绣鞍上著锦宫袍。",
            "瓦盆对客酌松醪，何如紫霞觞泛碧葡萄。",
            "豆萁然火度寒宵，何如玉堂夜照金莲膏。",
            "吟成秃笔写芭蕉，何如沉香亭北醉挥毫。",
            "再三问君君不对，目送飞鸿楚天外。",
            "细读山中招隠篇，超然意与烟霞会。",
            "照影湖边双鬓皓，此计知之悔不早。",
            "三椽可办愿卜隣，荷锸相随种瑶草。"
        ],
        "title": "伏龙山民宋正甫湖山清隠迺唐诗人陈陶故圃曾景建作记俾仆赋诗",
        "id": "89b8f121-7a82-4d5e-bb6a-72b35f73f249"
    },
    {
        "author": "戴复古",
        "paragraphs": [
            "晓风吹断花稍雨，青山白云无唾处。",
            "岚光滴翠湿人衣，踏碎琼瑶溪上步。",
            "人家远近屋参差，半成图画半成诗。",
            "若使山中无杜宇，登山临水定忘归。"
        ],
        "title": "会稽山中",
        "id": "651f1b8f-f9ef-4fff-8d14-d2b52b957e65"
    },
    {
        "author": "戴复古",
        "paragraphs": [
            "天星堕地化为石，老佛占作青莲宫。",
            "东来海若献秋水，琼以碧波千万重。",
            "云根直下数百丈，时吐光燄惊鱼龙。",
            "凤凰群飞拥其后，对面庐阜之诸峰。",
            "阴晴风雨多态度，日日举目看不同。",
            "高髯能诗复能画，自说此景难形容。",
            "且好收拾藏胸中，养成笔力可扛鼎，然后一发妙夺造化功。",
            "高髯高髯须貌取，万物升沉元有数。",
            "吾闻此石三千年，复化为星上天去。"
        ],
        "title": "高九万见示落星长句赋此答之",
        "id": "73f8c6fb-6959-43a3-a223-8ea41f54106e"
    },
    {
        "author": "戴复古",
        "paragraphs": [
            "春秧夏苗秋遂获，官赋私逋都了却。",
            "鸡豚社酒赛丰年，醉唱村歌舞村乐。",
            "鼓笛有声无曲谱，布衫颠倒傞傞舞。",
            "欲识太平真气象，试看此画有佳趣。",
            "管絃声按宫商发，细转柳腰花十八。",
            "罗帏绣幙拂香风，九酝葡萄金盏滑。",
            "王孙公子巧欢娱，勿将富贵笑田夫。",
            "非渠耕稼饱君腹，问有黄金可乐无。"
        ],
        "title": "题申季山所藏李伯时画村田乐图",
        "id": "c9b4783d-b8f1-4ba1-b36f-d6a429178ce2"
    },
    {
        "author": "戴复古",
        "paragraphs": [
            "禁城鸡唱金门开，起居舍人携疏来。",
            "榻前一奏一万字，历历写出忠义怀。",
            "顿首惶恐臣昧死，越录敢言天下事。",
            "百年河洛行胡朔，恨满东南天一角。",
            "夷甫诸人责未酬，志士愁眠剑锋落。",
            "天意未回事难举，乡来一试成千误。",
            "犬羊频岁自相屠，盛衰大抵由天数。",
            "昨臣衔命出疆时，自期有去必无归。",
            "屈膝穹庐当愤死，天相孤忠半道回。",
            "金山之下长江水，击檝中流书壮志。",
            "东风吹上妙高台，畧望江淮见形势。",
            "形势从来祇如此，几年待得天时至。",
            "朝廷为计保万全，往往忘却前朝耻。",
            "臣今未暇论规恢，胡虏已亡何虑哉。",
            "中原旷地无人管，政恐英雄生草莱。",
            "北方苦饥民骨立，万一东来窃吾粟。",
            "边头诸州无铁壁，借问谁能备仓卒。",
            "请朝廷厉精兵，择良将。",
            "办多多，策上上。",
            "更选人材，老练通达。",
            "分守要冲，讲明方畧。",
            "一贤可作万里城，一人可当百万兵。",
            "坐令国势九鼎重，所頼君心一点明。",
            "长牋奏彻龙颜悦，继言臣愚进此说。",
            "言虽甚鄙用甚切，宸断必行天下福，勿谓儒生论迂阔。",
            "臣之肝胆与人别，读书岂为文章设。",
            "王师若出定中原，玉堂敢草平羌策。"
        ],
        "tags": [
            "长江"
        ],
        "title": "嘉定甲戌孟秋二十有七日起居舍人兼直学士院真德秀上殿直前奏边事不顾忌讳一疏万言援引古今铺陈方略忠谊感激辞章浩瀚诚有补于国家天台戴复古获见此疏伏读再三窃有所感敬效白乐天体以纪其事录于野史",
        "id": "1104fb43-4388-423e-b4c8-a675463c8ff5"
    },
    {
        "author": "戴复古",
        "paragraphs": [
            "竹弓鸣，鴈鸭惊。",
            "飞来别浦无人境，春风不摇杨柳影。",
            "长颈纷纷占作家，半游波面半眠沙。",
            "或行或立或如舞，或只或双或群聚。",
            "饮啄浮沉多态度，物情闲暇世忘机。",
            "分明一片太古时，巧伪不作民熙熙。"
        ],
        "title": "卢申之正字得春郊牧养图二本有楼攻媿先生题诗且征予作  其一",
        "id": "e7a8db78-73a1-4a6f-a61a-9cc46f432ec5"
    },
    {
        "author": "戴复古",
        "paragraphs": [
            "我之居，元在野，平生惯识牛羊者。",
            "今见蒲江出此图，半日不知渠是画。",
            "一犍当前转头立，一犍度浦毛犹湿。",
            "中有一苍骑以牧，𦍩羜相随数十足。",
            "殿后两枚黄觳觫，分明如活下前坡。",
            "路转南山春草多，耳根只欠牧儿歌。"
        ],
        "title": "卢申之正字得春郊牧养图二本有楼攻媿先生题诗且征予作  其二",
        "id": "814b88d6-caf3-4959-9532-a8b0fe3630e4"
    },
    {
        "author": "戴复古",
        "paragraphs": [
            "鄂州州前山顶头，上有缥缈百尺楼。",
            "大开窗户纳宇宙，高插栏干侵斗牛。",
            "我疑脚踏苍龙背，下瞰八方无内外。",
            "江渚鳞差十万家，淮楚荆湖一都会。",
            "西风吹尽庾公尘，秋影涵空动碧云。",
            "欲识古今兴废事，细看文简李公文。"
        ],
        "title": "鄂州南楼",
        "id": "388eb718-4072-4a4c-9225-37597ecbe1c0"
    },
    {
        "author": "戴复古",
        "paragraphs": [
            "云巢示我良马图，一骑欲水一骑刍。",
            "竹批双耳目摇电，毛色纯一骨相殊。",
            "何人貌此真权奇，笔端疑有渥洼池。",
            "驽骀当用骅骝老，赢得画图人看好。",
            "盆中饮，槽中秣，无用霜蹄空立铁。",
            "何如渴饮长城濠上波，饥则饱吃天山禾。",
            "振首长鸣载猛士，龙荒踏碎犬羊窠。"
        ],
        "title": "题曾无疑飞龙饮秣图",
        "id": "7dcf3128-5228-4bf2-b113-4bc7306fdc6d"
    },
    {
        "author": "戴复古",
        "paragraphs": [
            "生绢六幅淡墨图，伊人笔端有造化。",
            "骅骝汗血捉电光，牯牸倦耕眠草下。",
            "陂塘漠漠烟雨后，出水群鱼戏潇洒。",
            "细看物物有生意，不比寻常能画者。",
            "请君就此三景中，挥毫添我作渔翁。",
            "岸头孤石持竿坐，白鹭同居蒲苇丛。",
            "有时寻诗出游衍，款段徐行山路远。",
            "奚奴逐后背锦囊，木杪斜阳鸦噪晚。",
            "有时蓑笠过田间，农妇农夫相往还。",
            "手放鉏犂吹短笛，日暮青郊黄犊闲。",
            "王孙贵人不识此，此是吾侬佳绝处。",
            "挂君图画读吾诗，令人懒踏长安路。"
        ],
        "title": "儒衣陈其姓工于画牛马鱼一日持六簇为赠以换诗",
        "id": "c785f6bf-e963-4f9a-9119-17e18c59161d"
    },
    {
        "author": "戴复古",
        "paragraphs": [
            "朝来栏槛倚晴空，暮来烟雨迷飞鸿。",
            "白衣苍狗易改变，淡粧浓抹难形容。",
            "芦洲渺渺去无极，数点断山横远碧。",
            "樊山诸峰立一壁，非烟非雾笼秋色。",
            "须臾黑云如泼墨，欲雨不雨不可得。",
            "须臾云开见落日，忽展一机云锦出。",
            "一态未了一态生，愈变愈奇人莫测。",
            "使君把酒索我诗，索诗不得呼画师。",
            "要知作诗如作画，人力岂能穷造化。"
        ],
        "title": "黄州栖霞楼即景呈谢深道国正",
        "id": "539bdf13-fb40-4278-b3b8-01b26300db41"
    },
    {
        "author": "戴复古",
        "paragraphs": [
            "河阳种桃彭泽柳，岁岁春风夸不朽。",
            "何如君种一池莲，开向五月六月天。",
            "红粧当暑清无汗，绿叶染风香不断。",
            "坐令百里尽清凉，天乃赠君云锦段。",
            "此花不可无此堂，主人姓字同芬芳。",
            "更看堂后参差竹，醉倚炎空舞寒绿。"
        ],
        "title": "题上虞县信芳堂",
        "id": "20fd4304-e677-4a98-b472-830e38638292"
    },
    {
        "author": "戴复古",
        "paragraphs": [
            "道人幽吟巖壑底，伴晓猿啼秋鹤唳。",
            "自陶情性乐天真，一心不作求名计。",
            "一朝邂逅杨东山，诗声扬扬满世间。",
            "东山才与诚斋敌，手腕中有万斛力。",
            "为君翻九渊，探君骊龙珠。",
            "为君擘沧海，钩上珊瑚枝。",
            "丰城地下掘起龙泉太阿双宝剑，南山雾里窥见隠豹文章皮。",
            "是宝欲藏藏不得，总被东山手拈出。",
            "道人从此诗价高，石廪祝融争崒嵂。",
            "君不见弥明石鼎联句诗，千载托名韩退之。"
        ],
        "tags": [
            "衡山"
        ],
        "title": "衡山何道士有诗声杨伯子监丞盛称之以杨所取之诗求跋其后",
        "id": "efe8608f-dc2a-4f66-bbe1-6604cc622f5e"
    },
    {
        "author": "戴复古",
        "paragraphs": [
            "竹隠种竹知几年，千竿万竿长拂天。",
            "群飞不敢下栖止，常有清风凛凛然。",
            "丹穴飞来两雏凤，凤来此竹为之重。",
            "牙签玉轴带芸香，家藏万卷为渠用。",
            "人间豚犬不足多，我来为作徐卿二子歌。",
            "手传竹隠文章印，看取他日官职高嵯峨。"
        ],
        "title": "徐京伯通判晚岁得二子",
        "id": "d4ac9f3f-687a-41cd-966d-3e32d1cefdce"
    },
    {
        "author": "戴复古",
        "paragraphs": [
            "报恩千楹归一炬，佛也不能逃劫数。",
            "宝坊化作瓦砾场，堪笑月庭来又去。",
            "率翁修造凤楼手，第一能将无作有。",
            "神工作舍鬼筑墙，鞭笞木石能飞走。",
            "风斤月斧日纷然，行看华屋突兀在眼前。",
            "好留一室舘狂客，早晚来参文字禅。"
        ],
        "title": "寄报恩长老恭率翁",
        "id": "e4edc974-5145-40c7-9c59-0e07fd7d15a2"
    },
    {
        "author": "戴复古",
        "paragraphs": [
            "春蚕成丝复成绢，养得夏蚕重剥茧。",
            "绢未脱轴拟输官，丝未落车图赎典。",
            "一春一夏为蚕忙，织妇布衣仍布裳。",
            "有布得著犹自可，今年无麻愁杀我。"
        ],
        "title": "织妇叹",
        "id": "40ff157e-021f-4615-9b7e-eb3be7c1f6d3"
    },
    {
        "author": "戴复古",
        "paragraphs": [
            "腰镰上垅刈黄云，东家西家麦满门。",
            "前村寡妇拾滞穟，饘粥有余炊餠饵。",
            "我闻淮南麦最多，麦田今岁屯干戈。",
            "饱饭不知征战苦，生长此方真乐土。"
        ],
        "title": "刈麦行",
        "id": "d8dc76b6-8eae-4661-a2e3-0bbd2f4f18f0"
    },
    {
        "author": "戴复古",
        "paragraphs": [
            "武昌江头人送别，杨柳秋来不堪折。",
            "汉阳门外望南楼，昨日不知今日愁。",
            "英雄握手新相识，人情正好成南北。",
            "酒阑人散最关情，一鴈西飞楚天碧。"
        ],
        "title": "鄂渚张唐卿周嘉仲送别",
        "id": "a363919e-d1e8-47a4-bfdb-9b2a7db2107e"
    },
    {
        "author": "戴复古",
        "paragraphs": [
            "去年汝来巢我屋，梁间污泥高一尺。",
            "啄腥抛秽不汝厌，生长群雏我护惜。",
            "家贫惠爱不及人，自谓于汝独有力。",
            "不望汝如灵蛇衔宝珠，雀献金环来报德。",
            "春风期汝一相顾，对语茅簷慰岑寂。",
            "如何今年来，于我绝踪迹。",
            "一贪帘幕画堂间，便视吾庐为弃物。"
        ],
        "title": "诘燕",
        "id": "228b6afa-ae4f-4932-84f4-2d3616c25a7b"
    },
    {
        "author": "戴复古",
        "paragraphs": [
            "学如刘子政，不使校书天禄阁。",
            "文如李太白，不使待诏金銮殿。",
            "倚楼终日看庐山，赢得虚名闻九县。",
            "才忌太高，心忌太清。",
            "平平稳稳，为公为卿。",
            "骐骥可覊，乃归帝闲。",
            "麟凤莫驯，为瑞人间。",
            "人间为瑞徒能好，骐骥可覊终远到。",
            "岁寒心事几人知，手把梅花供一笑。"
        ],
        "tags": [
            "庐山"
        ],
        "title": "寄赵鼎臣",
        "id": "3119cd16-bbd3-4283-83a1-5dc7fc9dd679"
    },
    {
        "author": "戴复古",
        "paragraphs": [
            "姑苏道士天酒星，醉笔写出双龙形。",
            "墨蹟从横夺造化，蜿蜒满壁令人惊。",
            "一龙翻身出云表，口吞八极沧溟小。",
            "手弄宝珠珠欲飞，握入掌中拳五爪。",
            "一龙排山山为开，头角与石争崔嵬。",
            "波涛怒起接云气，不向九霄行雨来。",
            "万物焦枯天作旱，两雄壁隠宁非懒。",
            "真龙不用只画图，猛拍栏干寄三叹。"
        ],
        "title": "毗陵天庆观画龙自题姑苏羽士李怀仁醉笔诗呈王君保寺丞使君",
        "id": "13d82973-8645-40bb-8487-2b3d6487d718"
    },
    {
        "author": "戴复古",
        "paragraphs": [
            "渔父饮，不须钱。",
            "柳枝斜贯锦鳞鲜，换酒却归船。"
        ],
        "title": "渔父词四首  其一",
        "id": "a90f8305-9409-423e-83bf-ca411f9d3548"
    },
    {
        "author": "戴复古",
        "paragraphs": [
            "渔父醉，钓竿闲。",
            "柳下呼儿牢系船，高眠风月天。"
        ],
        "title": "渔父词四首  其二",
        "id": "3e09921e-7ec6-44b7-adb3-42e8295a8f60"
    },
    {
        "author": "戴复古",
        "paragraphs": [
            "红叶无人扫，黄花独自妍。",
            "听谈天下事，愁到酒樽前。",
            "水阔终非海，楼高不到天。",
            "昔人已怀古，况复后千年。"
        ],
        "title": "秋怀",
        "id": "c722b013-ea65-4bfc-a6a3-72699cc2c987"
    },
    {
        "author": "戴复古",
        "paragraphs": [
            "酒醒愁难醒，春归客未归。",
            "鶑啼花雨歇，燕立柳风微。",
            "世路多殊辙，人生贵识机。",
            "低头饱一粟，仰首愧云飞。"
        ],
        "title": "晚春次韵",
        "id": "c4d98232-3e22-492f-995a-7760feb72c10"
    },
    {
        "author": "戴复古",
        "paragraphs": [
            "焚香拜元日，受岁客他州。",
            "白发难遮老，新年讳说愁。",
            "无人能访戴，有地足依刘。",
            "桃李争春事，梅花笑未休。"
        ],
        "title": "元日二首呈永丰刘叔冶知县  其一",
        "id": "40bf98dd-37b1-49f1-be49-ef0b41a91243"
    },
    {
        "author": "戴复古",
        "paragraphs": [
            "市近人声杂，窗明雨色开。",
            "异乡轻度节，同邸重传杯。",
            "不碍狂夫醉，知无贺客来。",
            "故园归未得，茅屋想苍苔。"
        ],
        "title": "元日二首呈永丰刘叔冶知县  其二",
        "id": "56992462-2f8e-4011-99e8-f06ef6f765a0"
    },
    {
        "author": "戴复古",
        "paragraphs": [
            "门巷规模古，田园气味长。",
            "小桃红破萼，大麦绿衔芒。",
            "稚犬迎来客，归牛带夕阳。",
            "儒衣愧飘泊，相就说农桑。"
        ],
        "title": "宿农家",
        "id": "110d0157-ad4c-441f-a312-3b4dfd95b238"
    },
    {
        "author": "戴复古",
        "paragraphs": [
            "荆楚一都会，潇湘八景图。",
            "试呼沙鸟问，曾识古人无。",
            "痛哭贾太傅，行吟屈大夫。",
            "汀洲芳草歇，转使客情孤。"
        ],
        "title": "湘中",
        "id": "80d77a54-303d-4add-9ef7-33aa34f0d830"
    },
    {
        "author": "戴复古",
        "paragraphs": [
            "长沙沙上寺，突兀古楼台。",
            "四面水光合，一边山影来。",
            "静分僧榻坐，晚趁钓船回。",
            "明日重相约，前村访早梅。"
        ],
        "title": "水陆寺",
        "id": "c8b4dbb1-6fae-4975-a327-41cf7640169a"
    },
    {
        "author": "戴复古",
        "paragraphs": [
            "古镇更为县，封疆半是山。",
            "赋繁官吏窘，土瘠稻粱悭。",
            "流水心何急，高山意自闲。",
            "春风细吹拂，桃李满民间。"
        ],
        "title": "题分宜县呈石子和知县",
        "id": "434cfebe-c979-434f-83ad-2343047c7a45"
    },
    {
        "author": "戴复古",
        "paragraphs": [
            "一笠戴春雨，愁来不可遮。",
            "清明思上冢，昨夜梦还家。",
            "归兴随流水，伤心对落花。",
            "晋原松下泪，沾洒楚天涯。"
        ],
        "title": "清明感伤",
        "id": "45e090e5-9c54-412a-8b53-fb3dd46ac9c1"
    },
    {
        "author": "戴复古",
        "paragraphs": [
            "醉卧长安市，思归东海涯。",
            "瓶余残腊酒，梅老隔年花。",
            "日与愁为地，时凭梦到家。",
            "乡书三两纸，一读一咨嗟。"
        ],
        "title": "都中书怀二首  其一",
        "id": "499f44e5-e99a-4145-a29b-20b643ebf10c"
    },
    {
        "author": "戴复古",
        "paragraphs": [
            "雪化晴簷雨，炉烘冻壁春。",
            "穷犹恋诗酒，懒不正衣巾。",
            "寂寞安吾分，奔驰失我真。",
            "枯桐就煨烬，容有赏音人。"
        ],
        "title": "都中书怀二首  其二",
        "id": "42be5574-13d8-4803-83fa-411b2bf9c3a6"
    },
    {
        "author": "戴复古",
        "paragraphs": [
            "岁事朝朝迫，家书字字愁。",
            "频沽深巷酒，独倚异乡楼。",
            "诗骨梅花瘦，归心江水流。",
            "狂谋渺无际，忍看大刀头。"
        ],
        "title": "岁暮呈真翰林",
        "id": "252307fd-3d65-4e3a-9f45-405d3415c165"
    },
    {
        "author": "戴复古",
        "paragraphs": [
            "好山看不了，遂借上方眠。",
            "酒渴倾花露，诗清泻涧泉。",
            "生无适俗韵，老欲结僧缘。",
            "睡觉钟声晓，窗腾柏子烟。"
        ],
        "title": "游天竺",
        "id": "b24a3307-42e1-4e4d-9b5e-4f760abf3d0d"
    },
    {
        "author": "戴复古",
        "paragraphs": [
            "清境无尘杂，覊怀向此开。",
            "主人有风度，和我不尘埃。",
            "倚竹评诗句，拈花泛酒杯。",
            "出门见明月，客去又招回。"
        ],
        "title": "卢申之正字小酌",
        "id": "61470c29-0f07-4cb2-98fc-7d0a8d269a61"
    },
    {
        "author": "戴复古",
        "paragraphs": [
            "登临舒老眼，吊古得凄凉。",
            "故国自龙虎，高台无凤凰。",
            "浮云多改变，乔木见兴亡。",
            "往事浑休问，钟山又夕阳。"
        ],
        "title": "凤凰台",
        "id": "46253962-a7dd-44ec-9818-d8308fcb7c3d"
    },
    {
        "author": "戴复古",
        "paragraphs": [
            "巖路穿黄落，人家隠翠微。",
            "笼鸡为鸭抱，网犬逐鹑飞。",
            "竹好堪延客，溪清欲浣衣。",
            "禅扉在何许，僧笠戴云归。"
        ],
        "title": "山中即目二首  其一",
        "id": "c798c67d-bf56-41f3-a018-7ea0305a31ef"
    },
    {
        "author": "戴复古",
        "paragraphs": [
            "茅屋七五聚，沙汀八九磐。",
            "梯山畦麦秀，囊石障溪湍。",
            "父老鸡豚社，儿童梨栗盘。",
            "幽居有余乐，奔走愧儒冠。"
        ],
        "title": "山中即目二首  其二",
        "id": "5d113235-aa6d-4ac5-85a3-59020b546f64"
    },
    {
        "author": "戴复古",
        "paragraphs": [
            "一襟忠谊气，数首北征诗。",
            "不许公卿见，徒为箧笥奇。",
            "衔枚冲雪夜，击楫誓江时。",
            "此志无人共，愁吟两鬓丝。"
        ],
        "title": "题徐京伯通判北征诗卷",
        "id": "8e9a4f6b-676e-4f55-995d-5549e1fbfaa3"
    },
    {
        "author": "戴复古",
        "paragraphs": [
            "山束江流急，云兼雾气深。",
            "轻鸥闲态度，孤鴈苦声音。",
            "客路行无极，风光古又今。",
            "梅花出篱落，幽事颇关心。"
        ],
        "title": "江上",
        "id": "60eba51a-d27b-4992-9b6b-96829f474fe5"
    },
    {
        "author": "戴复古",
        "paragraphs": [
            "士有败风节，慙魂埋九京。",
            "幽闺持大谊，千载著嘉名。",
            "父不重然诺，女能轻死生。",
            "寒潭堕秋月，心迹两清明。"
        ],
        "title": "贤女祠",
        "id": "9eecd660-2616-4269-ae8c-01b00372453d"
    },
    {
        "author": "戴复古",
        "paragraphs": [
            "撚指过三月，又当春夏交。",
            "花残蜂课蜜，林茂鸟安巢。",
            "芳草生青霭，新篁展绿稍。",
            "风骚将断绝，谁有续絃胶。"
        ],
        "title": "春尽日",
        "id": "bddbfca0-ab19-455b-bb04-356a70a4ab63"
    },
    {
        "author": "戴复古",
        "paragraphs": [
            "几度观朝报，差除不到君。",
            "山林自台阁，文字即功勋。",
            "吟苦孟东野，潜深杨子云。",
            "一官虽偃蹇，千载有知闻。"
        ],
        "title": "寄栗斋巩仲至",
        "id": "d6b90375-1177-4366-9050-2f0597b67741"
    },
    {
        "author": "戴复古",
        "paragraphs": [
            "雪中寒力壮，病骨瘦难胜。",
            "温酒拨炉火，题诗敲砚冰。",
            "惊心双白鬓，知我一青灯。",
            "欲误浮生事，思参小大乘。"
        ],
        "title": "次韵史景望雪夜",
        "id": "a1173f0e-22b2-4559-8a79-752315a694ba"
    },
    {
        "author": "戴复古",
        "paragraphs": [
            "细数平生事，何堪挂齿牙。",
            "客游儿废学，身拙妇持家。",
            "开瓮尝春酒，租山摘早茶。",
            "关心此时节，归兴满天涯。"
        ],
        "title": "春日怀家",
        "id": "ae7e32b2-258e-48ca-8ee9-cecb6df5788b"
    },
    {
        "author": "戴复古",
        "paragraphs": [
            "无山可种菊，强号菊山人。",
            "结得诸公好，吟成五字新。",
            "红尘时在路，白发未离贫。",
            "吾辈浑如此，天公似不仁。"
        ],
        "title": "寄沈庄可",
        "id": "d972ca1b-f987-4ad7-af7d-d0ec088c3739"
    },
    {
        "author": "戴复古",
        "paragraphs": [
            "度岭休骑马，临渊看网鱼。",
            "木根高可坐，巖石细堪书。",
            "谷鸟鸣相答，山云卷复舒。",
            "儒衣人卖酒，疑是马相如。"
        ],
        "title": "山行",
        "id": "1c67a3bf-fbda-4a78-999d-19f682b618d6"
    },
    {
        "author": "戴复古",
        "paragraphs": [
            "刘子隠居地，真如李愿盘。",
            "万松春不老，多竹夏生寒。",
            "卜筑世情远，登临客虑宽。",
            "题诗疥君壁，聊以记游观。"
        ],
        "title": "次韵谢敬之题南康县刘清老园",
        "id": "ad8b89a0-d1de-4ef1-ab06-2e60cfedefe0"
    },
    {
        "author": "戴复古",
        "paragraphs": [
            "边寒客衣薄，渐喜暖风回。",
            "社后未闻燕，春深方见梅。",
            "壮怀频抚剑，孤愤强衔杯。",
            "北望山河语，天时不再来。"
        ],
        "title": "淮上春日",
        "id": "5b193fb7-beb0-4c7d-b687-2da906648b61"
    },
    {
        "author": "戴复古",
        "paragraphs": [
            "三杯成小醉，行处总堪诗。",
            "临水知鱼乐，观山爱马迟。",
            "林塘飞翡翠，篱落带酴醾。",
            "问讯边头事，溪翁总不知。"
        ],
        "title": "麻城道中",
        "id": "68f75b68-43cd-4abb-934a-348a69c37b59"
    },
    {
        "author": "戴复古",
        "paragraphs": [
            "元从边上住，来此避兵兴。",
            "麦?朝充食，松明夜当灯。",
            "蔽门麻菶菶，护壁石层层。",
            "老妪逢人哭，吾儿在谢陵。"
        ],
        "title": "望花山张老家",
        "id": "343d2a0c-041b-4626-9ce9-ac7cbac4135c"
    },
    {
        "author": "戴复古",
        "paragraphs": [
            "淫滞江湖久，蹉跎岁月新。",
            "客愁茅店雨，诗思柳桥春。",
            "秣马寻归路，骑鲸问故人。",
            "山林与朝市，何处著吾身。"
        ],
        "title": "春日",
        "id": "db1fed40-0fdc-4f46-9701-efaa13260854"
    },
    {
        "author": "戴复古",
        "paragraphs": [
            "匹马径趋府，将军意气多。",
            "来依汉日月，思复晋山河。",
            "边将惭尸素，朝臣奏凯歌。",
            "分明御徂诈，得失竟如何。"
        ],
        "title": "闻李将军至建康",
        "id": "3ef1331c-f826-4012-912b-74959856906b"
    },
    {
        "author": "戴复古",
        "paragraphs": [
            "夏潦连秋涨，人家水半门。",
            "都抛破茅屋，移住小山村。",
            "聒聒笼鸡犬，累累带子孙。",
            "安居华屋者，应觉此身尊。"
        ],
        "title": "江涨见移居者",
        "id": "f43706a4-fd48-47f4-a6a7-7b9e0d17ff67"
    },
    {
        "author": "戴复古",
        "paragraphs": [
            "端笏立朝日，肺肝倾上前。",
            "把麾持节处，桃李满淮壖。",
            "药石箴时病，蓍龟烛事先。",
            "焦头与曲突，为计孰为贤。"
        ],
        "title": "上乔右司",
        "id": "300e3fdb-b75b-498f-9051-fd1ba980a27d"
    },
    {
        "author": "戴复古",
        "paragraphs": [
            "灭性能安乐，深居绝是非。",
            "英雄行险道，富贵隠危机。",
            "纸被如绵软，藜羹胜肉肥。",
            "苍苔满山径，最喜客来稀。"
        ],
        "title": "赠郭道人",
        "id": "b30e6c4e-55c5-4517-a240-a7cd3d61e28d"
    },
    {
        "author": "戴复古",
        "paragraphs": [
            "持节复持节，因循霜鬓侵。",
            "盛衰关大数，豪杰负初心。",
            "宇宙虚长算，江湖寄短吟。",
            "番阳秋水阔，湘浦未为深。"
        ],
        "title": "送湘漕赵蹈中寺丞移宪江东",
        "id": "2c58cd08-3804-40cd-a26a-842756372f6f"
    },
    {
        "author": "戴复古",
        "paragraphs": [
            "夕望春风至，还经闰月迟。",
            "梅花丈人行，柳色少年时。",
            "爱酒常无伴，吟诗近得师。",
            "离骚变风雅，当效楚臣为。"
        ],
        "title": "立春后二首  其一",
        "id": "1658d135-1360-4f49-912a-b540cfe934cd"
    },
    {
        "author": "戴复古",
        "paragraphs": [
            "东风吹竹屋，无数落梅花。",
            "冻雀栖簷角，饥乌啄草芽。",
            "家乡劳夜梦，客路又春华。",
            "莫讶狂夫醉，西楼酒可赊。"
        ],
        "title": "立春后二首  其二",
        "id": "9190bbcf-5472-4902-addd-4176f040e275"
    },
    {
        "author": "戴复古",
        "paragraphs": [
            "何以涧泉号，取其清又清。",
            "天游一丘壑，孩视几公卿。",
            "杯举即时酒，诗留后世名。",
            "黄花秋意足，东望忆渊明。"
        ],
        "title": "寄韩仲止",
        "id": "d7f796dd-4052-45e2-929a-46ba68bffba1"
    },
    {
        "author": "戴复古",
        "paragraphs": [
            "园圃屋东西，从君一杖藜。",
            "雨寒花蕊瘦，春重柳丝低。",
            "亭舘常留客，轩窗总傍溪。",
            "摩挲雪色壁，安得好诗题。"
        ],
        "title": "题张签判园林",
        "id": "03cdfd5b-8f49-48ae-b7d7-ce8cca45a14a"
    },
    {
        "author": "戴复古",
        "paragraphs": [
            "呜呼赵紫芝，其命止于斯。",
            "东晋时人物，晚唐家数诗。",
            "瘦因吟思苦，穷为宦情痴。",
            "忆在藏春圃，花边细话时。"
        ],
        "title": "哭赵紫芝",
        "id": "0b41bb97-94d3-4856-8ea1-4e6a955a1b55"
    },
    {
        "author": "戴复古",
        "paragraphs": [
            "玉笥千峰雨，金风十日秋。",
            "谁能多载酒，来此共登楼。",
            "山立阅万变，溪深纳众流。",
            "故人归未得，我亦为诗留。"
        ],
        "title": "江村何宏甫载酒过清江",
        "id": "846e67cd-915a-4070-92d7-8db9d1cc7eae"
    },
    {
        "author": "戴复古",
        "paragraphs": [
            "梦说去年事，诗从昨夜吟。",
            "三杯新岁酒，千里故乡心。",
            "人共梅花老，愁连江水深。",
            "家书忽在眼，一纸直千金。"
        ],
        "title": "临江军新岁呈王幼学监簿",
        "id": "1f293fa5-856d-4bb1-85b1-1dc271e3e539"
    },
    {
        "author": "戴复古",
        "paragraphs": [
            "欲访扬雄宅，扁舟过白沙。",
            "自从山以后，直到水之涯。",
            "风节古人物，文章老作家。",
            "相寻有忙事，第一问梅花。"
        ],
        "title": "访杨伯子监丞自白沙问路而去  其一",
        "id": "3c814e25-70c9-4ae3-8bff-eadcd1ae77f7"
    },
    {
        "author": "戴复古",
        "paragraphs": [
            "朝市风波地，干坤渔猎场。",
            "生民日憔悴，吾道亦凄凉。",
            "龙不为霖出，凤于何处藏。",
            "群鸦争晚噪，一意送斜阳。"
        ],
        "title": "访杨伯子监丞自白沙问路而去  其二",
        "id": "2c2820e8-ef2e-4c08-9d7d-3d962161c6f9"
    },
    {
        "author": "戴复古",
        "paragraphs": [
            "何处避炎热，相期过宝坊。",
            "万松深处坐，六月午时凉。",
            "钟磬出深屋，江山界短墙。",
            "醉来归兴懒，留宿赞公房。"
        ],
        "title": "刘兴伯黄希宋苏希亮慧力寺避暑",
        "id": "29d7c720-6648-4881-8756-64cc78dd8fbb"
    },
    {
        "author": "戴复古",
        "paragraphs": [
            "旅食思乡味，砧声起客愁。",
            "夜凉风动竹，人静月当楼。",
            "浮世百年梦，他乡几度秋。",
            "店翁新酒熟，一醉更何求。"
        ],
        "title": "秋夜旅中",
        "id": "17607bb3-b269-436a-9bd0-72ad1f16393e"
    },
    {
        "author": "戴复古",
        "paragraphs": [
            "乔木风声壮，大江天影圆。",
            "悲秋时把酒，爱月夜行船。",
            "未及到河上，先愁过竹边。",
            "倚篷思往事，闻笛为凄然。"
        ],
        "title": "舟行往吊故人",
        "id": "3a0725c5-62e9-4e84-8485-3de570f1b40e"
    },
    {
        "author": "戴复古",
        "paragraphs": [
            "高台延望眼，风物满前村。",
            "细读南丰记，频开北海樽。",
            "远山如看画，近市不闻喧。",
            "诗是君家事，长城在五言。"
        ],
        "title": "拟岘台杜子野主簿寓居",
        "id": "5a8cbab8-f4b8-4642-a458-e83e5dda4cc4"
    },
    {
        "author": "戴复古",
        "paragraphs": [
            "老觉登楼懒，心知涉世疎。",
            "梦蕉还得鹿，缘木可求鱼。",
            "晚岁未闻道，平生欠读书。",
            "行藏两无策，究竟果何如。"
        ],
        "title": "无策",
        "id": "8ad1e5a8-add4-4894-89b4-1f8d5e0ec991"
    },
    {
        "author": "戴复古",
        "paragraphs": [
            "拄杖穿云去，一坡仍一坡。",
            "地高山不峻，花少竹还多。",
            "家近登临便，人贤气味和。",
            "能诗老姚合，朝夕共吟哦。"
        ],
        "title": "题萍乡何叔万云山",
        "id": "4af24969-89ea-4943-b1d4-253b8ebec427"
    },
    {
        "author": "戴复古",
        "paragraphs": [
            "竹径入茅屋，松坡连菜畦。",
            "深潴沤麻水，斜竖采桑梯。",
            "区别隣家鸭，群分各线鸡。",
            "行人来少憇，假道过东溪。"
        ],
        "title": "常宁县访许介之途中即景",
        "id": "4aa85cb3-a962-48a9-b8fe-3eb1d1561bd1"
    },
    {
        "author": "戴复古",
        "paragraphs": [
            "凛凛北风劲，行行西路赊。",
            "人情甘淡薄，世事苦参差。",
            "酒易逢知己，诗难遇作家。",
            "林间数点雪，错认是梅花。"
        ],
        "title": "建昌道上",
        "id": "08b27d8f-f9df-482d-9b2b-80166d50634e"
    },
    {
        "author": "戴复古",
        "paragraphs": [
            "麻姑山下泊，城郭带烟霞。",
            "携刺投诗社，移船傍酒家。",
            "沙禽时弄水，榉柳夏飞花。",
            "小酌未能了，西楼日又斜。"
        ],
        "title": "访严坦叔",
        "id": "9cc2482b-ae97-4739-87e1-a6fa562cb15a"
    },
    {
        "author": "戴复古",
        "paragraphs": [
            "鄂渚三千里，南楼看月回。",
            "东园花政好，去岁客重来。",
            "兄弟皆名士，文章动上台。",
            "倾城倾国色，也用觅良媒。"
        ],
        "title": "杜仲高自鄂渚下仪真",
        "id": "b673d898-484b-43a5-97f0-3b8f695209a8"
    },
    {
        "author": "戴复古",
        "paragraphs": [
            "饱食武昌鱼，不如归故庐。",
            "盟鸥还海道，问鴈觅家书。",
            "又把乡人刺，来投使者车。",
            "东园桃与李，莫使著花疎。"
        ],
        "title": "见赵知道运使",
        "id": "72b00a8a-af75-42cf-8ff0-dc117adac2c5"
    },
    {
        "author": "戴复古",
        "paragraphs": [
            "一径沿溪入，数椽松竹间。",
            "岂知人事变，自觉客身闲。",
            "采菊出寻酒，移床卧看山。",
            "苍头无可作，把钓过西湾。"
        ],
        "title": "赵叔垕山堂安下其家适有丧事",
        "id": "c0db6948-3a17-49a6-8eff-40bbc2d807e9"
    },
    {
        "author": "戴复古",
        "paragraphs": [
            "林屋何潇洒，权为羽士家。",
            "客来多载酒，僧至自煎茶。",
            "试墨题新竹，携筇数落花。",
            "饮中忙过日，无暇问丹砂。"
        ],
        "title": "黄道士出爻",
        "id": "938b5338-922f-402a-b23d-3994f45b2598"
    },
    {
        "author": "戴复古",
        "paragraphs": [
            "梯险登霞外，乘流过竹西。",
            "寒溪随雨涨，高阁与云齐。",
            "双鹤有时舞，孤猿何处啼。",
            "清吟无尽兴，白石可留题。"
        ],
        "title": "陈伯可山亭",
        "id": "61db8d72-76ba-4717-9eae-d125c4c39a12"
    },
    {
        "author": "戴复古",
        "paragraphs": [
            "兹山自开辟，有此一泓泉。",
            "姓自章而立，名因赵以传。",
            "源从番水出，地与瑞峰连。",
            "寄语山中友，临流著数椽。"
        ],
        "title": "玉山章泉本章氏所居赵昌甫迁居于此章泉之名遂显",
        "id": "9c8bf85c-970f-4c02-a80d-1ffe555955f2"
    },
    {
        "author": "戴复古",
        "paragraphs": [
            "太守能延客，兹堂为我开。",
            "清池照窗户，列嶂带楼台。",
            "剔藓观题字，披榛欲访梅。",
            "城根数株石，曾识范公来。"
        ],
        "title": "题永州思范堂",
        "id": "7f6cea0c-61c3-4a41-adc0-2fd629fc848b"
    },
    {
        "author": "戴复古",
        "paragraphs": [
            "檥棹病三日，登楼举一觥。",
            "江山从古在，花草逐时生。",
            "南浦佳人别，西风送客行。",
            "锦鳞能自跃，献我一杯羹。"
        ],
        "title": "舟中病起登览",
        "id": "8086c088-71be-4493-849b-cdecae95a071"
    },
    {
        "author": "戴复古",
        "paragraphs": [
            "万里清秋景，都归乎此亭。",
            "光阴几今古，天地一宫廷。",
            "澬水东西白，梅山表里青。",
            "登临生酒兴，欲醉又还醒。"
        ],
        "title": "邵阳赵节斋史君同黄季玉以合江亭三字分韵",
        "id": "3623c3cf-7d99-4a1f-a729-893d2793bcb0"
    },
    {
        "author": "戴复古",
        "paragraphs": [
            "手揽澄清辔，声名汉范滂。",
            "一台振风采，列郡正权纲。",
            "衡岳势增重，文星日有光。",
            "金门虽藐藐，玉节自堂堂。"
        ],
        "title": "见湖南绣使陈益甫大著  其一",
        "id": "24599381-d42c-413a-9119-13d77e2a085c"
    },
    {
        "author": "戴复古",
        "paragraphs": [
            "麾节罗群彦，朝廷只数公。",
            "近民多惠泽，望阙负孤忠。",
            "星殒京城震，沙移海水通。",
            "欲知休咎证，无路问苍穹。"
        ],
        "title": "见湖南绣使陈益甫大著  其二",
        "id": "a6c50688-e1e0-473f-bc99-38ade94a4c83"
    },
    {
        "author": "戴复古",
        "paragraphs": [
            "敢写散人号，来登君子堂。",
            "论文才力短，忧世话头长。",
            "老不堪行路，心思归故乡。",
            "数行诗后语，夜夜吐光芒。"
        ],
        "title": "见湖南绣使陈益甫大著  其三",
        "id": "b6e7bdbe-93e1-4118-9310-7abbd2a28959"
    },
    {
        "author": "戴复古",
        "paragraphs": [
            "元龙湖海士，参得石头禅。",
            "卓笔翻千偈，住山今十年。",
            "安心一丘壑，过眼几云烟。",
            "莫笑拙庵拙，声名动九天。"
        ],
        "title": "南台寺长老乃福州士人陈其姓语及光拙庵遭际寺乃石头和尚道场",
        "id": "d71be479-c300-46de-ba0b-2753a2b97e53"
    },
    {
        "author": "戴复古",
        "paragraphs": [
            "太守持斋戒，精诚动九天。",
            "骄阳变霖雨，凶岁转丰年。",
            "信是经纶手，行司造化权。",
            "唐时相房杜，斗米直三钱。"
        ],
        "title": "真西山帅长沙祷雨  其一",
        "id": "3031f113-9d03-45dd-8fdb-4136b73d835a"
    },
    {
        "author": "戴复古",
        "paragraphs": [
            "出郭问农事，家家笑语声。",
            "有田皆足水，既雨亦宜晴。",
            "山下溪流急，街头米价平。",
            "明朝闻领客，相见贺秋成。"
        ],
        "title": "真西山帅长沙祷雨  其二",
        "id": "16fa4e1c-b010-426e-b006-cf29de0e036f"
    },
    {
        "author": "戴复古",
        "paragraphs": [
            "偶尔来江上，从君到酒边。",
            "雨晴花弄日，风定柳凝烟。",
            "适意共一笑，浮生无百年。",
            "明朝大自在，谁办载花船。"
        ],
        "title": "苏希亮约客游刘兴伯大自在亭",
        "id": "0b85329d-3622-41d4-a5b4-6f28fe8c7db0"
    },
    {
        "author": "戴复古",
        "paragraphs": [
            "东隠三年别，西风一纸书。",
            "逢人相问讯，念我独勤渠。",
            "游子司吾土，先人有弊庐。",
            "欲归归未得，妻子定何如。"
        ],
        "title": "客中寄家书并简季道姪",
        "id": "17510293-4ac4-48b3-b637-d6bac4e411df"
    },
    {
        "author": "戴复古",
        "paragraphs": [
            "独坐观星斗，一襟秋思长。",
            "天河司米价，太乙照时康。",
            "月浦孤帆过，风荷一路香。",
            "持杯问舟子，今夜宿谁乡。"
        ],
        "title": "舟中夜坐",
        "id": "3961bcff-1831-4917-a0c7-04c912911095"
    },
    {
        "author": "戴复古",
        "paragraphs": [
            "今日东园会，能为野客期。",
            "干坤一南北，花木几兴衰。",
            "亭舘经行地，欧苏无恙时。",
            "风流不可见，烟雨谩题诗。"
        ],
        "title": "淮东赵漕领客东园赵世卿賸谈近日诸公仆谓今日东园之会想像欧苏风流不可见",
        "id": "86b4b369-95e3-4568-94cf-810d9b3a3f4c"
    },
    {
        "author": "戴复古",
        "paragraphs": [
            "老貌非前日，清吟似旧时。",
            "已无藏酒妇，幸有读书儿。",
            "连岁修茅屋，三秋绕菊篱。",
            "寒儒有奇遇，太守为刊诗。"
        ],
        "title": "沈庄可号菊花山人即其所言",
        "id": "ea060bf0-89c0-44a0-a697-2a75f8171a3a"
    },
    {
        "author": "戴复古",
        "paragraphs": [
            "腊里春风转，埙箎一气和。",
            "劝翁新岁酒，唱我老人歌。",
            "一世声名重，四方书问多。",
            "章泉一泓水，思与海同波。"
        ],
        "title": "别章泉定庵二老人",
        "id": "e56ffa74-61ff-4b86-b3ad-7a0d73c8838e"
    },
    {
        "author": "戴复古",
        "paragraphs": [
            "腊雪随风下，蹇馿行路难。",
            "匆匆投邸舍，草草共杯盘。",
            "喜见丰年瑞，浑忘昨夜寒。",
            "儿童不解事，却作柳花看。"
        ],
        "tags": [
            "太湖"
        ],
        "title": "太湖县雪中简段子克知县",
        "id": "9e6f7838-56d7-452c-b73d-7e8e6dd2ae2c"
    },
    {
        "author": "戴复古",
        "paragraphs": [
            "田家茧栗犊，小小可怜生。",
            "未试一犂力，俄遭五鼎烹。",
            "朝来占食指，妙绝此杯羹。",
            "口腹为人累，终怀不忍情。"
        ],
        "title": "有烹犊延客者食之有感",
        "id": "91821ef6-0916-44b8-8098-876331a5b657"
    },
    {
        "author": "戴复古",
        "paragraphs": [
            "亭榭八九所，一筇随往还。",
            "四桥朱槛外，三径绿阴间。",
            "凿浅通流水，凭高见远山。",
            "琴堂判风月，一笑得双鬟。"
        ],
        "title": "萍乡县圃",
        "id": "200dc22d-09ce-4acb-a483-15ffe5536baf"
    },
    {
        "author": "戴复古",
        "paragraphs": [
            "两揆新当国，三边未解兵。",
            "吾君极勤俭，天下望升平。",
            "春雨随时下，福星连夜明。",
            "寒儒卜天意，对酒百忧轻。"
        ],
        "title": "书事",
        "id": "b4d8aedd-fadf-45a3-b4ca-7928eab7fb8c"
    },
    {
        "author": "戴复古",
        "paragraphs": [
            "昨闻曹两府，河上遇游仙。",
            "驻跸钱塘后，结庵庐阜边。",
            "焚香观御帖，洗盏酌神泉。",
            "鴈足传书日，伤心已百年。"
        ],
        "title": "同赵鼎臣游黄甫真人清虚庵",
        "id": "e55009aa-5f7f-4d11-8402-f466925b033a"
    },
    {
        "author": "戴复古",
        "paragraphs": [
            "兴废从谁问，云烟过眼空。",
            "吁嗟六朝事，想像半山翁。",
            "百景饶君咏，三杯许我同。",
            "登临无限意，多在夕阳中。"
        ],
        "title": "同曾景建金陵登览",
        "id": "8f691aa6-bc51-4b57-819f-93558105bf87"
    },
    {
        "author": "戴复古",
        "paragraphs": [
            "偶逢淮上客，急急问蕲黄。",
            "未语心先噎，低头泪已滂。",
            "五关人失守，残虏势非强。",
            "闻说许都统，提兵过武昌。"
        ],
        "title": "遇淮人问蕲黄之变哽噎泪下不能语许俊不解围乃提兵过武昌",
        "id": "658ad6f0-f75a-44a9-8ea8-1006201788b6"
    },
    {
        "author": "戴复古",
        "paragraphs": [
            "人材当世用，缓急敢辞难。",
            "身挟天威重，名惊贼胆寒。",
            "临机一著妙，入境众心安。",
            "闻已诛元恶，仍须问祸端。"
        ],
        "title": "寄姚楚州  其一",
        "id": "c4797359-7612-4463-a722-71c84ab6cb8c"
    },
    {
        "author": "戴复古",
        "paragraphs": [
            "庸将几误国，流民亦弄兵。",
            "康时仗豪杰，了事是功名。",
            "车马长淮路，貔貅细柳营。",
            "山阳还旧观，并使虏尘清。"
        ],
        "title": "寄姚楚州  其二",
        "id": "b003d9da-6194-4829-af5a-cb331b4b035c"
    },
    {
        "author": "戴复古",
        "paragraphs": [
            "行尽白云际，乘槎过水西。",
            "稻田秋后雀，茅舍午时鸡。",
            "野饭自不恶，村醪亦可携。",
            "闻钟欲投宿，何处是招提。"
        ],
        "title": "许介之约过清溪道上有成",
        "id": "153efc7a-6f97-4b2b-be59-373d7cfa3d44"
    },
    {
        "author": "戴复古",
        "paragraphs": [
            "君为郴桂客，听说道途难。",
            "不过神愁岭，须经鬼哭山。",
            "心平无险路，酒贱有欢颜。",
            "早作还乡计，高堂鹤发斑。"
        ],
        "title": "送张子孟",
        "id": "5b7d7aea-1101-46a7-a600-b0c08b66a6cb"
    },
    {
        "author": "戴复古",
        "paragraphs": [
            "笑傲南台上，东风吹鬓丝。",
            "眼明花在处，春好雨晴时。",
            "楼阁多临水，溪山可赋诗。",
            "留连无尽意，故遣酒行迟。"
        ],
        "title": "南丰县南台包敏道赵伯成同游",
        "id": "379efcc5-bbaa-4586-8f2a-45495335cd77"
    },
    {
        "author": "戴复古",
        "paragraphs": [
            "诗情满天地，客梦绕潇湘。",
            "何处桂花发，秋风昨夜香。",
            "登山犹矍铄，照水见昂藏。",
            "未了一生事，难禁两鬓霜。"
        ],
        "title": "长沙道上",
        "id": "9c4577ba-b644-4d00-a863-e99fe93ee591"
    },
    {
        "author": "戴复古",
        "paragraphs": [
            "草罢惜春赋，持杯亦鲜欢。",
            "簷楹双燕语，风雨百花残。",
            "小阁无聊坐，征衣不耐寒。",
            "地炉烧石炭，强把故书看。"
        ],
        "title": "萍乡客舍",
        "id": "c12c4ee4-cfe5-4e8a-861c-cea981879629"
    },
    {
        "author": "戴复古",
        "paragraphs": [
            "解后风尘底，周旋鞍马间。",
            "三杯送行色，一笑强开颜。",
            "夜宿煖汤市，晨炊冷水关。",
            "军前献筹策，第一守光山。"
        ],
        "tags": [
            "太湖"
        ],
        "title": "无为军界上遇太湖赵尉制府禀议",
        "id": "b1853cee-be28-4f3e-b8f3-b029f68989d6"
    },
    {
        "author": "戴复古",
        "paragraphs": [
            "今日病方起，君来喜可知。",
            "地炉烧榾柮，瓦釜煮犁祈。",
            "门外雪三尺，窗前梅数枝。",
            "野夫饥欲死，谁与办晨炊。"
        ],
        "title": "谭俊明雪中见访从而乞米",
        "id": "fc07a405-a139-448c-9ded-b3e91499474d"
    },
    {
        "author": "戴复古",
        "paragraphs": [
            "偶作榆溪客，还逢橘井仙。",
            "多才出人上，笑我老吟边。",
            "买锦囊诗卷，典衣供酒钱。",
            "竹林青眼叔，常说仲容贤。"
        ],
        "title": "新喻县苏晋叔相会",
        "id": "580a0c1a-2f34-47d1-9f98-8bf50f7d3dda"
    },
    {
        "author": "戴复古",
        "paragraphs": [
            "清淡守风节，当官若隠居。",
            "自称为漫尉，人道是迂儒。",
            "俸外无炊米，公余但读书。",
            "王门多贵戚，道眼视如无。"
        ],
        "title": "访陈与机县尉于湘潭下摄市  其一",
        "id": "80da14fd-28c5-4e0b-8ca8-150e1ba16672"
    },
    {
        "author": "戴复古",
        "paragraphs": [
            "买得南坡景，创成西尉司。",
            "宅幽连寺观，地广带亭池。",
            "能事事易了，役民民不知。",
            "题诗记颠末，政不假人碑。"
        ],
        "title": "访陈与机县尉于湘潭下摄市  其二",
        "id": "eca58d16-29c1-4e75-b10f-9253057df38d"
    },
    {
        "author": "戴复古",
        "paragraphs": [
            "吾里不识面，他乡喜见君。",
            "数朝相款曲，杯酒接慇。",
            "懃。",
            "清挹湘江水，笑开衡岳云。",
            "归心逐回鴈，转首叹离群。"
        ],
        "title": "访陈与机县尉于湘潭下摄市  其三",
        "id": "03ac488d-04ca-411d-af54-a1ad7d78a26e"
    },
    {
        "author": "戴复古",
        "paragraphs": [
            "俗物败佳兴，余非后汝期。",
            "既来迟一见，政恐错相疑。",
            "同访金仙老，因参玉板师。",
            "樽前有余暇，细读放翁诗。"
        ],
        "title": "访曾鲁叔有少嫌先从金仙假榻长老作笋供",
        "id": "d2500e19-ddd0-4a8a-a70c-1fa49c90c53e"
    },
    {
        "author": "戴复古",
        "paragraphs": [
            "桂林佳绝处，人道胜匡庐。",
            "山好石骨露，洞多巖腹虚。",
            "峥嵘势相敌，温厚气无余。",
            "可惜登临地，春风草木疎。"
        ],
        "tags": [
            "庐山"
        ],
        "title": "观静江山水呈陈鲁叟漕使  其一",
        "id": "bcbd75fe-e9f1-400b-aac8-0739e5507c40"
    },
    {
        "author": "戴复古",
        "paragraphs": [
            "昨者登梅岭，兹来入桂林。",
            "相从万里外，不负一生心。",
            "湖上千峰立，樽前十客吟。",
            "讥评到泉石，吾敢望知音。"
        ],
        "title": "观静江山水呈陈鲁叟漕使  其二",
        "id": "86812092-365d-461c-a87a-4136feab3b27"
    },
    {
        "author": "戴复古",
        "paragraphs": [
            "相对两山碧，春风摇绿篁。",
            "一巢云建造，三涧水宫商。",
            "谷口躬耕稼，盘中歌寿昌。",
            "桃花认行路，他日访刘郎。"
        ],
        "title": "昭武刘圻甫以㟳篁隠居图求诗",
        "id": "5ccc83f2-edce-4aa0-aba3-a6a2c7fc2410"
    },
    {
        "author": "戴复古",
        "paragraphs": [
            "暂作三衢客，寻僧出郭迟。",
            "适逢徐孺子，同访郑当时。",
            "诗集百家富，梅花几树奇。",
            "匆匆又行役，不见烂柯棋。"
        ],
        "title": "过三衢寻乡僧适遇爱山徐叔高同访郑监丞其家梅园甚佳选百家诗",
        "id": "e3ef4baf-f009-425c-8f6c-b50e83491a58"
    },
    {
        "author": "戴复古",
        "paragraphs": [
            "层台高几许，此即会稽图。",
            "一目空秦望，千峰压镜湖。",
            "云烟分境界，城郭限廉隅。",
            "他日传佳话，兰亭与此俱。"
        ],
        "title": "题赵庶可山台  其一",
        "id": "24cdbba0-dc11-4669-926c-0aea378c36b9"
    },
    {
        "author": "戴复古",
        "paragraphs": [
            "天造此一景，趋然阛阓间。",
            "坐分台上石，看尽越中山。",
            "松月照今古，樵风送往还。",
            "只愁轩冕出，闲却白云关。"
        ],
        "title": "题赵庶可山台  其二",
        "id": "a99c0c9c-0e27-42a6-900d-9fff0eda5efc"
    },
    {
        "author": "戴复古",
        "paragraphs": [
            "愁酌开怀酒，凉生破暑风。",
            "论交谈洒洒，告别恨匆匆。",
            "十里黄塘路，扁舟白发翁。",
            "多情今夜月，为我照吟篷。"
        ],
        "title": "董叔宏黄伯厚载酒黄塘送别",
        "id": "e7e6c376-5bbb-4976-b7ef-dd273f9c38b2"
    },
    {
        "author": "戴复古",
        "paragraphs": [
            "秋扇交情薄，儒衣行路难。",
            "纵怀千里志，也要一枝安。",
            "梦绕梅花帐，愁生苜蓿盘。",
            "从来食肉相，千万强加餐。"
        ],
        "title": "赠张季冶",
        "id": "0a39ee6d-95fc-4aa7-82ef-937a3e881735"
    },
    {
        "author": "戴复古",
        "paragraphs": [
            "客梦江湖远，穷居骨肉离。",
            "尺书无寄处，中夜不眠时。",
            "念尔衣裘薄，满怀风露悲。",
            "狂游断消息，深负竹林期。"
        ],
        "title": "姪淑远游不得书",
        "id": "2d090429-bdfe-4ad1-b577-14875d4067f0"
    },
    {
        "author": "戴复古",
        "paragraphs": [
            "畴昔交游密，暌违岁月多。",
            "石屏今老矣，梅屋病如何。",
            "世路生荆棘，家山足薜萝。",
            "共寻深处隠，此计莫蹉跎。"
        ],
        "title": "寄梅屋赵季防县尉",
        "id": "fcfe61fe-d783-4720-8bb6-fdac2ed60482"
    },
    {
        "author": "戴复古",
        "paragraphs": [
            "逐日愁闻雨，今朝喜遇晴。",
            "云开山献状，月出海生明。",
            "天地有常理，古今无限情。",
            "静中观世变，安得见河清。"
        ],
        "title": "雨后有感",
        "id": "4d5f583e-eef3-495f-8de6-fe6880af95ae"
    },
    {
        "author": "戴复古",
        "paragraphs": [
            "老去知无用，归来得自如。",
            "几年眠客舍，今日爱吾庐。",
            "处世无长策，闲时读故书。",
            "但能营一饱，浑莫问其余。"
        ],
        "title": "归来二首儿子创小楼以安老者  其一",
        "id": "1aee12a8-7240-44eb-895d-d25f3fb5ea80"
    },
    {
        "author": "戴复古",
        "paragraphs": [
            "破屋不可住，如何著老身。",
            "喜于乔木下，见此小楼新。",
            "山好如佳客，吾归作主人。",
            "摩挲双脚底，无复踏红尘。"
        ],
        "title": "归来二首儿子创小楼以安老者  其二",
        "id": "c8811887-da15-44e5-aa3b-1df58de3c1c1"
    },
    {
        "author": "戴复古",
        "paragraphs": [
            "绣斧离章贡，旋闻帅寿沙。",
            "先生方易节，客子已还家。",
            "别后仙凡隔，归来道路赊。",
            "秋风两行字，也胜寄梅花。"
        ],
        "title": "归后遣书问讯李敷文  其一",
        "id": "f9216eb8-07d7-4c4f-9e82-c6b7ec0b8797"
    },
    {
        "author": "戴复古",
        "paragraphs": [
            "身退谋家易，时危致主难。",
            "才能今管乐，人物旧张韩。",
            "吾国日以小，边疆风正寒。",
            "平生倚天剑，终待斩楼兰。"
        ],
        "title": "归后遣书问讯李敷文  其二",
        "id": "8b851a55-2aa2-4d43-8f18-e1f9b10f6c5d"
    },
    {
        "author": "戴复古",
        "paragraphs": [
            "闻说营新第，无从贺落成。",
            "门庭山水色，楼阁管絃声。",
            "海内二三杰，胸中十万兵。",
            "宁为一区计，不使九州平。"
        ],
        "title": "归后遣书问讯李敷文  其三",
        "id": "a8f16d76-22d4-4ae3-9c02-00a5d20dfdb1"
    },
    {
        "author": "戴复古",
        "paragraphs": [
            "忆作南州客，归来东海滨。",
            "尚怀忧世志，忍说在家贫。",
            "老作山林计，梦随车马尘。",
            "鬰孤台上月，无复照诗人。"
        ],
        "title": "归后遣书问讯李敷文  其四",
        "id": "10d661b6-ae23-476a-bcc1-5e9aa11bc6d6"
    },
    {
        "author": "戴复古",
        "paragraphs": [
            "夏闰得秋早，雨多宜岁丰。",
            "今朝上东阁，昨夜已西风。",
            "田野一饱外，干坤万感中。",
            "传闻招战士，人尚说和戎。"
        ],
        "title": "醉眠梦中得夏闰得秋早雨多宜岁丰一联起来西风悲人且闻边事",
        "id": "a8fbbe0e-f083-4265-bb2d-6368c47cab7d"
    },
    {
        "author": "戴复古",
        "paragraphs": [
            "有母身长健，无营家自丰。",
            "林塘孝子宅，诗礼古人风。",
            "垅亩秋成后，弟兄和气中。",
            "时闻有佳话，常欲访王戎。"
        ],
        "title": "姪孙仲晦亦龙和前诗甚佳其家有林塘之胜兄弟和睦日以奉亲为乐用此韵以美之",
        "id": "b5c19a91-d9b9-403a-a09c-1f0d1a7bdd77"
    },
    {
        "author": "戴复古",
        "paragraphs": [
            "海曲荒凉地，吟边蹭蹬身。",
            "时危法当隠，年老惯居贫。",
            "俗客苦恋坐，小孙痴弄人。",
            "等闲成一笑，不觉把杯频。"
        ],
        "title": "一笑",
        "id": "1f4078c4-6b10-4157-8d57-854381f6ac94"
    },
    {
        "author": "戴复古",
        "paragraphs": [
            "久坐图书府，方登著作庭。",
            "人知才可敬，公以德为馨。",
            "议论参诸老，文章本六经。",
            "省中相别后，夜夜望奎星。"
        ],
        "title": "寄赵茂实大著二首  其一",
        "id": "66874a24-5a76-450c-9582-914df3c491e5"
    },
    {
        "author": "戴复古",
        "paragraphs": [
            "词臣工笔墨，亦足致功勋。",
            "细草平戎策，兼为谕蜀文。",
            "一言关治乱，千载有知闻。",
            "应笑垂纶叟，愁吟对海云。"
        ],
        "title": "寄赵茂实大著二首  其二",
        "id": "ec05da18-7cc1-4023-9bd8-739357da20d6"
    },
    {
        "author": "戴复古",
        "paragraphs": [
            "祭酒家风重，民曹官职卑。",
            "公勤为己任，清白取人知。",
            "腊月三山雪，梅花一路诗。",
            "旧时来往处，今有梦相随。"
        ],
        "title": "送彭司户之官三山",
        "id": "6e11874f-3d9c-4305-9553-6119246b41ad"
    },
    {
        "author": "戴复古",
        "paragraphs": [
            "子去寻名胜，何惭著布衣。",
            "出门知所乡，在旅亦如归。",
            "道谊无穷达，文章有是非。",
            "寄声陈与赵，相赏莫相违。"
        ],
        "title": "送姪孙汝白往东嘉问讯陈叔方诸丈",
        "id": "6144a854-879e-4384-8bc0-a6406787e6ca"
    },
    {
        "author": "戴复古",
        "paragraphs": [
            "谦甫多才思，存之重谊襟。",
            "一书愁话别，千里梦相寻。",
            "南浦扁舟上，东湖万柳阴。",
            "旧时行乐处，何事不关心。"
        ],
        "title": "寄南昌故人黄存之宋谦甫二首  其一",
        "id": "0ba1b98f-35ba-4526-9eef-33a184871eeb"
    },
    {
        "author": "戴复古",
        "paragraphs": [
            "久客归来后，家如旧日贫。",
            "青山何处隠，白发也愁人。",
            "畎亩一生事，干坤百病身。",
            "时无嵇吕驾，相忆莫相亲。"
        ],
        "title": "寄南昌故人黄存之宋谦甫二首  其二",
        "id": "6488d23a-c716-48b9-b2d8-2d537762db57"
    },
    {
        "author": "戴复古",
        "paragraphs": [
            "表表魁梧相，面如田字方。",
            "早宜朝玉陛，犹自绾铜章。",
            "上挹叶丞相，近瞻商侍郎。",
            "风流接前辈，偃室有辉光。"
        ],
        "title": "送赵安仁之官上虞二首  其一",
        "id": "dee2a45e-98ec-4304-ba90-12e97aec206b"
    },
    {
        "author": "戴复古",
        "paragraphs": [
            "远庵家学在，持此去为官。",
            "冰雪吾身白，风霜吏胆寒。",
            "一心毋妄用，百姓自相安。",
            "贤者妙为政，谁言宰剧难。"
        ],
        "title": "送赵安仁之官上虞二首  其二",
        "id": "431912d2-78e0-44de-a6af-3888d36a1697"
    },
    {
        "author": "戴复古",
        "paragraphs": [
            "秋风梧叶雨，衮衮送秋凉。",
            "一气四时转，几人双鬓苍。",
            "旧游如说梦，久客乍还乡。",
            "欲作安居计，生涯尚渺茫。"
        ],
        "title": "秋日",
        "id": "f9f529b1-98a7-4275-b0ea-535c28254712"
    },
    {
        "author": "戴复古",
        "paragraphs": [
            "秋来常日雨，雨霁忽秋深。",
            "鹤换一身雪，花开满树金。",
            "三杯动情性，一笑付园林。",
            "莫怪先归去，衰翁薄疾侵。"
        ],
        "title": "君玉同访岂潜饮间君度曼卿不约而至鹤方换翎羽出舞于桂花之下不可无语",
        "id": "bc734c93-cd61-43f5-ab7b-d50d8f44b957"
    },
    {
        "author": "戴复古",
        "paragraphs": [
            "贤愚不同道，用舍要知机。",
            "涉世有臧否，倚楼无是非。",
            "鸦分枯树立，鴈逐断云飞。",
            "朝暮寻常事，何须叹落晖。"
        ],
        "title": "倚楼",
        "id": "2f367e54-973e-4886-ad76-21ef4dfd5151"
    },
    {
        "author": "戴复古",
        "paragraphs": [
            "造化人难测，寒时暖似春。",
            "蛟龙冬不蛰，雷电夜惊人。",
            "四海疮痍甚，三边战伐频。",
            "静中观气数，愁杀草茅臣。"
        ],
        "title": "戊戌冬",
        "id": "86cd0458-d52c-4850-a4c8-95547b7de04f"
    },
    {
        "author": "戴复古",
        "paragraphs": [
            "好山横远碧，平野带林塘。",
            "四望耕桑地，几年云水乡。",
            "海天龙上下，秋日鹤翶翔。",
            "覩物忽有感，无心住草堂。"
        ],
        "title": "题姪孙岂潜家平远图",
        "id": "3e176f5e-97eb-4347-973a-a02712ba7c7c"
    },
    {
        "author": "戴复古",
        "paragraphs": [
            "海近朝曦赫，山明宿雾消。",
            "紫云萦碧落，白鹭点青苗。",
            "避暑轩亭爽，凭虚眼界遥。",
            "时来一登眺，初不待招邀。"
        ],
        "title": "夏日续题",
        "id": "a0c1cbf7-a757-417f-b8ed-aa57c47bb391"
    },
    {
        "author": "戴复古",
        "paragraphs": [
            "寄声黄与宋，书去望书还。",
            "别后交情在，年来世路艰。",
            "吾思蹈东海，君合隠西山。",
            "诗卷勤收拾，留名天地间。"
        ],
        "title": "因风再寄南昌故人兼简王帅子文  其一",
        "id": "f7bf0868-3e38-4c7b-a167-e83052ea8e07"
    },
    {
        "author": "戴复古",
        "paragraphs": [
            "江湖归亦好，朋友恨相疎。",
            "倏作三年别，才通一纸书。",
            "诗盟谁是主，世道正愁予。",
            "若见王都督，烦君问起居。"
        ],
        "title": "因风再寄南昌故人兼简王帅子文  其二",
        "id": "607680af-086f-4699-b3c6-e0ec9b50bfcd"
    },
    {
        "author": "戴复古",
        "paragraphs": [
            "檥棹河梁畔，推篷得句新。",
            "云为山态度，水借月精神。",
            "密树藏飞翮，平波见跃鳞。",
            "饥年村落底，也有醉归人。"
        ],
        "title": "舟中",
        "id": "898f74d8-68bf-4bdc-8d3e-59b4e3fcd304"
    },
    {
        "author": "戴复古",
        "paragraphs": [
            "岁月频看镜，功名一据鞍。",
            "勿言行路恶，有志恋家难。",
            "芳草客程远，落花春夜寒。",
            "江湖旧时梦，相逐到长安。"
        ],
        "title": "送晓山夏肯甫入京",
        "id": "db56c228-7a02-45f6-ac63-1a6a994438e7"
    },
    {
        "author": "戴复古",
        "paragraphs": [
            "日月易流转，一年仍一年。",
            "身从忧患老，事逐岁时迁。",
            "白首未闻道，清贫不愧天。",
            "寒林松柏瘦，花柳又春妍。"
        ],
        "title": "辛丑岁暮三首  其一",
        "id": "06aa3543-30f6-4ea2-965f-ab455f94ad55"
    },
    {
        "author": "戴复古",
        "paragraphs": [
            "腊尽无多日，吾生有几年。",
            "老于人事懒，贫觉世情偏。",
            "独枕江湖梦，闭门风雪天。",
            "三杯动诗兴，得句落梅边。"
        ],
        "title": "辛丑岁暮三首  其二",
        "id": "9f88d199-56e3-4ca1-9abf-2d26dc4b6ab2"
    },
    {
        "author": "戴复古",
        "paragraphs": [
            "意气久凋落，形模老可憎。",
            "能扶双病脚，頼有一枯藤。",
            "世味淡如水，吾心达似僧。",
            "明朝今日事，一任运腾腾。"
        ],
        "title": "辛丑岁暮三首  其三",
        "id": "79228036-2a09-4190-b553-f0c455ebb695"
    },
    {
        "author": "戴复古",
        "paragraphs": [
            "小畦寻丈许，凿壁置柴扉。",
            "雨后菜虫死，秋来花蝶稀。",
            "插篱新种菊，抱瓮已忘机。",
            "俗客忽相访，妨人洗布衣。"
        ],
        "title": "小畦",
        "id": "d6a0cd58-d9d3-45d9-8c74-a7927857c5b2"
    },
    {
        "author": "戴复古",
        "paragraphs": [
            "浩浩海风劲，滔滔河水浑。",
            "古人皆去世，乔木自当门。",
            "族党诸孙盛，吾宗一线存。",
            "兴衰知有数，心事与谁论。"
        ],
        "title": "有感",
        "id": "2120cc28-84d0-400b-bdf5-6ff68ab63997"
    },
    {
        "author": "戴复古",
        "paragraphs": [
            "识面者无数，论交要有缘。",
            "未闻苍玉佩，先枉碧云篇。",
            "采凤腾诗笔，持螯泛酒船。",
            "山阴或乘兴，何待菊花天。"
        ],
        "title": "次韵陈叔强见寄  其一",
        "id": "dbbab660-117f-4a91-923e-be0c6ab18f3c"
    },
    {
        "author": "戴复古",
        "paragraphs": [
            "穷通元有命，富贵柰无缘。",
            "对此黄梅雨，歌君白雪篇。",
            "风生三尺剑，梦逐五湖船。",
            "白首成何事，归来敢问天。"
        ],
        "title": "次韵陈叔强见寄  其二",
        "id": "cbd433a9-6120-4d50-bd49-01f345622cee"
    },
    {
        "author": "戴复古",
        "paragraphs": [
            "万物久如渴，三冬一向晴。",
            "时无腊雪下，夜有瑞雷鸣。",
            "休咎占天意，悲欢见物情。",
            "山禽何所感，烂熳作春声。"
        ],
        "title": "一冬无雨雪而有雷",
        "id": "62e934d0-48b5-4d82-be5f-b8dfafa6cdd2"
    },
    {
        "author": "戴复古",
        "paragraphs": [
            "衣冠拜元日，樽俎对芳辰。",
            "上下二百位，尊卑五世人。",
            "排门乔木古，照水早梅春。",
            "寒事将消歇，风光又一新。"
        ],
        "title": "岁旦族党会拜",
        "id": "403297c8-825f-46e4-a4e0-bb63e9de9d0e"
    },
    {
        "author": "戴复古",
        "paragraphs": [
            "今时古君子，玉立众人间。",
            "再世黄叔度，三生元鲁山。",
            "把麾浑细事，忧国欲愁颜。",
            "恨不频相见，空书谩往还。"
        ],
        "title": "寄节斋陈叔方寺丞",
        "id": "b1114bf0-9ef7-4cb7-96b3-493cbfaddced"
    },
    {
        "author": "戴复古",
        "paragraphs": [
            "结屋邻苍海，开门面翠屏。",
            "堂前萱草绿，寿母鬓丝青。",
            "礼乐陈罇俎，诗书立户庭。",
            "一时勤卜筑，百世享康宁。"
        ],
        "title": "姪孙子渊新居落成二首  其一",
        "id": "5133bc77-acd6-4867-805c-41cf998e527f"
    },
    {
        "author": "戴复古",
        "paragraphs": [
            "一区扬子宅，中有读书堂。",
            "早觉儒风好，兼看野趣长。",
            "籓篱带花竹，里巷接农桑。",
            "安得茅三架，为邻住汝傍。"
        ],
        "title": "姪孙子渊新居落成二首  其二",
        "id": "35d37ff8-6301-4892-9f4b-da34061fe628"
    },
    {
        "author": "戴复古",
        "paragraphs": [
            "有酒何孤我，因花赋恼公。",
            "可怜秋鬓白，羞见牡丹红。",
            "海上盟鸥客，人间失马翁。",
            "不知衰病后，禁得几春风。"
        ],
        "title": "子渊送牡丹",
        "id": "596a25e6-bad9-4f21-8ee0-f78fa4502ae7"
    },
    {
        "author": "戴复古",
        "paragraphs": [
            "天族文章士，会稽山水州。",
            "地灵钟秀异，人物信风流。",
            "要自用卿法，如何与妇谋。",
            "功名须早计，莫为海云留。"
        ],
        "title": "寄山台赵庶可二首  其一",
        "id": "783f526a-3ab5-4e73-9a9f-5cb422358625"
    },
    {
        "author": "戴复古",
        "paragraphs": [
            "顷上山台谒，临行辱赠诗。",
            "相思寸心在，莫讶尺书迟。",
            "好月登楼夜，清秋落木时。",
            "见君花萼集，梦到谢公池。"
        ],
        "title": "寄山台赵庶可二首  其二",
        "id": "92231fb6-0eb0-4dad-9f43-bfe95df203fe"
    },
    {
        "author": "戴复古",
        "paragraphs": [
            "春来涉几日，又到落花时。",
            "老面羞看镜，愁怀强作诗。",
            "雨墙蜗篆古，风树鸟巢危。",
            "有客适相过，樽前一局棋。"
        ],
        "title": "晚春",
        "id": "9f089f05-35a7-45ed-8172-ae23e8110e62"
    },
    {
        "author": "戴复古",
        "paragraphs": [
            "阴极一阳转，君家气数回。",
            "试看庭竹上，新有凤雏来。",
            "端的传书种，分明是福胎。",
            "三朝食牛气，端不类婴孩。"
        ],
        "title": "姪孙景文多女贺其得雄",
        "id": "29f2efdd-2307-4b77-b2dd-026c46503cb6"
    },
    {
        "author": "戴复古",
        "paragraphs": [
            "扁舟到溪上，移杖即行吟。",
            "问麦雨多少，探梅春浅深。",
            "古屏今日景，脩竹旧时阴。",
            "畴昔同游者，遗踪何处寻。"
        ],
        "title": "屏上怀黄伯高兄弟",
        "id": "714a8500-f31a-4302-9206-938ce1c5f368"
    },
    {
        "author": "戴复古",
        "paragraphs": [
            "四野萧条甚，百年无此荒。",
            "早禾遭夏旱，晚稻被虫伤。",
            "富室无储粟，农家已绝粮。",
            "逢人相告语，生理尚茫茫。"
        ],
        "title": "嘉熙己亥大旱荒庚子夏麦熟  其一",
        "id": "5471846d-a620-4ef8-a607-9822ea2fe7bd"
    },
    {
        "author": "戴复古",
        "paragraphs": [
            "旱潦并为虐，三农哭岁饥。",
            "当秋谷价贵，出广米船稀。",
            "救死知吾拙，谋生恐计非。",
            "固穷君子事，办采北山薇。"
        ],
        "title": "嘉熙己亥大旱荒庚子夏麦熟  其二",
        "id": "3beb290f-b0c2-4fdd-a9cf-55072fe0822e"
    },
    {
        "author": "戴复古",
        "paragraphs": [
            "饿喙偏生事，空言不疗饥。",
            "谁知岁丰歉，实系国安危。",
            "世变到极处，人心无藉时。",
            "客来谈盗贼，相对各愁眉。"
        ],
        "title": "嘉熙己亥大旱荒庚子夏麦熟  其三",
        "id": "ea3e924d-659b-45f2-91dc-be337716844f"
    },
    {
        "author": "戴复古",
        "paragraphs": [
            "琐琐饥年事，骎骎谷价高。",
            "人将委沟壑，谁肯发仓厫。",
            "涸沼鱼枯死，荒村犬饿号。",
            "与人同一饱，安得米千艘。"
        ],
        "title": "嘉熙己亥大旱荒庚子夏麦熟  其四",
        "id": "72b3499b-7118-4799-833a-fdd2732ee43b"
    },
    {
        "author": "戴复古",
        "paragraphs": [
            "濒海数十里，饥民及万家。",
            "雨多忧坏麦，春好忍看花。",
            "凿浅疏田水，占晴视晚霞。",
            "老农如鬼瘦，不住作生涯。"
        ],
        "title": "嘉熙己亥大旱荒庚子夏麦熟  其五",
        "id": "efddbb9f-b9de-4a98-b0d8-8efd281a8d8f"
    },
    {
        "author": "戴复古",
        "paragraphs": [
            "积雨喜新霁，山禽亦好音。",
            "白云开旷野，红日照高林。",
            "歉岁地惜宝，惠民天用心。",
            "君看大麦熟，颗颗是黄金。"
        ],
        "title": "嘉熙己亥大旱荒庚子夏麦熟  其六",
        "id": "8a0eb94f-e956-4a64-a711-b634702fc1e4"
    },
    {
        "author": "戴复古",
        "paragraphs": [
            "岁歉家家窘，时危事事难。",
            "出门如有碍，对酒亦无欢。",
            "杨柳含春思，梅花耐岁寒。",
            "少须天意转，谷熟万民安。"
        ],
        "title": "人不聊生梅柳早有春意",
        "id": "03f67d5d-b20c-4064-8aba-13c83c62ff53"
    },
    {
        "author": "戴复古",
        "paragraphs": [
            "正月彗星出，连年旱魃兴。",
            "自应多变故，何可望丰登。",
            "孰有回天力，谁怀济世能。",
            "嫠居不卹纬，忧国瘦崚嶒。"
        ],
        "title": "庚子荐饥  其一",
        "id": "0f12f2bf-e8ee-4654-86f7-6a3b0a58115d"
    },
    {
        "author": "戴复古",
        "paragraphs": [
            "连岁遭饥馑，民间气索然。",
            "十家九不爨，升米百余钱。",
            "凛凛饥寒地，萧萧风雪天。",
            "人无告急处，闭户抱愁眠。"
        ],
        "title": "庚子荐饥  其二",
        "id": "b2b5e755-72ba-433e-93eb-7edffd87fc1f"
    },
    {
        "author": "戴复古",
        "paragraphs": [
            "饿走抛家舍，从横死路岐。",
            "有天不雨粟，无地可埋尸。",
            "劫数惨如此，吾曹忍见之。",
            "官司行赈卹，不过是文移。"
        ],
        "title": "庚子荐饥  其三",
        "id": "54f46a34-ce00-4fbf-b884-f751293b701d"
    },
    {
        "author": "戴复古",
        "paragraphs": [
            "乘时皆闭粜，有谷贵如金。",
            "寒士糟糠腹，豪民铁石心。",
            "可怜饥欲死，那更病相侵。",
            "到处闻愁叹，伤时泪满襟。"
        ],
        "title": "庚子荐饥  其四",
        "id": "97d84137-0e6f-4974-a01e-570ea544bc5c"
    },
    {
        "author": "戴复古",
        "paragraphs": [
            "杵臼成虚设，蛛丝网釜鬵。",
            "啼饥食草木，啸聚斫山林。",
            "人语无生意，鸟啼空好音。",
            "休言谷价贵，菜亦贵如金。"
        ],
        "title": "庚子荐饥  其五",
        "id": "38ec6d89-8f0f-49ae-8395-20eab3ddf886"
    },
    {
        "author": "戴复古",
        "paragraphs": [
            "去岁未为歉，今年始是凶。",
            "谷高三倍价，人到十分穷。",
            "险淅矛头菜，愁闻饭后钟。",
            "新来慰心处，陇麦早芃芃。"
        ],
        "title": "庚子荐饥  其六",
        "id": "ce067b87-0827-4a95-ad5a-61605a4feadd"
    },
    {
        "author": "戴复古",
        "paragraphs": [
            "舍我白甆椀，把君金屈巵。",
            "判为元日醉，共赋早春诗。",
            "冰泮鱼龙起，花开蜂蝶知。",
            "为子扶病脚，頼有古藤枝。"
        ],
        "title": "壬寅岁旦景明子渊君玉携酒与诗为寿次韵",
        "id": "a4879073-e1fd-4805-b864-1290e12a848a"
    },
    {
        "author": "戴复古",
        "paragraphs": [
            "今朝当社日，明日是花朝。",
            "佳节唯宜饮，东池适见招。",
            "绿深杨柳重，红透海棠娇。",
            "自笑鬓边雪，多年不肯消。"
        ],
        "title": "花朝姪孙子固家小集",
        "id": "2b7debf2-1e7c-4d9e-b005-d2bc47378697"
    },
    {
        "author": "戴复古",
        "paragraphs": [
            "风雨不相贷，繁华能几时。",
            "才歌喜晴赋，又作惜春诗。",
            "压架酴醾老，翻阶芍药迟。",
            "无花何足算，有酒且相期。"
        ],
        "title": "次韵君玉春日",
        "id": "f0e7451b-fdae-45fb-bf2c-0f2e7b14829e"
    },
    {
        "author": "戴复古",
        "paragraphs": [
            "懒不脩书札，将诗问起居。",
            "升沉元自异，故旧忍相疎。",
            "学术有余用，班行不次除。",
            "功名付公等，世道莫愁予。"
        ],
        "title": "代书寄韩履善右司赵庶可寺簿  其一",
        "id": "f6f5dd95-e51c-4dd7-aff2-7116e9bfd313"
    },
    {
        "author": "戴复古",
        "paragraphs": [
            "涉世几三折，行年近八旬。",
            "江湖倦游客，天地苦吟身。",
            "白发可怜老，青云多故人。",
            "东风虽有力，朽木不逢春。"
        ],
        "title": "代书寄韩履善右司赵庶可寺簿  其二",
        "id": "ebd934d2-f14a-4cd0-ab2d-077c48606c77"
    },
    {
        "author": "戴复古",
        "paragraphs": [
            "闭户生涯薄，忧时念虑长。",
            "老犹思汗漫，贫已在膏肓。",
            "弱柳饶春色，幽兰抱国香。",
            "穷通安我命，一笑且持觞。"
        ],
        "title": "代书寄韩履善右司赵庶可寺簿  其三",
        "id": "0a381d6c-f36f-46b9-944e-5ec054b9ba78"
    },
    {
        "author": "戴复古",
        "paragraphs": [
            "酒醒兴未已，诗成吟不休。",
            "一凉风满座，半夜月明楼。",
            "老骥思千里，飞鸿阅九州。",
            "故人何处在，谁作置书邮。"
        ],
        "title": "月夜怀董叔宏闻其入京未得振",
        "id": "fb9d476d-c0e1-43e3-9794-4ba3d34d6424"
    },
    {
        "author": "戴复古",
        "paragraphs": [
            "嚣尘不到眼，潇洒似僧家。",
            "风月三千首，图书四十车。",
            "绿垂当户柳，红映隔墙花。",
            "好读天台赋，登楼咏落霞。"
        ],
        "title": "梦中题林逢吉轩壁觉来全篇可读天明忘了落句",
        "id": "8969adf8-d0c3-455d-91d2-f324511d4627"
    },
    {
        "author": "戴复古",
        "paragraphs": [
            "逼仄人间世，思从造物游。",
            "君方倚西阁，吾亦上东楼。",
            "挹彼千峰秀，森然万象秋。",
            "相看成二老，更有几年留。"
        ],
        "title": "姪孙子直家有西阁吾有东楼相望秋来景物佳甚",
        "id": "a07d1ca3-ecb2-4db3-9e17-7bba7db710a1"
    },
    {
        "author": "戴复古",
        "paragraphs": [
            "自有此山在，无人作此游。",
            "气吞云海浪，笑撼玉峰秋。",
            "开辟几百载，登临第一筹。",
            "诸郎莫高兴，刻石记风流。"
        ],
        "title": "诸姪孙登白峰观海上一景",
        "id": "d8972834-4ce7-4ffa-b9ca-35f7e1f09df5"
    },
    {
        "author": "戴复古",
        "paragraphs": [
            "山鸟怪儒衣，游山我亦痴。",
            "叫云云不应，问水水相知。",
            "俗物刺人眼，春风发我诗。",
            "噪簷鸦鹊喜，主簿有来期。"
        ],
        "title": "鴈山罗汉寺省王总干之墓待和甫主簿之来",
        "id": "28b37114-f679-4410-9d8f-5e95e6cf96d0"
    },
    {
        "author": "戴复古",
        "paragraphs": [
            "鴈去荡犹在，龙居山亦灵。",
            "高峰穿碧落，虚谷吸沧溟。",
            "愁见僧头白，喜逢君眼青。",
            "灯前闻妙语，字字摘天星。"
        ],
        "title": "解后乐清主簿姜昌龄一见如平生欢同宿能仁",
        "id": "0037b12d-f845-4333-b65f-639ce76111f4"
    },
    {
        "author": "戴复古",
        "paragraphs": [
            "此地古无闻，谁封万石君。",
            "山林才整整，来往早纷纷。",
            "两派龙湫水，千峰鴈荡云。",
            "东西十八寺，纪载欠碑文。"
        ],
        "title": "鴈山总题此山本朝方显  其一",
        "id": "7a70e91d-1f7a-4d3a-aedb-6c93434f9dfc"
    },
    {
        "author": "戴复古",
        "paragraphs": [
            "几山兼几水，更有几烟霞。",
            "不立僊人宅，都为释氏家。",
            "宾秋多少鴈，报晓一双鸦。",
            "有此山林胜，如何在海涯。"
        ],
        "title": "鴈山总题此山本朝方显  其二",
        "id": "09e2de20-7586-4cd6-b5a7-f17631e3c2e9"
    },
    {
        "author": "戴复古",
        "paragraphs": [
            "我本江湖客，来观鴈荡奇。",
            "脚穿灵运履，口诵贯休诗。",
            "景物与心会，山灵莫我知。",
            "白云迷去路，临水坐多时。"
        ],
        "title": "会心",
        "id": "9cd06a59-e1c3-4e05-a45b-35b2067e8001"
    },
    {
        "author": "戴复古",
        "paragraphs": [
            "百丈云巖上，神龙噀水飞。",
            "四时作风雨，万斛泻珠玑。",
            "不可形容处，无穷造化机。",
            "非他瀑布比，对此欲忘归。"
        ],
        "title": "大龙湫",
        "id": "e493859c-3ca7-4744-95dc-93ab38040ed5"
    },
    {
        "author": "戴复古",
        "paragraphs": [
            "骇见二灵景，山林体势豪。",
            "插空天柱壮，障日石屏高。",
            "览胜苦不足，登危不惮劳。",
            "白云飞动处，绝壁走猿猱。"
        ],
        "title": "灵峰灵巖有天柱石屏之胜自昔号二灵",
        "id": "6965751c-9714-47c8-87fd-f0f2b8e951a1"
    },
    {
        "author": "戴复古",
        "paragraphs": [
            "林峦相掩映，巖谷独玲珑。",
            "下置维摩室，上通龙伯宫。",
            "灵珠四时雨，秋水一帘风。",
            "甚欲观新月，山高脚力穷。"
        ],
        "title": "净明",
        "id": "31c83931-7cb6-49b2-9cab-c691a0f5f1c5"
    },
    {
        "author": "戴复古",
        "paragraphs": [
            "每事再思过，参之以古今。",
            "唯求合天理，毋妄用吾心。",
            "和气生琴室，清风动竹林。",
            "所居虽近市，不许市尘侵。"
        ],
        "title": "题胡立方思斋",
        "id": "a7c82bd1-94e5-4bdd-9453-d505232660d6"
    },
    {
        "author": "戴复古",
        "paragraphs": [
            "为学日不足，毋劳课近功。",
            "声名垂不朽，文字用无穷。",
            "草色朝朝碧，桃花岁岁红。",
            "一机长运转，造物与人同。"
        ],
        "title": "张子明索赋永斋诗诺之久矣杜撰四十字以还冷债",
        "id": "4570214c-96c1-4c3b-aea3-7aff744e387c"
    },
    {
        "author": "戴复古",
        "paragraphs": [
            "闻说沙溪上，分明似渭川。",
            "重山照华屋，万竹遶清泉。",
            "遣餽知相忆，登门未有缘。",
            "一楼先月景，想像在吟边。"
        ],
        "title": "谢项子宜帅干遣馈",
        "id": "3aaa8d4f-a194-4651-a49b-09bfd8cdd5a3"
    },
    {
        "author": "戴复古",
        "paragraphs": [
            "吾宗有东野，诗律颇留心。",
            "不学晚唐体，曾闻大雅音。",
            "霜空孤鹤唳，云洞老龙吟。",
            "群噪无才思，昏鸦自满林。"
        ],
        "title": "姪孙昺以东野农歌一编来细读足以起予七言有汲水灌花私雨露临池叠石幻溪山草欺兰瘦能香否杏笑梅残柰俗何似此两联皆自出新意自可传世然言语之工又未足多其体格纯正气象和平为可喜余非谀言自有识者因题其卷末以归之",
        "id": "05a02a67-d586-4be2-98e9-c9f28ebe9f71"
    },
    {
        "author": "戴复古",
        "paragraphs": [
            "览镜忽有感，谁能写我真。",
            "崚嶒:忍饥面，蹭蹬苦吟身。",
            "风叶飘零夜，雨花狼藉春。",
            "相过慰牢落，吾族有诗人。"
        ],
        "title": "风雨无憀中览镜有感作小诗未有断句适两姪孙携诗卷来",
        "id": "a4bb5eb0-de2e-42dc-963c-e09f67831ea8"
    },
    {
        "author": "戴复古",
        "paragraphs": [
            "吾年几八十，暮景不胜斜。",
            "老鹤犹能语，枯梅强作花。",
            "一心为死计，无意问生涯。",
            "有酒时相过，东隣八九家。"
        ],
        "title": "岁暮书怀寄林玉溪  其一",
        "id": "47025e87-4a18-4fb4-b918-bbcad94a6a66"
    },
    {
        "author": "戴复古",
        "paragraphs": [
            "笑共梅花语，穷难与命争。",
            "人皆居燠舘，我独堕寒坑。",
            "假合非吾道，幽栖了此生。",
            "门墙元自静，群小莫从横。"
        ],
        "title": "岁暮书怀寄林玉溪  其二",
        "id": "2c85b811-4b08-4d84-a5b8-e9de78e5bdbc"
    },
    {
        "author": "戴复古",
        "paragraphs": [
            "衮衮日不暇，看看岁又徂。",
            "一生赋茅屋，几度换桃符。",
            "天肯容吾老，人皆笑我迂。",
            "玉溪何所见，时复问诗癯。"
        ],
        "title": "岁暮书怀寄林玉溪  其三",
        "id": "7575a0b5-3758-4106-8ac3-1cb39839facd"
    },
    {
        "author": "戴复古",
        "paragraphs": [
            "今夕知何夕，满堂灯烛光。",
            "杜陵分岁了，贾岛祭诗忙。",
            "横笛梅花老，传杯柏叶香。",
            "明朝贺元日，政恐雨相妨。"
        ],
        "title": "壬寅除夜",
        "id": "ea4756b8-d830-4dc3-aad2-0439871f1759"
    },
    {
        "author": "戴复古",
        "paragraphs": [
            "淳祐第三载，正朝把一杯。",
            "老夫真是病，贺客不须来。",
            "择日脩茅屋，当春觅柳栽。",
            "新年莫多事，且放好怀开。"
        ],
        "title": "癸卯岁旦",
        "id": "efeeaea6-abf2-4257-a876-2ef652a317cc"
    },
    {
        "author": "戴复古",
        "paragraphs": [
            "一晴良可喜，始觉好新年。",
            "绿涨春前水，青开雨后天。",
            "看花吾老矣，把酒兴悠然。",
            "病脚妨行乐，三杯归醉眠。"
        ],
        "title": "新年多雨一日晴色可喜",
        "id": "e5439e47-5c00-40ce-b5f1-a552f52dfafe"
    },
    {
        "author": "戴复古",
        "paragraphs": [
            "邦计伤虚耗，边民苦乱离。",
            "诸公事缄默，三学论安危。",
            "灾异天垂戒，脩为国可医。",
            "传闻上元夜，绝似太平时。"
        ],
        "title": "读三学士人论事三书  其一",
        "id": "6c0c67cb-2634-4834-a05b-72ecb387bca1"
    },
    {
        "author": "戴复古",
        "paragraphs": [
            "黄屋见闻远，朱门富贵忙。",
            "屠沽思报国，樵牧解谈王。",
            "能转祸为福，毋令圣作狂。",
            "草茅垂白叟，尚拟见时康。"
        ],
        "title": "读三学士人论事三书  其二",
        "id": "f742ab81-cbba-442f-8e25-29f59fd6cf02"
    },
    {
        "author": "戴复古",
        "paragraphs": [
            "闻说北风凛，其然其不然。",
            "新除策应使，急点守江船。",
            "设险浑无地，扶危頼有天。",
            "吾皇自神武，北伐美周宣。"
        ],
        "title": "六月三日闻王鉴除殿前都虞候孟枢除夔路策应大使时制司籍定渔船守江甚急",
        "id": "89713a42-fc63-4fa2-8c71-ef269f86b8ff"
    },
    {
        "author": "戴复古",
        "paragraphs": [
            "一身供世用，六月赴官忙。",
            "当此炎天热，知君心地凉。",
            "吏能师卓鲁，县界接潇湘。",
            "试饮浏阳水，清清滋味长。"
        ],
        "title": "送王仲彝制机宰浏阳  其一",
        "id": "dc096b9d-ca0c-4299-8608-39e7e30b96d6"
    },
    {
        "author": "戴复古",
        "paragraphs": [
            "浏阳谁谓小，桑柘万家春。",
            "远宦逢知己，推心在惠民。",
            "速宜还县债，闻早缀朝绅。",
            "说与诸公道，方巖后有人。"
        ],
        "title": "送王仲彝制机宰浏阳  其二",
        "id": "c0c2072f-8469-4693-8660-1d99e917181f"
    },
    {
        "author": "戴复古",
        "paragraphs": [
            "黄巖万家县，山海界民居。",
            "百里蜀中秀，一廉天下无。",
            "财多能办否，官满赋归欤。",
            "已作青云料，犹惊急急符。"
        ],
        "title": "送黎明府  其一",
        "id": "96992b7a-e1a2-4a0b-855b-44e21904b6fb"
    },
    {
        "author": "戴复古",
        "paragraphs": [
            "县债三年了，乡心万里飞。",
            "一身如许瘦，百姓不妨肥。",
            "买宅凭谁办，抱琴何处归。",
            "诸公竞推毂，稳去著朝衣。"
        ],
        "title": "送黎明府  其二",
        "id": "7206c948-0775-4adb-aae7-3929cf551b7c"
    },
    {
        "author": "戴复古",
        "paragraphs": [
            "诸王居处僻，古屋满山坡。",
            "传到宋淳祐，来从晋永和。",
            "诗书历年久，名胜结交多。",
            "一涧流芳润，滔滔秋水波。"
        ],
        "title": "访西涧王深道  其一",
        "id": "efe11eb1-0bc1-47ed-afdf-1b8602eecab3"
    },
    {
        "author": "戴复古",
        "paragraphs": [
            "诸老伤凋谢，凄凉属此时。",
            "相从一夜语，忍读四哀诗。",
            "世事生愁绪，秋风吹鬓丝。",
            "黄花香晚节，说与秀巖知。"
        ],
        "title": "访西涧王深道  其二",
        "id": "19465dd8-686d-4541-9019-27c3dafe6912"
    },
    {
        "author": "戴复古",
        "paragraphs": [
            "东谷今何在，骑鲸去渺茫。",
            "荆花半零落，巖桂自芬芳。",
            "议论波澜阔，文章气脉长。",
            "遗编犹可考，何必计存亡。"
        ],
        "title": "东谷王子文死读其诗文有感",
        "id": "715f07ef-7b82-4bdb-b1a3-dd50b4445d8b"
    },
    {
        "author": "戴复古",
        "paragraphs": [
            "潇洒复潇洒，是为丁竹坡。",
            "生涯浑草草，诗句自多多。",
            "恨不识是叟，悲哉作此歌。",
            "数编遗稿在，不共葬烟萝。"
        ],
        "title": "挽温岭丁竹坡",
        "id": "cb040600-75a6-49a6-9b4f-28214421b6e9"
    },
    {
        "author": "戴复古",
        "paragraphs": [
            "干坤虽广大，人物不能多。",
            "议论还诸老，文章自一科。",
            "从横负才畧，缓急任干戈。",
            "不有济时杰，其如世事何。"
        ],
        "title": "广东漕李实夫四首  其一",
        "id": "3604cd54-4ce7-4d30-82d1-5e67085fe91d"
    },
    {
        "author": "戴复古",
        "paragraphs": [
            "志士规模远，非时展布难。",
            "莫言南地暖，须念北风寒。",
            "楮贱伤财力，兵骄稔祸端。",
            "盛衰关气数，天下几时安。"
        ],
        "title": "广东漕李实夫四首  其二",
        "id": "de321aab-c87f-41ec-b529-f9b9b82e47f7"
    },
    {
        "author": "戴复古",
        "paragraphs": [
            "千里长城手，如何在广州。",
            "共谈天下事，莫上斗南楼。",
            "瘦露封侯骨，忠怀报国秋。",
            "丁宁北来鴈，边信怕沉浮。"
        ],
        "title": "广东漕李实夫四首  其三",
        "id": "80b29134-1792-4e23-a896-b6318706cd5d"
    },
    {
        "author": "戴复古",
        "paragraphs": [
            "忘家甘旅食，忧国属愁颜。",
            "有客佩金印，何人守玉关。",
            "风霜晚秋后，天地夕阳间。",
            "痛洒伤时泪，别公归故山。"
        ],
        "title": "广东漕李实夫四首  其四",
        "id": "48517705-2f68-4ad0-88f9-fdcdcc87402f"
    },
    {
        "author": "戴复古",
        "paragraphs": [
            "愁来须强遣，老去只求安。",
            "酒熟思招客，诗成胜得官。",
            "梅花天下白，雪片夜深寒。",
            "衲被蒙头睡，翛然百虑宽。"
        ],
        "title": "求安",
        "id": "d6a2d468-e929-44de-b3c4-0a855a0cb5a9"
    },
    {
        "author": "戴复古",
        "paragraphs": [
            "鴈叫秋容老，乌飞曙色分。",
            "晨炊何草草，宿酒尚醺醺。",
            "野旷连沧海，山长带白云。",
            "马行沙上路，惊起白鸥群。"
        ],
        "title": "秋日早行",
        "id": "9bab2152-493e-4f85-b532-ebb0b5257af6"
    },
    {
        "author": "戴复古",
        "paragraphs": [
            "梅花庾岭外，别是一山川。",
            "那使民无讼，须知狱有冤。",
            "心常存正直，法不尚平反。",
            "于氏缘何事，阴功到子孙。"
        ],
        "title": "何季皋司理故人也作诗见相勉意二首  其一",
        "id": "a43025f8-fd35-4ec6-b99c-59f6d9431bf4"
    },
    {
        "author": "戴复古",
        "paragraphs": [
            "南州通外国，浊海溷清波。",
            "人以廉称少，官从辟奏多。",
            "持身宜洁白，事上莫依阿。",
            "话别无他语，留心政事科。"
        ],
        "title": "何季皋司理故人也作诗见相勉意二首  其二",
        "id": "f6540107-a7e3-4d4a-ac71-f80e73bd0798"
    },
    {
        "author": "戴复古",
        "paragraphs": [
            "绿树挂乌帽，清波照白头。",
            "合随秋燕去，那作贾胡留。",
            "红吐槟榔唾，香薰茉莉毬。",
            "樽前话畴昔，一笑不能休。"
        ],
        "title": "石洲遇陈季申话旧",
        "id": "28d00959-9d73-4f1c-bb9a-9a18989b00a6"
    },
    {
        "author": "戴复古",
        "paragraphs": [
            "风波行险道，万里绝人烟。",
            "几个下番客，经年渡海船。",
            "人皆贪舶货，我独惜青钱。",
            "囗囗囗囗囗，留心禁漏川。"
        ],
        "title": "广州所见",
        "id": "ff300e61-8b3d-40aa-947c-4413794235bc"
    },
    {
        "author": "戴复古",
        "paragraphs": [
            "喜作羊城客，忘为鹤发翁。",
            "问天求酒量，翻海洗诗穷。",
            "已过西南道，适遭东北风。",
            "扁舟载明月，枉作卖油公。"
        ],
        "title": "书事",
        "id": "e2d1fe0f-9ed2-41dd-b061-a8a7f3f3d197"
    },
    {
        "author": "戴复古",
        "paragraphs": [
            "老作五羊客，时从二妙游。",
            "文星照南斗，吾道欲东周。",
            "合作金闺彦，那为玉帐留。",
            "严徐闻有召，吾亦办归舟。"
        ],
        "title": "别李司直萧小山",
        "id": "2ec24bf3-ba4b-4b05-a802-0b6c3f68c8cc"
    },
    {
        "author": "戴复古",
        "paragraphs": [
            "山近江如束，林深路欲迷。",
            "平沙印虎迹，绝壁听猿啼。",
            "绿水人谁钓，黄茅地可畦。",
            "幽居堪避世，何必武陵溪。"
        ],
        "title": "峡山二首  其一",
        "id": "4b1c9fdc-3ba5-41bc-adf5-b9c169239deb"
    },
    {
        "author": "戴复古",
        "paragraphs": [
            "欲访飞来殿，维舟上峡山。",
            "有溪流屋下，无路入云间。",
            "犀解捐金索，猿能记玉环。",
            "无从旌往事，有地足跻攀。"
        ],
        "title": "峡山二首  其二",
        "id": "bb740628-0109-4b61-8489-2ce7e6fd7440"
    },
    {
        "author": "戴复古",
        "paragraphs": [
            "趺坐篷窗底，客身无事时。",
            "闲观曲江帖，因和许浑诗。",
            "舟楫聊乘兴，溪山若献奇。",
            "数峰英石美，天巧岂人为。"
        ],
        "title": "舟行英德江上和许季如诗",
        "id": "bf5be289-4ca0-487d-87b0-bdd65efc851e"
    },
    {
        "author": "戴复古",
        "paragraphs": [
            "扁舟何寂寞，绝不见人家。",
            "无处沽村酒，何从问菊花。",
            "溪山澹相对，节序谩云嘉。",
            "牢裹乌纱帽，西风日又斜。"
        ],
        "title": "重阳舟中",
        "id": "b5f22ce9-b218-447e-bf7f-253765c02916"
    },
    {
        "author": "戴复古",
        "paragraphs": [
            "晚春风雨后，花絮落无声。",
            "绿泛新荷出，青铺细草生。",
            "私蛙为谁噪，老犬伴人行。",
            "旧日狂宾客，樽前笑不成。"
        ],
        "title": "故人陈秘书家有感  其一",
        "id": "f158b993-24e7-4c5f-8fad-75747d036a3f"
    },
    {
        "author": "戴复古",
        "paragraphs": [
            "林塘劫火后，更作两家分。",
            "笋拆头抢地，松高气拂云。",
            "老夫来访旧，稚子解谈文。",
            "自是麒麟种，那随鴈鹜群。"
        ],
        "title": "故人陈秘书家有感  其二",
        "id": "3f741b96-2d35-45a9-b002-ebd1296ba34e"
    },
    {
        "author": "戴复古",
        "paragraphs": [
            "鴈岂关兵气，鱼常被火灾。",
            "御军先择将，立国可无财。",
            "济世须人物，忠言是福媒。",
            "西山今已往，更待鹤山来。"
        ],
        "title": "闻时事",
        "id": "fd77b280-7cb0-4e75-a01c-4bb35a99b2d7"
    },
    {
        "author": "戴复古",
        "paragraphs": [
            "适有椰心席，慇。",
            "懃持赠君。",
            "来从三屿国，织作五花文。",
            "凉暖宜冬夏，清光隔垢氛。",
            "桃笙与蕲簟，优劣迥然分。"
        ],
        "title": "口号送椰心簟刘使君",
        "id": "e27f9d52-30e5-4ac6-a365-ea8c7ed7d14b"
    },
    {
        "author": "戴复古",
        "paragraphs": [
            "人好物亦好，交深谊转深。",
            "他乡如对面，异体实同心。",
            "未得平安报，相思长短吟。",
            "无从回去马，有便寄来禽。"
        ],
        "title": "怀江村何宏甫自赣上寄林檎",
        "id": "4d82bdee-2d7d-4752-bfdf-039e60122b89"
    },
    {
        "author": "戴复古",
        "paragraphs": [
            "枢星居紫极，遥映使星明。",
            "天下推名德，君家好弟兄。",
            "一台振纲纪，列郡想风声。",
            "不试褰帷手，官曹未易清。"
        ],
        "title": "投江西曾宪二首  其一",
        "id": "fbe5ee6b-bb53-45ed-9e6a-dba760ac526c"
    },
    {
        "author": "戴复古",
        "paragraphs": [
            "诸贤皆在位，治效尚迟迟。",
            "污吏未能去，明君若可欺。",
            "外台天耳目，正士国根基。",
            "既揽澄清辔，那无按察时。"
        ],
        "title": "投江西曾宪二首  其二",
        "id": "a9105ed2-f497-44ae-91b7-3cc0c9b4637e"
    },
    {
        "author": "戴复古",
        "paragraphs": [
            "舣舟杨柳下，一笑上茶楼。",
            "适与胡僧遇，非因越女留。",
            "云行山自在，沙合水分流。",
            "独酌临清泚，知心是白鸥。"
        ],
        "title": "临江小泊",
        "id": "3f16a9da-37f2-4229-847f-2d35bb195f1c"
    },
    {
        "author": "戴复古",
        "paragraphs": [
            "吾乡有佳士，官小患才多。",
            "文可登词苑，直宜居谏坡。",
            "春风能活物，砥柱不随波。",
            "客里喜相遇，飘零柰我何。"
        ],
        "title": "寄郑润甫提干",
        "id": "99bfb485-acbf-4129-8cc4-e67f75be9646"
    },
    {
        "author": "戴复古",
        "paragraphs": [
            "忆作齐安别，相逢直到今。",
            "寒温片时话，故旧百年心。",
            "折柳送行客，栽松遇赏音。",
            "尊前强歌笑，两鬓雪霜深。"
        ],
        "title": "赵丞话旧",
        "id": "6604046a-e2fa-4b8e-b983-9ce6aa423064"
    },
    {
        "author": "戴复古",
        "paragraphs": [
            "定交虽日浅，老眼见君深。",
            "急谊真如渴，能诗不肯吟。",
            "江湖尊白发，土苴视黄金。",
            "野客无边幅，相看话此心。"
        ],
        "title": "谢萧和伯见访",
        "id": "0614e2d5-faa1-443a-a208-dd9a6cb6dfe0"
    },
    {
        "author": "戴复古",
        "paragraphs": [
            "郭外人烟好，行行过北阡。",
            "迎船分社肉，汲井种春田。",
            "绿树前村路，黄梅细雨天。",
            "客游乡土别，景物只同然。"
        ],
        "title": "庐陵城外",
        "id": "829a8b7b-439c-4e0f-a78f-699331e52566"
    },
    {
        "author": "戴复古",
        "paragraphs": [
            "一室可忘老，四窗宜读书。",
            "但教樽有酒，莫问食无鱼。",
            "客子家何在，明朝岁又除。",
            "思归徒自苦，安处即吾庐。"
        ],
        "title": "董侍郎蒙泉书院",
        "id": "429cb945-8328-44da-b276-c767ec310b63"
    },
    {
        "author": "戴复古",
        "paragraphs": [
            "数椽深巷底，朝夕自委蛇。",
            "勋业时看剑，诗书日下帷。",
            "古碑遮素壁，破砚浴清池。",
            "灯火伊吾夜，犹如未第时。"
        ],
        "title": "董叔震书堂",
        "id": "40b3d862-e6eb-4f1f-9942-8802284eacec"
    },
    {
        "author": "戴复古",
        "paragraphs": [
            "年老思家切，交深话别难。",
            "扁舟行且止，尊酒强相宽。",
            "客路归来晚，人情去后看。",
            "西风吹过鴈，千万寄平安。"
        ],
        "title": "别董叔宏兄弟",
        "id": "d8c6a587-9501-44c5-8b0c-d8c86fe3af29"
    },
    {
        "author": "戴复古",
        "paragraphs": [
            "昨日闻边报，持杯不忍斟。",
            "壮怀看宝剑，孤愤裂寒衾。",
            "风雨愁人夜，草茅忧国心。",
            "因思古豪杰，韩信在淮阴。"
        ],
        "title": "闻边事",
        "id": "343eb004-adc3-46a2-aac6-658bf567e3e8"
    },
    {
        "author": "戴复古",
        "paragraphs": [
            "东园有佳趣，五马共登临。",
            "介石见古意，月台延赏心。",
            "虽然近城郭，元不远山林。",
            "能使一州润，秀江秋水深。"
        ],
        "title": "宜春东湖呈赵使君",
        "id": "b7cf26eb-492b-46dd-9d5a-70cc1048abeb"
    },
    {
        "author": "戴复古",
        "paragraphs": [
            "山中行乐处，百感上心来。",
            "宿雾扫不去，好风吹自开。",
            "巖花新得句，野水莫添杯。",
            "不尽登临兴，扁舟棹月回。"
        ],
        "title": "次韵董叔宏山中有感",
        "id": "a4ed4269-9efc-4ffe-b74c-2c9da16bd645"
    },
    {
        "author": "戴复古",
        "paragraphs": [
            "故人子曾子，居处近金精。",
            "福地佳山水，诗家老弟兄。",
            "十年重会面，一笑最关情。",
            "万象亭前月，今宵为我明。"
        ],
        "title": "访苍山曾子实",
        "id": "4c11f29c-b18d-4f69-b0d6-67c2e5e45b9d"
    },
    {
        "author": "戴复古",
        "paragraphs": [
            "天下事机别，朝廷局面新。",
            "台官迁不定，年号改何频。",
            "黜陟由明主，安危仗老臣。",
            "祖宗成宪在，即此是经纶。"
        ],
        "title": "事机",
        "id": "5dee0296-a081-4742-ad34-e5d3e1c57d39"
    },
    {
        "author": "戴复古",
        "paragraphs": [
            "屡遣和戎使，三边未解兵。",
            "武夫权渐重，□□望何轻。",
            "天下思豪杰，君王用老成。",
            "时无渭滨叟，白首致功名。"
        ],
        "title": "所闻二首  其一",
        "id": "8e309e03-3a4f-498e-8967-1d35dcf66eff"
    },
    {
        "author": "戴复古",
        "paragraphs": [
            "右席须贤久，丹书几度催。",
            "贼惊中使转，人望相公来。",
            "问政曲江宅，调羹庾岭梅。",
            "莫因多病后，虚出应三台。"
        ],
        "title": "所闻二首  其二",
        "id": "78d024b7-ff63-4df2-ad65-477b6f319717"
    },
    {
        "author": "戴复古",
        "paragraphs": [
            "岁律又云莫，临风咏式微。",
            "两台方有约，一棹未成归。",
            "夜宿三家市，天寒百衲衣。",
            "豺狼当道路，鸥鹭亦惊飞。"
        ],
        "title": "归舟已具李宪楼仓有约盗贼梗道见避乱者可怜  其一",
        "id": "dbb57f33-3c40-4c66-97a0-ef93e59eb982"
    },
    {
        "author": "戴复古",
        "paragraphs": [
            "仓猝抛家舍，遑遑走道涂。",
            "依山结茅广，摘草当园蔬。",
            "老稚朝朝哭，生涯物物无。",
            "避军兼避寇，何日得安居。"
        ],
        "title": "归舟已具李宪楼仓有约盗贼梗道见避乱者可怜  其二",
        "id": "5c991e1a-e887-4498-aab1-988ee5e00e7e"
    },
    {
        "author": "戴复古",
        "paragraphs": [
            "忧世心何切，谋身计甚疎。",
            "樽前话不尽，天下事何如。",
            "汉武求言诏，贾生流涕书。",
            "龙颜那可犯，谪向曲江居。"
        ],
        "title": "张端义应诏上书谪曲江正月一日赣州相遇  其一",
        "id": "1cc9a8e4-2aef-40a4-8047-8bee1a080d0d"
    },
    {
        "author": "戴复古",
        "paragraphs": [
            "正朝送迁客，好去看梅花。",
            "此岭几人过，念君双鬓华。",
            "直言知为国，远地莫思家。",
            "韶石叫虞舜，伤哉古道赊。"
        ],
        "title": "张端义应诏上书谪曲江正月一日赣州相遇  其二",
        "id": "b07f0321-c3d0-422a-9065-e0b4d2c2e6d7"
    },
    {
        "author": "戴复古",
        "paragraphs": [
            "台官关系重，用舍一何轻。",
            "诸老多惭德，斯人有直声。",
            "傥来视轩冕，归去即功名。",
            "莫拜宽堂墓，伤心隔死生。"
        ],
        "title": "闻杜仪甫出台",
        "id": "010102a5-8126-472d-9ff6-e70588fec3d0"
    },
    {
        "author": "戴复古",
        "paragraphs": [
            "道院群僊集，高轩二妙来。",
            "文章清气足，谈笑老怀开。",
            "落木三秋晚，黄花九日催。",
            "何当陪胜践，共把蟹螯杯。"
        ],
        "title": "扬州道宫安下制干朱行甫抚干方巨山连骑相访",
        "id": "d7caa98b-cb73-4c13-b1ae-edd840832145"
    },
    {
        "author": "戴复古",
        "paragraphs": [
            "此别真成别，从今去不来。",
            "佳人难再得，恶抱向谁开。",
            "客路一归晚，家书几度催。",
            "慇懃见君意，烹鹿荐离杯。"
        ],
        "title": "朱行甫和前韵送别烹鹿荐酒",
        "id": "92400b49-cc4c-421b-9309-fd82b89bcf28"
    },
    {
        "author": "戴复古",
        "paragraphs": [
            "移根广寒殿，栽近读书堂。",
            "良夜月中影，秋风天上香。",
            "此花真异种，万木莫同芳。",
            "他日五枝秀，何惭窦十郎。"
        ],
        "title": "题宋安抚月中香",
        "id": "54132f69-2622-4862-a735-889dead6247f"
    },
    {
        "author": "戴复古",
        "paragraphs": [
            "使君居处好，在郭却如村。",
            "屋带园林胜，门无市井喧。",
            "蛰龙将变化，雏凤亦腾鶱。",
            "客里苦无暇，相从听雅言。"
        ],
        "title": "访方子万使君宅有园林之胜",
        "id": "493ad64f-ac62-488a-8949-317a22162c98"
    },
    {
        "author": "戴复古",
        "paragraphs": [
            "客星聚吴会，诗派落松江。",
            "老眼洞千古，旷怀开八窗。",
            "风流谈夺席，歌笑酒盈缸。",
            "杨陆不再作，何人可受降。"
        ],
        "title": "诸诗人会于吴门翁际可通判席上高菊磵有诗仆有客星聚吴会诗派落松江之句方子万使君喜之遂足成篇",
        "id": "4876de7a-a58e-467f-84d2-11068a21f0d1"
    },
    {
        "author": "戴复古",
        "paragraphs": [
            "白发乱纷纷，乡心逐海云。",
            "此行堪一哭，无复见诸君。",
            "老马寻归路，孤鸿恋旧群。",
            "酒阑何处笛，今夜不堪闻。"
        ],
        "title": "别邵武诸故人",
        "id": "dcb1f031-3903-41eb-882c-7b2686686f61"
    },
    {
        "author": "戴复古",
        "paragraphs": [
            "道途多险阻，此老欲何之。",
            "命薄丹砂走，天寒白发悲。",
            "从教达官骂，忍受小儿欺。",
            "月夜双乌鹊，飞鸣绕树枝。"
        ],
        "title": "一老儒为贵人烧丹丹垂成而走因此失所",
        "id": "abfe8eaa-b789-48f5-a4f7-21349a36b309"
    },
    {
        "author": "戴复古",
        "paragraphs": [
            "江清天影动，楼近角声雄。",
            "杨柳枝枝月，芭蕉叶叶风。",
            "佳人难再得，良夜与谁同。",
            "别后知何处，吟诗句句工。"
        ],
        "title": "江上夜坐怀严仪卿李友山",
        "id": "0866b01f-db94-4a0e-adaa-858fb4dd17d6"
    },
    {
        "author": "戴复古",
        "paragraphs": [
            "扁舟泊江渚，喜近酒家门。",
            "出网鱼虾活，投林鸟雀喧。",
            "无桥通竹处，有路到桃源。",
            "一见南塘字，凄然忆故园。"
        ],
        "title": "江上",
        "id": "f3e0690c-2f72-4aeb-ba12-39ec55cdfdb1"
    },
    {
        "author": "戴复古",
        "paragraphs": [
            "虚庭贮明月，酒醒独登楼。",
            "偶逐一笑乐，遂成三夕留。",
            "乌鸦工报晓，蟋蟀早吟秋。",
            "欲赴东溪约，烦君具小舟。"
        ],
        "title": "简曾才叔",
        "id": "9a763e57-2c90-4dcd-a47f-1fa8496db235"
    },
    {
        "author": "戴复古",
        "paragraphs": [
            "扁舟何处泊，沙渚夕阳边。",
            "远浦横鱼网，高山起烧烟。",
            "客行今老矣，秋思日凄然。",
            "且复开怀抱，囊中有酒钱。"
        ],
        "title": "舟中",
        "id": "d82c4fd0-2c6b-454b-b332-ebe9e8bc8995"
    },
    {
        "author": "戴复古",
        "paragraphs": [
            "学道世情薄，论交谊气深。",
            "谩怀三献玉，肯受四知金。",
            "万里铜梁道，千篇锦水吟。",
            "一芹供匕筯，聊寓野人心。"
        ],
        "title": "史贤良入蜀有锦江诗卷陈谊甚高",
        "id": "975f3663-9a67-485c-8f53-f2a33a722b22"
    },
    {
        "author": "戴复古",
        "paragraphs": [
            "世路从他险，输君酒盏深。",
            "立谈双白璧，一诺百黄金。",
            "志大不少屈，诗工非苦吟。",
            "相随万里去，老鹤岂无心。"
        ],
        "title": "贤良一和五篇不可及",
        "id": "d51ec2a1-1df0-414b-b309-25e6abd6df55"
    },
    {
        "author": "戴复古",
        "paragraphs": [
            "暂舣溪头棹，来敲月下门。",
            "江湖十年别，故旧几人存。",
            "听雨夜同榻，论心酒一罇。",
            "不须谈世事，万虑满干坤。"
        ],
        "title": "永新彭时甫馆仆于玉峰楼龙子崇来话旧",
        "id": "4c20e0d3-6e4d-4551-9702-85363f28c858"
    },
    {
        "author": "戴复古",
        "paragraphs": [
            "北风如许急，亦使客心寒。",
            "近得襄阳报，仍闻蜀道难。",
            "三杯中夜酒，一枕几时安。",
            "江上两都督，何人上将坛。"
        ],
        "title": "所闻",
        "id": "cd6275ca-07a0-4290-b683-ce01551d5d5a"
    },
    {
        "author": "戴复古",
        "paragraphs": [
            "仲蔚蓬蒿宅，终朝只闭关。",
            "无心与时竞，未老得身闲。",
            "绿绕巡除水，青横隔岸山。",
            "客来新酒熟，相对一酡颜。"
        ],
        "title": "访徐益夫",
        "id": "ca648203-b448-4f2d-8c4a-4a0c7801aea0"
    },
    {
        "author": "戴复古",
        "paragraphs": [
            "佳节重有感，人间行道难。",
            "登高苦无地，把酒一凭栏。",
            "山迥暮烟合，江空秋水寒。",
            "沙头有㶉鶒，莫作鸳鸯看。"
        ],
        "title": "渝江绿阴亭九日燕集  其一",
        "id": "fda550eb-1e15-4e69-bf18-ce3b46eb60d5"
    },
    {
        "author": "戴复古",
        "paragraphs": [
            "九日江亭上，谁怜老孟嘉。",
            "要人看白发，不用整乌纱。",
            "寄兴题桐叶，长歌醉菊花。",
            "归心徒自苦，犹在楚天涯。"
        ],
        "title": "渝江绿阴亭九日燕集  其二",
        "id": "81bb7770-b4ff-4c4c-a9dc-d6d074936be8"
    },
    {
        "author": "戴复古",
        "paragraphs": [
            "相识虽云晚，相知盖有年。",
            "同门好兄弟，华屋带林泉。",
            "笑傲一樽酒，登临九月天。",
            "客怀秋思豁，万象在吟边。"
        ],
        "title": "题渝江萧氏园亭  其一",
        "id": "82132b04-df49-454f-a614-9c1366733138"
    },
    {
        "author": "戴复古",
        "paragraphs": [
            "三迳逐高低，旁通桃李蹊。",
            "凉台无六月，钓石俯双溪。",
            "醉欲眠花下，吟来过竹西。",
            "风流黄太史，古壁有留题。"
        ],
        "title": "题渝江萧氏园亭  其二",
        "id": "724336a3-5538-4d5d-a26e-e54c37d862b4"
    },
    {
        "author": "戴复古",
        "paragraphs": [
            "近市嚣尘远，幽居古意存。",
            "诗人常下榻，俗子莫登门。",
            "日坐图书府，时开风月樽。",
            "野夫因到此，忘却海云村。"
        ],
        "title": "题渝江萧氏园亭  其三",
        "id": "482883d7-b8ec-4734-a87f-71c68409284e"
    },
    {
        "author": "戴复古",
        "paragraphs": [
            "野鹿自由性，孤鸿不就群。",
            "飘零生白发，故旧半青云。",
            "忧国家何有，愁吟天不闻。",
            "北风吹汉水，胡骑政纷纷。"
        ],
        "title": "新朝士多故人愁吟寄之",
        "id": "424330d5-4611-493f-a9a0-5a7bb5ed5bea"
    },
    {
        "author": "戴复古",
        "paragraphs": [
            "近郭畏嚣尘，移居在水滨。",
            "江山千古意，松竹四时春。",
            "宾客门无禁，诗书笔有神。",
            "何郎好心事，鸥鹭亦相亲。"
        ],
        "title": "题新涂何宏甫江村",
        "id": "ec8490a2-6161-4c57-a194-cced501d7f57"
    },
    {
        "author": "戴复古",
        "paragraphs": [
            "汲井漱残酒，行吟到夜分。",
            "一轩清似洗，万籁寂无闻。",
            "风送迎秋雨，天收翳月云。",
            "鸡鸣庭户白，人事又纷纷。"
        ],
        "title": "夜吟呈赵东巖",
        "id": "102cc5bb-21c4-4b71-a5cd-1a438ffe7f72"
    },
    {
        "author": "戴复古",
        "paragraphs": [
            "本草有折衷，儒医功用深。",
            "何须九折臂，费尽一生心。",
            "药物辨真伪，方书通古今。",
            "有时能起虢，一剂直千金。"
        ],
        "title": "吾乡陈万卿儒者能医见宜春赵守盛称其医药之妙著本草折衷可传",
        "id": "61291b73-b68c-4956-ab5d-0f7bf7ca1181"
    },
    {
        "author": "戴复古",
        "paragraphs": [
            "舣棹依乔木，扶筇涉浅沙。",
            "云山多态度，水月两光华。",
            "白首吟诗客，青帘卖酒家。",
            "明朝风不定，来此醉黄花。"
        ],
        "title": "九月七日江上阻风",
        "id": "3593583d-630a-4f0d-8471-7960b31cfe4c"
    },
    {
        "author": "戴复古",
        "paragraphs": [
            "总被利名役，机心欲算沙。",
            "舟行阻风色，客梦负年华。",
            "洲渚四五曲，渔樵八九家。",
            "江村无限好，满眼是芦花。"
        ],
        "title": "自和前诗邻舟皆盐商",
        "id": "32334489-5a6b-40fc-80a5-7e3ba021909e"
    },
    {
        "author": "戴复古",
        "paragraphs": [
            "皱眉观世事，把酒读离骚。",
            "天下无公论，胸中有古刀。",
            "徒然成耿耿，何以制滔滔。",
            "不逐群飞转，孤鸿毕竟高。"
        ],
        "title": "有感",
        "id": "e1ed23c6-7110-4986-8441-4c6433233365"
    },
    {
        "author": "戴复古",
        "paragraphs": [
            "昨日分携后，回头望竹关。",
            "相亲唯白水，所见但青山。",
            "云近人家远，苔生石径斑。",
            "闻钟知有寺，又在渺茫间。"
        ],
        "title": "舂陵山中作写寄孔海翁",
        "id": "66ac5b33-3755-45fe-b92b-3793392282cf"
    },
    {
        "author": "戴复古",
        "paragraphs": [
            "夏日不苦热，病躯能少康。",
            "数峰楼上景，六月雨余凉。",
            "今古两虚器，干坤百戏场。",
            "人生如寄尔，聊以醉为乡。"
        ],
        "title": "夏日雨后登楼",
        "id": "a00c19e5-748b-4fcc-bfe8-922825ad687c"
    },
    {
        "author": "戴复古",
        "paragraphs": [
            "早被春情误，浑身著粉衣。",
            "最宜花上见，解向梦中飞。",
            "蜂媵为游伴，蛛丝设祸机。",
            "滕王小图画，一一造精微。"
        ],
        "title": "偶见飞蝶追思旧游录之",
        "id": "1b0d9b8a-d4bc-4a9a-bc86-172a4ce05fba"
    },
    {
        "author": "戴复古",
        "paragraphs": [
            "龚黄古贤牧，政事见于今。",
            "疾恶风霜手，活人天地心。",
            "躬行循吏传，时作谢池吟。",
            "我欲依刘表，常忧老病侵。"
        ],
        "title": "寄永嘉太守赵茂实  其一",
        "id": "85f12179-5cf7-4f88-8cbd-b65731274691"
    },
    {
        "author": "戴复古",
        "paragraphs": [
            "身为吟诗瘦，家因好谊贫。",
            "如何贤太守，不念可怜人。",
            "橘井谁知处，桃源莫问津。",
            "秋风吹白发，沧海老垂纶。"
        ],
        "title": "寄永嘉太守赵茂实  其二",
        "id": "69ba25d5-096b-43c3-a86f-d0e7418dcaac"
    },
    {
        "author": "戴复古",
        "paragraphs": [
            "妙甚丹青手，能移造化功。",
            "三川山水国，半幅画图中。",
            "玉局人何在，铜梁路可通。",
            "巽巖扛鼎笔，文与画争雄。"
        ],
        "title": "王应求出示蜀中山水障气势甚雄伟李巽巖题其后论其画笔之源流二百余字",
        "id": "2533f450-26e7-41bd-9b12-e07b1a635a5c"
    },
    {
        "author": "戴复古",
        "paragraphs": [
            "了得宗门事，何忧常住贫。",
            "听师林下话，是我眼中人。",
            "星渚三秋月，庐山万古春。",
            "昭陵御书在，岁久莫生尘。"
        ],
        "tags": [
            "庐山"
        ],
        "title": "万杉长老秀痴翁见示五言次韵",
        "id": "d10e1ca9-52e6-48a4-b006-604def21ffce"
    },
    {
        "author": "戴复古",
        "paragraphs": [
            "虚气撑枯腹，长身到老贫。",
            "高吟常骇俗，烂醉若骄人。",
            "京洛繁华梦，江湖浩荡春。",
            "布衣如雪白，不受庾公尘。"
        ],
        "title": "借韵书怀",
        "id": "65349056-0b3f-4680-8011-71a3b4fba38b"
    },
    {
        "author": "戴复古",
        "paragraphs": [
            "醉归萧史宅，快阁倚西东。",
            "山歛过云雨，江无起浪风。",
            "月行银汉上，人在玉壶中。",
            "天眼照尘世，应怜鹤发翁。"
        ],
        "title": "饮萧和伯家醉登快阁和杨伯子题分明观韵",
        "id": "ecc3049f-0d73-43ea-9ec6-08125e58e2c9"
    },
    {
        "author": "戴复古",
        "paragraphs": [
            "岁事费料理，三杯意适然。",
            "与其愁度日，曷若醉忘年。",
            "桑落冬前酒，梅花雪后天。",
            "不知身是客，多谢主人贤。"
        ],
        "title": "客中岁晚呈何宏甫",
        "id": "ef72caaf-d402-4159-b7f3-68e8156558d7"
    },
    {
        "author": "戴复古",
        "paragraphs": [
            "父殁名随泯，诗存世莫传。",
            "敢求大手笔，为写小园篇。",
            "词翰成双美，光华照九泉。",
            "托公垂不朽，镌刻到千年。"
        ],
        "title": "先人东皋子小园七言人多喜之浼秋房楼大卿作大字刻石",
        "id": "19ad3ab9-d87b-46f4-8686-17a5b2a56b83"
    },
    {
        "author": "戴复古",
        "paragraphs": [
            "舣棹枫林外，平沙步晚晴。",
            "秋深红鹤至，波动白鸥惊。",
            "荻浦留三日，江州计几程。",
            "夜来风色好，行不待天明。"
        ],
        "title": "淮岸阻风",
        "id": "93c07cdf-229c-4f45-a3bf-29807b15555b"
    },
    {
        "author": "戴复古",
        "paragraphs": [
            "坐断此江干，池亭百烽宽。",
            "禽鱼全性命，花竹报平安。",
            "有道行其志，非时做甚官。",
            "丰神更闲雅，野服竹皮冠。"
        ],
        "title": "蕲春李丈解后游江上园劝游人不可折花木禁渔弋者不捕禽鱼酒边谈论可听乃中洲先生之后叶水心尝与往来",
        "id": "886cfe9a-6098-47b9-8962-c99dd13d9731"
    },
    {
        "author": "戴复古",
        "paragraphs": [
            "秋风送纨扇，终日御瑶琴。",
            "祇可自为乐，不求人赏音。",
            "无心问轩冕，此地即山林。",
            "堪笑红尘客，飘零雪满簪。"
        ],
        "title": "南康县刘隠居",
        "id": "0c765c2a-e63d-412f-8a02-e1829eedd33f"
    },
    {
        "author": "戴复古",
        "paragraphs": [
            "江皋有闲客，独立对秋风。",
            "白鸟来无数，青林望不穷。",
            "斜阳方照晚，新月早腾空。",
            "得句从谁语，倾心酒椀中。"
        ],
        "title": "江皋",
        "id": "b5c149e7-fcb0-46d2-98cd-8cfb063ba6d7"
    },
    {
        "author": "戴复古",
        "paragraphs": [
            "半月不把镜，羞看两鬓尘。",
            "读书增意气，携刺减精神。",
            "道路谁推毂，江湖赋采苹。",
            "从来麋鹿性，那作帝乡人。"
        ],
        "title": "都下书怀",
        "id": "4dd98b9f-51aa-4a49-aa19-094daaeb59fc"
    },
    {
        "author": "戴复古",
        "paragraphs": [
            "散步登城郭，维舟古树傍。",
            "澄江浮野色，虚阁贮秋光。",
            "却酒淋衣湿，搓橙满袖香。",
            "西风吹白发，犹逐少年狂。"
        ],
        "tags": [
            "滕王阁"
        ],
        "title": "舣舟登滕王阁",
        "id": "1e15d010-f275-400d-93b2-9681db120677"
    },
    {
        "author": "戴复古",
        "paragraphs": [
            "水落山增峻，江空石出奇。",
            "倚篷看不足，解缆放教迟。",
            "沙上鴈初到，樽前蟹可持。",
            "中秋能几日，又是菊花时。"
        ],
        "title": "湖口",
        "id": "e80dcc2b-b002-4e67-a23a-f7ca9d121dad"
    },
    {
        "author": "戴复古",
        "paragraphs": [
            "举眼惊如许，衰怀强自安。",
            "爱凉临水坐，遣病借花看。",
            "物物同天地，人人各肺肝。",
            "从来泾与渭，混作一流难。"
        ],
        "title": "夏日从子渊姪借茉莉一盆",
        "id": "5cdaeade-9e9c-4f5b-88ef-7f384b75d74b"
    },
    {
        "author": "戴复古",
        "paragraphs": [
            "去此十三秋，重来雪满头。",
            "镜颜加老丑，诗骨带穷愁。",
            "鸟语新晴树，人寻旧倚楼。",
            "藏春门下客，一半落山丘。"
        ],
        "title": "吴门访旧夫侍郎有藏春园",
        "id": "e24d4e12-58c1-4da3-8032-849d243cc46c"
    },
    {
        "author": "戴复古",
        "paragraphs": [
            "雅志不同俗，休官二十年。",
            "隠居溪上宅，清酌涧中泉。",
            "慷慨伤时事，凄凉绝笔篇。",
            "三篇遣稿在，当并史书传。"
        ],
        "title": "哭涧泉韩仲止二首  其一",
        "id": "e8006606-6b27-423c-a4ed-a91ffb187050"
    },
    {
        "author": "戴复古",
        "paragraphs": [
            "忍贫长傲世，风节似君稀。",
            "死后女方嫁，峡中儿未归。",
            "门人集诗藁，故卒服麻衣。",
            "涧上梅花发，吟魂何处飞。"
        ],
        "title": "哭涧泉韩仲止二首  其二",
        "id": "e99e5d6b-8f11-4a60-9513-d4db8713d196"
    },
    {
        "author": "戴复古",
        "paragraphs": [
            "欲访山中寺，沿堤石甃长。",
            "宝坊兵后废，御帖窖中藏。",
            "故址生秋草，寒窗带夕阳。",
            "孤僧出迎客，满口话凄凉。"
        ],
        "title": "瑯琊山中废寺",
        "id": "638395ed-b75f-4f56-a20e-03e30f654d84"
    },
    {
        "author": "戴复古",
        "paragraphs": [
            "幽亭何处寻，巖树碧森森。",
            "独坐生云石，少安经世心。",
            "伴人双鹤立，多事一蝉吟。",
            "提剑翻然起，中原秋草深。"
        ],
        "title": "鄂州戎治静憩亭",
        "id": "eff7271c-f549-439b-81b5-32cc43e0d970"
    },
    {
        "author": "戴复古",
        "paragraphs": [
            "江上维舟稳，人间行路难。",
            "数朝花雨细，一夜社风寒。",
            "燕语能留客，蛙鸣岂为官。",
            "苦吟成底事，赢得瘦团栾。"
        ],
        "title": "江上",
        "id": "49356c63-9d30-40cd-9624-14c783ffe8d6"
    },
    {
        "author": "戴复古",
        "paragraphs": [
            "出城十里许，有此一山门。",
            "丘在虎无迹，池清剑有痕。",
            "孤松冠巖顶，万竹绕云根。",
            "借问东轩壁，旧题存不存。"
        ],
        "title": "赵端行杜子野游虎丘有诗仆因思旧与赵子野同宿唱和留题",
        "id": "41d328bd-c4d3-4c85-9df0-7e9a9922606a"
    },
    {
        "author": "戴复古",
        "paragraphs": [
            "俗子避形影，僧家共往还。",
            "高谈犯时忌，妙语发天悭。",
            "霜后思新橘，梦中归故山。",
            "何时免奔走，终老白云关。"
        ],
        "title": "海陵光孝长老骥无称山谷后也共谈时事且说黄巖柑橘之美",
        "id": "3d7d57a8-7261-4dbb-b265-42b092241f9d"
    },
    {
        "author": "戴复古",
        "paragraphs": [
            "杜癖诗无敌，高髯画绝伦。",
            "笑谈能不朽，富贵或成尘。",
            "今古多奇事，干坤几怪民。",
            "相逢不容易，一醉楚江滨。"
        ],
        "title": "杜仲高高九万相会",
        "id": "1efbda26-8e73-4007-9dbb-8b69c4f8008a"
    },
    {
        "author": "戴复古",
        "paragraphs": [
            "梦觉他乡枕，寒生半夜衾。",
            "客程湖外远，秋意雨中深。",
            "老马寻归路，羁鸦忆故林。",
            "家书连数纸，难写此时心。"
        ],
        "title": "衡阳写怀简王景大赵俊卿",
        "id": "0ca15dc6-b74f-4ec1-9ea4-57871ae428a8"
    },
    {
        "author": "戴复古",
        "paragraphs": [
            "所学源流远，澹交滋味长。",
            "看来浑易与，别去自难忘。",
            "独客梦千里，佳人天一方。",
            "细观宾退录，亦足慰凄凉。"
        ],
        "title": "怀赵德行",
        "id": "14324084-a5e1-4e10-8449-3d4f3cf64ed5"
    },
    {
        "author": "戴复古",
        "paragraphs": [
            "楼台逼霄汉，窗户纳云霓。",
            "回顾千巖路，如登万仞梯。",
            "泉从山顶出，雪压树头低。",
            "高绝无人境，非僧不可栖。"
        ],
        "title": "上封",
        "id": "ea3f5ef6-dd6b-4288-ac98-119db27cbc9a"
    },
    {
        "author": "戴复古",
        "paragraphs": [
            "今日知何日，他乡忆故乡。",
            "黄花一杯酒，白发几重阳。",
            "日晚鸦争宿，天寒鴈叫霜。",
            "客中无此醉，何以敌凄凉。"
        ],
        "title": "九日",
        "id": "9a299c9d-6eb4-4cca-861a-45e3e63f5be3"
    },
    {
        "author": "戴复古",
        "paragraphs": [
            "云际寻行路，时逢一两家。",
            "山川闲世界，耕钓小生涯。",
            "病竹长新笋，寒芒摇落花。",
            "溪翁解延客，连煮数杯茶。"
        ],
        "title": "舂陵道上",
        "id": "99bb02e2-f03f-4bf8-a29a-965b75f01a62"
    },
    {
        "author": "戴复古",
        "paragraphs": [
            "城郭嚣尘外，江山胜概中。",
            "铿然一滩水，和以万松风。",
            "夹径森奇石，危亭纳太空。",
            "苍巖不能语，曾识赞皇公。"
        ],
        "title": "化成巖",
        "id": "1b2a3ed7-4a73-40e7-820f-39f518e01e7a"
    },
    {
        "author": "戴复古",
        "paragraphs": [
            "峒寇都平了，官军奏凯歌。",
            "千山通道路，一雨洗干戈。",
            "天地和风转，江湖春水多。",
            "蜀中无近报，西贼定如何。"
        ],
        "title": "喜闻平峒寇",
        "id": "f694fef4-a3bf-44f7-a1b3-fc1b1652edb4"
    },
    {
        "author": "戴复古",
        "paragraphs": [
            "心老寻春懒，年衰跨马难。",
            "便能相强去，未必有真欢。",
            "独酌三杯妙，高眠一枕安。",
            "好花如可折，觅取数枝看。"
        ],
        "title": "郭伯秀约联骑春游不去有诗",
        "id": "d3794a9f-8a55-4c6d-b419-a73e356cff22"
    },
    {
        "author": "戴复古",
        "paragraphs": [
            "以时为出处，真有古人风。",
            "奉母易为孝，事君难尽忠。",
            "闲居非傲世，直气尚摩空。",
            "语及朝廷事，干坤万感中。"
        ],
        "title": "访陈复斋寺丞于私第",
        "id": "039cc8c0-e24b-43ee-854a-0b6a9a5f3c19"
    },
    {
        "author": "戴复古",
        "paragraphs": [
            "南地无冰雪，常疑暖作灾。",
            "昼昏山雾合，寒变海风来。",
            "垅麦衔芒早，梅花带叶开。",
            "客中归未得，岁事渐相催。"
        ],
        "title": "泉南",
        "id": "05ef8707-50b2-47b0-ab35-d9559688b993"
    },
    {
        "author": "戴复古",
        "paragraphs": [
            "南浦春波碧，东风送客船。",
            "别君杨柳外，挥泪杏花前。",
            "粉壁题诗句，金钗当酒钱。",
            "一声离岸橹，心碎楚江边。"
        ],
        "title": "代人送别",
        "id": "dd6ce00d-8097-4dc0-a012-6671b5f8ebef"
    },
    {
        "author": "戴复古",
        "paragraphs": [
            "一雨足秋意，孤吟写客怀。",
            "人情容易变，身事苦难谐。",
            "每日思归浙，今朝却度淮。",
            "此生烦造物，畧畧为安排。"
        ],
        "title": "度淮",
        "id": "68452d87-6264-4bf4-adaf-90d711a212eb"
    },
    {
        "author": "戴复古",
        "paragraphs": [
            "樽俎忘佳节，衣冠肃广庭。",
            "为民祈一雨，何暇赏双星。",
            "五马无慙德，三龙合效灵。",
            "前山好云气，早已动雷霆。"
        ],
        "title": "蕲州厉使君七夕祈雨",
        "id": "8a878153-6daa-4038-8b6c-8aa6512cc37c"
    },
    {
        "author": "戴复古",
        "paragraphs": [
            "身健心先老，时危事愈乖。",
            "无成携短剑，有恨满长淮。",
            "村酒时时醉，山肴日日斋。",
            "功名非我有，何处问生涯。"
        ],
        "title": "庐州界上寄丰帅",
        "id": "65de549a-68f4-4a23-930e-6f870e07fd53"
    },
    {
        "author": "戴复古",
        "paragraphs": [
            "孤峰何处住，惠远旧林泉。",
            "日用无非道，心安即是禅。",
            "幽栖云壑底，梦寐雪蓬边。",
            "何日山阴道，同寻访戴船。"
        ],
        "title": "赠孤峰长老",
        "id": "b992316d-59cf-433e-a284-1ccf09eeb2a6"
    },
    {
        "author": "戴复古",
        "paragraphs": [
            "载酒樱桃熟，隈亭柳树阴。",
            "青山去人远，黄鸟话春深。",
            "薄俗非吾道，虚名愧此心。",
            "休言今不古，又恐不如今。"
        ],
        "title": "吴子似",
        "id": "453376b6-5518-41d7-ac5f-269778ae34f5"
    },
    {
        "author": "戴复古",
        "paragraphs": [
            "世事真如梦，人生不肯闲。",
            "利名双转毂，今古一凭栏。",
            "春水渡傍渡，夕阳山外山。",
            "吟边思小范，共把此诗看。"
        ],
        "title": "世事",
        "id": "461f0efb-e01e-424d-bbfa-591ed84c1eb4"
    },
    {
        "author": "戴复古",
        "paragraphs": [
            "棹入黄芦浦，惊飞白鹭群。",
            "霜华浓似雪，水气盛于云。",
            "市远炭增价，天寒酒策勋。",
            "同舟有佳士，拥被共论文。"
        ],
        "title": "冬日移舟入峡避风",
        "id": "4f9153e9-481d-4be6-a176-f3bc204a0b1f"
    },
    {
        "author": "戴复古",
        "paragraphs": [
            "久住人情熟，湖边酒可赊。",
            "来时飞柳絮，今日见梅花。",
            "十载身为客，几封书到家。",
            "斜阳照林屋，独立数栖鸦。"
        ],
        "title": "湖上",
        "id": "dadbe927-6b8e-4097-a849-87519a99d6f0"
    },
    {
        "author": "戴复古",
        "paragraphs": [
            "伏读改元诏，仍观拜相麻。",
            "竞传新政事，方见好官家。",
            "雪作丰年瑞，梅开近腊花。",
            "路逢江上客，立马问京华。"
        ],
        "title": "读改元诏口号  其一",
        "id": "56a645b0-c14c-43ed-8bfa-3f9c86aa681e"
    },
    {
        "author": "戴复古",
        "paragraphs": [
            "喜见新除目，焚香洗眼看。",
            "老儒居翰苑，正士作台官。",
            "有道为时用，非才处位难。",
            "寄声崔与李，催促到长安。"
        ],
        "title": "读改元诏口号  其二",
        "id": "013865c0-ae09-4c24-a6d8-03d33bf6bc6a"
    },
    {
        "author": "戴复古",
        "paragraphs": [
            "国以人为重，人惟德可招。",
            "九重方厉政，诸老尽归朝。",
            "盛事追三代，清风动百僚。",
            "切闻天上语，欢喜到渔樵。"
        ],
        "title": "读改元诏口号  其三",
        "id": "3dd4e51d-7845-4377-8d70-f7731570eb81"
    },
    {
        "author": "戴复古",
        "paragraphs": [
            "盗贼干戈后，安知有太平。",
            "众人皆竞利，百姓不聊生。",
            "国用何能足，官曹未易清。",
            "汉家政虚耗，第一莫言兵。"
        ],
        "title": "罪言",
        "id": "54b51ad9-2c55-4d57-b294-c160448cf51e"
    },
    {
        "author": "戴复古",
        "paragraphs": [
            "表出尘埃外，浓薰兰蕙香。",
            "风流晋人物，高古汉文章。",
            "老眼不多见，前程岂易量。",
            "三杯话胸臆，一笑对云骧。"
        ],
        "title": "李深道得苏养直所写深字韵诗",
        "id": "1ee94343-4b4e-4737-8350-b9c4006d9d43"
    },
    {
        "author": "戴复古",
        "paragraphs": [
            "客游江海上，几度见秋风。",
            "远浦芦花白，疎林秋实红。",
            "人情朝暮变，景物古今同。",
            "老眼犹明在，从教两耳聋。"
        ],
        "title": "秋兴有感",
        "id": "bde6eac6-c4e8-44fc-a3d0-e9e432a57c2b"
    },
    {
        "author": "戴复古",
        "paragraphs": [
            "风撼梅花雨，雾笼杨柳烟。",
            "如何残腊月，已似半春天。",
            "岁里无多日，闽中过一年。",
            "黄堂解留客，时送卖诗钱。"
        ],
        "title": "谢王使君送旅费",
        "id": "1d53a71b-c79c-4d30-8c2f-6fa42d1fe86e"
    },
    {
        "author": "戴复古",
        "paragraphs": [
            "独立秋风里，怅然思故乡。",
            "渚头沽美酒，船上作重阳。",
            "篱菊一枝瘦，溪鱼三寸长。",
            "客中聊尔耳，亦可慰凄凉。"
        ],
        "title": "舟中小酌",
        "id": "3949e77f-4e3c-4816-9e3b-139877790c95"
    },
    {
        "author": "戴复古",
        "paragraphs": [
            "连岁遭饥馑，人无籴米钱。",
            "今秋好行路，到处说丰年。",
            "村酒新篘浊，溪鱼出网鲜。",
            "黄花留客醉，况近竹林边。"
        ],
        "title": "涂中见人家卖酒",
        "id": "ee8ca471-a8a1-49d1-ab8f-e17a934c45ad"
    },
    {
        "author": "戴复古",
        "paragraphs": [
            "在处晚禾熟，经今瘴雾消。",
            "山林无盗贼，道路有歌谣。",
            "人喜逢丰岁，谁知感圣朝。",
            "溪桥闲寓目，鱼鸟亦逍遥。"
        ],
        "title": "长汀寄李使君",
        "id": "499b6d09-35f6-4f34-884a-23b652ad81e7"
    },
    {
        "author": "戴复古",
        "paragraphs": [
            "舣棹西巖下，舟人语夜阑。",
            "风林无鸟宿，石窟有龙蟠。",
            "月色连沙白，滩声入梦寒。",
            "晓来新得句，寄与故人看。"
        ],
        "title": "光泽溪上",
        "id": "7535e8ed-10a2-4f9e-908e-6615b91622d9"
    },
    {
        "author": "戴复古",
        "paragraphs": [
            "骨肉去家远，异乡童仆亲。",
            "老身浑頼汝，久病亦愁人。",
            "无暇游西墅，寻医访北辰。",
            "主翁翻作使，奔走莫劳神。"
        ],
        "title": "约游曾参政西墅病不能去",
        "id": "01794082-0b27-416a-b893-aa5f571761b5"
    },
    {
        "author": "戴复古",
        "paragraphs": [
            "荔子固多种，色香俱不同。",
            "新来尝小绿，又胜擘轻红。",
            "大嚼思千树，分甘仅一笼。",
            "尝观蔡公谱，梦想到莆中。"
        ],
        "title": "赵敬贤送荔枝",
        "id": "f47cc6d8-ae9f-4c6d-bf41-31011a0faaa3"
    },
    {
        "author": "戴复古",
        "paragraphs": [
            "雅兴难忘酒，羁怀不耐秋。",
            "坐穷思卖剑，扶病强登楼。",
            "适有坐中客，来从边上州。",
            "所谈惊老耳，身世并成忧。"
        ],
        "title": "自漳州回泉南主仆俱病",
        "id": "cb1c3370-70a4-4c66-94fb-0f46cd280f8f"
    },
    {
        "author": "戴复古",
        "paragraphs": [
            "听雨无聊頼，高眠独掩扉。",
            "塞鸿书不到，海燕约同归。",
            "吾道关通塞，人情有是非。",
            "荆州相别后，王粲更谁依。"
        ],
        "title": "寄赵漳州话病",
        "id": "9f70d681-0af1-4bbf-90e3-7d8435530e97"
    },
    {
        "author": "戴复古",
        "paragraphs": [
            "闻说贼来日，君能判死生。",
            "扁舟载母去，倚剑到天明。",
            "百姓各逃命，四旁无援兵。",
            "王尊岂非勇，独自守孤城。"
        ],
        "title": "客自邵武来言王野使君平寇  其一",
        "id": "b52b6b73-a41a-4f2b-a2f3-b43e0533164e"
    },
    {
        "author": "戴复古",
        "paragraphs": [
            "太守自监军，片胆大如身。",
            "立马斩数贼，犒军捐万缗。",
            "威行千里外，手活一城民。",
            "孰谓书生怯，书生中有人。"
        ],
        "title": "客自邵武来言王野使君平寇  其二",
        "id": "2a5fe60a-22ef-462b-9719-e0d813d5f4e2"
    },
    {
        "author": "戴复古",
        "paragraphs": [
            "圣朝开宝历，淳祐四年春。",
            "生自前丁亥，今逢两甲辰。",
            "黄粱一梦觉，青镜二毛新。",
            "七十八岁叟，干坤有几人。"
        ],
        "title": "新年自唱自和  其一",
        "id": "f493280f-dd02-43f0-b7b1-0d4aff44e296"
    },
    {
        "author": "戴复古",
        "paragraphs": [
            "死灰无复暖，槁木不逢春。",
            "近日愁多病，今年岁在辰。",
            "处喧如处寂，求旧不求新。",
            "笑问长河水，谁为不老人。"
        ],
        "title": "新年自唱自和  其二",
        "id": "1730fc28-2d42-4a9f-9ca1-2fb12db7f421"
    },
    {
        "author": "戴复古",
        "paragraphs": [
            "江山一夜雨，花柳九州春。",
            "过节喜无事，谋懽要及辰。",
            "年年仍岁岁，故故复新新。",
            "把酒有余恨，无从见古人。"
        ],
        "title": "新年自唱自和  其三",
        "id": "ed20d0ca-be63-4075-aec0-d3821f8bdc68"
    },
    {
        "author": "戴复古",
        "paragraphs": [
            "凄凉风雨日，强把瓮头春。",
            "独守空虚室，那逢耗磨辰。",
            "诗家青眼旧，世路白头新。",
            "每诵梅花句，一心思故人。"
        ],
        "title": "闻严坦叔入朝再用前韵  其一",
        "id": "6b85cfd1-5b9b-45a8-bd38-9c289fbdc2d7"
    },
    {
        "author": "戴复古",
        "paragraphs": [
            "我本江湖客，归来二月春。",
            "居多闭门日，未卜赏花辰。",
            "绕树鹊声喜，隔帘鶑语新。",
            "可怜垂白叟，却羨踏青人。"
        ],
        "title": "闻严坦叔入朝再用前韵  其二",
        "id": "df01d914-412f-48d9-bb64-e17fe4dc5fb5"
    },
    {
        "author": "戴复古",
        "paragraphs": [
            "门外长河水，有时鸣不平。",
            "河边古樟树，亦各有枯荣。",
            "人事关时数，春风莫世情。",
            "贤哉沧海月，夜夜一般明。"
        ],
        "title": "吾族两派而下吾之一派衰落殆尽诸孙一两人而已其势不绝如线彼之一派富盛一日出门有感",
        "id": "715d7d3f-1c64-48ae-abf2-d3db0503720b"
    },
    {
        "author": "戴复古",
        "paragraphs": [
            "忠言犯时忌，决不中高科。",
            "一日成名了，诸公属望多。",
            "还家宁久住，经世欲如何。",
            "西涧一泓水，行通沧海波。"
        ],
        "title": "王深道奏名而归",
        "id": "be041e79-034c-454e-ad93-666303714113"
    },
    {
        "author": "戴复古",
        "paragraphs": [
            "才智人难及，上官能用贤。",
            "梅仙无一事，莲幕坐三年。",
            "政誉倾千里，归途仰二天。",
            "辟书闻早上，松菊莫留连。"
        ],
        "title": "朱仲寔少府到官无几日即入佥幕官满送行二首  其一",
        "id": "0407929b-c9ff-4971-b5b7-51f0e351c311"
    },
    {
        "author": "戴复古",
        "paragraphs": [
            "孝友平生事，守廉天下难。",
            "居官一日俸，阖室几人餐。",
            "病骨何妨瘦，吟肩不肯寒。",
            "功名未须问，且奉版舆安。"
        ],
        "title": "朱仲寔少府到官无几日即入佥幕官满送行二首  其二",
        "id": "f3be4060-fac3-46a1-a7c6-2608a337d8f5"
    },
    {
        "author": "戴复古",
        "paragraphs": [
            "久作丹丘客，疑君去复来。",
            "高吟闯风雅，妙句斲琼瑰。",
            "道谊心千古，文章水一杯。",
            "荷花时话别，别后又梅开。"
        ],
        "title": "次韵旴江李君昉见寄二首时李在包守郡斋  其一",
        "id": "bc4ebe1a-2982-4b60-bcbf-ea54fb0e6eaf"
    },
    {
        "author": "戴复古",
        "paragraphs": [
            "共醉荆溪酒，不论杯浅深。",
            "定交从此日，识面早知心。",
            "久缺寒温问，忽闻长短吟。",
            "玉霄亭下路，几夜梦相寻。"
        ],
        "title": "次韵旴江李君昉见寄二首时李在包守郡斋  其二",
        "id": "3d131f01-555d-491b-a8de-bb52d769ca41"
    },
    {
        "author": "戴复古",
        "paragraphs": [
            "古今通一理，趋乡自多门。",
            "贤士玉成美，贪夫金注昏。",
            "谁知身是患，人以道为尊。",
            "前辈□□死，姓名千载存。"
        ],
        "title": "感寓三首  其一",
        "id": "fe39a487-5f38-43cd-a068-eed8fde953e4"
    },
    {
        "author": "戴复古",
        "paragraphs": [
            "谊利不同道，盛衰何用疑。",
            "布衣甘寂寞，纨袴自矜持。",
            "勿谓人为巧，待观天定时。",
            "铜山或饿死，富贵五羊皮。"
        ],
        "title": "感寓三首  其二",
        "id": "580b1bb2-198f-44a2-b076-2532fc7317eb"
    },
    {
        "author": "戴复古",
        "paragraphs": [
            "自觉心无愧，何须座右铭。",
            "人将金作坞，吾以石为屏。",
            "年老医难疗，天寒酒易醒。",
            "菊花香到死，不肯就飘零。"
        ],
        "title": "感寓三首  其三",
        "id": "3f424b95-82a9-4d81-83a7-3af3024673fb"
    },
    {
        "author": "戴复古",
        "paragraphs": [
            "衰年百病身，淳祐五年春。",
            "尘世自多事，风光又一新。",
            "乡人方拜相，野客自垂纶。",
            "说与烟波侣，海滨非渭滨。"
        ],
        "title": "新岁书怀四首  其一",
        "id": "c46d199c-2c4e-4b08-a965-aae0659dd351"
    },
    {
        "author": "戴复古",
        "paragraphs": [
            "七十九岁叟，时吟感寓诗。",
            "年高胡不死，身健欲何为。",
            "细柳绿垂地，小桃红满枝。",
            "春风不到处，枯蔓挂疎篱。"
        ],
        "title": "新岁书怀四首  其二",
        "id": "01b330bd-2349-4604-b5e5-b3f80af7f85c"
    },
    {
        "author": "戴复古",
        "paragraphs": [
            "老病从人笑，儿童识我谁。",
            "穷愁无地著，心事有天知。",
            "鹊噪缘何喜，蛙鸣岂为私。",
            "如何得怀抱，长似醉眠时。"
        ],
        "title": "新岁书怀四首  其三",
        "id": "06163c04-dd7c-4360-920c-6bc935e321de"
    },
    {
        "author": "戴复古",
        "paragraphs": [
            "正月复二月，百年如一年。",
            "世间人易老，天下事难全。",
            "生计麦十斛，传家诗几篇。",
            "眼前虽不足，心地自超然。"
        ],
        "title": "新岁书怀四首  其四",
        "id": "041d7cde-6b91-4ec5-8c1c-53068c9857aa"
    },
    {
        "author": "戴复古",
        "paragraphs": [
            "小园春欲半，老子作儿嬉。",
            "政喜花开蚤，还愁客到迟。",
            "诗当得意处，酒到半酣时。",
            "蜂蝶来无数，无知却有知。"
        ],
        "title": "小园",
        "id": "92cc845a-3684-4b0c-b417-73fffeb3392a"
    },
    {
        "author": "戴复古",
        "paragraphs": [
            "瘗鹤有故事，花边结小茔。",
            "不登千岁寿，无复九皋鸣。",
            "问汝缘何死，主翁无限情。",
            "最令人忆处，侧耳听松声。"
        ],
        "title": "为石云悼鹤",
        "id": "f385721a-aef4-465c-b08d-05dd6fab2902"
    },
    {
        "author": "戴复古",
        "paragraphs": [
            "邪正不两立，国家当再兴。",
            "有时须有命，称德不称能。",
            "方喜千年遇，如何一旦薨。",
            "世间无哭处，吾欲哭昭陵。"
        ],
        "title": "挽立斋杜丞相",
        "id": "5aa16848-a8f2-4ee3-86af-957a7b9a5d72"
    },
    {
        "author": "戴复古",
        "paragraphs": [
            "文章萧颕士，一剑去从军。",
            "远望西关路，愁看两浦云。",
            "九霄腾意气，万里取功勋。",
            "马上一杯酒，须斟满十分。"
        ],
        "title": "萧飞卿将使赴湖北戎幕诗送其行兼简秋壑贾总侍二首  其一",
        "id": "5f4614f8-862f-497e-8bbc-0dd6b6468c3e"
    },
    {
        "author": "戴复古",
        "paragraphs": [
            "鄂渚三千里，遥遥望使星。",
            "江湖今寂寞，桃李半凋零。",
            "世有一秋壑，时无两石屏。",
            "平生不相遇，老眼向谁青。"
        ],
        "title": "萧飞卿将使赴湖北戎幕诗送其行兼简秋壑贾总侍二首  其二",
        "id": "1a2fbdc5-a54e-4335-8593-e01f882e9b88"
    },
    {
        "author": "戴复古",
        "paragraphs": [
            "却扇清风起，楼头坐晚凉。",
            "青山连远水，绿树带斜阳。",
            "客路伤离别，人情果在亡。",
            "定应今夜梦，随月到潇湘。"
        ],
        "title": "晚望怀长沙故人",
        "id": "513c11e2-8b9b-41d2-9bbf-36eb156865e7"
    },
    {
        "author": "戴复古",
        "paragraphs": [
            "老眼开还阖，愁怀醉不醒。",
            "干坤多变故，人物晓天星。",
            "药石匡时切，蓍龟见事灵。",
            "得公十数辈，亦足壮朝廷。"
        ],
        "title": "寄虚斋赵侍郎  其一",
        "id": "22dacd12-946a-41dd-ba08-a3a285a1ff3f"
    },
    {
        "author": "戴复古",
        "paragraphs": [
            "灾异天垂戒，安危事可知。",
            "试将黄雨证，请问白云司。",
            "对客论孤愤，伤时赋五噫。",
            "醉中忘万虑，安得酒如池。"
        ],
        "title": "寄虚斋赵侍郎  其二",
        "id": "832b727f-21eb-4645-824d-f85dffb24091"
    },
    {
        "author": "戴复古",
        "paragraphs": [
            "细读石屏记，临风觉厚颜。",
            "如何一片石，欲比众名山。",
            "浪迹江湖上，归身巖壑间。",
            "渔樵争半席，人笑老痴顽。"
        ],
        "title": "斗山子王深父作石屏记为老夫书其文甚佳采记中语作五诗致谢  其一",
        "id": "c9b57b52-7073-47d8-b188-e2d7b288d5e8"
    },
    {
        "author": "戴复古",
        "paragraphs": [
            "细读石屏记，诚然愧我心。",
            "兰荪借芳馥，金石假声音。",
            "俗子方腾谤，朋俦合献箴。",
            "分为无用物，白发委山林。"
        ],
        "title": "斗山子王深父作石屏记为老夫书其文甚佳采记中语作五诗致谢  其二",
        "id": "c215f4f3-4873-4193-a78d-7af20f7451d7"
    },
    {
        "author": "戴复古",
        "paragraphs": [
            "细读石屏记，寻幽到水涯。",
            "老人相问答，属意在巖花。",
            "江海浮天阔，山林去国赊。",
            "草茅最深处，认作野人家。"
        ],
        "title": "斗山子王深父作石屏记为老夫书其文甚佳采记中语作五诗致谢  其三",
        "id": "faa028a9-7dcd-4e96-95b2-282f4c888874"
    },
    {
        "author": "戴复古",
        "paragraphs": [
            "细读石屏记，堪嗟老病身。",
            "谁知饥欲死，曷取寿长贫。",
            "雪片丰年瑞，梅花腊月春。",
            "今朝一杯酒，谁道是生辰。"
        ],
        "title": "斗山子王深父作石屏记为老夫书其文甚佳采记中语作五诗致谢  其四",
        "id": "20d723b8-87cb-4a7a-bfc9-d38f8b55daac"
    },
    {
        "author": "戴复古",
        "paragraphs": [
            "细读石屏记，多君才思清。",
            "南山数峰碧，北斗七星明。",
            "风土钟奇秀，文章到老成。",
            "待看黄鹄举，唾手取功名。"
        ],
        "title": "斗山子王深父作石屏记为老夫书其文甚佳采记中语作五诗致谢  其五",
        "id": "592fca24-6b11-4eb7-b993-bb2a039bb903"
    },
    {
        "author": "戴复古",
        "paragraphs": [
            "蛮貊闻名姓，当今有此人。",
            "片心天共广，一笑物为春。",
            "花满金陵路，风清玉塞尘。",
            "九重方简注，四海望经纶。"
        ],
        "title": "寄建康留守制使赵用父都丞侍郎  其一",
        "id": "ddc0bb36-6761-495c-8fa0-5b76c97530dc"
    },
    {
        "author": "戴复古",
        "paragraphs": [
            "燕许文章笔，片言轻万金。",
            "先人十诗序，孝子一生心。",
            "入手方为宝，三年等到今。",
            "九泉应有望，取璧照山林。"
        ],
        "title": "寄建康留守制使赵用父都丞侍郎  其二",
        "id": "daeed91a-8939-48c3-90cd-1d3b09a8b82d"
    },
    {
        "author": "戴复古",
        "paragraphs": [
            "平地变丘壑，安排若自然。",
            "为山移白石，凿沼贮清泉。",
            "栗里有松竹，兰亭无管絃。",
            "轩裳非我事，在野不妨贤。"
        ],
        "title": "姪孙亦龙作亭于小山之上□余以野亭名之得诗五首  其一",
        "id": "d5b1e44f-96a7-4a2f-bb10-b8541cfa6c23"
    },
    {
        "author": "戴复古",
        "paragraphs": [
            "蔡外有余地，登临作此亭。",
            "心如乔木古，眼共远山清。",
            "社酒谁同醉，村歌自可听。",
            "有时来夜坐，收拾读书萤。"
        ],
        "title": "姪孙亦龙作亭于小山之上□余以野亭名之得诗五首  其二",
        "id": "33d2ec5e-dc2a-4f8e-b9db-eb8d5fc92889"
    },
    {
        "author": "戴复古",
        "paragraphs": [
            "诗礼家声重，田园活计饶。",
            "自甘为野客，不愿仕王朝。",
            "时为花开眼，谁因米折腰。",
            "此心安出处，何日不逍遥。"
        ],
        "title": "姪孙亦龙作亭于小山之上□余以野亭名之得诗五首  其三",
        "id": "e8f705a2-8246-4051-a0dc-8a1e52667ce4"
    },
    {
        "author": "戴复古",
        "paragraphs": [
            "勿谓此亭水，岿然气不群。",
            "静中观变化，闲处立功勋。",
            "水细通巖窦，亭高压海云。",
            "隠居行素志，不负圣明君。"
        ],
        "title": "姪孙亦龙作亭于小山之上□余以野亭名之得诗五首  其四",
        "id": "d0a2da19-129d-49e7-a144-c29508306316"
    },
    {
        "author": "戴复古",
        "paragraphs": [
            "田间四五月，此景看来稀。",
            "翼翼青苗上，双双白鸟飞。",
            "茅茨林下住，蓑笠雨中归。",
            "拍岸瓜藤水，不须忧岁饥。"
        ],
        "title": "姪孙亦龙作亭于小山之上□余以野亭名之得诗五首  其五",
        "id": "62101743-95fe-4e8f-b0f6-0dab30f593ab"
    },
    {
        "author": "戴复古",
        "paragraphs": [
            "一代文章手，官如水样清。",
            "三军皆饱德，诸将共谈兵。",
            "铁瓮横天立，金山压浪平。",
            "北人向南望，□□月分明。"
        ],
        "title": "寄镇江王子文总卿",
        "id": "16325830-2b25-4f67-b4ad-d366940a3b2b"
    },
    {
        "author": "戴复古",
        "paragraphs": [
            "荏苒岁云暮，雪霜天正寒。",
            "取程毋太急，御下放教宽。",
            "朝夕去家远，关山行路难。",
            "边头办功业，恐不在儒冠。"
        ],
        "title": "又送行二首  其一",
        "id": "ea766ad0-8ef8-45e6-b7f7-29be3cc310d4"
    },
    {
        "author": "戴复古",
        "paragraphs": [
            "荆门在何许，鄂渚小踌躇。",
            "宿处好看剑，客中宜读书。",
            "交游天作合，江汉景何如。",
            "窗户半天上，南楼好寓居。"
        ],
        "title": "又送行二首  其二",
        "id": "c03fa935-8b2f-4eb2-86da-77f609e50113"
    },
    {
        "author": "戴复古",
        "paragraphs": [
            "宏斋儒者政，赏罚自宜民。",
            "世欲无公论，天知有正人。",
            "侧身观宇宙，平步履星辰。",
            "试把安危事，从头问化钧。"
        ],
        "title": "送包使君入朝除左曹郎二首  其一",
        "id": "d7abc90a-fab3-4801-a3ba-13ada7afa318"
    },
    {
        "author": "戴复古",
        "paragraphs": [
            "金门行入奏，何以告君王。",
            "请下求贤诏，兼陈活国方。",
            "解纷□□□，救弊细思量。",
            "若见高常簿，言予病在床。"
        ],
        "title": "送包使君入朝除左曹郎二首  其二",
        "id": "cb8170ed-dc36-4c49-90ae-eaa518c6cdda"
    },
    {
        "author": "戴复古",
        "paragraphs": [
            "黄巖号难治，能者治何难。",
            "桃李民心悦，风霜吏胆寒。",
            "公行无不可，私请莫相干。",
            "三尺儿童辈，皆知好长官。"
        ],
        "title": "送季明府赴太平倅  其一",
        "id": "91310336-d611-40e4-9776-af1efacfa10e"
    },
    {
        "author": "戴复古",
        "paragraphs": [
            "人说陈胡蔡，合君为四贤。",
            "一廉官似水，三载吏无权。",
            "政自诗书出，民从教化迁。",
            "神明判事笔，一出万人传。"
        ],
        "title": "送季明府赴太平倅  其二",
        "id": "ad22297f-ce1f-4567-a866-5a1e92aa401d"
    },
    {
        "author": "戴复古",
        "paragraphs": [
            "庭闱定省外，都是坐厅时。",
            "尽日身无倦，对天心不欺。",
            "县花潘岳赋，池草惠连诗。",
            "磨取九峰石，刊成德政碑。"
        ],
        "title": "送季明府赴太平倅  其三",
        "id": "4e9a4af3-bb02-49c6-98a4-72da91837a9d"
    },
    {
        "author": "戴复古",
        "paragraphs": [
            "通守太平州，金陵在上头。",
            "风寒当一面，江□□千艘。",
            "此日要人物，九天宽顾忧。",
            "诗书用处别，澼絖换封侯。"
        ],
        "title": "送季明府赴太平倅  其四",
        "id": "8f7bd5fe-e6be-4212-bd15-799064c8d160"
    },
    {
        "author": "戴复古",
        "paragraphs": [
            "老干百年久，从教花事迟。",
            "似枯元不死，因病反成奇。",
            "玉破稀疎蕊，苔封古怪枝。",
            "谁能知我意，相对岁寒时。"
        ],
        "title": "得古梅两枝",
        "id": "196f67ba-c86d-44dc-8aee-65f6e03b85ca"
    },
    {
        "author": "戴复古",
        "paragraphs": [
            "九陌尘中事，三生石上身。",
            "狂为好诗客，贫作负恩人。",
            "十载江村别，扁舟淦水滨。",
            "音书久不至，得梦往来频。"
        ],
        "title": "贫作负恩人为何宏甫作",
        "id": "00c9ec9e-48fe-46af-8673-4d197b3c0988"
    },
    {
        "author": "戴复古",
        "paragraphs": [
            "奉亲营小圃，僻在水之湄。",
            "霜露蔡公赋，假山慈竹诗。",
            "人皆称寿母，我独喜佳儿。",
            "八行家风在，三迁忆旧时。"
        ],
        "title": "题徐子英小园",
        "id": "7be28fbb-7347-4d9a-b2a6-6b8ffe649a20"
    },
    {
        "author": "戴复古",
        "paragraphs": [
            "秋风吹拄杖，直到祝融颠。",
            "目击三千界，肩摩尺五天。",
            "扶桑旸谷畔，青草洞庭边。",
            "云气无遮障，分明在眼前。"
        ],
        "tags": [
            "洞庭湖"
        ],
        "title": "登祝融",
        "id": "0e854560-13a3-48d1-ad04-b21ee3461806"
    },
    {
        "author": "戴复古",
        "paragraphs": [
            "自饮长沙酒，春风几醉醒。",
            "江波随意绿，山色为谁青。",
            "鸟好因人好，龟灵不己灵。",
            "江蓠与杜若，何幸入骚经。"
        ],
        "title": "长沙有感",
        "id": "8d562027-1bb3-40ab-945d-e3f0146e269a"
    },
    {
        "author": "戴复古",
        "paragraphs": [
            "地僻人稀到，山寒水欲冰。",
            "闻钟知有寺，见犬不逢僧。",
            "断垅森乔木，颓簷挂古藤。",
            "斜阳照孤影，诗骨瘦崚嶒。"
        ],
        "title": "山中少憩",
        "id": "9bbd5b34-871e-4192-9870-2b5b2ab8b743"
    },
    {
        "author": "戴复古",
        "paragraphs": [
            "小队出行春，旌旗带野云。",
            "草成平寇檄，翻作劝农文。",
            "幕府多奇士，诗书策异勋。",
            "请将边上事，一一奏明君。"
        ],
        "title": "真州上官漕劝农",
        "id": "6033b3dd-bb24-4348-ab2c-22b446291ba0"
    },
    {
        "author": "戴复古",
        "paragraphs": [
            "行坐自徜徉，吟声遶屋梁。",
            "晓烟滋柳色，晨露发荷香。",
            "以我一心静，参他六月凉。",
            "渊明知此意，高卧到羲皇。"
        ],
        "title": "豫章东湖避暑  其一",
        "id": "e8f92597-a755-4ffa-ae9e-c093e4175221"
    },
    {
        "author": "戴复古",
        "paragraphs": [
            "徧访诸亭舘，苍苔掩旧踪。",
            "十年如昨日，万象又秋容。",
            "阅世存乔木，沿堤倚瘦筇。",
            "何人杀风景，斫尽木芙蓉。"
        ],
        "title": "豫章东湖避暑  其二",
        "id": "6e5b6472-706d-41a3-8604-bd96ffb0ad1d"
    },
    {
        "author": "戴复古",
        "paragraphs": [
            "宇宙归微数，安危委大臣。",
            "金门一回首，玉节久临民。",
            "雅志思行古，清风不受尘。",
            "洁斋家学旧，用处日如新。"
        ],
        "title": "见江东绣衣袁广微",
        "id": "ba3b5310-7bd8-4636-a163-e43cde742fb4"
    },
    {
        "author": "戴复古",
        "paragraphs": [
            "角巾华屋下，丘壑在其旁。",
            "寄兴青山远，忧时白发长。",
            "无心当世用，袖手看人忙。",
            "善自为身计，须传活国方。"
        ],
        "title": "洪子中大卿同登远碧楼归来有诗",
        "id": "a8466e86-2634-4109-8733-88272c9e2cbf"
    },
    {
        "author": "戴复古",
        "paragraphs": [
            "柳似眠初起，梅虽老可观。",
            "冰开春水活，风暖雪泥干。",
            "得酒忘为客，谈诗不论官。",
            "无人知此意，一笑对黄冠。"
        ],
        "title": "濠州春日呈赵教授",
        "id": "b04eb766-63d3-40ea-9e63-57cd4a094ecb"
    },
    {
        "author": "戴复古",
        "paragraphs": [
            "前说建阳宰，古田今似之。",
            "难兄与难弟，能政更能诗。",
            "文字定交久，江湖识面迟。",
            "人传花萼集，俱受水心知。"
        ],
        "title": "访古田刘无竞",
        "id": "fd60caa8-ee73-420f-beb4-586bf6778249"
    },
    {
        "author": "戴复古",
        "paragraphs": [
            "江水接淮水，扁舟去复回。",
            "客程官路柳，心事故园梅。",
            "活计鱼千里，空言水一杯。",
            "石屏有茅屋，朝夕望归来。"
        ],
        "title": "淮上回九江",
        "id": "be75b570-7fad-47ff-93bd-b49bdfaabfc2"
    },
    {
        "author": "戴复古",
        "paragraphs": [
            "台幕三年最，云霄万里程。",
            "西山饯行色，南浦棹新晴。",
            "骨秀荆山璞，胸涵元气英。",
            "更携扛鼎笔，祇合上蓬瀛。"
        ],
        "title": "送陈幼度运干  其一",
        "id": "2a14f99a-8121-4d30-abde-729f420a2f3a"
    },
    {
        "author": "戴复古",
        "paragraphs": [
            "君是青云料，吾当白发年。",
            "驽骀傍骐骥，鱼鸟各天渊。",
            "他日难忘处，寒宵不忍眠。",
            "挑灯雪窗下，共读鴈奴篇。"
        ],
        "title": "送陈幼度运干  其二",
        "id": "1abf5e4b-c7ca-46f0-b3a4-755fa9102ea6"
    },
    {
        "author": "戴复古",
        "paragraphs": [
            "闻说乌衣国，低连海上村。",
            "春来避霜雪，秋去长儿孙。",
            "华屋语如诉，故巢多不存。",
            "双飞恼幽独，红袖有啼痕。"
        ],
        "title": "燕",
        "id": "11511d83-7c3f-4032-bb84-3bb75196aa9b"
    },
    {
        "author": "戴复古",
        "paragraphs": [
            "江涨行无路，西风又打头。",
            "颇闻商妇怨，自作贾胡愁。"
        ],
        "title": "蕲口阻风务官点税",
        "id": "035e80fd-80bc-41f9-a8ce-53e6bf03e759"
    },
    {
        "author": "戴复古",
        "paragraphs": [
            "郭外生涯少，城中籴米归。",
            "种花无处卖，挑菜入篮稀。",
            "风撼倾欹屋，寒生蓝缕衣。",
            "此翁何所乐，谈笑傲轻肥。"
        ],
        "title": "郭外翁",
        "id": "07bce176-9601-473f-8e8b-6bd6e21a0519"
    },
    {
        "author": "戴复古",
        "paragraphs": [
            "一来陪胜践，再到惜蹉跎。",
            "记得山中景，行寻竹外坡。",
            "天寒梅信早，海近鴈声多。",
            "烟渚蒲洲外，时闻欵乃歌。"
        ],
        "title": "郑南夫云林隠居",
        "id": "5624b4a9-7566-438d-a1e5-5e82d07a9af3"
    },
    {
        "author": "戴复古",
        "paragraphs": [
            "鼎足当州县，别来音问稀。",
            "故人俱显达，吾道亦光辉。",
            "三凤梦中见，孤鸿天外飞。",
            "应怜江海客，白首未成归。"
        ],
        "title": "梦与赵用父王子文陈叔方相会甚款",
        "id": "bd21134a-228f-4c6b-8458-8c0e77db7db5"
    },
    {
        "author": "戴复古",
        "paragraphs": [
            "堂堂附郭县，深远半如村。",
            "能共斯民乐，浑忘太守尊。",
            "梅花高可折，横浦挠无浑。",
            "欠与诗狂者，清谈共一樽。"
        ],
        "title": "戏呈赵明府",
        "id": "291b7d27-3300-47cd-bfec-4e1eced29c37"
    },
    {
        "author": "戴复古",
        "paragraphs": [
            "一老今无恙，诸公昔与俦。",
            "随时难苟合，怀道早归休。",
            "苦似陶元亮，全如秦少游。",
            "笔端锋锐别，有待续春秋。"
        ],
        "title": "访曾云巢",
        "id": "272ccfa1-7d6e-4c67-a703-7654f0aff7d5"
    },
    {
        "author": "戴复古",
        "paragraphs": [
            "天不雨霜雪，朝曦与暮霞。",
            "江梅迟腊蕊，巖桂更冬花。",
            "地暖宜为客，时难重忆家。",
            "楚山当晚眺，归兴逐栖鸦。"
        ],
        "title": "冬暖",
        "id": "29cd2088-9409-44ba-98d2-29528ccdb2b0"
    },
    {
        "author": "戴复古",
        "paragraphs": [
            "才气有如许，功名不可无。",
            "乐从闲岁月，养就大规模。",
            "雅志难谐俗，幽居喜并湖。",
            "君看莲下藕，不与叶同枯。"
        ],
        "title": "许提干湖上下筑",
        "id": "5a493016-1b60-4f91-9986-afc0ffa0e88a"
    },
    {
        "author": "戴复古",
        "paragraphs": [
            "乔木无留影，残花尚假妍。",
            "荒池蛙叫噪，破屋燕周旋。",
            "富贵偏多事，风流得几年。",
            "墙东有寒士，书种世相传。"
        ],
        "title": "见名园荒废有感",
        "id": "bde92f2f-9c0a-4a5b-a5e5-7e2546dd8be2"
    },
    {
        "author": "戴复古",
        "paragraphs": [
            "亭下新池好，亭中古意存。",
            "欲通溪上路，遂辟竹边门。",
            "自昔好宾客，相传到子孙。",
            "会看司命鹤，时到种瓜园。"
        ],
        "title": "题黄仲文双清亭",
        "id": "177c1d8d-5d31-456e-8758-615e2018e5c5"
    },
    {
        "author": "戴复古",
        "paragraphs": [
            "来访藏春宅，因登静寄堂。",
            "异香薰宝鼎，清乐送瑶觞。",
            "穿竹过花所，寻梅见海棠。",
            "白头思往事，无语立斜阳。"
        ],
        "title": "静寄孟运管招客皆藏春侍郎故人因与花翁孙季蕃话旧有感",
        "id": "8a7f343e-8834-48f3-9e14-01c189889eab"
    },
    {
        "author": "戴复古",
        "paragraphs": [
            "出郭断虹雨，倚楼新鴈天。",
            "三杯古榕下，一笑菊花前。",
            "入市子鱼贵，堆盘牡蛎鲜。",
            "山僧惯蔬食，清坐莫流涎。"
        ],
        "title": "莆中遇方□□邀出城买蛎而饮一僧同行",
        "id": "bd8f3d9f-0900-44b2-aad5-8739c95be282"
    },
    {
        "author": "戴复古",
        "paragraphs": [
            "顾影良堪笑，胡为八尺长。",
            "苍颜抗尘土，饿喙说兴亡。",
            "竹雨先秋爽，松风生夜凉。",
            "爱寻湖上寺，留宿赞公房。"
        ],
        "title": "天竺访明上座",
        "id": "8f2fc235-f21b-411f-82ac-435a71dcd1c4"
    },
    {
        "author": "戴复古",
        "paragraphs": [
            "面对一池荷，四旁杨柳坡。",
            "树阴遮日少，屋敞受风多。",
            "疑是清凉国，暂为安乐窝。",
            "人人争避暑，老子自婆娑。"
        ],
        "title": "隆兴度夏借东湖驿安下",
        "id": "4a586205-db46-4332-aab2-7e1a67c34220"
    },
    {
        "author": "戴复古",
        "paragraphs": [
            "十竹相依住，一官真漫为。",
            "狂来裂轩冕，穷不顾妻儿。",
            "疾世吟孤愤，伤时赋五噫。",
            "高名应不朽，自作墓中碑。"
        ],
        "title": "挽赵县尉",
        "id": "67bf6018-192d-44bd-9053-026995daa556"
    },
    {
        "author": "戴复古",
        "paragraphs": [
            "夜半金城破，身随铁马飞。",
            "横挥三尺剑，突出万人围。",
            "勇锐资神力，功名与愿违。",
            "自能占气数，终老著农衣。"
        ],
        "title": "张统制之子为父求诗蕲州城破匹马打围而出能知数谓时不可为",
        "id": "4f2976ab-958a-4132-be74-53dcb3683d70"
    },
    {
        "author": "戴复古",
        "paragraphs": [
            "雅志思行古，幽居不爱官。",
            "倾家为义举，竭力奉亲欢。",
            "阅世开天镜，藏身作瓦棺。",
            "闻知捐舘日，有梦跨金鞍。"
        ],
        "title": "挽赵县丞",
        "id": "f3f58c22-dbf6-4443-81d9-0fea512e7a15"
    },
    {
        "author": "戴复古",
        "paragraphs": [
            "读书不成事，何恨老山林。",
            "处世有容德，与人无诤心。",
            "友于兄弟乐，惠彼里闾深。",
            "细把丰碑读，怀贤泪满襟。"
        ],
        "title": "挽沙溪项公苔湖居士  其一",
        "id": "775fdd6a-af65-4935-a327-e27b2f4bc794"
    },
    {
        "author": "戴复古",
        "paragraphs": [
            "一曲苔湖上，深居万竹间。",
            "自寻三径乐，早得一身闲。",
            "异常异常循除水，林林夹屋山。",
            "伤心白云际，遗迹尚班班。"
        ],
        "title": "挽沙溪项公苔湖居士  其二",
        "id": "7be362a7-ac30-4b68-b9e2-ee9b666e61dc"
    },
    {
        "author": "戴复古",
        "paragraphs": [
            "庆门今独盛，旧族有光华。",
            "日坐不欺室，天兴积善家。",
            "山林娱晚境，书史是生涯。",
            "手种堂前桂，君看身后花。"
        ],
        "title": "挽大溪姚祥叔即南",
        "id": "eb97494f-d171-41bb-b9a4-2137c44b91b6"
    },
    {
        "author": "戴复古",
        "paragraphs": [
            "博雅林夫子，隠居城市中。",
            "家贫书甚富，学苦字尤工。",
            "四海交名胜，诸文辨异同。",
            "阿戎谈更好，端不负家风。"
        ],
        "title": "挽唐吉林咏道",
        "id": "81ba8c5b-9bc7-46e3-b2c0-285920ef569c"
    },
    {
        "author": "戴复古",
        "paragraphs": [
            "巴蜀何多事，贤能见一时。",
            "才为花县宰，早受菊坡知。",
            "关外科民急，兴元易帅迟。",
            "预曾陈利病，人不信蓍龟。"
        ],
        "title": "黎明府见示令叔显谟开国墓志求诗为赋三首  其一",
        "id": "31e18f6a-c74a-4fe8-8aca-bbbbe1c33d5c"
    },
    {
        "author": "戴复古",
        "paragraphs": [
            "虏横干戈密，官清财赋强。",
            "饥年无饿莩，乱后有金汤。",
            "五郡树佳政，诸公交荐章。",
            "忠言动天听，惜去把麾忙。"
        ],
        "title": "黎明府见示令叔显谟开国墓志求诗为赋三首  其二",
        "id": "a7e76859-a624-4d82-a020-040dd05378e0"
    },
    {
        "author": "戴复古",
        "paragraphs": [
            "寄家苕霅上，万里故乡愁。",
            "未入金门奏，还为玉局游。",
            "孤忠徒耿耿，一病竟休休。",
            "为国惜人物，凄然老泪流。"
        ],
        "title": "黎明府见示令叔显谟开国墓志求诗为赋三首  其三",
        "id": "7a0c62aa-85f0-4901-9baf-a4b0460dbce8"
    },
    {
        "author": "戴复古",
        "paragraphs": [
            "亘古英灵在，颜回有后身。",
            "年才十三岁，才过万千人。",
            "学到由天悟，文高见理真。",
            "再生仍再夭，无路问鸿钧。"
        ],
        "title": "族姪孙子荣之子神童颜老不幸短命而死哭之不足三诗以悼之  其一",
        "id": "2092f489-7a6c-4030-9a03-66f118ed0dde"
    },
    {
        "author": "戴复古",
        "paragraphs": [
            "昨应童科日，群儿立下风。",
            "丰姿倾众目，文采动诸公。",
            "两耳能兼听，六经皆暗通。",
            "相期到杨晏，有始柰无终。"
        ],
        "title": "族姪孙子荣之子神童颜老不幸短命而死哭之不足三诗以悼之  其二",
        "id": "faff5e00-88e4-4e44-a57d-dbd38c28f29a"
    },
    {
        "author": "戴复古",
        "paragraphs": [
            "汝祖积阴德，汝翁多读书。",
            "汝生天报施，汝死又何如。",
            "脩短有定数，贤愚莫问渠。",
            "冥官闻恸哭，还许再来无。"
        ],
        "title": "族姪孙子荣之子神童颜老不幸短命而死哭之不足三诗以悼之  其三",
        "id": "961818e5-afa0-43fd-bf77-c586912aed90"
    },
    {
        "author": "戴复古",
        "paragraphs": [
            "卜宅西湖上，花翁死亦荣。",
            "诙谐老方朔，旷达醉渊明。",
            "风月生前梦，歌诗身后名。",
            "风流不可见，肠断玉箫声。"
        ],
        "tags": [
            "西湖"
        ],
        "title": "孙季蕃死诸朝士葬之于西湖之上",
        "id": "0b9cf39e-e2a5-4414-bcfc-41becb7e0693"
    },
    {
        "author": "戴复古",
        "paragraphs": [
            "绿树带朱实，驱禽费弹丸。",
            "独先诸果熟，堪奉五侯餐。",
            "猩肉和琼液，蠙珠走玉盘。",
            "同时得同赏，芍药满雕栏。"
        ],
        "title": "樱桃",
        "id": "9b6cf936-49df-45fe-aaa3-9dd5141291d0"
    },
    {
        "author": "戴复古",
        "paragraphs": [
            "秋色无边际，酬之以醉颜。",
            "亭高俯城郭，木阙见江山。",
            "胜践园林古，好诗天地悭。",
            "范碑生羽翼，飞上画屏间。"
        ],
        "title": "题清江台",
        "id": "70fa953d-947e-43ed-ad86-ffb509c5278a"
    },
    {
        "author": "戴复古",
        "paragraphs": [
            "恳切金章奏，精诚玉帝知。",
            "稻粱民性命，丰歉国安危。",
            "苗秀方成实，雨来还及时。",
            "人能合天意，天亦顺人为。"
        ],
        "title": "江西壬辰秋大旱饥临江守王幼学监簿极力救民癸巳夏不雨几成荐饿监簿祷之甚切终有感于天  其一",
        "id": "4e017eb2-9527-49c9-a14a-28a4be1594ee"
    },
    {
        "author": "戴复古",
        "paragraphs": [
            "天续饥民命，神知太守心。",
            "骄旸化霖雨，六月借春阴。",
            "早稻先秋熟，晚田储水深。",
            "去年饥欲死，不料到于今。"
        ],
        "title": "江西壬辰秋大旱饥临江守王幼学监簿极力救民癸巳夏不雨几成荐饿监簿祷之甚切终有感于天  其二",
        "id": "ff266396-4793-4f96-a50d-63c1432b256f"
    },
    {
        "author": "戴复古",
        "paragraphs": [
            "何郎好兄弟，爱我往来频。",
            "人作交游看，情如骨肉亲。",
            "茅庵思共隠，蕙帐暖生春。",
            "别后长相忆，寄书无便人。"
        ],
        "title": "怀何宏甫",
        "id": "fe1e59e1-0f31-41ac-a572-d733cc04a99b"
    },
    {
        "author": "戴复古",
        "paragraphs": [
            "行尽芙蓉径，寻秋扣竹关。",
            "楼高纳万象，木落见群山。",
            "平野水云际，画桥烟雨间。",
            "红尘城下路，只隔一湖湾。"
        ],
        "title": "题董侍郎山园",
        "id": "60585e24-6702-4f04-8904-81351be2b47e"
    },
    {
        "author": "戴复古",
        "paragraphs": [
            "一经传世宝，说与子孙知。",
            "欲作久长计，毋忘礼义为。",
            "黄金生悔吝，白璧有瑕疵。",
            "兼取庞公语，图安不遗危。"
        ],
        "title": "萧仲有遗经堂",
        "id": "034a5fd3-fc5a-4307-8063-c3a8247a05d1"
    },
    {
        "author": "戴复古",
        "paragraphs": [
            "笔端有神助，句法自天成。",
            "风撼潇湘覆，江空雪月明。",
            "苦吟非草草，妙趣若平平。",
            "李杜诗坛上，为君题姓名。"
        ],
        "title": "读严粲诗风撼潇湘覆江空雪月明以其一联隠括为对",
        "id": "4863ca62-77ac-4746-a0db-583cfb05757a"
    },
    {
        "author": "戴复古",
        "paragraphs": [
            "地僻民风古，雨晴天气新。",
            "空山竖奇石，乔木堕枯薪。",
            "深入千崖路，多逢百岁人。",
            "繁华凋性命，寂寞可全真。"
        ],
        "title": "舂陵山中",
        "id": "cca8999f-79e4-485c-83b9-d16faf4dfe25"
    },
    {
        "author": "戴复古",
        "paragraphs": [
            "渺渺长淮路，秋风落木悲。",
            "干坤限南北，胡虏迭兴衰。",
            "志士言机会，中原入梦思。",
            "江湖好山色，都在夕阳时。"
        ],
        "title": "淮上寄赵茂实",
        "id": "5d4921ff-b9c9-45f7-bbce-4f85e9131bee"
    },
    {
        "author": "戴复古",
        "paragraphs": [
            "水涌孤峰出，波深日夜闻。",
            "重巖戍铁屋，双塔碍行云。",
            "天地八窗迥，江淮两岸分。",
            "登临多感慨，北鴈又成群。"
        ],
        "title": "金山",
        "id": "2be73a0e-72e5-4c63-8919-bc7ff628e61f"
    },
    {
        "author": "戴复古",
        "paragraphs": [
            "江接海冥冥，山连岛树青。",
            "似非人境界，宜有佛宫庭。",
            "藏压蟠龙宅，潮渰瘗鹤铭。",
            "西巖更清绝，心与酒俱醒。"
        ],
        "title": "焦山",
        "id": "7ba2fb74-eec9-446d-8442-bb02ffb25720"
    },
    {
        "author": "戴复古",
        "paragraphs": [
            "细把南枝看，百花无此奇。",
            "夜深钟月魄，□□□□□。",
            "古树龙其似，寒香蝶不知。",
            "幽兰开亦早，二妙喜同时。"
        ],
        "title": "梅花",
        "id": "230e9b05-9df0-4557-8046-6659f307abe6"
    },
    {
        "author": "戴复古",
        "paragraphs": [
            "千载周公瑾，如其在目前。",
            "英风挥羽扇，烈火破楼船。",
            "白鸟沧波上，黄州赤壁边。",
            "长江酹明月，更忆老坡仙。"
        ],
        "tags": [
            "长江"
        ],
        "title": "赤壁",
        "id": "b4aa9280-fcd0-435e-917c-e61c563eeded"
    },
    {
        "author": "戴复古",
        "paragraphs": [
            "八十云巢老，诸公旧典刑。",
            "心情古井水，辈行晓天星。",
            "身健登高阁，眼明书六经。",
            "尝闻荐遗逸，何以报朝廷。"
        ],
        "title": "曾云巢年八十聪明不衰小楷写六经家有小楼日登览不倦诸监司尝荐遗逸",
        "id": "2182e80c-8297-4b99-bbb7-5dfe8e989381"
    },
    {
        "author": "戴复古",
        "paragraphs": [
            "一狂兼一懒，穷到白头年。",
            "客路偏躭酒，诗囊不贮钱。",
            "吟边忘世故，醉里乐吾天。",
            "不答诸公问，何如孟浩然。"
        ],
        "title": "醉吟",
        "id": "b1b964df-e217-4ad1-8e4a-476cd2d9b8c5"
    },
    {
        "author": "戴复古",
        "paragraphs": [
            "日用无非道，人心实在平。",
            "果能行实学，何必问虚名。",
            "草木随时态，江山无世情。",
            "晚来溪雨歇，一段夕阳明。"
        ],
        "title": "次韵胡公权",
        "id": "af764e34-726e-45e5-88f5-128460ec35f0"
    },
    {
        "author": "戴复古",
        "paragraphs": [
            "道者日高卧，清风隔世尘。",
            "凤麟不可见，猿鸟自相亲。",
            "山木轮囷古，茶花冷淡春。",
            "草荒门外路，常怕有来人。"
        ],
        "title": "同安子顺访茅庵道人凤凰麒麟不可见道人语也",
        "id": "b141683c-f873-4b65-bde8-caed2023143e"
    },
    {
        "author": "戴复古",
        "paragraphs": [
            "佳士欣相识，吟边问姓名。",
            "官为三语掾，诗到五言城。",
            "野客可怜我，故人烦寄声。",
            "白头归故隠，秋后会群英。"
        ],
        "title": "法曹罗立之酒边举数首皆仆故人为我寄声",
        "id": "77dbb2e5-590c-4321-a9cf-5abe0e44d76c"
    },
    {
        "author": "戴复古",
        "paragraphs": [
            "琴剑长为客，诗书欠策勋。",
            "老来临镜懒，愁里把杯勤。",
            "北鴈寒离塞，秋鹰健拂云。",
            "物情能奋发，人不解超群。"
        ],
        "title": "为客",
        "id": "27c04bef-220c-4963-be32-647491e72815"
    },
    {
        "author": "戴复古",
        "paragraphs": [
            "广东经略使，今古几人贤。",
            "陛下用一士，民间有二天。",
            "清风排瘴雨，廉德照贪泉。",
            "龙节生光彩，鸾车奏凯旋。"
        ],
        "title": "彭绣使平叛卒后除经略小诗陈利害  其一",
        "id": "b4afba19-a0c7-4907-877f-1b873db03695"
    },
    {
        "author": "戴复古",
        "paragraphs": [
            "斩蛟移鳄后，近水有惊鳞。",
            "阃外尚多事，幕中无一人。",
            "佩韦防狷急，强饭养精神。",
            "罗致贤能士，仍须藻鉴真。"
        ],
        "title": "彭绣使平叛卒后除经略小诗陈利害  其二",
        "id": "d59be7a4-e693-4196-85d9-c47c60fa6ec4"
    },
    {
        "author": "戴复古",
        "paragraphs": [
            "乳虎恋巢穴，穷猿失木悲。",
            "早须思一著，先要释群疑。",
            "豪杰通心腹，人民无怨咨。",
            "御军明纪律，威爱贵兼施。"
        ],
        "title": "彭绣使平叛卒后除经略小诗陈利害  其三",
        "id": "77f3a71c-f50b-4c1a-b297-1d2384de66dc"
    },
    {
        "author": "戴复古",
        "paragraphs": [
            "吟边逢李白，谈笑亦风流。",
            "相对各青眼，安知有白头。",
            "两家穷活计，四海老交游。",
            "不负云山约，同登百尺楼。"
        ],
        "title": "会李择之其父名丙字南仲著丁未录丙申录",
        "id": "13a22bee-fc80-4fa4-bdf3-f3ef3f6314cf"
    },
    {
        "author": "戴复古",
        "paragraphs": [
            "道傍谁氏舘，□我坐开樽。",
            "翁妪出迎客，儿童为扫门。",
            "好花生竹所，流水浸云根。",
            "傥遂卜隣约，为农老此村。"
        ],
        "title": "道傍馆",
        "id": "2efd4535-b7f6-41ab-9d5b-31296123a301"
    },
    {
        "author": "戴复古",
        "paragraphs": [
            "落尽一林月，山中夜半归。",
            "惊行群犬吠，破暗一萤飞。",
            "举我赤藤杖，敲君白板扉。",
            "兴来眠不得，吟到晓星稀。"
        ],
        "title": "山中夜归",
        "id": "7e6a4741-5a31-47e2-9961-06ac3b2c52b0"
    },
    {
        "author": "戴复古",
        "paragraphs": [
            "潇洒数椽屋，旋营花竹坡。",
            "心宽忘地窄，亭小得山多。",
            "共赏春晴好，其如客醉何。",
            "栖鸾将远举，宁久盼庭柯。"
        ],
        "title": "题春山李基道小园",
        "id": "89206120-fe2d-48ee-93b3-4ecaa20321c1"
    },
    {
        "author": "戴复古",
        "paragraphs": [
            "东轩亦潇洒，春晚雨晴时。",
            "喜鹊立门限，飞花落砚池。",
            "青山解留客，绿竹遍题诗。",
            "一点归心动，夜来闻子规。"
        ],
        "title": "东轩",
        "id": "8ecc124f-7de8-40c3-a5ee-cb5c3844372d"
    },
    {
        "author": "戴复古",
        "paragraphs": [
            "宿此屋头阁，瓦窗通月明。",
            "夜深鸜鹆噪，人静桔槔声。",
            "村落有古意，田园关客情。",
            "儒衣成底事，所得是虚名。"
        ],
        "title": "宿农家",
        "id": "6a497bfc-534d-43db-a705-8a33f7d8d83e"
    },
    {
        "author": "戴复古",
        "paragraphs": [
            "士元堂上坐，千载仰清规。",
            "百里宜民政，数篇怀古诗。",
            "江连杜甫墓，水落蔡伦池。",
            "公暇登临处，宁无忆我时。"
        ],
        "title": "寄耒阳令严坦叔",
        "id": "59958bf2-227f-40b6-948e-5d24f386b953"
    },
    {
        "author": "戴复古",
        "paragraphs": [
            "今虏既亡后，中间消息稀。",
            "山河谁是主，豪杰故乘机。",
            "喜报三京复，旋闻二赵归。",
            "此行关大义，天意忍相违。"
        ],
        "title": "所闻",
        "id": "b0e8bb00-b6c8-469f-a935-adaa87945ac2"
    },
    {
        "author": "戴复古",
        "paragraphs": [
            "烹羶会宾客，花酒一时来。",
            "愁逐歌声散，心随笑口开。",
            "饮疑金盏漏，醉到玉山颓。",
            "借问欢娱地，相逢能几回。"
        ],
        "title": "胡倅送羊烹以会客",
        "id": "f2f43eaa-b56e-4599-90c6-888eec7c9030"
    },
    {
        "author": "戴复古",
        "paragraphs": [
            "朴直存吾道，一心唯向公。",
            "知非巧宦者，直有古人风。",
            "行志非为矫，洁身能固穷。",
            "如何有廉吏，不入荐书中。"
        ],
        "title": "寄清流王令君",
        "id": "594724f4-8066-43d2-ae59-5f1346af678e"
    },
    {
        "author": "戴复古",
        "paragraphs": [
            "焚香拜天贶，满眼是瑰琦。",
            "腊月雪三尺，春风梅数枝。",
            "登楼忘老态，对酒展秋眉。",
            "争唱阳春曲，山翁醉不知。"
        ],
        "title": "生朝对雪张子善有词为寿",
        "id": "5a924b58-106e-4791-b6c1-d3b6c8a4ca1b"
    },
    {
        "author": "戴复古",
        "paragraphs": [
            "津头晓步落潮痕，行尽蒲根到柳根。",
            "鴈影参差半江月，鸡声咿喔数家村。",
            "求鱼看下连筒钓，乞火听敲隣舍门。",
            "料得锦城无此景，欲将图画寄王孙。"
        ],
        "title": "江滨晓步",
        "id": "82ce9ce7-c53e-4a2c-b6b2-a6e8f5d7db33"
    },
    {
        "author": "戴复古",
        "paragraphs": [
            "倚遍南楼更鹤楼，小亭潇洒最宜秋。",
            "接天烟浪来三峡，隔岸楼台又一州。",
            "豪杰不生机事息，古今无尽大江流。",
            "凭栏日暮怀乡国，崔颢诗中旧日愁。"
        ],
        "title": "鄂渚烟波亭",
        "id": "8b124a56-8c33-4b02-90df-8b9be5e27c13"
    },
    {
        "author": "戴复古",
        "paragraphs": [
            "寄声说与寻梅者，不在山边即水涯。",
            "又恐好枝为雪压，或生幽处被云遮。",
            "蜂黄涂额半含蕊，鹤膝翘空疎带花。",
            "此是寻梅端的处，折来须付与诗家。"
        ],
        "title": "寄寻梅",
        "id": "a36ed6ec-d4b8-4d7e-8d72-b9908bda424b"
    },
    {
        "author": "戴复古",
        "paragraphs": [
            "东风入仗庆云翔，百辟朝元奉玉皇。",
            "一代安危寄黄发，群生枯瘁转青阳。",
            "梅花结果调勋鼎，柏叶宜年上寿觞。",
            "宰相黑头天子圣，頼公同与措时康。"
        ],
        "title": "辛未元日上楼参政攻媿斋先生",
        "id": "8a80f17e-5f99-442c-989a-ef46c2db6261"
    },
    {
        "author": "戴复古",
        "paragraphs": [
            "野人何得以诗鸣，落魄骑馿走帝京。",
            "白发半头惊岁月，虚名一日动公卿。",
            "颇思湖上春风约，不柰楼头夜雨声。",
            "柳外断云筛日影，试听幽鸟话新晴。"
        ],
        "title": "春日二首呈黄子迈大卿  其一",
        "id": "8f39e023-7b97-499a-9c73-3b47f11e78cb"
    },
    {
        "author": "戴复古",
        "paragraphs": [
            "帝里风光二月新，西湖几队踏青人。",
            "杏花时节偏饶雨，杨柳门墙易得春。",
            "或是或非尘里事，无穷无达醉中身。",
            "五陵年少夸豪举，寂寞诗家戴叔伦。"
        ],
        "tags": [
            "西湖"
        ],
        "title": "春日二首呈黄子迈大卿  其二",
        "id": "8d47373b-b348-467d-9abe-3452171ec011"
    },
    {
        "author": "戴复古",
        "paragraphs": [
            "赤符新领旧干坤，多谢君王问故人。",
            "暂作客星侵帝座，终为渔父老江滨。",
            "层台不啻几千仞，直钓何曾挂一鳞。",
            "莫道羊裘欠图画，丹青难写子陵真。"
        ],
        "title": "钓台",
        "id": "8aaa3b86-da0f-4e26-ac56-903710dcdc55"
    },
    {
        "author": "戴复古",
        "paragraphs": [
            "宛如公干卧漳滨，枕上穷吟过一春。",
            "遣病每怀诗眷属，访医因问药君臣。",
            "钻龟小卜占灾数，览镜羸形类别人。",
            "寄语霅川贤太守，新诗莫厌话愁频。"
        ],
        "title": "寄湖州杨伯子监丞",
        "id": "0c931bb4-1e41-435c-bb94-61e2655c788d"
    },
    {
        "author": "戴复古",
        "paragraphs": [
            "人生安分即逍遥，莫向明时叹不遭。",
            "赫赫几时还寂寂，闲闲到底胜劳劳。",
            "一心似水惟平好，万事如棋不著高。",
            "王谢功名有遗恨，争如刘阮醉陶陶。"
        ],
        "title": "饮中达观",
        "id": "36e9733f-49eb-4d53-b101-64db5ccccfd0"
    },
    {
        "author": "戴复古",
        "paragraphs": [
            "孤标粲粲压群葩，独占春风管岁华。",
            "几树参差江上路，数枝装点野人家。",
            "冰池照影何须月，雪岸闻香不见花。",
            "绝似林间隠君子，自从幽处作生涯。"
        ],
        "title": "梅",
        "id": "87eb1f97-87bd-4b4d-8f68-2ccc41af6dcf"
    },
    {
        "author": "戴复古",
        "paragraphs": [
            "不特来观德庆碑，江山胜槩六朝遗。",
            "兴亡了不关吾事，登览胡为作许悲。",
            "梅为有香奇似雪，酒能无闷妙于诗。",
            "萧萧绿竹无人爱，留取云稍待凤来。"
        ],
        "title": "清凉寺有怀真翰林运使之来",
        "id": "e054bfcc-58e4-48f5-9590-0b573ef4f86e"
    },
    {
        "author": "戴复古",
        "paragraphs": [
            "踏破白云登上方，自嫌尘土涴禅床。",
            "千山月色令人醉，半夜梅花入梦香。",
            "深谷不妨春到早，老僧殊为客来忙。",
            "山童懒惯劳呼唤，自拗枯松煮术汤。"
        ],
        "title": "觉慈寺",
        "id": "fa90b5b1-ea9c-4db3-9811-f698c534d08f"
    },
    {
        "author": "戴复古",
        "paragraphs": [
            "岂说从来用处难，出乘五马看庐山。",
            "凤凰览德下千仞，虎豹憎人上九关。",
            "持论太高天动色，忧时未老鬓先斑。",
            "平生风节谁其似，汲黯朱云伯仲间。"
        ],
        "tags": [
            "庐山"
        ],
        "title": "寄复斋陈寺丞二首  其一",
        "id": "8eb5bd80-8e96-4893-b06b-d1d7f2c79af5"
    },
    {
        "author": "戴复古",
        "paragraphs": [
            "长忆西湾系小舟，野人曾伴使君游。",
            "夜浮星子邀明月，雨对庐君说好秋。",
            "坐拥红粧磨宝砚，醉歌赤壁写银钩。",
            "当时一段风流事，翻作相思一段愁。"
        ],
        "title": "寄复斋陈寺丞二首  其二",
        "id": "00561de8-da09-48c1-a3a1-acce9aa02dfe"
    },
    {
        "author": "戴复古",
        "paragraphs": [
            "鴈叫淮南欲雪天，倚楼无味抱愁眠。",
            "算从沧海白云际，行到黄州赤壁边。",
            "万事忌于怀壮志，一生穷为耸吟肩。",
            "鬓间白者休教镊，要使天知老可怜。"
        ],
        "title": "黄州偶成",
        "id": "12aef7a1-c429-4a89-836e-f14e4bd1eda6"
    },
    {
        "author": "戴复古",
        "paragraphs": [
            "堂堂大节在朝廷，名重当时太华轻。",
            "干道君臣千载遇，先生议论九重惊。",
            "人歌黄霸思遗爱，我颂朱云有直声。",
            "一瓣清香拜图像，英风凛凛尚如生。"
        ],
        "title": "题泉州王梅溪先生祠堂徐竹隠直院谓梅溪古之遗直渡江以来一人而已",
        "id": "f95a3e74-00bd-49fe-ac89-a9ee6ed5dbdd"
    },
    {
        "author": "戴复古",
        "paragraphs": [
            "高谈可听用心幽，灼见此翁非俗流。",
            "鞍马破家还避世，田园得地肯封侯。",
            "开窗脩竹无由俗，绕屋青山总是秋。",
            "门外短篱看亦好，黄金菊间碧牵牛。"
        ],
        "title": "无为山中郑老家",
        "id": "fd1514f3-1b78-4929-bf82-2486f09418b0"
    },
    {
        "author": "戴复古",
        "paragraphs": [
            "镜中双鬓已非鸦，身在江湖心在家。",
            "道路飘零如柳絮，山川迤逦近梅花。",
            "客行有债频沽酒，老怕无眠戒饮茶。",
            "昨夜梦归沧海上，钓竿横插鴈边沙。"
        ],
        "title": "南康县用东坡留题韵",
        "id": "ee3e08af-4018-40fb-bb3d-ee085c73387b"
    },
    {
        "author": "戴复古",
        "paragraphs": [
            "忆昨枫桥既语离，何期千里又相随。",
            "太湖不见鸱夷子，秋浦同寻杜牧之。",
            "灯火船窗深夜话，江山客路早冬诗。",
            "人间草木空无数，除却梅花莫我知。"
        ],
        "tags": [
            "太湖"
        ],
        "title": "李季允侍郎舟中",
        "id": "01346466-fe7c-4668-b7aa-cc3f95440a83"
    },
    {
        "author": "戴复古",
        "paragraphs": [
            "致身虽自文章选，经世尤高政事科。",
            "以若所为即伊吕，使其不遇亦丘轲。",
            "长沙地窄儒衣阔，明月池干春水多。",
            "天以一贤私一路，其如四海九州何。"
        ],
        "title": "湖南见真帅",
        "id": "03985419-344c-4fed-b81f-5f24e65b3a40"
    },
    {
        "author": "戴复古",
        "paragraphs": [
            "去年忆访潘怀县，樽俎风流主意饶。",
            "爆竹声中度残岁，华灯影里醉元宵。",
            "春风又起观梅兴，野客仍烦折简招。",
            "预想张园寻故事，插花秉烛过溪桥。"
        ],
        "title": "永新宰潘仁叔再约观梅",
        "id": "3afd41d4-95af-4459-8981-41cb648316af"
    },
    {
        "author": "戴复古",
        "paragraphs": [
            "山灵未许到天池，又作西林一宿期。",
            "寺是晋时陶侃宅，记传隋代率更碑。",
            "山椒云气易为雨，客子情怀多费诗。",
            "暂借蒲团学禅寂，茶烟飞绕鬓边丝。"
        ],
        "tags": [
            "庐山"
        ],
        "title": "庐山  其一",
        "id": "b77fc150-2edf-4346-825d-071968c2afa2"
    },
    {
        "author": "戴复古",
        "paragraphs": [
            "道人问我看庐山，地上争如阁上看。",
            "呈露千峰秋落木，雕锼万象客凭栏。",
            "静中见得天机妙，闲里回观世路难。",
            "管领风光有微憾，桂花香里酒瓶干。"
        ],
        "tags": [
            "庐山"
        ],
        "title": "庐山  其二",
        "id": "95078829-ea9d-4280-9e4e-34d55f605b9e"
    },
    {
        "author": "戴复古",
        "paragraphs": [
            "拥鼻行吟上下廊，今宵又宿赞公房。",
            "松摇半夜风声壮，桂染中秋月色香。",
            "白石清泉闻笑语，名山大泽出文章。",
            "老夫甘作无名者，不逐纷纷举子忙。"
        ],
        "tags": [
            "庐山"
        ],
        "title": "庐山  其三",
        "id": "398a2321-522c-4edd-bfb8-511fb8ec04e9"
    },
    {
        "author": "戴复古",
        "paragraphs": [
            "乘鸾不见李腾空，试与寻真访故宫。",
            "黄叶堆边觅行路，紫烟深处望仙踪。",
            "眼高天近千山上，身共云栖一壑中。",
            "九叠屏风三叠水，更无诗句可形容。"
        ],
        "tags": [
            "庐山"
        ],
        "title": "庐山  其四",
        "id": "b5a1469e-9ace-44c5-a258-d4d0c1a69a73"
    },
    {
        "author": "戴复古",
        "paragraphs": [
            "忆见堤边种柳初，重来高树满东湖。",
            "交游太半入鬼录，歌醉一时逢酒徒。",
            "夜雨总成流水去，春风能免落花无。",
            "经行孺子亭边路，犹有沙鸥识老夫。"
        ],
        "title": "豫章东湖感旧",
        "id": "a5c6821b-75ad-48e9-884e-56c3e957fd40"
    },
    {
        "author": "戴复古",
        "paragraphs": [
            "汝在何乡何姓名，路途凡百爱惺惺。",
            "衣裳脱著勤收管，饮食烹炰贵洁馨。",
            "每遇歇时寻竹所，须教宿处近旗亭。",
            "吾家僮约无多事，办取小心供使令。"
        ],
        "title": "僮约",
        "id": "ac72fb90-6269-44fe-b9c1-850d32392585"
    },
    {
        "author": "戴复古",
        "paragraphs": [
            "联骑来寻失马翁，相期投宿此山中。",
            "一庭花影三更月，万壑松声半夜风。",
            "共把酒杯眠不得，剧谈世事恨无穷。",
            "明朝莫使儿童见，倘有江船吾欲东。"
        ],
        "title": "同郑子野访王隠居",
        "id": "160a4f01-2e1b-49d6-8564-7b8e9f604951"
    },
    {
        "author": "戴复古",
        "paragraphs": [
            "簦笠相随走路岐，一春不换旧征衣。",
            "雨行山崦黄泥坂，夜扣田家白板扉。",
            "身在乱蛙声里睡，心从化蝶梦中归。",
            "乡书十寄九不达，天北天南鴈自飞。"
        ],
        "title": "夜宿田家",
        "id": "607ca7e5-8670-4961-ad7a-2966de92eebd"
    },
    {
        "author": "戴复古",
        "paragraphs": [
            "方丈蓬莱去渺茫，天台祇在白云傍。",
            "羽衣金策群仙过，珠阁琼楼八桂香。",
            "采药有时逢道侣，挑包遇夜宿僧房。",
            "寒山拾得如相见，指点人间笑几场。"
        ],
        "title": "送蒙斋兄长游天台二首  其一",
        "id": "b010a68b-7740-4b39-9fe2-c24d6b7999d3"
    },
    {
        "author": "戴复古",
        "paragraphs": [
            "山林胜处说天台，仙佛多从此地栖。",
            "司马八篇通道妙，丰干一语指人迷。",
            "时逢好酒从容饮，莫把新诗取次题。",
            "白日看云思我否，惠连无分共攀跻。"
        ],
        "title": "送蒙斋兄长游天台二首  其二",
        "id": "42323cb1-23ed-4289-9044-02b5708995af"
    },
    {
        "author": "戴复古",
        "paragraphs": [
            "乞得新晴赋晚霞，出门无路欲乘槎。",
            "忧风忧雨动经月，足食足衣能几家。",
            "一饭共君烹瓠叶，三杯无处看荷花。",
            "自成鼓吹喧朝夕，输与东湖两部蛙。"
        ],
        "title": "豫章巨浸呈陈幼度提干",
        "id": "275b13c4-a8b5-4e22-a66f-44150d8bab99"
    },
    {
        "author": "戴复古",
        "paragraphs": [
            "朅来问讯病维摩，花满溪堂竹满坡。",
            "发秃齿危俱老矣，人高诗苦柰穷何。",
            "四山便是清凉国，一室可为安乐窝。",
            "犹有忧时两行泪，临风挥洒湿藤萝。"
        ],
        "title": "访赵东野",
        "id": "3833a19a-546b-43fb-bc28-68e91966363a"
    },
    {
        "author": "戴复古",
        "paragraphs": [
            "妙手能移造化功，壶中幻出九华峰。",
            "山虽云小能栖凤，水不求深贵有龙。",
            "事纪淮南千古胜，记成嘉泰八年冬。",
            "先生不用赋招隠，办了功名访赤松。"
        ],
        "title": "方孚若真□宅堂前池上作淮南小山题咏者甚多见其诗轴次韵",
        "id": "7bbeabe1-a1e0-4577-b18a-92af715eeaea"
    },
    {
        "author": "戴复古",
        "paragraphs": [
            "不羨君为花县宰，羨君日坐漪岚堂。",
            "有时酒兴兼诗兴，无限山光与水光。",
            "百姓熙熙知教化，群胥凛凛对风霜。",
            "公余置酒看桃李，醉倒花前客自狂。"
        ],
        "tags": [
            "庐山"
        ],
        "title": "江州德化县漪岚堂尽得庐山之胜醉中作此呈赵明府",
        "id": "46c4b098-ed2a-4daf-9809-2788e2755301"
    },
    {
        "author": "戴复古",
        "paragraphs": [
            "玉关人老鬓丝新，千里长城在一身。",
            "气使黄金结豪杰，手挥白羽静风尘。",
            "山河四望亭中景，桃李一开天下春。",
            "乡日满城骑战马，而今四野尽耕民。"
        ],
        "title": "庐州帅李仲诗春风亭会客有尘字韵诗和者甚多韵拘无好语",
        "id": "d8a2eb7a-fd91-4de9-96c5-0e3fea53d1ca"
    },
    {
        "author": "戴复古",
        "paragraphs": [
            "折柳亭前送故人，平沙留得马蹄痕。",
            "云生渡北迷行路，烟起江南认别村。",
            "恨不与君同上道，归来无伴自开樽。",
            "西楼独倚黄昏月，欲倩飞鸿寄断魂。"
        ],
        "title": "送滕审言归长沙别无聊",
        "id": "5e8b0b16-48fb-4024-8556-51e1f3c583fd"
    },
    {
        "author": "戴复古",
        "paragraphs": [
            "大抵吾曹臭味同，留欢卜夜莫匆匆。",
            "一亭景物冰壶上，万里干坤玉镜中。",
            "疎柳无心挂明月，败荷有恨倚西风。",
            "吟家旧日张公子，千首诗成句句工。"
        ],
        "title": "张仁仲提干衡阳冰壶亭燕客",
        "id": "985f4b18-72e9-41cf-ae62-e1d2e2cfb73a"
    },
    {
        "author": "戴复古",
        "paragraphs": [
            "出郭风光便不同，转头犹恨去匆匆。",
            "维舟别岸鸦啼后，倚柂澄江鴈影中。",
            "向老客怀惊岁月，乍寒天气转霜风。",
            "冰壶亭上人如玉，谩寄篇诗不暇工。"
        ],
        "title": "别后舟中用前韵",
        "id": "061a02c8-945b-4144-b7ef-9a71bdfd45e8"
    },
    {
        "author": "戴复古",
        "paragraphs": [
            "巍然华屋似凌歊，下际沧溟上九霄。",
            "万顷波涛浴蟾兔，一天星斗转魁杓。",
            "征鸿有感人飘泊，宿鹤无声夜寂寥。",
            "谁似风流杨叔子，登临□□□□□。"
        ],
        "title": "海月星天之观",
        "id": "06c08ecf-2da3-43f5-900e-b89236c7b9b7"
    },
    {
        "author": "戴复古",
        "paragraphs": [
            "杜陵之后有孙耒，自守诗家法度严。",
            "秀骨可仙官况薄，高情追古俗人嫌。",
            "起看星斗夜推枕，为爱江山寒卷帘。",
            "饱吃梅花吟更好，锦囊虽富不伤廉。"
        ],
        "title": "杜子野主簿约客赋一诗为赠与仆一联云生就石桥罗汉面吟成雪屋阆仙诗",
        "id": "a3487f4b-e74e-4e62-aeb3-17f05264a3c4"
    },
    {
        "author": "戴复古",
        "paragraphs": [
            "村南村北晒蓑衣，好是云开日出时。",
            "太守少宽忧世志，野人为赋喜晴诗。",
            "两岐瑞麦黄金实，八茧吴蚕白雪丝。",
            "政事端知合天意，雨旸还亦顺人为。"
        ],
        "title": "杨伯子监丞霅川久雨得晴为喜",
        "id": "f4d472c3-3847-43a2-b248-d283b6949d72"
    },
    {
        "author": "戴复古",
        "paragraphs": [
            "千兵喝赏黄金尽，六月临戎白刃寒。",
            "慷慨丈夫为事别，太平人物济时难。",
            "谁言江左无王谢，今喜军中有范韩。",
            "汉节梅花留不住，借君一剑斩楼兰。"
        ],
        "title": "提刑彭仲节平叛卒",
        "id": "91743552-eb96-4b9e-b237-719ea5b4ce61"
    },
    {
        "author": "戴复古",
        "paragraphs": [
            "诸亭环立一湖湾，区界无多眼界宽。",
            "苍石传为伪刘物，绿波曾浴葛仙丹。",
            "两边堤树四时碧，一片冰壶六月寒。",
            "咫尺云烟接沧海，须知此地有龙蟠。"
        ],
        "title": "中秋李漕冰壶燕集",
        "id": "75f2c5d0-516e-4874-9a93-7d8cf7a25d6b"
    },
    {
        "author": "戴复古",
        "paragraphs": [
            "天近刚风吹面寒，绣衣玉立白云间。",
            "沧波万顷海南海，翠碧几重山外山。",
            "自觉登临无限意，谁思富贵不如闲。",
            "前峰若个神仙宅，指点烟霞见一斑。"
        ],
        "title": "李计使领客游白云景泰",
        "id": "f4c0d530-0aeb-4360-94ed-40008c735022"
    },
    {
        "author": "戴复古",
        "paragraphs": [
            "角巾私第自逍遥，诸老之中此老高。",
            "无可柰何怀印绶，甚非得已用弓刀。",
            "风生玉帐千兵肃，天落金牌一札褒。",
            "缓急经心护乡井，生憎儿辈说功劳。"
        ],
        "title": "菊坡崔参政说平叛卒不得已拜经略之命岂敢言功",
        "id": "e2226240-c363-410c-8626-da1839dbeb85"
    },
    {
        "author": "戴复古",
        "paragraphs": [
            "行尽松坡与竹坡，沿溪窈窕上巖阿。",
            "山深每恨客来少，寺近莫教僧到多。",
            "但觉洞中人不老，不知云外事如何。",
            "边头又报真消息，靼使来朝乞讲和。"
        ],
        "title": "题处士黄公山居",
        "id": "c0c8f5aa-3ff5-4707-84e9-b2223b652268"
    },
    {
        "author": "戴复古",
        "paragraphs": [
            "胜概何妨近市廛，红尘疎处著三椽。",
            "数重青嶂横天末，一道澄江在眼前。",
            "海浪浴红朝出日，树林堆碧晚生烟。",
            "请君分付堤边石，莫使渔翁来系船。"
        ],
        "title": "题何季涌江亭",
        "id": "32cbab66-c598-4d55-a718-253311befd47"
    },
    {
        "author": "戴复古",
        "paragraphs": [
            "识得潮阳钟子洪，今人可想古人风。",
            "文章有气吞余子，天地无情负此翁。",
            "问舍求田非细事，参禅学佛见新功。",
            "欲知别后真消息，莫惜频书寄海鸿。"
        ],
        "title": "别钟子洪",
        "id": "8339e647-1bb2-44f2-b7f9-9f94a8c4d8eb"
    },
    {
        "author": "戴复古",
        "paragraphs": [
            "一生飘泊老江湖，今日别公归故庐。",
            "此去怕无相见日，因风或有寄来书。",
            "云烟过眼时时变，草树惊秋夜夜疎。",
            "人物似公能几辈，不知天下竟何如。"
        ],
        "title": "再赋惜别呈李实夫运使",
        "id": "4c319958-3bed-4286-a329-0cf5154d0161"
    },
    {
        "author": "戴复古",
        "paragraphs": [
            "少年行脚白头归，不负平生汗漫期。",
            "望断海山云漠漠，愁生江路草离离。",
            "一篇王粲登楼赋，几首巴陵送别诗。",
            "独倚篷窗无意绪，瓦盆倾酒忆金巵。"
        ],
        "title": "萧学易何季皋和作别诗佳甚再用前韵",
        "id": "480596a4-341d-4cf9-80c5-4948fbcff5cb"
    },
    {
        "author": "戴复古",
        "paragraphs": [
            "一台中立鬰苍苍，四面山光接水光。",
            "潮信往来知气候，鼋精出没兆灾祥。",
            "烟生茶灶僧留款，风展蒲帆客去忙。",
            "白发东坡在何许，两行遗墨照琳琅。"
        ],
        "title": "灵洲",
        "id": "cd692250-b03c-4348-b22a-d5053a0ab2e2"
    },
    {
        "author": "戴复古",
        "paragraphs": [
            "诗瘦吾非沈隠侯，五穷相值结为讐。",
            "方愁度岭无相识，却喜闻韶到此州。",
            "世道从来三不合，客行何止七宜休。",
            "故人知我平生事，肯笑苏秦著弊裘。"
        ],
        "title": "和韶州许使君令子送别之韵",
        "id": "74ebf635-4b18-453f-bf75-69be277fab13"
    },
    {
        "author": "戴复古",
        "paragraphs": [
            "横浦堂前举一巵，古榕阴下坐多时。",
            "连朝好雨千山润，昨夜新秋一叶知。",
            "梅岭乡来逢行者，兰亭今日又羲之。",
            "家声不坠风流在，如见初寮说好诗。"
        ],
        "title": "南安王使君领客湛泉流觞曲水",
        "id": "870c43c6-1dfa-486a-9b6e-331a4f7888d4"
    },
    {
        "author": "戴复古",
        "paragraphs": [
            "八境横陈淦水滨，异乡谁识倚楼人。",
            "江山不越干坤大，烟雨翻成风月新。",
            "十载经营梅屋趣，三间突兀草堂隣。",
            "题诗未得惊人句，从此登临莫厌频。"
        ],
        "title": "题邹震甫江山伟观",
        "id": "0365705c-2445-4caa-8e2a-b7861712b405"
    },
    {
        "author": "戴复古",
        "paragraphs": [
            "一丘一壑自逍遥，莫怪山人索价高。",
            "是处园林可行乐，同来宾客不须招。",
            "临风桃李花狼藉，照水楼台影动摇。",
            "歌舞不容人不醉，樽前方见董娇娆。"
        ],
        "title": "去年访曾幼卿通判携歌舞者同游凤山仆有歌舞不容人不醉樽前方见董娇娆之句今岁到凤山又辟西隅筑堤种柳新作数亭且欲建藏书阁后堂佳丽皆屏去之矣仆嘉其志又有数语并录之  其一",
        "id": "8acccf20-8762-48a4-8a83-47569cdcfa88"
    },
    {
        "author": "戴复古",
        "paragraphs": [
            "别驾常怀物外心，黄金屡费买山林。",
            "后堂不肯著歌舞，高阁唯思贮古今。",
            "几处亭台新结束，一春风雨阻登临。",
            "野夫昨日闲乘兴，著屐寻诗到柳阴。"
        ],
        "title": "去年访曾幼卿通判携歌舞者同游凤山仆有歌舞不容人不醉樽前方见董娇娆之句今岁到凤山又辟西隅筑堤种柳新作数亭且欲建藏书阁后堂佳丽皆屏去之矣仆嘉其志又有数语并录之  其二",
        "id": "fa542ef6-e0ff-4808-9fc9-fc10b2a66fb0"
    },
    {
        "author": "戴复古",
        "paragraphs": [
            "客里门庭可设罗，使君千骑肯相过。",
            "心忘贵贱交游重，论及兴衰感慨多。",
            "诸老逢时起巖壑，二边何日罢干戈。",
            "老夫何预人间事，归去沧江理钓蓑。"
        ],
        "title": "抚州谢楼宗丞见访",
        "id": "7e9be5f6-625c-4e3c-8b20-c47193a4a33e"
    },
    {
        "author": "戴复古",
        "paragraphs": [
            "龙墀射策三千字，未抵胸中十万兵。",
            "远大无过为将相，文章争似立功名。",
            "当今天下几豪杰，独数君家两弟兄。",
            "世事从横人事左，未知何以措升平。"
        ],
        "title": "平江呈毅夫侍郎",
        "id": "9a8bb0c1-9c2c-4b90-809e-c3fcc8be9bcc"
    },
    {
        "author": "戴复古",
        "paragraphs": [
            "如公当向古人求，识面何须万户侯。",
            "浪说钓鳌游瀚海，真成骑鹤上扬州。",
            "受恩多处难为别，宿酒醒时始觉愁。",
            "回首平山堂下路，不堪风雨送归舟。"
        ],
        "title": "见淮东制帅赵南仲侍郎相待厚甚特送买山钱又欲刊石屏诗置于扬州郡斋话别叙谢",
        "id": "c0fea566-eecf-45b8-855b-34d80e122c11"
    },
    {
        "author": "戴复古",
        "paragraphs": [
            "落魄江湖四十年，白头方办买山钱。",
            "老妻悬望占乌鹊，愚子催归若杜鹃。",
            "济世功名付豪杰，野人事业在林泉。",
            "难禁别后相思意，或有封书寄鴈边。"
        ],
        "title": "镇江别总领吴道夫侍郎时愚子琦来迎侍朝夕催归甚切",
        "id": "b859adf9-3d7d-4520-af5b-29b0a205ae2a"
    },
    {
        "author": "戴复古",
        "paragraphs": [
            "旌旗千骑拥春华，倾动临川十万家。",
            "皂盖出郊因问柳，紫荷领客共看花。",
            "罇前人唱鶑随唱，堂下吏衙蜂亦衙。",
            "寄语风流贤太守，好留醉墨伴烟霞。"
        ],
        "title": "董侍郎山园燕楼宗丞",
        "id": "e41e86c6-eadc-42d2-9ced-64a63dc53097"
    },
    {
        "author": "戴复古",
        "paragraphs": [
            "烈士家风从橐尊，时容野客上朱门。",
            "如登东观图书府，又似西巖水竹村。",
            "自以一闲销日月，谁知万虑满干坤。",
            "诸公衮衮成何事，不若花前对酒罇。"
        ],
        "title": "聂侍郎领客观园林之胜饮中出示名贤书画",
        "id": "b41ba5ad-c98a-4395-b649-aa84f7c7cc6d"
    },
    {
        "author": "戴复古",
        "paragraphs": [
            "吟诗不换校书郎，但欲封侯管醉乡。",
            "疎懒无成嵇叔夜，清狂似达贺知章。",
            "安贫不怕黄金尽，既老从教白发长。",
            "百计不如归去好，子孙相对说农桑。"
        ],
        "title": "思归二首  其一",
        "id": "25331933-844c-4f80-91d8-789acdc1a131"
    },
    {
        "author": "戴复古",
        "paragraphs": [
            "老矣归欤东海村，长裾不复上王门。",
            "肉糜岂胜鱼羹饭，纨袴何如犊鼻禈。",
            "是处江山如送客，故园桐竹已生孙。",
            "分无功业书青史，或有诗名身后存。"
        ],
        "title": "思归二首  其二",
        "id": "359b0506-5c9f-4b90-8e74-f2ed354f75fb"
    },
    {
        "author": "戴复古",
        "paragraphs": [
            "一时议论动诸公，有诏西来玉节东。",
            "又见清朝更大化，好趋丹陛奏孤忠。",
            "片云不隔梅花月，一雪翻成柳絮风。",
            "把酒莫辞今夕醉，明朝车马去匆匆。"
        ],
        "title": "赵用甫提举梦中得片云不隔梅花月之句时被命入朝雪中送别用其一句补以成章",
        "id": "83300279-d342-4301-a882-a107601d51d9"
    },
    {
        "author": "戴复古",
        "paragraphs": [
            "日莫远涂行未休，白头又作长沙游。",
            "湘江一点不容俗，岳麓四时皆是秋。",
            "香草汀洲付骚客，红莲幕府聚名流。",
            "吟边万象写不得，上有风流赵倚楼。"
        ],
        "title": "长沙呈赵东巖运使并简幕中杨唯叔通判诸丈",
        "id": "b85c92a9-344d-4444-be2f-3f12e57b40fe"
    },
    {
        "author": "戴复古",
        "paragraphs": [
            "香动寒山寂寞滨，直从空谷见佳人。",
            "树头树底参差雪，枝北枝南次第春。",
            "有此瑰琦在巖壑，其他草树亦精神。",
            "移根上苑谁云晚，桃李依然在后陈。"
        ],
        "title": "山中见梅寄曾无疑",
        "id": "dbf85d1e-31ea-4060-a3d7-63152625756b"
    },
    {
        "author": "戴复古",
        "paragraphs": [
            "扁舟访旧入横塘，新柳今如旧柳长。",
            "室迩人遥春寂寂，风流云散事茫茫。",
            "纵题红叶随流水，谁弄青梅出短墙。",
            "政是沈郎愁绝处，杜鹃不断叫斜阳。"
        ],
        "title": "余惠叔访旧",
        "id": "db945f98-ab82-4759-985c-7db1d955abad"
    },
    {
        "author": "戴复古",
        "paragraphs": [
            "风流晋宋时人物，花县鸣琴调甚新。",
            "不厌开樽留剑客，仍能下榻待诗人。",
            "九龙池舘空陈迹，十锦山川自好春。",
            "但见清吟度白日，不知佳政最宜民。"
        ],
        "title": "两山赵仁甫宰临安有武学生张丈相访酒边弄刀舞剑甚可观因成七言县乃钱王故宫九龙十锦皆其地",
        "id": "418e7d44-7c24-407b-af33-9fbfa0febc16"
    },
    {
        "author": "戴复古",
        "paragraphs": [
            "龙墀射策对明君，忧国忠言骇见闻。",
            "皎皎一心如白日，寥寥千古再朱云。",
            "时危诸老皆求去，兵满三边未解纷。",
            "要使文臣知武事，不妨王粲且从军。"
        ],
        "title": "友人朱渊出示廷对策不顾忌讳读之使人凛凛受淮东制置辟",
        "id": "fc7ca4f9-5a1d-4f93-b720-c323cfddbdbe"
    },
    {
        "author": "戴复古",
        "paragraphs": [
            "清风为我拂尘襟，坐听先生说古今。",
            "道谊欲灰伤世变，利名如海溺人深。",
            "一言可重轻双璧，片善相资直万金。",
            "闻道门墙不多远，明朝修敬到山阴。"
        ],
        "title": "裘司直见访留款",
        "id": "2a8b8116-c1f3-439a-9d36-d73901456a95"
    },
    {
        "author": "戴复古",
        "paragraphs": [
            "今宵何幸宿书林，议论从横感慨深。",
            "黄卷具传千古意，青灯照破几人心。",
            "狂夫嗜饮夜偷酒，污吏容私昼攫金。",
            "尧舜君民旧风俗，凡经几变到于今。"
        ],
        "title": "访张元德",
        "id": "1b481e4e-80e3-4573-8f92-706848102e83"
    },
    {
        "author": "戴复古",
        "paragraphs": [
            "忆昨同君访月林，几年相别到于今。",
            "江山花草生诗梦，风雨忧愁长道心。",
            "久矣无波观古井，悠然得趣听鸣琴。",
            "一生奔走成何事，尘满征衫雪满簪。"
        ],
        "title": "滕审言相遇话旧",
        "id": "064c9433-8987-43dd-ab7a-43c4b87cd118"
    },
    {
        "author": "戴复古",
        "paragraphs": [
            "麻姑坛上共登临，野客悠然起道心。",
            "丹井汲泉深百尺，星杉耸壑到千寻。",
            "青莲花白僊踪远，乌桕叶红秋意深。",
            "何用金槃擘麟脯，山肴浊酒可同斟。"
        ],
        "title": "陈孟参陈明子同游麻姑山",
        "id": "1ffcb521-5021-4f2b-bed9-7187fc0e442a"
    },
    {
        "author": "戴复古",
        "paragraphs": [
            "几夜林间哭杜鹃，东风又作落花天。",
            "青春不觉过三月，白发谁能满百年。",
            "日射江波光闪闪，天连烟草碧芊芊。",
            "异乡欲作登楼赋，心逐归鸿到海边。"
        ],
        "title": "兴国军晚春简吴提干",
        "id": "958caba0-4590-4559-9db4-9377e9e2a48e"
    },
    {
        "author": "戴复古",
        "paragraphs": [
            "笑傲不禁秋兴长，登临谁复问滕王。",
            "江湖周折地襟带，云霞粲烂天文章。",
            "人如野鹤何飘逸，目送飞鸿去渺茫。",
            "安得雪醅三百斗，发君豪气对吾狂。"
        ],
        "tags": [
            "滕王阁"
        ],
        "title": "朱子昂司户登滕王阁",
        "id": "8901a37c-0d20-4cea-bd50-7eda255eb9b5"
    },
    {
        "author": "戴复古",
        "paragraphs": [
            "鄂州新得主人翁，今岁元宵便不同。",
            "灯火夜深回昼日，管絃声动起春风。",
            "辽天月借三秋白，陆地莲开十丈红。",
            "妙手信能移造化，速宜归去补苍穹。"
        ],
        "title": "汪给事守鄂渚元宵代江夏宰吴熙仲献灯  其一",
        "id": "57011e39-6258-46eb-be2a-cab084c645ee"
    },
    {
        "author": "戴复古",
        "paragraphs": [
            "一晴收尽四山云，天与黄堂作好春。",
            "西楚东吴献风月，南楼北榭拥星辰。",
            "扶持入郭观灯叟，歌舞拦街醉酒人。",
            "此是太平真气象，今年第一个良辰。"
        ],
        "title": "汪给事守鄂渚元宵代江夏宰吴熙仲献灯  其二",
        "id": "e108bbfd-f566-40e3-9826-dcdb48736618"
    },
    {
        "author": "戴复古",
        "paragraphs": [
            "一巖端坐挹千峰，三两亭台胜概中。",
            "江水骤生连夜雨，松声吹下半天风。",
            "因思世故吾头白，独步林皋夕照红。",
            "欲吐草茅忧国志，谁能唤起赞皇公。"
        ],
        "title": "袁州化成巖李卫公谪居之地",
        "id": "55a03d10-fdc0-4c7a-8c10-69510ab5c9e4"
    },
    {
        "author": "戴复古",
        "paragraphs": [
            "从来巖壑守孤踪，岂料移归宝籞中。",
            "幸在交游一人数，愿勤培植百年功。",
            "朱门纵有三千客，青眼毋忘十八公。",
            "根本既深枝叶茂，相期直上碧霄中。"
        ],
        "title": "友松亭代松语",
        "id": "02440c2a-8681-4443-b338-8f9c0bf5cf02"
    },
    {
        "author": "戴复古",
        "paragraphs": [
            "把剑樽前砍地歌，有何留恋此蹉跎。",
            "心期难与俗子道，世事不如人意多。",
            "莲叶已空犹有藕，菊花虽老不成莎。",
            "扁舟四海五湖上，何处不堪披钓蓑。"
        ],
        "title": "京口别石龟翁际可",
        "id": "bb5f290e-402f-4c6c-ab70-b40e18a4e7a2"
    },
    {
        "author": "戴复古",
        "paragraphs": [
            "茶山衣钵放翁诗，南渡百年无此奇。",
            "入妙文章本平澹，等闲言语变瑰琦。",
            "三春花柳天裁剪，历代兴衰世转移。",
            "李杜陈黄题不尽，先生模写一无遗。"
        ],
        "title": "读放翁先生剑南诗草",
        "id": "8f4fbc5e-3040-4353-b581-b2afc7592996"
    },
    {
        "author": "戴复古",
        "paragraphs": [
            "客游花县自逍遥，百里风光在两桥。",
            "语出桑阴鸠妇喜，身穿麦秀雉雏娇。",
            "青山一任云来去，绿水多为风动摇。",
            "上下相安长官好，野亭闲坐听民谣。"
        ],
        "title": "古田县行览呈刘无竞",
        "id": "7f6b8418-8bfb-4bf1-9ef2-17c2cd9a8365"
    },
    {
        "author": "戴复古",
        "paragraphs": [
            "时人谁识老聋丞，满口常谈杜少陵。",
            "俗辈众多吾辈少，素交零落利交兴。",
            "权门炙手炎如火，诗社投身冷似冰。",
            "堪笑皇天无老眼，相知頼有竹林僧。"
        ],
        "title": "诸葛仁叟县丞极贫能保风节有权贵招之不屑其行",
        "id": "c90a99de-2e7b-47e5-a507-adf9bdb49f4f"
    },
    {
        "author": "戴复古",
        "paragraphs": [
            "不能成佛不能僊，虚度人间六十年。",
            "镜里姿容虽老矣，酒边意气尚飘然。",
            "安排玉白花红句，趁办橙黄橘绿天。",
            "无柰秋风动归兴，明朝问讯下江船。"
        ],
        "title": "万安江上",
        "id": "afb47e7e-3b5a-49e9-bc5f-1e0bcbced75a"
    },
    {
        "author": "戴复古",
        "paragraphs": [
            "吟过长亭复短亭，喜于溪上访诗朋。",
            "雕锼已被天公怒，狂狷仍遭俗子憎。",
            "故故愁人长夜雨，明明照我短檠灯。",
            "休思京口相逢日，喜雨楼中赋大鹏。"
        ],
        "title": "过昭武访李友山诗社诸人",
        "id": "db7ca74b-0248-4d89-9f42-860bb4ca0d35"
    },
    {
        "author": "戴复古",
        "paragraphs": [
            "此身到处自悠悠，一笑非为越女留。",
            "风雨不妨鸡戒晓，江湖又见鴈横秋。",
            "途中有客居巖谷，天下何人似月洲。",
            "颇欲相从溪上住，诸君许我卜隣否。"
        ],
        "title": "李友山诸丈甚喜得朋留连日久月洲乃友山道号",
        "id": "141daed9-349a-4ac4-b114-eb4f35c9b3d2"
    },
    {
        "author": "戴复古",
        "paragraphs": [
            "布衣不换锦宫袍，刺骨清寒气自豪。",
            "腹有别肠能贮酒，天生左手惯持螯。",
            "蝇随骥尾宜千里，鹤在鸡群亦九皋。",
            "贤似屈平因独醒，不禁顦顇赋离骚。"
        ],
        "title": "饮中",
        "id": "c0fe9ace-04e6-4cba-aa46-a47c2c079767"
    },
    {
        "author": "戴复古",
        "paragraphs": [
            "楼名白雪因词胜，千古江山春雨余。",
            "宋玉遗踪两苍石，莫愁居处一荒墟。",
            "风横烟艇客呼渡，水落沙洲人网鱼。",
            "借问风流贤太守，孟亭添得野夫无。"
        ],
        "title": "陪徐渊子使君登白雪楼约各赋一诗必以宋玉石对莫愁村",
        "id": "23410b25-a255-435e-a1c5-142200d2695e"
    },
    {
        "author": "戴复古",
        "paragraphs": [
            "胸次诗书一派清，学如耕稼到秋成。",
            "十年闭户存吾道，万事无心逐世情。",
            "叶落花开关气数，山长水远是功名。",
            "摩挲老眼看新贵，九鼎鸿毛孰重轻。"
        ],
        "title": "静斋张敏则舍人赠诗因用其韵为酬",
        "id": "5c499cdc-f615-41da-8b5f-37a058cddbef"
    },
    {
        "author": "戴复古",
        "paragraphs": [
            "不能鬰鬰窟中藏，大笑出门游四方。",
            "与世周旋持酒盏，观人胜败坐碁坊。",
            "倒餐甘蔗入佳境，昼著锦衣归故乡。",
            "此志十年犹未遂，倚楼心事楚天长。"
        ],
        "title": "客游",
        "id": "d081d06b-8257-488f-92dd-6e426ce6cfcb"
    },
    {
        "author": "戴复古",
        "paragraphs": [
            "京华作梦十年余，不道南山有弊庐。",
            "白发生来美人笑，黄金散尽故交疎。",
            "明知弄巧翻成拙，除却谋归总是虚。",
            "出处古人都说尽，功名未必胜鲈鱼。"
        ],
        "title": "都下书怀",
        "id": "7263a106-424a-4528-85c9-34283234bb3f"
    },
    {
        "author": "戴复古",
        "paragraphs": [
            "不拟今年到歙州，要知行止岂人谋。",
            "一百五日客怀恶，三十六峰春雨愁。",
            "老矣此身犹道路，凄其归梦绕松楸。",
            "花瓢僊子无由见，千里江山负远游。"
        ],
        "title": "新安寒食",
        "id": "eff9610b-e11e-404b-b87a-1537a2bd6035"
    },
    {
        "author": "戴复古",
        "paragraphs": [
            "抖擞嚣尘上翠微，旁溪寺上坐题诗。",
            "忽闻啼鸟不知处，细看好山无厌时。",
            "风扫云烟开远景，人携香火谒丛祠。",
            "客来千里登临意，说与时人未必知。"
        ],
        "title": "乌聊山登览",
        "id": "1f7d9468-4d2e-4c39-b9ea-398c946b0ae4"
    },
    {
        "author": "戴复古",
        "paragraphs": [
            "平生癖习未全除，虚事经心实事疎。",
            "为惜落花慵扫地，每看脩竹欲移居。",
            "逢人共作亡何饮，拨冗时观未见书。",
            "争柰一贫随我在，思量不若把犁锄。"
        ],
        "title": "癖习",
        "id": "bdc83ff3-4ed0-4ee3-b4ed-94a46071e485"
    },
    {
        "author": "戴复古",
        "paragraphs": [
            "自古田园活计长，醉敲牛角取宫商。",
            "催耕啼后新秧绿，锻磨鸣时大麦黄。",
            "桐树著花茶户富，梅林无实秫田荒。",
            "狂夫本是农家子，抛却一犁游四方。"
        ],
        "title": "田园吟",
        "id": "737226f5-8637-4605-b2eb-1c33ed880b92"
    },
    {
        "author": "戴复古",
        "paragraphs": [
            "良辰乐事两相关，不可不求今日闲。",
            "有酒能赊堪荐菊，无灾可避自登山。",
            "心怀屈贾千年上，身在潇湘八景间。",
            "好向樽前开笑口，人生枉自作愁颜。"
        ],
        "title": "九日登裴公亭得无灾可避自登山之句何季皋滕审言为之击节足以成篇",
        "id": "afbbcc50-7eda-4e52-b4ee-c038d8190b9f"
    },
    {
        "author": "戴复古",
        "paragraphs": [
            "深居陋巷不妨幽，翠竹当门水满沟。",
            "每遇事来先觉懒，欲为官去又还休。",
            "田园自乐陶元亮，乡里多称马少游。",
            "除却读书无所好，有时闲作北巖游。"
        ],
        "title": "赵升卿有官不肯为里居有贤声访之于深巷中",
        "id": "28fb4ee6-59b4-4f52-aeb2-ab5f32bfeb91"
    },
    {
        "author": "戴复古",
        "paragraphs": [
            "少泊石门观瀑布，明知是水却疑非。",
            "乱抛雪玉从天下，散作云烟到地飞。",
            "夜听萧萧洗尘梦，风吹细细湿人衣。",
            "谢公蜡屐经行处，闻有留题在翠微。"
        ],
        "title": "括苍石门瀑布",
        "id": "37c2b011-9b01-40c9-b36d-9daf96e742ad"
    },
    {
        "author": "戴复古",
        "paragraphs": [
            "世事茫茫心事灰，众人争处我惊回。",
            "闭门不管花开落，避俗唯通燕往来。",
            "富贵在天求不得，光阴转地老相催。",
            "平生任达陶元亮，千载神交共一杯。"
        ],
        "title": "杜门自遣",
        "id": "19c24dc5-7b9f-4ed1-a86c-b546b4d0a4e0"
    },
    {
        "author": "戴复古",
        "paragraphs": [
            "未登快阁心先快，红日半簷秋雨晴。",
            "宇宙无边万山立，云烟不动八窗明。",
            "飞来一鹤天相近，过尽千帆江自横。",
            "借问金华老僊伯，几人无忝入诗盟。"
        ],
        "title": "登快阁黄明府强使和山谷先生留题之韵",
        "id": "101e0779-a2a9-4d74-a065-6f5308166c08"
    },
    {
        "author": "戴复古",
        "paragraphs": [
            "消遣客怀寻胜事，酒杯诗卷得同携。",
            "当年杰阁栖龙子，今日空梁落燕泥。",
            "斜照浴红秋水上，好山横碧画栏西。",
            "几人登览皆磨灭，唯有前峰压不低。"
        ],
        "tags": [
            "滕王阁"
        ],
        "title": "滕王阁次韵刘允叔",
        "id": "55ff83c1-923d-42e9-928b-2dee7bef5afb"
    },
    {
        "author": "戴复古",
        "paragraphs": [
            "美景能兼乐事难，愁来唯仗酒遮拦。",
            "昂藏病骨兼诗瘦，料峭春风带腊寒。",
            "乔木尚疑前辈在，好花应笑老人看。",
            "忍抛明月先归去，输与诸郎彻夜欢。"
        ],
        "title": "竹洲诸姪孙小集永嘉蒋子高有诗次韵",
        "id": "d071a8f3-ab6f-4f0b-91e7-4102f95914f3"
    },
    {
        "author": "戴复古",
        "paragraphs": [
            "溪堂久矣无人到，千骑传呼五马来。",
            "流水奔腾砥柱立，好山呈露晚云开。",
            "指挥壮士驰骁骑，管领衰翁吊古梅。",
            "笑问风流羊叔子，几人登览不尘埃。"
        ],
        "title": "游云溪与郡宴用太守韵即事二首  其一",
        "id": "697763e7-690b-4087-95e8-2da81f8f3b6d"
    },
    {
        "author": "戴复古",
        "paragraphs": [
            "官府太平无一事，凝香座上著衰翁。",
            "飘摇短棹游方沼，缥缈高楼倚半空。",
            "把酒夜深霜落后，吹箫人在月明中。",
            "使君笑指梅花说，去岁今年事不同。"
        ],
        "title": "游云溪与郡宴用太守韵即事二首  其二",
        "id": "0cf50305-b926-4cbc-a11a-2cbdee2f6d9f"
    },
    {
        "author": "戴复古",
        "paragraphs": [
            "相逢休说昧平生，高适能诗久擅名。",
            "欲课荒芜来入社，羞将老丑对倾城。",
            "近来客里仍多病，强向花前举一觥。",
            "乐极自伤头白早，罇前知我孟云卿。"
        ],
        "title": "和高与权",
        "id": "08afc5d3-ed4a-4819-b5c3-d34110b430e1"
    },
    {
        "author": "戴复古",
        "paragraphs": [
            "寒入疎蓬夜雪深，是非难辩口如瘖。",
            "一官不幸有奇祸，万事但求无愧心。",
            "想像骑牛开画卷，丁宁回鴈寄来音。",
            "传家一首冰壶赋，未信横舟竟陆沉。"
        ],
        "title": "怀雪蓬姚希声使君  其一",
        "id": "d0543c3c-27c0-4d7f-92df-0840d94a7a4a"
    },
    {
        "author": "戴复古",
        "paragraphs": [
            "有感中来不自禁，短长亭下短长吟。",
            "梅花差可强人意，竹叶安能醉我心。",
            "世事无凭多改变，仕途相识半升沉。",
            "摩挲老眼从头看，只有青山无古今。"
        ],
        "title": "怀雪蓬姚希声使君  其二",
        "id": "facafc4b-95cb-4a04-9e2c-ab5b33283da8"
    },
    {
        "author": "戴复古",
        "paragraphs": [
            "湖边长记昔年游，生怕清波照白头。",
            "杨柳萧疎多困雨，芰荷顦顇早惊秋。",
            "无功及物谈何益，有酒开怀醉即休。",
            "江上买舟犹未定，明朝尚可为君留。"
        ],
        "title": "豫章东湖宋谦甫黄存之酌别",
        "id": "3b28b496-0a43-4e96-9073-85187f8b4092"
    },
    {
        "author": "戴复古",
        "paragraphs": [
            "手携漫刺访朝官，争似沧洲把钓竿。",
            "万事看从今日别，九原叫起古人难。",
            "菊花到死犹堪惜，秋叶虽红不耐观。",
            "多谢天公怜客意，霜风未忍放深寒。"
        ],
        "title": "都中怀竹隠徐渊子直院",
        "id": "59478549-5bb7-4174-adb3-c40459f58453"
    },
    {
        "author": "戴复古",
        "paragraphs": [
            "自换端平新历日，眼看日月倍光辉。",
            "南州有雪古来少，人日不阴今见稀。",
            "鼓舞万方观德化，转移一世属天机。",
            "朝廷有道吾君圣，办作升平老布衣。"
        ],
        "title": "人日",
        "id": "e3939b05-d48a-4ae0-91cf-144371d3162d"
    },
    {
        "author": "戴复古",
        "paragraphs": [
            "二十余年谪宦身，此行便可上青云。",
            "西山一手为推毂，南浦几人争送君。",
            "横水流传无垢集，海神惊见老坡文。",
            "回头莫有关情处，别酒须教满十分。"
        ],
        "title": "送刘镇叔安入京谪居三山二十余年，真西山奏令自便，赵用父使君为唱饯其行，坐客二十八人分韵赋诗，得君字",
        "id": "88c6978d-81d1-463e-94cf-25f2b09dda06"
    },
    {
        "author": "戴复古",
        "paragraphs": [
            "又携诗卷到南州，尘满征衫雪满头。",
            "桃李春风故园梦，江山落日异乡愁。",
            "樽前一笑真奇事，坐上诸君尽胜流。",
            "政倚清谈洗胸臆，莫教王粲赋登楼。"
        ],
        "title": "三山林唐杰潘庭坚张农师会于丁巖仲新楼",
        "id": "bcb75420-8a81-4ebc-acad-936b3343435b"
    },
    {
        "author": "戴复古",
        "paragraphs": [
            "飘零敢说是诗人，故旧多居要路津。",
            "穷贱交游谁复记，江湖踪迹早成陈。",
            "无心涉世当归隠，有口逢人肯说贫。",
            "家在翠屏山下住，茅庐虽小可容身。"
        ],
        "title": "次韵杜运使见赠",
        "id": "b025d092-9715-47e4-b070-9d170c9b76d0"
    },
    {
        "author": "戴复古",
        "paragraphs": [
            "幸遇故人为太守，客来不惮路程遥。",
            "九龙山水连沧海，五马声名动紫霄。",
            "一意奉行宽大诏，多君不负圣明朝。",
            "欲知惠爱及人处，听取街头卖炭谣。"
        ],
        "title": "访漳州赵用父使君",
        "id": "b0ae7fd6-12ef-46a6-a4cc-8d1512efd4af"
    },
    {
        "author": "戴复古",
        "paragraphs": [
            "传家学术用如新，风采英英照七闽。",
            "澄按并开都督府，平反专奉太夫人。",
            "关河未定心忧国，麾节相仍泽在民。",
            "闻说青云多故旧，不应久作外台臣。"
        ],
        "title": "见曾提刑兼安抚",
        "id": "f92dcd48-9031-4d3c-9818-b9f0b50da52e"
    },
    {
        "author": "戴复古",
        "paragraphs": [
            "地上皇皇虮虱臣，著衣吃饭亦君恩。",
            "不能待诏金銮殿，尝欲献诗光范门。",
            "身在草茅忧社稷，恨无毫发补干坤。",
            "才疎命薄成何事，白首归耕东海村。"
        ],
        "title": "思归  其一",
        "id": "41a2f3c6-1f11-4ba8-84e0-8b27a65f215d"
    },
    {
        "author": "戴复古",
        "paragraphs": [
            "躬耕海上奈无田，乍可经营买钓船。",
            "未有人供令狐米，欲从鬼借尉迟钱。",
            "回头归路三千里，藉手还乡五百篇。",
            "幸遇太平时节好，白云深处了残年。"
        ],
        "title": "思归  其二",
        "id": "e743c828-b3d8-4dc2-9e98-1c61a86d5419"
    },
    {
        "author": "戴复古",
        "paragraphs": [
            "欲从高处赏新秋，上尽层坡更上楼。",
            "天地无穷吾辈老，江山有恨古人休。",
            "宁随狡兔营三窟，且跨飞鸿阅九州。",
            "忆著当年杜陵老，一生飘泊也风流。"
        ],
        "title": "赵克勤曾橐卿景寿同登黄南恩南楼  其一",
        "id": "8fe7c2c9-d688-4818-bcc2-ab542db1d0b8"
    },
    {
        "author": "戴复古",
        "paragraphs": [
            "鄂州南楼不可到，到此南楼眼亦青。",
            "干坤日月与高致，城郭江山无遁形。",
            "把酒纵谈心耿耿，倚栏遐眺鬓星星。",
            "世间万事关愁思，莫使秋风吹酒醒。"
        ],
        "title": "赵克勤曾橐卿景寿同登黄南恩南楼  其二",
        "id": "95dbcc22-4bf2-4f78-b64b-24700e986948"
    },
    {
        "author": "戴复古",
        "paragraphs": [
            "新冬行乐赏新晴，几个江湖旧友朋。",
            "霜蟹得橙同臭味，梅花与菊作交承。",
            "樽前尽是论文客，林下那逢好事僧。",
            "机解到时言语别，李翶诗句入传灯。"
        ],
        "title": "山行遇秀痴翁",
        "id": "bce294e7-ecbe-46c3-a9a7-ef2519742933"
    },
    {
        "author": "戴复古",
        "paragraphs": [
            "野老将余到石亭，先呼小豹出相迎。",
            "依凭林谷住家稳，奔走儿童见客惊。",
            "牛豕与人争径路，桑麻绕屋蔽柴荆。",
            "溪边不合栽桃李，犹恐春风惹世情。"
        ],
        "title": "石亭野老家",
        "id": "aa6ff931-cf8c-4ece-a1a8-8497cbd5f69d"
    },
    {
        "author": "戴复古",
        "paragraphs": [
            "才到朝廷被论归，孤忠幸有九重知。",
            "神医能识未苏病，国手难翻已败碁。",
            "四海争传治安策，诸公如在太平时。",
            "老夫怀抱缘何事，未到秋来早自悲。"
        ],
        "title": "读王幼学上殿劄子",
        "id": "5337dc22-1e89-4277-b26b-049c82d0877a"
    },
    {
        "author": "戴复古",
        "paragraphs": [
            "遣来二物应时须，客子行厨用有余。",
            "午困政须茶料理，春愁全仗酒消除。",
            "不胜欢喜拜嘉惠，无限慇懃作谢书。",
            "君既有来何以报，一牀蕲簟两淮鱼。"
        ],
        "title": "谢史石窗送酒并茶",
        "id": "2ffe36e2-602f-4fd1-857d-4b549c4bd13a"
    },
    {
        "author": "戴复古",
        "paragraphs": [
            "三十年前旧诗册，两行钧翰俨如新。",
            "自甘白屋为寒士，敢说黄扉有故人。",
            "五雨十风勤燮理，九州四海费经纶。",
            "年踰八十貂蝉贵，不负明君恐负身。"
        ],
        "title": "阅旧稿见乔丞相诗跋因成此诗",
        "id": "b9474ede-2468-4824-bba5-a58914509bfb"
    },
    {
        "author": "戴复古",
        "paragraphs": [
            "为怀贾谊到长沙，又过衡云湘水涯。",
            "诗酒放怀真是癖，江湖久客若无家。",
            "茫茫万事生春梦，草草三杯度岁华。",
            "把定东风笑相问，忍将桃李换梅花。"
        ],
        "title": "衡阳度岁",
        "id": "906147a5-30c9-4274-89e9-126ca13d8ad4"
    },
    {
        "author": "戴复古",
        "paragraphs": [
            "每上高楼欲断魂，沿江市井几家存。",
            "飞鸿历历传边信，芳草青青补烧痕。",
            "北望苦无多世界，南来别是一干坤。",
            "相逢莫说伤心事，且把霜螯荐酒樽。"
        ],
        "title": "遇张韩伯说边事",
        "id": "86a55d23-19ad-4e37-9575-eb23184a067c"
    },
    {
        "author": "戴复古",
        "paragraphs": [
            "世上苦无公是非，讥评人物信犹疑。",
            "镜中妍丑无私照，棋上高低有误时。",
            "怀古尚余乔木在，伤春唯许落花知。",
            "黄金可办将何用，铸出当年钟子期。"
        ],
        "title": "有议袁蒙斋者",
        "id": "19864814-128f-4a09-a7d7-2c0232dd3943"
    },
    {
        "author": "戴复古",
        "paragraphs": [
            "草茅无路谒君王，白首终为田舍郎。",
            "近读南华资旷达，欲师西洛愧荒唐。",
            "干坤万象供诗料，风月一楼为醉乡。",
            "日晚栖禽归自乐，飞鸣不是怨斜阳。"
        ],
        "title": "醉吟",
        "id": "9701c7cf-d128-448b-8d1c-47c1079abec9"
    },
    {
        "author": "戴复古",
        "paragraphs": [
            "相邀避暑到慈云，细听诸君讲见闻。",
            "六月美宣歌北伐，五絃思舜奏南薰。",
            "不忧冷澹无欢伯，自致清凉有此君。",
            "想像当时河朔饮，樽前不用著红裙。"
        ],
        "title": "慈云避暑",
        "id": "01bd40f5-2ebb-4bb8-93c6-ffc69e45a4bc"
    },
    {
        "author": "戴复古",
        "paragraphs": [
            "短簷纱帽旧麻衣，铁杖扶衰步履迟。",
            "老去分为无用物，客游谁道有归时。",
            "丰年村落家家酒，秋日楼台处处诗。",
            "生长此方真乐土，江淮百姓政流离。"
        ],
        "title": "久客还乡",
        "id": "e51a4850-0ad4-41b0-baec-1fc185ce4f3e"
    },
    {
        "author": "戴复古",
        "paragraphs": [
            "昨报西师奏凯还，近闻北顾一时宽。",
            "淮西勋业归裴度，江右声名属谢安。",
            "夜雨忽晴看月好，春风渐老惜花残。",
            "事关气数君知否，麦到秋时天又寒。"
        ],
        "title": "闻时事",
        "id": "d45bbc62-0ed8-4e49-8927-c0cba5d56498"
    },
    {
        "author": "戴复古",
        "paragraphs": [
            "平生幸甚识诸公，未免归为田舍翁。",
            "诗稿敢求经御览，客身自笑坐天穷。",
            "肯将钓手遮西日，独耸吟肩诉北风。",
            "枉使西山有遗恨，不能置我玉堂中。"
        ],
        "title": "寄赵德行",
        "id": "3435dfea-e47e-4668-9693-06699b2df660"
    },
    {
        "author": "戴复古",
        "paragraphs": [
            "连宵歌舞醉东楼，不信樽前有别愁。",
            "半夜月明何处笛，长江风送故人舟。",
            "十年浪迹游淮甸，一枕高眠到鄂州。",
            "明日拟苏堤上看，当春杨柳政风流。"
        ],
        "tags": [
            "长江"
        ],
        "title": "到鄂渚",
        "id": "4d3834f2-c5e1-469b-84ed-893008d7ee14"
    },
    {
        "author": "戴复古",
        "paragraphs": [
            "舣棹江滨访旧游，十年重到戏渔洲。",
            "不知芳树在何许，但见落花从此流。",
            "我醉欲眠因假榻，客行未定且登楼。",
            "有钱賸买张家酒，准备明朝话别愁。"
        ],
        "title": "舣棹清江",
        "id": "7c3fcc55-c558-435f-8c5f-f6c8270ac6ed"
    },
    {
        "author": "戴复古",
        "paragraphs": [
            "凌空杰阁为谁开，隔岸芙蓉不用栽。",
            "今古相传彩云现，江山曾识大苏来。",
            "酒边歌舞共一笑，客里登临能几回。",
            "翠浪玉虹从此去，明朝人在鬰孤台。"
        ],
        "title": "万安县芙蓉峰",
        "id": "7e08fb9a-bb12-47cb-8c71-f3c7b55961c3"
    },
    {
        "author": "戴复古",
        "paragraphs": [
            "来访青原古钓矶，溪流衮衮濯龙奇。",
            "一茶可款从僧话，数局争先对客碁。",
            "云雨那能败吾事，山林政喜得君诗。",
            "石头路滑篮舆小，换得扁舟在水湄。"
        ],
        "title": "汪见可约游青原",
        "id": "2eb4dffa-c65a-485c-87b3-c6e31b70285a"
    }
]
]