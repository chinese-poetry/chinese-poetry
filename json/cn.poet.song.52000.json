[
    {
        "author": "彭汝砺",
        "paragraphs": [
            "穷檐祇似在蒸炊，无事形疲心亦疲。",
            "惟有清谈能胜热，终朝无处不相思。"
        ],
        "title": "和君时苦热",
        "id": "8b11ad48-0755-4c3f-a74f-fa50daa7288e"
    },
    {
        "author": "彭汝砺",
        "paragraphs": [
            "避热犹如避火攻，尽将身世隠壶中。",
            "微云急送鹿头雨，远水故吹牛首风。"
        ],
        "title": "和君时弟芝山避暑",
        "id": "7f6825e5-2fb8-4d28-8c6c-ef2e7a906200"
    },
    {
        "author": "彭汝砺",
        "paragraphs": [
            "春风随意自东西，可爱初春燕子飞。",
            "池外墙头花好在，会应留着待君归。"
        ],
        "title": "寄叔宜弟",
        "id": "c3a4b8d8-fed4-4a17-914f-ff829728f08a"
    },
    {
        "author": "彭汝砺",
        "paragraphs": [
            "西山云雾隠蓬莱，滕阁峨峨亦壮哉。",
            "莫道长江空自去，一波涛起一如来。"
        ],
        "tags": [
            "长江"
        ],
        "title": "次云居老诗韵  其一",
        "id": "cce6f638-7d66-477a-89f3-2fedf9b64a81"
    },
    {
        "author": "彭汝砺",
        "paragraphs": [
            "边庭老将已成功，名在麒麟画阁中。",
            "塞外牙旗归万马，云间羽箭落双鸿。"
        ],
        "title": "次云居老诗韵  其二",
        "id": "918ef6c0-6123-4795-87d4-e32873845411"
    },
    {
        "author": "彭汝砺",
        "paragraphs": [
            "荆山有玉比山丘，爱玩还将木李投。",
            "掣电一机吾会得，天边月在水中流。"
        ],
        "title": "次云居老诗韵  其三",
        "id": "c3c6e466-f8f0-41f9-b599-825bf9cc4bf7"
    },
    {
        "author": "彭汝砺",
        "paragraphs": [
            "天上参差殿阁开，孤城纵望兴悠哉。",
            "江湖鳬鹤多如雪，总拟将迎杖锡来。"
        ],
        "title": "再和前韵  其一",
        "id": "b6d45e38-9d65-49ea-970f-52b1c034561c"
    },
    {
        "author": "彭汝砺",
        "paragraphs": [
            "世间复见大威雄，把定干坤一瞬中。",
            "郢市未能知白雪，弋人何敢望冥鸿。"
        ],
        "title": "再和前韵  其二",
        "id": "93113381-dfe7-4655-838d-2a3a815a784a"
    },
    {
        "author": "彭汝砺",
        "paragraphs": [
            "生涯泛泛寄浮鸥，老矣华簪笑未投。",
            "宛转枕前清夜梦，还随修水近山流。"
        ],
        "title": "再和前韵  其三",
        "id": "3f580247-38f3-426c-a064-c6d471f389fe"
    },
    {
        "author": "彭汝砺",
        "paragraphs": [
            "神巫作舞乞丰年，宛转灵场咫尺间。",
            "一雨坐令天下遍，无心随得似云闲。"
        ],
        "title": "答圆相庵主人",
        "id": "4091f15a-4157-4774-acca-ac564d62e301"
    },
    {
        "author": "彭汝砺",
        "paragraphs": [
            "少时见说饱丛林，宴坐垂年味更深。",
            "月印夜潭非有意，云归秋嶂亦无心。"
        ],
        "title": "和提举送淮长老住延寿寺  其一",
        "id": "eefc8218-576d-4cc8-9858-65c797a4fb49"
    },
    {
        "author": "彭汝砺",
        "paragraphs": [
            "非爱山林避市廛，一枝安隠寄残年。",
            "新泉遍作人天供，不用诸方五味禅。"
        ],
        "title": "和提举送淮长老住延寿寺  其二",
        "id": "137b0c8c-1ffb-40ed-988a-7f27cd33df7d"
    },
    {
        "author": "彭汝砺",
        "paragraphs": [
            "天地悠悠共故乡，眼前差别亦多方。",
            "欲知道济庵前路，俱是将军旧战场。"
        ],
        "title": "和提举送淮长老住延寿寺  其三",
        "id": "e229be0f-c028-4068-9e57-37af00472946"
    },
    {
        "author": "彭汝砺",
        "paragraphs": [
            "如梦如泡如露身，簿书埋没老埃尘。",
            "上人因把诗装点，可学寒梅卖弄人。"
        ],
        "title": "瑛首坐访及颁示四颂而有选佛选官俱第一之句既赓元韵因寄末章  其一",
        "id": "89a5406d-889b-4bfe-83b7-d959523b9f20"
    },
    {
        "author": "彭汝砺",
        "paragraphs": [
            "马驹元似出西江，吾姓音声亦似庞。",
            "空乏本来无一物，珍奇新得璧双双。"
        ],
        "title": "瑛首坐访及颁示四颂而有选佛选官俱第一之句既赓元韵因寄末章  其二",
        "id": "620a9b58-8f76-41f3-8fa5-1b970abba450"
    },
    {
        "author": "彭汝砺",
        "paragraphs": [
            "山河大地一无穷，总在维摩丈室中。",
            "向火一杯茶似雪，莫嫌居士没家风。"
        ],
        "title": "瑛首坐访及颁示四颂而有选佛选官俱第一之句既赓元韵因寄末章  其三",
        "id": "32a2d107-a673-4892-ba45-0fe63262886a"
    },
    {
        "author": "彭汝砺",
        "paragraphs": [
            "有顶须弥寄一尘，山河全现法王身。",
            "众生与我俱无别，师亦难为第二人。"
        ],
        "title": "瑛首坐访及颁示四颂而有选佛选官俱第一之句既赓元韵因寄末章  其四",
        "id": "93d3711d-2986-45db-8c11-a60ff940bd71"
    },
    {
        "author": "彭汝砺",
        "paragraphs": [
            "不道云居行路难，临歧留约待初寒。",
            "先烦寄语诸尊宿，莫笑庞公祇野冠。"
        ],
        "title": "答云居佛印  其一",
        "id": "71dc2bbf-b73f-4691-a80d-0e14f626af1d"
    },
    {
        "author": "彭汝砺",
        "paragraphs": [
            "人间六月日如丹，见说云居蚤自寒。",
            "他日游山看蜡屐，终朝临水濯尘冠。"
        ],
        "title": "答云居佛印  其二",
        "id": "96832891-3b4e-44ce-8b9a-a0a7d3e41b51"
    },
    {
        "author": "彭汝砺",
        "paragraphs": [
            "波澜浮动月翻翻，细雨吹风忽在门。",
            "溪上酒家何处所，青灯明灭见渔村。"
        ],
        "title": "江上",
        "id": "37fe82ed-597c-495b-9972-9a817ad7b707"
    },
    {
        "author": "彭汝砺",
        "paragraphs": [
            "踏水穿云入翠萝，情知不恋旧时窠。",
            "巉岩头角今须别，试比黄龙较几多。"
        ],
        "title": "寄观音能老  其一",
        "id": "3ccf8a5c-88f3-4d89-92d3-26c3a23a2be4"
    },
    {
        "author": "彭汝砺",
        "paragraphs": [
            "缥缈烟云水石间，生涯见说足安闲。",
            "更烦细问黄龙看，合在尘劳合在山。"
        ],
        "title": "寄观音能老  其二",
        "id": "f12b3b59-2ea3-43c4-906f-216a1d497d88"
    },
    {
        "author": "彭汝砺",
        "paragraphs": [
            "高山人唤作南楼，便作篇章说事由。",
            "却得村翁亲说破，南劳即不是南楼。"
        ],
        "title": "余宿鄂州崇阳县之麻步使仆问途曰西去七里至南楼山而余诗遂称南楼及过山有叟云彼南劳山余笑曰培塿之土人妄名为山又妄名为南劳予妄问彼又妄应予又妄听又从而妄言是俱为一幻然山为山而已曰南劳亦可曰南楼亦可而彼皆无所与物有故常予亦从其旧而已因复作偈寄心师师当为予一笑",
        "id": "a2a39b88-8ae9-4d50-92f0-1bfe7dc98ab4"
    },
    {
        "author": "彭汝砺",
        "paragraphs": [
            "天地悠悠共故乡，鬓毛苒苒几星霜。",
            "的然积翠家风好，行矣黄龙山路长。"
        ],
        "title": "送观音能师去黄龙",
        "id": "d6acb584-dcf6-442b-ad8b-64b702bd63d6"
    },
    {
        "author": "彭汝砺",
        "paragraphs": [
            "抵虚投隙废精神，世态纷纷日更新。",
            "得丧是非浑一梦，不知悞却几多人。"
        ],
        "title": "偶成",
        "id": "9a1c8bcb-2375-432e-8adf-17a6136af203"
    },
    {
        "author": "彭汝砺",
        "paragraphs": [
            "戴天虽重莫辞勤，力尽何能报一分。",
            "我有此诚嗟不待，自怜终世不如君。"
        ],
        "title": "桐柏道中见农人有戴其父谒庙者",
        "id": "c2a2cf47-e3f4-4791-a9b5-7e4f4e882eae"
    },
    {
        "author": "彭汝砺",
        "paragraphs": [
            "浮生处处托慈云，大热清凉一变新。",
            "愿力更能为法雨，欲令四海总无尘。"
        ],
        "title": "中伏离襄极热老母为动念既行日有微云时作甘雨因赋是诗",
        "id": "4d379130-ea35-4ef9-9fe7-f6ae45759b82"
    },
    {
        "author": "彭汝砺",
        "paragraphs": [
            "高山婉转一千寻，百拜灵祠泪满襟。",
            "今日几人能似帝，辛勤长有补天心。"
        ],
        "title": "女娲庙",
        "id": "8e7ab22b-271f-4300-a21b-2f5e91b004d1"
    },
    {
        "author": "彭汝砺",
        "paragraphs": [
            "槎头鳊熟物且旨，竹叶酒清人可思。",
            "临水登高终日待，此心祇有楚山知。"
        ],
        "title": "奉招正仲",
        "id": "f87ca81d-3074-4aab-b297-28a64b887b62"
    },
    {
        "author": "彭汝砺",
        "paragraphs": [
            "败谷死灰枯木枝，禅那一味说无思。",
            "优昙昨夜花开了，碧眼胡儿知未知。"
        ],
        "title": "和正仲提举",
        "id": "f0974f71-4076-485f-8944-99f9aa8b8957"
    },
    {
        "author": "彭汝砺",
        "paragraphs": [
            "杳霭冲融烟雨间，攀跻经涉几重关。",
            "洞天见说非人世，何似蓬莱海上山。"
        ],
        "title": "和舅氏和仲游朱萝洞  其一",
        "id": "f6834387-3541-4ae4-bb09-bf5c9737fbc7"
    },
    {
        "author": "彭汝砺",
        "paragraphs": [
            "松竹山风吹我衣，溪寒细雨落霏霏。",
            "琴声彷佛窥幽趣，若到无弦意转微。"
        ],
        "title": "和舅氏和仲游朱萝洞  其二",
        "id": "c896852e-efb2-41ce-9dd2-a2073da9019c"
    },
    {
        "author": "彭汝砺",
        "paragraphs": [
            "村北村南几往回，云中咫尺见崔嵬。",
            "今时不似维摩诘，指掌能移妙喜来。"
        ],
        "title": "和舅氏和仲游朱萝洞  其三",
        "id": "99288090-3fe5-4b14-b8ac-85ae358e206a"
    },
    {
        "author": "彭汝砺",
        "paragraphs": [
            "春风醉死百金瓯，不记颠衣笑史鳅。",
            "更欲画船留瞬息，花间一饮破离忧。"
        ],
        "title": "戏招史秘校",
        "id": "bf407f8e-a60e-4768-83e4-ffc52528996e"
    },
    {
        "author": "彭汝砺",
        "paragraphs": [
            "交情淡薄爱天真，亲寄韶容到窭贫。",
            "便乞诸公城壁饮，风前同醉一枝春。"
        ],
        "title": "谢德华惠牡丹因招同官会饮",
        "id": "a0c26dce-f25f-42e6-8eaf-301745bd7338"
    },
    {
        "author": "彭汝砺",
        "paragraphs": [
            "尘土相欺老病身，韶华似亦厌清贫。",
            "且须一饮城头晚，醉送鶑花万里春。"
        ],
        "title": "答诚之见和",
        "id": "52ce8d45-8b51-4c6a-aaae-e7aa4d6e5024"
    },
    {
        "author": "彭汝砺",
        "paragraphs": [
            "新诗来乞菊花秧，种植还须近宋墙。",
            "待得来年花烂烂，约君颠倒醉秋香。"
        ],
        "title": "都官以诗求菊栽次韵谢之",
        "id": "efb1b6a0-27d7-40c9-bf04-581972863406"
    },
    {
        "author": "彭汝砺",
        "paragraphs": [
            "祇因霜雪妬萌芽，不意新诗谯惜花。",
            "芳本无心恋贫窭，迎风争入相公家。"
        ],
        "title": "以寒来送菊本都官复示诗见督次韵谢之",
        "id": "bbc212aa-85de-4717-bd10-7589e8612726"
    },
    {
        "author": "彭汝砺",
        "paragraphs": [
            "议论优优喜自得，簿书故故来相关。",
            "夜深归梦无羁束，绕尽南轩一席间。"
        ],
        "title": "和庭佐韵",
        "id": "d4183125-9a5a-4b44-b8ab-0083adde2923"
    },
    {
        "author": "彭汝砺",
        "paragraphs": [
            "城外江山照眼明，城头花草弄春晴。",
            "欲歌风物无才思，须约诸公载酒行。"
        ],
        "title": "戊寅城上闲步因各赋诗",
        "id": "505671b6-c2fd-441e-b157-bbe432e4141f"
    },
    {
        "author": "彭汝砺",
        "paragraphs": [
            "城外人家梅子枝，细花欲出蒂开时。",
            "光迷路迳雪应妬，香满幽林鶑未知。"
        ],
        "title": "和济叔城上数篇 梅",
        "id": "ce7c8db4-a517-4a51-a8c4-7e9914e0cf38"
    },
    {
        "author": "彭汝砺",
        "paragraphs": [
            "草色初成城上春，春风步履衬浮云。",
            "踏青未得游人见，烟日遮藏待使君。"
        ],
        "title": "和济叔城上数篇 草",
        "id": "636e99c8-4e30-48ab-9b42-451fee7a499f"
    },
    {
        "author": "彭汝砺",
        "paragraphs": [
            "落尽桃花梅子英，一枝霜雪自光荣。",
            "猛怜夜月纷纷影，频听秋风细细声。"
        ],
        "title": "和济叔城上数篇 柏",
        "id": "a90581d8-5c42-4dfc-ae3c-c1c1d9926d24"
    },
    {
        "author": "彭汝砺",
        "paragraphs": [
            "春风桃李绣朱阑，更插芙蓉待薄寒。",
            "花萼未成驺从起，异时空作憩棠看。"
        ],
        "title": "和济叔城上数篇 芙蓉",
        "id": "81b0e13a-09e9-4975-b3be-677890200f54"
    },
    {
        "author": "彭汝砺",
        "paragraphs": [
            "身世几何长百忧，尘埃相望转悠悠。",
            "移尊稍欲临池饮，眼看波涛泪亦流。"
        ],
        "title": "侍亲游池有感寄伯兄时伯兄下第南归",
        "id": "34adc372-c90b-482c-9d28-1bb1eb7a0a16"
    },
    {
        "author": "彭汝砺",
        "paragraphs": [
            "十方同是一空虚，饮啄随时祇自如。",
            "旧日事来长是笑，而今和笑没工夫。"
        ],
        "title": "答佛印语",
        "id": "691975fe-4569-4d37-b52c-056c4bb9d96b"
    },
    {
        "author": "彭汝砺",
        "paragraphs": [
            "纱帽筇枝鬓发苍，笑谈中夜共寒缸。",
            "诸人不用称居士，我是彭公不姓庞。"
        ],
        "title": "与佛印夜坐",
        "id": "42dfb8b9-13d5-49ed-861c-aff81f790553"
    },
    {
        "author": "彭汝砺",
        "paragraphs": [
            "丈室灯寒夜未眠，竹间流水听涓涓。",
            "试看石耳峰头月，何似云居天上圆。"
        ],
        "title": "宿圆通寄佛印",
        "id": "3bc4988c-5feb-4048-9823-c5b6ce27f5b5"
    },
    {
        "author": "彭汝砺",
        "paragraphs": [
            "朝车暮马走尘埃，眼疾昏眵洗不开。",
            "门外柳阴清似水，十分留着待公来。"
        ],
        "title": "次友人韵  其一",
        "id": "c71da8a5-804f-430a-b934-1ef98a3368be"
    },
    {
        "author": "彭汝砺",
        "paragraphs": [
            "丁宁风伯莫相催，莫放船头容易开。",
            "更语水边鱼与雁，不妨日日寄书来。"
        ],
        "title": "次友人韵  其二",
        "id": "dffaa723-67b1-4771-9ade-de9bab133a6a"
    },
    {
        "author": "彭汝砺",
        "paragraphs": [
            "新诗清劲何所似，祇似金鎞刮眼开。",
            "流水上同知者乐，好风知是故人来。"
        ],
        "title": "次友人韵  其三",
        "id": "f1d56f53-2958-43b4-af11-8820de8fc702"
    },
    {
        "author": "彭汝砺",
        "paragraphs": [
            "不但离肠夜九回，眉头十日不曾开。",
            "田园愈更不胜说，忆赋渊明归去来。"
        ],
        "title": "次友人韵  其四",
        "id": "81433f99-c390-45ab-a35e-ec8113a7e5e9"
    },
    {
        "author": "彭汝砺",
        "paragraphs": [
            "黄昏云散山山雨，优钵花开处处春。",
            "宝塔寻常凌宇宙，灵坛咫尺觐星辰。"
        ],
        "title": "和佛印",
        "id": "6d040305-bc50-4b14-9002-0f8fcbf00be7"
    },
    {
        "author": "彭汝砺",
        "paragraphs": [
            "稍涉诸方问所归，自怜三十七年非。",
            "师言本自无非处，浑是真如第一机。"
        ],
        "title": "送云居佛印禅师诗五首并偈  其一",
        "id": "50e865fe-0b52-40e4-8bc5-88fea045594e"
    },
    {
        "author": "彭汝砺",
        "paragraphs": [
            "禅师谈实不谈虚，亦有文章水不如。",
            "自说金鎞元不用，谁云价重百车渠。"
        ],
        "title": "送云居佛印禅师诗五首并偈  其二",
        "id": "af2eebec-6fc2-4c92-abe9-bea2b12c0def"
    },
    {
        "author": "彭汝砺",
        "paragraphs": [
            "翠藤老木抱千山，行色归心各等闲。",
            "恰似白云多自在，不同飞鸟倦知还。"
        ],
        "title": "送云居佛印禅师诗五首并偈  其三",
        "id": "e9686b4d-5376-4e93-b300-cd8b1f16711d"
    },
    {
        "author": "彭汝砺",
        "paragraphs": [
            "细磨密衲作袈裟，曲水遥岑宛转花。",
            "海外梯航输佛土，日边缄鐍赐禅家。"
        ],
        "title": "送云居佛印禅师诗五首并偈  其四",
        "id": "2a109163-547d-4a87-82b8-0466cd03e083"
    },
    {
        "author": "彭汝砺",
        "paragraphs": [
            "百花众宝细庄严，不是青州旧布衫。",
            "满载天香浮远水，遥分春色下层岩。"
        ],
        "title": "送云居佛印禅师诗五首并偈  其五",
        "id": "7c987d26-74db-4e29-9948-067233fe4a64"
    },
    {
        "author": "彭汝砺",
        "paragraphs": [
            "佛印电目海潮音，貌古瘦瘁如孤松。",
            "心已了达诸佛相，酬酢纵横无滞碍。",
            "以大慈悲为演说，登阐沈幽度众生。",
            "至第一义而不传，而无一义不传者。",
            "我今焚香赞叹礼，十方国土即闻知。",
            "愿师与我及众生，一切长在真实地。"
        ],
        "title": "送云居佛印禅师诗五首并偈  其六",
        "id": "ee5fb7ed-743c-492a-8f63-8d99c664a4a3"
    },
    {
        "author": "彭汝砺",
        "paragraphs": [
            "上苑亭台看雪飞，清寒十倍胜常时。",
            "腊深梅蕊争先出，风急杨花忽倒吹。"
        ],
        "title": "熙宁丁巳蜡祭致斋玉津东园雪中与监礼莘老学士同游西园  其一",
        "id": "b6ba2f80-91e4-430b-9bf4-c71188e5c22f"
    },
    {
        "author": "彭汝砺",
        "paragraphs": [
            "地禁蛟龙藏玉宇，天寒鳬雁浴瑶池。",
            "人间合有丰年颂，不祇梁园漫赋诗。"
        ],
        "title": "熙宁丁巳蜡祭致斋玉津东园雪中与监礼莘老学士同游西园  其二",
        "id": "b32db631-970f-4d35-add8-9aba939a730c"
    },
    {
        "author": "彭汝砺",
        "paragraphs": [
            "天上春风破雪回，好花万点斗先开。",
            "情知岁有元丰瑞，合得君王暇日来。"
        ],
        "title": "熙宁丁巳蜡祭致斋玉津东园雪中与监礼莘老学士同游西园  其三",
        "id": "3cc6a5dc-bace-4644-bfc1-2053d148ee08"
    },
    {
        "author": "彭汝砺",
        "paragraphs": [
            "落雪纵横映步趋，分明身世在蓬壶。",
            "天家自与人间别，祇种琼花十万株。"
        ],
        "title": "熙宁丁巳蜡祭致斋玉津东园雪中与监礼莘老学士同游西园  其四",
        "id": "defacbe2-f1d0-4d67-9098-433cdc5e050c"
    },
    {
        "author": "彭汝砺",
        "paragraphs": [
            "艺祖不嫌宫室卑，神孙今不剪茅茨。",
            "太平风俗终还厚，长似唐虞夏禹时。"
        ],
        "title": "熙宁丁巳蜡祭致斋玉津东园雪中与监礼莘老学士同游西园  其五",
        "id": "dc9f1215-7bb6-435e-bd4e-c86b343480cb"
    },
    {
        "author": "彭汝砺",
        "paragraphs": [
            "飘飘亭观贴云浮，知是蓬瀛第几洲。",
            "天子焦劳游乐少，池台鱼鸟自悠悠。"
        ],
        "title": "熙宁丁巳蜡祭致斋玉津东园雪中与监礼莘老学士同游西园  其六",
        "id": "e89f9e28-38bf-4d95-8123-db2458619acd"
    },
    {
        "author": "彭汝砺",
        "paragraphs": [
            "浮萍满载江湖兴，翠柏长闻金石音。",
            "丈室寥寥尘外事，相看真不异山林。"
        ],
        "title": "北轩",
        "id": "920676c3-9bef-4eb9-bea6-4feb22577e8e"
    },
    {
        "author": "彭汝砺",
        "paragraphs": [
            "一似维摩万丈居，俱无未足亦无余。",
            "忘言自看恒沙水，却笑临川苦羡鱼。"
        ],
        "title": "丈室",
        "id": "928b68a1-12e2-4764-8d3d-cf47067b2039"
    },
    {
        "author": "彭汝砺",
        "paragraphs": [
            "碧芦满眼送清秋，潇洒怜君似退休。",
            "一夜高风摇翠玉，五湖归梦落渔舟。"
        ],
        "title": "碧芦",
        "id": "8a960b78-683c-4316-8344-b1806113b882"
    },
    {
        "author": "彭汝砺",
        "paragraphs": [
            "不是山林非市朝，槐阴满眼送萧条。",
            "公行已在青云上，乃肯吾邻共寂寥。"
        ],
        "title": "仲至迁居同曹家西巷在蔡湖之北也  其一",
        "id": "1f1b7b42-37c7-47b9-a316-c03add9fd5bf"
    },
    {
        "author": "彭汝砺",
        "paragraphs": [
            "里巷吾真孟母邻，虀盐知不笑清贫。",
            "风云祇恐公飞去，那肯淹留寂寞滨。"
        ],
        "title": "仲至迁居同曹家西巷在蔡湖之北也  其二",
        "id": "ba91375d-2a43-4f48-a251-c296183011cd"
    },
    {
        "author": "彭汝砺",
        "paragraphs": [
            "陋巷本非朝市喧，亦无车马到吾门。",
            "清风对客忘朱夏，流水令人思故园。",
            "道曲柳阴低白昼，天涯月色照黄昏。",
            "一官彼此多闲暇，万事从容欲细论。"
        ],
        "title": "仲至迁居同曹家西巷在蔡湖之北也  其三",
        "id": "e52dd5e0-45df-4f35-a5d2-9f7207beb8e3"
    },
    {
        "author": "彭汝砺",
        "paragraphs": [
            "雨细风开草叶长，烟深日着柳梢黄。",
            "幽人对物心千里，玉麈朱弦宝鸭香。"
        ],
        "title": "和元忠早春",
        "id": "35edde7f-fd13-40b1-937b-7745ab486e6c"
    },
    {
        "author": "彭汝砺",
        "paragraphs": [
            "浅水池塘莲叶香，红尘道路柳阴长。",
            "黄梅雨裛栏干湿，翠柏风吹襟袖凉。"
        ],
        "title": "和初夏",
        "id": "daa0843d-e8d9-4cfc-87e3-d48771e08db0"
    },
    {
        "author": "彭汝砺",
        "paragraphs": [
            "江湖范蠡扁舟上，巾履维摩丈室中。",
            "每爱师如莲出水，却嗟予作鸟窥笼。"
        ],
        "title": "答云居佛印禅师",
        "id": "255a1c21-2b8c-40c5-ae16-927bfcbb333c"
    },
    {
        "author": "彭汝砺",
        "paragraphs": [
            "黄鸟频来傍水飞，杜鹃何故向人啼。",
            "短亭尚见临漳在，新水苍茫路欲迷。"
        ],
        "title": "奉使丹阳途中杂言",
        "id": "6fabf310-b672-446e-93cc-c973e6855f75"
    },
    {
        "author": "彭汝砺",
        "paragraphs": [
            "北望南淮云更遮，别离始觉路为赊。",
            "深林青杏还争熟，浅水红莲亦自花。"
        ],
        "title": "北风",
        "id": "0be119b2-c6e7-49d9-9e23-5418879861a0"
    },
    {
        "author": "彭汝砺",
        "paragraphs": [
            "朱明犹自有春天，野色逢迎定洒然。",
            "蕉叶莫虚停酒盏，杏花频委寄诗笺。"
        ],
        "title": "夏景",
        "id": "e90c9f68-a55c-4543-a0de-63973b8174f2"
    },
    {
        "author": "彭汝砺",
        "paragraphs": [
            "定向邮亭梦渚亭，天凉莫放酒魂醒。",
            "浮云不出月明白，急雨忽来天晦冥。"
        ],
        "title": "浮云",
        "id": "ac422691-c2ce-4ff6-8fd8-c461bb4bd558"
    },
    {
        "author": "彭汝砺",
        "paragraphs": [
            "白头朱绂照银鱼，自笑名涂底屈纡。",
            "见说近来隆简素，高飞万里看鹏图。"
        ],
        "title": "感怀",
        "id": "1cc86102-4810-4716-9f30-c48014ef029e"
    },
    {
        "author": "彭汝砺",
        "paragraphs": [
            "柳色溪头相照深，诗翁收拾寄清吟。",
            "晚风吹散千丝缕，巧系游人夜夜心。"
        ],
        "title": "咏柳",
        "id": "c6e4e2a8-1a33-42cf-8608-444b5f1ef96d"
    },
    {
        "author": "彭汝砺",
        "paragraphs": [
            "林外溪头榆荚钱，风吹个个一般圆。",
            "浑疑萍叶轻分去，恰似苔花碎接连。"
        ],
        "title": "榆钱",
        "id": "6547ac0f-3a1e-469a-b437-8d0363f0ad95"
    },
    {
        "author": "彭汝砺",
        "paragraphs": [
            "溪山幽隠一闲身，憔悴今随逆旅尘。",
            "南国浸辽愁似织，北音不至别如新。"
        ],
        "title": "与广汉舜山寺分题得申字",
        "id": "a4508e1d-d4df-4060-9c11-1964d4162e68"
    },
    {
        "author": "彭汝砺",
        "paragraphs": [
            "鸣佩即朝天北阙，杖藜且徧水云山。",
            "周爰所得知无限，更有新诗满箧还。"
        ],
        "title": "鸣佩",
        "id": "45ccf6ab-20ee-4ee9-8b12-8430cc29c56c"
    },
    {
        "author": "彭汝砺",
        "paragraphs": [
            "孤城带雪望天涯，潇洒风情自一家。",
            "景物尚嗟春意满，雨枝零落不成花。"
        ],
        "title": "和都官看雪  其一",
        "id": "b0ca0482-b53e-43d2-91de-8aa753f3c46b"
    },
    {
        "author": "彭汝砺",
        "paragraphs": [
            "朔风吹雪落云端，腊意春容尽苦寒。",
            "收拾浊醪成一醉，怅无丝竹借余欢。"
        ],
        "title": "和都官看雪  其二",
        "id": "e25f3159-6646-467c-b4d1-c3ab41542a20"
    },
    {
        "author": "彭汝砺",
        "paragraphs": [
            "道上人家梅子枝，背春还复叶离离。",
            "诗翁触物俱归思，不用风前叫子规。"
        ],
        "title": "梅子",
        "id": "438d50c8-4041-43b3-8f34-7bbe351993ab"
    },
    {
        "author": "彭汝砺",
        "paragraphs": [
            "物物自然非所忧，笑君叹息及浮沤。",
            "恨无清丽惊人句，尽破凄凉满目愁。"
        ],
        "title": "浮沤",
        "id": "7f033fb4-1918-4c21-9aa1-fa5336c259eb"
    },
    {
        "author": "彭汝砺",
        "paragraphs": [
            "花明肥上藏舟浦，水照淮边梦蝶台。",
            "千里悠悠各春色，可嗟无计共尊罍。"
        ],
        "title": "藏舟浦",
        "id": "8099eb11-9595-43ef-940b-a1d7bb5cda04"
    },
    {
        "author": "彭汝砺",
        "paragraphs": [
            "少狂千兔秃诗毫，醉看真珠酒滴槽。",
            "白首不堪论往事，清尊祇可慰徒劳。"
        ],
        "title": "愁思岭",
        "id": "53ba0407-c196-4f42-8619-ad647730abe9"
    },
    {
        "author": "彭汝砺",
        "paragraphs": [
            "西山曲折北溪横，百里中无十里平。",
            "道路雨余多可喜，高田一半有秋成。"
        ],
        "title": "板桥",
        "id": "832f2db9-71c5-4508-8a72-03bf3b86d59f"
    },
    {
        "author": "彭汝砺",
        "paragraphs": [
            "五月南州荔子花，道山杳霭路歧赊。",
            "谁将长乐陈生笔，写寄于陵仲子家。"
        ],
        "title": "和仲子中谢寄福州荔圆",
        "id": "d7ed791a-2214-4354-99b5-4fae068b77a7"
    },
    {
        "author": "彭汝砺",
        "paragraphs": [
            "自有澄波照眼明，偶题琴渚亦强名。",
            "今君应得弦歌趣，愿听渔樵一曲成。"
        ],
        "title": "琴渚",
        "id": "3014b738-f1b3-4aaf-8d0d-dac180a2b98b"
    },
    {
        "author": "彭汝砺",
        "paragraphs": [
            "应是南湖冰已开，云中想见小蓬莱。",
            "东君且莫催花发，留待朱颜使者来。"
        ],
        "title": "子育见冰开因去雄州南池想亦泮矣",
        "id": "dd65a13b-1912-42a5-aedc-adb5958da32f"
    },
    {
        "author": "彭汝砺",
        "paragraphs": [
            "马头不是病风埃，相别相望眼不开。",
            "祇有瓦桥书可附，何缘不寄一声来。"
        ],
        "title": "到雄州不得家书",
        "id": "e2330bc8-de42-4eb6-8551-69a57c5ccd60"
    },
    {
        "author": "彭汝砺",
        "paragraphs": [
            "横槊赋诗人健杀，据鞍着睡我闲生。",
            "芭蕉居士身犹健，蝴蝶庄周梦不成。"
        ],
        "title": "马上据鞍熟睡",
        "id": "dd89f9bd-5c99-44e7-8f66-b1272a4e9e35"
    },
    {
        "author": "彭汝砺",
        "paragraphs": [
            "殊方无处问平安，怅望衡阳雁未还。",
            "归马不知山远近，北山未尽过南山。"
        ],
        "title": "再和子育",
        "id": "8aaf25b2-7838-48aa-9f5c-88f8140abe8c"
    },
    {
        "author": "彭汝砺",
        "paragraphs": [
            "有女夭夭称细娘，真珠络髻面涂黄。",
            "华人怪见疑为瘴，墨吏矜夸是佛妆。"
        ],
        "title": "妇人面涂黄而吏告以为瘴疾问云谓佛妆也",
        "id": "f0e2ccea-2fcc-466c-b943-44d2ad3f8345"
    },
    {
        "author": "彭汝砺",
        "paragraphs": [
            "今日日如昨日日，北方月似南方月。",
            "天地万物同一视，光明岂复华夷别。",
            "更远小人褊心肝，心肝咫尺分胡越。"
        ],
        "title": "望云岭自古北口五十里至岭上南北使者各置酒三盏乃行  其一",
        "id": "d3ddae87-b7ea-43eb-9284-94404e7705d7"
    },
    {
        "author": "彭汝砺",
        "paragraphs": [
            "投老不堪行路难，衰迟久合老田间。",
            "雪霜一意催蓬鬓，尘𡏖多方污病颜。"
        ],
        "title": "望云岭自古北口五十里至岭上南北使者各置酒三盏乃行  其二",
        "id": "29aa27fe-b9de-4d75-bb9f-9352c4dc0e10"
    },
    {
        "author": "彭汝砺",
        "paragraphs": [
            "白首功名意已阑，正如飞鸟倦知还。",
            "苍茫杳霭云深处，说是燕然旧勒山。"
        ],
        "title": "望云岭自古北口五十里至岭上南北使者各置酒三盏乃行  其三",
        "id": "46bdd016-2207-4f28-bedd-579fc866f9b9"
    },
    {
        "author": "彭汝砺",
        "paragraphs": [
            "朱颜使者黄金带，铁面将军紫罽袍。",
            "会道因缘非一日，忘怀彼是即忘劳。"
        ],
        "title": "望云岭自古北口五十里至岭上南北使者各置酒三盏乃行  其四",
        "id": "ac7479b1-7c7d-49a8-bf60-6303f49e52ef"
    },
    {
        "author": "彭汝砺",
        "paragraphs": [
            "五更风雪霁层霄，残月寒星共泬寥。",
            "道路长如之字转，胡人能以近为遥。"
        ],
        "title": "望云岭自古北口五十里至岭上南北使者各置酒三盏乃行  其五",
        "id": "ef3c966b-cb5b-42f7-9716-220a93b1ce58"
    },
    {
        "author": "彭汝砺",
        "paragraphs": [
            "往来道路好歌谣，不问南朝与北朝。",
            "但愿千年更万岁，欢娱长祇似今朝。"
        ],
        "title": "记使人语呈子开侍郎深之学士二兄",
        "id": "36e260f5-a26c-4f94-95cb-3c7bc846dd95"
    },
    {
        "author": "彭汝砺",
        "paragraphs": [
            "百千妙法寄微尘，更向人间见大身。",
            "何怪黎阳七十尺，当时广倍百由旬。"
        ],
        "title": "黎阳大佛高七十尺和颖叔侍郎韵",
        "id": "58e0e060-3d25-441b-b275-60af4c5510e7"
    },
    {
        "author": "彭汝砺",
        "paragraphs": [
            "清晨四句偈，午夜一炉香。",
            "有见即心境，无时非道场。",
            "华夷初一致，彼是两兼忘。"
        ],
        "title": "途中作",
        "id": "8e1660fd-c77f-4e63-b4a3-69519adedfa7"
    },
    {
        "author": "彭汝砺",
        "paragraphs": [
            "伶人作语近初筵，南北生灵共一天。",
            "祝愿官家千万岁，年年欢好似今年。"
        ],
        "title": "记京中伶人口号",
        "id": "59c093e0-e795-4f2e-90b5-239a18bdffe0"
    },
    {
        "author": "彭汝砺",
        "paragraphs": [
            "使者东来说契丹，翠舆却似上京还。",
            "绣旗铁甲兵三万，昨夜先朝木叶山。"
        ],
        "title": "再和子育韵  其一",
        "id": "a36c52d7-86cb-45fa-9212-ade4cfe888c2"
    },
    {
        "author": "彭汝砺",
        "paragraphs": [
            "日夜归心折大刀，羔裘貂鼠岂无袍。",
            "利名毕竟拟何用，身世由来空自劳。"
        ],
        "title": "再和子育韵  其二",
        "id": "1037fff0-0b7c-4894-94b0-81608353fc07"
    },
    {
        "author": "彭汝砺",
        "paragraphs": [
            "玉立风生供奉班，少时绿发照行间。",
            "今时大半成霜雪，莫把青铜照面看。"
        ],
        "title": "再和子育韵  其三",
        "id": "08350327-af2f-466c-b159-288d31bd4ce2"
    },
    {
        "author": "彭汝砺",
        "paragraphs": [
            "朔风吹雪着人寒，行尽千山复万山。",
            "旅思乡愁两无奈，不须诗债更相关。"
        ],
        "title": "再和子育韵  其四",
        "id": "62b3d0dc-98cd-4805-b35b-2b5e518ca26c"
    },
    {
        "author": "彭汝砺",
        "paragraphs": [
            "夜寒灯火照长宵，祇有尘编慰寂寥。",
            "南北可怜身泛泛，梦归亦苦路遥遥。"
        ],
        "title": "再和子育韵  其五",
        "id": "b3f62df6-9603-4fb6-ba96-ba7e2a847420"
    },
    {
        "author": "彭汝砺",
        "paragraphs": [
            "七千余里未百里，一百二程今两程。",
            "更远此身须会到，长垣明日是危城。"
        ],
        "title": "长垣路中寄同官",
        "id": "c11a23ec-2d92-4738-9e33-26d83dcfdcf6"
    },
    {
        "author": "彭汝砺",
        "paragraphs": [
            "晚风吹月上天涯，一夜光寒独自知。",
            "始信花开俱有意，可言云淡独无思。"
        ],
        "title": "晚风",
        "id": "f5a14c0d-b6c6-4107-9c45-eb1753dd0e9e"
    },
    {
        "author": "彭汝砺",
        "paragraphs": [
            "风雨正开棠棣枝，尘埃复隔老莱衣。",
            "南北分人心欲碎，不堪频望白云飞。"
        ],
        "title": "次文渊兄韵",
        "id": "8ce33c58-313b-4249-9bea-987480c1b1e6"
    },
    {
        "author": "彭汝砺",
        "paragraphs": [
            "月外征鸿自北飞，溪边流水亦东归。",
            "相思欲往还多畏，自笑浮生事事非。"
        ],
        "title": "同文渊夜坐怀伯兄",
        "id": "2a72c4f8-cec2-4ac6-a1e9-deddf2405f60"
    },
    {
        "author": "彭汝砺",
        "paragraphs": [
            "急雨不闻枝上鶑，春风祇度管弦声。",
            "花梢日拥千兵出，柳叶低遮五马行。"
        ],
        "title": "寒食日李卿仲求宴芝山刘丞子先以诗献李卿坐客皆和",
        "id": "1421c589-143a-4150-8786-70a5b3351b74"
    },
    {
        "author": "彭汝砺",
        "paragraphs": [
            "天上归鸿林外鶑，去留各自有离声。",
            "须知野竹山花拙，不会迟留县尹行。"
        ],
        "title": "清明之游子先不与仲求有诗寄之使某次韵  其一",
        "id": "ec4ab689-0949-4771-b0fd-a355ac3edf4b"
    },
    {
        "author": "彭汝砺",
        "paragraphs": [
            "谁学枝头百啭鶑，故临风作断肠声。",
            "欲迟游骑从容住，还惜征车取次行。"
        ],
        "title": "清明之游子先不与仲求有诗寄之使某次韵  其二",
        "id": "6c88b54f-51d0-4e1b-8188-fe2c721e500f"
    },
    {
        "author": "彭汝砺",
        "paragraphs": [
            "扁舟日夜去程谙，道路应须笑我贪。",
            "月照病身犹汴北，风吹归梦已江南。"
        ],
        "title": "汴上呈祖道  其一",
        "id": "40481d8b-8d87-4fe9-8ae0-b49a6bcd83b0"
    },
    {
        "author": "彭汝砺",
        "paragraphs": [
            "扁舟暮宿水声中，梦入沧浪狎钓翁。",
            "柳叶系船留夜月，芦花吹笛倚秋风。"
        ],
        "title": "汴上呈祖道  其二",
        "id": "e47cb001-2d47-4a60-a64a-41dc1409028d"
    },
    {
        "author": "彭汝砺",
        "paragraphs": [
            "马头一日对青山，万里归心插羽翰。",
            "暮雨晚晴风转急，京淮亦自苦春寒。"
        ],
        "title": "和祖道京淮道中",
        "id": "47d849df-788e-4742-84cb-6cbe19778b72"
    },
    {
        "author": "彭汝砺",
        "paragraphs": [
            "朝廷今日重农耕，劝募招怀有度程。",
            "四海田畴须垦辟，万箱菽粟看流行。"
        ],
        "title": "和祖道募耕者赴西北",
        "id": "a423dc6b-cb56-417f-bf53-f10733bffb8a"
    },
    {
        "author": "彭汝砺",
        "paragraphs": [
            "数枝分得广陵春，行李相看意亦亲。",
            "风急吹香浑似旧，露浓染色更争新。"
        ],
        "title": "舟中载芍药数本  其一",
        "id": "8f73ba1f-a6cf-47e4-b22d-615575c7181a"
    },
    {
        "author": "彭汝砺",
        "paragraphs": [
            "御衣黄淡名先贵，襭子红多格已尘。",
            "归去欲为图画看，却嗟无似赵昌人。"
        ],
        "title": "舟中载芍药数本  其二",
        "id": "3caae02c-0563-4a18-a73f-f25d524bd51b"
    },
    {
        "author": "彭汝砺",
        "paragraphs": [
            "回环万竹锁烟霞，步履迟留问故家。",
            "我向利名心最薄，青云合得旧生涯。"
        ],
        "title": "和颖叔游宗华并一绝奉呈",
        "id": "a3bad86c-751d-4dfb-b62c-08e82f162875"
    },
    {
        "author": "彭汝砺",
        "paragraphs": [
            "投明一雨见年丰，此乐知君与我同。",
            "左右水声长不绝，却疑身在钓船中。"
        ],
        "title": "和游双泉  其一",
        "id": "1eae8c9a-4a66-48e7-91bf-2945dfc11048"
    },
    {
        "author": "彭汝砺",
        "paragraphs": [
            "薄疑身世近蟾宫，步武虚凉在在同。",
            "山色远追诗句上，泉声双落酒巵中。"
        ],
        "title": "和游双泉  其二",
        "id": "fa005e98-2ed3-4806-9f53-77a7ec125105"
    },
    {
        "author": "彭汝砺",
        "paragraphs": [
            "松柏疏疏吹晚风，清凉分与众人同。",
            "泉声出自尘埃外，更在千崖万壑中。"
        ],
        "title": "和游双泉  其三",
        "id": "0585b985-69f1-4aba-bd67-a267a448c52c"
    },
    {
        "author": "彭汝砺",
        "paragraphs": [
            "夕阳却度石头溪，万事伤怀欲泪垂。",
            "谢氏游山行着屐，严公送酒立还诗。"
        ],
        "title": "过石头镇寄文渊  其一",
        "id": "7e9fdf37-d4e1-48d7-a32e-c0d205412694"
    },
    {
        "author": "彭汝砺",
        "paragraphs": [
            "容颜不少如前日，景物犹多似旧时。",
            "匹马瞻相无尽意，双泉想像不胜悲。"
        ],
        "title": "过石头镇寄文渊  其二",
        "id": "2a1fc193-91dd-4785-930e-a9ca3522a3ab"
    },
    {
        "author": "彭汝砺",
        "paragraphs": [
            "行尽钟陵西北山，篮舆恣意取峰峦。",
            "明朝未必无风雨，便泼浮云子细看。"
        ],
        "title": "西山道中",
        "id": "cee95f95-e44e-4f80-bde5-ba8aea35a3f6"
    },
    {
        "author": "彭汝砺",
        "paragraphs": [
            "林麓山头屋数椽，中庭翠柏上参天。",
            "庙廊岂不须梁栋，偶置荒幽亦偶然。"
        ],
        "title": "临江驿中庭有大柏因寄颖叔",
        "id": "6f96dfeb-1a55-43fc-859b-4320c244edcb"
    },
    {
        "author": "彭汝砺",
        "paragraphs": [
            "古人何计亦何思，世俗纷纷错自疑。",
            "天地百年俱梦幻，可能于尔较毫丝。"
        ],
        "title": "永兴道中有感",
        "id": "5e155e9a-e445-4b39-8ae7-381ae31213b9"
    },
    {
        "author": "彭汝砺",
        "paragraphs": [
            "三星半月露孤圆，天地秋深夜气闲。",
            "光遍三千大千界，即非内外及中间。"
        ],
        "title": "承示及寄提举大丞相高韵大丞有三点明星半轮月之句因次元韵",
        "id": "42c1f544-091d-457f-a591-0329bf7e92cd"
    },
    {
        "author": "彭汝砺",
        "paragraphs": [
            "长恨城中不见山，舟行饱满看孱颜。",
            "数家樵舍波澜上，十里钟陵烟霭间。"
        ],
        "title": "舟行",
        "id": "6491e52b-f1d0-492f-b9d3-66eb14e50452"
    },
    {
        "author": "彭汝砺",
        "paragraphs": [
            "荷花十丈出尘埃，鸥鸟双飞近酒杯。",
            "雨霁黄云收拾尽，青山还会逐人来。"
        ],
        "title": "雨霁",
        "id": "d46656ee-6f89-45ef-b3a6-504b789efdbb"
    },
    {
        "author": "彭汝砺",
        "paragraphs": [
            "江湖秋夜月纷纷，溪水吹风作簟纹。",
            "渔父疑如傲世者，孤舟吹笛入青云。"
        ],
        "title": "月夜",
        "id": "4e2c9a4e-52b3-4269-9ecc-86881e63fa9a"
    },
    {
        "author": "彭汝砺",
        "paragraphs": [
            "江淮五月水涵涵，稍系扁舟宿翠岚。",
            "半夜月明风转北，五湖归思满双帆。"
        ],
        "title": "宿舒州境上",
        "id": "7ad30e4d-cd5a-4869-9fdd-99ac59d25f9a"
    },
    {
        "author": "彭汝砺",
        "paragraphs": [
            "泊舟欲近皖公山，山在青云烟雨间。",
            "苍翠不容尘俗见，祇应留着待公还。"
        ],
        "title": "雨中望皖公山不见因寄提举马大丞  其一",
        "id": "95add4a4-f388-48d5-bd57-0ca3f397f45a"
    },
    {
        "author": "彭汝砺",
        "paragraphs": [
            "啼猿飞鹤近孱颜，想见仙翁步孱还。",
            "贾谊行须对宣室，谢安未用忆东山。"
        ],
        "title": "雨中望皖公山不见因寄提举马大丞  其二",
        "id": "7e40516d-31c1-4a8e-bce3-aa323c808575"
    },
    {
        "author": "彭汝砺",
        "paragraphs": [
            "游从每笑未经旬，祇有为僚分已亲。",
            "自古论交何待久，白头往往却如新。"
        ],
        "title": "运使仲谋去年冬入钟陵後八日予有鄱阳之行至仲春壬子归後七日仲谋有庐陵之行至孟夏戊申归前端午一日予有丹阳之行书呈运使仲谋丈",
        "id": "703454d7-c9f7-4419-94ad-9bc529913f21"
    },
    {
        "author": "彭汝砺",
        "paragraphs": [
            "长芦一片倚江皋，叠叶低枝压怒涛。",
            "晚雾蔽云寒惨淡，晚风吹雨急萧骚。"
        ],
        "title": "寒芦",
        "id": "87deb5aa-5782-46df-b091-46a58541a5f5"
    },
    {
        "author": "彭汝砺",
        "paragraphs": [
            "鬓毛垂雪欲毵毵，道路风波老不堪。",
            "系缆短亭聊自慰，青山数点见江南。"
        ],
        "title": "泊真州新河亭",
        "id": "c7234c5b-4cd9-40c0-a9e0-a8667b0cbff7"
    },
    {
        "author": "彭汝砺",
        "paragraphs": [
            "欢声忽自满江淮，知是公车匪日来。",
            "霖雨会当苏岁旱，熏风正欲长民财。"
        ],
        "title": "游真州东园惜其将废运使兵部子正近止因寄小诗  其一",
        "id": "76417d90-957c-445b-836f-39b1f6dcc830"
    },
    {
        "author": "彭汝砺",
        "paragraphs": [
            "公才酬酢有余闲，六路从容指顾间。",
            "仁泽但令民共乐，不妨清赏遍江山。"
        ],
        "title": "游真州东园惜其将废运使兵部子正近止因寄小诗  其二",
        "id": "bfa79c0c-91fc-4122-b365-094b56dbb257"
    },
    {
        "author": "彭汝砺",
        "paragraphs": [
            "不见当年花木春，丹青台榭欲荆榛。",
            "簿书到日应无事，会与江山作主人。"
        ],
        "title": "游真州东园惜其将废运使兵部子正近止因寄小诗  其三",
        "id": "d25a5eb8-fcf7-4d42-8985-8722fe29ae61"
    },
    {
        "author": "彭汝砺",
        "paragraphs": [
            "渌水荷花一片开，池塘终日少尘埃。",
            "鸬鹚鸂鶒无穷喜，总拟将迎画舫来。"
        ],
        "title": "游真州东园惜其将废运使兵部子正近止因寄小诗  其四",
        "id": "a3d6a64a-a574-4e11-a537-386990fda093"
    },
    {
        "author": "彭汝砺",
        "paragraphs": [
            "孤亭叠石入云间，尽见江南近北山。",
            "羁旅此身长扰扰，不如飞鸟会知还。"
        ],
        "title": "登山亭",
        "id": "5c018731-2211-4d42-8510-9abe48d916d9"
    },
    {
        "author": "彭汝砺",
        "paragraphs": [
            "隔溪杨柳绿毵毵，晚色迟迟认夕岚。",
            "细细乱山浑不见，渔灯数点照沙南。"
        ],
        "title": "移舟泊通济亭",
        "id": "16e67ee3-e811-41ac-8887-0ea27f4b92b8"
    },
    {
        "author": "彭汝砺",
        "paragraphs": [
            "河可以竭山可徙，我翁不归行不已。",
            "三往三复翁归止，翁行尚壮今老矣。",
            "儿昔未生今壮齿。"
        ],
        "title": "张君父归家有感",
        "id": "96bedd04-ab13-4c98-ac8c-53bcd68e9def"
    },
    {
        "author": "彭汝砺",
        "paragraphs": [
            "我看繁剧频搔首，君赋才名亦异常。",
            "尚有闲襟寻水石，更当佳句梦池塘。",
            "松苗自合分高下，鳬鹤天教有短长。",
            "徐上青云犹未晚，可无音问及沧浪。"
        ],
        "title": "简王大丞",
        "id": "44e83b49-3a6b-4bab-b1d2-2482198f1f1b"
    },
    {
        "author": "彭汝砺",
        "paragraphs": [
            "一双掠水燕来初，万点飞花社雨余。",
            "辛苦成来君莫破，从来吾亦爱吾庐。"
        ],
        "title": "巢燕初至",
        "id": "b2df5339-837a-4bcb-b137-aad7945f3491"
    },
    {
        "author": "彭汝砺",
        "paragraphs": [
            "淡日沙村晚，霜晴溪路遥。",
            "蛮人瞻虎节，田父看星轺。",
            "使指勤咨问，君恩费养调。",
            "畏途谙跋涉，遗策问蒭荛。",
            "腊近云长暝，春迟雪未消。",
            "远空低幕帟，叠嶂露琼瑶。",
            "板屋谁家舍，茅檐何处桥。",
            "梅香浮远水，藤古上重霄。",
            "细草眠黄犊，巅崖落皁雕。",
            "儿童晴出牧，妇女晚归樵。",
            "樵髻骑吹笛，斑衣行踏谣。",
            "封疆连五岭，习俗带三苗。",
            "狐鼠藏溪老，豺狼脱洞骄。",
            "今当蒙润泽，久已静氛妖。",
            "歌舞随乡地，耕桑托圣朝。",
            "威仪欣用夏，姓氏耻称猺。",
            "僧至不千里，寺名非一朝。",
            "小亭浮草莽，高阁出苕荛。",
            "泉细能沾润，峰危欲动摇。",
            "会观禅味足，还见讲花飘。",
            "茶泛波无迹，香深篆未消。",
            "远游贪物象，久客厌尘嚣。",
            "子美诗千首，渊明醉一瓢。",
            "倘来淹白昼，轻去恨连宵。",
            "野色随行李，滩声逐画桡。",
            "舄归烟漠漠，旌旋雨萧萧。",
            "淡月生昭旷，青灯照寂寥。",
            "岁时惟箭激，江海祇萍漂。",
            "洪井连庐阜，蒲山近斗杓。",
            "且从周梦去，莫作楚辞招。"
        ],
        "title": "予十一月甲申以使来武冈坐茅茨之室逼闾阎之陋无故人往来之乐怀羁旅不足之情于是有游古山之寺在县西十五里而山水俊拔深秀亦有可爱者因留置酒抵暮还驿而作是诗",
        "id": "b2c1f4f7-dbe4-4b25-8692-ae155204cb10"
    },
    {
        "author": "彭汝砺",
        "paragraphs": [
            "道衡人日独牵愁，南北胡为一处囚。",
            "学士诗成应属和，寿阳梅落殆神谋。",
            "醉思侍宴登丹殿，寒想开箱睹黑裘。",
            "佳句缤纷飞白雪，雪天宜饮亟来休。"
        ],
        "title": "人日",
        "id": "73e4065d-7dba-46f2-922b-0002dddab7db"
    },
    {
        "author": "彭汝砺",
        "paragraphs": [
            "江水挼蓝绿，江花泼火红。",
            "夕阳幽鸟下，浑似画屏中。"
        ],
        "title": "江花四首  其一",
        "id": "4225498e-61c8-486d-b023-914132cd4e94"
    },
    {
        "author": "彭汝砺",
        "paragraphs": [
            "鸥鸟来何事，渔舟到亦迷。",
            "落花流更远，疑是武陵溪。"
        ],
        "title": "江花四首  其二",
        "id": "ca976c98-16aa-4145-ab38-bda256e39e6d"
    },
    {
        "author": "彭汝砺",
        "paragraphs": [
            "水近花逾碧，花临水更红。",
            "鸥飞锦城外，人立画屏中。"
        ],
        "title": "江花四首  其三",
        "id": "30995cbb-cefe-4375-8107-7894733a4e8d"
    },
    {
        "author": "彭汝砺",
        "paragraphs": [
            "花丽水疑染，水清花欲燃。",
            "沧浪无限意，好在钓渔船。"
        ],
        "title": "江花四首  其四",
        "id": "8c6589c8-031e-4802-842f-ece2317c5258"
    },
    {
        "author": "彭汝砺",
        "paragraphs": [
            "我治斯何，曰治吾身。",
            "我事斯何，曰事吾亲。"
        ],
        "title": "寄君时一章章四句二章章三句二章章五句  其一",
        "id": "6803d9d5-5d2f-4ed6-9e46-3938592968ef"
    },
    {
        "author": "彭汝砺",
        "paragraphs": [
            "我学未信，乃先从仕，孰云乎自治。"
        ],
        "title": "寄君时一章章四句二章章三句二章章五句  其二",
        "id": "288ff2fb-5fe5-400e-bd9b-0a38bb2a5331"
    },
    {
        "author": "彭汝砺",
        "paragraphs": [
            "我亲载老，不知乎养志，孰云乎善事。"
        ],
        "title": "寄君时一章章四句二章章三句二章章五句  其三",
        "id": "b7d1275f-fa66-4536-b598-85696fd7de05"
    },
    {
        "author": "彭汝砺",
        "paragraphs": [
            "嗟嗟予季，言以讯予。",
            "有诗有书，是足与居。",
            "叔兮其归与。"
        ],
        "title": "寄君时一章章四句二章章三句二章章五句  其四",
        "id": "16917a42-7bb8-4a24-b694-8d2def73e126"
    },
    {
        "author": "彭汝砺",
        "paragraphs": [
            "嗟嗟予季，歌以启予。",
            "有田有庐，亦可与娱。",
            "叔兮其归与。"
        ],
        "title": "寄君时一章章四句二章章三句二章章五句  其五",
        "id": "5d6bc03c-256b-4e7f-95a2-783ed3e9b3df"
    },
    {
        "author": "彭汝砺",
        "paragraphs": [
            "画桡隠隠水中间，红粉相瞻几泪潸。",
            "行客自言归意乐，故人终惜别情难。",
            "羞惭俗吏浮生拙，叹息神仙一梦闲。",
            "漫拾酒杯留客住，春风抵死笑人悭。"
        ],
        "title": "戏招史秘校",
        "id": "e1929935-9dd9-45a0-a890-7a198d85499e"
    },
    {
        "author": "彭汝砺",
        "paragraphs": [
            "青衫日日逐埃尘，风雨今朝重惜春。",
            "幽鸟数声还近节，落花万片正愁人。",
            "十分润泽生东亩，一丈波涛长旧津。",
            "欲踏泥涂上城角，纷纷草色细如茵。"
        ],
        "title": "和济叔春日",
        "id": "81e40f4a-0574-4829-8eab-5e1d139bfb9e"
    },
    {
        "author": "彭汝砺",
        "paragraphs": [
            "相对春风共酒樽，盘蔬取次得清欢。",
            "风吹一鹤归天上，雪压孤松见岁寒。",
            "论极不知空肺腑，交成应许缀金兰。",
            "明时更听王阳仕，洗手思弹贡禹冠。"
        ],
        "title": "偶与诚之小饮翌日以诗谢之",
        "id": "adb33f50-b717-427c-8845-08f67ce55258"
    },
    {
        "author": "彭汝砺",
        "paragraphs": [
            "投𣀅全家住白云，地幽鸡犬亦无尘。",
            "新成元结垂柏翠，旧有渊明漉酒巾。",
            "汉上更须呼水镜，郢中疑复继阳春。",
            "归帆见说如云去，梦断江湖一钓纶。"
        ],
        "title": "送致政大夫伯常自洛抵襄归郢中旧居续赋诗拜送",
        "id": "fbfe021e-2b04-41c7-9ccd-8dd4937b388c"
    },
    {
        "author": "陆佃",
        "paragraphs": [
            "谁赋梅花诗，拟继三百五。",
            "昔闻林居士，幽栖贲岩坞。",
            "琼章虽在人，玉树已埋土。",
            "湖山今寂寥，五云谩无雨。",
            "夫君擅文章，颇以诗自许。",
            "芬芳春草生，光芒夜珠吐。",
            "人间再生岛，名在诗书圃。",
            "锦囊贮西施，佳丽生百妩。",
            "翱翔道家山，文采动人主。",
            "阳春定能和，白华应可补。",
            "後生谁敢当，柏直口尚乳。",
            "老夫幸未疲，腰剑犹能舞。"
        ],
        "title": "依韵和毅夫新栽梅花",
        "id": "19c71320-3dcd-44cb-927d-06d071e2ae6d"
    },
    {
        "author": "陆佃",
        "paragraphs": [
            "尝思孔子昔在世，门生弟子三千人。",
            "大哉卷舒圣人道，弦歌讲诵邹鲁滨。",
            "立身非以利欲诱，至诚惟学义与仁。",
            "雍容德艺愈磨厉，烜赫光辉弥日新。",
            "追尘力行慕汲汲，忘疲善诱思循循。",
            "外荣岂就卿相位，内乐惟知探道真。",
            "所以万世作师法，望之仰之如北辰。",
            "吾尝苦爱孟子语，渊源事业醇乎醇。",
            "得君达欲善天下，陋巷穷惟周一身。",
            "当时举世谓迂阔，进退何妨吾屈伸。",
            "纷纷流俗何足托，以道优游能自遵。",
            "瞥然顾彼万钟禄，有如聚散空中云。",
            "乃知君子所为学，志将忧道不忧贫。",
            "君仪建德一儒士，笃学沧溟陶粹纯。",
            "年强有志辟邪说，气壮力苦锄荆榛。",
            "放出森森梓杞材，秀枝烂漫敷青春。",
            "读书侵暮即然烛，为文夜坐常达晨。",
            "谁悯颜瓢啖藜藿，自怜范甑生埃尘。",
            "每云外物未尝恤，披卷动能经累旬。",
            "有时挥笔泻霖雨，但闻霹雳飞车轮。",
            "云开雾散却晴霁，清风淅淅无纤尘。",
            "佳花美木竞妍秀，高山远岫皆嶙峋。",
            "有时高谈倾耳听，又如天马超昆仑。",
            "回顾驽骀百千辈，疲筋竭力安可羣。",
            "我嗟才识顽且鄙，书斋日得相依亲。",
            "勤勤顾子能如此，固宜使人长书绅。"
        ],
        "title": "赠王君仪",
        "id": "03855a10-9b64-488a-8eb6-dc98bdcb6857"
    },
    {
        "author": "陆佃",
        "paragraphs": [
            "汝阴先生学虽兴，官职冷静真如冰。",
            "门前鸟雀可罗网，甑中埃墨随炊蒸。",
            "收拾人才妙长养，落笔虽误犹成蝇。",
            "至于败羣亦不受，画脂徒费知难凝。",
            "从来说详富学海，发挥春秋破晻暧。",
            "仲舒玉杯足瑕颣，中散珠船不光彩。",
            "着书固知非一日，作诗又欲重千载。",
            "公卿争迎为上客，信知淮楚文章伯。",
            "应许曹参避正堂，未甘贾谊虚前席。",
            "男儿富贵固有时，如何宦达微愆期。",
            "衮衣绣裳毕竟在，祇是即今髭鬓改。",
            "平生耿介性不容，凛凛劲节凌秋风。",
            "金华中丞最称赏，惜也未老先龙钟。",
            "去人阖棺命云促，浮生瞬息风中烛。",
            "华萼飘零不得归，涕泪数行悲手足。",
            "顾予未放雪满颠，乞得清颍如升仙。",
            "喜闻故人在学校，宛若见面初开笺。",
            "扬州骑鹤未足羡，便欲共醉花中间。",
            "西湖风景事事好，不似吴越惟无山。",
            "海棠方恨我来迟，君欲归去将何之。",
            "期向圣时同尽瘁，况复交情淡如水。",
            "他年若和傅说羹，免使盐梅鼎颠趾。"
        ],
        "tags": [
            "西湖"
        ],
        "title": "依韵和孙勉教授",
        "id": "2bef92dd-561e-44d7-829c-aa2027239c74"
    },
    {
        "author": "陆佃",
        "paragraphs": [
            "蒋山鳞鬣苍嵯峨，参伐可扪斗可摩。",
            "建康开府占形胜，千樯万舳来江艖。",
            "忆昨司空驻千骑，与人倾盖肠无他。",
            "有时偃蹇枕书卧，忽地起走仍吟哦。",
            "诸生横经饱余论，宛若茂草生陵阿。",
            "发挥形声解奇字，岂但晚学池中鹅。",
            "余初闻风裹粮走，愿就秦扁医沈疴。",
            "登堂一见便称许，暴之秋阳濯江沱。",
            "夜深归来学舍冷，鼓吹有蛙更闻鼍。",
            "曾参捉襟肘屡见，回也箪食倾瓢蠡。",
            "谁云寒儒偶遭遇，驰道马疾摇鸣珂。",
            "因缘乞郡得金印，关吏虽识难谁何。",
            "迩来二纪世已换，仙棋一局真烂柯。",
            "孔林父子久同葬，谢安墩在空坡陀。",
            "顾瞻思贤有仪象，挂壁未去聊随梭。",
            "中年触绪易感慨，頼有二子相经过。",
            "陇西家儿信奇伟，美玉在岩珠在波。",
            "惭非冰清托之女，亭亭松柏垂茑萝。",
            "黄生初来似蚕蠋，被丝缠裹今成蛾。",
            "磨砻爪距擅场屋，拟与羣俊争殊科。",
            "惟黄与李岂易得，一二自抵三千多。",
            "回思争雄六战国，竞致宾客寻干戈。",
            "黄金筑台礼郭隗，玉盘进手延荆轲。",
            "鸡鸣狗盗何足数，虽欲定霸终蹉跎。",
            "大哉皇宋圣人出，日月双丽君臣和。",
            "岁时金穰玉烛润，纪功泰山崖可磨。",
            "平生慷慨慕荆国，自誓中立无邪颇。",
            "异时与子共勋业，请效夔契赓尧歌。"
        ],
        "tags": [
            "泰山"
        ],
        "title": "依韵和李知刚黄安见示",
        "id": "0eb36189-ade9-4814-81fe-f9e6513c453b"
    },
    {
        "author": "陆佃",
        "paragraphs": [
            "题写看前辈，跻攀接後尘。",
            "日边窥两观，云下念双亲。",
            "宫线徐添昼，林花顿减春。",
            "夕阳犹独立，万虑入经纶。"
        ],
        "title": "登塔",
        "id": "037f1d6f-c165-45e4-a27a-c31d3e7caa36"
    },
    {
        "author": "陆佃",
        "paragraphs": [
            "岁久亲谈麈，春深集试闱。",
            "才名非画餠，科等是传衣。",
            "鶑稍迁乔出，鸦应反哺飞。",
            "羡君亲膝近，昨夜梦先归。"
        ],
        "title": "依韵和彭器资直讲",
        "id": "f649f014-00c7-4644-a5ed-104f7678de03"
    },
    {
        "author": "陆佃",
        "paragraphs": [
            "世掌丝纶美，声名壮紫微。",
            "赐茶天上坐，退食日边归。",
            "简在除书密，时清谏疏稀。",
            "伫公参鼎席，寰海望余辉。"
        ],
        "title": "呈张邃明舍人",
        "id": "1dab9b8b-031b-4568-b6da-8e7aa3be93d8"
    },
    {
        "author": "陆佃",
        "paragraphs": [
            "春远下楼迟，城高背落晖。",
            "鹡鸰经岁别，鸿雁几时归。",
            "柳阔行人尽，花残驿使稀。",
            "濠州在云下，深欲伴归飞。"
        ],
        "title": "思岩老呈彭器资",
        "id": "7a50bbd8-f497-4a80-932c-adc1acf88d2c"
    },
    {
        "author": "陆佃",
        "paragraphs": [
            "往岁手曾携，穿云路欲迷。",
            "蓬莱风引近，灵鹫月飞低。",
            "昼永棋相对，春深鸟自啼。",
            "别来真约在，何事少书题。"
        ],
        "title": "寄龚深父给事",
        "id": "fafe4e70-daf3-4cad-a538-b2f9ff2fc057"
    },
    {
        "author": "陆佃",
        "paragraphs": [
            "乐易虽难老，艰难亦备更。",
            "高官谁不死，厚德是平生。",
            "曾负阿衡鼎，仍调傅说羹。",
            "须知夷险异，高卧看南行。"
        ],
        "title": "苏丞相挽歌词二首  其一",
        "id": "e8aedc96-2ddd-44bf-9ccc-c2c65c9fe0fe"
    },
    {
        "author": "陆佃",
        "paragraphs": [
            "世德层层外，年龄九九余。",
            "浪传千岁字，真记五车书。",
            "帐冷闲金鸭，泉深暗玉鱼。",
            "前时傅岩像，今得几分如。"
        ],
        "title": "苏丞相挽歌词二首  其二",
        "id": "f117610c-ce16-4024-802b-16212514682c"
    },
    {
        "author": "陆佃",
        "paragraphs": [
            "银餠当年遇，金钩几代收。",
            "一经知教子，千橘等封侯。",
            "瘴雨松门夕，悲风桂岭秋。",
            "江深人不见，依旧水东流。"
        ],
        "title": "钟评事挽歌词",
        "id": "4933c34e-215a-48d8-a096-d2b25f01d428"
    },
    {
        "author": "陆佃",
        "paragraphs": [
            "仕宦惟遭遇，神仙信杳冥。",
            "老年多感慨，同牓半凋零。",
            "附葬铭旌暗，平生信史青。",
            "须知玉川子，传後有添丁。"
        ],
        "title": "冯朝奉挽歌词",
        "id": "6ef9b12b-9c85-4c62-b092-693514c8c269"
    },
    {
        "author": "陆佃",
        "paragraphs": [
            "恺悌虽平进，艰难亦备更。",
            "冰厅谙冷宦，梦境过浮生。",
            "云海仙舟隔，风旌粉字横。",
            "莫埋言行录，留着後人行。"
        ],
        "title": "公议郎中挽歌词",
        "id": "3c6939d2-4e49-4f60-b06a-af05d2fffff3"
    },
    {
        "author": "陆佃",
        "paragraphs": [
            "许国丹心壮，传家素节清。",
            "葬无金椀送，庭有玉棺迎。",
            "红幕宾朋散，青囊宅兆成。",
            "惟余原上月，犹是旧时明。"
        ],
        "title": "刘大卿挽歌词",
        "id": "87224f7e-91e1-4f5d-8952-7e633aefc82d"
    },
    {
        "author": "陆佃",
        "paragraphs": [
            "邻与邹人卜，门归太史评。",
            "忽随双佩失，不见一珠成。",
            "梦入清都杳，船维彼岸轻。",
            "空余江上月，依旧度窗明。"
        ],
        "title": "陈夫人挽歌词",
        "id": "8b175571-d195-4cfd-97a4-2a88bb1e23ad"
    },
    {
        "author": "陆佃",
        "paragraphs": [
            "漏逐晨钟尽，舟随暮壑移。",
            "文归大家传，行在小星诗。",
            "珠佩临江失，金丹渡海迟。",
            "侍郎头已白，儿慕不胜悲。"
        ],
        "title": "魏国太夫人陈氏挽歌词",
        "id": "65a782f2-4a40-4848-baab-9aa128420bb9"
    },
    {
        "author": "陆佃",
        "paragraphs": [
            "讲花天散坠，醉草客争收。",
            "明月来相识，孤云学自由。",
            "隙曛穿薄暮，檐溜滴高秋。",
            "不锁西窗梦，名山有旧游。"
        ],
        "title": "赠慈觉大师",
        "id": "1f9b93d6-f156-47a4-9ae2-905579d71291"
    },
    {
        "author": "陆佃",
        "paragraphs": [
            "传得真人性，长安久卜居。",
            "噀成西蜀雨，换得右军书。",
            "酒散颠狂极，香消寂寞余。",
            "更能盘礴画，传写十分如。"
        ],
        "title": "赠李柔得道士",
        "id": "f84f39f3-cfe5-423f-9266-297926d75053"
    },
    {
        "author": "陆佃",
        "paragraphs": [
            "洛阳曾识面，穰下竟论交。",
            "久若居兰室，初如食蔗梢。",
            "故非偷姓孔，谁敢僭名郊。",
            "作事常师古，当官肯代庖。",
            "匪躬期蹇蹇，夷行笑嘐嘐。",
            "稷也真尧力，参乎岂桀髇。",
            "金楼传宝构，杂俎当珍肴。",
            "讲舍推攸止，宾筵绝载呶。",
            "孙窗余腊雪，徐榻卧寒茭。",
            "反舌宵鸣蝈，长踦暖挂蛸。",
            "即今除户墐，那得曝檐茅。",
            "远梦方随蝶，轻绡拟换鲛。",
            "历来双凤阙，律动半山坳。",
            "草色揉蓝染，花名篆字钞。",
            "膘肥熊自扑，香满麝争跑。",
            "乳雉翔仍集，鸣禽语渐剿。",
            "柳将金自比，楮与玉相淆。",
            "节应豳三日，阳添泰一爻。",
            "碧圆牵翠荇，红蕾破香苞。",
            "鶑出求同志，鸿归学共胞。",
            "形容当舞钥，音韵中笙匏。",
            "丽苑闻亡是，熙台亚有巢。",
            "不材真是栎，何算信如筲。",
            "交淡非同醴，流清岂为胶。",
            "往来须倒载，生灭任浮泡。",
            "纵阻陈歌管，犹容听镯铙。",
            "北窗宁独卧，南岳谩相嘲。",
            "酒用陶巾漉，诗须贺锦包。",
            "尽教谈麈尽，仍取唾壶敲。",
            "不向花前醉，应惭薄荷猫。"
        ],
        "title": "再用前韵呈毅夫",
        "id": "c4eb5705-1b83-4a3e-be4d-d8d025fe4258"
    },
    {
        "author": "陆佃",
        "paragraphs": [
            "五色文章烂锦开，谩劳天女翦刀裁。",
            "黄鶑窥水亭亭立，白鸟投空远远来。",
            "清昼光阴输静客，碧云岐路属多才。",
            "羡君直入文沧海，探尽骊珠始肯回。"
        ],
        "title": "闲居示王君仪",
        "id": "0023d856-d2cb-472f-9b61-c75835448b49"
    },
    {
        "author": "陆佃",
        "paragraphs": [
            "就学经年客会稽，父兄应久怪归迟。",
            "故知子学优来日，想得人看胜旧时。",
            "食蔗已甘佳境近，为山纔止素功亏。",
            "少年况有修身志，莫为区区应举移。"
        ],
        "title": "送诸张",
        "id": "24ef26e3-fff4-4341-91a6-4020fd0b53bc"
    },
    {
        "author": "陆佃",
        "paragraphs": [
            "假借铅华素不曾，肯将桃李较衰荣。",
            "向人有意如相识，混雪无言耻自明。",
            "青帝信音元苦远，素娥风调不胜清。",
            "爱君诗思诚高古，睥睨玄尊与太羹。"
        ],
        "title": "依韵和尚用之秀才梅花二首  其一",
        "id": "cec588ee-5f82-480c-8d8c-f0cdda9e52ad"
    },
    {
        "author": "陆佃",
        "paragraphs": [
            "年年先发更谁曾，憔悴中间独自荣。",
            "素艳得如人淡伫，暗香能共雪分明。",
            "银河魄转霜风耐，青冢魂归月夜清。",
            "莫与将军轻止渴，须知丞相要调羹。"
        ],
        "title": "依韵和尚用之秀才梅花二首  其二",
        "id": "13b71218-2dbf-4f4d-b121-b474fbe55fbc"
    },
    {
        "author": "陆佃",
        "paragraphs": [
            "禹门千尺晚登龙，稽古从来缓见功。",
            "清节藴珠函柱白，高文浮蜃吐楼红。",
            "落花正值行时尽，圆月还成别後同。",
            "寄字好凭鱼上下，汴渠流水洛新通。"
        ],
        "title": "送能协",
        "id": "865a1be7-91fb-45e1-8811-8a972ffca2bb"
    },
    {
        "author": "陆佃",
        "paragraphs": [
            "南海归来请会稽，锦衣新过浙江西。",
            "暂违香案蓬莱小，久擅诗名太华低。",
            "花影欲重公事退，鸟声初闹吏衙齐。",
            "云衢已怪朝天晚，乘兴无因访剡溪。"
        ],
        "title": "呈越州程给事",
        "id": "ee0f894e-eee1-4648-b180-b412afedb0cd"
    },
    {
        "author": "陆佃",
        "paragraphs": [
            "浄室兼容海众临，维摩憔悴病仍侵。",
            "且将灯续光明藏，时见珠随咳唾音。",
            "素壁短碑深掐玉，画檐新牓大书金。",
            "故溪曾指桃花记，乘月何时更一寻。"
        ],
        "title": "依韵和程给事留题法云寺方丈",
        "id": "7919690a-b55f-48b4-8853-fbd085da3c47"
    },
    {
        "author": "陆佃",
        "paragraphs": [
            "子真仙去学乔松，华宇经营得我公。",
            "海近蓬瀛全彷佛，山经楼阁半虚空。",
            "一千里地檐前月，九万程天座上风。",
            "从此鉴中登望好，却应浑胜水晶宫。"
        ],
        "title": "题适南亭呈程给事二首  其一",
        "id": "4ff5ed71-2bcb-4e98-8136-f4db58b8ddb6"
    },
    {
        "author": "陆佃",
        "paragraphs": [
            "参陪初见翦蒿莱，顷刻疏红户牖开。",
            "贺老湖光浮枕簟，梅家山色染楼台。",
            "翠微已借云根筑，青琐仍供月影来。",
            "闻说紫泥追诏近，使星躔次傍三台。"
        ],
        "title": "题适南亭呈程给事二首  其二",
        "id": "45d2bce9-6a8e-4798-92d2-bfe4b12d8b51"
    },
    {
        "author": "陆佃",
        "paragraphs": [
            "闻说重来住法云，旧缘香火一番新。",
            "桃花可认曾移主，鸥鸟还应不避人。",
            "脑玉几陵虹气势，颔珠长借月精神。",
            "何时乞得东南守，共礼黄金丈六身。"
        ],
        "title": "依韵重和再住法云寺",
        "id": "e0a3097e-7d33-4f73-bf4f-3d0862633526"
    },
    {
        "author": "陆佃",
        "paragraphs": [
            "时访城西长者家，欲将无定友烟霞。",
            "百函贝叶听挥麈，一炷炉香看点茶。",
            "猿立砌台偷落果，鸟穿檐柏献新花。",
            "旧曾题处烦师护，肯学常流旋碧纱。"
        ],
        "title": "赠真戒大师",
        "id": "c620d99b-1df0-4746-87ff-3e6e91210511"
    },
    {
        "author": "陆佃",
        "paragraphs": [
            "浮图千尺俯楼台，天地晴无一点埃。",
            "日薄马初经具次，风轻船稍近蓬莱。",
            "迁移曾费愚公力，分擘宁烦巨掌开。",
            "东北若无丘垄碍，好同灵鹫却飞来。"
        ],
        "title": "登塔望太行",
        "id": "f85bfaf5-0390-4e51-82d3-d31c4f05388a"
    },
    {
        "author": "陆佃",
        "paragraphs": [
            "三年清苦下书帷，诸子专门盛一时。",
            "研尽锦砂重注易，草残饶纸谩笺诗。",
            "鼓催闽越茶应早，线引昭阳日渐迟。",
            "侍讲会须拌共醉，状元新约未差池。"
        ],
        "title": "依韵和彭器资直讲二首  其一",
        "id": "bcc52b7d-e2eb-40f9-be41-c850e2950b77"
    },
    {
        "author": "陆佃",
        "paragraphs": [
            "归尽春风未得归，相逢还是落花时。",
            "文衡仔细夸程石，饮量粗豪笑满巵。",
            "安稳鸳鸯多左翼，低回乌鹊尚南枝。",
            "稍寻前度曾游处，更觉新怀慰旧思。"
        ],
        "title": "依韵和彭器资直讲二首  其二",
        "id": "7e75cac1-e069-4780-bddf-b109ea20cdb1"
    },
    {
        "author": "陆佃",
        "paragraphs": [
            "老骥如龙久屈盘，追风消得用金鞍。",
            "即今将相多同牓，自古神仙有法官。",
            "病起纵惊秋鬓改，诗成犹伴夜珠寒。",
            "他时直上三千里，愿看云天一整翰。"
        ],
        "title": "依韵和萧惟申检法同年",
        "id": "52a111c3-e445-496f-bbe9-67f9e057245e"
    },
    {
        "author": "陆佃",
        "paragraphs": [
            "雪拥平田万顷宽，一郊和气属天官。",
            "撒盐久欲资调鼎，成璧初疑捧上坛。",
            "雀带玉飞金屋暖，龙和珠睡锦窗寒。",
            "他年祠罢亲陪燕，应得屏风隔坐观。"
        ],
        "title": "门下王相公南郊谢雪子敏甫学士监礼杨杰有诗次其韵",
        "id": "90836f2e-7e59-40aa-95e1-36dcd746021b"
    },
    {
        "author": "陆佃",
        "paragraphs": [
            "翦爪七年矜久旱，斋心三月愧疏云。",
            "地钟润泽来耕垄，天借清凉入绣纹。",
            "常膳鼎寒摇萐莆，正衙炉暖和兰熏。",
            "越裳会见朝丹阙，共识中原有圣君。"
        ],
        "title": "依韵和元参政祈雨",
        "id": "454ef839-c395-4131-8bb8-cf2c30429f84"
    },
    {
        "author": "陆佃",
        "paragraphs": [
            "阊阖晨开玉殿浮，灵鳌不动海波柔。",
            "是般仙果三千岁，一样春风四百州。",
            "鸾扇影寒裁就月，蜃炉香暖结成楼。",
            "从今不顾瑶池宴，闲却西巡八骏骝。"
        ],
        "title": "次韵和曾子固舍人二首  其一",
        "id": "db176359-e34b-40c2-b3ef-9796326aca80"
    },
    {
        "author": "陆佃",
        "paragraphs": [
            "平明下马锦蒙鞍，暂向飞廊一整冠。",
            "行近柳阴移昼寂，坐来花气辟春寒。",
            "别张翠幄黏丝絮，更想金人捧镆干。",
            "洛下少年今亦老，宴游无复似前欢。"
        ],
        "title": "次韵和曾子固舍人二首  其二",
        "id": "2a49d87a-d03a-4e62-9372-8bad939ded21"
    },
    {
        "author": "陆佃",
        "paragraphs": [
            "共辅龙飞与五蛇，一时恩礼有谁加。",
            "华堂玉椀更传酒，便殿金瓶独赐茶。",
            "宝带光芒腰下印，绣衣形影幕中花。",
            "平生自与韩公合，名德应归太史夸。"
        ],
        "title": "资善堂御筵奉诏送陈资政出守邢州",
        "id": "c5fc1dcc-0b0c-435d-ba91-3752ddd70245"
    },
    {
        "author": "陆佃",
        "paragraphs": [
            "少谈奇字客长安，妙斲无人得郢墁。",
            "两鬓已秋陪後进，十年如梦守前官。",
            "竹延西角东须徧，梅发南枝北尚寒。",
            "从古晚成终大用，扶摇行见海鹏抟。"
        ],
        "title": "呈王圣美",
        "id": "c8b81d31-8201-4072-9e4b-7626d6e9395c"
    },
    {
        "author": "陆佃",
        "paragraphs": [
            "彩舆同日会仙山，金锁晨开玉殿关。",
            "驾象法王趋侧畔，骑龙真祖护中间。",
            "紫浮渭北衣冠气，红压终南衮绣颜。",
            "更祝圣孙千万寿，奉祠长御景灵班。"
        ],
        "title": "依韵和章枢密景灵宫奉安列圣神御",
        "id": "9d608530-e953-486d-a768-cbd292742f5a"
    },
    {
        "author": "陆佃",
        "paragraphs": [
            "泛洒从夸雨点匀，九天宫阙自无尘。",
            "五更玉勒争门入，十里珠帘夹道陈。",
            "薄宦即今双鬓改，从官还是一番新。",
            "须知鸾驾重涓日，不似春秋四卜辛。"
        ],
        "title": "依韵和曾子开舍人从驾孟飨景灵宫四首  其一",
        "id": "c9f2dcc4-c879-44c2-9eac-6bbd1ac2ca95"
    },
    {
        "author": "陆佃",
        "paragraphs": [
            "夏木阴清气候匀，平明鸾仗簇芳尘。",
            "百年礼乐传宫注，万国衣冠拱庙陈。",
            "红芍药开迎昼永，紫樱桃熟奉时新。",
            "天街自不容生草，布屑由来枉用辛。"
        ],
        "title": "依韵和曾子开舍人从驾孟飨景灵宫四首  其二",
        "id": "99416844-8efb-47c5-8b23-6a184007543e"
    },
    {
        "author": "陆佃",
        "paragraphs": [
            "三宫同日下云莱，带晓千门万户开。",
            "黄伞日随清景驻，玉炉风度暗香来。",
            "眠当道路驱除柳，守得宫庭委付槐。",
            "亭午扇还新庙閟，紫云重复护周回。"
        ],
        "title": "依韵和曾子开舍人从驾孟飨景灵宫四首  其三",
        "id": "304fdd4d-9d86-4f49-b432-70f401d635dd"
    },
    {
        "author": "陆佃",
        "paragraphs": [
            "修廊图画列伊莱，金碧旁看启佑开。",
            "山压巨鳌初踊出，宫随灵鹫忽飞来。",
            "潇湘伫泣空留竹，海岳遥趋想畏槐。",
            "闻说都人争拥道，凤舆纔见第三回。"
        ],
        "title": "依韵和曾子开舍人从驾孟飨景灵宫四首  其四",
        "id": "fd245a9f-0751-4f2b-9d48-12b16018aa9b"
    },
    {
        "author": "陆佃",
        "paragraphs": [
            "车後鹓鸾随剑履，帐前貔虎拥旌旄。",
            "星环紫极三阶正，鳌立青天一柱高。",
            "上苑金杯新锡饯，下都银钥旧均劳。",
            "重来更捧宸章烂，华衮何如玉字褒。"
        ],
        "title": "琼林苑御筵奉诏送文太师致政归西都四首  其一",
        "id": "ea8d4c7e-6c68-4fe0-a2d7-074c14343c00"
    },
    {
        "author": "陆佃",
        "paragraphs": [
            "黄钺新兼两镇雄，至和前已冠三公。",
            "传将名德蛮夷外，老却年华将相中。",
            "十雨燮成尧壤厚，五云飞尽傅岩空。",
            "更闻定策刊彝鼎，千古英雄伏下风。"
        ],
        "title": "琼林苑御筵奉诏送文太师致政归西都四首  其二",
        "id": "b5ca2854-0c06-4a33-9afe-97addaa44df0"
    },
    {
        "author": "陆佃",
        "paragraphs": [
            "太师勋业在丹书，乞得身归主眷殊。",
            "五色诏容瞻凤阙，白云篇不换蛇珠。",
            "闲应物外神仙有，健复人间将相无。",
            "明夜画船回首处，汴堤烟月柳千株。"
        ],
        "title": "琼林苑御筵奉诏送文太师致政归西都四首  其三",
        "id": "be192723-695b-4c53-9362-4bd5b40c72c8"
    },
    {
        "author": "陆佃",
        "paragraphs": [
            "黄金曾酌御尊余，恩礼何人更得如。",
            "北极星辰趋观阙，西京花木卧田庐。",
            "手持宸翰春罗馥，身入仙壶昼景舒。",
            "八十为师精力在，太公应愧齿先疏。"
        ],
        "title": "琼林苑御筵奉诏送文太师致政归西都四首  其四",
        "id": "6fe25c96-586b-4a28-a776-7138d874775d"
    },
    {
        "author": "陆佃",
        "paragraphs": [
            "祥云好色近蓬莱，列辟称觞广殿开。",
            "乐奏九成丹凤降，香焚百和玉龙来。",
            "三农腊雪方呈瑞，万国春风已暗回。",
            "共祝圣君千万寿，年年长奉白云杯。"
        ],
        "title": "兴龙节口号  其一",
        "id": "2dd1ec75-0baf-40c5-9aed-3f77d6a0156c"
    },
    {
        "author": "陆佃",
        "paragraphs": [
            "兴龙嘉节会簪缨，步武跄跄鹭集庭。",
            "拜笏竞从花外见，仙歌疑是梦中听。",
            "升平圣世真难遇，醉饱君恩敢独醒。",
            "同望阙庭称万寿，庆云中见老人星。"
        ],
        "title": "兴龙节口号  其二",
        "id": "7f96b270-a870-479d-a096-628d266bddf2"
    },
    {
        "author": "陆佃",
        "paragraphs": [
            "坐筹国事尚才堪，屈指同年祇二三。",
            "平昔醉乡营别业，如今仙籍换头衔。",
            "光阴老去犹能惜，世事闲来不更谈。",
            "闻说进书归秘阁，绝胜流落在山岩。"
        ],
        "title": "依韵和王微之学士",
        "id": "6078582f-bcf9-4705-874b-db5413af4573"
    },
    {
        "author": "陆佃",
        "paragraphs": [
            "背未成鲐齿未鲵，暂时来放五云低。",
            "初从荆国犹年少，久侍神皇见日跻。",
            "近正铅黄新眼目，指南尘土旧轮蹄。",
            "爱君文采真难敌，他日横空是紫霓。"
        ],
        "title": "尔雅新义成查许国以诗见惠依韵答之二首  其一",
        "id": "afec6579-6583-47e1-9cc0-8c94a921caab"
    },
    {
        "author": "陆佃",
        "paragraphs": [
            "探尽骊龙凿尽鲵，明珠未出价犹低。",
            "晋人已觉蟛蜞误，汉客仍从豹鼠跻。",
            "到底错薪须刈楚，从来得兔要忘蹄。",
            "他时若缀三经後，五色云中有紫霓。"
        ],
        "title": "尔雅新义成查许国以诗见惠依韵答之二首  其二",
        "id": "c263acc2-e665-4acf-b77b-5a85b444f075"
    },
    {
        "author": "陆佃",
        "paragraphs": [
            "春来燕姹复鶑娇，不饮喉咽顿觉焦。",
            "桃被脸深将露洗，柳绿腰细得风饶。",
            "船中载酒犹嫌少，席上看花每恨遥。",
            "可惜襄王今老矣，不堪云雨梦朝朝。"
        ],
        "title": "戏和郑通叔仲春晨起",
        "id": "a6244fb6-4c8e-444b-80f4-8b393f4fef07"
    },
    {
        "author": "陆佃",
        "paragraphs": [
            "太师天赋与人殊，除却汾阳尽不如。",
            "万乘有时前膝席，百官随处避肩舆。",
            "鉅公多出陶镕後，重事仍归议论余。",
            "闻说挂冠恩宠厚，恨无官职可教除。"
        ],
        "title": "送文太师再致政归西都二首  其一",
        "id": "b58efc1b-d207-49a8-9bfc-096f5a80bca3"
    },
    {
        "author": "陆佃",
        "paragraphs": [
            "乞身章疏竟难移，双镇辞来亦重违。",
            "绝域共惊吾父在，别都今喜我公归。",
            "渭川士宦相先後，辽海人民半是非。",
            "谁念昔曾陪祖帐，同时宾客坐中稀。"
        ],
        "title": "送文太师再致政归西都二首  其二",
        "id": "3467aa24-0fc9-4bda-b8fb-db17e9f3b7d0"
    },
    {
        "author": "陆佃",
        "paragraphs": [
            "鹓鹭朝来又集西，联镳初卸锦障泥。",
            "夺袍况有诗先捷，倒玉何妨酒屡携。",
            "诏下竞看花作判，赋成曾借柳为题。",
            "衣冠异日传图画，惟有三家盛事齐。"
        ],
        "title": "依韵和呈刘贡父舍人三首  其一",
        "id": "fe0833f4-05d0-4baf-b1e3-7a52015c9144"
    },
    {
        "author": "陆佃",
        "paragraphs": [
            "酒半诗成日转西，骊珠纔抵一丸泥。",
            "未饶白雪无人和，不忿东山有妓携。",
            "班缀定应连玉笋，姓名还得梦金题。",
            "飞腾便见新官上，传语花开慎莫齐。"
        ],
        "title": "依韵和呈刘贡父舍人三首  其二",
        "id": "8b408ac9-d8f9-45a8-90cf-ed2d2f367041"
    },
    {
        "author": "陆佃",
        "paragraphs": [
            "三家成佛本来西，共坐莲胎出淤泥。",
            "归侍玉除还似约，去腰金印定如携。",
            "殷懃鸟劝花前醉，邂逅人逢叶上题。",
            "纵有凤毛传序远，未应能似雁行齐。"
        ],
        "title": "依韵和呈刘贡父舍人三首  其三",
        "id": "d0adee28-d74d-4bf2-a5db-133af064adaf"
    },
    {
        "author": "陆佃",
        "paragraphs": [
            "颦里从来敢效西，龙门登日尚云泥。",
            "紫垣正掌丝纶美，绛帐初将杖屦携。",
            "红锦未酬青玉案，黄金应护碧纱题。",
            "正堂若许曹参避，愿更虚心问相齐。"
        ],
        "title": "用前韵呈苏子容尚书",
        "id": "70b2bd39-aaa5-4aee-ac86-b3c691b0217f"
    },
    {
        "author": "陆佃",
        "paragraphs": [
            "清风明月本闲人，凤阙初来一幅巾。",
            "淡墨姓名才烜赫，横金班缀偶叨尘。",
            "鼎湖龙去池台古，辽海人归冢墓新。",
            "惟有苏家老仙树，能将五百岁为春。"
        ],
        "title": "依韵和顿起郎中琼林苑奉迎神主追怀同年兼呈座主苏丞相",
        "id": "9e642724-e5d4-4f2d-a290-e969639e5de1"
    },
    {
        "author": "陆佃",
        "paragraphs": [
            "诗酒相从祇岁余，云楼凤阁在空虚。",
            "骊龙光焰随尊俎，鸾凤精神入簿书。",
            "内翰风流知有後，状元门阀是当初。",
            "恨无一物堪持赠，梅未全开柳尚疏。"
        ],
        "title": "送杨损赴黄陂主簿",
        "id": "ec665f14-c79c-4009-8cd2-848562ac7eed"
    },
    {
        "author": "陆佃",
        "paragraphs": [
            "黄尘初出国门东，杨柳青青画隼红。",
            "占得度关云色异，想知登望月明同。",
            "曾传嚼蜡风情外，更悟烹鲜政事中。",
            "闻说太平迎候远，安排骑竹有儿童。"
        ],
        "title": "送虞太熙学士知太平州",
        "id": "484fa601-3baf-4796-94ac-70725957a101"
    },
    {
        "author": "陆佃",
        "paragraphs": [
            "七十平头便拂衣，舞雩风月有光辉。",
            "寻常薄饭犹能足，多少高官未肯归。",
            "鸥鸟等闲还自乐，杜鹃容易重相违。",
            "想知辽鹤归来早，城郭人民未尽非。"
        ],
        "title": "送致政邢定国通判",
        "id": "97741804-4db7-40f8-9580-a553ba95b01f"
    },
    {
        "author": "陆佃",
        "paragraphs": [
            "苍仞千寻画不如，信知韫玉胜怀珠。",
            "一卷会使民瞻峻，三品何妨主眷殊。",
            "看日谬烦鞭气力，补天真待炼工夫。",
            "寄声欲取黄金印，雨後还曾堕鹊无。"
        ],
        "title": "圆石",
        "id": "07cbee1a-4d21-4fc5-95cc-579bc29eebae"
    },
    {
        "author": "陆佃",
        "paragraphs": [
            "食货方艰不忍笼，长才宜有济时功。",
            "阁当龙马图书後，钱入红牙算子中。",
            "音信定应随朔雁，梦魂多拟托南风。",
            "如何更讲黄河策，定取横流副两宫。"
        ],
        "title": "送张颉待制帅瀛州",
        "id": "8acce998-9f66-41f7-a267-5b7b54caa69c"
    },
    {
        "author": "陆佃",
        "paragraphs": [
            "丹阳太守旧名卿，骑竹儿童夹道迎。",
            "醉尹笙歌甘酒病，谪仙风月苦诗情。",
            "江湖天气农桑早，水竹人家枕簟清。",
            "白首爱君心未已，梦魂犹遶凤凰城。"
        ],
        "title": "送许遵少卿知润州",
        "id": "dbc766b6-4929-4fc9-b59c-a28ced187e2a"
    },
    {
        "author": "陆佃",
        "paragraphs": [
            "千级仙梯第一层，阑干常为水云凭。",
            "起为霖雨从肤寸，活得鱼龙用斗升。",
            "鹏有程途知可到，鳌非番次信难胜。",
            "即今姓米仙人住，云母中间一片冰。"
        ],
        "title": "题海岳楼赠米元章",
        "id": "2ae5b157-c3db-4fe1-9fea-36faecf8dda3"
    },
    {
        "author": "陆佃",
        "paragraphs": [
            "出守东州异故园，临岐花鸟共无言。",
            "度关有客占云气，夐野何人肖梦魂。",
            "兰辟白蟫书殿秘，茅分青土社壝尊。",
            "相望几直蓬莱宿，灯影寒笼月满轩。"
        ],
        "title": "依韵和青州程给事见寄",
        "id": "4357b4a7-f295-4d45-8c64-b34523be0eb8"
    },
    {
        "author": "陆佃",
        "paragraphs": [
            "场屋论才昔议魁，教庠官冷尚低徊。",
            "灵龟缩甲专藏六，老雉斜冠怯应媒。",
            "半醉珠玑随咳唾，一方桃李待栽培。",
            "塞垣错莫风沙晚，南北相望首重回。"
        ],
        "title": "送王柄教授",
        "id": "4573c38a-a8f0-4bfc-b525-d3f687100fca"
    },
    {
        "author": "陆佃",
        "paragraphs": [
            "遭遇何人更得如，同时几许待公车。",
            "官清自可看奇字，俸薄犹能写异书。",
            "千里水云藏旧隠，一番雷雨报新除。",
            "自怜霄汉华涂稳，鸿雁横飞序尚疏。"
        ],
        "title": "和岩老",
        "id": "78ecc150-34dc-4b1a-a0da-bc6eb9173d88"
    },
    {
        "author": "陆佃",
        "paragraphs": [
            "三阳新已换三阴，润泽才踰一寸深。",
            "无地得施调国手，惟天知有爱民心。",
            "霜毛一半浑如雪，玉貌诸余少似今。",
            "且向尊前尽情醉，不须辛苦问为霖。"
        ],
        "title": "依韵和查应辰朝散雪二首  其一",
        "id": "7977cfa1-a4cf-4c98-9f26-b0111736d596"
    },
    {
        "author": "陆佃",
        "paragraphs": [
            "抱瓮何人似汉阴，一番膏润及根深。",
            "稍苏南亩耕耘力，甫逼东君造化心。",
            "堪画不应须到晚，可收除是趁如今。",
            "宝陀若更施余力，岂独坊名揭望霖。"
        ],
        "title": "依韵和查应辰朝散雪二首  其二",
        "id": "e66d28b1-e9a5-426e-8752-d0c927ced947"
    },
    {
        "author": "陆佃",
        "paragraphs": [
            "蓬莱宫阙锁崔嵬，书史频看祇乱堆。",
            "华盖稍瞻天北极，紫云曾识道东来。",
            "功名方与英豪共，怀抱仍逢故旧开。",
            "造物为君如有意，一番风雪洗浮埃。"
        ],
        "title": "依韵和蒋津雪中见寄",
        "id": "7fa967f3-948c-4524-a9a9-840e46155211"
    },
    {
        "author": "陆佃",
        "paragraphs": [
            "太公年甲伯夷清，早早休官乐盛明。",
            "西子横陈花一径，北窗高卧稻千城。",
            "喜闻客去如多病，老见春归似薄情。",
            "曾向先师得门户，不知何日炼丹成。"
        ],
        "title": "答张朝奉二首  其一",
        "id": "42a661ed-72f0-4018-977d-0d9ae0b8f134"
    },
    {
        "author": "陆佃",
        "paragraphs": [
            "一番相见一番清，坐久精神转更明。",
            "诗里欲投亡命社，酒边甘在受降城。",
            "此身到处堪乘兴，万事由来枉用情。",
            "试问仙翁多少寿，定应三度见桃成。"
        ],
        "title": "答张朝奉二首  其二",
        "id": "d1748252-9d70-4b36-b55c-33582b89ec43"
    },
    {
        "author": "陆佃",
        "paragraphs": [
            "一番惊雷一番风，巨鱼看得化为龙。",
            "销残白日书千卷，付与浮云禄万钟。",
            "珠玉贯穿成把握，星辰罗络在心胸。",
            "怪来佳句清人骨，正值溪寒雪满峰。"
        ],
        "title": "依韵和罗畸学录",
        "id": "1f8b9061-0cbe-4fb8-9702-34e24ca954e4"
    },
    {
        "author": "陆佃",
        "paragraphs": [
            "政事相传旧有经，为州前後半台星。",
            "岁教诸县无公事，雨使佳人上使厅。",
            "太守未甘双鬓白，西湖惟欠远山青。",
            "经过况有风骚将，乞取篇章作画屏。"
        ],
        "tags": [
            "西湖"
        ],
        "title": "呈周承议兼简通判签判二首  其一",
        "id": "90adc257-da71-4b9e-b805-80e717c92869"
    },
    {
        "author": "陆佃",
        "paragraphs": [
            "下车明日燕西湖，醉倚高花不用扶。",
            "鸥鸟便应知我意，海棠今复恨公无。",
            "佳人舞罢头缠锦，座客诗成咳有珠。",
            "圣主若容长守此，不妨生就白髭须。"
        ],
        "tags": [
            "西湖"
        ],
        "title": "呈周承议兼简通判签判二首  其二",
        "id": "140c4046-e55d-40f7-a1b2-c3fc00cc489c"
    },
    {
        "author": "陆佃",
        "paragraphs": [
            "十年骑马困京尘，乞得州来颍水滨。",
            "苔藓满庭无字押，莲花全幕是诗人。",
            "楼台雪後如闻雨，歌舞尊前祇看春。",
            "半刺会须拌共醉，银条方共德争醇。"
        ],
        "title": "呈幕府诸公",
        "id": "cfd0e1d2-7793-4b3f-897b-14e77093b95d"
    },
    {
        "author": "陆佃",
        "paragraphs": [
            "十顷湖光辟尽尘，女郎台榭占沙滨。",
            "杜鹃言语瞋为客，杨柳腰肢瘦似人。",
            "便拟曲留今夜月，已知虚度去年春。",
            "凭君为伴花前醉，况复香醪特地醇。"
        ],
        "tags": [
            "西湖"
        ],
        "title": "宴西湖用前韵呈诸公",
        "id": "e772e003-f4bf-4e19-9300-3eb62481eac0"
    },
    {
        "author": "陆佃",
        "paragraphs": [
            "同时几许已成空，回首荣枯是梦中。",
            "自昔一般称国艳，而今两度嫁春风。",
            "谁人与刻三年叶，何事惟开十日红。",
            "试倚玉梯丹汉外，为渠方便问元功。"
        ],
        "title": "依韵和再开芍药十六首  其一",
        "id": "e95d87e2-c2d2-43b4-966a-f8fdf92a785b"
    },
    {
        "author": "陆佃",
        "paragraphs": [
            "百花羞缩敢争先，雨露仍随爱惜偏。",
            "青帝拟教春一见，素娥留待月重圆。",
            "相逢可惜非三月，自叹无因更少年。",
            "终日倚阑看不足，直须风雨送归天。"
        ],
        "title": "依韵和再开芍药十六首  其二",
        "id": "46f43fa9-2e08-4090-b3d6-258fbf013ada"
    },
    {
        "author": "陆佃",
        "paragraphs": [
            "前来楼子妙凌空，若比今生是下中。",
            "曾与阿衡调鼎铉，拟教周昉画屏风。",
            "再生桧老无多绿，四季花凡一饷红。",
            "认得洛阳人未识，信知天地有奇功。"
        ],
        "title": "依韵和再开芍药十六首  其三",
        "id": "ea188f08-049d-45d7-8000-ee2e19c3273d"
    },
    {
        "author": "陆佃",
        "paragraphs": [
            "祇受姚黄一着先，儿家元在郡西偏。",
            "解残珠佩迎新见，寻得金镮依旧圆。",
            "一过馨香犹半日，再来期约本明年。",
            "向人自有凌云意，不羡城南尺五天。"
        ],
        "title": "依韵和再开芍药十六首  其四",
        "id": "6a55e4bc-ab78-4b48-b469-948279183fa2"
    },
    {
        "author": "陆佃",
        "paragraphs": [
            "市井初传为一空，直疑伊洛谩当中。",
            "别承仙掌非时露，剩占熏弦几日风。",
            "自愧霜髭难更黑，谁怜粉面不长红。",
            "岂惟画史愁传貌，兼使诗人费尽功。"
        ],
        "title": "依韵和再开芍药十六首  其五",
        "id": "43644d27-d1d6-4c07-9680-eafab1345cd4"
    },
    {
        "author": "陆佃",
        "paragraphs": [
            "一番风信作花先，未必春工会党偏。",
            "玉杵买来容再睹，金钗分与却重圆。",
            "几回众里知谁似，一堕人间有几年。",
            "我是玉皇香案吏，可能相与便朝天。"
        ],
        "title": "依韵和再开芍药十六首  其六",
        "id": "4fe742f5-1486-47e9-a0f4-b9b7ef5ed0b3"
    },
    {
        "author": "陆佃",
        "paragraphs": [
            "十方生灭尽虚空，往往看花似醉中。",
            "再见倾城弥爱日，一闻绝代竞趋风。",
            "不知世逐仙棋换，未免身归爝火红。",
            "自断此生真梦幻，直须成佛是殊功。"
        ],
        "title": "依韵和再开芍药十六首  其七",
        "id": "ad23c56a-187d-4291-b446-4b0f1e157633"
    },
    {
        "author": "陆佃",
        "paragraphs": [
            "牡丹犹自欲推先，传语诸花莫恨偏。",
            "泪眼始看金谷坠，指环寻伴玉箫圆。",
            "此身那复思前事，半面犹应记往年。",
            "毕竟得归归甚处，玉楼深在九重天。"
        ],
        "title": "依韵和再开芍药十六首  其八",
        "id": "361882b9-132f-4204-a8bb-89de6e2fed10"
    },
    {
        "author": "陆佃",
        "paragraphs": [
            "谁言见惯是司空，旧说扬州未必中。",
            "可是两三千处月，能如二十五般风。",
            "依稀仙帐魂今返，遭遇神针肉更红。",
            "却得蓬蒿遮蔽力，便教重见太平功。"
        ],
        "title": "依韵和再开芍药十六首  其九",
        "id": "9442be61-34d7-4a33-9f77-51a205368068"
    },
    {
        "author": "陆佃",
        "paragraphs": [
            "诗成赢得锦袍先，自是高才遣将偏。",
            "稀遇仙丹时下熟，荐惊神女梦中圆。",
            "丹梯直上三千级，间气于今五百年。",
            "为报百花休暗恨，便开三度也由天。"
        ],
        "title": "依韵和再开芍药十六首  其一○",
        "id": "72037cd7-c1ef-4843-bbb6-c8f0c1669ed5"
    },
    {
        "author": "陆佃",
        "paragraphs": [
            "春归岑寂厌书空，頼尔相陪酒屡中。",
            "未必前身非叔子，不应後至似防风。",
            "赌留坐客排双陆，借与都人画二红。",
            "须信年芳有虚发，莫教杨柳误前功。"
        ],
        "title": "依韵和再开芍药十六首  其一一",
        "id": "0c6a0bc2-f745-4fc1-9207-05c570f95696"
    },
    {
        "author": "陆佃",
        "paragraphs": [
            "阿谁莲步拟搀先，相见从他次数偏。",
            "曾学驻颜知药喜，免教渝约问蓍圆。",
            "春风省识非平日，昏雾中看类老年。",
            "闻说上林今更好，一如尧禹旧时天。"
        ],
        "title": "依韵和再开芍药十六首  其一二",
        "id": "ba0e54b3-dec3-48e9-afb5-0471edcc69d9"
    },
    {
        "author": "陆佃",
        "paragraphs": [
            "来时宾客正谈空，更值僧斋饭一中。",
            "便拟商量归慧日，豫传消息与香风。",
            "夏蚕三叶空余绿，秋木重花祇浪红。",
            "惟有此花花与子，两曾相见是神功。"
        ],
        "title": "依韵和再开芍药十六首  其一三",
        "id": "f1ff8fe9-3296-43ce-b415-7409c52fc26d"
    },
    {
        "author": "陆佃",
        "paragraphs": [
            "姿貌新来胜日先，托根何事得州偏。",
            "起将玉骨灵符异，分出金身觉性圆。",
            "如不能言常竟日，似曾相识是今年。",
            "也应解笑山茶晚，长占东南小雪天。"
        ],
        "title": "依韵和再开芍药十六首  其一四",
        "id": "290c84da-274c-4b6d-88d6-ffe0cae7f2cb"
    },
    {
        "author": "陆佃",
        "paragraphs": [
            "诸县丰登狱屡空，珍祥如欲助升中。",
            "不妨故故留连月，未到频频恼乱风。",
            "向上鬰葱佳气紫，现前圆满报身红。",
            "自今长许汾阳醉，内外曾无缌少功。"
        ],
        "title": "依韵和再开芍药十六首  其一五",
        "id": "ae31e0b1-ac84-4e56-a0b7-cd18bab5e462"
    },
    {
        "author": "陆佃",
        "paragraphs": [
            "发居众後摘居先，玉色无端禀赋偏。",
            "华表却归仙梦远，宝陀重现瑞光圆。",
            "少师花谱三千字，吏部春诗二百年。",
            "两处偶然浑忘却，不须惆怅对炎天。"
        ],
        "title": "依韵和再开芍药十六首  其一六",
        "id": "57d64df0-515d-4b52-bac8-ba1a5e26fae1"
    },
    {
        "author": "陆佃",
        "paragraphs": [
            "品格由来自出羣，就中相并转惊人。",
            "且同药使求民瘼，终与花王秉国均。",
            "李广无双空自老，崔徽有两竟谁真。",
            "因君翦寄和诗看，始信人间别有春。"
        ],
        "title": "依韵和双头芍药十六首  其一",
        "id": "c4796bf7-e8af-4511-8552-d8f732314810"
    },
    {
        "author": "陆佃",
        "paragraphs": [
            "怕草侵陵为翦除，新诗应笑病尚书。",
            "潇湘烟水愁相对，巫峡云山欲独居。",
            "有客弹冠连茹进，谁家高髻合欢梳。",
            "年来太守虽加老，为尔情怀亦自如。"
        ],
        "title": "依韵和双头芍药十六首  其二",
        "id": "84b50e31-26fd-43c7-b558-3b09c4ef0ea5"
    },
    {
        "author": "陆佃",
        "paragraphs": [
            "不与寻常草木羣，看来端的好予人。",
            "神仙比并容颜似，姊妹推排次第均。",
            "浮薄未应随世态，靓妆浑似任天真。",
            "得他和气知多少，占尽河阳一县春。"
        ],
        "title": "依韵和双头芍药十六首  其三",
        "id": "f4a0c3e9-1fea-47d5-91f8-4e88897215b2"
    },
    {
        "author": "陆佃",
        "paragraphs": [
            "曾与宫花傍玉除，芳名消得用金书。",
            "已教庄蝶双双引，更伴台星两两居。",
            "官样自应能笑语，家常谁欲效妆梳。",
            "大都好物难摹写，未信屏风画得如。"
        ],
        "title": "依韵和双头芍药十六首  其四",
        "id": "a8cc7f24-124f-479e-ba28-ac58480a5106"
    },
    {
        "author": "陆佃",
        "paragraphs": [
            "白也虽云思不羣，赋君犹有调高人。",
            "更相汲引风流在，各自芳菲雨露均。",
            "因药封王谁是假，与花为后自应真。",
            "思量消得黄金屋，回首戎葵也是春。"
        ],
        "title": "依韵和双头芍药十六首  其五",
        "id": "e4c40e41-0f50-4577-b0ab-e37ce115a264"
    },
    {
        "author": "陆佃",
        "paragraphs": [
            "谁捋花谱更删除，妙品须教末上书。",
            "未必楚王曾梦见，祇应青女解孀居。",
            "行云莫向中问度，新月纔成一半梳。",
            "若使觉王今识汝，莲花宁复并真如。"
        ],
        "title": "依韵和双头芍药十六首  其六",
        "id": "31a83baa-4d72-4c5b-bf17-b10f63f101fc"
    },
    {
        "author": "陆佃",
        "paragraphs": [
            "并骖鸾鹤下珍羣，为爱诗人不避人。",
            "半醉奈何非李白，独醒愁杀是灵均。",
            "空花在处黏成妄，草木何时炼得真。",
            "顾我无心争彼此，即今开落任青春。"
        ],
        "title": "依韵和双头芍药十六首  其七",
        "id": "b38c37b1-4503-43b9-b581-f6866050fe32"
    },
    {
        "author": "陆佃",
        "paragraphs": [
            "尽日经营对广除，旁边奴婢亦诗书。",
            "俱飞蛱蜨浑相学，共戏秋千祇并居。",
            "说着定应成脍炙，买栽真是置篦梳。",
            "更嫌病眼无凭据，细看元来玉不如。"
        ],
        "title": "依韵和双头芍药十六首  其八",
        "id": "a3c4ffd2-1d29-47f2-ad1f-07270d442b0b"
    },
    {
        "author": "陆佃",
        "paragraphs": [
            "一经瞻顾遂空羣，疑是同时解佩人。",
            "曾对丝纶当禁掖，终随弦诵到成均。",
            "有如一梦邯郸假，未始相离浑沌真。",
            "可怪满城寻国艳，不知花在此中春。"
        ],
        "title": "依韵和双头芍药十六首  其九",
        "id": "d0dcd936-0f80-40c7-bf2d-73ac3fc01058"
    },
    {
        "author": "陆佃",
        "paragraphs": [
            "玉颜高并向阶除，静笑寒藤学草书。",
            "未信东君无职事，不惭西子是邻居。",
            "曾教王母藏青鸟，拟问嫦娥借玉梳。",
            "尊得花王威势重，也应知慕蔺相如。"
        ],
        "title": "依韵和双头芍药十六首  其一○",
        "id": "e0bc3499-c6b4-4377-93d3-38c387debfc2"
    },
    {
        "author": "陆佃",
        "paragraphs": [
            "共抛花县暂离羣，聊伴西湖地主人。",
            "艳粉两应归藻绘，香泥俱合在陶均。",
            "雄风为借吹嘘力，雌霓叨蒙激赏真。",
            "移在洞天深处种，与谁同见八千春。"
        ],
        "tags": [
            "西湖"
        ],
        "title": "依韵和双头芍药十六首  其一一",
        "id": "fbfa14ff-f8ce-45d9-867a-655360e45fc2"
    },
    {
        "author": "陆佃",
        "paragraphs": [
            "几时诗债许蠲除，直待金鸡放赦书。",
            "神峡自来云一片，仙山多是玉羣居。",
            "祇缘貌类欣临镜，却为情亲忘见梳。",
            "不怕飞泥侵妙质，吾家斤斧正风如。"
        ],
        "title": "依韵和双头芍药十六首  其一二",
        "id": "2b5a66ea-b3fb-49d6-9b6d-cd16c860d41b"
    },
    {
        "author": "陆佃",
        "paragraphs": [
            "神仙流品信难羣，绝似人间两丽人。",
            "暂得借观犹占久，便教偷戴也分均。",
            "祇邀竹叶相为伴，更对菱花自写真。",
            "开向夏天缘底事，算来多是不宜春。"
        ],
        "title": "依韵和双头芍药十六首  其一三",
        "id": "e93eb781-05e6-495d-b345-7312a81d1f1b"
    },
    {
        "author": "陆佃",
        "paragraphs": [
            "桃茢无堪谩祓除，芭蕉何事倒抽书。",
            "凤凰骑罢犹轻举，乌鹊桥成得燕居。",
            "抵死劝持雕玉盏，象生描在镂金梳。",
            "当时若使阏氏见，未怕平城刻得如。"
        ],
        "title": "依韵和双头芍药十六首  其一四",
        "id": "738b2140-0357-403f-ae55-11bfbd338c65"
    },
    {
        "author": "陆佃",
        "paragraphs": [
            "晚菘早韭谩连羣，过眼终无爱惜人。",
            "照日舞鸾情款曲，趁风飞燕势停均。",
            "名归本草千方秘，职在司花一命真。",
            "回首凤凰城阙下，倩谁移与後园春。"
        ],
        "title": "依韵和双头芍药十六首  其一五",
        "id": "ff817f69-33da-4c56-8148-9cad6c1c1980"
    },
    {
        "author": "陆佃",
        "paragraphs": [
            "曾伴长杨草诏除，信知长合在中书。",
            "暂违紫袖双瞻立，聊伴红裙一饷居。",
            "小子正狂心已醉，老奴犹爱发方梳。",
            "故应此战今须解，兵法曾教避不如。"
        ],
        "title": "依韵和双头芍药十六首  其一六",
        "id": "d5fae7c7-d76d-4534-b396-1afa6cadb5ef"
    },
    {
        "author": "陆佃",
        "paragraphs": [
            "纁帛升龙日月章，平明鸾辂幸胶庠。",
            "侍臣独恨身千里，邸报空看字数行。",
            "故事一遵皇考庙，余波仍及武成王。",
            "谁知玉尺横经处，犹是当时旧讲堂。"
        ],
        "title": "依韵和门下吕相公从驾视学",
        "id": "a431ec83-9eff-4737-8d2d-32ef59e3f08f"
    },
    {
        "author": "陆佃",
        "paragraphs": [
            "百步厅边放两衙，夜深灯火见人家。",
            "提壶劝我教沽酒，鸜鹆逢君要点茶。",
            "舞得六幺除是柳，啼消红粉奈何花。",
            "使君被尔牵诗思，可是无心忆浣纱。"
        ],
        "title": "依韵和赵令畤三首  其一",
        "id": "e2a1a736-fdde-461b-afb3-1f84fba26ad5"
    },
    {
        "author": "陆佃",
        "paragraphs": [
            "鸟排行阵树排衙，且喜西湖属当家。",
            "扬子已无骑鹤事，会稽惟有卧龙茶。",
            "未妨春帝常为帝，须信名花始是花。",
            "更住一年方五十，不应情味薄于纱。"
        ],
        "tags": [
            "西湖"
        ],
        "title": "依韵和赵令畤三首  其二",
        "id": "45a2ab6a-6421-47e4-9ccc-2920ff13f267"
    },
    {
        "author": "陆佃",
        "paragraphs": [
            "方朔无端溺殿衙，得州仍是地仙家。",
            "海红谩与陪尊酒，淮白犹堪当分茶。",
            "夜静青天十分月，春深平地尺余花。",
            "谁将园里新蜂蜨，织就佳人护项纱。"
        ],
        "title": "依韵和赵令畤三首  其三",
        "id": "967aa445-5b4e-497e-b91c-d834712c1fd7"
    },
    {
        "author": "陆佃",
        "paragraphs": [
            "争标才气两相高，不独诗豪酒亦豪。",
            "战得蚁酣成後殿，探知龙睡遇先逃。",
            "曾于宝月求斤斧，欲以春风代翦刀。",
            "他日若称诗宰相，定应先後秉钧陶。"
        ],
        "title": "依韵和赵令畤",
        "id": "efb51268-6e4c-4c0b-a2c6-a04994bc6f56"
    },
    {
        "author": "陆佃",
        "paragraphs": [
            "楚尾秦头俗久移，丰穰仍值太平时。",
            "渚花尽日临书幌，潭菊如今在酒巵。",
            "十里麝香行驿近，三竿红日坐厅迟。",
            "爱君古锦囊中句，不负文忠国士知。"
        ],
        "title": "依韵和田虎通判兼呈品防签判四首  其一",
        "id": "b64acdb8-8c2f-4215-a04c-188b4c84c3e3"
    },
    {
        "author": "陆佃",
        "paragraphs": [
            "冉冉年光逐闰移，厅闲宾客坐多时。",
            "主恩未报空持橐，军政无妨数举巵。",
            "潘鬓雪霜何太早，傅岩霖雨不应迟。",
            "颔珠竟被君探得，正值骊龙睡不知。"
        ],
        "title": "依韵和田虎通判兼呈品防签判四首  其二",
        "id": "7f7073d2-6387-46fc-b1ae-e15ef068639f"
    },
    {
        "author": "陆佃",
        "paragraphs": [
            "剧谈终日少文移，幕府新开盛一时。",
            "羊酪未妨留灌顶，蟹螯何苦负操巵。",
            "诗成醉里遗忘易，思发花前属和迟。",
            "更许此生刚节在，祇应惟有岁寒知。"
        ],
        "title": "依韵和田虎通判兼呈品防签判四首  其三",
        "id": "b9ee65a9-c5fd-4d65-8e28-ac1b2a3ea1ba"
    },
    {
        "author": "陆佃",
        "paragraphs": [
            "春花秋叶两推移，未有涓尘补圣时。",
            "新识豹胎休负鼎，旧成蛇足谩持巵。",
            "山如水墨屏间见，日向棋盘子上迟。",
            "便使北归应念此，白鸥黄鸟尽相知。"
        ],
        "title": "依韵和田虎通判兼呈品防签判四首  其四",
        "id": "bbc41e8b-d885-4d45-8558-cfadee7df16d"
    },
    {
        "author": "陆佃",
        "paragraphs": [
            "浅红深紫旋教移，直待开无空阙时。",
            "花十八中看蹋鞠，玉东西外听扬巵。",
            "笙歌船舫天围合，灯火楼台月上迟。",
            "顾我若非乡曲远，定应长占此州知。"
        ],
        "title": "用田倅韵答孙勉教授二首  其一",
        "id": "d046fac0-893a-4163-9fd5-680634674620"
    },
    {
        "author": "陆佃",
        "paragraphs": [
            "造化从他密密移，聪明非复似前时。",
            "暂披金甲为儒将，曾燕珠宫对玉巵。",
            "一日看回花恨疾，三年生就叶嫌迟。",
            "殷懃为访春消息，頼有羹梅探得知。"
        ],
        "title": "用田倅韵答孙勉教授二首  其二",
        "id": "71383212-1981-46fd-8e89-a05fb3c2a4fd"
    },
    {
        "author": "陆佃",
        "paragraphs": [
            "小立桑阴尚未移，便如相识已多时。",
            "锯沙我就玉界尺，点砾君成金屈巵。",
            "灵运自应为佛早，退之今恨学仙迟。",
            "当年江左堂前燕，却又飞来未可知。"
        ],
        "title": "用前韵答谢推官",
        "id": "de81daaa-b9ce-4968-a2b1-b1b85e7c3e56"
    },
    {
        "author": "陆佃",
        "paragraphs": [
            "无事何妨数命宾，一湖清境是西邻。",
            "栽花要与春为主，对酒瞋将目借人。",
            "诗就彩笺斜卷玉，舞余花碗倒垂银。",
            "由来景物常无价，谩道钱多会有神。"
        ],
        "title": "依韵和赵令畤",
        "id": "0aa6d470-cf10-482d-99fe-b5239dce6504"
    },
    {
        "author": "陆佃",
        "paragraphs": [
            "湖上寻常日一临，年华无用苦相侵。",
            "梦随蝴蝶悠悠觉，日待蟾蜍款款沈。",
            "醉里笙歌传盏疾，壶中天地着花深。",
            "回瞻象阙恩难报，愿尽平生一寸心。"
        ],
        "title": "和朱升朝奉",
        "id": "7f7bbfd7-7be8-4a4f-b971-5127d3a3371c"
    },
    {
        "author": "陆佃",
        "paragraphs": [
            "赤松居处近州衙，况复诗情是作家。",
            "收得夕阳归老境，破除春睡有新茶。",
            "年华一任随流水，世事多应似落花。",
            "却笑宦游闲不得，尘埃昏尽幞头纱。"
        ],
        "title": "答张朝奉四首  其一",
        "id": "758d372b-3044-4b26-bc09-75c7203b476f"
    },
    {
        "author": "陆佃",
        "paragraphs": [
            "谁将两制比三衙，千骑犹如布素家。",
            "何日龙巾容吐酒，而今纱帽自煎茶。",
            "十年胶柱空调瑟，三月羹梅始见花。",
            "醉里不知身在此，梦魂犹傍御袍纱。"
        ],
        "title": "答张朝奉四首  其二",
        "id": "2f234d7d-4793-4ed6-bc13-c407b8fd5125"
    },
    {
        "author": "陆佃",
        "paragraphs": [
            "押了文书坐了衙，寻常行过祇如家。",
            "苦无公事妨携酒，頼有诗情得试茶。",
            "便到五更犹有月，算来一日可无花。",
            "垂纶更作轻鸥伴，坐看寒汀学绉纱。"
        ],
        "title": "答张朝奉四首  其三",
        "id": "0b09b3c2-3f53-4cb7-ac2b-f477688ef6f0"
    },
    {
        "author": "陆佃",
        "paragraphs": [
            "门锁寻常付守衙，穿湖曾不碍民家。",
            "惯看妙舞资豪饮，生怕清歌送好茶。",
            "山盍飞来围着水，春休归去带将花。",
            "从教魏紫姚黄下，也合翚衣里素纱。"
        ],
        "title": "答张朝奉四首  其四",
        "id": "60f38424-979e-4626-b05b-2669c7d997ae"
    },
    {
        "author": "陆佃",
        "paragraphs": [
            "芳丛宜密不宜疏，何事琼花祇一株。",
            "苦劝白衣成酩酊，尽饶红粉插茱萸。",
            "定应青帝稀曾见，端的黄金似得无。",
            "便拟栽培伴桃李，尽移春色入洪炉。"
        ],
        "title": "依韵和孙勉教授菊花",
        "id": "4eca5621-fbfd-4b80-ae56-ecfcc88955ee"
    },
    {
        "author": "陆佃",
        "paragraphs": [
            "龙眠三李晦声尘，长望淮壖与海滨。",
            "自古市朝成底事，即今猿鹤伴他人。",
            "细思南陌东阡月，大胜千门万户春。",
            "可惜欲归归未得，不知家酿为谁醇。"
        ],
        "title": "依韵和李元中兼寄伯时二首  其一",
        "id": "6d7c95fa-edec-4e52-bade-8367480d1198"
    },
    {
        "author": "陆佃",
        "paragraphs": [
            "五丈河边避俗尘，闭门情味似漳滨。",
            "抛离鹊渚今三岁，成就华严祇两人。",
            "贫里有时求得玉，老来无可奈何春。",
            "平生共学王丞相，更觉荀扬未尽醇。"
        ],
        "title": "依韵和李元中兼寄伯时二首  其二",
        "id": "7db8f2e1-1851-4265-8b23-3324863a6ac0"
    },
    {
        "author": "陆佃",
        "paragraphs": [
            "昨日红裳伴燕游，渚花争好草争柔。",
            "依稀黄鸟浑相识，期刻青山卒未休。",
            "风似去年搴翠幕，雨分明日与芳洲。",
            "即今太守无佳句，空愧当时宋采侯。"
        ],
        "title": "依韵和毅夫即事五首  其一",
        "id": "f336b2a7-c425-4107-95e6-1b6b9b3a8b70"
    },
    {
        "author": "陆佃",
        "paragraphs": [
            "却笑元宵是夜游，金针穿石彩丝柔。",
            "萱堂帐幄闲仍出，幕府文书了即休。",
            "顾我宝珠连合浦，爱君仙果满瀛洲。",
            "谁知并辔聊同俗，拜後如今有鲁侯。"
        ],
        "title": "依韵和毅夫即事五首  其二",
        "id": "3c242170-f5ff-4c7b-a36d-bd311280675e"
    },
    {
        "author": "陆佃",
        "paragraphs": [
            "平明一雨阻重游，风绉前溪绿谩柔。",
            "况已上元连夜出，不如寒食看春休。",
            "弄珠滩涨平侵岸，摸石江深抹尽洲。",
            "自是苦阴无意思，莫将潮信枉阳侯。"
        ],
        "title": "依韵和毅夫即事五首  其三",
        "id": "2990005e-8325-4770-9d80-2314230f7b04"
    },
    {
        "author": "陆佃",
        "paragraphs": [
            "十年京洛从宸游，得郡终难绕指柔。",
            "庐舍昔希三肯顾，亭台今负四宜休。",
            "何人正在芙蓉岛，有客空吟杜若洲。",
            "为问西街孔君子，设监那得似诸侯。"
        ],
        "title": "依韵和毅夫即事五首  其四",
        "id": "b19dc1d9-6a03-4ce4-9c88-dffbab07f633"
    },
    {
        "author": "陆佃",
        "paragraphs": [
            "谢安携妓是清游，玉莹金尊十指柔。",
            "桃自三千年结子，鳌于六万岁更休。",
            "猿啼谩想黄牛峡，凤去空传白鹭洲。",
            "我若他年封万户，祇来穰下作穰侯。"
        ],
        "title": "依韵和毅夫即事五首  其五",
        "id": "a85b8e3d-154b-4d55-ab4f-df7100c9285b"
    },
    {
        "author": "陆佃",
        "paragraphs": [
            "省中何必就尚书，且向新桥一振裾。",
            "娇女顷嫌撑小艇，偏亲今喜度安舆。",
            "假饶跨鲤终难学，除却垂虹尽不如。",
            "从此使衙乌亦好，岂无遗爱在胥余。"
        ],
        "title": "依韵和毅夫百花洲新桥",
        "id": "8d1fff6d-fcbf-4827-a198-9586ed8254c0"
    },
    {
        "author": "陆佃",
        "paragraphs": [
            "平生希慕范莱芜，耻把耕耘一问奴。",
            "碑较智愚能几里，树争贫富没多株。",
            "报之琼玖如投李，遗以珩璜恍弋鳬。",
            "传语小城休负固，元侯今後不言无。"
        ],
        "title": "答毅夫遗橘株之什三首  其一",
        "id": "05177d37-3e67-429b-b9bd-3ada887a6a8a"
    },
    {
        "author": "陆佃",
        "paragraphs": [
            "亭榭新修道不芜，丰年焉用橘千奴。",
            "请教青帝留三月，拟就嫦娥乞一株。",
            "种玉水田飞白鹭，泳珠风槛对沈鳬。",
            "便难图画犹争看，定是京西一路无。"
        ],
        "title": "答毅夫遗橘株之什三首  其二",
        "id": "8730d3ff-70f2-4336-baa1-b1e2fde17818"
    },
    {
        "author": "陆佃",
        "paragraphs": [
            "曾因书史翦繁芜，更与花王置木奴。",
            "蓝旧出师青万顷，竹新齐母绿千株。",
            "睡余枕簟屏开凤，饮尽尊罍勺用鳬。",
            "一种梧桐亦遭遇，翦封终愧内虚无。"
        ],
        "title": "答毅夫遗橘株之什三首  其三",
        "id": "b462bda6-5cad-4692-b106-8f232d86e173"
    },
    {
        "author": "陆佃",
        "paragraphs": [
            "皇家宝历万年余，礼貌羣臣自古无。",
            "龙马已陪阿阁凤，鼎湖犹想裕陵鳬。",
            "刘郎莫恨桃千树，匠伯应怜栎一株。",
            "犹喜後来门户在，小儿能赋昆仑奴。"
        ],
        "title": "和毅夫倒用无字韵春诗四首  其一",
        "id": "3100d795-ebb3-40a7-b5c9-21b3c77128f2"
    },
    {
        "author": "陆佃",
        "paragraphs": [
            "一别勾芒仅岁余，不知今度老颜无。",
            "管人忧喜何如鹊，与世浮沈可奈鳬。",
            "拟看笏头花四朵，更栽槐面树三株。",
            "若教上番成新竹，须戒人家婢与奴。"
        ],
        "title": "和毅夫倒用无字韵春诗四首  其二",
        "id": "8191da09-81ff-4deb-8c59-6f131f3ce05c"
    },
    {
        "author": "陆佃",
        "paragraphs": [
            "附庸新又进于余，欲共南邻斗有无。",
            "横列溪山埋积雪，卧开桃李映新鳬。",
            "拟舂玉臼丹千杵，更种金锤麦一株。",
            "从此有人殽亦有，不烦公帑与官奴。"
        ],
        "title": "和毅夫倒用无字韵春诗四首  其三",
        "id": "173743fe-8752-4184-81b6-1384e8a8abac"
    },
    {
        "author": "陆佃",
        "paragraphs": [
            "公钱虽少俸钱余，明日如今作会无。",
            "况有鳖裙胜脍鲤，岂无鹅掌代蒸鳬。",
            "庆归子舍芝三秀，官入卿曹棘九株。",
            "闻说丽人推不去，爱才何止十年奴。"
        ],
        "title": "和毅夫倒用无字韵春诗四首  其四",
        "id": "d5ede269-b9d5-4a47-9943-11453301775b"
    },
    {
        "author": "陆佃",
        "paragraphs": [
            "使君诗思谩雕肝，安得头风与阿瞒。",
            "然艾为谁甘受痛，看花缘此负追欢。",
            "通天犀带应怜瘦，云母屏风尚畏寒。",
            "何日长安同一醉，拟教歌舞衒华丹。"
        ],
        "title": "和毅夫病目三首  其一",
        "id": "6da51d06-e524-40ad-8241-ff8256fca55d"
    },
    {
        "author": "陆佃",
        "paragraphs": [
            "诗战空怀壮士肝，未容旃旆累祁瞒。",
            "并游曾许花含笑，孤愤今惭树合欢。",
            "五朵谩将春色寄，二篇还伴夜光寒。",
            "凭君休造斑猫毒，且向三田养就丹。"
        ],
        "title": "和毅夫病目三首  其二",
        "id": "2a655828-08a8-4060-b718-acfbc35b8659"
    },
    {
        "author": "陆佃",
        "paragraphs": [
            "报君平日愿输肝，常笑飞蝗累李瞒。",
            "一雨固宜知上德，是花犹可尽君欢。",
            "孤根自识恩波暖，老健谁争气候寒。",
            "从此忧民免髭白，却疑甘泽是金丹。"
        ],
        "title": "和毅夫病目三首  其三",
        "id": "eb17b731-edf8-4121-9e98-3179d8dd81a9"
    },
    {
        "author": "陆佃",
        "paragraphs": [
            "二毛萧索未应羞，谩说初怀弄瓦忧。",
            "珠母光芒今吐月，豹驹才气已窥牛。",
            "自知阴德仙能学，谁有灵符鬼可囚。",
            "早晚病除闻药喜，与君诗酒共清游。"
        ],
        "title": "依韵和毅夫儿病",
        "id": "57792416-12e5-454c-b7db-a5e6587458f3"
    },
    {
        "author": "陆佃",
        "paragraphs": [
            "太守无堪久借留，君王恩礼与升州。",
            "亲舆自可时来往，渔唱犹能数献酬。",
            "风色得经扬子渡，月明知在海棠洲。",
            "北山楷木今成列，独傍师门想见丘。"
        ],
        "title": "易守建业毅夫有诗赠别次韵五首  其一",
        "id": "90f9bd22-3ac2-4c35-947d-ffdf1f1cea0d"
    },
    {
        "author": "陆佃",
        "paragraphs": [
            "凌晨寒日弄辉辉，我旆东来子旆西。",
            "对此销魂两无语，恨初相遇一何稽。",
            "梅花可惜空随驿，鸥鸟多应不下溪。",
            "犹有往来鱼与雁，好将诗什当书题。"
        ],
        "title": "易守建业毅夫有诗赠别次韵五首  其二",
        "id": "c590d0ec-d86a-4aa4-9694-66b96ea9b502"
    },
    {
        "author": "陆佃",
        "paragraphs": [
            "紫案焚香拜敕黄，无因久借盖公堂。",
            "不堪落日离魂断，頼有熏风引梦长。",
            "吹律渐知寒谷暖，卖浆曾值暑天凉。",
            "他年果若成功去，乞取南阳作邓王。"
        ],
        "title": "易守建业毅夫有诗赠别次韵五首  其三",
        "id": "7102b64c-6b78-4713-8e41-dc126c7b6f39"
    },
    {
        "author": "陆佃",
        "paragraphs": [
            "春渚秋潭不可寻，回头城郭碍高林。",
            "但知自白三分鬓，更与谁论一寸心。",
            "红粉泪痕消片玉，故人情分重千金。",
            "临岐不忍醒时别，一任玻瓈酒盏深。"
        ],
        "title": "易守建业毅夫有诗赠别次韵五首  其四",
        "id": "9c1fa0f1-49a5-4ae9-820b-814fc952e70b"
    },
    {
        "author": "陆佃",
        "paragraphs": [
            "谁信金陵刺史肠，曾怀珠玉夜光芒。",
            "一尘侍从才虽短，双奉君亲日更长。",
            "得郡免营三釜粟，过都容捧万年觞。",
            "遥知南北相望处，风在檀栾月在棠。"
        ],
        "title": "易守建业毅夫有诗赠别次韵五首  其五",
        "id": "e22b20d2-113a-4ea8-b77e-4e5c7dfed2b1"
    },
    {
        "author": "陆佃",
        "paragraphs": [
            "借山楼小已新奇，更近东边得凤池。",
            "一日未尝无客过，百年今始有人知。",
            "舞余裙带双垂绿，诗就珊瑚半露枝。",
            "为问鹓雏归得未，虚来阿阁已多时。"
        ],
        "title": "依韵和徐大夫凤凰池九首  其一",
        "id": "a744b040-e9f7-4172-b1fc-7de2fadc8615"
    },
    {
        "author": "陆佃",
        "paragraphs": [
            "使君年老强搜奇，来傍吟窗拥被池。",
            "明月清风初未觉，白鸥黄鸟旧相知。",
            "水通河汉无多地，凤在梧桐第几枝。",
            "好是与民同此乐，丰穰仍值太平时。"
        ],
        "title": "依韵和徐大夫凤凰池九首  其二",
        "id": "16a91465-fcd6-4f07-ab34-5c43ca6a949d"
    },
    {
        "author": "陆佃",
        "paragraphs": [
            "池就台成竟大奇，画堂新燕亦差池。",
            "人非杨柳看来瘦，春有梅花探得知。",
            "华发渐惊强半白，素娥曾与第三枝。",
            "海邦莫道无宾客，冠盖如今盛一时。"
        ],
        "title": "依韵和徐大夫凤凰池九首  其三",
        "id": "f879ccd7-fd4d-45d8-98ed-99223bd20320"
    },
    {
        "author": "陆佃",
        "paragraphs": [
            "东君着力信神奇，桃李中间水满池。",
            "定是祇教淮甸有，若为长得泰州知。",
            "行藏正倚楼千尺，勋业初横草一枝。",
            "投老尚堪驱使在，问春何似少年时。"
        ],
        "title": "依韵和徐大夫凤凰池九首  其四",
        "id": "16dab26d-3c5c-46f2-b22e-579cce192536"
    },
    {
        "author": "陆佃",
        "paragraphs": [
            "公事稀疏已自奇，那堪园更胜舒池。",
            "诱将醉尹来无数，禁得诗人瘦不知。",
            "蝶梦几随蝴蝶远，凤雏仍在凤凰枝。",
            "赏心乐事知多少，雪月风花是四时。"
        ],
        "title": "依韵和徐大夫凤凰池九首  其五",
        "id": "5f5caebd-ce86-46e0-b42b-ec0f15311bbf"
    },
    {
        "author": "陆佃",
        "paragraphs": [
            "平生仕宦不求奇，谁怕他人夺我池。",
            "地胜更无尘可到，天阴惟有病先知。",
            "从教宝塔来当面，消得云楼为折枝。",
            "看取鶠堂何似好，夜深歌管月明时。"
        ],
        "title": "依韵和徐大夫凤凰池九首  其六",
        "id": "8d3964ad-8944-4aae-8c8a-b5e92b31b2ad"
    },
    {
        "author": "陆佃",
        "paragraphs": [
            "老懒由来怕立奇，偶然寻得旧家池。",
            "一州祇此为无及，累政因何尽不知。",
            "歌吹彻云城百尺，楼台侵夜火千枝。",
            "凭谁为报鶑花道，一日须来十二时。"
        ],
        "title": "依韵和徐大夫凤凰池九首  其七",
        "id": "4b302ab4-c647-4432-9935-92a4c09b640c"
    },
    {
        "author": "陆佃",
        "paragraphs": [
            "彷佛华胥一梦奇，斩新楼阁旧城池。",
            "夜深犹有人家看，昼寝惟应燕子知。",
            "疏雨有时三两点，好花何啻万余枝。",
            "诸公若肯相追逐，趁取春风烂漫时。"
        ],
        "title": "依韵和徐大夫凤凰池九首  其八",
        "id": "6da799ec-1bb3-4504-9b49-ec89051dedb7"
    },
    {
        "author": "陆佃",
        "paragraphs": [
            "恰似蒲萄水亦奇，游人多似後园池。",
            "壶中日在归前落，醉里诗成醒後知。",
            "芳径绰开杨柳树，小墙阑出杏花枝。",
            "老拳毒手浑相若，望立降旗是几时。"
        ],
        "title": "依韵和徐大夫凤凰池九首  其九",
        "id": "cc5cb5dd-a2bc-4ad7-b0cf-306c63355afa"
    },
    {
        "author": "陆佃",
        "paragraphs": [
            "使君竟亦不能奇，頼有诗翁壮观池。",
            "二百年来无此作，两三人外有谁知。",
            "鱼应变化垂天翼，鹊不经营堕地枝。",
            "况复凤毛如得凤，古来遭遇或同时。"
        ],
        "title": "朝散",
        "id": "3e5b9529-8c0e-4abf-8f5a-e07d8479d223"
    },
    {
        "author": "陆佃",
        "paragraphs": [
            "一年三十有余旬，最爱韶华是令辰。",
            "坐久落花深一尺，睡余浅粉看重匀。",
            "况当诸县无公事，且与云楼作主人。",
            "今日与君俱白发，看花情味尚青春。"
        ],
        "title": "依韵和张椿",
        "id": "bfee25df-cfbc-4d4a-8407-f69766d53594"
    },
    {
        "author": "陆佃",
        "paragraphs": [
            "收得宫花上带春，绿袍仍共草争新。",
            "发扬杜老诗无敌，盖覆吴侯政不神。",
            "平地彩云看接武，一天明月负垂纶。",
            "怪来濒海多儒士，龙阁从来是里人。"
        ],
        "title": "依韵和查朝散赠新恩先辈",
        "id": "013d5e06-46a0-4733-a464-9a0a4c79d8f2"
    },
    {
        "author": "陆佃",
        "paragraphs": [
            "朱丝同直水同清，红袖何妨当使令。",
            "可惜去年他处看，不知今夜几州明。",
            "年华老去知无补，眉妩初闲似有情。",
            "且向云楼拌共醉，尽他灯火暮禽惊。"
        ],
        "title": "依韵和徐大夫",
        "id": "278568a1-1577-4141-aa68-390ff6071898"
    },
    {
        "author": "陆佃",
        "paragraphs": [
            "年年月色是中秋，莫为今宵海上楼。",
            "要得长圆真妄意，放教微暗亦良筹。",
            "步金砖上颜仍好，颓玉山前德尽柔。",
            "生怪嫦娥苦羞涩，都缘瞋不强公游。"
        ],
        "title": "中秋微阴",
        "id": "93efd7dd-db41-4b86-ab9c-08301b895f9d"
    },
    {
        "author": "陆佃",
        "paragraphs": [
            "偶被微云掩素娥，昏昏如似隔轻罗。",
            "祇应梦里朦胧惯，可是秋来淡薄多。",
            "舍此岂无珠可玩，学渠犹有扇能歌。",
            "会须明夜分明在，况有诗人为琢磨。"
        ],
        "title": "中秋用别韵答张椿兼呈徐瓘",
        "id": "da83b184-ba77-4151-979e-0c40be031b77"
    },
    {
        "author": "陆佃",
        "paragraphs": [
            "重渊谁道探珠难，恰值骊龙睡重间。",
            "工部藩篱今梦草，司空门馆旧衔环。",
            "心肠何啻吞云梦，身手犹堪擘华山。",
            "况有旧家仙桂在，姮娥留着待君攀。"
        ],
        "title": "依韵和查许国二首  其一",
        "id": "86555435-3fe0-4e61-8d5d-c603ad117890"
    },
    {
        "author": "陆佃",
        "paragraphs": [
            "谁作明堂一柱看，谪官犹诖罪中间。",
            "名成何必频看镜，道在终须得赐环。",
            "一片灵台江上月，七株仙果海中山。",
            "回头为报姮娥道，拟把高枝次第攀。"
        ],
        "title": "依韵和查许国二首  其二",
        "id": "2bcfd23e-c6ad-41d8-81e1-dc0598890dbe"
    },
    {
        "author": "陆佃",
        "paragraphs": [
            "先生官冷久京华，衣有尘埃饭有沙。",
            "半夜尚闻亲旧草，一春长是负新花。",
            "两龚清洁推君子，二陆文章属当家。",
            "更忆巷南曾学士，坐将盘诰解聱牙。"
        ],
        "title": "寄龚深之曾子开",
        "id": "130776ac-1739-4a94-a111-88ade8cfe5e0"
    },
    {
        "author": "陆佃",
        "paragraphs": [
            "腊月狐裘尚御黄，靓妆先了为谁忙。",
            "与春不足都缘淡，教雪难知祇为香。",
            "曾拥旌旗闻鼓角，终随彝鼎见烝尝。",
            "少陵頼尔牵诗思，得向诗中号帝王。"
        ],
        "title": "依韵和查许国梅花六首  其一",
        "id": "6ad0ebd6-a50a-475d-8181-ecde5cecc9cf"
    },
    {
        "author": "陆佃",
        "paragraphs": [
            "水天清浅月昏黄，传语诸花未要忙。",
            "词客尽应相识早，玉人谁有自然香。",
            "祇承雨露尤消得，况乃冰霜已备尝。",
            "未用夜寒吹玉笛，切须丁嘱与宁王。"
        ],
        "title": "依韵和查许国梅花六首  其二",
        "id": "d26afa41-e484-40fc-853b-613315b586c0"
    },
    {
        "author": "陆佃",
        "paragraphs": [
            "平日栽培土尽黄，看来人自有闲忙。",
            "池台直下疏疏影，帘箔中间淡淡香。",
            "命说梦魂犹未破，说汤滋味得先尝。",
            "凭谁为访桃花浪，何路能酬百谷王。"
        ],
        "title": "依韵和查许国梅花六首  其三",
        "id": "5b56d847-35af-407c-92a3-08ac8e4f9f0c"
    },
    {
        "author": "陆佃",
        "paragraphs": [
            "妆阁无端画月黄，见他闲淡转苍忙。",
            "陇头惆怅经年别，衣上殷懃尽日香。",
            "期刻莫将蓬鬓插，思量消得瓠犀尝。",
            "若教梵竺诸天有，何必龙华引象王。"
        ],
        "title": "依韵和查许国梅花六首  其四",
        "id": "c9ab67bd-3a37-479a-ace4-4b761538a5d3"
    },
    {
        "author": "陆佃",
        "paragraphs": [
            "北窗高卧识羲黄，静看东君职事忙。",
            "短帽上垂年少事，浄瓶中养月余香。",
            "镜鸾羞愧临梳裹，盐虎推先在飨尝。",
            "试问古来谁可伴，风流东晋有诸王。"
        ],
        "title": "依韵和查许国梅花六首  其五",
        "id": "97a45393-b60b-452c-8ec0-edaec7edbb14"
    },
    {
        "author": "陆佃",
        "paragraphs": [
            "共月新成牓字黄，使君霜鬓未须忙。",
            "春前腊後千回顾，天上人间一分香。",
            "庄子梦魂休道识，太公牙齿要须尝。",
            "论功纵在姚黄下，果子花中合是王。"
        ],
        "title": "依韵和查许国梅花六首  其六",
        "id": "245ade6b-22c2-4290-b459-d348193469b2"
    },
    {
        "author": "陆佃",
        "paragraphs": [
            "风和鹊喜就中灵，忽报轩车到驿亭。",
            "解得礼经归指掌，弄成诗笔胜丹青。",
            "早年花萼光原隰，今日芝兰满户庭。",
            "闻说龙州佳阙近，蜀人先已望流星。"
        ],
        "title": "依韵和许安石",
        "id": "9047db30-d2d8-4bfd-bf94-8667e32dccc8"
    },
    {
        "author": "陆佃",
        "paragraphs": [
            "玉锁晨开厚载门，人家随处着雕轮。",
            "潜龙宫邸来惟旧，复辟帘帏卷尚新。",
            "深巷尽言窥日月，麤官难得後埃尘。",
            "戴恩自觉丘山重，愿放鳌更六万春。"
        ],
        "title": "从驾幸龙德宫",
        "id": "ec03b648-02b8-4d47-b12b-e21079a0dcf8"
    },
    {
        "author": "陆佃",
        "paragraphs": [
            "九天宫阙五云新，共向中间望紫宸。",
            "几杖一千年父老，衣冠三万里君臣。",
            "濑乡老子如今桧，蒙县庄生上古椿。",
            "就祝圣君千万岁，过于天上寿星辰。"
        ],
        "title": "天宁节口号",
        "id": "2b6e9f0b-0906-4bdc-b674-aa44436517a0"
    },
    {
        "author": "陆佃",
        "paragraphs": [
            "相望持节出卢龙，继踵分符别紫宫。",
            "汲黯虽嫌弃为郡，袁丝应惮久居中。",
            "文章不见于时益，出处何知与子同。",
            "红药万株天下绝，谢公来肯醉熏风。"
        ],
        "title": "寄彦猷阁老某前岁奉使还领扬州今彦猷亦自境外归得姑苏",
        "id": "596be0cb-8c46-404a-94d3-32931acd0d2e"
    },
    {
        "author": "陆佃",
        "paragraphs": [
            "相见还如颍水滨，不应衰迈久风尘。",
            "几回醉里成狂客，一向诗中作贵人。",
            "故国生涯元自薄，老来情分剩相亲。",
            "荐贤况有诸公在，早晚除书下玉宸。"
        ],
        "title": "和周邠朝奉",
        "id": "0b89e5d3-9cf6-445c-965d-e41d3aebcaab"
    },
    {
        "author": "陆佃",
        "paragraphs": [
            "碧光新近跨长桥，免使游人隔岸招。",
            "想像蓬瀛今彷佛，丁宁风雨莫漂摇。",
            "少浮蛟蜃平生气，纔露虹霓一半腰。",
            "明月满天天似水，直疑霄汉路非遥。"
        ],
        "title": "新桥",
        "id": "710155d4-3b02-4468-b783-6baf9ec76175"
    },
    {
        "author": "陆佃",
        "paragraphs": [
            "一瓢到底胜珠玉，万籁由来当管弦。",
            "尽日海鸥陪燕坐，有时溪柳伴闲眠。",
            "不知萱草忧何事，今见蟠桃定几年。",
            "回首真人足官府，刘安何苦要升天。"
        ],
        "title": "题周中散至乐堂",
        "id": "0cd9fb14-2bb5-4b68-aaa2-5cf43159cf1d"
    },
    {
        "author": "陆佃",
        "paragraphs": [
            "惯识无心有海鸥，行藏须向古人求。",
            "皋陶一死随神禹，孟子平生学圣丘。",
            "雕篹想陪清庙食，玉杯应从裕陵游。",
            "遥瞻旧馆知难报，绛帐横经二十秋。"
        ],
        "title": "丞相荆公挽歌词",
        "id": "3bf20eac-a158-42d4-a9b3-b6911929f479"
    },
    {
        "author": "陆佃",
        "paragraphs": [
            "家世从来耸具瞻，平生僚友惮方严。",
            "挂闲麈尾清谈罕，傅尽龙髭老病添。",
            "共惜一朝埋玉树，正当双日下珠帘。",
            "自惭曾借风雷便，初与鱼龙出滞淹。"
        ],
        "title": "吕申公挽歌词",
        "id": "35ad5a04-a810-40d1-9b6d-91435a7a806e"
    },
    {
        "author": "陆佃",
        "paragraphs": [
            "熙宁初见筑堤沙，曾与千官听白麻。",
            "常棣行中排宰相，梧桐名上识韩家。",
            "平生事业留青史，一夜尘埃暗碧纱。",
            "闻说手栽桃李在，春来应有万株花。"
        ],
        "title": "韩康公挽歌词三首  其一",
        "id": "0019ee74-1965-4bab-a20f-d8760a713dc6"
    },
    {
        "author": "陆佃",
        "paragraphs": [
            "三台光耀紫微中，康国仍兼万户封。",
            "有子晨昏长侍膳，谁家兄弟尽登庸。",
            "非关庚日曾占鵩，自是辰年并值龙。",
            "他日凌烟求绘匠，愿凭丹笔为形容。"
        ],
        "title": "韩康公挽歌词三首  其二",
        "id": "dcc0cd9d-9e4a-483e-a4e5-19ea86750c3e"
    },
    {
        "author": "陆佃",
        "paragraphs": [
            "龙虎常瞻牓上名，识公初向凤凰城。",
            "三千宾客知毛遂，五百人家待晏婴。",
            "拟看玉书容拔宅，安知金鼎误垂成。",
            "後园履迹今芜没，惟有清风伴月明。"
        ],
        "title": "韩康公挽歌词三首  其三",
        "id": "64cd9c85-8fe6-478e-84c0-9b502c5a3832"
    },
    {
        "author": "陆佃",
        "paragraphs": [
            "祸患相仍涕泪频，司空坟上草犹新。",
            "鹡鸰花萼空余子，龙马图书并失人。",
            "遍历名藩今始老，长如寒士本非贫。",
            "如何一日埋金碗，独向清时不秉钧。"
        ],
        "title": "吕尚书挽歌词",
        "id": "ed88d2e7-8eb2-43fc-86b0-1920a73e1086"
    },
    {
        "author": "陆佃",
        "paragraphs": [
            "仕宦声名四十年，归心日夜望林泉。",
            "文移竟负登山屐，笺记空随过海船。",
            "花坞夕阳今逝矣，锦江春色谩依然。",
            "传家况有珠玑在，会向人间月夜圆。"
        ],
        "title": "蹇翁待制挽歌词",
        "id": "ca73d745-c1ba-4716-8f35-f31bc1d718b9"
    },
    {
        "author": "陆佃",
        "paragraphs": [
            "桃花坟坞土新干，叹息高才又玉棺。",
            "竟逐两翁谈笑尽，空留三老画图看。",
            "异书会见传吴市，妙斲何知失郢墁。",
            "闻说锦囊佳句在，光芒犹伴夜珠寒。"
        ],
        "title": "程给事挽歌词",
        "id": "81891c8a-8cb5-4e0e-bc11-a07d71ecb8fa"
    },
    {
        "author": "陆佃",
        "paragraphs": [
            "使君政事与文章，忧患平生亦备尝。",
            "资善故人今白发，邯郸一梦已黄粱。",
            "田园倚仗千株橘，花萼飘零一树棠。",
            "闻说异书奇字在，不妨分付与诸郎。"
        ],
        "title": "王圣美学士挽歌词",
        "id": "caf19cd8-a986-4598-9a95-aa6c4ee091ac"
    },
    {
        "author": "陆佃",
        "paragraphs": [
            "门户同归太史评，传芳消息在瑶琼。",
            "凤衔诰诏从夫贵，龙负图书识父清。",
            "金鸭火销香自远，玉奁珠在月空明。",
            "也知欲向华胥问，炊尽黄粱梦不成。"
        ],
        "title": "魏国太夫人陈氏挽歌词",
        "id": "0d4daa67-511b-4f4c-a906-9968d2853a70"
    },
    {
        "author": "陆佃",
        "paragraphs": [
            "长官衫色暗，玉雪久甘贫。",
            "为问江西月，如君有几人。"
        ],
        "title": "送李劭县令",
        "id": "8e3c9d5a-d62b-49f7-af97-eb6b599562b0"
    },
    {
        "author": "陆佃",
        "paragraphs": [
            "门巷雨萧萧，黄昏掩寂寥。",
            "曲终人不见，花落梦无聊。"
        ],
        "title": "悼亡二首  其一",
        "id": "19b3a519-11ab-4b3c-a606-99726643d4d0"
    },
    {
        "author": "陆佃",
        "paragraphs": [
            "灯火夜寥寥，残香不可招。",
            "朱扉寒半掩，金鸭暖全消。"
        ],
        "title": "悼亡二首  其二",
        "id": "9ad6761c-9925-4e2a-b927-d803bdb61073"
    },
    {
        "author": "陆佃",
        "paragraphs": [
            "珠履三千两，金椎四十斤。",
            "阿谁知狗盗，却解脱田文。"
        ],
        "title": "咏史",
        "id": "c1c7851d-cd65-4262-8e26-11ad64a6e375"
    },
    {
        "author": "陆佃",
        "paragraphs": [
            "朝来爽气雨初干，乔木阴阴锁昼寒。",
            "深院下帘风不动，夕阳幽鸟傍阑干。"
        ],
        "title": "景德寺考试秋日即事四首  其一",
        "id": "b5aaec1a-e2b9-42a9-a225-9619d4bde210"
    },
    {
        "author": "陆佃",
        "paragraphs": [
            "秋声一夜满长安，密雨疏风次第寒。",
            "幽草落花归思乱，寂寥终日倚阑干。"
        ],
        "title": "景德寺考试秋日即事四首  其二",
        "id": "2a467bb9-3682-4975-a8e6-1f57c049648f"
    },
    {
        "author": "陆佃",
        "paragraphs": [
            "西风吹绉一池秋，故殿疏帘半上钩。",
            "满眼夕阳归未得，菊花桐叶伴人愁。"
        ],
        "title": "景德寺考试秋日即事四首  其三",
        "id": "0b0af7c1-ed09-47c8-995c-ab6298eee14b"
    },
    {
        "author": "陆佃",
        "paragraphs": [
            "看尽斜阳夕未还，夜天如水断云闲。",
            "玉楼咫尺无人去，月上珠帘第几间。"
        ],
        "title": "景德寺考试秋日即事四首  其四",
        "id": "553a5eb2-9b8e-4771-a1ac-e5fd7d776b0c"
    },
    {
        "author": "陆佃",
        "paragraphs": [
            "重来时节又秋深，黄菊香中一炷沈。",
            "浑觉去年无限恨，物华人意总如今。"
        ],
        "title": "又景德再考试秋日即事",
        "id": "bcb8a22c-7174-44b3-9fe9-cf6fef5c6ce1"
    },
    {
        "author": "陆佃",
        "paragraphs": [
            "秋声秋色总无聊，千里相思鬓欲凋。",
            "独遶曲廊花院闭，夜深灯火雨萧萧。"
        ],
        "title": "试院夜雨思秦叔仲至呈信道",
        "id": "2d0c4e99-f2d2-4519-bf9b-c9a6edd804cd"
    },
    {
        "author": "陆佃",
        "paragraphs": [
            "识字如今尚未深，扫廊才悟便能吟。",
            "法云香火修行久，夜半潮声避梵音。"
        ],
        "title": "依韵和程给事赠法云长老重喜",
        "id": "d8de38fe-70ad-446e-b5bc-cb2064c338f1"
    },
    {
        "author": "陆佃",
        "paragraphs": [
            "太守官清着破衫，祇应泉水误名贪。",
            "遥知雁足书难到，州在衡阳尽近南。"
        ],
        "title": "送俞括知贡州",
        "id": "b6fdce83-bd24-43ac-a30e-59831f33b5c8"
    },
    {
        "author": "陆佃",
        "paragraphs": [
            "索寞还寻静处行，物华如旧岁华更。",
            "绿槐苍桧曾相识，想见英雄讶瘦生。"
        ],
        "title": "悼亡八首  其一",
        "id": "2cff5675-5f1f-489f-8cdc-efb61140f649"
    },
    {
        "author": "陆佃",
        "paragraphs": [
            "深炷炉香浅点茶，午庭愁寂下寒鸦。",
            "佳人仙去无消息，肠断春风一院花。"
        ],
        "title": "悼亡八首  其二",
        "id": "fcf11002-a54b-425f-a858-4538e9b5bd2c"
    },
    {
        "author": "陆佃",
        "paragraphs": [
            "雪消姑射丰肌尽，云入阳台短梦频。",
            "可惜舞衣犹粉黛，不堪歌扇已埃尘。"
        ],
        "title": "悼亡八首  其三",
        "id": "8b4cbbf2-6426-44e9-ac8f-42fd2165d860"
    },
    {
        "author": "陆佃",
        "paragraphs": [
            "春远落花随水尽，夜深明月向人圆。",
            "昆仑欲使知无路，仙苑分明隔洞天。"
        ],
        "title": "悼亡八首  其四",
        "id": "ed3cafba-10da-4ba4-b5b8-874aa8ecb0e5"
    },
    {
        "author": "陆佃",
        "paragraphs": [
            "风月相望也不多，祇应清浅隔天河。",
            "欲凭乌鹊传消息，一度逢秋一度过。"
        ],
        "title": "悼亡八首  其五",
        "id": "f3b87e64-57f0-4c51-90f6-890ef79bfb4b"
    },
    {
        "author": "陆佃",
        "paragraphs": [
            "忽地轻红四散飞，寻常春色未应稀。",
            "东风大是无情思，吹落余香便不归。"
        ],
        "title": "悼亡八首  其六",
        "id": "44b6b3f1-f9cf-4ec5-a64a-10206eac98b3"
    },
    {
        "author": "陆佃",
        "paragraphs": [
            "百花流转逐浮萍，柔质那堪殒妙龄。",
            "画手若能图列女，玉颜应许上丹青。"
        ],
        "title": "悼亡八首  其七",
        "id": "e9413954-3d18-4071-825a-18127d95b4e6"
    },
    {
        "author": "陆佃",
        "paragraphs": [
            "淡红浓紫总销魂，春恨无人可共论。",
            "徙倚暮寒襟袖薄，落花门巷月黄昏。"
        ],
        "title": "悼亡八首  其八",
        "id": "b04fd8f6-88ad-47d6-89c8-fc8b2c29a438"
    },
    {
        "author": "陆佃",
        "paragraphs": [
            "渔翁披得一渔蓑，物色虽幽奈冷何。",
            "长怪高宗问霖雨，元来黔首要中和。"
        ],
        "title": "题李门下江行初雪图二首  其一",
        "id": "8614b730-d61d-4e4e-88f9-5ea5743874b9"
    },
    {
        "author": "陆佃",
        "paragraphs": [
            "须知元化仗丹青，移得沧江在画屏。",
            "看取干坤一般色，可怜长短谩相形。"
        ],
        "title": "题李门下江行初雪图二首  其二",
        "id": "aabc723f-0b50-4229-adc2-c2bb759ce6fc"
    },
    {
        "author": "陆佃",
        "paragraphs": [
            "颜巷虽贫乐有余，箪瓢终不换金珠。",
            "长安大第连云起，还有君家此乐无。"
        ],
        "title": "题王允中至乐堂",
        "id": "548dee78-ba19-4502-909e-07ff42d51f13"
    },
    {
        "author": "陆佃",
        "paragraphs": [
            "富贵从来我自知，商岩霖雨偶愆期。",
            "祇应须鬓年来改，不及高宗梦里时。"
        ],
        "title": "传神诗",
        "id": "28e8637a-72db-40a5-8eb9-fe151f19acb2"
    },
    {
        "author": "陆佃",
        "paragraphs": [
            "巉岩瘦骨欲成金，云锁三茅洞府深。",
            "莫遣桃花流水出，等闲应被客相寻。"
        ],
        "title": "送陈初道录",
        "id": "2e1198bc-afcd-40fc-b984-1c2354ae3df5"
    },
    {
        "author": "陆佃",
        "paragraphs": [
            "蓬山仙子任天真，乞领南麾奏疏频。",
            "金锁阙边辞黼座，水晶宫里约朱轮。",
            "公庭事简烦丞掾，斋阁诗多泣鬼神。",
            "莫为行春恋苕霅，銮坡挥笔待词臣。"
        ],
        "title": "赠别吴兴太守中父学士",
        "id": "297b8822-39b1-4e1a-a51f-86c5c23abe02"
    },
    {
        "author": "陆佃",
        "paragraphs": [
            "辂从元朔朝时破，花是高秋宴後萎。"
        ],
        "title": "句  其一",
        "id": "d443f336-8473-47e1-b126-ea6249a00f11"
    },
    {
        "author": "陆佃",
        "paragraphs": [
            "润色圣猷双孔子，调燮元化两周公。"
        ],
        "title": "句  其二",
        "id": "52ee971c-1c27-49ab-a235-70652c3f8581"
    },
    {
        "author": "高遵惠",
        "paragraphs": [
            "上林供王宴，圣母赐金钱。"
        ],
        "title": "句",
        "id": "fa1f38b0-455c-43e9-a8f9-3819f8095c81"
    },
    {
        "author": "傅楫",
        "paragraphs": [
            "偶有寻真兴，携琴扣竹关。",
            "岩头青嶂合，洞口白云闲。",
            "火伏丹犹湿，棋残局已斑。",
            "游人迷去路，疑是霍童山。"
        ],
        "title": "游九仙阁",
        "id": "b324c2f6-43e6-4b7d-ab4c-196914873ec9"
    },
    {
        "author": "翟思",
        "paragraphs": [
            "窗影江光四面开，虚空无处得生埃。",
            "依依山顶云飞去，隠隠海门潮上来。",
            "喷雪浪搥藏鹤冢，落花风扫炼丹台。",
            "吸江亭上多时坐，谁信茶瓯胜酒杯。"
        ],
        "title": "次祥卿焦山韵",
        "id": "c6eaa520-8341-4718-80f9-f32ff4202a31"
    },
    {
        "author": "翟思",
        "paragraphs": [
            "四面江光不住尘，中流拥护有波神。",
            "画家点染图多赝，诗老形容语最真。",
            "丹井泉来冰熨齿，石床云卧浪摇身。",
            "碧桃湾里花狼藉，一夜狂风断送春。"
        ],
        "title": "次董野迂焦山韵",
        "id": "2340d536-a883-4a62-b73e-ca22660ea878"
    },
    {
        "author": "马珹",
        "paragraphs": [
            "游山须览胜，八百里天台。",
            "若不登华顶，浑如不到来。"
        ],
        "title": "登华顶峰",
        "id": "0a06a57f-1193-4ec5-9b93-b4c577c647a4"
    },
    {
        "author": "俨和尚",
        "paragraphs": [
            "四大之身，水月空云。",
            "一轮湛湛，廓落干坤。"
        ],
        "title": "遗偈",
        "id": "d2879c55-6db3-4b06-8a73-00e4d1ff8d62"
    },
    {
        "author": "安惇",
        "paragraphs": [
            "昔年游历访霓旌，多谢仙师数里迎。",
            "今日重来知有意，此身应不为公卿。"
        ],
        "title": "再游太虚观",
        "id": "c9cd1fd9-b17e-41a3-87ab-235e43c53ea1"
    },
    {
        "author": "安惇",
        "paragraphs": [
            "梦游仙馆逢真侣，为说生前与此身。",
            "本是富陵朱隠士，暂来人世秉陶钧。"
        ],
        "title": "梦游仙馆",
        "id": "8d46620c-46f1-455f-8d2d-b259d9b77e25"
    },
    {
        "author": "虞策",
        "paragraphs": [
            "禅翁自说逢迎懒，向此开轩最所宜。",
            "地僻风尘非我事，夜深水月几人知。",
            "沈观万境皆无物，笑指三乘亦有为。",
            "行客暂来良自省，不堪勤瘁鬓成丝。"
        ],
        "title": "涤虑轩",
        "id": "ff00cce8-bd5f-48b0-a564-6b040ede792a"
    },
    {
        "author": "李时亭",
        "paragraphs": [
            "石柱虹梁势入云，玉鸾金凤锁丝纶。"
        ],
        "title": "句",
        "id": "09520bf0-d42d-46c7-82f1-26cc62d2d872"
    },
    {
        "author": "刘珵",
        "paragraphs": [
            "宝炉香散晓烟寒，凈几供茶遶座看。",
            "已爱六花金缕异，更惊三啜翠痕干。"
        ],
        "title": "罗汉阁煎茶应供",
        "id": "77e47e72-d6f1-4b02-8913-aa7b03633f2f"
    },
    {
        "author": "刘珵",
        "paragraphs": [
            "浅深艳冶一枝枝，带露临风不自持。",
            "水上红云真缥渺，多才却忆退之诗。"
        ],
        "tags": [
            "西湖"
        ],
        "title": "咏西湖十洲 花屿",
        "id": "11d247ce-1d82-41cb-a95e-c94915149deb"
    },
    {
        "author": "刘珵",
        "paragraphs": [
            "春水池塘空苒苒，长安古道倍依依。",
            "争如绿向芳洲遍，不怨王孙去未归。"
        ],
        "tags": [
            "西湖"
        ],
        "title": "咏西湖十洲 芳草洲",
        "id": "9ded8170-b406-4fc4-8842-6cc0629a4710"
    },
    {
        "author": "刘珵",
        "paragraphs": [
            "江渡隋堤千万缕，年年折尽最长条。",
            "谁知烟雨汀洲晚，闲舞东风拂画桥。"
        ],
        "tags": [
            "西湖"
        ],
        "title": "咏西湖十洲 柳汀",
        "id": "9388eb62-2565-4510-b4b5-737588dc98d1"
    },
    {
        "author": "刘珵",
        "paragraphs": [
            "翠云摇曳波心起，清影扶疏月际来。",
            "结实终期丹凤至，虚心聊映小桃开。"
        ],
        "tags": [
            "西湖"
        ],
        "title": "咏西湖十洲 竹屿",
        "id": "e33cecc9-5049-4fab-8541-ed1404d54547"
    },
    {
        "author": "刘珵",
        "paragraphs": [
            "闲伴晓云笼浅濑，半和秋雨羃寒沙。",
            "溶溶泄泄拖轻素，遮尽渔蓑与钓槎。"
        ],
        "tags": [
            "西湖"
        ],
        "title": "咏西湖十洲 烟屿",
        "id": "c616a811-ed30-4078-9ec0-089cfb1999f7"
    },
    {
        "author": "刘珵",
        "paragraphs": [
            "翠幄临流结绛囊，多情长伴菊花芳。",
            "谁怜冷落清秋後，能把柔姿独拒霜。"
        ],
        "tags": [
            "西湖"
        ],
        "title": "咏西湖十洲 芙蓉洲",
        "id": "09ca7024-d63c-4f34-91ed-7c40074c350f"
    },
    {
        "author": "刘珵",
        "paragraphs": [
            "金蘂含香冒雨开，清无俗格绝尘埃。",
            "休嗟不及东篱下，也有幽人载酒来。"
        ],
        "tags": [
            "西湖"
        ],
        "title": "咏西湖十洲 菊花洲",
        "id": "c34b0eb0-a2b7-428c-b497-6313a36a1cca"
    },
    {
        "author": "刘珵",
        "paragraphs": [
            "众乐亭前月满洲，雨余风静正中秋。",
            "桂华冷射千寻碧，十顷湖光烂不收。"
        ],
        "tags": [
            "西湖"
        ],
        "title": "咏西湖十洲 月岛",
        "id": "a598c651-612b-49f4-9132-5ff9d5aeda96"
    },
    {
        "author": "刘珵",
        "paragraphs": [
            "六出花轻巧剪裁，瑶林玉砌映南台。",
            "冰澌四面寒光合，疑有飞仙月下来。"
        ],
        "tags": [
            "西湖"
        ],
        "title": "咏西湖十洲 雪汀",
        "id": "3c69989c-a2c5-48b5-afd8-d5b5c0bc9191"
    },
    {
        "author": "刘珵",
        "paragraphs": [
            "耻随杨柳娇春色，厌近芙蕖透暗香。",
            "直干凌霜终偃蹇，愿为一柱壮明堂。"
        ],
        "tags": [
            "西湖"
        ],
        "title": "咏西湖十洲 松岛",
        "id": "9e70fcc0-2eea-45f8-bc5c-d310481fdc55"
    },
    {
        "author": "刘淑",
        "paragraphs": [
            "衮席频虚未赐环，游心暂寄水云间。",
            "霓旌初下姑苏苑，蜡屐先寻虎踞山。",
            "高兴不辞溪路险，幽情更羡野僧闲。",
            "留连景物慵回首，画舫寒侵暮角还。"
        ],
        "title": "题虎丘次蒲章二公韵",
        "id": "5b498dcf-f98c-4be6-931b-8ac8510c3185"
    },
    {
        "author": "岑象求",
        "paragraphs": [
            "蜀地吴天各一涯，去来三纪亦云赊。",
            "乌龙遶郭俨如旧，白发满头良可嗟。",
            "老矣不堪多感慨，使乎何处是光华。",
            "周行历览犹疑梦，更问庭槠几度花。"
        ],
        "title": "再至新定有感",
        "id": "be7acb0a-a6a0-499f-abcb-3e7a797a0fd5"
    },
    {
        "author": "岑象求",
        "paragraphs": [
            "三十年前宰一同，朝朝相对此庭中。",
            "如今翠叶樛枝好，依旧朱栏戒石东。",
            "潘岳河阳花立尽，陶潜彭泽柳随空。",
            "唯君独负坚刚操，何异灵椿与夏虫。"
        ],
        "title": "咏县厅前古槠木",
        "id": "2350eeb1-b421-46c6-9b48-1720cdfac5ae"
    },
    {
        "author": "岑象求",
        "paragraphs": [
            "圣人重洗心，君子贵浴德。",
            "清心是道场，金仙有遗则。",
            "人言我虑不须涤，我谓几人能涤得。",
            "以此息万缘，以此销六贼。",
            "君不见水观月观成道人，尽向此门生妙识。"
        ],
        "title": "涤虑轩",
        "id": "c98e9da1-f440-495f-9fe9-81cb6edc7433"
    },
    {
        "author": "岑象求",
        "paragraphs": [
            "潇洒监城隈，聊驱俗驾回。",
            "世尘飞不到，山色翠成堆。"
        ],
        "title": "中岩",
        "id": "ac257e2f-e60e-4a16-bcc3-6c0ba273c089"
    },
    {
        "author": "岑象求",
        "paragraphs": [
            "当道双峰辟，凌空万仞酋。",
            "于秦置扃鐍，与蜀作襟喉。"
        ],
        "title": "剑门关",
        "id": "33f0cda5-ada5-4a10-a081-e04ec0578012"
    },
    {
        "author": "岑象求",
        "paragraphs": [
            "野阔莲宫迥，楼台半倚山。",
            "地联巴峡近，门对濮溪湾。",
            "柏径松烟湿，石房雨藓斑。",
            "白云邀客住，明月伴僧闲。",
            "经梵喧哗外，香灯杳霭间。",
            "胜游成邂逅，危构喜跻攀。",
            "世路诚何极，尘心久欲还。",
            "輶车正催发，缓步出重关。"
        ],
        "title": "游定林院",
        "id": "2488341b-696b-4d69-8bae-a3795c7bdb1c"
    },
    {
        "author": "许彦先",
        "paragraphs": [
            "花药氛氲海上洲，水中云影带沙流。",
            "直应路与银潢接，槎客时来犯斗牛。"
        ],
        "title": "药洲",
        "id": "1e0f4ec6-ccb4-4063-a9a2-477a5e9c6164"
    },
    {
        "author": "许彦先",
        "paragraphs": [
            "壁倚干宁碣，龛笼大业僧。",
            "七年驰使路，两蹑石梯层。"
        ],
        "title": "再游阳春通真岩",
        "id": "6e20aee3-4a8a-4bfe-9804-95d956bbd54c"
    },
    {
        "author": "许彦先",
        "paragraphs": [
            "崖卷层霄阔，溪穿碧玉横。",
            "银河一派水，终日泻天声。"
        ],
        "title": "游碧落洞二首  其一",
        "id": "eda17895-ee9a-495a-9e03-64ac0832d31e"
    },
    {
        "author": "许彦先",
        "paragraphs": [
            "玉峰刳不尽，满室碧琅玕。",
            "太始藏灵气，寥寥五月寒。"
        ],
        "title": "游碧落洞二首  其二",
        "id": "f7bfea9e-492e-405f-8c3f-6940e8b233ac"
    },
    {
        "author": "许彦先",
        "paragraphs": [
            "千仞岩岩涌白云，不教紫翠落尘氛。",
            "长留雨後凭栏意，堆叠清光伴使君。"
        ],
        "title": "南山宣圣庙窃见太守黄公题名有作  其一",
        "id": "0141fa4e-e71f-41fd-9a6c-66b767d5f156"
    },
    {
        "author": "许彦先",
        "paragraphs": [
            "数仞环分一径深，讲筵深处暮烟沈。",
            "金铃木舌新扬意，忠孝昭昭剌史心。"
        ],
        "title": "南山宣圣庙窃见太守黄公题名有作  其二",
        "id": "6bbed65a-3157-44c4-ae62-2849e208dbbc"
    },
    {
        "author": "许彦先",
        "paragraphs": [
            "昔年曾看海阳图，巧状湖山恐见诬。",
            "今日登临真可爱，画图翻觉少工夫。"
        ],
        "title": "湖上十亭",
        "id": "dd08adb6-e856-4ed2-9bd2-0a42924fc4e9"
    },
    {
        "author": "许彦先",
        "paragraphs": [
            "一千二百余年外，万古销磨不可寻。",
            "舜子井泉谁记古，随人闾巷祇如今。",
            "隶书字杂科虫体，氏爵名存乐石阴。",
            "登览时来醒醉眼，也胜他物在园林。"
        ],
        "title": "题舜井断碑",
        "id": "68d2582b-22d6-46d0-87c5-d7c7895e6b8a"
    },
    {
        "author": "张纮",
        "paragraphs": [
            "云藏雨意明还暗，水激溪声断复来。",
            "恨君不且留千骑，同折岩花对酒杯。"
        ],
        "title": "知府伯常度支宿熙春台辄成拙诗上寄",
        "id": "88940aa4-bd2a-4de1-aae7-29604fb1d223"
    },
    {
        "author": "郭汝贤",
        "paragraphs": [
            "万工填巨海，千古作良田。"
        ],
        "title": "句",
        "id": "da541a60-778f-479e-86d5-17c619700146"
    },
    {
        "author": "张杲之",
        "paragraphs": [
            "虚阁势峥嵘，高陵涿鹿城。",
            "前瞻青巀嶭，下阚碧澄泓。",
            "弊宇随时去，雕甍不日成。",
            "佳莲供夏景，乔木送秋声。",
            "乳鹭欣双入，北鸿想万程。",
            "风生舜弦古，月射庾楼清。",
            "隠隠分行客，憧憧悯细氓。",
            "凭高愁自失，怀远恨难平。",
            "赏纵棋兼酒，吟羞石对瑛。",
            "炎蒸登览者，方爱此嘉名。"
        ],
        "title": "题迎熏阁",
        "id": "fd9f9bae-bac5-4576-825c-40e5ddfd1bfc"
    },
    {
        "author": "练潜夫",
        "paragraphs": [
            "万里苍山麓，阳华古洞天。",
            "晨光迎海日，昼暝入溪烟。",
            "穴窾蛟龙蛰，峰巉鬼魅镌。",
            "初筵堂半辟，末势溜孤穿。",
            "玉乳垂虚窦，金沙引漫泉。",
            "栏危浮绝壁，庋迥跨遥川。",
            "隠约烧丹灶，横斜种玉田。",
            "刿桐鱼烛烛，挝石鼓鼘鼘。",
            "翠羽岩蕉静，玄幢石桂圆。",
            "扪穹藤黝纠，衬步草茵绵。",
            "暂止苏门啸，来因叶县仙。",
            "篮舆收弱屐，桂檝荡轻舷。",
            "胜赏平生兴，寻幽最可怜。",
            "奇游陵宇宙，班坐馥兰荃。",
            "谷鸟酤新酿，松风韵古弦。",
            "祇应销永昼，何用蠹尘编。",
            "蒋赋初无得，元铭久更妍。",
            "留连资旷士，吟咏属高贤。",
            "尘土闲中厌，山林老更便。",
            "临分凉月白，回首正依然。"
        ],
        "title": "赋得同江华令贯之黄兄游阳华岩一篇",
        "id": "b36cfc24-30ba-401e-b0e2-872d3f43c55e"
    },
    {
        "author": "练潜夫",
        "paragraphs": [
            "朝寻白鹅山，夕次层岩曲。",
            "中虚谷窈窕，一水流其腹。",
            "澄渟注渊奫，冬夏不盈缩。",
            "初疑有神物，毛骨森戚促。",
            "魂惊不敢吐，发腻不敢沐。",
            "跨梁怛临深，矧敢濯余足。",
            "闻昔宅秘怪，蒙鸿状河渎。",
            "黄昏嘷猩鼯，正昼飞蝙蝠。",
            "豚肩走巫觋，歌舞神所欲。",
            "寻幽到其趾，精爽戒托宿。",
            "张公熙宁初，曾是舒幽独。",
            "镌题百许字，焕烂夺人目。",
            "几呵护守严，百魅不敢触。",
            "往往风雨夜，啾啾鬼神哭。",
            "乃知正直士，所至即蒙福。",
            "往时元次山，今日蒋颖叔。",
            "或镵阳华铭，或刻舜祠录。",
            "与公成三人，万代仰高躅。",
            "因书岩石间，聊用美淇澳。"
        ],
        "title": "游层岩",
        "id": "a2e2758e-a614-4634-a618-2bef1e76219c"
    },
    {
        "author": "徐畴",
        "paragraphs": [
            "黯淡滩头一艇横，夕阳西下大江平。",
            "与君不负平生约，同向金鳌背上行。"
        ],
        "title": "约东坡游金山",
        "id": "709f518d-34fa-49c5-80b1-0d031a7f1d83"
    },
    {
        "author": "王莘",
        "paragraphs": [
            "恂好善兮行以躬，完素履兮一初终。",
            "化邦乡兮革奸凶，出为政兮用其中。",
            "三钟山兮屹穹崇，与公德兮并其隆。",
            "岂独文兮耀幽宫，宜配社兮同勾龙。",
            "俾世世兮仿而从，里闾乐兮廉让风。",
            "刑罚措兮年屦丰，慱哉利兮垂无穷。"
        ],
        "title": "连都官祭歌",
        "id": "2ce049bc-e0d0-45bf-ac61-f7a8859e9823"
    },
    {
        "author": "许仲蔚",
        "paragraphs": [
            "云本山家物，庵茅相就居。",
            "竹扉闲自掩，烟冻冷无余。",
            "岭上来还去，风前卷复舒。",
            "禅僧却应笑，扰扰竟何如。"
        ],
        "title": "白云庵",
        "id": "0e66b668-67b4-4c75-b739-a5214854f900"
    },
    {
        "author": "许仲蔚",
        "paragraphs": [
            "青山叠叠水重重，古道纔容匹马通。",
            "飞鸟自由啼晚照，落花无着趁春风。",
            "岩前积霭参差绿，天末余霞点缀红。",
            "一一广陵如在眼，诗坛谁敢较豪雄。"
        ],
        "title": "和许广渊南山",
        "id": "9588a972-fcbd-4599-a7cf-9988dd6ad6c5"
    },
    {
        "author": "许仲蔚",
        "paragraphs": [
            "德地见图牒，神机发杜棱。",
            "寇围炎甚火，壶饮冽于冰。",
            "古邑桑田换，灵源鉴面澄。",
            "如今风月夕，煮茗诧山僧。"
        ],
        "title": "杜公井",
        "id": "01d0efef-9930-4b93-8977-cf0f285a6ad9"
    },
    {
        "author": "许仲蔚",
        "paragraphs": [
            "青云路在天，弃鼎亦徒然。",
            "九转果何物，一泓空旧泉。",
            "竞知丹可煮，不悟骨非仙。",
            "汲引殊无状，翻尤葛稚川。"
        ],
        "title": "炼丹井",
        "id": "aa6415b9-1363-4ea8-9ea1-ace477b44991"
    },
    {
        "author": "许仲蔚",
        "paragraphs": [
            "唐家旧佛祠，楼阁影参差。",
            "鱼散不知处，水流无断时。",
            "山光朝暮变，人事古今移。",
            "惟有好生德，恩波尚满池。"
        ],
        "title": "放生池",
        "id": "c0e69acb-17a0-417a-89f6-647e801b795c"
    },
    {
        "author": "许仲蔚",
        "paragraphs": [
            "势擎霄汉直，根截乱山兼。",
            "云叶闲铺地，烟煤润洒岭。",
            "远疑题塞雁，高欲篆秋蟾。",
            "倒泻长江水，陶泓未足沾。"
        ],
        "tags": [
            "长江"
        ],
        "title": "百丈山",
        "id": "1bf2e770-a6e3-4d39-8ec3-48ba7ce7fb94"
    },
    {
        "author": "许仲蔚",
        "paragraphs": [
            "一道碧琉璃，灵源杳不知。",
            "寒通炼丹井，润接放生池。",
            "钓叟相从处，仙翁有到时。",
            "徘徊无所见，月艇去犹夷。"
        ],
        "title": "葛溪",
        "id": "9299ae18-9e91-4ad5-b884-86598d16d96d"
    },
    {
        "author": "许仲蔚",
        "paragraphs": [
            "遗靴存故事，碑断不知名。",
            "老木合双抱，荒祠间数楹。",
            "编民阴有赐，神像凛于生。",
            "箫鼓寒溪上，欢呼贺岁成。"
        ],
        "title": "广利庙",
        "id": "4b41a331-5c3f-4fe7-abcd-6f79bfb03c95"
    },
    {
        "author": "许仲蔚",
        "paragraphs": [
            "松竹森森匝四围，一回来此一忘归。",
            "猿攀东岭啼寒月，僧指西峰笑落晖。",
            "山色云含牵客思，池光风动射人衣。",
            "乐山乐水皆仁智，岂倦驱驰到翠微。"
        ],
        "title": "碧治寺",
        "id": "f6090762-e83e-491c-bc7f-918ca707b8c1"
    },
    {
        "author": "许仲蔚",
        "paragraphs": [
            "吟魂散何处，旧居荒可嗟。",
            "江山间白日，图籍落谁家。",
            "野烧寒煨龦，春风暖自花。",
            "诗名蟠不得，埋没任桑麻。"
        ],
        "title": "罗隠宅",
        "id": "e6100ed2-ed6b-4218-8396-0f26d253f88c"
    },
    {
        "author": "萧辟",
        "paragraphs": [
            "屈平以楚死，死浊不死清。",
            "伍员以吴死，死暗不死明。",
            "死者人所难，一死鸿毛轻。",
            "壮哉二子为，留得不死名。",
            "曹娥以父死，年龄童未成。",
            "抱尸出洪澜，非可二子并。",
            "二子谏不从，齐秦韩魏征。",
            "娥若不之死，父葬鳣与鲸。",
            "二子死以介，娥死以孝诚。",
            "于今会稽人，事之如事生。",
            "娥若生尧时，舜不妻女英。",
            "娥若逢孔子，娥名书孝经。",
            "娥父若罹辜，岂止为缇萦。",
            "蔡邕不知娥，但爱碑上铭。",
            "我来拜祠下，古木寒云横。",
            "往往大江水，犹作哀哀鸣。",
            "安得娥有知，为我神阴灵。",
            "鼓此大江波，注入四渎平。",
            "洗濯天下心，皆行娥所行。"
        ],
        "title": "留题曹娥庙",
        "id": "f9e3e346-fe2d-4490-aa71-4a848bed9de0"
    },
    {
        "author": "陈康民",
        "paragraphs": [
            "五羊城郭一朝新，归作黄扉侍从臣。",
            "暂向天边辞禁闼，更于江外福吾民。",
            "锦衣上冢乡山晓，熊轼颁条驿路春。",
            "不待期年应报政，即看朝觐对严宸。"
        ],
        "title": "送程给事知越州",
        "id": "a2c62e01-c6b9-4adb-8c61-57c558846b1c"
    },
    {
        "author": "张贲",
        "paragraphs": [
            "缾锡为生久，门阑过客疏。",
            "于间见真寂，燕坐此清虚。",
            "事事皆身外，悠悠度岁余。",
            "如何繁草木，还长旧庭除。"
        ],
        "title": "题招提院静照堂",
        "id": "26069b6a-61b1-445b-b6c9-f0cab83e9df4"
    },
    {
        "author": "张翥",
        "paragraphs": [
            "衣冠陈氏族，桃李薛公园。",
            "场老遗文古，岩僧旧迹存。",
            "苔矶荒碛岸，金榜勒瑶琨。",
            "已怜松特异，尤喜石能翻。"
        ],
        "title": "薛岭",
        "id": "c4c3679a-2144-4757-a392-007f8b8d2d90"
    },
    {
        "author": "刘纯臣",
        "paragraphs": [
            "发如抹漆左参军，脱去青衫从隠沦。",
            "世上更无羁绊事，壶中别有自由身。",
            "鼎烹玉兔山前药，花看金鳌背上春。",
            "莫怪少年能决烈，蓝田夫妇总登真。"
        ],
        "title": "送王迪夫妇偕隠",
        "id": "5b1ed2e0-d185-45bd-b6c2-c8c7a52ee586"
    },
    {
        "author": "刘纯臣",
        "paragraphs": [
            "八十西山作酒仙，麻鞋乳断布衣穿。",
            "形骸一脱尘缘尽，太极光阴不记年。"
        ],
        "title": "咏周贯",
        "id": "37a3cda2-86f5-439c-a958-ab26035ccbdf"
    },
    {
        "author": "许遵",
        "paragraphs": [
            "水洞连风洞，精蓝两洞前。",
            "山高易藏日，树老不知年。",
            "板有华宗什，名留少傅篇。",
            "烟波门外境，寂寞变桑田。"
        ],
        "title": "游风水洞",
        "id": "add9a821-39b9-4746-83ae-e8c5aeb09d93"
    },
    {
        "author": "许遵",
        "paragraphs": [
            "金銮失职下蓬瀛，也向淮边领郡城。",
            "堆案簿书为俗吏，满楼山色负吟情。",
            "庐江地近音尘断，何逊诗来格调清。",
            "未得尊前一开口，可怜心绪独摇旌。"
        ],
        "title": "庐州",
        "id": "6d98530a-7034-486d-850e-a8b787917409"
    },
    {
        "author": "程建用",
        "paragraphs": [
            "庭松偃盖如醉，夏雨凄凉似秋。",
            "有客高吟拥鼻，无人共吃馒头。"
        ],
        "title": "大雨联句",
        "id": "7d871248-3974-4570-92de-b8e7b60a8ad8"
    },
    {
        "author": "杨咨",
        "paragraphs": [
            "无正文。"
        ],
        "title": "大雨联句",
        "id": "fe3fbd4e-9de7-465a-a099-b3bdfc2c3543"
    },
    {
        "author": "黎持正",
        "paragraphs": [
            "义教名亭梗概存，要将诗礼及云孙。",
            "当年偶出严君意，後日冥符内使言。",
            "座釂拨醅披茜绶，人观新榜驻高轩。",
            "汝南盛事谁能得，未独于公纳驷门。"
        ],
        "title": "赋新繁周表权如诏亭",
        "id": "e476cb22-373a-49dd-8e61-a9548b9bbd06"
    },
    {
        "author": "黄革",
        "paragraphs": [
            "来日中元毓寇公，万年事业一朝同。",
            "入陪清切星辰履，出奏循良屏翰功。",
            "棣萼一时腾最治，棠阴两纪继遗风。",
            "阴功数卷书金简，遐算应须等岱嵩。"
        ],
        "title": "寿傅守",
        "id": "d674f3b5-62b3-4afd-8654-1b964fe24a48"
    },
    {
        "author": "刘读",
        "paragraphs": [
            "黄尘数骑捷书来，啸入东峰醉倚台。",
            "遥看山川消杀气，同欣寰宇扫氛埃。",
            "当年岩谷碑千字，旷世功名土一抔。",
            "有美斯人风烈壮，故亭重葺画图开。"
        ],
        "title": "东峰亭",
        "id": "38c2a79c-8fbb-49aa-8ec6-ae50401d4128"
    },
    {
        "author": "饶竦",
        "paragraphs": [
            "又还垂翅下烟霄，归指临川去路遥。",
            "二亩荒田须卖却，要钱准备纳青苗。"
        ],
        "title": "下第投荆公",
        "id": "a6b07b01-35d8-45aa-8e65-940d18253911"
    },
    {
        "author": "朱素",
        "paragraphs": [
            "小洞隠遥岑，松萝翠复阴。",
            "游人曾到不，方信白云深。"
        ],
        "title": "岑崎山",
        "id": "bb0014b8-b92d-4c66-b1ca-6a61c2b1d999"
    },
    {
        "author": "陈易",
        "paragraphs": [
            "密坐研穷省细微，到头须是自忘机。",
            "应无祖佛能超越，岂有冤亲更顺违。",
            "历历孤明犹认影，巍巍独步尚披衣。",
            "翻嗟会得昭灵者，也道寻师得旨归。"
        ],
        "title": "颂  其一",
        "id": "a115b49e-9c30-4139-8f89-9a5f0bcd3d79"
    },
    {
        "author": "陈易",
        "paragraphs": [
            "个中端的有谁知，知者归来到者稀。",
            "即见即闻还错会，离声离色转乖违。",
            "山青水绿明玄旨，鹤唳猿啼显妙机。",
            "有意觅渠终不遇，无心到处尽逢伊。"
        ],
        "title": "颂  其二",
        "id": "2d0769f4-d8bb-41a3-b98e-80753d89cd77"
    },
    {
        "author": "陈易",
        "paragraphs": [
            "酒吸阳春入肺肠，茶罢清风生肘腋。",
            "安知石所洞中人，不是武陵溪上客。"
        ],
        "title": "游石所题于轩壁",
        "id": "794c495e-b399-4f61-a2a6-e02a26aee915"
    },
    {
        "author": "陈易",
        "paragraphs": [
            "年来多病爱栖禅，宝鉴慵将照丑妍。",
            "却忆南湖孤顶月，定回金磬落岩前。"
        ],
        "title": "答有需禅师",
        "id": "de1f13e8-5141-45b7-b095-33558ab1cd5d"
    },
    {
        "author": "释有需",
        "paragraphs": [
            "吾结草庵蔡溪侧，四顾峰峦皆峭壁。",
            "石门千仞锁天津，来者欲登那措足。",
            "住此庵中是何缘，不诗不颂亦不禅。",
            "饥来苦菜和根煮，叠石为床困即眠。",
            "日照诸峰阴羃羃，负暄孤坐情何适。",
            "驯伏珍禽趁不飞，猨猱扪我衣中虱。",
            "闲搘瘦筇六七尺，山行野步扶危力。",
            "披云入草不辞劳，逢人打破修行窟。",
            "或停松，或坐石，静听溪泉漱鸣玉。",
            "源深洞邃来不休，声声奏尽无生曲。",
            "杂羽流商谁辨的，五音六律徒敲击。",
            "有时乘兴上高峰，大笑狂歌天地窄。"
        ],
        "title": "石门歌",
        "id": "2eac20cd-1e04-4a6c-b25d-56e7466299ca"
    },
    {
        "author": "释有需",
        "paragraphs": [
            "拂石跏趺树影宽，定回霜月照人寒。",
            "此时况味谁知得，写与秋藤居士看。"
        ],
        "title": "寄陈聘君体常",
        "id": "fd1c7d5e-8e3a-40dc-b1a9-e6d9b221dc77"
    },
    {
        "author": "张某",
        "paragraphs": [
            "好峰飞去後，流出乱云根。",
            "应为留僧住，□□□□门。"
        ],
        "title": "游东禅寺",
        "id": "546a39a4-9c2a-44fa-b27a-af73539ed85e"
    },
    {
        "author": "胡奕",
        "paragraphs": [
            "一景曲弯弯，初遗号澹山。",
            "崖边烟草乱，石上雨苔班。",
            "客往长时望，僧居永日闲。",
            "几回将欲去，心只在岩间。"
        ],
        "title": "澹山岩",
        "id": "d834f6db-2cf3-48f8-8d38-c50be8486445"
    },
    {
        "author": "释重喜",
        "paragraphs": [
            "地炉无火一囊空，雪似杨花落岁穷。",
            "乞得苎麻缝破衲，不知身在寂寥中。"
        ],
        "title": "颂",
        "id": "6b517de6-c07b-48aa-be8a-191681bfd776"
    },
    {
        "author": "释重喜",
        "paragraphs": [
            "行到寺中寺，坐观山外山。"
        ],
        "title": "句",
        "id": "0dbe9434-ad7f-4837-84b8-8632924a34e4"
    },
    {
        "author": "张芝",
        "paragraphs": [
            "风软潮生江水平，遥峰隠隠浸寒青。",
            "自从香骨沉波底，独我为诗吊尔灵。"
        ],
        "title": "投李珦庙三首  其一",
        "id": "8047f193-98cf-49e2-9ce8-f970e6962a64"
    },
    {
        "author": "张芝",
        "paragraphs": [
            "轧轧橹声离远浦，萧萧帆影落寒涛。",
            "殷勤滴酒陈佳果，将此深心慰寂寥。"
        ],
        "title": "投李珦庙三首  其二",
        "id": "b66c5d99-d001-4b25-b88d-c5a8f1b9f46f"
    },
    {
        "author": "张芝",
        "paragraphs": [
            "江雨初晴远岸低，心因啼鸟陡思归。",
            "尔如会我题诗意，魂梦相求一处飞。"
        ],
        "title": "投李珦庙三首  其三",
        "id": "059dbc68-6d04-4273-90ed-bb2c21b32b21"
    },
    {
        "author": "释清顺",
        "paragraphs": [
            "城中寸土如寸金，幽轩种竹只十个。",
            "春风慎勿长儿孙，穿我阶前绿苔破。"
        ],
        "title": "十竹",
        "id": "08bcfb49-951a-4afb-98b5-c3c6543800a6"
    },
    {
        "author": "释清顺",
        "paragraphs": [
            "久从林下游，颇识林下趣。",
            "纵渠绿阴繁，不碍清风度。",
            "闲来石上眠，落叶不知数。",
            "一鸟忽飞来，啼破幽寂处。"
        ],
        "title": "林下",
        "id": "e0023153-d6d6-477e-94e3-56725c9a4e22"
    },
    {
        "author": "释清顺",
        "paragraphs": [
            "竹暗不通日，泉声落如雨。",
            "春风自有期，桃李乱深坞。"
        ],
        "tags": [
            "西湖"
        ],
        "title": "西湖僧舍",
        "id": "c2721e55-d2c8-4b32-923c-b2e8b0ea67e9"
    },
    {
        "author": "释清顺",
        "paragraphs": [
            "昔人不可见，行路多长松。",
            "空遗炼丹处，井干绿苔封。",
            "月明还独宿，白云下疏钟。",
            "夜半桂子落，不知自何峰。"
        ],
        "title": "宿天竺",
        "id": "1d3b3d9f-3a41-4a2d-9213-e5d687915346"
    },
    {
        "author": "释清顺",
        "paragraphs": [
            "大布君能衣，始知蚕口非。",
            "冢间容一榻，身外但三衣。",
            "护戒避生草，浄心观落晖。",
            "寂寥能自守，今世固应稀。"
        ],
        "title": "书景舒庵壁",
        "id": "4b427375-6d64-4513-9c0b-5352b7e054b9"
    },
    {
        "author": "高坦",
        "paragraphs": [
            "岩下相逢不忍还，狂歌醉酒且盘桓。",
            "仇香莫问神仙事，天上人间总一般。"
        ],
        "title": "留别句容簿",
        "id": "6cd6d881-94a0-46c0-b7ad-16ca08e4f2c4"
    },
    {
        "author": "李颀",
        "paragraphs": [
            "但看青玉五枝灯，蟠螭火尽光欲然。"
        ],
        "title": "句",
        "id": "6e121966-2643-4d39-9cbd-8e9bbf081a12"
    },
    {
        "author": "张亶",
        "paragraphs": [
            "天风吹散赤城霞，染出连云万树花。",
            "误入醉乡迷去路，傍人应笑不还家。"
        ],
        "title": "梦中诗",
        "id": "1c44ef3b-20e9-4906-b269-fba595bfb8a4"
    },
    {
        "author": "陆伸",
        "paragraphs": [
            "闲房增缔构，宴坐隔嚣埃。",
            "屋木不加饰，庭花时自开。",
            "虚明殊止水，寂绝等寒灰。",
            "斋外无余事，欣逢高士来。"
        ],
        "title": "题招提院静照堂",
        "id": "3f686c0f-3e77-4f39-8cca-13ca5f01f848"
    },
    {
        "author": "勇禅师",
        "paragraphs": [
            "提得神锋胜太阿，万年妖孽尽消磨。",
            "直饶埋向尘泥里，争奈灵光透匣何。"
        ],
        "title": "神剑颂",
        "id": "e0e2bcdb-a6a9-445e-9c95-69c95fb6983e"
    },
    {
        "author": "勇禅师",
        "paragraphs": [
            "胡孙儿子太惺惺，爱弄千年鬼眼睛。",
            "不现宰官身说法，时时来我顶头行。"
        ],
        "title": "颂一首",
        "id": "3b836bd6-24e1-462d-abc1-4508efe501d0"
    },
    {
        "author": "显首座",
        "paragraphs": [
            "凛凛寒光出匣时，干坤闪烁耀潜辉。",
            "当锋坐断毗卢顶，更有何妖作是非。"
        ],
        "title": "神剑颂呈勇禅师",
        "id": "d0baceb6-5bd3-4d82-a324-63ddabe7b934"
    },
    {
        "author": "王岩叟",
        "paragraphs": [
            "银球抛出翠烟深，聚散高低不自禁。",
            "飘去长郊迎暖日，飞来深院怯春阴。"
        ],
        "title": "柳花",
        "id": "447b3273-e590-4cda-921c-6585f890a31e"
    },
    {
        "author": "王岩叟",
        "paragraphs": [
            "水精冷浸碧丛玉，琉璃涌出青毛猬。",
            "何人采得离波澜，劈破颗颗生光寒。"
        ],
        "title": "芡",
        "id": "5eda22ef-5c7f-4221-99b1-10623a801ffa"
    },
    {
        "author": "王岩叟",
        "paragraphs": [
            "孤宦边城遇众贤，及瓜能不动依然。",
            "风号古木叶堆地，云搅遥山水拍天。",
            "篱菊开时寒有信，宾鸿过後暑无权。",
            "古今惜别君须念，乘暇何妨倒酒船。"
        ],
        "title": "和公齐临替有感见寄",
        "id": "8d778806-4b3e-4297-840b-0e1c34e6cf4d"
    },
    {
        "author": "王岩叟",
        "paragraphs": [
            "隠隠芜城枕碧流，繁华曾是帝王州。",
            "一声水调满明月，十里春风半画楼。",
            "白鸟不离图上去，江云长在鉴中游。",
            "废兴屈指千年事，何异行人寄传邮。"
        ],
        "title": "扬州感旧",
        "id": "7dd4d1f4-24b4-42b6-8235-dbda379c09ea"
    },
    {
        "author": "王岩叟",
        "paragraphs": [
            "桐江快人眼，江水绿于苔。",
            "一棹中流去，千山两岸来。",
            "风摇黄叶落，潮卷白沙开。",
            "欲问严陵事，云中望钓台。"
        ],
        "title": "望钓台",
        "id": "7588778f-c035-4ccf-975d-538ac2ccf06d"
    },
    {
        "author": "王岩叟",
        "paragraphs": [
            "龙影函潭寺已空，惟余翠竹混青松。",
            "路穷西北无他景。"
        ],
        "title": "延庆寺",
        "id": "4fbb3fb5-e44f-4b1c-bd0d-ffcfa74ba241"
    },
    {
        "author": "王岩叟",
        "paragraphs": [
            "享余精意焕龙章，就促銮舆视上庠。",
            "亿万圜观人作堵，三千迎拜士成行。",
            "虚心访道资洪业，异礼尊儒冠百王。",
            "四海向风知自劝，足应愚鲁亦升堂。"
        ],
        "title": "驾幸太学",
        "id": "6f69d5b0-5f11-45a9-af6f-8d78205ff028"
    },
    {
        "author": "王岩叟",
        "paragraphs": [
            "诗题：陪孙之翰太博登成都楼首句：龊龊古之人。"
        ],
        "title": "存目  其一",
        "id": "7c0dfad9-c759-4b0a-b47c-a3f962978314"
    },
    {
        "author": "王岩叟",
        "paragraphs": [
            "诗题：雾山首句：雾山环合自云川。"
        ],
        "title": "存目  其二",
        "id": "c9eec0e9-14c2-451a-885a-332fe3746fd8"
    },
    {
        "author": "释道潜",
        "paragraphs": [
            "古帝论匡山，南国之德镇。",
            "迩来得跻攀，此语始吾信。",
            "雄雄压九江，矗矗排万仞。",
            "青天落飞瀑，白日雷霆震。",
            "石镜俄忽开，孤光舞而运。",
            "异花无冬春，瑶草亦芳润。",
            "远公初渡江，道誉蔼东晋。",
            "刘雷赞高风，遯世各无闷。",
            "陈迹虎溪头，于今谁与讯。"
        ],
        "tags": [
            "庐山"
        ],
        "title": "庐山杂兴  其一",
        "id": "7d2d6e78-ea94-4f58-9918-71d4648308fa"
    },
    {
        "author": "释道潜",
        "paragraphs": [
            "众峰势连环，万叠不可穷。",
            "香炉独秀拔，佳气常葱葱。",
            "长风卷游雾，晓壁开曈眬。",
            "招提出其下，楼观排青红。",
            "回眸盻五老，刻削金芙蓉。",
            "宜哉谪仙子，爱此巢云松。"
        ],
        "tags": [
            "庐山"
        ],
        "title": "庐山杂兴  其二",
        "id": "3ea6dadd-4ad3-48ed-9160-4dcba6e421fb"
    },
    {
        "author": "释道潜",
        "paragraphs": [
            "白鹤峰後原，逶迤旷平陆。",
            "道周问樵子，古实青牛谷。",
            "披榛得径路，曳杖惊麋鹿。",
            "鲍生古骚人，曾过炼师宿。",
            "明月古坛边，题诗记修竹。",
            "兹焉废耕陇，岁晏空菽粟。",
            "薄日静衔山，惊湍泻哀玉。",
            "回首睇吾庐，风幡隔林麓。"
        ],
        "tags": [
            "庐山"
        ],
        "title": "庐山杂兴  其三",
        "id": "5eacddcf-9afe-4ed3-bec9-798504fc270f"
    },
    {
        "author": "释道潜",
        "paragraphs": [
            "山南信美矣，山北尤增奇。",
            "春风锦绣谷，红素自相依。",
            "梯空上绝巘，云日惊倒窥。",
            "崖壁晕祥光，五色成颇梨。",
            "旁通大林寺，松竹短且欹。",
            "乐天当日游，四月桃始披。",
            "余龄愿寄此，永与人世违。"
        ],
        "tags": [
            "庐山"
        ],
        "title": "庐山杂兴  其四",
        "id": "849d7a2d-f630-4646-996a-e3ee986f1321"
    },
    {
        "author": "释道潜",
        "paragraphs": [
            "少文好山林，每往辄忘归。",
            "余生千载後，独与斯人违。",
            "朅来炉峰下，结宇聊栖迟。",
            "长林拱茂木，九夏遗炎曦。",
            "溪雨昼忽破，藤花照清漪。",
            "黄鹂语深竹，可听不可窥。"
        ],
        "tags": [
            "庐山"
        ],
        "title": "庐山杂兴  其五",
        "id": "40f604f1-b2e5-40df-927b-d94f0b70d936"
    },
    {
        "author": "释道潜",
        "paragraphs": [
            "暮峰腾玄云，飞雨来滂沱。",
            "乱点洒苍壁，森森挂青萝。",
            "须臾涨前溪，荡荡浮银河。",
            "中流转巨石，出没如鼋鼍。",
            "天宇夜开霁，星蟾莹摩挲。",
            "玲珑辨崖树，宛转照庭柯。",
            "咏诗无桀句，奈此佳景何。"
        ],
        "tags": [
            "庐山"
        ],
        "title": "庐山杂兴  其六",
        "id": "b3eabd6c-bf5a-477d-a80b-1597f204ec8b"
    },
    {
        "author": "释道潜",
        "paragraphs": [
            "中岩不知暑，但觉昼景长。",
            "朝来出孤定，踽踽行西冈。",
            "风泉漱石齿，松雨飞苍苍。",
            "猿鸟亦我喜，鹿麋还相将。",
            "乔林积翠下，粲然瞩孤芳。",
            "冉冉抱绝格，霏霏浮暗香。",
            "山祇善守护，每吐云雾藏。",
            "寄言樵苏子，慎勿轻摧伤。"
        ],
        "tags": [
            "庐山"
        ],
        "title": "庐山杂兴  其七",
        "id": "d20af8f5-356a-4a5d-9683-0b6be6eb1ff6"
    },
    {
        "author": "释道潜",
        "paragraphs": [
            "龙湫亘三峡，草木皆森奇。",
            "禅余得支径，别坞行逶迤。",
            "上人吴门秀，邈有方外姿。",
            "芒鞋衬两足，策策欣相追。",
            "秋田罢刈获，云水明空陂。",
            "双双林中禽，文彩光陆离。",
            "雍容事饮啄，相顾忘惊飞。",
            "鲜飙忽腾馥，岩桂飘葳蕤。",
            "峰端卧落日，眷此忘还期。"
        ],
        "tags": [
            "庐山"
        ],
        "title": "庐山杂兴  其八",
        "id": "75a1c32a-5290-4986-879b-88281983fcea"
    },
    {
        "author": "释道潜",
        "paragraphs": [
            "霜清玉绳晓，涧谷风未号。",
            "澄潭不可极，俛盼惊骨毛。",
            "岂不有神物，于兹能遁逃。",
            "海日射两崖，余辉何昭昭。",
            "游鳞出岸穴，翻覆如银刀。",
            "偶来殊不恶，胜事俄所遭。",
            "聊为五字咏，远愧谢与陶。"
        ],
        "tags": [
            "庐山"
        ],
        "title": "庐山杂兴  其九",
        "id": "c0732467-b654-4f82-85c9-2d9a12d12fca"
    },
    {
        "author": "释道潜",
        "paragraphs": [
            "山深云物清，挹玩洗浮虑。",
            "昨日行涧南，飘然即芒屦。",
            "风潭耿危彴，晚与樵争度。",
            "隔水认梅花，方惊岁华暮。",
            "幽人眇江海，乐事期谁预。",
            "山月独多情，娟娟迟归路。"
        ],
        "tags": [
            "庐山"
        ],
        "title": "庐山杂兴  其一○",
        "id": "d638ff20-6e1e-4b73-b1eb-47b78a2402b6"
    },
    {
        "author": "释道潜",
        "paragraphs": [
            "高岩吐奇云，倏忽千万丈。",
            "援毫欲名貌，卷缩非一状。",
            "飞仙或遨游，隠隠出其上。",
            "惊飙忽吹灭，转盻惟清嶂。",
            "山中胜事多，彼俗谁能亮。"
        ],
        "tags": [
            "庐山"
        ],
        "title": "庐山杂兴  其一一",
        "id": "325dc8fa-0003-457a-849b-09f05e49d448"
    },
    {
        "author": "释道潜",
        "paragraphs": [
            "圆月未出岭，众峰环苍苍。",
            "裴回倚修竹，迟此清夜光。",
            "俄惊众木颠，滟滟浮银潢。",
            "玉兔既且跃，浮云亦难妨。",
            "须臾经中天，下瞩被八荒。",
            "却瞻中外官，森森敛低昂。"
        ],
        "tags": [
            "庐山"
        ],
        "title": "庐山杂兴  其一二",
        "id": "8112a55b-2a57-4332-ab86-1ec9dcf250dc"
    },
    {
        "author": "释道潜",
        "paragraphs": [
            "一月庐山阳，光风动林壑。",
            "阴崖拆曾冰，隠隠飞溜落。",
            "曦和伯化工，万汇欣并作。",
            "匆匆鸟声聒，艳艳花雾薄。",
            "瘦骨喜攀跻，芒鞋便荦确。",
            "期遇山阿人，赏心将共托。"
        ],
        "tags": [
            "庐山"
        ],
        "title": "庐山杂兴  其一三",
        "id": "f3eabe7a-4c31-4466-b642-03042611eebd"
    },
    {
        "author": "释道潜",
        "paragraphs": [
            "五更山雨余，海月漏云表。",
            "流辉入庭户，烱烱白如缟。",
            "百舌语空林，关关催欲晓。",
            "众禽亦和鸣，为我释孤抱。",
            "杉松本奇姿，洗涤看愈好。",
            "惆怅桃李花，东风卷如扫。"
        ],
        "tags": [
            "庐山"
        ],
        "title": "庐山杂兴  其一四",
        "id": "28ba7950-58a0-4850-b072-2b43a8f8e970"
    },
    {
        "author": "释道潜",
        "paragraphs": [
            "通玄接香谷，夹道青松直。",
            "高秋得微雨，秀色寒更碧。",
            "林梢挂红子，照眼明的的。",
            "散策从所欢，悠悠事遐历。",
            "僧坊媚烟篆，笑语恋几席。",
            "陶谢安在哉，空山独行迹。"
        ],
        "tags": [
            "庐山"
        ],
        "title": "庐山杂兴  其一五",
        "id": "305b7039-1d06-4dee-81bc-cb981bdd750d"
    },
    {
        "author": "释道潜",
        "paragraphs": [
            "庞公与少陵，不肯入州府。",
            "畏人嫌其真，但喜归茅宇。",
            "先生岂其徒，与世亦龃龉。",
            "年来作庵榜以静，静非对动默即语。",
            "闭门谢客亲荷锄，秀甲珍芽春满圃。",
            "黄鸡白酒厌妻孥，醉以诗书相媚妩。",
            "况复家传侍郎後，缥囊玉匣收奇古。",
            "宝刀错落走金蛇，至药晶荧啸铅虎。",
            "先生妙龄已绝人，放浪江湖弃簪组。",
            "居闲自不减前烈，遇物阴施功不数。",
            "我疑造物已收录，富贵来寻君勿阻。",
            "不然骑鹤扣玄关，跨跞松乔攀佛祖。"
        ],
        "title": "陈季常静庵",
        "id": "3de0b6fc-603e-4b41-83f9-3d13a7e0ef1b"
    },
    {
        "author": "释道潜",
        "paragraphs": [
            "城东十亩春萧瑟，修竹漫山蔼如栉。",
            "飕飕细浪鸣石齿，黯黯苍云翳朝日。",
            "虚堂正在无有处，不惜千竿开翠密。",
            "鸣鸠野鹊亦解喜，颉颃穿林语啾唧。",
            "但得凉阴过酒樽，莫辞晚色侵书帙。",
            "蓬莱仙人为书榜，笔端矫矫龙蛇逸。",
            "壮观南来无与伦，千载风流君不失。"
        ],
        "title": "何氏寒碧堂",
        "id": "e644920d-48b7-4ecf-80b1-960f0f4b7d31"
    },
    {
        "author": "释道潜",
        "paragraphs": [
            "玉荆山苍势蜿蜒，玉荆涧碧涵漪涟。",
            "山人结庐占幽绝，如使世俗来无缘。",
            "窗前松竹交夏荫，砌下红紫争春妍。",
            "清肠终日饱葵藿，耳目久厌论腥膻。",
            "山空月昼猨鸟寂，象床拂拭翻朱弦。",
            "泠然细韵发幽指，妙意自得人谁传。",
            "乌巾席帽事高格，蹇馿独跨何翩翩。",
            "行当近林就卜筑，与子来往聊穷年。"
        ],
        "title": "玉荆山人崔君草堂",
        "id": "52f4cba7-3bcf-4bd3-a9f6-81b335f38dad"
    },
    {
        "author": "释道潜",
        "paragraphs": [
            "吾闻卓道士，操节如冰霜。",
            "学窥老庄本，渊然閟光芒。",
            "当时世莫识，落魄依四方。",
            "尝为京洛游，不践声利场。",
            "衣裾卷尘土，独鹤翻南翔。",
            "千里不驻足，飘飘指浔阳。",
            "浔阳多名山，飞仙共徜徉。",
            "晚岁隠城郭，古宫极凄凉。",
            "千金售邻壤，增筑成虚堂。",
            "流尘断四壁，虚白浮中央。",
            "惜哉今已往，吊影空叹伤。",
            "頼有贤弟子，黄冠挺昂藏。",
            "区区慕高格，绰欲传芬芳。",
            "逐客苏太史，堂堂国之良。",
            "言为天下重，墨妙逾珪璋。",
            "为君易华榜，庭户增辉光。",
            "风流满江左，知子非寻常。"
        ],
        "title": "虚寂堂",
        "id": "e08f97d8-26ce-45fc-bdd4-81a21f34fb31"
    },
    {
        "author": "释道潜",
        "paragraphs": [
            "渊明骨已朽，陈迹尚可求。",
            "我复识其孙，长鬣青两眸。",
            "相去仅千载，犹能继风流。",
            "寄迹黄冠中，神姿邈清修。",
            "相携行洞天，暝色蔼已浮。",
            "松寒语栖鹤，潭静眠苍虬。",
            "兰膏照深夜，风磬鸣重楼。",
            "吾庐閟三峡，清凈亦此侔。",
            "何时驾鹿车，访我西林丘。"
        ],
        "title": "游咏真洞赠陶道人",
        "id": "38e7d8b5-4b4c-4046-86be-26180cc4367e"
    },
    {
        "author": "释道潜",
        "paragraphs": [
            "吾闻廖夫子，名大不得睹。",
            "读书尽五车，行义拔前古。",
            "聚徒从妙龄，所至变邹鲁。",
            "身虽甘陋巷，志欲望伊吕。",
            "风云苟超腾，名教当有补。",
            "蹉跎鬓毛改，寸禄晚方取。",
            "青衫适南营，素幔归湓浦。",
            "秋原起新陇，寂寞一抔土。",
            "悲歌动闾里，清血洒如雨。",
            "兰玉已含芳，行看秀庭户。"
        ],
        "title": "廖司法挽辞",
        "id": "c6259f8a-b28a-4d90-ab13-4df86cf00266"
    },
    {
        "author": "释道潜",
        "paragraphs": [
            "高岩有鸟不知名，款语春风入户庭。",
            "百舌黄鹂方用事，汝音虽好复谁听。"
        ],
        "title": "绝句",
        "id": "74efff3c-3c07-43a5-9e0b-4bccc4cfd340"
    },
    {
        "author": "释道潜",
        "paragraphs": [
            "飞甍巨栋出高墉，览秀开亭实有功。",
            "湓水秋横帘幙外，庐山晴落酒杯中。",
            "俯窥城郭千艘转，仰见星河四面同。",
            "江左元规存旧观，孟侯还此继高风。"
        ],
        "tags": [
            "庐山"
        ],
        "title": "览秀亭",
        "id": "c0f426f5-f587-4622-9cb0-3fe3231983c5"
    },
    {
        "author": "释道潜",
        "paragraphs": [
            "朝日未出海，杖藜适松门。",
            "老树暗绝壁，萧条闻哀猨。",
            "迤逦转谷口，悠悠见前村。",
            "农夫争道来，聒聒更笑喧。",
            "数辰竞一墟，邸店如云屯。",
            "或携布与楮，或驱鸡与㹠。",
            "纵横箕箒材，琐细难具论。",
            "老翁主贸易，俯仰众所尊。",
            "区区较寻尺，一一手自翻。",
            "得无筋力疲，两鬓埋霜根。",
            "吾乡东南会，百货常源源。",
            "金镮衣短後，群奴列昆仑。",
            "通衢旅犀象，颠倒同篱藩。",
            "鲛绡与翡翠，触目亦已繁。",
            "少壮供所役，耆年卧高轩。",
            "翁今处穷独，未易听我言。",
            "且当具盐米，归家饭儿孙。"
        ],
        "title": "归宗道中",
        "id": "9fdf2ee2-019f-4d46-b7d0-a5a3e13cef45"
    },
    {
        "author": "释道潜",
        "paragraphs": [
            "高人屏迹匡庐山，不入州府今几年。",
            "煮葵烹藿日一饭，目光炯炯明星悬。",
            "行修道富神所怜，绛帐弟子如云烟。",
            "忆昨秋风宿曾巘，杖藜扣户君未眠。",
            "阶松影月不到席，耿耿唯有青灯然。",
            "高谈一倾百虑洗，似拂蒿艾披兰荃。",
            "清诗落笔有余地，顷刻百纸珠玑联。",
            "锦囊别後有新句，勿惜东使聊相传。"
        ],
        "tags": [
            "庐山"
        ],
        "title": "寄王慎中教授",
        "id": "1c14b5ee-90b0-4b31-abf4-6059b31c5c8f"
    },
    {
        "author": "释道潜",
        "paragraphs": [
            "杜宇鸣春已歇，蔷薇尚有余花。",
            "吾庐宛同彭泽，遶屋美荫交加。"
        ],
        "title": "夏日山居  其一",
        "id": "57af732a-37a0-4950-9046-e6f9a455e4ab"
    },
    {
        "author": "释道潜",
        "paragraphs": [
            "苦笋争抽豸角，枇杷竞吐骊珠。",
            "午饭松间睡足，茶瓯满泛云腴。"
        ],
        "title": "夏日山居  其二",
        "id": "b8bb5c7c-c492-4b4e-8a67-8967c7f25a83"
    },
    {
        "author": "释道潜",
        "paragraphs": [
            "纨扇轻裁孤月，竹簟冷织双纹。",
            "呼取凉襟幽吹，拂开乱眼浮云。"
        ],
        "title": "夏日山居  其三",
        "id": "47931432-27ad-4b3d-ba48-843808592dc3"
    },
    {
        "author": "释道潜",
        "paragraphs": [
            "麦浪遥翻陇底，云峰忽起空端。",
            "拄杖支颐松下，直须细细吟看。"
        ],
        "title": "夏日山居  其四",
        "id": "416ab060-6bdc-426d-93d6-0973fb0ec1ac"
    },
    {
        "author": "释道潜",
        "paragraphs": [
            "山月明含草木，溪风暗度襟裳。",
            "寂寂帘栊夜半，羽虫相趁飞扬。"
        ],
        "title": "夏日山居  其五",
        "id": "b8d95a53-5a2e-4318-b45d-e71f30ff1437"
    },
    {
        "author": "释道潜",
        "paragraphs": [
            "阴洞石床初扫，谁来共饭胡麻。",
            "鸟道新疏碧注，为君沉李浮瓜。"
        ],
        "title": "夏日山居  其六",
        "id": "1e0284b2-4c86-460b-a3a3-eeb0eed35120"
    },
    {
        "author": "释道潜",
        "paragraphs": [
            "古径斜依杉竹，熏风永日无人。",
            "噪鹊鸣鸠去後，一声幽磬南邻。"
        ],
        "title": "夏日山居  其七",
        "id": "05a49a82-963e-46a8-a73b-e220dfd9654f"
    },
    {
        "author": "释道潜",
        "paragraphs": [
            "门外溪行碧玉，林梢日堕黄金。",
            "好景莫愁吟尽，会看月出遥岑。"
        ],
        "title": "夏日山居  其八",
        "id": "6a7fad86-7d39-4713-a25d-6772f157ed3a"
    },
    {
        "author": "释道潜",
        "paragraphs": [
            "山雨洗开林幄，梧桐日射荆扉。",
            "傍砌榴花初吐，照人特地光辉。"
        ],
        "title": "夏日山居  其九",
        "id": "712215d4-4b18-4e08-be7f-c718be4662ce"
    },
    {
        "author": "释道潜",
        "paragraphs": [
            "远壑尚余残照，飞蚊已闹前檐。",
            "巢燕归来何暮，呼童为汝开帘。"
        ],
        "title": "夏日山居  其一○",
        "id": "390c38a0-9146-4055-a930-55fea56d7ed4"
    },
    {
        "author": "释道潜",
        "paragraphs": [
            "赤叶枫林落酒旗，白沙洲渚夕阳微。",
            "数声柔橹苍茫外，何处江村人夜归。"
        ],
        "title": "秋江",
        "id": "ed796067-d940-4993-986f-b78b2de0bb99"
    },
    {
        "author": "释道潜",
        "paragraphs": [
            "莲花峰下水，东出其流长。",
            "十里漱石齿，锵然韵珩璜。",
            "坡陀滀野岸，烱烱浮明光。",
            "衣冠有旷士，眷此宜徜徉。",
            "乞身不待老，结屋栖其旁。",
            "高风慕箕颍，不羡尚书郎。",
            "松菊手自插，葱葱蔚连冈。",
            "了无川泽营，庶以廉自方。",
            "禽鱼出阶堑，讵识矰缴防。",
            "云山侑几席，风月非迎将。",
            "万事委空洞，颓然寄壶觞。",
            "诗书丛屋壁，教子心独强。",
            "翘翘双凤雏，炳炳具文章。",
            "婆娑刷劲翮，云汉期翱翔。",
            "高名与溪水，千载同汤汤。"
        ],
        "title": "周茂叔郎中濂溪",
        "id": "57ae891f-4451-418f-b325-a59085c34559"
    },
    {
        "author": "释道潜",
        "paragraphs": [
            "湓浦城南旧隠沦，一堂无地可栖尘。",
            "石床春卧荼醾砌，撩乱余花堕酒巾。"
        ],
        "title": "陶宣德逸老堂  其一",
        "id": "0940e00d-f57f-4a70-a789-147f771b43e2"
    },
    {
        "author": "释道潜",
        "paragraphs": [
            "归来诗酒洽天机，骚客无烦咏式微。",
            "三径就荒松菊在，洗除蒿艾浄秋晖。"
        ],
        "title": "陶宣德逸老堂  其二",
        "id": "0b6a4d04-50d5-45e8-830e-6db9a8d48f51"
    },
    {
        "author": "释道潜",
        "paragraphs": [
            "沧江夜半月沉辉，客子行舟失渺弥。",
            "不用然犀刚照耀，波间百怪恶人窥。"
        ],
        "title": "夜渡采石",
        "id": "7d73b63c-8fc1-48d8-8fde-603da314e5af"
    },
    {
        "author": "释道潜",
        "paragraphs": [
            "日月更代显，光华难并留。",
            "昔人尚行乐，俯仰无暂休。",
            "平居得君子，出处常相求。",
            "良辰援余臂，共作西园游。",
            "极目瞰平野，缅然见苍洲。",
            "千林澹霁色，万韵生凉秋。",
            "露华漙菊英，蔼蔼香可揉。",
            "参差间畦垄，芋栗森相俦。",
            "绿蔓无芳姿，碧花茂牵牛。",
            "低回瞩篱落，树影环清流。",
            "赏物志已谐，何用登蓬丘。"
        ],
        "title": "秋日西园  其一",
        "id": "0929dfc3-2ae2-4dbe-b024-082db8eb432c"
    },
    {
        "author": "释道潜",
        "paragraphs": [
            "山家无外营，超然闭幽室。",
            "薄团北窗下，默坐终永日。",
            "炎景忽差池，凉飙动萧瑟。",
            "中林多橘柚，粲粲垂华实。",
            "凭高试裴回，幽兴遽超逸。",
            "云霞散平冈，太白空际出。",
            "禽归杳莫辨，积翠锁深蔚。",
            "吁哉宇宙间，濩落竟一物。",
            "胡为市朝客，终岁浪汩没。",
            "翳吾乐余生，胜事良可诘。",
            "放怀在冥冥，身世两俱失。"
        ],
        "title": "秋日西园  其二",
        "id": "1714d2bc-3d58-42a6-a514-971a7d11e63a"
    },
    {
        "author": "释道潜",
        "paragraphs": [
            "尝闻晋支遁，矫志归沃洲。",
            "千载激清风，邈哉谁与俦。",
            "余今虽不敏，万事非身谋。",
            "朅来卧穷谷，未觉惭先修。",
            "一法尚无遣，何劳问三休。",
            "卷舒在至理，赏咏归优游。",
            "采薇陟曾阿，濯足依涧流。",
            "但惊桂花拆，讵识江汉秋。",
            "沧溟空汗漫，无意狎群鸥。"
        ],
        "title": "秋日西园  其三",
        "id": "c3dc2edc-5d22-42d8-ba22-7bd386478ec4"
    },
    {
        "author": "释道潜",
        "paragraphs": [
            "忆昔少壮时，意气摩云霓。",
            "游心黄卷间，岂顾白日西。",
            "由来昧根本，旦旦从所迷。",
            "迩独悟无为，文字如委泥。",
            "物生岂高下，至道良自齐。",
            "青山绕吾庐，开户众鸟啼。",
            "晓日上乔木，秋光媚回溪。",
            "畸人长往来，绝壁同攀跻。",
            "遐天浄若扫，旷目无端倪。",
            "楚客一何苦，登临独曈曈。"
        ],
        "title": "秋日西园  其四",
        "id": "2e17a1a8-e90b-4b5f-89d2-b79b0d3f462d"
    },
    {
        "author": "释道潜",
        "paragraphs": [
            "秋山夜来雨，云气朝尚昏。",
            "禅庭无来辙，但见落叶繁。",
            "石室暗灯火，天容开霁痕。",
            "耳目思远适，旷然启曾轩。",
            "长谣缓轻策，去去穷深源。",
            "方塘滟清流，鳬雁静不喧。",
            "时遭羲皇翁，容与谐笑言。",
            "邈然采真赏，岁晏谁与论。"
        ],
        "title": "秋日西园  其五",
        "id": "50f5e2da-e473-421f-ad84-cb9264d3dce6"
    },
    {
        "author": "释道潜",
        "paragraphs": [
            "昔人慕猗兰，佩服比修洁。",
            "往往卒岁间，山中行采掇。",
            "吁哉昔人去已久，此花憔悴今谁折。",
            "济源长官真好古，王屋天坛驰远步。",
            "阳崖月窟得芳丛，满握归来夸所遇。",
            "凈扫幽轩植藓墀，紫茎绿叶弄奇姿。",
            "疏帘风软日华薄，芳馥满怀君自知。"
        ],
        "title": "寄题济源令杨君兰轩",
        "id": "95c65097-7388-4c1c-bf8d-f2263f0535ff"
    },
    {
        "author": "释道潜",
        "paragraphs": [
            "聚水作一雨，多少近远随所遭。",
            "或沾枯荄仅濡浃，或入巨海成波涛。",
            "少林真风今百纪，怅惜至此何萧条。",
            "喜君齐志早寂寞，同我十载沦刍樵。",
            "含冲嗜漠不自厌，更欲刺口尝群肴。",
            "师门祖席在在有，得此失彼良自嘲。",
            "朅来东南走千里，但愿刈楚逢翘翘。",
            "駃浮长川不惮恶，陟彼巨巘宁知劳。",
            "诚专志苦若有相，行断西壤逢英豪。",
            "金锤扣天玄楗廓，玉电激海明珠高。",
            "星霜因循共千日，谁尔使子先行包。",
            "湖山蜿蜒湖水薄，湖上幽人想如昨。",
            "秋入芙蓉露已漙，晓卷帘栊暑初却。",
            "明明潭底见行云，谩谩空中闻唳鹤。",
            "此景从来吾已知，异乡宁羡君先归。",
            "由来出处元无隔，同看明朝日上时。"
        ],
        "title": "送琳上人还杭",
        "id": "7a0ba8c8-7eeb-45ac-882c-b803bf232e7f"
    },
    {
        "author": "释道潜",
        "paragraphs": [
            "曾台宿霞披，滴沥朝露湿。",
            "有客独登临，含情空伫立。",
            "问君伫立何所为，报言远人尝有期。",
            "菊花黄日出山去，芳草绿时犹未归。",
            "万壑千岩望何极，愿托孤鸿寄消息。",
            "少年游衍易蹉跎，翻恐归来不相识。",
            "满目春晖花烂熳，花底幽禽自相唤。",
            "纷纷万类皆有从，独我参差邈云汉。",
            "劝君不用长相思，容颜消竭神空疲。",
            "无情况有西楼月，夜夜清光照不亏。"
        ],
        "title": "春日即事呈定海尉葛叔忱",
        "id": "578c32cf-f0d7-49f6-8f1a-660482fcb097"
    },
    {
        "author": "释道潜",
        "paragraphs": [
            "风蒲猎猎弄轻柔，欲立蜻蜓不自由。",
            "五月临平山下路，藕花无数满汀洲。"
        ],
        "tags": [
            "古诗三百首",
            "宋诗",
            "写景"
        ],
        "title": "临平道中",
        "id": "7e3ab11a-5e4c-4379-baa1-96fe33976214"
    },
    {
        "author": "释道潜",
        "paragraphs": [
            "法师安远徒，我见常磬折。",
            "颓纲制像运，基构甚宏达。",
            "煌煌四十载，说法倾吴越。",
            "人天会方丈，万趾常杂沓。",
            "蔼然如丘山，四座羞蚁垤。",
            "投老倦挥麈，毅然辞且决。",
            "饥鹰得秋风，转盼俄一掣。",
            "结茅南山陲，云萝占幽绝。",
            "昔我海上还，相寻访林樾。",
            "夜阑叩微要，猨鸟寂不聒。",
            "慧风洒幽襟，法雨濯枯枿。",
            "别来今四载，寒暑惊屡阕。",
            "相望如晨星，杳杳各天末。",
            "何当从杖藜，一笑龙泓月。"
        ],
        "title": "寄龙井辨才法师",
        "id": "f33ae30a-807a-4a70-a977-c1afead1529f"
    },
    {
        "author": "释道潜",
        "paragraphs": [
            "招隠山南寺，重来岁已寒。",
            "风林惊坠雪，雨涧咽飞湍。",
            "壁暗诗千首，霜清竹万竿。",
            "东轩谪仙句，洗眼共君看。"
        ],
        "title": "再游鹤林寺",
        "id": "10ea7592-8afa-4818-8186-b3ab6849079a"
    },
    {
        "author": "释道潜",
        "paragraphs": [
            "雨暗苍江晚未晴，井梧翻叶动秋声。",
            "楼头夜半风吹断，月在浮云浅处明。"
        ],
        "title": "江上秋夜",
        "id": "22257b8d-9e96-4865-9be6-a7e5be75c91f"
    },
    {
        "author": "释道潜",
        "paragraphs": [
            "二月归来江上居，江流变渌江鸥去。",
            "时移物改何足论，身世悠悠本非固。",
            "鸠鸣屋角山雨余，花苞破红满芳树。",
            "晴窗晓日幽兴催，振衣出户凌高台。",
            "潮回浪死风色定，缥缈沙岸烟中开。",
            "故人佳期绝消息，满眼空看暮云碧。",
            "何日扁舟南渡来，一洒高风破吾臆。"
        ],
        "title": "邵仲恭许相过金山未至",
        "id": "2f3d8023-a98f-498a-93b2-94f1a77b83ce"
    },
    {
        "author": "释道潜",
        "paragraphs": [
            "年少王郎一幅巾，杖藜呼我步城闉。",
            "红泥亭子阑干外，绝目遥看万树春。"
        ],
        "title": "维王府园与王元规承事同赋  其一",
        "id": "f84502c2-2d3d-4b4a-b6d8-24d6fae73bda"
    },
    {
        "author": "释道潜",
        "paragraphs": [
            "一霎催花骤雨来，集芳堂下锦千堆。",
            "浪红狂紫浑争发，不待商量细细开。"
        ],
        "title": "维王府园与王元规承事同赋  其二",
        "id": "b6ef6250-4622-409d-ab7b-f53660a39596"
    },
    {
        "author": "释道潜",
        "paragraphs": [
            "蔼蔼春空宿雾披，桃溪柳陌共逶迤。",
            "阿戎莫道无才思，细草幽花总要诗。"
        ],
        "title": "维王府园与王元规承事同赋  其三",
        "id": "2051f3bb-8530-4adc-b4c3-ae898a77e8a1"
    },
    {
        "author": "释道潜",
        "paragraphs": [
            "叠颖丛条翠欲流，午阴浓处听鸣鸠。",
            "儿童赌罢榆钱去，狼藉春风漫不收。"
        ],
        "title": "春晚  其一",
        "id": "ed4e6e47-0c10-4315-b5c1-30816d8bb3cb"
    },
    {
        "author": "释道潜",
        "paragraphs": [
            "晓风池沼水澜翻，春尽淮南麦秀寒。",
            "院落无人日亭午，柳花如雪满阑干。"
        ],
        "title": "春晚  其二",
        "id": "4ff22ef6-9777-4c17-9199-3d133c374e60"
    },
    {
        "author": "释道潜",
        "paragraphs": [
            "怪雨盲风卷却春，傍栏萧瑟只青筠。",
            "引雏燕子朝来去，回首多情语更频。"
        ],
        "title": "春晚  其三",
        "id": "74e15ee9-f9de-432f-9fb6-caf07df5a42c"
    },
    {
        "author": "释道潜",
        "paragraphs": [
            "一道河流远接天，两行官柳复萧然。",
            "村舂历历鸣何处，彷佛孤烟落日边。"
        ],
        "title": "邵伯道中  其一",
        "id": "85165dfe-3e7e-4644-9554-bcba408de7b6"
    },
    {
        "author": "释道潜",
        "paragraphs": [
            "回首山光古寺基，拂天寒木耿斜晖。",
            "孤撑渐与钟声远，但见风幡竹外飞。"
        ],
        "title": "邵伯道中  其二",
        "id": "8177446f-eaf3-46e1-8a6c-11a65c6672a0"
    },
    {
        "author": "释道潜",
        "paragraphs": [
            "午枕藜床梦忽惊，柳边雷送雨如倾。",
            "蜀冈西望芜城路，银竹森森十里横。"
        ],
        "title": "平山堂观雨",
        "id": "f6a0cdfb-034a-499b-8a69-776a8a858f04"
    },
    {
        "author": "释道潜",
        "paragraphs": [
            "梵呗声沈香雾销，月明金殿影岧峣。",
            "夜深唯有龛灯在，风露满庭人寂寥。"
        ],
        "title": "建隆秋夜  其一",
        "id": "d92eb1e9-a061-441f-ac65-bc95f109fb07"
    },
    {
        "author": "释道潜",
        "paragraphs": [
            "娟娟云月照窗扉，纸帐形开梦觉时。",
            "庭下风篁自成韵，吹箫安用玉人为。"
        ],
        "title": "建隆秋夜  其二",
        "id": "8b10e8ec-fbb1-4d2e-aef4-1e70891d861e"
    },
    {
        "author": "释道潜",
        "paragraphs": [
            "丛薄萧萧朔吹翻，暝鸦辽乱欲投村。",
            "江南雪後山无数，林表纔分翠一痕。"
        ],
        "title": "晚步",
        "id": "2e39af17-7edc-4020-b2b4-86ea363807c4"
    },
    {
        "author": "释道潜",
        "paragraphs": [
            "潭潭古甃閟高冈，修绠低悬百尺长。",
            "廋语乐天推绝特，第泉鸿渐许甘凉。",
            "金盘谩说漙秋露，玉碗休夸沃蔗浆。",
            "更有碧梧盘爽荫，坐惊亭午失骄阳。"
        ],
        "title": "次韵阎永仁博士同饮蜀井",
        "id": "66717ade-5e87-4bf6-82b0-d793e883ece2"
    },
    {
        "author": "释道潜",
        "paragraphs": [
            "怜君泣血依坟墓，虽设衡门不妄开。",
            "盈几贝多翻百遍，同龛弥勒礼千回。",
            "夜寒幽鸟窥香火，岁暮邻僧数往来。",
            "何日为余重扫榻，卧听松韵落清哀。"
        ],
        "title": "次韵永仁见赠",
        "id": "19e5ab7b-0190-40b2-a81c-9a4cc714205d"
    },
    {
        "author": "释道潜",
        "paragraphs": [
            "春破邗沟古驿旁，挥毫邂逅沈东阳。",
            "自惭击壤无高韵，但愧投珠有异光。",
            "旷达未应输靖节，风流可复羡知章。",
            "我非照镜迷头客，一接清欢亦似狂。"
        ],
        "title": "次韵何子温龙图见赠",
        "id": "3b207b0f-aa4f-46f7-a307-a2294a18fbb1"
    },
    {
        "author": "释道潜",
        "paragraphs": [
            "天官夜燕琼楼春，一官大醉颓穹旻。",
            "飞光贯地若素练，百里鸡犬声纷纷。",
            "吹风洗雨岁月古，化此顽石良悲辛。",
            "楚山之老颇知异，濯以涧底清漪沦。",
            "霓裳彷佛认羽客，楮冠数寸横秋云。",
            "空斋昼闲戏一击，琅然哀韵还清真。",
            "我闻天官天所陈，虽复暂屈终当申。",
            "烈风迅雷一朝作，却上苍苍朝紫宸。"
        ],
        "title": "杨康功待制所藏醉道士石",
        "id": "1a5c26a8-1f38-46a3-9aa6-4418d2becf47"
    },
    {
        "author": "释道潜",
        "paragraphs": [
            "余生飘泊犹断蓬，讵肯低回附根柢。",
            "兹焉得坎谩栖止，一日从风即轻逝。",
            "淮南十月寒未苦，耿耿虚堂属宵外。",
            "星辰错落挂檐庑，爽气侵寻入衣袂。",
            "桐叶声翻玉露圆，竹枝影扫金波碎。",
            "安得南邻庞老翁，挥麈堂堂坐相对。"
        ],
        "title": "干明夜坐怀孙莘老学士",
        "id": "722c5784-b905-433e-ae62-cd5d63629228"
    },
    {
        "author": "释道潜",
        "paragraphs": [
            "頖宫本凄凉，庭户无冗长。",
            "苍然余四栢，终日清相向。",
            "夫人擅所有，高怀益超放。",
            "炎蒸五六月，大厦如瓮盎。",
            "凉飙天外来，披拂逾一饷。",
            "怳如乘虚舟，破月渡溟涨。",
            "严冬众木死，薿薿独无恙。",
            "非求造化私，故与冰雪抗。",
            "宜亦有神明，兹焉阴所相。"
        ],
        "title": "维阳府学四柏堂",
        "id": "ef0425b6-f89f-48cd-9c56-b59346d6dd1e"
    },
    {
        "author": "释道潜",
        "paragraphs": [
            "春风随意可嬉娱，水有舟航陆有车。",
            "应笑杨雄未忘我，闭门犹着解嘲书。"
        ],
        "title": "次韵少游学士送龚深之往金陵见王荆公  其一",
        "id": "8c2cba9b-ae26-4be7-980b-09c41cda243d"
    },
    {
        "author": "释道潜",
        "paragraphs": [
            "梦幻皆输古竺干，功名何用咤燕然。",
            "羡君一棹江南去，碧荠时鱼暮雨边。"
        ],
        "title": "次韵少游学士送龚深之往金陵见王荆公  其二",
        "id": "8e6c5cde-271a-4c0e-ace2-6c3fef3166fe"
    },
    {
        "author": "释道潜",
        "paragraphs": [
            "虎踞龙盘亦漫雄，城荒狐兔往来通。",
            "可人惟有秦淮月，出没娟娟波浪中。"
        ],
        "title": "次韵少游学士送龚深之往金陵见王荆公  其三",
        "id": "756b9222-f3a7-4d9b-8896-fc9bcbcc2b05"
    },
    {
        "author": "释道潜",
        "paragraphs": [
            "白下长干春雾披，家家桃李粲朝晖。",
            "悬知一见毗耶老，心地如灰不更飞。"
        ],
        "title": "次韵少游学士送龚深之往金陵见王荆公  其四",
        "id": "89c5877d-91fe-4cc5-9d62-c3781a9b5486"
    },
    {
        "author": "释道潜",
        "paragraphs": [
            "四序自逶迤，田园常局促。",
            "春阳旋东皋，迫我事铫鎒。",
            "出种曝篱根，驱牛饮溪曲。",
            "晖晖明朝阳，聒聒喧布谷。",
            "颓龄惜筋骸，晓睡谩云足。",
            "蓐食出柴门，荷筱赴幽谷。",
            "搴条视柔桑，密叶已舒绿。",
            "今年气候早，膏雨厌霢霂。",
            "邻翁时一来，耕耨每相属。"
        ],
        "title": "次韵黄子理宣德田居四时  其一",
        "id": "8f50095a-28a8-4085-a964-a13fed5743e5"
    },
    {
        "author": "释道潜",
        "paragraphs": [
            "离离小麦黄，习习南风度。",
            "桑枣暗蓬麻，耘锄困朝暮。",
            "种瓜屋东隅，翠蔓已分布。",
            "黄花引疏篱，冉冉欲横路。",
            "白水漫青秧，联翩下鸥鹭。",
            "新丝换浊酒，肴蔌羞薄具。",
            "扫洒聚比邻，环坐荫高树。",
            "稚子羡赢余，牵衣傍翁妪。",
            "牛羊岭外归，落日林梢去。",
            "饷妇亦还家，笑言隔烟雾。"
        ],
        "title": "次韵黄子理宣德田居四时  其二",
        "id": "3dfb34f9-9daf-4c52-be71-c7ca1c4d1fcf"
    },
    {
        "author": "释道潜",
        "paragraphs": [
            "村落已徂暑，蚊蝇尚喧啾。",
            "衡门霁朝雨，茅竹归新秋。",
            "机丝迫邻女，札札无停休。",
            "中田蔼黄稼，烂熳如云浮。",
            "渌蚁酿新瓮，嘉鲂钓清流。",
            "瓦尊迟来客，礼数忘献酬。",
            "三杯未肯辞，笑语方绸缪。",
            "时平盗自隠，场圃无宵忧。",
            "儿孙渐束发，婚嫁迫所谋。",
            "款曲从我言，归途蹇淹留。",
            "林端有月色，相送前溪头。"
        ],
        "title": "次韵黄子理宣德田居四时  其三",
        "id": "714680bb-026f-42f5-9cc8-b32a8add47e9"
    },
    {
        "author": "释道潜",
        "paragraphs": [
            "朔吹鸣高林，回塘冰已结。",
            "牛羊卧茅屋，原野暗飞雪。",
            "壮男臂雕弓，短後事田猎。",
            "饥鹰一号呼，荒径洒毛血。",
            "归来夸意气，邻舍呼饮啜。",
            "明朝过南山，更欲穷窟穴。",
            "寒炉然豆萁，光焰时起灭。",
            "布被拥娇儿，从渠踏里裂。",
            "老翁寝不寐，展转念鹅鸭。",
            "篱落易穿窬，狐狸恐惊发。"
        ],
        "title": "次韵黄子理宣德田居四时  其四",
        "id": "8b2aa830-491c-48e5-94c8-3b739e5d3b99"
    },
    {
        "author": "释道潜",
        "paragraphs": [
            "细雨连阡陌，轻云湿不飞。",
            "池寒鸥自卧，巢冷燕催归。",
            "惨澹疑沈树，飘萧忽近帏。",
            "檐花沾已久，稍欲堕人衣。"
        ],
        "title": "和龙直夫秘校细雨  其一",
        "id": "d78c24e8-9c0b-4f9c-b032-d25f06753c29"
    },
    {
        "author": "释道潜",
        "paragraphs": [
            "薄雾兼寒雨，凌晨霭未分。",
            "细宜池上见，清爱竹边闻。",
            "斗帐侵兰梦，虚棂逼蕙熏。",
            "晚来欣小霁，钩箔见疏云。"
        ],
        "title": "和龙直夫秘校细雨  其二",
        "id": "32f99d1b-27c9-4538-aa6b-477275ea8568"
    },
    {
        "author": "释道潜",
        "paragraphs": [
            "傍砌飘纔断，从风强更来。",
            "斑斑泣蛛网，浥浥汗江梅。",
            "薄日光时漏，曾阴意未开。",
            "少陵心易感，诗句写清哀。"
        ],
        "title": "和龙直夫秘校细雨  其三",
        "id": "7cd852cb-65d1-4d69-b969-a644f1707077"
    },
    {
        "author": "释道潜",
        "paragraphs": [
            "杨林几曲到城根，中有招提气象昏。",
            "暝雀聚群盘栋吻，老藤垂蔓覆高垣。",
            "月生归路无灯火，巷转人家有笑言。",
            "却掩吾庐还寂寞，冷风摇幔影翩翻。"
        ],
        "title": "次韵孙传师龙图游醴泉寺",
        "id": "64ebac0a-7d04-4dd5-8902-a4121480c3da"
    },
    {
        "author": "释道潜",
        "paragraphs": [
            "积雨久不破，曾阴蔽城阙。",
            "晓来得春风，扫荡凈六合。",
            "绰约墙头花，依微带残月。",
            "少年谁家子，骅骝飞蹀躞。",
            "扬鞭出郊去，逸兴生林樾。",
            "黄鸟弄柔音，青梅已堪折。",
            "行乐须及辰，芳时易消歇。"
        ],
        "title": "春晴  其一",
        "id": "da602fd6-8b8b-45d7-af10-817b741a69a9"
    },
    {
        "author": "释道潜",
        "paragraphs": [
            "寒食东城隅，青杨夹驰道。",
            "高楼暖凤笙，绝曲闻缥缈。",
            "晴日动秋千，飞烟拂瑶草。",
            "南邻与北里，良辰竞为好。",
            "人生逆旅间，何必事枯槁。",
            "仰首笑春风，兹怀谁与造。"
        ],
        "title": "春晴  其二",
        "id": "c18402b3-ab6a-4010-94da-be2e276ed0e1"
    },
    {
        "author": "释道潜",
        "paragraphs": [
            "斜照明明射竹篱，桑阴翳翳麦蛾飞。",
            "萧条一径无来辙，时见羸牛引犊归。"
        ],
        "title": "东园  其一",
        "id": "c91d1392-f563-4010-81a1-6daa4cfa97f8"
    },
    {
        "author": "释道潜",
        "paragraphs": [
            "曲渚回塘孰与期，杖藜终日自忘归。",
            "隔林彷佛闻机杼，应有人家在翠微。"
        ],
        "title": "东园  其二",
        "id": "e0216429-4343-4d30-85e8-0702b12ccc65"
    },
    {
        "author": "释道潜",
        "paragraphs": [
            "云峰缺处支筇立，溪溜声中弄扇行。",
            "习习南风吹百草，幽香知有蕙兰生。"
        ],
        "title": "东园  其三",
        "id": "adb099ce-3f56-4097-919d-8999dd112e29"
    },
    {
        "author": "释道潜",
        "paragraphs": [
            "芦梢向晓战秋风，浦口寒潮尚未通。",
            "日出岸沙多细穴，白虾青蟹走无穷。"
        ],
        "title": "淮上  其一",
        "id": "720ee096-dcb8-4732-9f1e-e99b0ef1b299"
    },
    {
        "author": "释道潜",
        "paragraphs": [
            "今夜沙头月上迟，小萤零碎傍船飞。",
            "可怜光彩虽无限，何似婵娟一寸辉。"
        ],
        "title": "淮上  其二",
        "id": "2d9af14d-e233-454a-a7e6-4654e35db40b"
    },
    {
        "author": "释道潜",
        "paragraphs": [
            "天阔阴云低抱树，沙寒鸥鹭欲亲人。",
            "小航泊处谁家住，修竹疏花宛似春。"
        ],
        "title": "淮上  其三",
        "id": "417967f6-1573-450b-a086-f917540b8437"
    },
    {
        "author": "释道潜",
        "paragraphs": [
            "去马来车声已阑，雪云低压暮檐寒。",
            "地炉山枿烧初熟，软语聊为世外欢。"
        ],
        "title": "冬夜会孙莘老司谏书斋  其一",
        "id": "104421b1-c0f0-40f2-bea8-7baaf6693511"
    },
    {
        "author": "释道潜",
        "paragraphs": [
            "碧瓦炉焚袅袅香，红柑紫栗更分尝。",
            "从来乐事人间少，不惜归途夜漏长。"
        ],
        "title": "冬夜会孙莘老司谏书斋  其二",
        "id": "40222b9a-1af9-41f8-8e00-5f717f0cc374"
    },
    {
        "author": "释道潜",
        "paragraphs": [
            "多病山人能放旷，忘缘居士解逍遥。",
            "蒲团叠足清相向，谁道云林胜市朝。"
        ],
        "title": "冬夜会孙莘老司谏书斋  其三",
        "id": "1be8297c-50a8-43f3-b983-d8f57090bb74"
    },
    {
        "author": "释道潜",
        "paragraphs": [
            "遶山修竹晓参差，叶叶涂霜坠碧枝。",
            "日脚渐高风乍起，萧萧恰似雨来时。"
        ],
        "title": "晓出土山",
        "id": "f1b80954-119e-4538-9c47-7f942b039d4b"
    },
    {
        "author": "释道潜",
        "paragraphs": [
            "遶舍苍烟晚更凝，隔帘新月未多明。",
            "栖乌着树无余噪，老桧吟风有细声。",
            "客散愈怜真境好，定回犹觉幻身轻。",
            "可堪俗子能知味，此语聊传北郭生。"
        ],
        "title": "寄蔡彦规主簿",
        "id": "24b48197-382d-47dd-8585-e690d690f083"
    },
    {
        "author": "释道潜",
        "paragraphs": [
            "古寺冬萧瑟，天寒色更冥。",
            "卷帏延素月，转盼失流星。",
            "炉底眠枯枿，窗根立冻瓶。",
            "谈余焚栢子，一燧小烟清。"
        ],
        "title": "次韵太虚夜坐",
        "id": "4229bfdf-8aaa-41fc-854e-00e357a8f31c"
    },
    {
        "author": "释道潜",
        "paragraphs": [
            "林梢聒聒鸟声繁，积雪初消涧水浑。",
            "老树卧波寒影动，野烟浮草夕阳昏。",
            "风回笛响山前路，犬吠人行竹外村。",
            "杖屦不知幽兴远，归来新月在柴门。"
        ],
        "title": "广陵城外野步呈莘老",
        "id": "e4cdc5a4-4150-4cfb-b960-849f2d22c8db"
    },
    {
        "author": "释道潜",
        "paragraphs": [
            "雕斲肝脾欲报公，还如献豕过辽东。",
            "珠玑屡获渊云妙，土木曾无粲忍风。",
            "耿耿吟魂嗟异处，迢迢桂魄谩相同。",
            "锦囊应有新诗在，九曲池边多塞鸿。"
        ],
        "title": "次韵王通叟寺丞见寄",
        "id": "3144a1d4-6236-4edb-991c-a65eb56b4676"
    },
    {
        "author": "释道潜",
        "paragraphs": [
            "晓雨霁郛郭，晴云递纷披。",
            "曦和拆万物，初茎弄葳蕤。",
            "儵鱼泳弱藻，漾漾动碧漪。",
            "缅彼空际山，黛影摇参差。",
            "感此芳菲节，美人旷佳期。",
            "音形眇何方，莽莽天一涯。",
            "长河泮春冰，花浪激箭驰。",
            "好凭三尺鲤，寄我相思诗。"
        ],
        "title": "寄仲恭",
        "id": "06f563a6-7f25-4ffc-9f3b-bebc4e2a83e3"
    },
    {
        "author": "释道潜",
        "paragraphs": [
            "白帝初回天地秋，井梧叶老阴尚稠。",
            "森森爽气入屏幔，骨冷魂清无汗流。",
            "觉来览眺觅佳处，挟册独上西南楼。",
            "崇山广泽坐可挹，远水孤村横道周。",
            "上窥青天堕海日，下瞰白鹤盘庭楸。",
            "谁令浓阴起曾嶂，扑扑乱眼如云浮。",
            "埋林涨壑只俄顷，抚袂掩抑将谁俦。",
            "明星皎月邈难见，络纬蟋蟀空啁啾。",
            "安得风生土囊口，万里一扫无停留。",
            "王孙未归空碧草，我思不见徒离忧。"
        ],
        "title": "早秋南楼书事",
        "id": "5034c0b1-bd48-45d3-8aeb-017accbba961"
    },
    {
        "author": "释道潜",
        "paragraphs": [
            "折柳相从地，重来失旧柯。",
            "林光延晚照，岸影动霜波。",
            "碧圃檀栾密，朱檐翡翠过。",
            "主人成异物，搔首奈情何。"
        ],
        "title": "和莘老经六合西门水亭怀裴学士",
        "id": "ccaea32e-2403-45ec-8f8b-5fc16d4fad29"
    },
    {
        "author": "释道潜",
        "paragraphs": [
            "年华行已老，林莽尚葱苍。",
            "地胜连龙窟，泉温注鬼汤。",
            "人风远城市，钟梵近僧坊。",
            "九夏来投锡，栖心应更凉。"
        ],
        "title": "和莘老初至温泉呈庆禅师",
        "id": "5870b0b0-07cc-490b-b355-192463e69852"
    },
    {
        "author": "释道潜",
        "paragraphs": [
            "赭落峰前与世分，溶溶汤井翳深云。",
            "月生滋穴流寒影，风入华清皱碧纹。",
            "暗引石池波宛转，暖蒸苔壁气氤氲。",
            "解衣盘礴南窗下，骨肉都融到日曛。"
        ],
        "title": "再赋温泉",
        "id": "32ee195e-0274-4437-8687-0d827b90b583"
    },
    {
        "author": "释道潜",
        "paragraphs": [
            "曈眬杲日破林垧，杖策相将马暂停。",
            "路与猿猱争险磴，身随鸿鹄入青冥。",
            "巉岩曲穴疑无底，盘屈苍虬信有灵。",
            "能使谢公诗兴动，宛如游刃发新硎。"
        ],
        "title": "次韵莘老游龙洞",
        "id": "06994eec-1dfb-42b9-bac9-d16c0ab42fb5"
    },
    {
        "author": "释道潜",
        "paragraphs": [
            "盘盘秀岭遶曾檐，方丈门开挹翠岚。",
            "风激松梢声间发，月留泉底影相涵。",
            "天机清晓猊台震，险句穷宵虎穴探。",
            "白傅异时修故事，杖藜应许到云庵。"
        ],
        "title": "次韵莘老赠显之",
        "id": "6d614de1-7091-4029-845a-9c19517a6713"
    },
    {
        "author": "释道潜",
        "paragraphs": [
            "谁构新亭近翠微，似教陶令洽天机。",
            "池光引月来檐庑，竹影疏风到客衣。",
            "爱酒有时携玉斝，无弦聊自拂金徽。",
            "人间乐事还能几，肯向良辰与物违。"
        ],
        "title": "虚乐亭",
        "id": "9e93c2c9-6c84-4458-9dcb-67233684049c"
    },
    {
        "author": "释道潜",
        "paragraphs": [
            "朝来密雪蔽天涯，坐目丘园发素华。",
            "初着败梧惊拥肿，久沾庭竹见欹斜。",
            "水精不动垂千筯，云母无声落万家。",
            "安得曾穹返收拾，莫教狼藉浑泥沙。"
        ],
        "title": "次韵朱伯收主簿观雪  其一",
        "id": "2c046ff3-8be2-4b77-afe4-cbe2c385b9bf"
    },
    {
        "author": "释道潜",
        "paragraphs": [
            "阴风何事吼檐牙，夜半窗前变物华。",
            "梦断只疑蟾影在，褰帏俄骇练光斜。",
            "苦侵陋巷凌寒士，强入高楼媚酒家。",
            "霁後请看庭下草，蕙兰含绿出晴沙。"
        ],
        "title": "次韵朱伯收主簿观雪  其二",
        "id": "2975e9ae-3de7-4fc6-9db9-9070cbcb6504"
    },
    {
        "author": "释道潜",
        "paragraphs": [
            "当时楼阙已桑麻，陈迹何须置齿牙。",
            "宛转颓城围绿野，嵚崟孤塔背明霞。",
            "山云度晚飞琼叶，海月生秋堕桂花。",
            "圆峤方壶同笑语，终宵疑在水仙家。"
        ],
        "title": "次韵姜伯辉朝奉宿九曲池",
        "id": "163dd1cd-f666-4a14-b7e3-b194089568b7"
    },
    {
        "author": "释道潜",
        "paragraphs": [
            "隔屋萧萧风度竹，当空粲粲斗翻芒。",
            "峥嵘岁月人间暮，目断云山归兴长。"
        ],
        "title": "邗沟绝句",
        "id": "dd5d0ea7-4fc9-48bf-90ba-32bb947321c5"
    },
    {
        "author": "释道潜",
        "paragraphs": [
            "新开湖边秋梦晓，鸡犬无声人悄悄。",
            "试揭疏篷觇日华，水面残星犹缭绕。",
            "尝闻明珠藏巨浸，光焰一出辉群草。",
            "篙师为我暂停橹，罔象终期入幽讨。",
            "波间宛转兴方豪，依然别恨生怀抱。",
            "故人离群东海头，徇禄摧眉事枯槁。",
            "菰梢苹末翠犹在，蕙兰憔悴青枫老。",
            "浪游不知岁月徙，旧约无端失天杪。",
            "目羡南鸿两两飞，安得身同羽翰小。",
            "游胥堂在吾必行，一榻数椽应预扫。"
        ],
        "title": "过新开湖寄李端叔大夫",
        "id": "fba5c039-9f5b-4237-b0c9-128415182a73"
    },
    {
        "author": "释道潜",
        "paragraphs": [
            "千门昨夜雨，万木晓生光。",
            "御水浮红蕊，宫云丽粉墙。",
            "转楼迟日静，萦草乱丝长。",
            "想像西池路，浓阴覆绿杨。"
        ],
        "title": "都下晓霁",
        "id": "9a721c40-c995-4621-b02b-2e4b77ef1a11"
    },
    {
        "author": "释道潜",
        "paragraphs": [
            "杨州从事多文华，新诗组织如朝霞。",
            "高怀忽念朔方客，秋风一纸来天涯。",
            "都城冠盖属休沐，邂逅过我森如麻。",
            "开缄传读不知厌，愕立圜视相惊夸。",
            "上言音形阔川路，下言杖屦埋风沙。",
            "蹲鸱正熟邀我返，城南古寺无諠哗。",
            "我今翩然已东下，轻舟早晚从公家。",
            "平山堂西百尺井，请公为汲烹露芽。"
        ],
        "title": "酬邵彦瞻朝奉见寄",
        "id": "6b0f78a0-c533-43f3-82df-a90e02dd0adc"
    },
    {
        "author": "释道潜",
        "paragraphs": [
            "眉山鬰茀眉水清，清淑之气钟群形。",
            "精璆美璞不能擅，散发宇内为豪英。",
            "煌煌苏氏挺三秀，豫章杞梓参青冥。",
            "少年着书即稽古，经纬八极何峥嵘。",
            "未央宫中初射策，落笔游刃挥新硎。",
            "翰林醉翁发奇叹，台阁四座争相惊。",
            "逡巡传玩腾众手，一日纸价增都城。",
            "同时父子擅芳誉，芝兰玉树罗中庭。",
            "风流浩荡播江海，粲若高汉悬明星。",
            "前年闻公适吴会，壶浆跪道人争迎。",
            "浮云流水付幽讨，下视世网鸿毛轻。",
            "野人弱龄不事事，白首丘壑甘忘情。",
            "神仙高标独未识，暂弃萝月人间行。",
            "朝吴暮楚失邂逅，惝怳夜梦还惸惸。",
            "迩来旅食寄梁苑，坐叹白日徒虚盈。",
            "彭门千里不惮远，秋风匹马吾能征。",
            "铃斋吏退属幽款，一看挥尘银河倾。"
        ],
        "title": "访彭门太守苏子瞻学士",
        "id": "8ed7e9c5-7483-4393-9888-9368f20271f7"
    },
    {
        "author": "释道潜",
        "paragraphs": [
            "我思君处君思我，此语由来自谪仙。",
            "欲借野人传纸尾，待凭新雁寄辽天。"
        ],
        "title": "彭门书事寄少游  其一",
        "id": "da95dfbf-56a2-460e-9db9-0a6cc6dfc2e7"
    },
    {
        "author": "释道潜",
        "paragraphs": [
            "戏马台边驻马蹄，回廊曲院总攀跻。",
            "秦郎前日曾来否，试拂凝尘觅旧题。"
        ],
        "title": "彭门书事寄少游  其二",
        "id": "3e150eb2-08af-4669-9906-3464979e80a6"
    },
    {
        "author": "释道潜",
        "paragraphs": [
            "百尺黄楼拂杳冥，楼前风物极峥嵘。",
            "东州词客浑争咏，独怪相如赋未成。"
        ],
        "title": "彭门书事寄少游  其三",
        "id": "2d6d752e-ae27-4c21-b48e-b7aa3eb56ea5"
    },
    {
        "author": "释道潜",
        "paragraphs": [
            "嘉鱼满盘初出水，尚有青萍点红尾。",
            "银腮戢戢畏烹煎，掘强有时俄自起。",
            "彼客殷勤赠使君，愿向中厨荐醪醴。",
            "使君事道不事腹，杞菊终年食甘美。",
            "传呼慎勿付庖人，百步洪边放清泚。",
            "回首无欺子产淳，谩道悠然泳波底。"
        ],
        "title": "虚白斋",
        "id": "600c92cb-2712-4365-bf37-28a94041f966"
    },
    {
        "author": "释道潜",
        "paragraphs": [
            "底事东山窈窕娘，不将幽梦嘱襄王。",
            "禅心已作沾泥絮，肯逐春风上下狂。"
        ],
        "title": "子瞻席上令歌舞者求诗戏以此赠",
        "id": "fb386499-80da-47b0-861a-22066312ed8a"
    },
    {
        "author": "释道潜",
        "paragraphs": [
            "黄花离披秋日短，使君无事邀僧饭。",
            "饭余软语爇香幽，共坐圆庵不知晚。",
            "烛笼持火报黄昏，使君爱客还留连。",
            "前登修径步超逸，後却从御来联翩。",
            "城头阴阴未上月，城下激激鸣潺湲。",
            "渔灯照船沙岸近，贾客夜唱声清圆。",
            "徘徊始转黄楼侧，银箭铜壶知几刻。",
            "栏干倚遍惜分携，泣泣芙蓉珠露滴。"
        ],
        "title": "陪子瞻登徐州黄楼",
        "id": "2f136214-c6ba-4923-ba35-d5c099e6491a"
    },
    {
        "author": "释道潜",
        "paragraphs": [
            "寻常卧云林，往往厌阛阓。",
            "今朝郡斋里，岑寂返可爱。",
            "曦和破帘栊，幽鸟语庭际。",
            "开门面修圃，珍木罗翠盖。",
            "萧疏旧菊丛，裛露有余态。",
            "主人事天和，万虑屏身外。",
            "劳生一断梗，何处考根柢。",
            "安能从物役，扰扰空卒岁。",
            "脱巾每相从，颇得资傲睨。"
        ],
        "title": "逍遥堂书事呈子瞻",
        "id": "98c701e2-0878-4ba3-9ec7-aea7e7297c27"
    },
    {
        "author": "释道潜",
        "paragraphs": [
            "铃合追随半月强，葵心菊脑厌甘凉。",
            "身行异土老多病，路忆故山秋易荒。",
            "西去想难陪蜀芋，南来应得共吴姜。",
            "白云出处元无定，只恐从风入帝乡。"
        ],
        "title": "次韵子瞻饭别",
        "id": "e5f3b849-55c1-4241-91cf-140301087d61"
    },
    {
        "author": "释道潜",
        "paragraphs": [
            "画船京口见停桡，萧洒浑疑谢与陶。",
            "但把好山供胜践，不将余论挂尘劳。",
            "谏垣天上经焚草，藩国年来屡梦刀。",
            "北客近传新政美，未尝因物强吹毛。"
        ],
        "title": "次韵少游寄李齐州",
        "id": "5d334710-e544-4e5d-bb69-63a64df9c103"
    },
    {
        "author": "释道潜",
        "paragraphs": [
            "朔风萧萧方振槁，雪压茅斋欲欹倒。",
            "门前谁送一枝梅，问讯山僧少病恼。",
            "强将笔力为摹写，丽句已输何逊早。",
            "碧桃丹杏空自妍，嚼蕊嗅香无此好。",
            "先生携酒傍玉丛，醉里雄辞惊电扫。",
            "东溪不见谪仙人，江路还逢少陵老。",
            "我虽不饮为诗牵，不惜山衣同藉草。",
            "要看陶令插花归，醉卧清风轶轩昊。"
        ],
        "title": "次韵少游和子理梅花",
        "id": "3ced7ba1-cd1e-4b9d-b168-05a6394cacc2"
    },
    {
        "author": "释道潜",
        "paragraphs": [
            "朅来淮上卧萧宫，回首人间万事空。",
            "院静水沈销薄幔，睡余寒日耿修桐。",
            "南山访古思杯渡，北海谈经忆孔融。",
            "寂寞兼葭霜雪後，何时重倚玉青葱。"
        ],
        "title": "自彭门回止淮上因寄子瞻",
        "id": "e4404ba0-3a27-47f0-8957-b86f04ba194a"
    },
    {
        "author": "释道潜",
        "paragraphs": [
            "落叶追奔卷地飞，淮流转处楚山稀。",
            "君骑黄鹄朝天去，我忆青松旧壑归。",
            "道在不须惊契阔，情亲聊用惜分违。",
            "岩居禄隠都如梦，莫向秋风叹式微。"
        ],
        "title": "与曾逢原寺丞相别",
        "id": "2a6380f2-1452-43df-92d3-fe04ebdf36f7"
    },
    {
        "author": "释道潜",
        "paragraphs": [
            "黄沙白草满淮垠，逆旅萧条思不禁。",
            "风约乱云归陇首，角催明月出波心。",
            "槎头涌处潮初上，斗柄移时梦未沈。",
            "遥想故人投宿地，画船应在碧榆林。"
        ],
        "title": "夜泊淮上复寄逢原",
        "id": "8851fd76-cba6-49e3-9ccb-4849dd86436c"
    },
    {
        "author": "释道潜",
        "paragraphs": [
            "桃源渡头鸡一鸣，舟子夜起趋南行。",
            "泯泯河流浮落月，萧萧岸木警秋声。",
            "依人翡翠霜翎重，拂棹芙蓉露蕊轻。",
            "为报旧游朝士说，天街何似此中清。"
        ],
        "title": "晓发桃源渡寄端叔",
        "id": "99b17786-a623-4c48-82e0-f6cb31a59cd3"
    },
    {
        "author": "释道潜",
        "paragraphs": [
            "君不见宋清市药长安西，众工就取资刀圭。",
            "疮疡疾病一皆往，所应不必黄金赍。",
            "度未能酬辄焚券，耻学庸生忧噬脐。",
            "人人德清莫肯负，日获远利丰子妻。",
            "公侯馈遗日相属，蚁食华衣乘駃騠。",
            "罗池神人为作传，至今名誉横云霓。",
            "邹君业医世淮海，泻盛补衰知径蹊。",
            "玉函金匮恣探讨，拏以自副能不迷。",
            "顷年西游抵京室，达官贵吏争品题。",
            "归来乡县颇萧瑟，湖水粘云芳草萋。",
            "怜余寝瘵古佛剎，每辱珍剂相扶携。",
            "倾囊倒橐愿为赠，唯有圆蒲并杖藜。",
            "君闻掉头不我顾，止索诗句光衡圭。",
            "夜披陈编见清事，重嗟此道今如泥。",
            "君诚有意嗣前躅，箧笥不忧无锦绨。"
        ],
        "title": "赠邹医",
        "id": "375d34b9-8cac-42d5-9c9f-868d09b72cf4"
    },
    {
        "author": "释道潜",
        "paragraphs": [
            "先生道德若为容，曾向南都幕下逢。",
            "拔俗高标惊万丈，凌云逸气蔼千重。",
            "低梧暂宿张家凤，浊水难藏许氏龙。",
            "岁晚雪霜虽更苦，未应憔悴碧岩松。"
        ],
        "title": "寄苏子由着作",
        "id": "454c0f70-379d-4013-8660-d27f27077fbe"
    },
    {
        "author": "释道潜",
        "paragraphs": [
            "文章炜烨动当时，隽乂虽多不并驰。",
            "解激颓波旋往古，独怜夫子抱青规。",
            "山川淑气真能感，宇宙雄名岂浪垂。",
            "未信长途老天马，行看蹴踏上瑶池。"
        ],
        "title": "赠子固舍人  其一",
        "id": "2866f269-389a-472d-b89d-ea2cc6a40f8c"
    },
    {
        "author": "释道潜",
        "paragraphs": [
            "吏部遗编久寂寥，颍滨居士亦蓬蒿。",
            "支流尽屈江湖阔，众阜争隆泰华高。",
            "落落千章挥琬琰，汤汤万顷起波涛。",
            "玉堂鹓鹭迟公久，何事崎岖尚梦刀。"
        ],
        "title": "赠子固舍人  其二",
        "id": "b2c30929-b486-4264-b985-39f59b4baaf9"
    },
    {
        "author": "释道潜",
        "paragraphs": [
            "五更风雨闹秋堂，梦断篝灯尚有光。",
            "明日又为湖上客，船头云水正茫茫。"
        ],
        "title": "宿干明",
        "id": "a4461f79-2add-4329-a593-054c297502e0"
    },
    {
        "author": "释道潜",
        "paragraphs": [
            "十年手把使君麾，一日归来践赤墀。",
            "偶尔梦中成故事，凛然霜後见奇姿。",
            "枯荄在昔尝叨荫，微蚋于今頼附驰。",
            "况有云庵閟深谷，他时香火与君期。"
        ],
        "title": "寄莘老",
        "id": "62912d7c-ee64-4317-9c70-4d0dbcc6ffdb"
    },
    {
        "author": "释道潜",
        "paragraphs": [
            "高城夜寂起清风，月下清霜堕晓空。",
            "泽国已惊黄橘柚，省垣应对老梧桐。",
            "青钱旧数文才妙，碧落新游问望隆。",
            "四海倚公调鼎鼐，伫瞻和气洽冲融。"
        ],
        "title": "寄李公择侍郎",
        "id": "8ae6ef55-ce9e-4521-acf2-7ac399416e2c"
    },
    {
        "author": "释道潜",
        "paragraphs": [
            "金铎哀传静列营，将星飞坠汉蕃惊。",
            "森森气与秦山在，奄奄魂随陇水倾。",
            "塞路箫笳悲部曲，海天风雨湿铭旌。",
            "堪嗟未勒燕然石，遽失连云万里城。"
        ],
        "title": "俞公达待制挽辞  其一",
        "id": "9deb72b1-fa76-4abf-8ff3-12edc608b104"
    },
    {
        "author": "释道潜",
        "paragraphs": [
            "东吴佳气久氤氲，果见雄才出海滨。",
            "屡试干将羌破胆，忽摧梁木士沾巾。",
            "人间梦断黄粱熟，天上楼成白玉新。",
            "零落山丘今古事，情钟我辈谩伤神。"
        ],
        "title": "俞公达待制挽辞  其二",
        "id": "2ab3f5e4-d6da-447c-bf16-1ea0f669b426"
    },
    {
        "author": "释道潜",
        "paragraphs": [
            "朝入春山千万重，暮归溪上漫匆匆。",
            "白沙岸口长回首，无数渔灯翠霭中。"
        ],
        "title": "春行",
        "id": "92f6c732-0ebd-4c44-8621-c1d85ced53ad"
    },
    {
        "author": "释道潜",
        "paragraphs": [
            "孙郎萧洒逼人衣，咫尺尘埃隔蕙帷。",
            "陋巷有时过佛剎，谈经还共惜秋晖。",
            "百年空果冥中谢，一寸灵珠象外归。",
            "久矣此情人不谕，援毫聊复为君挥。"
        ],
        "title": "次韵传师见过",
        "id": "4d375b13-58f3-4c50-80d0-7139792b66f6"
    },
    {
        "author": "释道潜",
        "paragraphs": [
            "欹枕船舷夜橹停，数行南去雁如绳。",
            "起来欲寄相思字，高拂银河唤不应。"
        ],
        "title": "淮上闻雁寄仲恭",
        "id": "c1d89cee-5ade-406c-8a74-aa83d294dafb"
    },
    {
        "author": "释道潜",
        "paragraphs": [
            "云埋碧瓦寒侵户，榻照青灯夜色空。",
            "故国十年无限事，笑谈如在梦魂中。"
        ],
        "title": "与怡然夜话",
        "id": "f1c5ac52-e1b6-49a3-8f6a-5ad5ba654b9b"
    },
    {
        "author": "释道潜",
        "paragraphs": [
            "宛转回廊漫布金，萧条寒日堕墙阴。",
            "门前合抱松千尺，黄鹤不来年已深。"
        ],
        "title": "鹤林寺",
        "id": "d98c99ae-0390-49e1-b66f-b3cacf51d91c"
    },
    {
        "author": "释道潜",
        "paragraphs": [
            "经纶满腹贮云霓，卓荦丘门道可跻。",
            "绛帐开时霞影乱，青衿立处雁行齐。",
            "忆亲麈尾焚香夜，共惜筠梢落月低。",
            "别後凤毛知更长，五车应已识诠题。"
        ],
        "title": "寄舒尧文教授",
        "id": "e186ebad-b83b-4cea-94dc-ef8bc2552eba"
    },
    {
        "author": "释道潜",
        "paragraphs": [
            "少年好诗书，龌龊空闭户。",
            "有若丹青徒，秉笔学画虎。",
            "法师当是时，声价久已负。",
            "籍籍东州人，高谈慕支许。",
            "余时迹四方，浪涉川陆苦。",
            "昨夜北山翁，挑灯同软语。",
            "因论乡里贤，怅师成独阻。",
            "南徐号名都，兴发历汉楚。",
            "峥嵘江上山，王气埋千古。",
            "至今风前笛，夜夜怨江浦。",
            "感慨易成吟，安得君来伍。"
        ],
        "title": "次韵顺上人寄叔康讲师",
        "id": "fedbca5d-5370-43a9-b22c-ec50a6cf8d1c"
    },
    {
        "author": "释道潜",
        "paragraphs": [
            "昔过广陵日，兹楼亦盘桓。",
            "飞甍切星斗，鸿鹄争危栏。",
            "怳若随扶摇，九万直上抟。",
            "下视古帝基，萧条空湠漫。",
            "当时竞豪华，人物镂绮纨。",
            "孰谓千载後，故宫半耕残。",
            "城西旧辇道，缭绕犹屈盘。",
            "咫尺见萤苑，枯桑生昼寒。",
            "阎闾岂复隘，狐兔穴已宽。",
            "楚楚但乔木，萋萋无寸山。",
            "苟非壮士怀，往往不忍看。",
            "青旗催画角，回首送飞翰。"
        ],
        "title": "次韵顺上人登寿宁阁",
        "id": "d71d5284-ba14-4107-9806-362a6aaacc58"
    },
    {
        "author": "释道潜",
        "paragraphs": [
            "飞鸿从西来，有客遗我书。",
            "开缄识远意，字字情有余。",
            "报言历长淮，泛泛乘舳舻。",
            "天开灭远雾，水碧涵空虚。",
            "超然忘端倪，身世疑有无。",
            "徜徉极幽致，恨我失之俱。",
            "我昔与曾子，兹游颇踌蹰。",
            "风高当白帝，露冷凋红蕖。",
            "扁舟仅半月，历览穷朝晡。",
            "伊人亦才华，俊逸千里驹。",
            "结交慕豪彦，倜傥非迂儒。",
            "当时欲相从，恨子隔海隅。",
            "今朝子独往，我辈还星疏。",
            "邂逅亦有分，夤缘非强图。",
            "茫然临西风，俛首良自吁。",
            "庶几有至理，去彼形迹拘。",
            "相望云汉间，皎洁同蟾蜍。"
        ],
        "title": "得端叔淮上书",
        "id": "4715e935-0d5d-4de2-a4c0-9faccc513153"
    },
    {
        "author": "释道潜",
        "paragraphs": [
            "道人本丘壑，浪为京华居。",
            "一往二十年，岁月惊须臾。",
            "禅余挟妙术，出入卿大夫。",
            "飞扬动天子，声问倾九衢。",
            "纷彼户外屦，泛如水中鳬。",
            "高怀倦酬应，逸赏思江湖。",
            "春风卷衣祴，千里随舳舻。",
            "中泠涌楼观，圆峤连方壶。",
            "杖策步鳌头，直上穷崎岖。",
            "超然万象外，所得良有余。",
            "兴尽乘白云，飘飘还帝都。"
        ],
        "title": "送慧悟大师还阙下",
        "id": "def87f50-be00-4bdf-8160-02db9004d5e7"
    },
    {
        "author": "释道潜",
        "paragraphs": [
            "黄昏落帆牛渚矶，苍石岸黑行人稀。",
            "渔灯夜深远近没，水鸟月明来去飞。",
            "瓶盂渐与南斗阔，身世东去将焉为。",
            "钟山咫尺行可及，会当与子同遨嬉。"
        ],
        "title": "将之金陵寄侍琪服之秀才",
        "id": "23f11b5a-ab0e-4f8c-a39a-0e8d460a80a7"
    },
    {
        "author": "释道潜",
        "paragraphs": [
            "万壑千岩夜未央，月华松色共苍苍。",
            "上方已觉无人语，金殿谁焚栢子香。"
        ],
        "title": "钟山夜月",
        "id": "fadec8a2-f6b9-449c-945d-f3d95fdede7e"
    },
    {
        "author": "释道潜",
        "paragraphs": [
            "红芳落尽踏青青，哑咤黄鹂隔树鸣。",
            "午睡觉来听不足，杖藜重过竹阴行。"
        ],
        "title": "睡起",
        "id": "e8184ae8-1338-49d3-8969-cbff35757af4"
    },
    {
        "author": "释道潜",
        "paragraphs": [
            "命世高标见实难，狂澜既倒頼公还。",
            "学穷游夏渊源际，文列班杨伯仲间。",
            "落落声尘随逝水，滔滔论着在名山。",
            "凄凉四海门人泪，想对秋风为一潸。"
        ],
        "title": "曾子固舍人挽辞  其一",
        "id": "efdc5e0e-a7d7-47a5-8061-8cf9a544d4c8"
    },
    {
        "author": "释道潜",
        "paragraphs": [
            "雄词大册破幽昏，返覆难窥斧凿痕。",
            "投老雍容归法从，衔哀仓卒去都门。",
            "云泉已负高秋约，江渚空悲静夜魂。",
            "谁与朝廷终太史，君王应待鹡鸰原。"
        ],
        "title": "曾子固舍人挽辞  其二",
        "id": "54af9f6f-fa70-4b38-a0a1-50f2ec3c96c6"
    },
    {
        "author": "释道潜",
        "paragraphs": [
            "山烟弄灭没，山木含葱苍。",
            "刺舟傍遥岸，理策升虚堂。",
            "周遭瞩曾巘，矫矫如翱翔。",
            "下瞰平田流，澹然浮日光。",
            "青{炏/劳}解初箨，洗雨闻清香。",
            "虽云迫前途，真赏岂易忘。"
        ],
        "title": "子瞻赴守湖州  其一",
        "id": "242d9963-58c0-46c8-bbfc-5de466888222"
    },
    {
        "author": "释道潜",
        "paragraphs": [
            "松门暗朝雨，寂历无行人。",
            "隆曦忽穿漏，卉木蔚以新。",
            "阶泉漱石齿，照眼光磷磷。",
            "史君美无度，卓荦遗嚣尘。",
            "风标傲竹栢，谈笑凌穹旻。",
            "何愧沈冥子，卧霞吞结邻。"
        ],
        "title": "子瞻赴守湖州  其二",
        "id": "f515266d-7a04-4d86-8f31-d3d493fa73a6"
    },
    {
        "author": "释道潜",
        "paragraphs": [
            "扬帆渡江来，洗眼惊翠樾。",
            "云姿既容裔，鸟咔更清绝。",
            "凌梯访前踪，琬琰亦未灭。",
            "嗟我鱼目光，畴能缀明月。",
            "狂墨扫琅玕，风烟坐中发。",
            "殊胜区中人，茫茫走飞辙。"
        ],
        "title": "子瞻赴守湖州  其三",
        "id": "0b81e0bd-a38d-4cea-bf21-b2cbee449b1e"
    },
    {
        "author": "释道潜",
        "paragraphs": [
            "蜿蜒夸长虹，吴会称杰观。",
            "沦涟几万顷，放目失垠岸。",
            "倒影射遥山，青螺点空半。",
            "从来夸震泽，胜事无昏旦。",
            "破浪涌长鬐，排空度飞翰。",
            "肺肝入清境，划若春冰泮。",
            "安得凌九垓，从公游汗漫。"
        ],
        "title": "吴江垂虹亭同赋得岸字",
        "id": "f9754777-3854-4973-9061-0378eb863f71"
    },
    {
        "author": "释道潜",
        "paragraphs": [
            "枇杷弄实梅欲黄，海气冥冥错昏昼。",
            "僧坊亭午隘可鄙，画舸从君逐溪溜。",
            "斗欣纷翳眼前失，但觉波光翻縠绉。",
            "苹花洗雨白雪香，荷柄吹风青玉瘦。",
            "回看行人走南北，蠢蠢岸傍如蚁斗。",
            "一竿落日丽樵明，绕郭云山相倚构。",
            "崭崭青壁映彤霞，转盼忽惊开锦绣。",
            "好将杰句为余写，天乞君才多颖茂。",
            "锦囊玉刻厌传玩，燕尾蚕头吾未究。",
            "轻桡欲动蹇淹留，城上哀笳凄已奏。"
        ],
        "title": "同吴兴尉钱济明南溪泛舟",
        "id": "97d846a0-adaf-4404-a590-34ea82acf971"
    },
    {
        "author": "释道潜",
        "paragraphs": [
            "弱性嗜幽散，出门随所便。",
            "莲房纷可袭，林幄正高褰。",
            "群木含晨景，孤撑破宿烟。",
            "逶迤屯秀崿，宛转滀清涟。",
            "岸匝藤花暗，崖垂桂影圆。",
            "引鶵鸣鴶鵴，解箨露婵娟。",
            "怳若经愚谷，浑疑渡辋川。",
            "葑田青泛泛，石葛蔓绵绵。",
            "缅想醉山简，相从狂谪仙。",
            "援毫更妙韵，愧乏碧云妍。"
        ],
        "title": "吴兴道中寄子瞻",
        "id": "39d4366d-6226-484e-90c9-88747d253cda"
    },
    {
        "author": "释道潜",
        "paragraphs": [
            "原隰春风暖，池塘雁北翔。",
            "晓耕云坞润，午饭野芹香。",
            "燕子依茅栋，花枝过土墙。",
            "东阡与南陌，生事日皇皇。"
        ],
        "title": "田居四时  其一",
        "id": "33298756-4d1f-4dd8-a9d5-d3eb28d30685"
    },
    {
        "author": "释道潜",
        "paragraphs": [
            "五月梅争熟，村村桑柘稀。",
            "茜裙蚕妇瘦，粉翅乳鹅肥。",
            "菱蔓滋溪雨，藤花锁钓矶。",
            "呼儿行采去，亭午候荆扉。"
        ],
        "title": "田居四时  其二",
        "id": "231c0d41-5591-4fc8-8f5f-acb8a2252f32"
    },
    {
        "author": "释道潜",
        "paragraphs": [
            "刈获终吾事，田园日向闲。",
            "晚香增橘柚，潦水耗汀湾。",
            "聚噪栖鸦定，孤吹牧竖还。",
            "儿童惊野烧，一片起前山。"
        ],
        "title": "田居四时  其三",
        "id": "da698d15-a56e-45d6-9c36-5af2f35e2a68"
    },
    {
        "author": "释道潜",
        "paragraphs": [
            "汩汩防农雾，穷冬亦谩劳。",
            "茅檐催日午，篱落听鸡号。",
            "腊近还移竹，宵闲更索绹。",
            "春风归早晚，行见事东皋。"
        ],
        "title": "田居四时  其四",
        "id": "fac789d4-8a62-46c3-9bf7-af40ead2f8fb"
    },
    {
        "author": "释道潜",
        "paragraphs": [
            "翠枥高萝结昼阴，骄阳无地迫吾身。",
            "石崖细听红泉落，林果初尝碧奈新。",
            "挥麈已欣从惠远，谈经终恨少遗民。",
            "何时暂着登山屐，来岸乌纱漉酒巾。"
        ],
        "title": "夏日龙井书事  其一",
        "id": "47c55c24-8b5c-493a-a646-1f33554aa57a"
    },
    {
        "author": "释道潜",
        "paragraphs": [
            "雨过千岩爽气新，孤怀入夜与谁邻。",
            "风蝉故故频移树，山月时时自近人。",
            "礼乐汝其攻我短，形骸吾已付天真。",
            "露华渐冷飞蚊息，窗里吟灯亦可亲。"
        ],
        "title": "夏日龙井书事  其二",
        "id": "d462e850-ad2c-45ab-aa7a-4f169d81985a"
    },
    {
        "author": "释道潜",
        "paragraphs": [
            "自怜多病畏炎曦，长夏投踪此最宜。",
            "青石白沙含浅濑，碧梧苍竹聒凉飔。",
            "云中鸡犬听难辨，谷口渔樵问不知。",
            "斑杖芒鞋随步远，归来幽火认茅茨。"
        ],
        "title": "夏日龙井书事  其三",
        "id": "890eee02-49e4-4baa-86fe-4aaca7d00acc"
    },
    {
        "author": "释道潜",
        "paragraphs": [
            "朅来人外慰栖迟，谷远山长万事遗。",
            "好鸟未尝吟俗韵，白云还解弄奇姿。",
            "藤花冉冉青当户，竹色娟娟碧过篱。",
            "不羡故人探禹穴，短桡孤榜逐涟漪。"
        ],
        "title": "夏日龙井书事  其四",
        "id": "93465374-9475-4d26-9ac1-f39f0e40856e"
    },
    {
        "author": "释道潜",
        "paragraphs": [
            "谢家兰玉竞芬芳，千里南来未易忘。",
            "犹忆娑罗双树院，月明相对坐胡床。"
        ],
        "title": "寄俞伯谟宣义昆仲  其一",
        "id": "82112d58-50e3-4ecb-abeb-f484e8a08f20"
    },
    {
        "author": "释道潜",
        "paragraphs": [
            "多病侵寻鬓已霜，昔年交友半殊方。",
            "吴台松栢今何似，想见龙蛇数尺长。"
        ],
        "title": "寄俞伯谟宣义昆仲  其二",
        "id": "ae02b931-d273-4dad-ab5d-01f38d0912bd"
    },
    {
        "author": "释道潜",
        "paragraphs": [
            "斗帐昏昏夜气蒸，移床趁月卧中庭。",
            "紫薇花露沾衣冷，翻觉华胥梦易醒。"
        ],
        "title": "夏夜",
        "id": "2270abd9-bd40-4dfa-a4e2-76d490b04e2d"
    },
    {
        "author": "释道潜",
        "paragraphs": [
            "吾乡少年多龌龊，投老家山犹恋着。",
            "何异酰鸡舞瓮天，肯信十方无壁落。",
            "羡君壮怀慕远举，万里云山行荦确。",
            "荆江洞庭虚浩渺，敛裓浮杯心自若。",
            "去年腊月过湓城，聆我幽修卧云壑。",
            "朅来相从慰契阔，笑语逸发惊猿鹤。",
            "春风又复卷征衣，问子东去将何为。",
            "广陵城西古佛剎，中有老禅吾所师。",
            "当年与君共伏役，妙道彷佛窥藩篱。",
            "别来星霜叹已久，夜梦往往神魂驰。",
            "真金虽已出顽矿，锻炼岂厌增钳锤。",
            "纵横法缚断除尽，了了方为狮子儿。"
        ],
        "tags": [
            "洞庭湖"
        ],
        "title": "送楚上人还广陵庆禅师法席",
        "id": "7391379f-60b3-4e10-b315-c5cecf758fd1"
    },
    {
        "author": "释道潜",
        "paragraphs": [
            "墙角风欺竹影斜，数声啼尽欲栖鸦。",
            "重门已闭断还往，独卷疏帘进月华。"
        ],
        "title": "晚兴",
        "id": "74135b69-b8f5-42fa-ab1b-2168870d1395"
    },
    {
        "author": "释道潜",
        "paragraphs": [
            "屈曲莎堤引兴长，肯辞芒屦踏秋霜。",
            "归来已奏孤城角，撩乱梅花落女墙。"
        ],
        "title": "下湖晚归",
        "id": "18b9d049-9954-4c34-a8a4-d606ce020836"
    },
    {
        "author": "释道潜",
        "paragraphs": [
            "两山斜抱翠逶迤，一水中间似渼陂。",
            "孤榜独来还独往，鸬鹚鸂鶒莫相疑。"
        ],
        "tags": [
            "西湖"
        ],
        "title": "秋日西湖  其一",
        "id": "d297c7a5-8c39-4cf8-b8da-938034484d70"
    },
    {
        "author": "释道潜",
        "paragraphs": [
            "琤然一叶堕空庭，似唤幽人梦欲醒。",
            "斜倚素屏褰翠幔，沈香烟吐博山青。"
        ],
        "tags": [
            "西湖"
        ],
        "title": "秋日西湖  其二",
        "id": "ba3f07d6-858b-4a80-9863-e8e8f90110fd"
    },
    {
        "author": "释道潜",
        "paragraphs": [
            "南山爽气对朝扉，竹露吹风更湿衣。",
            "可是吟魂怯清景，何妨着屐步苔矶。"
        ],
        "tags": [
            "西湖"
        ],
        "title": "秋日西湖  其三",
        "id": "e39ed84a-6f81-4e51-9871-b173c3da032a"
    },
    {
        "author": "释道潜",
        "paragraphs": [
            "飞来双鹭落寒汀，秋水无痕玉镜清。",
            "疏蓼黄芦宜掩映，沙边危立太分明。"
        ],
        "tags": [
            "西湖"
        ],
        "title": "秋日西湖  其四",
        "id": "22c723b7-eba7-4026-81ef-d92ce457d85d"
    },
    {
        "author": "释道潜",
        "paragraphs": [
            "欲跨高楼旷远情，无端秋雨苦冥冥。",
            "峥嵘日脚漏云处，瞥见遥山一抹青。"
        ],
        "tags": [
            "西湖"
        ],
        "title": "秋日西湖  其五",
        "id": "f07c593b-cab1-4234-a7da-04d3b07ae3c5"
    },
    {
        "author": "释道潜",
        "paragraphs": [
            "西风夜半卷庭槐，卧听邻翁晓圃开。",
            "稚子相呼入林去，应知病果落莓苔。"
        ],
        "tags": [
            "西湖"
        ],
        "title": "秋日西湖  其六",
        "id": "2f0964f4-cc5d-47f3-bd38-3e81a113587f"
    },
    {
        "author": "释道潜",
        "paragraphs": [
            "窗扉晓辟对平湖，爽气侵寻冷入肤。",
            "林迥霜黄垂橘柚，渚清沙碧老菰蒲。",
            "忘机鸥鹭元相狎，得食猿猱不用呼。",
            "游目骋怀心正逸，更凭高处立须臾。"
        ],
        "title": "晨起",
        "id": "2713bdd1-8151-43ae-a983-4b55c37cafde"
    },
    {
        "author": "释道潜",
        "paragraphs": [
            "淋漓一雨过秋山，洗出西湖小霁天。",
            "烱烱鱼鳞含倒景，飘飘羊角卷荒阡。",
            "野塘白芡珠盈斗，幽浦红蕖锦绕船。",
            "冷炙残杯当已厌，好来波际弄婵婵。"
        ],
        "tags": [
            "西湖"
        ],
        "title": "戏招李无悔秀才",
        "id": "76fe8685-c5bf-40a7-a35b-8d75aee1b771"
    },
    {
        "author": "释道潜",
        "paragraphs": [
            "西湖漫天三日雪，上下一色迷空虚。",
            "曾峦沓嶂杳难辨，彷佛楼观疑有无。",
            "饥雏乳兽失所食，飞走阡陌空号呼。",
            "中园却羡啄木鸟，利觜自解谋朝晡。",
            "晓来钟鼓报新霁，天半稍稍分浮图。",
            "试凭高楼肆远目，千里颠倒罗琼琚。",
            "逡巡夜月出海角，光彩猛射来城隅。",
            "方壶圆峤只在眼，绰约怳晤神仙居。",
            "咄哉浩景似欺压，谓我不足为传模。",
            "风流江左杜从事，气格豪赡凌相如。",
            "安得飘飖跨鸾鹄，手持栗尾来为书。"
        ],
        "tags": [
            "西湖"
        ],
        "title": "西湖雪霁寄彦瞻",
        "id": "a64f5ba0-89eb-4255-9461-dc1dc275c616"
    },
    {
        "author": "释道潜",
        "paragraphs": [
            "雪消幽港涨漪涟，草际晴丝罥细烟。",
            "避桨轻鸥翻点点，亚墙修竹静娟娟。",
            "风流远继东山後，诗句高凌北斗边。",
            "何日去寻阳羡路，相携青嶂弄云泉。"
        ],
        "title": "次韵彦瞻舟次三墩见寄",
        "id": "6ef490c0-5971-4a3c-becc-abd7fa062206"
    },
    {
        "author": "释道潜",
        "paragraphs": [
            "几日官河冻不流，朝来微暖始通舟。",
            "江梅破蕊香犹浅，汀草埋沙绿未浮。",
            "修网横川鱼乍集，晴云开野雪初收。",
            "探珠既已从骊颔，何用区区入海搜。"
        ],
        "title": "次韵彦瞻樊良道中",
        "id": "1c999778-2905-4fa0-aba2-e3162f757418"
    },
    {
        "author": "释道潜",
        "paragraphs": [
            "昔公令吾乡，绿发气方壮。",
            "鸣弦坐高堂，百里肃清旷。",
            "良辰骋遨嬉，茧足履青嶂。",
            "当时陪杖屦，笑语相颉顽。",
            "论文希邺都，乐事敦可尚。",
            "铜章既云解，余亦航海上。",
            "悠悠亘六载，天角空相望。",
            "朅来石头城，邂逅慰离怆。",
            "携手雨花台，俛仰得超放。",
            "瓶盂徙京口，冉冉抱微恙。",
            "扁舟乱江来，起我神益王。",
            "浮云共平生，飘忽无定向。",
            "去年客梁园，尘土纷冗长。",
            "狙猿失林木，憔悴无优况。",
            "独有青桂枝，冰雪不凋丧。",
            "惠然肯过从，香积仍接饷。",
            "秋风迫南还，危帆高且张。",
            "落日通津门，转盼增惋怅。",
            "寝寐见高标，幽魂惊夜帐。",
            "相忘同海鱼，千里各云浪。"
        ],
        "title": "寄张明甫朝奉",
        "id": "01bb59b4-675d-4d81-9363-e8005aca424f"
    },
    {
        "author": "释道潜",
        "paragraphs": [
            "问讯风篁岭下梅，疏枝冷蕊未全开。",
            "繁英待得浑如雪，霜晓无人我独来。"
        ],
        "title": "探梅",
        "id": "f4018e52-28d7-4a1e-83dc-49a4cd06d788"
    },
    {
        "author": "释道潜",
        "paragraphs": [
            "草枯蓬断正纷纷，翠干排檐不改阴。",
            "自是孤根难挫抑，骄霜傲雪本无心。"
        ],
        "title": "岁寒亭",
        "id": "f14f2a48-7924-456f-879e-9595730e6b8a"
    },
    {
        "author": "释道潜",
        "paragraphs": [
            "湖水苍茫四接天，短篷孤榜数回旋。",
            "想君东海东头梦，犹在汀洲白鸟边。"
        ],
        "title": "与元规话别  其一",
        "id": "fe69c614-ba87-4c03-b871-ce5c6c8bf21e"
    },
    {
        "author": "释道潜",
        "paragraphs": [
            "雷岫庵南千种梅，含芳准拟为君开。",
            "冷香秀色谁为主，趁取花时更一来。"
        ],
        "title": "与元规话别  其二",
        "id": "d99857b2-77f6-467d-9612-07eb8f12a0cb"
    },
    {
        "author": "释道潜",
        "paragraphs": [
            "兰英蕙萼竞芳新，左右吹香暗袭人。",
            "江海久无骚客赋，一枝唯可荐灵均。"
        ],
        "title": "春日  其一",
        "id": "5f5d1315-74a5-45cf-9386-5d8ce0b90683"
    },
    {
        "author": "释道潜",
        "paragraphs": [
            "清溪白石晓磷磷，洗露桃花两岸新。",
            "欲觅刘郎家住处，但闻鸡犬不逢人。"
        ],
        "title": "春日  其二",
        "id": "62c985b7-af94-49ab-b737-30f0cd1a1e28"
    },
    {
        "author": "释道潜",
        "paragraphs": [
            "轻云着地柳垂丝，百尺高台独步时。",
            "遥爱南邻红杏树，晓来新有过墙枝。"
        ],
        "title": "春词  其一",
        "id": "8af5c6e1-e89d-40bb-9cf1-676591acbb54"
    },
    {
        "author": "释道潜",
        "paragraphs": [
            "蒙蒙小雨暗池塘，远树依微不辨行。",
            "可是晚来风更恶，杏花香乱扑回廊。"
        ],
        "title": "春词  其二",
        "id": "3580632c-cd81-4fa5-9ac5-293385ff6318"
    },
    {
        "author": "释道潜",
        "paragraphs": [
            "冰开池面初浮绿，日促花梢始破红。",
            "谩道春光来眼底，茫然无意对芳丛。"
        ],
        "title": "春词  其三",
        "id": "e8ce16b5-2b01-4df4-93c3-dbb2ddf832d3"
    },
    {
        "author": "释道潜",
        "paragraphs": [
            "额额高楼古道旁，楼前风物鬰摐摐。",
            "溪声不断来幽耳，山色常时在小窗。",
            "金鼎养丹尝驻景，玉罇倾酒屡空缸。",
            "宋清卖药长安市，千载佳名与子双。"
        ],
        "title": "驻景楼",
        "id": "cf89de02-fe4f-4216-b756-e64a947817b3"
    },
    {
        "author": "释道潜",
        "paragraphs": [
            "尝闻钟鼓过蓬莱，席上无非八斗才。",
            "刻烛挥毫公屡胜，投壶饮釂客先颓。",
            "老元格调真难继，短李风流不易陪。",
            "鉴水稽山行乐处，後车长是载邹枚。"
        ],
        "title": "程公辟给事罢会稽道过钱塘因以诗见赠  其一",
        "id": "530225eb-b4d7-4c20-890c-a7862ac98c71"
    },
    {
        "author": "释道潜",
        "paragraphs": [
            "江干千骑送朱轮，父老无缘借寇恂。",
            "吴国旌旗开白日，越溪桃李失青春。",
            "雄名素与珠星烂，妙质长随玉树新。",
            "当宁比闻思旧德，万方行见入洪钧。"
        ],
        "title": "程公辟给事罢会稽道过钱塘因以诗见赠  其二",
        "id": "de0cba82-3a68-46d0-8a0d-8d7bfbc0b7f5"
    },
    {
        "author": "释道潜",
        "paragraphs": [
            "茫乎一气同浑沦，弥漫六合无边垠。",
            "吁哉破散几千载，被在万物含其真。",
            "清轻为天浊为地，一一厚薄理自匀。",
            "驽骀骐骥不并厩，夜光鱼目难相亲。",
            "钱郎少年禀清裔，英姿绰欲挥等伦。",
            "忠言谠论蹑根本，行义修笃无缁磷。",
            "是家严君抱劲烈，直笔曾预螭头臣。",
            "我昔浮游霅溪侧，倾盖遇子情弥欣。",
            "炎云烧空五六月，漾舟南郭吟青苹。",
            "溪流宽围野桥碧，溪树静啸凉飙新。",
            "奇探险取得佳句，欲压柳恽江南春。",
            "瓶盂属我暂行役，乐事一跌成参辰。",
            "使君旋亦报西去，纷纷万变难重陈。",
            "南山暮冬厚积雪，刚茂不死期松筠。"
        ],
        "title": "寄济明",
        "id": "d10bf073-a1ca-4f5a-ab4d-0ac73b1e28bc"
    },
    {
        "author": "释道潜",
        "paragraphs": [
            "潮回沙浦寒，月落山未晓。",
            "驾言江上行，行远心亦悄。",
            "茅屋两三家，鸡声闻缥缈。",
            "轻风飐垂杨，芳枝何袅袅。",
            "上有双鸣禽，下有蕙兰草。",
            "蒸蒸物已繁，灼灼花更好。",
            "时见頳尾鳞，跳波泳纹藻。",
            "即事起幽情，情含结怀抱。",
            "故交如参辰，咫尺旷烟岛。",
            "红日已三竿，回辕白沙道。",
            "但闻萧苇间，挐音飞杳杳。"
        ],
        "title": "江行寄俞仲宽察院",
        "id": "c4b579ea-df26-4e17-8b0d-a093afac2c6c"
    },
    {
        "author": "释道潜",
        "paragraphs": [
            "池南池北日融融，水荇风蒲各占丛。",
            "幸有花枝能照眼，可无诗句补春工。"
        ],
        "title": "春日杂兴  其一",
        "id": "59dc22a8-de43-47ab-932f-546bc405f019"
    },
    {
        "author": "释道潜",
        "paragraphs": [
            "城根野水渌逶沱，飐飐风船掠岸过。",
            "日暮蕙兰无处采，渚花汀草占春多。"
        ],
        "title": "春日杂兴  其二",
        "id": "6f7130a9-7819-468c-8125-3393e6b0bf57"
    },
    {
        "author": "释道潜",
        "paragraphs": [
            "柳外披烟舒远目，花边植杖坐芳茵。",
            "能言百舌深藏叶，解舞鹍鸡不避人。"
        ],
        "title": "春日杂兴  其三",
        "id": "bd6a4007-2214-4a44-aa6e-3c588ed15454"
    },
    {
        "author": "释道潜",
        "paragraphs": [
            "雨阕中庭暖日浮，春禽百种聚喧啾。",
            "粉腰蜂子尤无頼，挠遍花须未肯休。"
        ],
        "title": "春日杂兴  其四",
        "id": "0ccd6b07-6a1e-4028-8252-17515cbe0539"
    },
    {
        "author": "释道潜",
        "paragraphs": [
            "去岁春风上苑行，烂窥红紫厌平生。",
            "而今眼底无姚魏，浪蕊浮花懒问名。"
        ],
        "title": "春日杂兴  其五",
        "id": "b0221a4f-53d9-4d12-a9df-3713b43cebbf"
    },
    {
        "author": "释道潜",
        "paragraphs": [
            "碧流如镜转春渠，时送残红出雨余。",
            "可怕莓苔黏屐齿，强扶筇竹过邻居。"
        ],
        "title": "春日杂兴  其六",
        "id": "7cdac563-cb45-4287-8dfb-5415a06971ca"
    },
    {
        "author": "释道潜",
        "paragraphs": [
            "雨洗楼头碧瓦昏，五更残月堕金盆。",
            "辘轳索转玉绳晓，花底宿禽无数喧。"
        ],
        "title": "春日杂兴  其七",
        "id": "a4124d9c-3f50-47c0-98e8-09a3f6577dee"
    },
    {
        "author": "释道潜",
        "paragraphs": [
            "梅梢青子大于钱，惭愧春光又一年。",
            "亭午无人初破睡，杜鹃声在柳花边。"
        ],
        "title": "春日杂兴  其八",
        "id": "6d635913-01a3-4f76-bf50-7dc68aab2170"
    },
    {
        "author": "释道潜",
        "paragraphs": [
            "戢戢篱根紫笋长，满城桃李罢芬芳。",
            "东风虽是无情物，送谢迎繁亦更忙。"
        ],
        "title": "春日杂兴  其九",
        "id": "383a0316-662d-4528-b017-92c0e9ab0185"
    },
    {
        "author": "释道潜",
        "paragraphs": [
            "树萱移菊助春荣，沐雨梳风擢翠茎。",
            "童子新能理荒秽，不教萧艾并丛生。"
        ],
        "title": "春日杂兴  其一○",
        "id": "c32af7fd-09c1-44a0-a51c-afccbebba71f"
    },
    {
        "author": "释道潜",
        "paragraphs": [
            "梢林急雨暮凄凄，帘幕风灯暗欲迷。",
            "向晓请看南陌上，一番红素掩春泥。"
        ],
        "title": "雪堂雨中",
        "id": "9114a444-b42f-4bec-8593-5a38b91227bf"
    },
    {
        "author": "释道潜",
        "paragraphs": [
            "滟滟春江水拍堤，双双出没羡凫鹥。",
            "白沙青石无泥滓，且逐东风进杖藜。"
        ],
        "title": "春日赤壁  其一",
        "id": "6496bb29-bb0e-4e82-9404-da65605da47f"
    },
    {
        "author": "释道潜",
        "paragraphs": [
            "萧瑟江梅树树空，兰芽犹短未成丛。",
            "行穷赤壁山西路，只有桃花一样红。"
        ],
        "title": "春日赤壁  其二",
        "id": "53dc769f-0ade-4f22-b4e5-caeac5dac22b"
    },
    {
        "author": "释道潜",
        "paragraphs": [
            "策杖南来寄雪堂，眼看花絮老风光。",
            "主人今是天涯客，明日孤帆下渺茫。"
        ],
        "title": "留别雪堂呈子瞻",
        "id": "2c1f2164-9824-485d-a9df-e627e6f50893"
    },
    {
        "author": "释道潜",
        "paragraphs": [
            "建安自古多俊髦，徐子磊落尤其豪。",
            "论兵说剑走湖海，身勤事左无所遭。",
            "绿林五校已屠脍，黑衣三卫羞徒劳。",
            "归来故山便卜筑，脱弃万事轻鸿毛。",
            "横前涧水漱哀玉，傍舍老枥藏飞猱。",
            "山蔬何用羡粱肉，鹤氅未必输青袍。",
            "追云弄月有真趣，慎勿轻语传儿曹。"
        ],
        "title": "寄题徐德之先生闲轩",
        "id": "bfd3e442-85f5-4d8c-a25f-b22de3e2e958"
    },
    {
        "author": "释道潜",
        "paragraphs": [
            "霅水黄楼赤壁间，胜游长得共跻攀。",
            "屠龙冉冉空三载，窥豹悠悠愧一斑。",
            "投锡云林聊避暑，绝江舟檝自东还。",
            "求田问舍知何处，杖屦它时访小山。"
        ],
        "title": "九江与东坡居士话别",
        "id": "5d818528-fc85-4c12-b477-8627d71ea303"
    },
    {
        "author": "释道潜",
        "paragraphs": [
            "去年云梦泽南州，为访太史尝淹留。",
            "东坡寒碧最佳处，恨不得子同遨游。",
            "今年庐山深且窅，感君忽来慰枯槁。",
            "溪月岩云亦有情，昨夜为君颜色好。",
            "飘飘绿发方妙年，图史满腹皆精研。",
            "挥毫应敌风雨快，咳唾落纸珠玑圆。",
            "广文英豪仅数千，逸群骥子谁与肩。",
            "男儿穷通故有命，劝子未宜嗟蹭蹬。",
            "丈夫盖棺事始定，他日雄飞鵰鹗劲。",
            "草草论文未有涯，匆匆别我却还家。",
            "秋风更约通玄府，共访仙人卧彩霞。"
        ],
        "tags": [
            "庐山"
        ],
        "title": "赠潘邠老秀才",
        "id": "3925675b-efe8-4286-ae0c-858b1dff9359"
    },
    {
        "author": "释道潜",
        "paragraphs": [
            "南来济济多俊良，声问逸发推周郎。",
            "词场较艺一战捷，笔阵独扫千人强。",
            "烱然眉目行且贵，骥足万里看腾骧。",
            "吟诗作赋不媚俗，期与往者同芬芳。",
            "断璋残璧忽我赠，把玩溢目惊辉光。",
            "自嗟行李久萧瑟，安得置之云锦囊。",
            "又闻跨马欲过我，此意想君非渺茫。",
            "山中草木最宜夏，雨余一一含幽香。",
            "雏鶑乳燕学飞舞，叶底哑咤调圆吭。",
            "阑干笋蕨虽已老，璀错梅杏犹可尝。",
            "阴崖碧洞不受暑，谷风习习吹衣凉。",
            "提携为子扫盘石，谈笑共坐莓苔苍。",
            "宣毫越楮须盛载，吟取佳句还巾箱。"
        ],
        "title": "酬周元翁推官见赠",
        "id": "75ae9429-5a23-455d-8102-5323f34b618f"
    },
    {
        "author": "释道潜",
        "paragraphs": [
            "旗亭方喜会高标，杞国天崩促去桡。",
            "星渚风花朝冉冉，神林雨脚暮萧萧。",
            "飞流溅沫江翻怒，拆岸颓沙蜃倚骄。",
            "遥想英雄济川手，壮怀宁复畏倾摇。"
        ],
        "title": "南康与曾子宣内翰",
        "id": "be77f12c-3664-4f8b-a170-ddeda64011d0"
    },
    {
        "author": "释道潜",
        "paragraphs": [
            "驿骑骎骎破夕烟，西来遇我虎溪前。",
            "征途乍即应劳止，陈迹重窥更泫然。",
            "天上归瞻新日月，山中行睹旧林泉。",
            "感时抚事情何极，且伴幽人此夜禅。"
        ],
        "title": "曾子开吏部服阕赴召",
        "id": "bdd9af29-5185-47f2-9359-166530b5b974"
    },
    {
        "author": "释道潜",
        "paragraphs": [
            "我公昔未仕，托踪此山阿。",
            "牙签列图史，万卷堆嵯峨。",
            "披剥得精要，卷衣辞薜萝。",
            "一往三十年，功名叹蹉跎。",
            "公今陟台省，壮志应未磨。",
            "出处独不谬，纷纷当奈何。",
            "脱身早来归，挂冠旧庭柯。",
            "松窗展故帙，烱烱临羲娥。",
            "岂复求甚解，聊将寄天和。",
            "勿忧野马集，勿念虫网罗。",
            "山祇善守护，早晚潜挥诃。"
        ],
        "title": "过公择藏书室",
        "id": "4102e73a-dffb-42c1-9a33-a103da75db67"
    },
    {
        "author": "释道潜",
        "paragraphs": [
            "亭午炎威剧，风溪破晓行。",
            "纡余怜野彴，错落见长庚。",
            "翻藻鱼呈媚，梢林露献清。",
            "二豪俱二阙，此乐与谁并。"
        ],
        "title": "双溪晓步怀少游子实",
        "id": "de764d0f-e251-47c7-969c-386b4917b0e2"
    },
    {
        "author": "释道潜",
        "paragraphs": [
            "崇文学士後，二子皆翘翘。",
            "异哉荆山麓，产此英琼瑶。",
            "婆娑翰墨场，文彩相蔚饶。",
            "顷我未知识，寸心徒摇摇。",
            "前年广陵城，会合如有招。",
            "名都冠淮海，气象古所豪。",
            "林园若棋置，佳处遗尘嚣。",
            "良辰肯浪负，杖策同嬉遨。",
            "清谈落玉麈，亹亹如闻韶。",
            "岁晏乐未阕，离群复萧萧。",
            "扁舟眇一叶，出没随江潮。",
            "云山列千里，庐霍尤岧峣。",
            "孤怀喜自放，跨跞岂惮劳。",
            "所嗟无二陆，相我吟风骚。"
        ],
        "title": "寄王元均奉议昆仲",
        "id": "b2a08ddd-06d9-475f-9337-2bf378eff627"
    },
    {
        "author": "释道潜",
        "paragraphs": [
            "溪石斑斑舞碎光，岩花冉冉馥幽香。",
            "当时吴猛逢山处，金阙横开在上方。"
        ],
        "tags": [
            "庐山"
        ],
        "title": "庐山杂兴  其一",
        "id": "1f206222-8d5b-4f5d-992a-aa6809eaee32"
    },
    {
        "author": "释道潜",
        "paragraphs": [
            "隔崖垂蔓蔚苍苍，隠见莓苔旧石床。",
            "定有飞仙集其下，月明时复度笙篁。"
        ],
        "tags": [
            "庐山"
        ],
        "title": "庐山杂兴  其二",
        "id": "c27dea27-ce98-47b8-b3aa-420a224e86df"
    },
    {
        "author": "释道潜",
        "paragraphs": [
            "高松夹道夕阳明，抱叶风蝉引细声。",
            "劝尔行人聊驻足，出山无物更能清。"
        ],
        "tags": [
            "庐山"
        ],
        "title": "庐山杂兴  其三",
        "id": "c0ee4e8e-3feb-45c6-ae4b-cd57b9f5e073"
    },
    {
        "author": "释道潜",
        "paragraphs": [
            "星渚江边月已生，石桥归路夜峥嵘。",
            "西风散入松千树，翻覆银河秋浪声。"
        ],
        "tags": [
            "庐山"
        ],
        "title": "庐山杂兴  其四",
        "id": "9ac8005a-9dca-44d6-b40d-c84227b22bf4"
    },
    {
        "author": "释道潜",
        "paragraphs": [
            "秋堂立四壁，物色夜萧然。",
            "藜床抱孤影，起坐未成眠。",
            "曾飙激高梧，万动接虚警。",
            "感至情先谢，理冥神预领。",
            "铜壶漏未央，扶杖起彷徨。",
            "方塘溢繁荇，冷月下疏篁。",
            "踯躅步空除，风带褭霜裾。",
            "泯余契幽独，怅子隔川途。",
            "短短袖中书，明发欲谁寄。",
            "梁上木鲤鱼，傥能将此意。",
            "古亦有相思，吾今何所遗。",
            "浩歌望云水，期子与同归。"
        ],
        "title": "宿回峰院寄黄择中察院",
        "id": "e6d8c35e-a81e-4ce7-8e70-9ef40b4ea2ba"
    },
    {
        "author": "释道潜",
        "paragraphs": [
            "太史久不作，千秋想前人。",
            "朝廷理故事，董职须绝伦。",
            "青钱两学士，班马相并邻。",
            "婆娑金闺中，婉娈得所亲。",
            "学海扬波澜，词林蔼芳春。",
            "青编炳金雘，允显无曲陈。",
            "翘翘茂令德，谔谔规缙绅。",
            "玉堂行见跻，清切凌紫宸。",
            "野人蹈江海，放浪无边垠。",
            "相思邈何许，共此青桂轮。"
        ],
        "title": "寄史院王正仲曾子开二学士",
        "id": "ece14895-907f-45f3-850c-2eb4921b8f56"
    },
    {
        "author": "释道潜",
        "paragraphs": [
            "江南十月天未霜，木梢冉冉犹青苍。",
            "烟沙篁竹媚两岸，亭午气候如春阳。",
            "吴樯楚柁自纷扰，花鸭鸬鹚殊未忙。",
            "深湾野浦望不剧，苇间隠隠闻渔桹。",
            "黄昏无云桂魄满，一川秀色倾银潢。",
            "何人隔岸弄长笛，吹风渡水声悲凉。",
            "兰台故人天一方，美景乐事谁相将。",
            "船窗欹枕夜未央，杳杳孤云空飞扬。"
        ],
        "title": "寄东坡昆仲",
        "id": "156cfeaa-bc24-467e-9198-235ae025111d"
    },
    {
        "author": "释道潜",
        "paragraphs": [
            "蕙死兰枯惊岁晏，玉蕤初发照溪寒。",
            "从来吴苑墙头见，不似匡庐谷底看。",
            "月浸繁枝香冉冉，露浮红萼晓团团。",
            "参军诗格追何逊，应笑山人自考盘。"
        ],
        "tags": [
            "庐山"
        ],
        "title": "梅花寄章仲粹法曹",
        "id": "c4786f7a-5c03-4dd2-8444-c2b1fb6f28ab"
    },
    {
        "author": "释道潜",
        "paragraphs": [
            "云英粲粲笑相重，结子能参鼎鼐功。",
            "茜杏妖桃缘格俗，含芳不得与君同。"
        ],
        "title": "梅花  其一",
        "id": "6f32b1e5-35b5-4c06-a79b-b367bdf1a34d"
    },
    {
        "author": "释道潜",
        "paragraphs": [
            "造化推排力自强，非关着意占年芳。",
            "繁霜乱雪虚埋没，倾国人知有此香。"
        ],
        "title": "梅花  其二",
        "id": "bd5934de-0bc7-4804-b2af-49ba7e747f12"
    },
    {
        "author": "释道潜",
        "paragraphs": [
            "枝头灼灼烂生光，弄日骄寒倚短墙。",
            "欲赋却惭无妙手，使人操笔忆何郎。"
        ],
        "title": "梅花  其三",
        "id": "353845ff-4d7e-46bf-9873-6e5261a0d7c0"
    },
    {
        "author": "释道潜",
        "paragraphs": [
            "公生自淮海，弱不游群儿。",
            "良哉白玉质，烱烱无磷缁。",
            "澡身以道德，余弃为文词。",
            "端能处庠序，邈有孔孟姿。",
            "一朝擅高名，卓然动京师。",
            "余辉耀天末，烨烨如斗箕。",
            "校雠芸阁中，精义无参差。",
            "同时鹓鹭行，半已翔凤池。",
            "两登谏官室，抗疏犯天威。",
            "扬舲去江海，旷岁成流离。",
            "朱轮拥苕霅，五马从合肥。",
            "编氓仰遗爱，堕泪存丰碑。",
            "归来遘风树，憔悴不展眉。",
            "藉苫一室中，四壁无重帷。",
            "南邻有古剎，而我方栖迟。",
            "杖藜时过公，泣血闻嗟咨。",
            "从容劝我坐，一饭常共为。",
            "蒸蒸沸古鼎，蔌蔌投园葵。",
            "客来慵应门，客去知为谁。",
            "礼丧事云既，始领吴门麾。",
            "瓶盂走梁苑，恨不相追随。",
            "秋风亟东下，旌旆俄已睽。",
            "浮川与遵陆，多病亦云疲。",
            "七闽富名山，空翠相逶迤。",
            "在昔慕仁智，于今慰遨嬉。",
            "棠阴想初坐，吏案纷交驰。",
            "庖刀一为解，往往无孑遗。",
            "麦秋荐丹实，梅雨裁纤絺。",
            "黄金燕佳客，柔指鸣哀丝。",
            "万事不芥蒂，羡公能自怡。"
        ],
        "title": "寄福州太守孙莘老龙图",
        "id": "3e67e5c9-1725-4c2d-a0a4-90075041af3c"
    },
    {
        "author": "释道潜",
        "paragraphs": [
            "高安居士实人龙，五载南迁道愈丰。",
            "域外城池刚自守，人间膏火讵能攻。",
            "屡嗟江海星霜隔，行喜云林笑语同。",
            "五老峰前佳气象，待君一醉吐长虹。"
        ],
        "title": "闻子由舟及南昌以寄之",
        "id": "1dd0afad-c5bb-4e07-8f68-6bb25e0d6426"
    },
    {
        "author": "释道潜",
        "paragraphs": [
            "夫子经济材，妙质静而默。",
            "当年大廷中，如堵观射策。",
            "雄哉贤父兄，一日并辉赫。",
            "勋业望夔龙，宁论二千石。",
            "扶摇吝不借，困此垂天翼。",
            "五载贬筠阳，区区校寻尺。",
            "盐车厄骥足，道路行叹惜。",
            "脱身当岁晏，行李唯典籍。",
            "高怀久达观，不见憔悴色。",
            "悠悠东下船，晚次彭蠡侧。",
            "江风忽崩腾，江水翻且黑。",
            "飘风断黄芦，落雁委砂碛。",
            "鹅毛飞雪片，满野来无极。",
            "龙骧飞万斛，欲进不可得。",
            "淹留向汀湾，萧瑟日将夕。",
            "黄昏势渐壮，夜半已堆积。",
            "鱼龙亦悲啸，凛气增几席。",
            "青灯冷不眠，坐漱元和液。",
            "危樯翻晓鸦，霁日动窗隙。",
            "搴帏望庐山，万仞绝寸碧。",
            "茫茫银世界，荡荡月阃域。",
            "顺流复前趋，百里俄顷刻。",
            "暂停篙橹喧，却着登山屐。",
            "五老笑相迎，千岩委圭璧。",
            "纷纷林下士，洗眼冀一识。",
            "松门共邀迓，香雾浮羃羃。",
            "相将拥寒炉，软语同夙昔。",
            "堂堂赤眼师，既往有遗迹。",
            "惸然窣堵波，缥缈根石壁。",
            "清晨陪拄杖，缓步蹑山肋。",
            "裴回憩苍岭，左右抗松枥。",
            "猿猱侮僮仆，上下或戏剧。",
            "巴僧眉半雪，解后语乡国。",
            "却返朱砂峰，招提更岑寂。",
            "中藏李氏书，盛事夸绝特。",
            "东坡老居士，迩亦有题墨。",
            "一览慰君心，都忘远行役。"
        ],
        "tags": [
            "庐山"
        ],
        "title": "和子由彭蠡湖遇风雪",
        "id": "35896b17-29ca-4ea5-b2f6-2924a5a697ca"
    },
    {
        "author": "释道潜",
        "paragraphs": [
            "风溪云巘雪消初，鸟变春声满屋除。",
            "安得故人同蜡屐，石梁斜日看游鱼。"
        ],
        "title": "寄俞秀老清老二居士  其一",
        "id": "11332ddc-1c1e-4974-a091-3a3888d919e9"
    },
    {
        "author": "释道潜",
        "paragraphs": [
            "落星江水接天流，花絮飞时暮雨收。",
            "波底鲤鱼东去否，尺书烦汝到杨州。"
        ],
        "title": "寄俞秀老清老二居士  其二",
        "id": "98a91343-9508-44e7-9072-7641a91722d1"
    },
    {
        "author": "释道潜",
        "paragraphs": [
            "惭愧君家好弟兄，风流宜与晋人并。",
            "青鞋布袜能从我，共入庐山深处行。"
        ],
        "tags": [
            "庐山"
        ],
        "title": "寄俞秀老清老二居士  其三",
        "id": "4d4fde75-5a4d-40a7-b438-6bacd5ab6ba2"
    },
    {
        "author": "释道潜",
        "paragraphs": [
            "谷口晴云散晓光，鸟声呼我渡横塘。",
            "轻明独爱桃花静，撩乱偏嫌柳絮狂。",
            "处处丛祠起箫鼓，家家篱落动耕桑。",
            "去年今日东坡路，拄杖相将探海棠。"
        ],
        "tags": [
            "庐山"
        ],
        "title": "庐山道中怀子瞻",
        "id": "504c5f80-d8fb-4c05-b146-2ddfdf249376"
    },
    {
        "author": "释道潜",
        "paragraphs": [
            "庐山百里蟠穹苍，绝顶阴云常下覆。",
            "晴日天风忽扫除，翠壁千层开锦绣。",
            "我来庐山初得君，爱君面有庐山秀。",
            "长篇险韵使我惊，忽获风流云散後。",
            "气味清新满牙颊，如入洞庭尝橘柚。",
            "梅子如钱柳絮飞，杜鹃哀号山雨昼。",
            "念君明当京邑行，马蹄蹴踏春泥绉。",
            "黄陂新息道路迥，野饭藜羹须强嗅。",
            "天街到日夏渐热，车毂相摩汗如溜。",
            "丈夫功名非苟取，劝子未用轻蓝绶。",
            "山中五月早归来，涧底清泠当共漱。"
        ],
        "tags": [
            "庐山",
            "洞庭湖"
        ],
        "title": "酬周亨叔主簿见赠",
        "id": "0b2c79b2-bec9-4f17-87ee-8fa31f8ea064"
    },
    {
        "author": "释道潜",
        "paragraphs": [
            "浩荡经纶志已行，北山归老思冥冥。",
            "可妨渡水穿云客，拄杖芒鞋到户庭。"
        ],
        "title": "访荆国王公  其一",
        "id": "2114c324-3e6e-4212-b35b-f68a52e0d87d"
    },
    {
        "author": "释道潜",
        "paragraphs": [
            "博辩旧闻轻孟子，谈经早不愧杨雄。",
            "惠能伎俩元无有，还许从容广座中。"
        ],
        "title": "访荆国王公  其二",
        "id": "af1867e8-ea0d-43aa-85bb-63c3773a215a"
    },
    {
        "author": "释道潜",
        "paragraphs": [
            "苦嫌荣禄早收身，归与渔樵共隠沦。",
            "白下门西山迤逦，兴来长是岸乌巾。"
        ],
        "title": "访荆国王公  其三",
        "id": "0c153c64-2826-460a-9d03-06b77369273a"
    },
    {
        "author": "释道潜",
        "paragraphs": [
            "十年江海去飘然，魂梦长依鹫岭边。",
            "月地云阶重到处，殷勤稽首白衣僊。"
        ],
        "title": "谒上竺观音大士",
        "id": "1d580aea-c539-489f-a90a-cda08405acda"
    },
    {
        "author": "释道潜",
        "paragraphs": [
            "十载离群叹渺茫，良辰无地可相羊。",
            "何时却入莲花社，软语重焚栢子香。",
            "蔼蔼春风摇几席，纷纷啼鸟满林塘。",
            "欲凭海燕传消息，径入君家旧屋梁。"
        ],
        "title": "次韵元翁见寄",
        "id": "e448bc2c-7f6d-4d8c-a8fe-26188fed0b75"
    },
    {
        "author": "释道潜",
        "paragraphs": [
            "一室寥寥北岭隈，午窗孤枕梦初回。",
            "无端自是风惊竹，错认旁人问疾来。"
        ],
        "title": "病中四绝句呈刘景文左藏  其一",
        "id": "06f367bf-71b9-4c4b-b239-98424cc6a37a"
    },
    {
        "author": "释道潜",
        "paragraphs": [
            "西风薄木晚飕飕，古屋无人夜更幽。",
            "童子未闲煎药火，隔窗灯影漫悠悠。"
        ],
        "title": "病中四绝句呈刘景文左藏  其二",
        "id": "f05d5156-07fc-4398-bdc2-d4b6f19e427f"
    },
    {
        "author": "释道潜",
        "paragraphs": [
            "高梧挂月照床头，聒砌寒螀似怨秋。",
            "我病尚能安静默，尔曹无事苦啁啾。"
        ],
        "title": "病中四绝句呈刘景文左藏  其三",
        "id": "457d1a8d-6a88-4d00-945b-99a872765a88"
    },
    {
        "author": "释道潜",
        "paragraphs": [
            "竹里鸣鸦晓欲飞，遽褰疏箔望朝晖。",
            "莫嫌山色经秋瘦，我亦秋来减带围。"
        ],
        "title": "病中四绝句呈刘景文左藏  其四",
        "id": "fbbc634a-f1a2-4fdc-adeb-24d08bdb6b8b"
    },
    {
        "author": "释道潜",
        "paragraphs": [
            "泰山屹天下，四海同仰止。",
            "我公命世英，突兀等于是。",
            "胸中廓秋汉，皎绝微云滓。",
            "当年事危言，轩冕如脱屣。",
            "正贵知我希，宁惭不吾以。",
            "风云果再符，六翮排空起。",
            "一昨厌承明，抗章求迤逦。",
            "余杭古雄藩，比屋富生齿。",
            "立谈政即成，兴不负山水。",
            "雍容敦末契，访我顽且鄙。",
            "大旆辉松门，禽猿亦惊喜。",
            "森森门下士，左右粲珠履。",
            "使君道德姿，圭角非所恃。",
            "软语如春风，熏然着桃李。",
            "今朝真胜事，千载足遗美。",
            "安得笔如椽，磨崖为公纪。"
        ],
        "tags": [
            "泰山"
        ],
        "title": "余初入智果院",
        "id": "01a2c81b-fe88-4eba-b9dd-1a759d2a98a2"
    },
    {
        "author": "释道潜",
        "paragraphs": [
            "远公吾家杰，道妙非壶丘。",
            "德倾龙象侣，貌盖江湖秋。",
            "平生经论学，不为名相留。",
            "滔滔若悬瀑，下注万丈湫。",
            "昔年谢讲事，众挽不转头。",
            "刳心老岩穴，百念本不浮。",
            "东南多望士，唯见此老优。",
            "翰林天下公，方外寔辈流。",
            "旌旗虎溪路，竟日泉石游。",
            "众生病未已，师意可忘忧。"
        ],
        "title": "龙井辩才老师新亭",
        "id": "9a5923fd-baf7-4cb8-80b2-c48f08f0ab8c"
    },
    {
        "author": "释道潜",
        "paragraphs": [
            "苏子真豪英，气貌严且重。",
            "幼无儿女姿，嗜好百不动。",
            "唯余读书事，乃与古人共。",
            "文章造深淳，词力宽不纵。",
            "乐哉贤父兄，道义日相从。",
            "昨朝西湖外，目极孤鸿送。",
            "高帆去百里，山水乏吟弄。",
            "作诗投置邮，但述鸰原梦。"
        ],
        "tags": [
            "西湖"
        ],
        "title": "次韵苏仲豫承务寄伯达推官",
        "id": "b70a4f72-c9c3-4d9e-a722-ff7e73b948dd"
    },
    {
        "author": "释道潜",
        "paragraphs": [
            "像末真风恐不传，故生豪杰为人天。",
            "慈航横截三千界，法雨均沾四十年。",
            "独鹤精神秋始健，长松根节老弥坚。",
            "莫将有物观无象，唾雾冰轮处处圆。"
        ],
        "title": "辩才生日",
        "id": "a7d40094-55ea-486d-9db5-ebe588857344"
    },
    {
        "author": "释道潜",
        "paragraphs": [
            "道人还家今几时，筑室构堂名解颐。",
            "尺书三遣要我赋，我独老矣何能为。",
            "尘埃笔研试料理，肝肺枯槁源不滋。",
            "为君苦思强抽轧，词悭气迫无逶迤。",
            "东阳自古号多士，文采风流世有之。",
            "堂成往往献佳句，罗列四壁皆瑰奇。",
            "譬如钧天已九奏，安用击筑鸣参差。",
            "又如玉食厌方丈，葵藿欲进旁必嗤。",
            "他年但约访君去，借君几席聊偃欹。",
            "堂中插架足书史，牙签玉轴当细窥。"
        ],
        "title": "寄题解颐堂",
        "id": "1a82e910-71bf-41ab-9de9-70b76d62de61"
    },
    {
        "author": "释道潜",
        "paragraphs": [
            "烱烱双黄鹄，雍容振羽仪。",
            "风高辞泽国，岁暮及天池。",
            "文彩非凡近，周旋竞陆离。",
            "明年翔集处，九万是君期。"
        ],
        "title": "送仲豫叔党二承务赴试春闱",
        "id": "18da4488-9c5e-444e-b130-325ffbe163cc"
    },
    {
        "author": "释道潜",
        "paragraphs": [
            "凤咮山头暮霭空，月娥飞出广寒宫。",
            "初登桂檝横湖去，似觉银河有路通。",
            "掠草飞萤星点点，眠沙宿鹭玉丛丛。",
            "从来江总文才妙，请付毫端刻画中。"
        ],
        "tags": [
            "西湖"
        ],
        "title": "同苏文饶主簿西湖夜泛",
        "id": "5685fecc-fb22-45f6-97be-2524b522854f"
    },
    {
        "author": "释道潜",
        "paragraphs": [
            "令尹胸中万斛宽，簿书堆案岂相关。",
            "挥毫手过庖刀疾，访胜心同止水闲。",
            "竹日映檐光破碎，雪云开岭翠连环。",
            "自嗟不及匡山远，坐对渊明祇愧颜。"
        ],
        "tags": [
            "庐山"
        ],
        "title": "酬钱塘宰王昭叔朝奉",
        "id": "a6434f57-c9fe-410f-97b7-63d7a9d2ecbf"
    },
    {
        "author": "释道潜",
        "paragraphs": [
            "脱略今山简，能吟旧子春。",
            "偶因寻胜出，不为采芳人。",
            "红紫千葩尽，甘酸万颗新。",
            "江云浮翠壁，霭霭散鱼鳞。"
        ],
        "title": "景文宠示",
        "id": "6226e11f-f326-4420-a7a6-164309fc6df6"
    },
    {
        "author": "释道潜",
        "paragraphs": [
            "曾櫩霁晚雨，余响犹滴沥。",
            "天风吹浮云，入夜已无迹。",
            "月波泛修竹，滟滟流几席。",
            "兰膏灭众炬，凉气满四壁。",
            "蕙烟擢铜炉，暗触鼻端息。",
            "藜床但危坐，万想本空寂。",
            "肺肝既冷然，纨扇亦暂释。",
            "将军不吾期，乐事空自得。",
            "愿言赋长谣，为我记此夕。"
        ],
        "title": "夏夜奉怀景文路分",
        "id": "999e8705-3a26-408c-90f3-5fb0686c1187"
    },
    {
        "author": "释道潜",
        "paragraphs": [
            "高楼冠浮云，下瞰百顷湖。",
            "清漪照两岸，秀色含菰蒲。",
            "骚人富笔力，领略惊须臾。",
            "短长随万象，肯议鹤与鳬。",
            "二客各英妙，温温古为徒。",
            "从公文字饮，所乐非歌呼。",
            "酒酣挹诸山，高下如迎趋。",
            "篮舆复迤逦，远访飞来孤。",
            "炎蒸近亭午，天地如大炉。",
            "石泉饮吾庐，快意犹过屠。",
            "松门彻九里，始见灵山隅。",
            "佳名自开皇，籍甚闻中区。",
            "幽芳不时艳，地胜乃滋濡。",
            "招提数四海，雄观宜且无。",
            "归途憩寿星，寒碧森万株。",
            "萧骚聒众响，孰辨笙与竽。",
            "抬眸瞩新榜，蔚蔚气自殊。",
            "将军恋清绝，劝客颓玉壶。",
            "道人烹露芽，满盏浮云腴。",
            "傥无方外姿，未可同此娱。"
        ],
        "title": "次韵景文会朱充仁大夫魏敏中朝奉于望湖楼长句",
        "id": "0b104e2c-b911-4d83-a1fb-96d830b6c34a"
    },
    {
        "author": "释道潜",
        "paragraphs": [
            "使君薄珪组，富贵良易足。",
            "一麾下东南，千里争拭目。",
            "援毫赋山水，词力泻溪谷。",
            "胜游便杖屦，聒耳厌丝竹。",
            "西湖破春冰，晓涨翻晴绿。",
            "相将二使轺，导从还屏逐。",
            "後先度岩壑，颉颃追鸾鹄。",
            "乐事殊未央，酒行宜局促。",
            "风流俄醉舞，坐客瞻颓玉。",
            "嵇阮真达生，秦唐谩歌哭。",
            "斜阳绝湖去，两桨凌波速。",
            "却寻元龙居，隠隠隔乔木。",
            "到门呼主人，展画满高屋。",
            "夕鼓来远近，雨声飘断续。",
            "篮舆入城市，夹道闹灯烛。",
            "盛事在余杭，他年见图录。"
        ],
        "tags": [
            "西湖"
        ],
        "title": "寒食日玉提刑过访，有诗示怡然并余，余次韵之",
        "id": "6aa479e1-6c12-4a99-a68f-59183aaa9cc3"
    },
    {
        "author": "释道潜",
        "paragraphs": [
            "四海窥人物，其谁似我公。",
            "论交容末契，许国见深衷。",
            "渐远吴天月，行披禁殿风。",
            "玉堂清夜梦，解后过江东。"
        ],
        "title": "别苏翰林",
        "id": "8a3f789e-8078-443e-b7be-d988485be8c8"
    },
    {
        "author": "释道潜",
        "paragraphs": [
            "交游尽四海，厚我乃无几。",
            "刘侯躯七尺，堂堂信英伟。",
            "中刚冷如铁，万事肯料理。",
            "相逢倾盖余，眷眷极终始。",
            "东南久彻警，将领用儒士。",
            "三年湖山游，屡得陪屐齿。",
            "长谣傲云壑，草木俱披靡。",
            "词锋剉万象，搜索泣山鬼。",
            "珠玑溢锦囊，所得真富矣。",
            "轩冕本傥来，功名徒尔耳。",
            "一廛闻已卜，视此犹脱屣。",
            "岁晚匡庐山，高栖踵前轨。"
        ],
        "tags": [
            "庐山"
        ],
        "title": "送景文",
        "id": "6a8dfc35-0b31-4e12-a7e2-4642d7c1bcad"
    },
    {
        "author": "释道潜",
        "paragraphs": [
            "拭目除书下九天，邦人争贺使君贤。",
            "风流谢守宣城日，恺悌龚公渤海年。",
            "终作盐梅均鼎鼐，且凭觞豆乐山川。",
            "一门棣萼登台省，盛事骎骎海内传。"
        ],
        "title": "赠太守林子中待制",
        "id": "f2a586d5-2a83-49fe-9194-ab018e342a2e"
    },
    {
        "author": "释道潜",
        "paragraphs": [
            "猨鸟投林已寂然，芭蕉过雨小楼前。",
            "云依绝壁中间破，月自遥峰缺处圆。",
            "照坐不须红蜡炬，可人唯有蕙炉烟。",
            "校雠御府图书客，畴昔还同此夜禅。"
        ],
        "title": "四照阁奉陪辩才老师夜坐怀少游学士",
        "id": "1f126927-bb76-443e-8f21-99dbbcd08fdf"
    },
    {
        "author": "释道潜",
        "paragraphs": [
            "完完明月珠，蓄彼万丈渊。",
            "径寸不可睹，余辉媚清川。",
            "道人实有道，胶口默不传。",
            "心闲气自和，眉宇常蔼然。",
            "邦人昔致师，欲以居法筵。",
            "文移动帅府，礼数端亦虔。",
            "冥鸿避网罗，矫翼从高骞。",
            "朅来灵山隅，圆蒲味深禅。",
            "盛德不自显，与物同周旋。",
            "儿曹恃文采，毫末争丑妍。",
            "相逢广坐间，肯顾斯人贤。",
            "茫茫大化中，浮名暂腥膻。",
            "吾知道人意，反汝生哀怜。"
        ],
        "title": "赠天竺聪道人",
        "id": "9f6455c2-3165-4317-9e8a-1292a3a58b15"
    },
    {
        "author": "释道潜",
        "paragraphs": [
            "海边孤起碧千寻，俯仰应酬壮观心。",
            "峭壁断崖当岁晏，冷云疏雪上衣襟。",
            "论怀此日能倾倒，尺素它时嗣好音。",
            "摘胜穷幽吾老矣，杖藜无复伴登临。"
        ],
        "title": "送僧游天台",
        "id": "551aafd8-dbf5-4530-9703-66f203c1041f"
    },
    {
        "author": "释道潜",
        "paragraphs": [
            "六载南官何所营，百篇翻覆见高情。",
            "霜鸥露鹄元非俗，雪竹风松本自清。",
            "俊逸固宜凌鲍照，优游真已逼渊明。",
            "微言会有知君者，谩拟钟嵘试一评。"
        ],
        "title": "览黄子理诗卷",
        "id": "31a4c737-66fe-4100-9f13-fca728e935c2"
    },
    {
        "author": "释道潜",
        "paragraphs": [
            "湖山摇落岁方悲，又见梅花破玉蕤。",
            "一树轻明侵晓岸，数枝清瘦耿疏篱。",
            "良辰易失空回首，习气难忘尚有诗。",
            "所向皆公旧题墨，肯辜鱼鸟却来期。"
        ],
        "title": "梅花寄汝阴苏太守",
        "id": "91229bea-1a71-411e-8226-66714614dd1f"
    },
    {
        "author": "释道潜",
        "paragraphs": [
            "投老形骸真木偶，水饮岩栖聊自守。",
            "世事浮云日变迁，我亦何心预臧否。",
            "故人新自广陵来，问我诗囊近何有。",
            "吾言淡薄非橄榄，纵可咀嚼聊能久。",
            "且开窗户话平生，湖色山光翠相纠。",
            "烘檐暖日气味好，相对蒲团复支肘。",
            "爱君年少擅才华，诗律清妍无可丑。",
            "却愁征棹促君还，空听阳关词一首。"
        ],
        "title": "次韵陈敏善秀才见过",
        "id": "4e916b47-5492-4c19-ac19-4c79a45f9bb5"
    },
    {
        "author": "释道潜",
        "paragraphs": [
            "领袖吾家事，由来二十春。",
            "虚怀能应物，直气肯随人。",
            "逝水流方远，临池墨尚新。",
            "声闻双树子，不见叶间身。"
        ],
        "title": "都僧正慈化大师挽词  其一",
        "id": "605dd58a-aec0-4841-9ab7-8d391c33aa29"
    },
    {
        "author": "释道潜",
        "paragraphs": [
            "平生轻长物，身世等鸿毛。",
            "誉出东南早，人惊节义高。",
            "玩奇唯水石，结客尽英豪。",
            "来往元无迹，情钟谩鬰陶。"
        ],
        "title": "都僧正慈化大师挽词  其二",
        "id": "a513cb7c-6eb2-4140-a630-ec6dc3324345"
    },
    {
        "author": "释道潜",
        "paragraphs": [
            "伏枕时无几，临分若故常。",
            "寸心能烱烱，去路岂茫茫。",
            "车马门犹盛，芝兰室更香。",
            "独余庭下竹，冷韵起悲凉。"
        ],
        "title": "都僧正慈化大师挽词  其三",
        "id": "878d1960-5423-48ba-9c0e-edad707d75d7"
    },
    {
        "author": "释道潜",
        "paragraphs": [
            "伟人谋议不求多，事定纷纷自唯阿。",
            "尽放龟鱼还渌凈，肯容萧苇障前坡。",
            "一朝美事谁能纪，百尺苍崖尚可磨。",
            "天上列星当亦喜，月明时下浴晴波。"
        ],
        "tags": [
            "西湖"
        ],
        "title": "次韵吴承老推官观开西湖",
        "id": "780965bb-5d75-42ea-9228-8faed591a9d7"
    },
    {
        "author": "释道潜",
        "paragraphs": [
            "佩德怀恩岂易陈，自嗟麋鹿性难驯。",
            "流年日月无多子，乞取山林放旷身。"
        ],
        "title": "都僧正既阙子中待制欲余补其位辄辞以小诗遂获免",
        "id": "f0c61c24-35f0-43d5-9f4f-e4e869231ab4"
    },
    {
        "author": "释道潜",
        "paragraphs": [
            "翘翘孤凤凰，安巢本阿阁。",
            "偶来依泽国，归兴遂淹泊。",
            "江山迫岁华，草木正摇落。",
            "霜空肃万里，纤翳无处着。",
            "翻然整羽仪，一举在寥廓。"
        ],
        "title": "送子中待制  其一",
        "id": "68c2b36d-1430-4c0a-9357-c08284fc4a95"
    },
    {
        "author": "释道潜",
        "paragraphs": [
            "南山有佳木，秀色何葳蕤。",
            "封植不记年，落落今百围。",
            "盘根虽自固，烈风无时吹。",
            "匠手营大厦，众材得施为。",
            "伟哉梁栋姿，取用不可迟。"
        ],
        "title": "送子中待制  其二",
        "id": "122a6cf6-f3d7-4e30-ad8a-794e68452498"
    },
    {
        "author": "释道潜",
        "paragraphs": [
            "平生长乐公，声华越三纪。",
            "文章两京齐，学术游夏比。",
            "螭头足未安，符竹已屡徙。",
            "联翩开幕府，烂熳树桃李。",
            "锋车入帝乡，天马行九轨。",
            "周旋有程度，驽驾安足拟。"
        ],
        "title": "送子中待制  其三",
        "id": "b22b1ad1-37e0-4b7d-8904-0f658df4b02c"
    },
    {
        "author": "释道潜",
        "paragraphs": [
            "明星耿耿出天东，结束篮舆伴我公。",
            "蔼蔼梅香侵晓陌，斑斑旗脚转春风。",
            "胜游此日尘埃外，回首它年梦寐中。",
            "绝景小诗难壮观，当看醉笔吐长虹。"
        ],
        "title": "晓发苕溪将次径山呈通判廖明略学士",
        "id": "d6b739b2-1f29-457f-b201-cb4f39cf9fce"
    },
    {
        "author": "释道潜",
        "paragraphs": [
            "妙龄公子嗜遨嬉，永日湖山未肯归。",
            "酒帜晓人应惯识，花枝拂帽不须挥。",
            "轻纨细绮来何处，青盖朱轮去似飞。",
            "向晚薄雷催急雨，清寒无奈袭裳衣。"
        ],
        "title": "次韵王行甫奉议湖上晚归遇雨",
        "id": "f92c5ba3-6521-470c-beb3-32f7e0d60433"
    },
    {
        "author": "释道潜",
        "paragraphs": [
            "煌煌世胄余，夫子非碌碌。",
            "由腹有诗书，所以能拔俗。",
            "得官本河朔，瓜期未云促。",
            "扁舟下东南，逸兴追鸿鹄。",
            "遇胜即徜徉，风餐兼露宿。",
            "嗟余偶倾盖，一笑外羁束。",
            "杖策每过从，相携访山谷。",
            "春风披鲜荣，绣错出林麓。",
            "松门有时尽，幽兴无断续。",
            "崖转闻钟声，林疏见华屋。",
            "衔山余落景，归路犹踯躅。",
            "谁云邺下欢，往事不可复。",
            "吾曹二三子，所乐亦云足。",
            "愿公纪新诗，一一能见录。",
            "船头行北归，囊箧有美玉。",
            "尘埃京洛人，示与洗心目。"
        ],
        "title": "同曾仲锡通判游天竺诸山",
        "id": "fba973a4-1f28-4a94-8989-f151e61df8a7"
    },
    {
        "author": "释道潜",
        "paragraphs": [
            "刘郎词笔过兰成，咏遍湖山草木情。",
            "禄隠太平真乐事，莫思神武挂冠缨。"
        ],
        "title": "次韵刘韦孟主簿湖上  其一",
        "id": "9d72e758-a747-4b4d-a331-6ed72f24a6a5"
    },
    {
        "author": "释道潜",
        "paragraphs": [
            "中流出没一舟虚，缓檝长谣彼自如。",
            "闻说古来江海上，达人多半寄樵渔。"
        ],
        "title": "次韵刘韦孟主簿湖上  其二",
        "id": "872f99d9-44cd-4a9c-ab7e-cdab18ca7464"
    },
    {
        "author": "释道潜",
        "paragraphs": [
            "老葑如云既卷除，风澜百顷翠纡余。",
            "奇探险取各争赋，谁复能名造物初。"
        ],
        "title": "次韵刘韦孟主簿湖上  其三",
        "id": "fd2275ca-6de7-4191-8d24-2529e490aa1c"
    },
    {
        "author": "释道潜",
        "paragraphs": [
            "东风吹雨过城闉，日照河堤柳映津。",
            "雨桨差差摇燕尾，千山漠漠散鱼鳞。",
            "长缘绝境关幽梦，尚喜兹游及暮春。",
            "兰蕙未衰桃李在，蜂喧鸟咽莫愁人。"
        ],
        "title": "游苕溪道场山",
        "id": "930a433f-e4d2-4891-ac75-94d7b4b56998"
    },
    {
        "author": "释道潜",
        "paragraphs": [
            "松室开孤定，褰帏纳夜凉。",
            "婵娟依翠竹，无语过东墙。"
        ],
        "title": "夏夜",
        "id": "fba3a8f0-7436-4b4c-b1a0-65a97e616a6b"
    },
    {
        "author": "释道潜",
        "paragraphs": [
            "幽姿冷艳匪夭饶，曾伴灵均赋楚骚。",
            "今日移根庭下植，可无佳句与挥毫。"
        ],
        "title": "送兰花与毛正仲运使  其一",
        "id": "18253a90-9687-44c6-a31e-4b9453a42e3a"
    },
    {
        "author": "释道潜",
        "paragraphs": [
            "从来托迹喜深林，显晦那求世所闻。",
            "偶至华堂奉君子，不随桃李斗氤氲。"
        ],
        "title": "送兰花与毛正仲运使  其二",
        "id": "971553e2-8112-414b-b002-4178bea0fb74"
    },
    {
        "author": "释道潜",
        "paragraphs": [
            "沈水擢烟青缭绕，风篁传韵冷萧骚。",
            "楚山竹簟琉璃滑，卧看炎云槛外高。"
        ],
        "title": "夏日竹阁",
        "id": "7c0d7513-a161-4e44-b175-7ab18c880e44"
    },
    {
        "author": "释道潜",
        "paragraphs": [
            "襄阳古名都，雄观压荆楚。",
            "醉公夸文词，风物粲可数。",
            "嗟余未历览，彷佛已如睹。",
            "人生游宦间，得此亦佳遇。",
            "李俊妙天姿，文行两自负。",
            "少年志冥鸿，千里轻一举。",
            "天风不借便，造物暂淹阻。",
            "既无负郭田，黾勉依幕府。",
            "贤哉彼方伯，脱略高韵度。",
            "宁俾簿书役，朱墨事朝暮。",
            "爽气对西山，清谈共樽俎。",
            "试问鹿门翁，遗踪今在否。"
        ],
        "title": "送李仲益赴襄阳幕",
        "id": "ad2197c6-1975-4749-b484-c2afba068451"
    },
    {
        "author": "释道潜",
        "paragraphs": [
            "断桥苍壁倚溪斜，赤叶枫林噪晚鸦。",
            "可怕岭云埋径路，会寻流水到君家。"
        ],
        "title": "访勤上人",
        "id": "fecf6065-1eb7-4e08-ab53-b9ad1c50a6ef"
    },
    {
        "author": "释道潜",
        "paragraphs": [
            "风骚古人事，而我岂所长。",
            "儿曹嗜章句，余习未易忘。",
            "根源本无有，真若夏潦潢。",
            "道人气拔俗，吾党称俊良。",
            "十年依丛林，实以道自将。",
            "禅余喜赋咏，妙语逾珪璋。",
            "世眼独未识，深丛閟孤芳。",
            "锋锥必颖脱，安肯久处囊。",
            "子宜力自勉，声问终扬扬。",
            "吾言岂知子，老大殊荒唐。"
        ],
        "title": "答柯山晓上人",
        "id": "24bf57a8-e13c-4f21-a673-6c7875f74bfd"
    },
    {
        "author": "释道潜",
        "paragraphs": [
            "我生落拓如虚舟，万里江湖随演漾。",
            "君今禄仕亦我同，南北悠悠无定向。",
            "故乡回首海东头，兄弟十年官塞上。",
            "才高质美众所奇，杞梓豫章非冗长。",
            "辟书交飞上庙堂，肯使须臾事闲旷。",
            "秦山峥嵘堑戎虏，自古征人愁怅望。",
            "剑门栈阁天下危，去马来车魂欲丧。",
            "羡君年少勇攀跻，足蹑青冥身益壮。",
            "旧游陈迹想依然，感物怀亲情独怆。"
        ],
        "title": "送俞伯谟宣德赴辟成都",
        "id": "a5b4f8f5-0df8-4e08-aa72-b089348604a0"
    },
    {
        "author": "释道潜",
        "paragraphs": [
            "踞虎奔犀列万形，奇观真已过南屏。",
            "萦云细路杳无尽，落石飞泉静有声。",
            "十里平湖初卷葑，一天秋色共扬舲。",
            "停桡共过孤山寺，寂寂林僧半掩扃。"
        ],
        "title": "次韵文饶同自龙井出资国度泛舟以归北山",
        "id": "e9e73d4d-446e-4634-8ef7-65dc0877c3cd"
    },
    {
        "author": "释道潜",
        "paragraphs": [
            "西郊久不雨，草木无余青。",
            "薄云弄秋晖，山色时晦冥。",
            "超然五词客，文采披华星。",
            "联翩过吾庐，车盖纷满庭。",
            "相携访灵鹫，细路通岩扃。",
            "攀翻幽桂丛，衣襟袭芳馨。",
            "绝境异人世，吾诗岂能名。",
            "诸豪追邺下，妙语逾琼英。",
            "愿言一挥写，乐事良难并。",
            "高空堕海日，归骖尚能停。"
        ],
        "title": "陪司马才仲节推诸君游天竺",
        "id": "7fd0779e-b288-4b77-b7c0-518ff182217b"
    },
    {
        "author": "释道潜",
        "paragraphs": [
            "大涤仙翁谢往还，萧然几席奉清闲。",
            "胸中旧已吞云梦，人望从来重泰山。",
            "书到钟王方绝学，文非典诰不须攀。",
            "名言一一皆公语，它日亲闻广坐间。"
        ],
        "tags": [
            "泰山"
        ],
        "title": "呈丞相章公",
        "id": "4ba47ac1-4e13-49d0-a4a9-8ae8738bd4eb"
    },
    {
        "author": "释道潜",
        "paragraphs": [
            "古林苍藤一径缠，我公畴昔屡回旋。",
            "萧萧屋底瞻遗像，杰气英姿尚凛然。"
        ],
        "title": "过定林谒荆公画像  其一",
        "id": "e18af8af-a15d-454c-874f-4a8c286cbd5a"
    },
    {
        "author": "释道潜",
        "paragraphs": [
            "壁间千字走龙蛇，好事何人护绛纱。",
            "一读已能生感慨，暮檐萧瑟更啼鸦。"
        ],
        "title": "过定林谒荆公画像  其二",
        "id": "d396507c-f4d8-450c-8d8c-28cffcd786b4"
    },
    {
        "author": "释道潜",
        "paragraphs": [
            "二纪浮游踏世尘，贤愚了了见情真。",
            "行藏不昧如公少，细听名言实可人。"
        ],
        "title": "次韵曾子开侍郎话别  其一",
        "id": "e2503b7d-1d66-4946-a2d8-ede037279e3f"
    },
    {
        "author": "释道潜",
        "paragraphs": [
            "抗论仪曹肯折旋，一麾江海去飘然。",
            "他时开府余杭郡，来酌吾庐石缝泉。"
        ],
        "title": "次韵曾子开侍郎话别  其二",
        "id": "56d810ec-4752-4da9-b5ef-f4aa04cfa242"
    },
    {
        "author": "释道潜",
        "paragraphs": [
            "妙思堂深路屈盘，夜来魂梦忽跻攀。",
            "道人开户相迎处，宛在修篁翠雾间。"
        ],
        "title": "书梦寄妙懿",
        "id": "b530095c-db6c-4401-a317-825d505821f9"
    },
    {
        "author": "释道潜",
        "paragraphs": [
            "吾乡英秀颇能文，子复区区慕碧云。",
            "请用三多为祖式，他时自与古人群。"
        ],
        "title": "观恭师诗书以二绝勉之  其一",
        "id": "183f748d-6692-4819-993c-bb0ee654b8a1"
    },
    {
        "author": "释道潜",
        "paragraphs": [
            "论书当亦似论兵，军律非严事不成。",
            "行伍会须同比栉，出奇方可语纵横。"
        ],
        "title": "观恭师诗书以二绝勉之  其二",
        "id": "0260ed04-b672-488c-a49e-1ce13716b5ab"
    },
    {
        "author": "释道潜",
        "paragraphs": [
            "霜风薄木韵含悲，岁晚寻君失後期。",
            "夜鹤晓猨惊怨歇，草堂人去已多时。"
        ],
        "title": "过钟山寻俞清老不遇",
        "id": "aedfd5fe-96d0-431a-9357-4b50e1f1015e"
    },
    {
        "author": "释道潜",
        "paragraphs": [
            "刘侯诗格殆天全，初得西湖纪胜篇。",
            "锦绣为肠供丽藻，鲸鲵作气吸长川。",
            "静依北牖开樽俎，醉扫寒梢杂雨烟。",
            "岁晚扁舟东去急，喜君高调重迁延。"
        ],
        "tags": [
            "西湖"
        ],
        "title": "次韵刘伯昌长官见赠",
        "id": "f7130073-77ff-40c4-8edf-5d8f6c140e51"
    },
    {
        "author": "释道潜",
        "paragraphs": [
            "昔与乃翁相遇年，始知有子生且贤。",
            "尔来双干已争秀，屹屹欲上参高天。",
            "昨朝较蓺偶不售，他日奏赋闻甘泉。",
            "方今庙堂喜人物，收拾万汇归陶甄。",
            "褭蹄麟趾终一出，辉映左右无余妍。",
            "肯学孟生夸得意，一日走遍春风前。",
            "嗟余投老隠岩谷，形若槁木心灰然。",
            "扁舟追子仅千里，彷佛夜梦遥相传。",
            "西湖风物行岁晏，归赋梅花趁腊先。"
        ],
        "tags": [
            "西湖"
        ],
        "title": "次韵法真禅师送曾敬之宣德昆仲",
        "id": "78e4e618-8206-4b12-a32e-d0bfaf4bf418"
    },
    {
        "author": "释道潜",
        "paragraphs": [
            "脱略纷华自妙年，秉心端喜事金僊。",
            "终期象驭超三界，不羡鹏程越九天。",
            "考疏穷经心尚壮，依仁据德节尤坚。",
            "秋风陡起庭闱念，聊寄修江一叶船。"
        ],
        "title": "送文惠师还金华",
        "id": "a59e974b-3995-41b4-b212-fc411dc8e13d"
    },
    {
        "author": "释道潜",
        "paragraphs": [
            "吾闻峄山桐，猗猗排秀干。",
            "栖鸾宿凤信所奇，众木纷纷何足算。",
            "呜呼，天相彼质，复虚彼心。",
            "故其声之隠也无阂，其动也无留。",
            "有叩而鸣，体佚而休。",
            "嘉上人之妙龄兮，无适俗之卑韵。",
            "刚有拟于斯桐兮，廓中虚以受训。",
            "异速成之朝荣兮，培益厚而日敏。",
            "悼像末之寥寥兮，蹇吾道之不振。",
            "续芳尘于祖席兮，他日非桐虚上人者而复谁何哉。"
        ],
        "title": "证师圣可桐虚斋",
        "id": "60b80c12-0cc8-4e61-9f04-3620e6dd61b2"
    },
    {
        "author": "释道潜",
        "paragraphs": [
            "上人少脱略，出处非拘囚。",
            "停云倚空端，舒卷良自由。",
            "纵之千丈强，敛附拳石幽。",
            "超遥宇宙间，孰与斯人俦。",
            "铭诗善摹写，居士亦风流。"
        ],
        "title": "规师方外停云斋",
        "id": "96f8e368-df51-48e8-9e45-615e681541dc"
    },
    {
        "author": "释道潜",
        "paragraphs": [
            "偶来湖上缉衡门，桐长修柯竹有孙。",
            "引策每从佳处去，望云桥下是西村。"
        ],
        "title": "卜居智果方外以诗见寄次韵奉酬  其一",
        "id": "2962c815-2c63-49f1-a9e2-4ad680c4d404"
    },
    {
        "author": "释道潜",
        "paragraphs": [
            "青灯残篆夜寥寥，门外秋风振苇萧。",
            "惭愧高人能见忆，为余西望立溪桥。"
        ],
        "title": "卜居智果方外以诗见寄次韵奉酬  其二",
        "id": "8bfebe50-659b-4c60-ac41-58ced2748258"
    },
    {
        "author": "释道潜",
        "paragraphs": [
            "漾漾清漪十里间，画船人似镜中安。",
            "雨催菡萏幽香发，风触莆萄细浪寒。",
            "高岸乌纱来静院，倒挥白羽傍曾栏。",
            "吟毫所遇无遗景，天乞词源北海宽。"
        ],
        "title": "次韵周开祖大夫泛湖见访",
        "id": "7ff0fdc4-7a63-44ce-a2d4-2c256253f998"
    },
    {
        "author": "释道潜",
        "paragraphs": [
            "梦入秋山知几层，霜风吹骨正棱棱。",
            "苍崖荦确难安足，自说从余授杖藤。"
        ],
        "title": "次韵才仲试院梦中书事见寄  其一",
        "id": "db856c98-8f37-4890-bf5e-bf54ce7842c0"
    },
    {
        "author": "释道潜",
        "paragraphs": [
            "朱甍碧瓦碍云浮，共蹑曾梯最上头。",
            "一饷阑干变风雨，凛然毛发便惊秋。"
        ],
        "title": "次韵才仲试院梦中书事见寄  其二",
        "id": "f4c52e62-6f62-4a00-9c09-d2bc573e7570"
    },
    {
        "author": "释道潜",
        "paragraphs": [
            "怪兽胡为出巨津，昂然激水忽翻身。",
            "鱼龙赑屃何妨事，莫作风波谩恐人。"
        ],
        "title": "次韵才仲试院梦中书事见寄  其三",
        "id": "223b5d98-3b58-4a4c-a061-a7aaf64823ab"
    },
    {
        "author": "释道潜",
        "paragraphs": [
            "一川修竹映疏花，川上时闻响钓车。",
            "似到秦人种桃处，谁知梦断却还家。"
        ],
        "title": "次韵才仲试院梦中书事见寄  其四",
        "id": "d958ceba-8ce7-4669-80ab-b9662740f43e"
    },
    {
        "author": "释道潜",
        "paragraphs": [
            "崖根乌蜜已先尝，从此知君鬓不霜。",
            "应笑吾曹事枯槁，山中危坐独休粮。"
        ],
        "title": "次韵才仲试院梦中书事见寄  其五",
        "id": "79ce202d-7914-427d-848c-bd0521b7c5c0"
    },
    {
        "author": "释道潜",
        "paragraphs": [
            "麻田老仙心炯炯，少有高风慕箕颍。",
            "枕流漱石三十年，眸子瞭焉神更静。",
            "忽然杖策海上来，至人道妙同尘埃。",
            "达官贵侯竞招致，往无所欲谁嫌猜。",
            "迩来一志从吾党，迹与孤云共天壤。",
            "曹溪有路更攀跻，径蹑毗卢高顶上。"
        ],
        "title": "赠吴子野先生",
        "id": "e1d248f3-a72a-4b0e-99a4-88cfee22f311"
    },
    {
        "author": "释道潜",
        "paragraphs": [
            "点检行装拂与巾，洒然轻别故山春。",
            "家家门底长安道，举目何须更问津。"
        ],
        "title": "送庠上人",
        "id": "38ad87f9-fa11-4470-8169-6e94536bf420"
    },
    {
        "author": "释道潜",
        "paragraphs": [
            "幕府文书一扫空，何妨行乐醉春风。",
            "想闻笑语千山外，正在烟云万叠中。",
            "咔日鸟声喧细碎，照溪花影静玲珑。",
            "苦吟只恐凋肝肾，夫子还宜少黜聪。"
        ],
        "title": "次韵才仲山行",
        "id": "c7f6535a-11d6-48c5-9bb7-99c7e8b8214b"
    },
    {
        "author": "释道潜",
        "paragraphs": [
            "昔我年始壮，托身灵鹫峰。",
            "主人大导师，鼓舞扬真风。",
            "四方依绛帐，杂沓象与龙。",
            "嗟余于此时，已识大士踪。",
            "纷纷论议场，头角出群雄。",
            "如何三十载，慧刃藏其锋。",
            "端居肄业地，了不为世通。",
            "迩独念西湖，聿来将谁从。",
            "情随山水远，兴与鱼鸟同。",
            "平生方外姿，自在如冥鸿。",
            "明朝复回首，飘洒一孤篷。"
        ],
        "tags": [
            "西湖"
        ],
        "title": "与神智师话别",
        "id": "d89a741e-e6d7-420e-a1db-6d18b8ee9eed"
    },
    {
        "author": "释道潜",
        "paragraphs": [
            "堂上何为绝点埃，堂前翠箒扫空阶。",
            "遥怜薄日晖晖静，影入高人燕坐怀。"
        ],
        "title": "晖晖堂",
        "id": "e1c9ac11-e417-4fdc-9373-fe6d11c80a81"
    },
    {
        "author": "释道潜",
        "paragraphs": [
            "知君挟册未尝闲，一志端能事孔颜。",
            "千里扁舟下吴会，眼中收拾只溪山。"
        ],
        "title": "次韵嵩阳陈叔易先生见访  其一",
        "id": "096f35f4-ff6d-46c9-8baf-c387bd95457c"
    },
    {
        "author": "释道潜",
        "paragraphs": [
            "枯槁长专一壑间，权豪殊未少低颜。",
            "风云他日超腾去，莫畏移文到北山。"
        ],
        "title": "次韵嵩阳陈叔易先生见访  其二",
        "id": "4bcfa11c-539d-4853-936d-8a9b9ff82342"
    },
    {
        "author": "释道潜",
        "paragraphs": [
            "云拥茅檐水拍渠，晓来新雨过吾庐。",
            "蔫红宿萼莓苔满，解事长杨自扫除。"
        ],
        "title": "晓霁",
        "id": "14b777e1-647a-41b3-8dfe-5d61db20714c"
    },
    {
        "author": "释道潜",
        "paragraphs": [
            "造物纷纷自变更，达人何用较前程。",
            "芭蕉身世荣枯久，胡蝶梦魂来往轻。",
            "隔屋相惊铜漏尽，开扉犹爱玉绳横。",
            "应嫌百吏鳬行进，簿领文书与案平。"
        ],
        "title": "次韵龚尧佐帐勾晨起感怀",
        "id": "5a41cf60-619a-4dbe-92c4-8d4e21097e42"
    },
    {
        "author": "释道潜",
        "paragraphs": [
            "君不见昆仑之河与天通，源深发远人莫穷。",
            "回溪转壑随折冲，末势演溢流于东。",
            "东溟无旁下无底，浩荡足以家鱼龙。",
            "嗟哉吾徒虽好学，讵肯着意推所从。",
            "渊停富滀有若是，孰谓世上无豪雄。",
            "法师名斋意且远，张皇幽眇见尔聪。",
            "西来竺书五千轴，期子岁月加磨砻。",
            "离骚楚词亦谩读，言语黼黻何必工。",
            "禅余习气如未尽，时倚涧石吟松风。"
        ],
        "title": "远斋",
        "id": "43d389ac-58ec-44df-9dcd-3cd8e0e2d6dc"
    },
    {
        "author": "释道潜",
        "paragraphs": [
            "瀛洲仙人骑皓鹤，佩玉鸣风度寥廓。",
            "锦溪南望九仙岑，笑指烟霞憩曾阁。",
            "阁中清绝无纤尘，铜炉着香夜梦真。",
            "平明跨鹤出山去，涧草岩花空自春。",
            "山僧问我入何地，今作玉皇香案吏。",
            "挟持造化几时还，搔首临风聊一喟。"
        ],
        "title": "怀仙阁",
        "id": "8d851909-20de-4407-8dc6-bc871e9200ea"
    },
    {
        "author": "释道潜",
        "paragraphs": [
            "白水茫茫天四空，黄昏小雨湿春风。",
            "五更百舌催残梦，月到官河柳影中。"
        ],
        "title": "华亭道中",
        "id": "3d3ce279-aca7-4828-b65f-b5f8f90cf546"
    },
    {
        "author": "释道潜",
        "paragraphs": [
            "薄云疏雨作还休，白帝撩人巧变秋。",
            "天地此身均逆旅，江湖几度共离忧。",
            "暮声断续钟连磬，夜气浮沈浦与洲。",
            "圆峤方壶吾未羡，敢烦骚客为冥搜。"
        ],
        "tags": [
            "西湖"
        ],
        "title": "同周元翁着作范明远秘校西湖夜泛各赋一首",
        "id": "9d363a0f-5e12-4550-983c-0016736e9155"
    },
    {
        "author": "释道潜",
        "paragraphs": [
            "高论每逢贤友生，还如讲武得奇兵。",
            "了无鄙吝胸中物，尚有风流世外情。",
            "破海玉蟾初未跃，洒空珠露已先倾。",
            "回桡转柂行三鼓，始见波澜百顷明。"
        ],
        "title": "和元翁",
        "id": "dc3d8d66-6187-4d3f-9c09-023bf3fd246d"
    },
    {
        "author": "释道潜",
        "paragraphs": [
            "二客风神莹石泉，解衣同缓夜归船。",
            "已残巾子峰头日，犹认吾庐竹外烟。",
            "水怪有名殊未见，犀灯无事不须然。",
            "月明幽渚蒹葭静，珍重沙禽稳睡眠。"
        ],
        "title": "和明远",
        "id": "dc740a85-105f-43cc-b935-d7ec14b6f3fb"
    },
    {
        "author": "释道潜",
        "paragraphs": [
            "冥鸿振鹭想仪形，数日新秋入梦清。",
            "丹壑流泉依旧否，碧岩丛桂几时生。",
            "风来玉户凉初集，露泫银河色渐明。",
            "黾勉酬君无妙语，夜光鱼目愧相并。"
        ],
        "title": "次韵月上人秋夜见寄",
        "id": "8ed44dbe-dfb4-4856-a638-a9f798358f38"
    },
    {
        "author": "释道潜",
        "paragraphs": [
            "千林脱叶送残秋，一舸南归兴莫留。",
            "富渚江平非白马，子陵滩稳异黄牛。",
            "吟怀览胜宜无倦，才力如君岂易求。",
            "他日殷勤为细字，尽传佳句到东州。"
        ],
        "title": "送远上人还金华",
        "id": "b84a5323-c93a-4664-a728-a0bc20d10760"
    },
    {
        "author": "释道潜",
        "paragraphs": [
            "夕阳山气蔼葱葱，路转松阴复几重。",
            "行过石桥人未见，数声先听寺楼钟。"
        ],
        "title": "与愚上人宿天竺  其一",
        "id": "6ba308ba-ec0f-4015-845a-1fe973527d10"
    },
    {
        "author": "释道潜",
        "paragraphs": [
            "稽留峰北好林泉，珍重幽栖得所便。",
            "栢子烟中能宴坐，想无余习可攀缘。"
        ],
        "title": "与愚上人宿天竺  其二",
        "id": "a219fdee-e070-4c4e-b86c-570206aa5476"
    },
    {
        "author": "释道潜",
        "paragraphs": [
            "霜压帘栊露泫条，银河影转斗垂杓。",
            "清言共失三更梦，错恨芙蓉漏易消。"
        ],
        "title": "与愚上人宿天竺  其三",
        "id": "9af8408a-908e-4381-bd88-526d6d769579"
    },
    {
        "author": "释道潜",
        "paragraphs": [
            "猿鹤惊呼晓，楼钟动翠微。",
            "枫林堕清月，疏影乱人衣。"
        ],
        "title": "晨起",
        "id": "6c6bed93-97cd-40e5-b439-b7d091d2086e"
    },
    {
        "author": "释道潜",
        "paragraphs": [
            "鹊啅庭梧喜满怀，悬知二子下崔嵬。",
            "山中爽气知多少，半逐风流杖屦来。"
        ],
        "title": "喜不群不疑见访",
        "id": "6a7f4b7b-f99f-48f8-8ba8-53900cf07a13"
    },
    {
        "author": "释道潜",
        "paragraphs": [
            "窈窕孤云下翠岑，帝乡闲去本无心。",
            "红尘满眼急回首，莫遣空山鹤怨深。"
        ],
        "title": "送桐江明上人之都下",
        "id": "b1714a94-090d-42f7-856a-cc535fa9b53c"
    },
    {
        "author": "释道潜",
        "paragraphs": [
            "西风警群木，萧瑟散秋声。",
            "病客有归思，孤云无恋情。",
            "月当千里共，人恨四难并。",
            "苦学谁如子，它年在一鸣。"
        ],
        "title": "送定上人还会稽",
        "id": "75cfb0ee-38e1-4c86-8cea-3772fc5f4350"
    },
    {
        "author": "释道潜",
        "paragraphs": [
            "槛前君子旧虚心，雪後相看意更深。",
            "晴日暖风催鸟语，翠梢高处啭柔音。"
        ],
        "title": "次韵刘蔡仲秀才雪後登竹阁  其一",
        "id": "64b23b76-969d-4904-bece-b2354f8ba49f"
    },
    {
        "author": "释道潜",
        "paragraphs": [
            "君看楚峤耸巑岏，圭壁千层间翠岚。",
            "山後一峰尤秀拔，依稀还落剡溪南。"
        ],
        "title": "次韵刘蔡仲秀才雪後登竹阁  其二",
        "id": "7907310f-0f56-4d1d-a634-3f85500e2a72"
    },
    {
        "author": "释道潜",
        "paragraphs": [
            "吾庐附曾阿，松竹蔚行路。",
            "平生土木躯，羞为折腰具。",
            "蓼虫甘苦涩，虽死那求遇。",
            "黄香诸父贤，倾盖如有素。",
            "相将山水行，所适得佳趣。",
            "观台深且靓，缟壁悬清句。",
            "云巢倚空端，下览宜细顾。",
            "楼台霁雪初，碧瓦尘未涴。",
            "篮舆指颓景，长挹还辞去。",
            "怳如山阴集，俛仰已成故。",
            "重来竟何时，相望碧云暮。"
        ],
        "title": "次韵黄仲闵主簿见访游宝云诸寺",
        "id": "c3542416-1188-404c-86c1-ecc54a24d3b1"
    },
    {
        "author": "释道潜",
        "paragraphs": [
            "夫子刚中早数奇，闺门高节耸当时。",
            "渊明晚欲归三径，德曜能从赋五噫。",
            "不见莱衣华发事，空惊薤露昔人悲。",
            "故知造物酬阴施，玉立诸郎富白眉。"
        ],
        "title": "苏世美夫人挽辞",
        "id": "97d12c56-2c31-4ffe-947b-677a95bbf6ce"
    },
    {
        "author": "释道潜",
        "paragraphs": [
            "狂风吹林声怒号，隔垣汹汹如秋涛。",
            "夜阑稍觉群动息，星斗挂檐霜月高。",
            "东邻书生勤且劳，粲然文采真凤毛。",
            "遥想下帷应未寝，短檠相对课离骚。"
        ],
        "title": "重居夜坐怀苏伯达昆仲",
        "id": "920a3f01-f26f-42c9-8f80-ada3973f53b3"
    },
    {
        "author": "释道潜",
        "paragraphs": [
            "阳羡溪山名浙右，氤氲淑气无时有。",
            "遂令比屋慕弦歌，甲第殊科争捷手。",
            "先生读书三十年，数奇不偶真可怜。",
            "闭门陋巷聊自隠，箪瓢屡空心晏然。",
            "南轩前头两佳木，先生抚玩长不足。",
            "尤爱熏风五月初，白银开花光照屋。",
            "故人解后相逢遇，指点婆娑索新句。",
            "君不见少陵杜叟有长吟，莫作凡材等闲赋。"
        ],
        "title": "慕容居士双柟轩",
        "id": "9c6889dd-088f-4ab3-940c-a3559704b54b"
    },
    {
        "author": "释道潜",
        "paragraphs": [
            "孔明气宇白玉温，忠义勇决踰王尊。",
            "葛巾羽扇传号令，塞垣彻警无尘昏。",
            "良辰往往挟将佐，射鵰走马循烟村。",
            "归来饮酒坐堂上，宾从如云填戟门。",
            "一朝郡圃得奇石，雪浪触眼惊神魂。",
            "旁求苍珉琢巨斛，偃然卧土知无根。",
            "三牛曳归置阶圯，错磨不许留纤痕。",
            "兴来作诗寄台阁，雄词妙笔争考论。",
            "将军今谪穷海外，会见羲娥窥覆盆。",
            "殷勤寄语朔方客，佳致勿毁宜长存。"
        ],
        "title": "次韵苏端明定武雪浪斋",
        "id": "17c49495-b02d-4832-ae6c-76005318b658"
    },
    {
        "author": "释道潜",
        "paragraphs": [
            "无为岂不动，无念非刳心。",
            "至人均道妙，与物相浮沉。",
            "青铜一寸明，万象了自分。",
            "何须苦机械，扰扰乱冲襟。",
            "晴窗馥烟篆，衣裓蒙余熏。",
            "超然旷士怀，所得踰古今。"
        ],
        "title": "无为堂",
        "id": "91f4c1cd-06e4-4cee-8387-065dcad8a446"
    },
    {
        "author": "释道潜",
        "paragraphs": [
            "儿曹汝既识熏莸，卓荦应须力自修。",
            "一志径从齐客语，万端无受楚人咻。",
            "卑飞燕雀宜深远，高举鸾凰可并游。",
            "莫负谪仙当日语，十年名誉满东州。"
        ],
        "title": "示法颖",
        "id": "57248e93-5e36-4a33-ad00-17837cb6bee3"
    },
    {
        "author": "释道潜",
        "paragraphs": [
            "之子吟怀欲称情，故穿幽沼滀清泠。",
            "傥逢来客议深浅，但道渊源通北溟。"
        ],
        "title": "清聚轩",
        "id": "5b3b3a6b-7363-476f-aafc-c48f1698a41b"
    },
    {
        "author": "释道潜",
        "paragraphs": [
            "春波涨南浦，霁色媚澄鲜。",
            "扁舟驾两桨，行矣子所便。",
            "岸花开迤逦，红紫交相妍。",
            "诗情发浩荡，输泻万壑渊。",
            "清新逼庾信，雅健追樊川。",
            "相俦得鸿鹄，翔集固超然。",
            "衣裓暂尘土，它时洗云泉。",
            "幽姿复烱烱，不羡玉池莲。"
        ],
        "title": "次韵晓师见别欲游京洛",
        "id": "07f38ebd-036f-42c8-a6e5-74dd1b81b3c8"
    },
    {
        "author": "释道潜",
        "paragraphs": [
            "柔桑蔽野麦初齐，布谷催耕雨一犂。",
            "略彴时横溪上下，蔷薇间发水东西。",
            "重寻胜处追前赏，无复斯人手共携。",
            "回首春风增感慨，绵绵黄鸟更悲啼。"
        ],
        "title": "游径山怀司马才仲",
        "id": "dd9f81e0-ad3c-44ec-bc61-db8efb4ef1e2"
    },
    {
        "author": "释道潜",
        "paragraphs": [
            "环湖相望百招提，高栋曾轩亦屡跻。",
            "未若道人基构胜，阑干清与白云齐。"
        ],
        "title": "云巢  其一",
        "id": "01dd46b5-dc01-4039-b7b0-b9e8a56133ac"
    },
    {
        "author": "释道潜",
        "paragraphs": [
            "九江秀色可揽结，谪仙爱彼巢云松。",
            "寂寞风流三百载，此轩奇观蹑前踪。"
        ],
        "title": "云巢  其二",
        "id": "0bf35857-b5af-498d-b261-fb020895355d"
    },
    {
        "author": "释道潜",
        "paragraphs": [
            "碧瓦朱甍冠翠微，鬰葱佳气缭窗扉。",
            "人间尘土纷阡陌，不到藜床燕坐衣。"
        ],
        "title": "云巢  其三",
        "id": "6835a353-a8cd-4c62-b0bc-eb5b8641064d"
    },
    {
        "author": "释道潜",
        "paragraphs": [
            "水边花雾晓氤氲，春入西湖两岸深。",
            "冶叶倡条他自媚，朽株枯木我何心。",
            "秋千索转朱楼角，博塞声喧碧柳阴。",
            "年少故人方感慨，未应从俗强浮沉。"
        ],
        "tags": [
            "西湖"
        ],
        "title": "清明日湖上呈秦少章主簿",
        "id": "312d0a35-d491-4229-8d04-5592ffaf0180"
    },
    {
        "author": "释道潜",
        "paragraphs": [
            "上人妙齿遗樊笼，嗜好岂与稠人同。",
            "岩栖水饮有余裕，期以至道超鸿蒙。",
            "少林人亡仅千载，末路鼓舞谁为雄。",
            "江西老褐真望士，蚁趋云合争所从。",
            "羡君伏役事且久，诚专志苦迷春冬。",
            "心珠磨错稍精莹，彷佛水月含冲融。",
            "去岁扁舟下吴会，溪山胜践情所钟。",
            "芒鞋竹杖霜露入，始知节物徂秋风。",
            "朝来兴尽挽不住，翻然又逐南征鸿。",
            "它年相逢定庐岳，与子终老巢云松。"
        ],
        "title": "送诚无上人还洞山文禅师席下",
        "id": "ea752a09-2f2c-4315-8bed-6ac97af22e26"
    },
    {
        "author": "释道潜",
        "paragraphs": [
            "万汇干坤里，谁何识道真。",
            "喧卑憎末俗，燕默羡高人。",
            "漏转芙蓉永，香销栢子频。",
            "他年挥玉麈，堂上挹芳尘。"
        ],
        "title": "燕默堂",
        "id": "3873027a-8d50-45e4-b0ca-52c398d89ec3"
    },
    {
        "author": "释道潜",
        "paragraphs": [
            "道人出处孤鸿俦，讵肯低回受羁绊。",
            "飘风转日历九州，不羡骑鲸游汗漫。",
            "我生与君几相逢，穷幽摘胜时乃同。",
            "胸中妙道未容扣，又引高兴辞秋风。",
            "君家住在孤屿侧，此别何时见颜色。",
            "欲识相思一寸心，冷月依依挂空碧。"
        ],
        "title": "送严上人还永嘉",
        "id": "9c274fc9-52e4-4e07-bcca-f2bebc6d0dbe"
    },
    {
        "author": "释道潜",
        "paragraphs": [
            "江湖堂北是吾庐，缭绕杉篁蔚有余。",
            "欲问山中近消息，鳞鸿不寄狱中书。"
        ],
        "title": "吴门狱中怀北山旧隠  其一",
        "id": "f80d7ad1-a1df-4891-aba4-eadbd5829b59"
    },
    {
        "author": "释道潜",
        "paragraphs": [
            "诛茅投老卜栖迟，云雨相翻岂易知。",
            "夜鹤晓猿休怅望，回车复路可无时。"
        ],
        "title": "吴门狱中怀北山旧隠  其二",
        "id": "c00d7388-f1e6-4133-8a37-cc9dc556af69"
    },
    {
        "author": "释道潜",
        "paragraphs": [
            "数亩檀栾古道边，亭亭气慨上参天。",
            "未应霜雪能摧抑，不用行人叹可怜。"
        ],
        "title": "吴门狱中怀北山旧隠  其三",
        "id": "d06d0b9b-d6bf-4cb7-8405-8b0a4124cc7e"
    },
    {
        "author": "释道潜",
        "paragraphs": [
            "东崦扶疏一树梅，繁英辜负岁时开。",
            "殷勤寄语兰兼蕙，它日春风我亦来。"
        ],
        "title": "吴门狱中怀北山旧隠  其四",
        "id": "6a2fb035-29b4-4129-ba4e-917467352444"
    },
    {
        "author": "释道潜",
        "paragraphs": [
            "甘冷宜茶石缝泉，得名初自玉堂仙。",
            "苍苔滓秽聊疏治，照月涵星复粲然。"
        ],
        "title": "吴门狱中怀北山旧隠  其五",
        "id": "16220051-b750-4981-a115-c3f8aae69630"
    },
    {
        "author": "释道潜",
        "paragraphs": [
            "一径缘云入寿星，竹间窈窕见疏棂。",
            "阑干数曲观台上，幽草靓花常满庭。"
        ],
        "title": "吴门狱中怀北山旧隠  其六",
        "id": "26bddfbf-4cf1-4895-96c7-6a9ade40a0ba"
    },
    {
        "author": "释道潜",
        "paragraphs": [
            "英妙何郎藴德光，不随人世事炎凉。",
            "麒麟步武开天上，他日青云道路长。"
        ],
        "title": "吴门有怀钱塘何彦时仙尉  其一",
        "id": "db2816a4-45e3-4129-a359-5b65e99abaa5"
    },
    {
        "author": "释道潜",
        "paragraphs": [
            "英游阁前官柳行，柔枝袅袅弄鹅黄。",
            "多情春色还依旧，独有离人天一方。"
        ],
        "title": "吴门有怀钱塘何彦时仙尉  其二",
        "id": "9dc6ba79-f68b-441a-a0c1-c7be1050d5cc"
    },
    {
        "author": "释道潜",
        "paragraphs": [
            "湖岸茸茸细草生，芳洲杜若想纵横。",
            "去年问柳寻花地，谁伴穿云渡水行。"
        ],
        "title": "吴门有怀钱塘何彦时仙尉  其三",
        "id": "533e3547-ad34-4602-b171-f121294c0b7e"
    },
    {
        "author": "释道潜",
        "paragraphs": [
            "刘子江南英，韵胜不友俗。",
            "闭门诵诗书，户外无来躅。",
            "昔我寄匡山，岩扉屏幽独。",
            "君闻跨蹇馿，迢迢访深谷。",
            "忘怀去畦畛，结好比松竹。",
            "浮云事忽空，逝水难再复。",
            "徒有箧中文，千秋成鬼录。"
        ],
        "tags": [
            "庐山"
        ],
        "title": "刘咸临秀才挽词  其一",
        "id": "c326ccd2-42ca-4a71-80cd-87d6c27d2259"
    },
    {
        "author": "释道潜",
        "paragraphs": [
            "异材擢阳阿，秀色方蔚然。",
            "侵寻掩众阜，屹屹上造天。",
            "惊飙忽摧殒，中道虚弃捐。",
            "颜渊古称夭，道德今独妍。",
            "何求拥肿为，无用徒永年。"
        ],
        "title": "刘咸临秀才挽词  其二",
        "id": "0824cb52-5e2e-4534-b24c-eb2801b97612"
    },
    {
        "author": "释道潜",
        "paragraphs": [
            "平生本家学，耻作干时语。",
            "着书以愚名，绰欲慕前古。",
            "纷纷诋迂阔，默默君自许。",
            "弱龄咏风骚，其词哀以苦。",
            "先生叹奇作，寿达终难与。",
            "果为冥冥游，一往不可睹。"
        ],
        "title": "刘咸临秀才挽词  其三",
        "id": "ab1858d9-c332-41b6-8123-3985f8652792"
    },
    {
        "author": "释道潜",
        "paragraphs": [
            "吾希李长吉，异代不得友。",
            "頼余锦囊篇，把玩时在手。",
            "斯人君并驾，未易较先後。",
            "肝脾裹阳秋，落笔粲琼玖。",
            "当年邂逅初，宛在三峡右。",
            "相携石桥行，下瞰冰雪溜。",
            "音容俄永隔，山月空依旧。",
            "铭诗得黄香，知子垂不朽。"
        ],
        "title": "刘咸临秀才挽词  其四",
        "id": "5e61c7d8-bbf9-4a9b-9e6f-f0fe2adabc51"
    },
    {
        "author": "释道潜",
        "paragraphs": [
            "先生少年喜武事，三略六韬曾徧阅。",
            "胸中云梦吞八九，气胜万夫真勇决。",
            "防边伊昔从都护，欲取功名继前烈。",
            "臂弓腰箭事戎装，远出砂场恣游猎。",
            "擒狐射雁狂且逸，不觉归途迷夜雪。",
            "败官遭谴失所志，回首飘然辞魏阙。",
            "挟持妙术当生涯，放浪江湖闲岁月。",
            "寻常得钱即沽酒，笑与妻奴同饮啜。",
            "乐天知命了无忧，奕奕红颜浮两颊。",
            "春风浩荡鲁城边，稠花乱蕊争纷妍。",
            "方将与君共携手，骋怀游目相回旋。",
            "兴来别我汶阳去，黄鹄一举难留连。",
            "村桥野店醉斜日，路人谁识地行仙。"
        ],
        "title": "赠霍山人",
        "id": "1c4568aa-c673-49c8-b8d0-2e83e9967331"
    },
    {
        "author": "释道潜",
        "paragraphs": [
            "少年读书破万卷，河朔声名压诸彦。",
            "词场百战功不成，晚得青衫非所愿。",
            "白头况有北堂亲，斗禄强须甘冗贱。",
            "三年一尉泰山下，簿领区区事弓箭。",
            "追穷寇盗走山谷，肯为风霜辞怯懦。",
            "要功冀赏本无心，脱去仅能逃所谴。",
            "草枯蓬断岁将徂，结束行装抵京县。",
            "达官贵吏急贤材，一鹗君须预论荐。",
            "投竿舍筑去作相，邂逅风云一朝变。",
            "造物于人自有时，未足为君生忿怨。"
        ],
        "tags": [
            "泰山"
        ],
        "title": "送刘不已推官罢奉符尉入都注拟",
        "id": "46acb78f-14d5-48c2-b447-39d9f42a45ec"
    },
    {
        "author": "释道潜",
        "paragraphs": [
            "枯株瘦石两相望，南北悠悠径路长。",
            "卷尽平冈三百里，风枝雨叶更飘扬。"
        ],
        "title": "过彭城观陈传道知录所藏东坡公画",
        "id": "ae769bd6-f5c1-4281-a9fc-c4918f2c5aea"
    },
    {
        "author": "释道潜",
        "paragraphs": [
            "桐柏昆仑日夜倾，投溪注壑本无情。",
            "乍为含垢千寻浊，不作矜人一掬清。"
        ],
        "title": "淮上观水",
        "id": "68369bef-5096-4db1-8725-30519618dd75"
    },
    {
        "author": "释道潜",
        "paragraphs": [
            "黄芦败苇两三丛，彷佛江湖在眼中。",
            "雁鸭惊呼缘底事，一时昂首立秋风。"
        ],
        "title": "戏书诚师秋景小屏",
        "id": "63cec9a3-eaa9-49ee-8940-35c578ea3d31"
    },
    {
        "author": "释道潜",
        "paragraphs": [
            "箕南斗北各殊方，谁信相思去梦长。",
            "蓬断草枯当岁晏，寥寥空对蕙炉香。"
        ],
        "title": "过韫秀堂观仲豫二诗因次其韵  其一",
        "id": "53acd45a-19b6-4f3d-a864-71b2ec89ca39"
    },
    {
        "author": "释道潜",
        "paragraphs": [
            "荆溪一别十年余，流窜何尝定所居。",
            "等与山河同幻质，更将三界作蘧庐。"
        ],
        "title": "过韫秀堂观仲豫二诗因次其韵  其二",
        "id": "8acc4555-f502-45fc-9560-297c888cd4b5"
    },
    {
        "author": "释道潜",
        "paragraphs": [
            "三年东鲁贬，闭户实超然。",
            "静极通幽眇，神游岂间焉。",
            "独全霜後操，未异火中莲。",
            "不似沈湘客，徒怀忿与悁。"
        ],
        "title": "次韵聪师见寄  其一",
        "id": "aee8dc6f-e116-46a1-96ac-b1bec31f1ce3"
    },
    {
        "author": "释道潜",
        "paragraphs": [
            "夙学谁知子，源流务所滋。",
            "风骚追五柳，禅寂拟长髭。",
            "桂魄元昭晰，浮云自蔽亏。",
            "险夷终一节，吾以古为师。"
        ],
        "title": "次韵聪师见寄  其二",
        "id": "3825ee6a-eaf3-4c22-86d3-c06a0d47577d"
    },
    {
        "author": "释道潜",
        "paragraphs": [
            "老去年光知几寻，无端华发苦相侵。",
            "独怜碧眼平生旧，未改青松一寸心。",
            "欲扣禅关当岁晏，肯愁溪路隔云深。",
            "相逢试探梅花信，应有香须擢碎金。"
        ],
        "title": "次韵升师见招  其一",
        "id": "26fa8caf-a46f-44a9-81c4-89ce22b422e2"
    },
    {
        "author": "释道潜",
        "paragraphs": [
            "儿童笺管已能操，书乏吟窗几兔毫。",
            "文囿垣墙增渐广，词林枝叶势方高。",
            "嗟余旧喜论周诰，晚岁无心讽楚骚。",
            "羡子得时勤述作，宛如秋浦涌云涛。"
        ],
        "title": "次韵升师见招  其二",
        "id": "b6a2557e-2c64-40c9-8505-904372c19417"
    },
    {
        "author": "释道潜",
        "paragraphs": [
            "霜摧露殒万枝空，丛菊鲜鲜尚见容。",
            "细蕊冷香聊自媚，无心引蝶更勾蜂。"
        ],
        "title": "残菊",
        "id": "ca8b2313-0a51-4053-a2da-bf895fd28ae4"
    },
    {
        "author": "释道潜",
        "paragraphs": [
            "隔云穿窦引涓涓，喷玉跳珠亦可怜。",
            "心垢本无何用涤，戏将萧洒度流年。"
        ],
        "title": "涤轩",
        "id": "0bc38fa7-d2f1-45b3-87a9-dde67b54edcd"
    },
    {
        "author": "释道潜",
        "paragraphs": [
            "蒙蒙春雨暗村桥，竹里禽啼婆餠焦。",
            "度谷倦闻车轧轧，穿林愁听马萧萧。",
            "细窥陈迹僧坊静，默想风流鄙吝消。",
            "浮魄沉魂今已矣，无人为作楚词招。"
        ],
        "title": "千顷廨院观司马才仲遗墨次韵",
        "id": "21b610c7-18fd-4366-b9b9-153dd4afce4c"
    },
    {
        "author": "释道潜",
        "paragraphs": [
            "余杭门西山迤逦，屹屹千峰插天起。",
            "穷幽摘胜过三邑，随处云林皆可喜。",
            "迩来杖策到君家，始觉溪山逢骨髓。",
            "争流万壑会目前，竞秀千岩对窗几。",
            "丹枫洗雨秋霁余，白鸟出没岚光里。",
            "主人韵胜无尘埃，翠竹红桃相映栽。",
            "良辰樽俎凭谁共，友月朋云自往来。"
        ],
        "title": "唐昌王悦道桃竹轩",
        "id": "8bd8350d-cc29-43bb-9965-15126f11703c"
    },
    {
        "author": "释道潜",
        "paragraphs": [
            "红蓼丛边双鹭飞，波痕翻动碧琉璃。",
            "须臾相趁却回首，斜立垂杨烟外枝。"
        ],
        "title": "溪上",
        "id": "eb44500e-cb40-4d0b-b561-7f67b2aca4bc"
    },
    {
        "author": "释道潜",
        "paragraphs": [
            "阴云收雨阁曾檐，寂寂西风不动帘。",
            "烧尽夜堂红蜡炬，高山流水听无厌。"
        ],
        "title": "听盛道人琴  其一",
        "id": "1453e3eb-8e87-4117-98d0-9d103ec3bbe0"
    },
    {
        "author": "释道潜",
        "paragraphs": [
            "有客浮游不定家，玉琴三尺当生涯。",
            "从来正始无人会，掉首高歌乌帽斜。"
        ],
        "title": "听盛道人琴  其二",
        "id": "555fb91e-eaca-42e6-9bd9-f5628e499c33"
    },
    {
        "author": "释道潜",
        "paragraphs": [
            "兹山嵯峨冠天下，一径萦云行两舍。",
            "始穷绝顶见招提，碧阁丹楼屹如画。",
            "门前池水滀蜿蜒，座上风雷惊昼夜。",
            "峨眉五台夸壮观，品目真不此为亚。",
            "伟哉南师非世人，开荒辟土初椎轮。",
            "寥寥相望三百载，废兴一一难具陈。",
            "丹丘大士来鼓舞，气象焕发重增新。",
            "投金输赆走南北，法雨所被无涯津。",
            "虚堂选胜得佳处，隆檐巨栋成逡巡。",
            "窗扉洞达舒两目，异景错出罗蓁蓁。",
            "朝云夜月常万顷，寒光炯炯如镕银。",
            "堂中隠几人何似，湛若玉毛悬秋旻。",
            "牓名圆镜示来客，庶使方寸无缁磷。"
        ],
        "title": "千顷山圆镜堂呈应禅师",
        "id": "8882f818-e5fc-406b-88af-743b1b0e5091"
    },
    {
        "author": "释道潜",
        "paragraphs": [
            "尘劳万计日纷纷，未碍堂中养浩心。",
            "花草暗香来屋角，溪山爽气入衣襟。",
            "樽中白酒无时有，箧里清诗不废吟。",
            "夜夜邻家助幽致，数声羌管弄微音。"
        ],
        "title": "沈道原养浩堂",
        "id": "5ffb68ff-26de-43d3-a4ea-c9c49f5b96aa"
    },
    {
        "author": "释道潜",
        "paragraphs": [
            "玉渊閟苍崖，源深杳难测。",
            "但见涓涓附箨龙，宛转来投小池侧。",
            "小池方折余两寻，蛙黾不游苔不侵。",
            "青天无云落寒影，沈柔见底空人心。",
            "妙哉支公营小筑，气象萧然真不俗。",
            "夜吟朝讲度流年，何用峥嵘夸杰屋。"
        ],
        "title": "宣上人玉渊堂",
        "id": "d93412a7-0c0e-4ac7-ab8d-91342ac4ac16"
    },
    {
        "author": "释道潜",
        "paragraphs": [
            "客有来从东越，示余满把琼瑶。",
            "万壑千岩钟秀，故知多士翘翘。"
        ],
        "title": "与定师话别六言  其一",
        "id": "fbf7a9af-1bb4-4f52-9ceb-407b6c279669"
    },
    {
        "author": "释道潜",
        "paragraphs": [
            "雪解松筠振色，气回兰蕙含芳。",
            "兴动剡溪吟客，梦先归鸟飞翔。"
        ],
        "title": "与定师话别六言  其二",
        "id": "431827fb-e521-4bce-b1b2-d1e745569660"
    },
    {
        "author": "释道潜",
        "paragraphs": [
            "出海涛雷方震，横江雪阵如山。",
            "一叶舟轻飞燕，飘然掠水东还。"
        ],
        "title": "与定师话别六言  其三",
        "id": "c7288e13-2971-4346-b94e-34010b4d490f"
    },
    {
        "author": "释道潜",
        "paragraphs": [
            "凤咮山含暮霭，西陵月破黄昏。",
            "惯作江湖离别，未应当此销魂。"
        ],
        "title": "与定师话别六言  其四",
        "id": "40d72b78-e524-46bd-9446-f91823d2f93f"
    },
    {
        "author": "释道潜",
        "paragraphs": [
            "绿筠萧萧含爽籁，幽姿冷落人难爱。",
            "壁间但有谪仙词，声名自到江湖外。",
            "当年创轩非壮观，局促帘栊日亏蔽。",
            "一朝经画有底难，推倒墙头了无碍。",
            "坐挹西南十里山，彩翠浮空屹相对。",
            "开池凿圃增气象，佳致真为一方最。",
            "鸟声鸣春春渐融，兰芽蕙出初蒙茸。",
            "我来正值新雨定，弄日吹香闻座中。",
            "主人散策邀我步，池南池北聊从容。",
            "会待龙孙添夏荫，借君此地眠清风。"
        ],
        "title": "慧觉孜师绿筠轩",
        "id": "5ed226f2-6a52-4b23-8be8-62de7a95db84"
    },
    {
        "author": "释道潜",
        "paragraphs": [
            "暮磬寥寥殷上方，笼纱朱火影微茫。",
            "窗虚竹凈雨初阕，云润星辉夜更凉。",
            "落枕松声惊瑟瑟，扑帘香雾霭苍苍。",
            "遥怜散发东堂老，正卧风漪六尺床。"
        ],
        "title": "夏夜智果怀武康令毛泽民",
        "id": "84223c54-f918-45f6-917a-5b90e6a9c50e"
    },
    {
        "author": "释道潜",
        "paragraphs": [
            "赵侯天人裔，雅韵能拔俗。",
            "岂意江湖间，解后识眉目。",
            "高谈为余倾，落落如转毂。",
            "端无贵富骄，但有文字欲。",
            "交游多望士，颉颃争驰逐。",
            "艰难风义高，迹与古人续。",
            "铜章领剧邑，宛在江之曲。",
            "鸣弦陶永日，了不事鞭扑。",
            "新诗拟建安，简远词不缛。",
            "锦囊有余弃，示我仅盈轴。",
            "持还故山栖，把玩时反覆。",
            "美哉韶濩音，锵然落岩谷。",
            "嗟余真浅陋，学海无一掬。",
            "仰君东溟深，短绠不可触。"
        ],
        "title": "寄宗室赵伯言朝请",
        "id": "666c12e2-b59a-4ec2-b060-c0e2c9df946a"
    },
    {
        "author": "释道潜",
        "paragraphs": [
            "居士胸中真旷夷，南行万里尚能诗。",
            "牢笼天地词方壮，弹压山川气未衰。",
            "忠义凛然刚不负，瘴烟虽苦力何施。",
            "往来惯酌曹溪水，一滴还应契祖师。"
        ],
        "title": "读东坡居士南迁诗",
        "id": "edfe7d19-6c9d-45f7-bb4c-107d6f4f1d0f"
    },
    {
        "author": "释道潜",
        "paragraphs": [
            "诗律久已废，宏纲谁与操。",
            "断弦那虑续，吾党有英髦。",
            "气稳侔彭泽，词幽近楚骚。",
            "未输汤从事，独诧碧云高。"
        ],
        "title": "读闻复诗卷",
        "id": "dfbd4864-b1b5-40f0-a372-595c70e233e5"
    },
    {
        "author": "释道潜",
        "paragraphs": [
            "匡庐三载恣徜徉，肯惮衣裘弊雪霜。",
            "学彻死生追粲忍，力穷骚雅陋齐梁。",
            "心源素与秋潭静，定水宁同夏潦潢。",
            "邂逅逢余旧题墨，藓封苔驳不成行。"
        ],
        "tags": [
            "庐山"
        ],
        "title": "次韵闻复庐山见怀",
        "id": "a6637b2e-6a3d-4f95-896f-dbadadcdd15d"
    },
    {
        "author": "释道潜",
        "paragraphs": [
            "仙潭从古水云乡，不羡西湖六月凉。",
            "支港官河通市井，采菱拾翠有舟航。",
            "觚棱迥与星辰接，铁凤疑参鹳鹤翔。",
            "九夏登临输二子，一时摹写付诗囊。"
        ],
        "tags": [
            "西湖"
        ],
        "title": "夏日寄愚坦二上人",
        "id": "357585eb-fae5-4890-9016-079f65877d78"
    },
    {
        "author": "释道潜",
        "paragraphs": [
            "山水初无今古，人间自有沈浮。",
            "试问行歌野老，桑麻用事何忧。"
        ],
        "tags": [
            "西湖"
        ],
        "title": "次韵闻复西湖夏日六言  其一",
        "id": "780b8ccc-e33d-4895-bd58-b3a66d21755a"
    },
    {
        "author": "释道潜",
        "paragraphs": [
            "老葑年来席卷，吴侬旧恨弥申。",
            "昨夜冯夷鼓吹，遨嬉抵彻诸邻。"
        ],
        "tags": [
            "西湖"
        ],
        "title": "次韵闻复西湖夏日六言  其二",
        "id": "649c2f8f-7ee3-44f0-8150-1fa26f0ba297"
    },
    {
        "author": "释道潜",
        "paragraphs": [
            "夜深一碧万顷，彷佛明河接天。",
            "岸曲风篁成韵，绝胜细管危弦。"
        ],
        "tags": [
            "西湖"
        ],
        "title": "次韵闻复西湖夏日六言  其三",
        "id": "02cfd9ba-0b45-4685-aad0-f94440cebd4e"
    },
    {
        "author": "释道潜",
        "paragraphs": [
            "西湖清浅可泛，湍险岂类瞿塘。",
            "随处菰蒲莲芡，栉风沐雨尤香。"
        ],
        "tags": [
            "西湖"
        ],
        "title": "次韵闻复西湖夏日六言  其四",
        "id": "c1b84820-b8af-49cb-b11e-eb1d983a2492"
    },
    {
        "author": "释道潜",
        "paragraphs": [
            "南窗寄傲一榻，午帐风来卷舒。",
            "懒蹑子云陈迹，解嘲更续成书。"
        ],
        "tags": [
            "西湖"
        ],
        "title": "次韵闻复西湖夏日六言  其五",
        "id": "db0f15fe-3044-4e1b-8b64-9ff2f3fd28a5"
    },
    {
        "author": "释道潜",
        "paragraphs": [
            "烧空火云万丈，气焰信可流金。",
            "嗟尔龟鱼得计，适然游泳滋深。"
        ],
        "tags": [
            "西湖"
        ],
        "title": "次韵闻复西湖夏日六言  其六",
        "id": "bcbe4b58-b5ca-4e5a-9e51-ddb7e330d44a"
    },
    {
        "author": "释道潜",
        "paragraphs": [
            "栎杜侵阶美荫，鸣蝉托质初凉。",
            "熏风正被草木，莫作秋声感伤。"
        ],
        "tags": [
            "西湖"
        ],
        "title": "次韵闻复西湖夏日六言  其七",
        "id": "14461bbf-0ec6-4069-a532-a3fb47476dcf"
    },
    {
        "author": "释道潜",
        "paragraphs": [
            "柱础争流余润，油云忽改山容。",
            "定有盲风怪雨，晓来已听鼍龙。"
        ],
        "tags": [
            "西湖"
        ],
        "title": "次韵闻复西湖夏日六言  其八",
        "id": "7a0029ec-210f-40d0-ae25-970c935b74dc"
    },
    {
        "author": "释道潜",
        "paragraphs": [
            "湖光宛同玉镜，堤柳閟若房栊。",
            "六月行人过此，未输仙客壶中。"
        ],
        "tags": [
            "西湖"
        ],
        "title": "次韵闻复西湖夏日六言  其九",
        "id": "a1ff3673-ac39-4a2e-b4cd-d38f9bda537e"
    },
    {
        "author": "释道潜",
        "paragraphs": [
            "河汉斗杓横七，重城漏鼓传三。",
            "露鹤一声何许，嘎然震响空岩。"
        ],
        "tags": [
            "西湖"
        ],
        "title": "次韵闻复西湖夏日六言  其一○",
        "id": "54c1ed9e-9f01-45db-9919-616995787ea2"
    },
    {
        "author": "释道潜",
        "paragraphs": [
            "微阳堕曾巘，归翼投空林。",
            "龛灯閟古殿，梵呗无余音。",
            "眷兹石壁下，徐风散冲襟。",
            "缺月如断环，依微挂松阴。",
            "清晖婉相属，永夜谐吾心。",
            "空生大觉中，一沤示浮沉。",
            "此身沤中客，冥观无古今。",
            "昔我婴世故，纷纷那重陈。",
            "且求华胥梦，胡蝶相追寻。"
        ],
        "title": "夏夜偶兴",
        "id": "798d269d-976b-4507-8d4b-16d12193eb4e"
    },
    {
        "author": "释道潜",
        "paragraphs": [
            "寻常西湖月，云雾多袭明。",
            "兹宵实昭晰，似慰诗人情。",
            "低昂见列宿，戢曜非光荧。",
            "起余二三子，微咏哦新声。",
            "杖藜山前去，鸡犬寂不鸣。",
            "兰皋宿鹭群，回首时自惊。",
            "君看南北山，气象真峥嵘。",
            "参差烟树丛，一一含余清。",
            "上人江南秀，邂逅意所倾。",
            "夜阑劝复路，浩兴殊未盈。"
        ],
        "tags": [
            "西湖"
        ],
        "title": "次韵古上人湖上步月",
        "id": "2ea2f14d-82c8-4193-975f-9357769c8326"
    },
    {
        "author": "释道潜",
        "paragraphs": [
            "能仁说教满竺干，流入中国余五千。",
            "于中妙经为最胜，顗师所解尤通玄。",
            "化行吴会连海壖，纷纷得法如云烟。",
            "见闻读诵又其次，随类譬率无间焉。",
            "呜呼上人志且坚，善邀佛子同法筵。",
            "妙香炷炉馥旃檀，十科劝进追昔贤。",
            "旁行贝叶轴似椽，卷舒朝暮往复旋。",
            "利根微种聊穷研，鱼兔一获忘蹄筌。",
            "自余区区顾未然，澜翻口舌如涌泉。",
            "外物交错心匪缘，功成一朝脱爱缠。",
            "晔如红蕖濯清渊，俯仰千圣遽可肩。",
            "茫茫苦海旁无边，不有舟栰谁能先。",
            "乌蟾疾驰如走丸，咨尔佛子无睡眠。"
        ],
        "title": "临江月上人",
        "id": "575686c7-7820-4871-8cb0-8eedb199935a"
    },
    {
        "author": "释道潜",
        "paragraphs": [
            "滁山虽僻左，谪宦皆名臣。",
            "後先闻数公，卓然皆凤麟。",
            "忆昨绍圣初，谴公俾省循。",
            "盛德忘怨悱，虚怀随屈信。",
            "政成思览眺，兴与烟霞亲。",
            "後车载邹枚，主客惊路人。",
            "逶迤度山谷，导从屏所陈。",
            "渔樵许争席，解后全天真。",
            "泠泠庶子泉，味压康王珍。",
            "团团小圆月，色冠闽山春。",
            "白足相与饭，溪毛撷青芹。",
            "熊鱼得兼美，乐事无涯津。",
            "花瓷劝引满，疏瀹贯百神。",
            "危亭倚岩阿，榜额独未新。",
            "牧之擅风流，茶仙夸绝伦。",
            "相望三百载，公能嗣芳尘。"
        ],
        "title": "琅琊山茶仙亭呈曾子开侍郎",
        "id": "479e27bd-d686-45ef-8520-35376013814d"
    },
    {
        "author": "释道潜",
        "paragraphs": [
            "兰陵号多士，君实名家孙。",
            "高才縻管库，枳棘栖鸳鸾。",
            "一旦谢朱墨，超然整归轩。",
            "迎秋饯伏初，炎威尚歊烦。",
            "松陵接苕霅，迤逦皆清源。",
            "舟子宜夜泛，苹风生梦魂。",
            "回塘官柳行，千树如云屯。",
            "明河挂柳外，凉月低金盆。",
            "兹行信有得，它日为余言。"
        ],
        "title": "送钱持正主簿西归",
        "id": "856e6d46-4527-447e-a581-9ff648265da8"
    },
    {
        "author": "释道潜",
        "paragraphs": [
            "天将有作会云龙，一德君臣邂逅同。",
            "表率衣冠真领袖，羽仪台阁旧家风。",
            "词林岂独专周诰，衮职深期补舜聪。",
            "四海滞淹公可弃，尽收鳬雁集庭中。"
        ],
        "title": "寄子开内翰",
        "id": "7118127e-180b-4034-a0a0-ac32af4cbc9d"
    },
    {
        "author": "释道潜",
        "paragraphs": [
            "吴兴上人心志苦，笔研十年耕学圃。",
            "形癯骨瘦神独清，耿若霜鸥立秋浦。",
            "锦囊新诗殊汗漫，妙语间发犹稽古。",
            "铢锄冗长更磨揉，激浊疏清导灵府。",
            "自然韵胜遗岛可，远跂渊明追步武。",
            "瓶盂劝子适四方，莫学匏瓜甘堕窳。",
            "崇山广泽徧游览，始信凭高极天宇。",
            "蓺成技进蔚文采，楚楚华身竟何补。",
            "茫乎三界同传舍，而我与君俱逆旅。",
            "不如回首依老褐，妙精明心求许与。",
            "鸣蝉委蜕藁壤余，脱略秋风即高举。"
        ],
        "title": "赠潜照月师",
        "id": "4d3497cb-fc2b-410a-ab69-eb6665e383d0"
    },
    {
        "author": "释道潜",
        "paragraphs": [
            "堂下高花屹两株，繁英碎萼巧连茹。",
            "猛香匪占春园盛，清烈仍分里巷余。",
            "长抱秋蟾滋夜气，偶摇风露堕阶除。",
            "根盘厚地知方壮，封植何人考厥初。"
        ],
        "title": "垂慈堂木樨花",
        "id": "b3dc33b7-cda4-44d8-a6fe-eff035db835d"
    },
    {
        "author": "释道潜",
        "paragraphs": [
            "小院回廊明霁霞，疏帘未卷尚横斜。",
            "应怜碧砌无尘滓，石竹红薇靓有花。"
        ],
        "title": "次韵关子容晚霁  其一",
        "id": "d7086475-7d7b-4a24-8c7a-9ff01fd77595"
    },
    {
        "author": "释道潜",
        "paragraphs": [
            "飞帘初遣雨师回，独上江城百尺台。",
            "万景横前方领略，越山仍欲送青来。"
        ],
        "title": "次韵关子容晚霁  其二",
        "id": "8d0d96cf-7ad1-467f-88f0-4b0469985d09"
    },
    {
        "author": "释道潜",
        "paragraphs": [
            "漾舟归路兴何赊，水树低凉一道斜。",
            "菱蔓蒹葭都卷尽，芙蓉炯炯独开花。"
        ],
        "title": "再和湖上晚归  其一",
        "id": "31ff564e-0b28-46a2-a9e7-1926689f4aa2"
    },
    {
        "author": "释道潜",
        "paragraphs": [
            "云披雾卷仰昭回，试望翻经古石台。",
            "应有秋香生桂树，吹风肯傍暮船来。"
        ],
        "title": "再和湖上晚归  其二",
        "id": "8b7411e9-e235-400a-bb9c-148c94125ce3"
    },
    {
        "author": "释道潜",
        "paragraphs": [
            "檀栾小径閟阴阴，解鞅停骖步更深。",
            "知我山栖久牢落，故留佳句比南金。"
        ],
        "title": "次韵子容同圣功见过  其一",
        "id": "0fd1f8a4-16ea-492d-9ea8-9e86922cfa04"
    },
    {
        "author": "释道潜",
        "paragraphs": [
            "桃李君家世布阴，棣华雍穆义还深。",
            "浮云百变何须怪，张耳陈余旧断金。"
        ],
        "title": "次韵子容同圣功见过  其二",
        "id": "c4056b98-3544-4c64-a34c-3cbdabb09ca2"
    },
    {
        "author": "释道潜",
        "paragraphs": [
            "北窗支枕梦幽微，隠隠神明发暗机。",
            "未可病中惊老去，会须花底唤春归。"
        ],
        "title": "续许元裕梦中作  其一",
        "id": "edf49c5e-9815-47dc-a47b-bba13e96f956"
    },
    {
        "author": "释道潜",
        "paragraphs": [
            "琉璃虽破彩云飞，演庆高门未易衰。",
            "既有嘉祥能兆梦，定须他日产熊罴。"
        ],
        "title": "续许元裕梦中作  其二",
        "id": "496828ec-c738-4d0c-bff1-e95407173d29"
    },
    {
        "author": "释道潜",
        "paragraphs": [
            "泽畔蒹葭萧瑟，露华落日珠浮。",
            "抚事少陵多感，万端独立怀忧。"
        ],
        "title": "次韵闻复湖上秋日六言  其一",
        "id": "fa354ed4-9c09-46f1-86a4-6e0f53f25d33"
    },
    {
        "author": "释道潜",
        "paragraphs": [
            "禅余偶登绝巘，据石聊为欠申。",
            "眼界谩分畦畛，谁知大道无邻。"
        ],
        "title": "次韵闻复湖上秋日六言  其二",
        "id": "5b34fa8e-ea1b-4b43-b633-5fbad0399c5d"
    },
    {
        "author": "释道潜",
        "paragraphs": [
            "楚客当年何苦，愁怀缭转非舒。",
            "頼有管城公子，离骚万恨能书。"
        ],
        "title": "次韵闻复湖上秋日六言  其三",
        "id": "20d98d6a-267c-4091-82d3-f969729cb7c9"
    },
    {
        "author": "释道潜",
        "paragraphs": [
            "西湖发挥有素，最盛唯夸乐天。",
            "遗爱到今不朽，长堤一道如弦。"
        ],
        "tags": [
            "西湖"
        ],
        "title": "次韵闻复湖上秋日六言  其四",
        "id": "ed5b340a-1096-4ce1-b044-2f952203ba0b"
    },
    {
        "author": "释道潜",
        "paragraphs": [
            "处士尚余陈迹，断碑横卧林塘。",
            "婉约梅花秀句，骚人万古传香。"
        ],
        "title": "次韵闻复湖上秋日六言  其五",
        "id": "25da9dfb-4368-4694-9f56-c8ec0a2e0ef6"
    },
    {
        "author": "释道潜",
        "paragraphs": [
            "草蔓行将溃茂，菊英稍稍敷金。",
            "南浦愁窥去燕，海山莽苍云深。"
        ],
        "title": "次韵闻复湖上秋日六言  其六",
        "id": "43ad5aa7-2913-44c7-9909-392ef1e68c26"
    },
    {
        "author": "释道潜",
        "paragraphs": [
            "江城秋至几日，风物斗觉凄凉。",
            "邻女机丝何有，夜闻促织悲伤。"
        ],
        "title": "次韵闻复湖上秋日六言  其七",
        "id": "dcef48e6-e953-42e7-9e97-58bedba55c6b"
    },
    {
        "author": "释道潜",
        "paragraphs": [
            "人物年来衰谢，背绳追曲周容。",
            "嗟尔得时蝘蜓，故能嘲哂龟龙。"
        ],
        "title": "次韵闻复湖上秋日六言  其八",
        "id": "a0f074ca-1202-425f-98c4-6bc11ce2ab64"
    },
    {
        "author": "释道潜",
        "paragraphs": [
            "凉月娟娟清媚，舒光巧入帘栊。",
            "万籁声同比竹，细窥一一空中。"
        ],
        "title": "次韵闻复湖上秋日六言  其九",
        "id": "6e1d78cc-2b52-4c21-9cd5-7e0b86053b1d"
    },
    {
        "author": "释道潜",
        "paragraphs": [
            "可怪狙公巧黠，犹迷暮四朝三。",
            "老我身如枯枿，兀然不动幽岩。"
        ],
        "title": "次韵闻复湖上秋日六言  其一○",
        "id": "b388140e-766d-45f2-a3a0-4bd3320b2498"
    },
    {
        "author": "释道潜",
        "paragraphs": [
            "水石追摩诘，风骚类小山。",
            "每来窥二妙，恋恋欲忘还。"
        ],
        "title": "观宗室赵明发使君所画访戴图并二小诗因次其韵  其一",
        "id": "97c14f1e-0c91-4722-b55f-f1e0939c9280"
    },
    {
        "author": "释道潜",
        "paragraphs": [
            "巉绝千峰玉，清妍五字诗。",
            "胸中盘爽气，彷佛几人知。"
        ],
        "title": "观宗室赵明发使君所画访戴图并二小诗因次其韵  其二",
        "id": "52c6de67-e2c8-4d05-a112-57b3f1f2e6cc"
    },
    {
        "author": "释道潜",
        "paragraphs": [
            "东州羁旅迹谁亲，夫子端能给我贫。",
            "默识松筠霜後操，静看桃李梦中春。",
            "嵩阳胜绝高天下，县令风流迈古人。",
            "待得芳菲开烂熳，去随行乐後车尘。"
        ],
        "title": "次韵楼试可承议见招",
        "id": "0f781c0a-b702-4276-9de5-d04301460815"
    },
    {
        "author": "释道潜",
        "paragraphs": [
            "数幅生绡上，形容万态心。",
            "坐窥天下胜，何用远登临。"
        ],
        "title": "次韵秦少游学士  其一",
        "id": "d10604ae-62ba-4ba9-8778-af6f4854a0e2"
    },
    {
        "author": "释道潜",
        "paragraphs": [
            "漠漠云披岫，班斑雨弄晴。",
            "横江舟一叶，注目使人惊。"
        ],
        "title": "次韵秦少游学士  其二",
        "id": "020375f0-7c94-4aa8-a1c9-be5fe03248b3"
    },
    {
        "author": "释道潜",
        "paragraphs": [
            "阳秋閟肝膈，无处见微茫。",
            "时作丹青戏，风流冠帝乡。"
        ],
        "title": "次韵秦少游学士  其三",
        "id": "0889e817-9ce4-41a0-9db1-6ad7c417feca"
    },
    {
        "author": "释道潜",
        "paragraphs": [
            "参差山接野，渺莽水连空。",
            "笠钓沙头客，真宜避世翁。"
        ],
        "title": "次韵秦少游学士  其四",
        "id": "e4634a48-85b9-427e-ade0-c6d960df3145"
    },
    {
        "author": "释道潜",
        "paragraphs": [
            "浮云易作雨无端，未放春泥十日干。",
            "须信杏园憔悴煞，从来花骨不禁寒。"
        ],
        "title": "春阴",
        "id": "a207e502-f7c3-49ac-8228-1bb161a33daa"
    },
    {
        "author": "释道潜",
        "paragraphs": [
            "江南梅子已生仁，京国桃花始放春。",
            "气候不齐虽可恨，一枝犹得见墙闉。"
        ],
        "title": "次韵伯言明发登西楼望桃花  其一",
        "id": "4d3b2ada-aacc-4f41-97c0-1106defae834"
    },
    {
        "author": "释道潜",
        "paragraphs": [
            "小楼西望那人家，出屋香梢几树花。",
            "只恐东风能作恶，乱红如雨堕窗纱。"
        ],
        "title": "次韵伯言明发登西楼望桃花  其二",
        "id": "62b73d24-ca0e-45b1-acc7-496017ee98a4"
    },
    {
        "author": "释道潜",
        "paragraphs": [
            "都城公子海，贤否良难会。",
            "从容翰墨场，班班知所诣。",
            "超然三四公，词学昔人配。",
            "源流出苏黄，汲引功岂细。",
            "斯人固才华，气节复远迈。",
            "一官从幕府，未觉簿书碍。",
            "投刃却鳬行，岸巾依物外。",
            "凝香久寂寞，清绝今可继。",
            "初辞广陌尘，笑鼓春江枻。",
            "楚岫与吴山，相望挹空际。",
            "莫唱渭城歌，临流增叹喟。"
        ],
        "title": "送伯言赴姑苏上幕",
        "id": "21b95b85-ee4e-4f9f-89e9-098f393c5feb"
    },
    {
        "author": "释道潜",
        "paragraphs": [
            "先公跨箕尾，摇曳旋天关。",
            "于今二纪余，肯复来人间。",
            "时时对遗编，彷佛窥一斑。",
            "梦寐思见之，何从暂追攀。",
            "迩来都城里，忽睹庭中兰。",
            "方寸实惊喜，典刑斯可观。",
            "抱疴一榻上，骨瘦清琅玕。",
            "为余设幽几，气貌徐以宽。",
            "微词落玉麈，文彩真孔鸾。",
            "棣华惜未识，妙誉闻朝端。",
            "先公德未泯，四海共仰叹。",
            "愿言付百世，清风嗣门阑。"
        ],
        "title": "赠欧阳季默承议",
        "id": "a1e48bcb-51df-4129-98e7-e767f809e309"
    },
    {
        "author": "释道潜",
        "paragraphs": [
            "刘郎世胄子，苦学穷渊源。",
            "羞为一掬清，欲效千丈浑。",
            "君看长鲸质，涧壑岂所存。",
            "操觚妙述作，斧凿无纤痕。",
            "钟牙不世出，审音谁复论。",
            "鹓鶵理劲翮，云汉思孤鶱。",
            "上追鸾皇游，下弃燕雀喧。",
            "建安夸七子，壮气君可吞。",
            "九衢苦昏霾，槐阴蔽重门。",
            "良辰为我饭，满案余芳荪。",
            "软语夜达旦，未觉罢神魂。",
            "须知名教乐，不羡富贵尊。"
        ],
        "title": "次韵刘延中廷直见赠",
        "id": "a3f7080b-d13f-47b1-a7fb-32286fd99c4e"
    },
    {
        "author": "释道潜",
        "paragraphs": [
            "冰纨玉粉凈无尘，墨妙扶疏更绝伦。",
            "试问挥毫底人物，不言从可识天真。"
        ],
        "title": "酬刘巨载舍人见赠所画山水扇",
        "id": "3a32a87c-5620-4ce4-9d1e-c9bfe205c4cd"
    },
    {
        "author": "释道潜",
        "paragraphs": [
            "唐年茂宗枝，时平多俊良。",
            "长吉尤震曜，春林擢孤芳。",
            "退之于孔门，屹屹真栋梁。",
            "笔力障百川，风澜息其狂。",
            "破衣系麻鞋，右顾生辉光。",
            "一朝与湜辈，命驾惊煌煌。",
            "贺初为儿童，随父事迎将。",
            "须臾命赋诗，英气加激昂。",
            "长安众词客，声问争推扬。",
            "风流垂异代，尚想古锦囊。",
            "君今亦宗英，韵胜斯人方。",
            "少年肯事事，苦学志独强。",
            "风骚拟屈宋，妙处相颉颃。",
            "丹青出戏弄，配古犹擅场。",
            "形容示往事，彷佛如在旁。",
            "一径入幽远，古垣缭林庄。",
            "平桥跨渌水，丛薄含葱苍。",
            "晴窗为披拂，佳兴杳难忘。"
        ],
        "title": "观明发画李贺高轩过图",
        "id": "4d613d56-5407-4552-89f0-56ba0861ff77"
    },
    {
        "author": "释道潜",
        "paragraphs": [
            "一时迁客尽难堪，二老高怀默自甘。",
            "造物定知还岭北，暮年宁许丧天南。",
            "安排拄杖寻庐阜，斗薮征衣洗瘴岚。",
            "他日相逢长夜语，残灯飞烬落毵毵。"
        ],
        "title": "次韵东坡居士过岭",
        "id": "983d66bc-29ff-4a32-9c94-a76ca654f5a7"
    },
    {
        "author": "释道潜",
        "paragraphs": [
            "闲持箕箒扫崔嵬，夹道松阴尽我栽。",
            "人去人归真一笑，坏空成住互轮回。"
        ],
        "title": "次韵代岭上老人答",
        "id": "4c2a64c2-e77a-441c-ac5e-dd8cbafdff8b"
    },
    {
        "author": "释道潜",
        "paragraphs": [
            "七年依岭外，遇物即防闲。",
            "宿负初偿毕，他生岂复还。",
            "飘飘疑鹤骨，奕奕蔼童颜。",
            "自许乔松寿，玄机密锁关。"
        ],
        "title": "次韵子由侍郎书事二首  其一",
        "id": "5c41e762-87fc-461c-80dd-d63920db8a3c"
    },
    {
        "author": "释道潜",
        "paragraphs": [
            "直材不易得，于国实长城。",
            "造父还能御，骅骝岂惮行。",
            "买田邻少室，为计老余生。",
            "居士来何晚，江淮遣候迎。"
        ],
        "title": "次韵子由侍郎书事二首  其二",
        "id": "ab9a06b2-2099-47c5-a0f7-6c90cab8ac64"
    },
    {
        "author": "释道潜",
        "paragraphs": [
            "都城尘土倦茫茫，独喜西来策甚长。",
            "避暑禅房依亢爽，可人溪雨作清凉。",
            "飞蚊斗绝檐间闹，乳燕时拳砌下篁。",
            "县令风流真晋客，谈余玉麈自挥扬。"
        ],
        "title": "次韵试可见访峻极遇雨",
        "id": "ff14d6ad-7bad-4260-b473-7d96286766b6"
    },
    {
        "author": "释道潜",
        "paragraphs": [
            "崧阳古令尹，制锦夸妙手。",
            "鸣弦对高堂，坐使风俗厚。",
            "政成思考盘，觞豆宴宾友。",
            "开亭面缑岭，佳致昔未有。",
            "云烟霭葱昽，青壁冠星斗。",
            "王子果真仙，揖君千载後。",
            "鸾车驻缥缈，彷佛容暂偶。",
            "天风吹箫笙，凄响落户牖。",
            "纷纷惊坐客，往往为回首。",
            "相顾勿复言，且进杯中酒。"
        ],
        "title": "揖仙亭",
        "id": "3dbb74c9-db3f-4494-b93e-3f6be26f6533"
    },
    {
        "author": "释道潜",
        "paragraphs": [
            "两山修径尽榛芜，谩诧当年幸翠舆。",
            "空睹宸文藏宝构，不逢衲子话真如。",
            "林深想见灵根茂，地胜宜多隠者居。",
            "凉月照人归路好，傍溪嘉树影扶疏。"
        ],
        "title": "次韵试可同游法王岳寺",
        "id": "54a73229-dcf2-4562-b8db-f5607a5c77f0"
    },
    {
        "author": "释道潜",
        "paragraphs": [
            "东阡北陌久黄埃，天遣神龙讵用媒。",
            "云似涛头山半起，雨如银竹望中来。",
            "奔输涧谷时颓岸，喷激龟鱼或曝腮。",
            "民物有秋真可喜，池莲从此更须栽。"
        ],
        "title": "次韵试可喜雨",
        "id": "6fd6bf07-baae-41a7-9e05-2c2eef4eaacd"
    },
    {
        "author": "释道潜",
        "paragraphs": [
            "广庭无凡株，鬰鬰两佳树。",
            "扶疏饶美荫，盘错根本固。",
            "朝披叶底风，夜泫衣上露。",
            "禅余自循绕，百匝未忍住。",
            "月华中天来，左右发晖素。",
            "清景非人间，泠然洗吾虑。",
            "缅彼大梁下，炎蒸毒朝暮。",
            "朱门晓未开，马足已驰骛。",
            "摧眉事权要，幸彼一盼顾。",
            "素标插君头，扰扰独不悟。"
        ],
        "title": "峻极夏夜",
        "id": "5ff4594d-d9e9-426c-be1a-b5a4f63a2629"
    },
    {
        "author": "释道潜",
        "paragraphs": [
            "野水平林眇不穷，雪翻鸥鹭点晴空。",
            "洞房岂识江湖趣，意象冥将造化同。"
        ],
        "title": "观宗室曹夫人画  其一",
        "id": "cbb28183-83d7-4e70-8632-c322be2531bb"
    },
    {
        "author": "释道潜",
        "paragraphs": [
            "华屋生知世胄荣，谁教天付与多能。",
            "西风白草牛羊晚，隠见横冈一两层。"
        ],
        "title": "观宗室曹夫人画  其二",
        "id": "fd1dd5a0-61ad-4a57-941f-e125a0826075"
    },
    {
        "author": "释道潜",
        "paragraphs": [
            "临平山下藕花洲，旁引官河一带流。",
            "雨棹风帆有无处，笔端须与细冥搜。"
        ],
        "title": "观宗室曹夫人画  其三",
        "id": "0e348d0a-46fb-4408-900e-43c6314d1783"
    },
    {
        "author": "释道潜",
        "paragraphs": [
            "寓形宇宙间，佚我方以老。",
            "流光安足恃，百岁同过鸟。",
            "顷余婴网罗，文彩缘自表。",
            "自古山林人，何曾识机巧。",
            "但记寒岩翁，论心秋月皎。",
            "黄香十年旧，学术参众妙。",
            "虚怀养天和，肯徇奔走闹。",
            "官居职事理，晨起何用早。",
            "桐阴满西斋，叱吏供洒扫。",
            "眷余东南来，野饭煮芹藻。",
            "先生既清尚，令尹亦高蹈。",
            "相将古寺行，软语颓晚照。",
            "公家有畸人，虚缘能自葆。",
            "卜筑嵩山阳，行当从结好。",
            "山中饶胜境，一览未易了。",
            "何时命巾车，共陟云外峤。",
            "翻愁筋力疲，不随追勇踔。",
            "公诗拟南山，雄拔千丈峭。",
            "形容逼天真，解后适其要。",
            "藩篱吾未窥，敢议穷阃奥。"
        ],
        "title": "次韵阳翟尉黄天选见寄",
        "id": "59ed308a-8d0e-433f-a8b0-b25da40a6cf1"
    },
    {
        "author": "释道潜",
        "paragraphs": [
            "神祠斋馆卧耽耽，五鼓星河屡起瞻。",
            "剑佩森森趋帝右，衣冠肃肃奉宸严。",
            "风传远壑松千树，人拥回廊月一帘。",
            "四岳旌幢初会散，晨乌声动庙竿尖。"
        ],
        "title": "次韵试可岳祠祭土宿斋",
        "id": "6014b253-e941-40fe-a7a5-66abd79bd6b0"
    },
    {
        "author": "释道潜",
        "paragraphs": [
            "造物赋象质，于余颇能名。",
            "琼瑶琢其骨，冲和擅其清。",
            "公生华屋贵，好学从妙龄。",
            "才高岂容遏，卓然以文鸣。",
            "厚德滋善养，雍容无暂矜。",
            "区区草茅人，未必真尔能。",
            "家藏三万轴，插架连屋楹。",
            "牙签示题目，探赜手不停。",
            "微言固澹泊，嗜好如饴饧。",
            "祖宗开鸿基，累圣致太平。",
            "诜诜既蕃衍，绰绰亦见称。",
            "裕陵喜人物，教率从典刑。",
            "联翩试文艺，议论参公卿。",
            "公材实杞梓，落落非杉柽。",
            "愿言勤着书，会当补朝廷。",
            "他时树勋业，彝鼎信可铭。"
        ],
        "title": "赠宗室德强团练",
        "id": "09134ef4-3633-44cb-9cdb-dbf8fbab32ac"
    },
    {
        "author": "释道潜",
        "paragraphs": [
            "古槐花落小中庭，夜半风来卷叶鸣。",
            "颍水先生如尚在，呼儿应问此何声。"
        ],
        "title": "秋声",
        "id": "e2449dfe-5a97-45d6-9584-e792848c9504"
    },
    {
        "author": "释道潜",
        "paragraphs": [
            "收得词场举子身，拂衣高卧傍嶙峋。",
            "休言白日壶中胜，且看红颜镜里春。",
            "富贵群争虽有路，山林独往岂无人。",
            "恐君未识陶彭泽，故约篮舆访采真。"
        ],
        "title": "次韵天选寄逍遥庵黄居士",
        "id": "fcd1ba47-8f2d-4c7c-adec-db20e654a0ce"
    },
    {
        "author": "释道潜",
        "paragraphs": [
            "古栢连冈三万株，朝烟破日翠扶疏。",
            "投鞭下马得幽径，共谒宾天帝子居。"
        ],
        "title": "次韵试可同谒子晋祠  其一",
        "id": "b1db50bd-1d27-4abb-a77e-96fe52703dfd"
    },
    {
        "author": "释道潜",
        "paragraphs": [
            "遗荣少海猛无双，便逐浮丘出帝乡。",
            "可笑而今居富贵，亦思高举上苍苍。"
        ],
        "title": "次韵试可同谒子晋祠  其二",
        "id": "acb4926a-668d-454e-9c59-e4aa40670729"
    },
    {
        "author": "释道潜",
        "paragraphs": [
            "江左有豪英，超骧世无伦。",
            "妙龄已述作，识造穷天人。",
            "儒林老先生，相与为友宾。",
            "客来叩治乱，亹亹披霜筠。",
            "波澜与枝叶，犹足夸後尘。",
            "青衫入仕初，十手争扶轮。",
            "孤嘲可敌众，志鬰不得信。",
            "造物念流落，荐收付洪钧。",
            "干将不许就，中昼如有神。",
            "七年投炎荒，日与山鬼邻。",
            "妻孥各异土，相望同参辰。",
            "秋风吹黄茅，八月瘴雾新。",
            "回车婴重疠，惸惸无与亲。",
            "中原尚杳隔，坟陇怀棘薪。",
            "凄凉浯水头，魂逝归无因。",
            "精爽竟了了，挽章见情真。",
            "流传到京阙，悲读闻缙绅。",
            "斯人傥不亡，光华国之珍。",
            "彼苍未易晓，三叹鼻酸辛。"
        ],
        "title": "哭少游学士  其一",
        "id": "a4ac0d79-a70a-44e4-8915-2281ab9d733c"
    },
    {
        "author": "释道潜",
        "paragraphs": [
            "念子少年日，豪气吞九州。",
            "读书知穾奥，游刃无全牛。",
            "当时所献策，考致第一流。",
            "论高追贾谊，气胜凌马周。",
            "胜理非空文，灼可资庙谋。",
            "危根易摇动，谓子不好修。",
            "呜呼一齐人，柰彼众楚咻。",
            "孔门余四科，士岂一律求。",
            "区区事屠钓，崛起为公侯。",
            "数奇信有命，君亦忘怨尤。",
            "平生所着书，字字铿琳球。",
            "子道决不泯，千载传芳猷。"
        ],
        "title": "哭少游学士  其二",
        "id": "f4f41738-6084-4498-a56b-dafebb08083e"
    },
    {
        "author": "释道潜",
        "paragraphs": [
            "瓶盂客京口，彷佛熙宁末。",
            "君方驾扁舟，归来自苕霅。",
            "中泠忽相值，倾盖忘楚越。",
            "禅挥庞老锋，辩鼓子贡舌。",
            "连宵极名谈，江阁倚清绝。",
            "扣槛出鼋鼍，时取一笑发。",
            "邗沟介淮海，济济多俊杰。",
            "良辰苦招要，结好从此设。",
            "堂堂紫髯翁，道德冠前烈。",
            "风流广文先，烱烱事修洁。",
            "老禅魁丛林，冠盖趋杂沓。",
            "三豪相继往，墓木叶屡脱。",
            "子今复云亡，枯棋愈残缺。",
            "相逢旧好间，悲诧那忍说。",
            "明年东下船，系缆竹西月。",
            "茗奠蜀冈南，弹指当永诀。"
        ],
        "title": "哭少游学士  其三",
        "id": "3db74287-3701-46aa-85ea-8e86358c29e1"
    },
    {
        "author": "释道潜",
        "paragraphs": [
            "主第耽耽冠北城，位居侯伯固尊荣。",
            "肯将踏月趋朝脚，来伴穿云渡水行。",
            "池上红蕖应渐老，山中紫笋尚抽萌。",
            "嵩阳迤逦川原胜，闻说它时卜钓耕。"
        ],
        "title": "寄王晋卿都尉",
        "id": "e77f148f-7db7-4f74-8e2f-d37e53dd45b4"
    },
    {
        "author": "释道潜",
        "paragraphs": [
            "赤日下西谷，松门敛余晖。",
            "萧萧征马鸣，客子来者谁。",
            "故人田子方，六月并州归。",
            "崎岖千里道，问子来何为。",
            "君命不竢驾，讵敢辞炎曦。",
            "禅庭梵呗歇，软语同逶迤。",
            "梧桐挂凉月，清润含裳衣。",
            "人生实萍梗，同附一渺弥。",
            "惊风或暂先，波定还相依。",
            "昔我在南兖，识君英妙时。",
            "轩轩勇气节，凛凛如熊罴。",
            "声名固已早，时命殊淹迟。",
            "今兹向魏阙，骥足将腾夷。",
            "圣君隆至治，谏诤求瑕玼。",
            "尝闻至人语，子可补拾遗。",
            "一言开尧聪，四海风俗移。",
            "无为外重失，蹇谔当自持。",
            "赠言古者事，吾岂忘前规。"
        ],
        "title": "与田承君宗丞话旧",
        "id": "b9eb8be1-9502-491d-8e90-a5a86398d3f8"
    },
    {
        "author": "释道潜",
        "paragraphs": [
            "伟哉中国擅五岳，巍巍崧高据其尊。",
            "四时百辟尽朝会，云幢烟盖来追奔。",
            "自余众阜何足数，扰扰罗列真儿孙。",
            "秋霖乍开原野凈，隆曦破海浮朝暾。",
            "渊明旷达不事事，胜日结客游山樊。",
            "山腰下马蹑风磴，杖屦诘曲跻巑岏。",
            "窗经玉女猨鸟寂，石漱飞浏鸣潺湲。",
            "长松吟风和哀响，肌肤凛栗凄神魂。",
            "行穷绝顶已晡侧，云烟为我开余昏。",
            "昂头去天惊尺五，星斗历历俯可扪。",
            "超然拟与人世绝，彷佛有路通昆仑。",
            "洛阳奇峰三十六，领略并入一眼吞。",
            "平生方寸喜壮观，兹游气豁殊轩轩。",
            "二豪词笔有余地，请赋杰句留山巅。",
            "风流便可付千载，欧梅尹谢相与传。"
        ],
        "title": "登岳顶呈试可邦直",
        "id": "19bbbd9f-225f-4964-951c-09343065d0de"
    },
    {
        "author": "释道潜",
        "paragraphs": [
            "武陵王郎高韵度，鞍马四方无定住。",
            "眼逢泉石便吟哦，咳唾珠玑不论数。",
            "我亦悠悠事不羁，浪萍风梗随安之。",
            "少室山前古兰若，邂逅便与同襟期。",
            "兴来岸帻一长啸，清声激越穿云峤。",
            "竹林故事独未泯，人物如君亦高调。",
            "秋风猎猎促鸣蝉，归路千山入马鞭。",
            "白袍乌袖宜图画，不羡襄阳孟浩然。"
        ],
        "title": "送王彦龄承务还河内",
        "id": "0b3714c0-dedf-4abd-bd65-284b6e81da6e"
    },
    {
        "author": "释道潜",
        "paragraphs": [
            "帝胄天孙多茂良，似公人物更难方。",
            "诗书自负青云器，风月能收古锦囊。",
            "科斗雷文陈几席，鳞衣蚁食耀杯觞。",
            "都城邂逅倾迟素，崧少归来一梦长。"
        ],
        "title": "寄宗室周臣观察",
        "id": "85d65efb-e23c-4fe4-b7ea-47a2085a31bd"
    },
    {
        "author": "释道潜",
        "paragraphs": [
            "错莫江云结暝阴，归飞宿翼半浮沉。",
            "毫端领略无遗种，想见雍容物外心。",
            "蒹葭照雪含余润，古木欃天气老成。",
            "山谷不来居士死，何人为子一题评。"
        ],
        "title": "题宗室公震防御画後",
        "id": "8e901120-6e33-4f4d-8833-70271414dc8b"
    },
    {
        "author": "释道潜",
        "paragraphs": [
            "经纶志业终不试，晚岁收功翰墨林。",
            "偶向僧坊委陈迹，每经风雨听龙吟。"
        ],
        "title": "同赵伯充防御观东坡所画枯木  其一",
        "id": "bf85d145-df0b-43af-962d-057e6323d963"
    },
    {
        "author": "释道潜",
        "paragraphs": [
            "萧然素壁倚枯枝，行路惊嗟况所思。",
            "惆怅骑鲸天上去，却来人世恐无期。"
        ],
        "title": "同赵伯充防御观东坡所画枯木  其二",
        "id": "c38c15be-1938-428f-88c7-8f059cbc3cae"
    },
    {
        "author": "释道潜",
        "paragraphs": [
            "南熏门外照初阳，宝马琱鞍从玉皇。",
            "千丈雪云开远野，万枝琼树斗新妆。",
            "笔端妙处君先得，老去闲情我未忘。",
            "乞与山林资翫好，高悬素壁烂生光。"
        ],
        "title": "大年观察许作从驾出南熏门雪霁图因以诗督之",
        "id": "654ec2f6-b620-4a66-8236-a375b6a0b840"
    },
    {
        "author": "释道潜",
        "paragraphs": [
            "白云翔太虚，时来傍孤城。",
            "超然此荣观，常恐鸾鹤迎。",
            "能赋自畴昔，骚人遗典刑。",
            "嗣音竟有属，异代逢渊明。",
            "挥毫无停缀，临流有余清。",
            "光风转洲渚，爽气生轩楹。",
            "况复廖常州，吐辞皆正声。",
            "跂予浪续貂，坐想徒摇旌。"
        ],
        "title": "与廖明略学士赋余干县白云亭一首呈吴明府",
        "id": "5e829be5-09bd-4be7-93ee-edb7970dde8d"
    },
    {
        "author": "释道潜",
        "paragraphs": [
            "经纶志四海，龃龉不得申。",
            "大裘纵千丈，姑覆洛阳春。"
        ],
        "title": "赋王立之承奉园亭 大裘轩",
        "id": "975834fe-266a-425d-9cd0-bb425e1a0c1c"
    },
    {
        "author": "释道潜",
        "paragraphs": [
            "子云草玄时，载酒客常满。",
            "君今慕若人，竹户谁来款。"
        ],
        "title": "赋王立之承奉园亭 载酒堂",
        "id": "57963e95-13c7-4dd5-a18f-a56338f7f6d7"
    },
    {
        "author": "释道潜",
        "paragraphs": [
            "潭潭百尺井，汲引鸣飞澜。",
            "惊回午醉客，一漱齿颊寒。"
        ],
        "title": "赋王立之承奉园亭 漱醉亭",
        "id": "e180a382-dd4b-454c-a9f9-e9352ce730c1"
    },
    {
        "author": "释道潜",
        "paragraphs": [
            "一庵容宇宙，介意安在哉。",
            "珍重庵中人，空洞无纤埃。"
        ],
        "title": "赋王立之承奉园亭 介庵",
        "id": "3e7ede35-93b0-4fe0-aed2-53dd5331eb74"
    },
    {
        "author": "释道潜",
        "paragraphs": [
            "君家十亭观，棋置宛相望。",
            "是中富墨妙，伟哉苏与黄。"
        ],
        "title": "赋王立之承奉园亭 顿有亭",
        "id": "a5a36324-e5e7-4a37-a5a0-1b1f26e02e14"
    },
    {
        "author": "释道潜",
        "paragraphs": [
            "扶疏荫佳木，五月风来徐。",
            "渊明方偃卧，亦自爱吾庐。"
        ],
        "title": "赋王立之承奉园亭 亦爱亭",
        "id": "2dfc5b9d-66f2-41ff-817a-054907f51ce9"
    },
    {
        "author": "释道潜",
        "paragraphs": [
            "长安贵富人，岁月马上迁。",
            "岸巾怡永日，心事独翛然。"
        ],
        "title": "赋王立之承奉园亭 永日亭",
        "id": "7ceeab6d-e132-4864-a1d9-6000fa5075b5"
    },
    {
        "author": "释道潜",
        "paragraphs": [
            "南华鉴止水，炯然见须眉。",
            "夫子果能定，物岂逃妍媸。"
        ],
        "title": "赋王立之承奉园亭 求定斋",
        "id": "1b35dae5-82c8-4782-b826-c17f15ad60e6"
    },
    {
        "author": "释道潜",
        "paragraphs": [
            "虚室昼生白，清风袭衣屦。",
            "圆蒲燕坐人，泠然欲仙去。"
        ],
        "title": "赋王立之承奉园亭 泠然斋",
        "id": "06874468-47fb-428a-a379-57cc3c60914d"
    },
    {
        "author": "释道潜",
        "paragraphs": [
            "王郎英妙年，功名固堪勉。",
            "浩然赋归欤，持操真可羡。"
        ],
        "title": "赋王立之承奉园亭 赋归堂",
        "id": "fcdc8b2e-0ba5-4423-9853-805780e722e2"
    },
    {
        "author": "释道潜",
        "paragraphs": [
            "道人家住锦溪头，衣裓常含爽气浮。",
            "偶踏尘埃经北阙，却寻云水过西州。",
            "冰销阴壑兰芽动，柳岸长条春意柔。",
            "少室峰前无异路，莫将陈迹苦追求。"
        ],
        "title": "送慈义偁师游嵩少",
        "id": "09c7ccbb-e431-4361-aa45-fcb999f39284"
    },
    {
        "author": "释道潜",
        "paragraphs": [
            "造物周千载，真材得豫章。",
            "经纶等伊吕，辞学过班杨。",
            "德厚倾蛮貊，名高震虏羌。",
            "数奇终不偶，难与问苍苍。"
        ],
        "title": "东坡先生挽词  其一",
        "id": "7fa862aa-1daa-4d2c-b5fc-e83defc0d730"
    },
    {
        "author": "释道潜",
        "paragraphs": [
            "博学无前古，雄文冠两京。",
            "笔头千字落，词力九河倾。",
            "雅量同安石，高才类孔明。",
            "平生勋业志，鬰鬰閟佳城。"
        ],
        "title": "东坡先生挽词  其二",
        "id": "81de5beb-d29d-43d2-9740-9eb11f1bbde0"
    },
    {
        "author": "释道潜",
        "paragraphs": [
            "少年持国论，不羡洛阳人。",
            "抗疏忘机骫，危言骇搢绅。",
            "丹衷那有谓，康济在斯民。",
            "竟谪江湖去，端居寂寞滨。"
        ],
        "title": "东坡先生挽词  其三",
        "id": "f498fdc7-05c1-4cea-92d7-e2a0422b92e6"
    },
    {
        "author": "释道潜",
        "paragraphs": [
            "初复中原日，人争拜马蹄。",
            "梅花辞庾岭，甘溜酌曹溪。",
            "梁木倾何速，椿年竟不齐。",
            "灵輀向崧洛，行路亦凄凄。"
        ],
        "title": "东坡先生挽词  其四",
        "id": "dd5e9511-1338-4296-a996-8c1d6514a34f"
    }
]