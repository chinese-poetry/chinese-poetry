[
    {
        "author": "王安石",
        "paragraphs": [
            "窗明兩不借，榻浄一籧篨。",
            "栩栩幽人夢，夭夭老者居。",
            "安能問香積，誰可告華胥。",
            "獨飯牆陰轉，看雲坐久如。"
        ],
        "title": "獨飯",
        "id": "012b7035-a21d-4ccb-b095-5f7a220ffcfd"
    },
    {
        "author": "王安石",
        "paragraphs": [
            "草堂今寂寞，往事翳山椒。",
            "蕙帳空留鶴，蘿衣終換貂。",
            "生皆墮天秩，隠或寄公朝。",
            "疊穎何勞怒，東風汝自摇。"
        ],
        "title": "草堂",
        "id": "9406bafb-3b9c-4c27-baf2-09e133289aba"
    },
    {
        "author": "王安石",
        "paragraphs": [
            "挾策能傷性，捐書可盡年。",
            "弦歌無舊習，香火有新緣。",
            "白土長岡路，朱湖小洞天。",
            "望公時顧我，於此暢幽悁。"
        ],
        "title": "示耿天騭",
        "id": "c50dd550-1c02-491b-926c-118ee6e6464d"
    },
    {
        "author": "王安石",
        "paragraphs": [
            "今知光宅寺，牛首正當門。",
            "臺殿金碧毀，丘墟桑竹繁。",
            "蕭蕭新犢卧，冉冉暮鴉翻。",
            "回首千歲夢，雨花何足言。"
        ],
        "title": "光宅",
        "id": "0818936b-d01a-453c-a49c-72505099db49"
    },
    {
        "author": "王安石",
        "paragraphs": [
            "支頤橫口語，椎髻曲肱眠。",
            "莫問誰賓主，安知汝輩年。",
            "鄰雞生午寂，幽草弄秋妍。",
            "却憶東窗簟，蠻藤故宛然。"
        ],
        "title": "示無外",
        "id": "4fcdb76c-681f-4cb5-aa85-e0a687e2fa0e"
    },
    {
        "author": "王安石",
        "paragraphs": [
            "千山復萬山，行路有無間。",
            "花發蜂遞繞，果垂猿對攀。",
            "獨尋寒水度，欲趁夕陽還。",
            "天黑月未上，兒童初掩關。"
        ],
        "title": "北山暮歸示道人",
        "id": "4b1da5ed-980e-445a-9760-ebcd5cb73d36"
    },
    {
        "author": "王安石",
        "paragraphs": [
            "日密畏前境，淵明欣故園。",
            "那知飯不賜，所喜菊猶存。",
            "亦有床座好，但無車馬喧。",
            "誰爲吾侍者，稚子候柴門。"
        ],
        "title": "懷古二首  其一",
        "id": "5cac2f90-b88e-4913-be9e-d08d06b45d39"
    },
    {
        "author": "王安石",
        "paragraphs": [
            "長者一床室，先生三徑園。",
            "非無飯滿鉢，亦有酒盈樽。",
            "不起華邊坐，常開柳際門。",
            "漫知談實相，欲辯已忘言。"
        ],
        "title": "懷古二首  其二",
        "id": "c6ea0bf2-249f-4306-b018-70c277dc22ac"
    },
    {
        "author": "王安石",
        "paragraphs": [
            "擾擾復翩翩，秋床燭屢昏。",
            "真爲說萬物，豈止挾三言。",
            "問義曹溪室，捐書闕里門。",
            "若知同二妄，目擊道逾存。"
        ],
        "title": "與寶覺宿精舍",
        "id": "51c6b791-6834-43a9-a41c-3313a8c64926"
    },
    {
        "author": "王安石",
        "paragraphs": [
            "忽忽余年往，茫茫不自知。",
            "慇懃照清淺，邂逅見衰遲。",
            "輔世無賢業，容身有聖時。",
            "歸歟今可矣，何以長人爲。"
        ],
        "title": "中書偶成",
        "id": "2c42e413-1544-410c-9ba1-c7afb7317e04"
    },
    {
        "author": "王安石",
        "paragraphs": [
            "百憂成阻闊，一笑得留連。",
            "城郭西風裏，園林落照前。",
            "共知官似夢，莫負酒如泉。",
            "興罷重携手，江湖即渺然。"
        ],
        "title": "華藏寺會故人",
        "id": "e6530672-1079-4847-8c0b-49d21bfb5fe2"
    },
    {
        "author": "王安石",
        "paragraphs": [
            "求全傷德義，欲速累功名。",
            "玉要藏而待，苗非揠故生。",
            "未妨徐出晝，何苦急墮成。",
            "此道今亡矣，嗟誰可與明。"
        ],
        "title": "求全",
        "id": "2f307d7c-7a3b-419d-af81-7ddd7560d528"
    },
    {
        "author": "王安石",
        "paragraphs": [
            "揫歛一何饕，天機亦自勞。",
            "牆隈小翻動，屋角盛呼號。",
            "漠漠驚沙密，紛紛斷柳高。",
            "江湖豈在眼，昨夜夢波濤。"
        ],
        "title": "秋風",
        "id": "87233c6b-a5e9-430b-a089-31583c1a695f"
    },
    {
        "author": "王安石",
        "paragraphs": [
            "城雲漏日晚，樹凍裹春深。",
            "糝密魚雖暖，巢危鶴更陰。",
            "橫風高彍弩，殘溜細鳴琴。",
            "歲換兒童喜，還傷老大心。"
        ],
        "title": "次韵昌叔歲暮",
        "id": "aa3b86d0-00cc-4270-a832-0499d88a6fe8"
    },
    {
        "author": "王安石",
        "paragraphs": [
            "君方困旅食，予亦誤朝簪。",
            "自索東方米，誰多季子金。",
            "高門萬馬散，窮巷一燈深。",
            "客主竟何事，蕭條梁父吟。"
        ],
        "title": "次韵酬昌叔羈旅之作",
        "id": "37245db6-20c5-459a-95c7-64ede55b1853"
    },
    {
        "author": "王安石",
        "paragraphs": [
            "山蔽吳天密，江蟠楚地深。",
            "浮雲堆白玉，落日瀉黄金。",
            "渺渺隨行旅，紛紛換歲陰。",
            "强將詩咏物，收拾濟時心。"
        ],
        "title": "次韵唐公三首 東陽道中",
        "id": "02dc400f-012a-4f90-8357-47ac3e0ebcf6"
    },
    {
        "author": "王安石",
        "paragraphs": [
            "材非當世用，轂有故人推。",
            "使節春冬換，征帆日夜開。",
            "南遊取干越，東望得州來。",
            "試盡風波惡，生涯亦可哀。"
        ],
        "title": "次韵唐公三首 江行",
        "id": "3f741c80-1726-4a75-83dc-0e12d99fb395"
    },
    {
        "author": "王安石",
        "paragraphs": [
            "此身南北老，愁見問征途。",
            "地大蟠三楚，天低入五湖。",
            "看雲心共遠，步月影同孤。",
            "慷慨秋風起，悲歌不爲鱸。"
        ],
        "title": "次韵唐公三首 旅思",
        "id": "48ead53a-d1c1-41bb-b2b8-4a4dca6d80fb"
    },
    {
        "author": "王安石",
        "paragraphs": [
            "地僻居人少，山稠伏獸多。",
            "怒貍朝搏雁，嚵虎夜窺騾。",
            "籬落生孫竹，門庭上女蘿。",
            "未應悲寂寞，六載一經過。"
        ],
        "title": "烏塘",
        "id": "00c1c2b6-b9db-4c8a-80a9-83f9c5d792f0"
    },
    {
        "author": "王安石",
        "paragraphs": [
            "水漾青天暖，沙吹白日陰。",
            "塞垣春錯莫，行路老侵尋。",
            "綠稍還幽草，紅應動故林。",
            "留連一杯酒，滿眼欲歸心。"
        ],
        "title": "欲歸",
        "id": "d6696f31-dff0-443f-a391-977462cb94ab"
    },
    {
        "author": "王安石",
        "paragraphs": [
            "促轡數殘更，似聞雞一鳴。",
            "春風馬上夢，沙路月中行。",
            "笳鼓遠多思，衣裘寒始輕。",
            "稍知田父穩，燈火閉柴荆。"
        ],
        "title": "發館陶",
        "id": "a4bc9341-81a7-4a6f-a547-1fa345199030"
    },
    {
        "author": "王安石",
        "paragraphs": [
            "晻靄王村路，春風北使旗。",
            "塵催輕騎走，寒咽短簫吹。",
            "攬轡聯貂帽，投鞭各酒巵。",
            "紛紛小兒女，何事倚牆窺。"
        ],
        "title": "王村",
        "id": "4e7cb88e-e18d-4ee6-8579-b6df4a4fb6ad"
    },
    {
        "author": "王安石",
        "paragraphs": [
            "攬轡長垣北，貂寒不自持。",
            "霜風急鼓吹，煙月暗旌旗。",
            "騎火流星點，牆桑亞戟枝。",
            "柴荆掩春夢，誰見我行時。"
        ],
        "title": "長垣北",
        "id": "b394d411-9dad-4903-9a1c-32aa36c9c197"
    },
    {
        "author": "王安石",
        "paragraphs": [
            "擾擾今非昔，漫漫夜復晨。",
            "風沙不貸客，雲日欲迷人。",
            "散髮愁邊老，開顔醉後春。",
            "轉思江海上，一洗白綸巾。"
        ],
        "title": "冬日",
        "id": "c0429bb7-5563-4948-9f91-ac701cc3c8f2"
    },
    {
        "author": "王安石",
        "paragraphs": [
            "客思似楊柳，春風千萬條。",
            "更傾寒食淚，欲漲冶城潮。",
            "巾髮雪爭出，鏡顔朱早雕。",
            "未知軒冕樂，但欲老漁樵。"
        ],
        "tags": [
            "寒食节",
            "思乡",
            "感伤"
        ],
        "title": "壬辰寒食",
        "id": "ff8be57b-2e41-4100-a1b7-2f9c17b6ce22"
    },
    {
        "author": "王安石",
        "paragraphs": [
            "尚疑櫻欲吐，已怪菊成漂。",
            "紫莧凌風怯，青苔挾雨驕。",
            "長閑故有味，多難自無聊。",
            "牢落柴荆晚，生涯付一瓢。"
        ],
        "title": "雨中",
        "id": "5dca4d92-4dec-4866-b8b9-f03d5a47d0e2"
    },
    {
        "author": "王安石",
        "paragraphs": [
            "綠攪寒蕪出，紅爭暖樹歸。",
            "魚吹塘水動，雁拂塞垣飛。",
            "宿雨驚沙盡，晴雲晝漏稀。",
            "却愁春夢短，燈火著征衣。"
        ],
        "title": "宿雨",
        "id": "82541564-96af-427d-a37f-21285538e263"
    },
    {
        "author": "王安石",
        "paragraphs": [
            "乘日塞垣入，御風塘路歸。",
            "胡皆躍馬去，雁却背人飛。",
            "煙水吾鄉似，家書驛使稀。",
            "匆匆照顔色，恨不洗征衣。"
        ],
        "title": "乘日",
        "id": "87ab6c01-afa2-4f0c-a0e1-2ebe2b5e918e"
    },
    {
        "author": "王安石",
        "paragraphs": [
            "日月凋何急，荒庭露送秋。",
            "初疑宿雨泫，稍怪曉霜稠。",
            "曠野將馳獵，華堂已御裘。",
            "空令半夜鶴，抱此一端愁。"
        ],
        "title": "秋露",
        "id": "8680a7e2-a340-44f4-a1e4-67834338d3c5"
    },
    {
        "author": "王安石",
        "paragraphs": [
            "愧客問謠俗，舊傳今自如。",
            "材難知驥馬，味美賽河魚。",
            "塞水移民久，川防動衆初。",
            "北人雖異論，時議或非疏。"
        ],
        "title": "還自河北應客",
        "id": "b15a03a8-78e2-4b8c-9908-b9b15d2fb560"
    },
    {
        "author": "王安石",
        "paragraphs": [
            "漠漠春風裏，茸茸綠未齊。",
            "平田鴉散啄，深樹馬迎嘶。",
            "地入河流曲，天隨日去低。",
            "高城已在眼，聊復解輕齎。"
        ],
        "title": "將次洺州憩漳上",
        "id": "fa6d2c7e-6a87-4c11-b7f9-2ceba1ad27cb"
    },
    {
        "author": "王安石",
        "paragraphs": [
            "水遠浮秋色，河空洗夜氛。",
            "行隨一明月，坐失兩孤雲。",
            "露髮此時濕，風顔何處醺。",
            "淹留各有趣，不比漢三君。"
        ],
        "title": "和仲庶夜過新開湖憶沖之仲涂共泛",
        "id": "636afbc0-045e-4dcd-a2fa-3931dc1b0f57"
    },
    {
        "author": "王安石",
        "paragraphs": [
            "老欲求吾志，時方摭我華。",
            "强將愁出塞，空得病還家。",
            "日轉山河暖，風含草木葩。",
            "勝遊思一往，不敢問三車。"
        ],
        "title": "送契丹使還次韵答浄因老",
        "id": "731b4a0d-ada2-49b4-97a4-4ed8b28dfaf4"
    },
    {
        "author": "王安石",
        "paragraphs": [
            "摻袂不勝情，犀舟擊汰行。",
            "倦遊無萬里，惜別有千名。",
            "春草凄凄綠，江楓湛湛清。",
            "金陵多麗景，此去屬蘭成。"
        ],
        "title": "送吳叔開南征",
        "id": "40c23f61-120b-4465-b47c-9f643fb6f082"
    },
    {
        "author": "王安石",
        "paragraphs": [
            "渺渺林間路，蕭蕭物外僧。",
            "高陰凉易入，閑貌老難增。",
            "官事真傷錦，君恩更飲冰。",
            "求田此山下，終欲忤陳登。"
        ],
        "title": "遊棲霞庵約平甫至因寄",
        "id": "6518ad4c-dfad-4ff5-b5b0-7d9b3678c562"
    },
    {
        "author": "王安石",
        "paragraphs": [
            "蕭然一世外，所樂有誰同。",
            "宴坐能忘老，齋蔬不過中。",
            "無心爲佛事，有客問家風。",
            "笑謂西來意，雖空亦不空。"
        ],
        "title": "和棲霞寂照庵僧雲渺",
        "id": "0ea55b8a-400e-4e76-8e01-28091f812004"
    },
    {
        "author": "王安石",
        "paragraphs": [
            "宜春舊臺沼，日暮一登臨。",
            "解带行蒼蘚，移𩌅坐綠陰。",
            "樹疏啼鳥遠，水靜落花深。",
            "無復增修事，君王惜費金。"
        ],
        "title": "宜春苑",
        "id": "5b011d2b-bb11-4a26-b224-9a37902de70a"
    },
    {
        "author": "王安石",
        "paragraphs": [
            "冉冉春行暮，菲菲物競華。",
            "鶑猶求舊友，雁不背貧家。",
            "室有賢人酒，門無長者車。",
            "醉眠聊自適，歸夢到天涯。"
        ],
        "title": "春日",
        "id": "0181c2fe-89cf-43be-9f28-d3a2bb03adad"
    },
    {
        "author": "王安石",
        "paragraphs": [
            "正月端門夜，金輿縹緲中。",
            "傳觴三鼓罷，縱觀萬人同。",
            "警蹕聲如在，嬉遊事已空。",
            "但令千載後，追咏太平功。"
        ],
        "title": "癸卯追感正月十五事",
        "id": "044554df-7406-413e-b522-a2bc8b63ccb7"
    },
    {
        "author": "王安石",
        "paragraphs": [
            "剡剡風生晚，娟娟月上初。",
            "白沙眠騄驥，清浪浴鱏魚。",
            "竟欲從君飲，猶便讀我書。",
            "斜陽不到處，牆角樹扶疏。"
        ],
        "title": "晚興和沖卿學士",
        "id": "a1b3062f-2296-43df-9a2e-d8343c376c46"
    },
    {
        "author": "王安石",
        "paragraphs": [
            "雲浮朝慘淡，風起夜颼飀。",
            "欲作冰霜地，先迴草樹秋。",
            "征人倚笛怨，思婦向砧愁。",
            "爲問隨陽雁，哀鳴豈有求。"
        ],
        "title": "秋興和沖卿",
        "id": "deb0a1ff-ba66-4927-bf84-ebc3f9580b90"
    },
    {
        "author": "王安石",
        "paragraphs": [
            "猶殘一日臘，併見兩年春。",
            "物以終爲始，人從故得新。",
            "迎陽朝翦綵，守歲夜傾銀。",
            "恩賜隨嘉節，無功祗自塵。"
        ],
        "title": "次韵沖卿除日立春",
        "id": "df2fcfb2-8517-4f8a-8ba0-8cd38ea941bd"
    },
    {
        "author": "王安石",
        "paragraphs": [
            "田中三畝宅，水上一軒開。",
            "爲有漁樵樂，非無仕進媒。",
            "槎頭收晚釣，荷葉卷新醅。",
            "坐說魚腴美，功名挽不來。"
        ],
        "title": "題友人郊居水軒",
        "id": "ebeddc4e-39b1-4fcf-821e-aab1948c5824"
    },
    {
        "author": "王安石",
        "paragraphs": [
            "秀發千峰霽，清涵萬里秋。",
            "滄江天上落，明月鏡中流。",
            "眼與魂俱斷，身依影獨留。",
            "爲憐幽興極，不見爾來遊。"
        ],
        "title": "遊賞心亭寄虔州女弟",
        "id": "badf7fca-dd81-4f54-8094-008cd166e806"
    },
    {
        "author": "王安石",
        "paragraphs": [
            "日下崦嵫外，秋生沆碭閒。",
            "清江無限好，白鳥不勝閑。",
            "雨過雲收嶺，天空月上灣。",
            "歸鞍侵調角，回首六朝山。"
        ],
        "title": "江亭晚眺",
        "id": "999804f5-f44d-4089-85ee-97df95fea6ad"
    },
    {
        "author": "王安石",
        "paragraphs": [
            "重經高處寺，一與白雲親。",
            "樹木有春意，江山如故人。",
            "幽軒含氣象，偏影落風塵。",
            "日暮臨歸去，徘徊欲損神。"
        ],
        "title": "金山寺",
        "id": "302ddf6b-e419-48f8-b1dc-9afcdb2f1c68"
    },
    {
        "author": "王安石",
        "paragraphs": [
            "結閣揖仙子，疏塘臨隠扉。",
            "水花紅四出，山竹翠相圍。",
            "雲度疑軿下，鳬驚恐舄飛。",
            "蜀薑寧可恃，投釣此忘歸。"
        ],
        "title": "揖仙閣",
        "id": "2c4ffbcd-a648-4dae-bc53-a2aa03e8a029"
    },
    {
        "author": "王安石",
        "paragraphs": [
            "火炬臨遥岸，餘光照客船。",
            "水明魚中餌，沙暖鷺忘眠。",
            "感概無窮事，遲回欲曉天。",
            "山泉如有意，枕上送潺湲。"
        ],
        "title": "舟夜即事",
        "id": "596ef4bb-585c-405f-8ea2-0f90ae0eb0c8"
    },
    {
        "author": "王安石",
        "paragraphs": [
            "何處難忘酒，英雄失志秋。",
            "廟堂生莽卓，巖谷死伊周。",
            "賦斂中原困，干戈四海愁。",
            "此時無一盞，難遣壯圖休。"
        ],
        "title": "何處難忘酒二首  其一",
        "id": "69627a73-d095-49e5-9ffb-094b3dc31d7f"
    },
    {
        "author": "王安石",
        "paragraphs": [
            "何處難忘酒，君臣會合時。",
            "深堂拱堯舜，密席坐皋夔。",
            "和氣襲萬物，歡聲連四夷。",
            "此時無一盞，真負鹿鳴詩。"
        ],
        "title": "何處難忘酒二首  其二",
        "id": "99260792-66de-41d8-8f16-6e81f9dc0722"
    },
    {
        "author": "王安石",
        "paragraphs": [
            "蕩漾江南客，融怡席上珍。",
            "一樽相別酒，千里獨歸人。",
            "客路貧堪病，交情遠更親。",
            "自慚兒女意，失淚滴衣巾。"
        ],
        "title": "送孫子高",
        "id": "06bd1a9b-f9d3-4dc5-8c0b-85248e972299"
    },
    {
        "author": "王安石",
        "paragraphs": [
            "悠悠隴頭水，日夜向西流。",
            "行路未云已，歸人空復愁。",
            "文章合用世，顔髮未驚秋。",
            "一聽秦聲罷，還來上國遊。"
        ],
        "title": "送董傳",
        "id": "60399f4b-46f1-4575-b989-68fc9a82a390"
    },
    {
        "author": "王安石",
        "paragraphs": [
            "秀色歸荒隴，新聲換氄毛。",
            "日催花蕊急，雲避雁行高。",
            "駐馬旌旗暖，傳觴鼓吹豪。",
            "班春不知負，短髮爲君搔。"
        ],
        "title": "寄深州晁同年",
        "id": "ba3796b1-9d89-450e-bb13-e23d97ee1b60"
    },
    {
        "author": "王安石",
        "paragraphs": [
            "白首一山中，形骸槁木同。",
            "苔爭庵徑路，雲補衲穿空。",
            "塵土隨車轍，波濤信柂工。",
            "昏昏老南北，應謝此高風。"
        ],
        "title": "白雲然師",
        "id": "aa9a9267-9bcd-43f9-b53a-ed80d80f5b79"
    },
    {
        "author": "王安石",
        "paragraphs": [
            "木杪田家出，城陰野逕分。",
            "溜渠行碧玉，畦稼卧黄雲。",
            "薄槿烟脂染，深荷水麝焚。",
            "夕陽人不見，雞鶩自成群。"
        ],
        "title": "自白土村入北寺二首  其一",
        "id": "bd1dfd3d-0e52-4582-82a2-a67f25987fa1"
    },
    {
        "author": "王安石",
        "paragraphs": [
            "雨過百泉出，秋聲連衆山。",
            "獨尋飛鳥外，時渡亂流間。",
            "坐石偶成歇，看雲相與還。",
            "會須營一畝，長此聽潺湲。"
        ],
        "title": "自白土村入北寺二首  其二",
        "id": "b2821454-5d51-4639-aa8c-6d0db243fb75"
    },
    {
        "author": "王安石",
        "paragraphs": [
            "蕭灑桐廬守，滄洲寄一廛。",
            "山光隔釣岸，江氣雜炊煙。",
            "藜杖聽鳴艣，籃輿看種田。",
            "明時須共理，此興在他年。"
        ],
        "title": "題朱郎中白都莊",
        "id": "a65c67e3-97cc-4d37-ae3c-cf1aa081ec15"
    },
    {
        "author": "王安石",
        "paragraphs": [
            "湖海十年舊，林塘三畝餘。",
            "靜非談者隠，貧勝富人居。",
            "列鼎亦何有，幅巾聊自如。",
            "猶應不獨善，學子滿階除。"
        ],
        "title": "史教授獨善堂",
        "id": "04ef2dba-2a65-4e83-87cb-3a61b1ce4024"
    },
    {
        "author": "王安石",
        "paragraphs": [
            "帝力護禪林，滄洲側布金。",
            "樓依水月觀，門接海潮音。",
            "開士但軟語，遊人多苦吟。",
            "曾同方丈宿，燈火夜沉沉。"
        ],
        "title": "寄福公道人",
        "id": "10a4fe4c-20ca-4eea-873b-3f60b7a1e17f"
    },
    {
        "author": "王安石",
        "paragraphs": [
            "身閑宜晚食，歲晏忌晨興。",
            "人自嘲便腹，吾方樂曲肱。",
            "睡蛇雖不去，夢虺已無憑。",
            "寄語中林客，思禪病未能。"
        ],
        "title": "身閑",
        "id": "8b5860b9-d2e6-4732-aae2-42adf1eadba2"
    },
    {
        "author": "王安石",
        "paragraphs": [
            "還家豈不樂，生事未應閑。",
            "朝日已復出，征鞍方更攀。",
            "傷心百道水，閡目萬重山。",
            "何以忘羈旅，翛然醉夢間。"
        ],
        "title": "還家",
        "id": "fed8e008-30a3-4185-88ff-f5dee7d075b4"
    },
    {
        "author": "王安石",
        "paragraphs": [
            "吟哦一水上，披寫衆峰間。",
            "偶運非彭澤，留名比峴山。",
            "君才今卨稷，家行古原顔。",
            "平世雖多士，安能易地閑。"
        ],
        "title": "題湯泉壁示諸子有欲閑之意",
        "id": "62162751-358e-42bb-8505-68daf325e1a4"
    },
    {
        "author": "王安石",
        "paragraphs": [
            "西城方外士，傳法自南華。",
            "高蹈玩一世，旁通兼數家。",
            "來遊仁者靜，傳咏正而葩。",
            "乘興何時再，還能託後車。"
        ],
        "title": "和唐公舍人訪浄因",
        "id": "edfe4df4-62c8-4ebc-9fe3-1d4e2f82d7e2"
    },
    {
        "author": "王安石",
        "paragraphs": [
            "故人何處所，天角浪漫漫。",
            "寂寞斷音驛，徘徊愁肺肝。",
            "世情紛可怪，旅况浩難安。",
            "願化東南鵠，高飛託羽翰。"
        ],
        "title": "沂溪懷正之",
        "id": "8f698d0f-c1ef-4d36-bd84-06eb08f0b564"
    },
    {
        "author": "王安石",
        "paragraphs": [
            "高陽有才子，負笈求晨饘。",
            "所趣少知者，其辭多慨然。",
            "樵妻竟謝絕，漂母嘗哀憐。",
            "尚友古之人，于今猶壯年。"
        ],
        "title": "答許秀才",
        "id": "eef528fd-ee5a-43aa-97f2-d3594b4f6b69"
    },
    {
        "author": "王安石",
        "paragraphs": [
            "新聲生屋霤，殘點著垣衣。",
            "委翳無多在，飄零不更飛。",
            "坳中餘宿潤，暖處自朝暉。",
            "稍見青青色，還從柳上歸。"
        ],
        "title": "次韵景仁雪霽",
        "id": "3afe5c62-2f69-409f-b925-ea239c3d1e29"
    },
    {
        "author": "王安石",
        "paragraphs": [
            "何知此邂逅，談笑接清揚。",
            "對雪知春淺，回燈惜夜長。",
            "密雲通炫晃，殘月墮冥茫。",
            "故有臨邛客，抽毫興未忘。"
        ],
        "title": "次韵范景仁二月五日夜風雪",
        "id": "1e658aa9-f654-4c5c-8c3b-f11e9e95dbed"
    },
    {
        "author": "王安石",
        "paragraphs": [
            "宮廟此神鄉，留親泊楚艎。",
            "天開今壯麗，地積古悲凉。",
            "不改山河舊，猶餘草木荒。",
            "還聞足賓客，誰是漢鄒陽。"
        ],
        "title": "次韵沖卿過睢陽",
        "id": "29c1a714-33d0-444f-98de-1c8e2361fd13"
    },
    {
        "author": "王安石",
        "paragraphs": [
            "風作九衢黄，南窗坐正凉。",
            "破瓜青玉美，浮荈白雲香。",
            "詩懶猶能强，官閑肯便忘。",
            "賢愚各有用，尺寸果誰長。"
        ],
        "title": "答沖卿",
        "id": "97fbe029-a598-4672-b226-e9e67d0eee21"
    },
    {
        "author": "王安石",
        "paragraphs": [
            "兒童聞太丘，邂逅兩心投。",
            "與汝今爲伴，知吾不復憂。",
            "園桃已解萼，沙水欲驚舟。",
            "一見南飛雁，江邊肯更留。"
        ],
        "title": "得書知二弟附陳師道舟上汴",
        "id": "b2abeb4e-0cdf-4217-ac26-d0643987ff6e"
    },
    {
        "author": "王安石",
        "paragraphs": [
            "衣足一囊弊，粟餘三釜陳。",
            "猶依食貧地，已愧省煩人。",
            "塵土病催老，風波愁過春。",
            "詩書今在眼，還欲討經綸。"
        ],
        "title": "初憩和州",
        "id": "3a1954f7-7cd4-4cb6-a290-b15bb1291666"
    },
    {
        "author": "王安石",
        "paragraphs": [
            "側足呻吟地，連甍瘴瘧秋。",
            "窮鄉醫自絀，小市藥難求。",
            "肝膽疑俱破，筋骸漫獨瘳。",
            "慚君遠從我，契闊每同憂。"
        ],
        "title": "瘧起舍弟尚未已示道原",
        "id": "51dd61d7-dc4b-471d-8e54-b54892337b2e"
    },
    {
        "author": "王安石",
        "paragraphs": [
            "東南炎海外，尋訪又輸君。",
            "過嶺猿啼暖，貪程馬送曛。",
            "清談消瘴癘，秀句起煙雲。",
            "及早來鄉薦，朝廷尚右文。"
        ],
        "title": "送杜十八之廣南",
        "id": "cef671b5-fa04-4d0f-8ecf-a7c6c731aa38"
    },
    {
        "author": "王安石",
        "paragraphs": [
            "峰嶺互出沒，江湖相吐吞。",
            "園林浮海角，臺殿擁山根。",
            "百里見漁艇，萬家藏水村。",
            "地偏來客少，幽興秪桑門。"
        ],
        "title": "崑山慧聚寺次張祜韵",
        "id": "78817778-f1d4-424e-9dbf-89a785a4bb69"
    },
    {
        "author": "王安石",
        "paragraphs": [
            "莽莽昔登臨，秋風一散襟。",
            "地留孤嶼小，天入五湖深。",
            "柑橘無千里，魚蝦有萬金。",
            "吾雖輕范蠡，終欲此幽尋。"
        ],
        "title": "吳江",
        "id": "359c4035-9384-4dc0-929f-cb360f8c8b32"
    },
    {
        "author": "王安石",
        "paragraphs": [
            "靈源開闢有，贏縮但相隨。",
            "逆折山能礙，奔流海與期。",
            "泥沙拆蚌蛤，雲南暗蛟螭。",
            "欲問深何許，馮夷秖自知。"
        ],
        "title": "江",
        "id": "3605c972-ff29-4dd4-8eb5-70a03b21ef5e"
    },
    {
        "author": "王安石",
        "paragraphs": [
            "江南春起柂，秋至尚波濤。",
            "問舍才能定，呼舟已復操。",
            "行歌付浩蕩，歸夢得蕭騷。",
            "冉冉欲何補，紛紛爲此勞。"
        ],
        "title": "江南",
        "id": "848a6e70-a5c1-451e-8c53-baa94b20ebdb"
    },
    {
        "author": "王安石",
        "paragraphs": [
            "漢有洛陽子，少年明是非。",
            "所論多感概，自信肯依違。",
            "死者若可作，今人誰與歸。",
            "應須蹈東海，不但涕沾衣。"
        ],
        "title": "賈生",
        "id": "ff8c7efe-38fb-44b1-a881-460f39570cf9"
    },
    {
        "author": "王安石",
        "paragraphs": [
            "行行過舅居，歸路指親廬。",
            "日苦樹無頼，天空雲自如。",
            "黄焦下澤稻，綠碎短樊蔬。",
            "沮溺非吾意，憫嗟聊駐車。"
        ],
        "title": "還自舅家書所感",
        "id": "7b34add3-e222-4455-a9e6-76f2dd907729"
    },
    {
        "author": "王安石",
        "paragraphs": [
            "世事一何稠，論心日已偷。",
            "尚蒙今士笑，宜見古人羞。",
            "老圃聊須問，良田亦欲求。",
            "非關畏黻冕，無責易身修。"
        ],
        "title": "世事",
        "id": "81193af7-7d21-45c3-aeee-29bd122c4632"
    },
    {
        "author": "王安石",
        "paragraphs": [
            "塞上無花草，飄風急我歸。",
            "梢林聽澗落，卷土看雲飛。",
            "想子當紅蕊，思家上翠微。",
            "江寒亦未已，好好著春衣。"
        ],
        "title": "寄純甫",
        "id": "a87ba162-b3dd-4d8d-b62d-ec2ea1bee6fd"
    },
    {
        "author": "王安石",
        "paragraphs": [
            "默默不自得，紛紛何所爲。",
            "畫墁聊取食，獵較且隨時。",
            "秋入江湖暗，風生草樹悲。",
            "黄花一杯酒，思與故人持。"
        ],
        "title": "招丁元珍",
        "id": "ca0d63fb-808e-4b27-8360-7234d1c9b955"
    },
    {
        "author": "王安石",
        "paragraphs": [
            "登高見山水，身在水中央。",
            "下視樓臺處，空多樹木蒼。",
            "浮雲連海氣，落日動湖光。",
            "偶坐吹橫笛，殘聲入富陽。"
        ],
        "title": "遊杭州聖果寺",
        "id": "bb1b7066-f662-4b08-83df-99512e15e9d9"
    },
    {
        "author": "王安石",
        "paragraphs": [
            "蕭瑟野衣巾，能忘至老貧。",
            "避囂依市井，蒙垢出埃塵。",
            "接物工齊物，勞身耻爲身。",
            "傷心宿昔地，不復見斯人。"
        ],
        "title": "京兆杜嬰大醇能讀書其言近莊其爲人曠達而廉清自託於醫無貴賤請之輒往卒也以詩二首傷之  其一",
        "id": "1b03ed07-4f59-490f-9426-6e328cd05f62"
    },
    {
        "author": "王安石",
        "paragraphs": [
            "叔度醫家子，君平卜肆翁。",
            "蕭條昨日事，彷彿古人風。",
            "舊宅雨生菌，新阡寒轉蓬。",
            "存亡誰一問，嗟我亦窮空。"
        ],
        "title": "京兆杜嬰大醇能讀書其言近莊其爲人曠達而廉清自託於醫無貴賤請之輒往卒也以詩二首傷之  其二",
        "id": "fea12082-33a6-428c-ad8a-d0e1b73496de"
    },
    {
        "author": "王安石",
        "paragraphs": [
            "潮連風浩蕩，沙引客淹留。",
            "落日更清坐，空江無近舟。",
            "共看蒹葦宅，聊即稻粱謀。",
            "未敢嗟艱食，凶年半九州。"
        ],
        "title": "江上二首  其一",
        "id": "687216ab-7d77-469d-96d2-3386c34d1260"
    },
    {
        "author": "王安石",
        "paragraphs": [
            "書自江邊使，鄉鄰病餓稠。",
            "何言萬里客，更作百身憂。",
            "補敗今誰卹，趨生我自羞。",
            "西南雙病眼，落日倚扁舟。"
        ],
        "title": "江上二首  其二",
        "id": "125654a2-6493-4f42-8fe2-d94e8316b5c9"
    },
    {
        "author": "王安石",
        "paragraphs": [
            "扁舟畏朝熱，望夜倚桅檣。",
            "日共火雲退，風兼水氣凉。",
            "未秋輕病骨，微曙浣愁腸。",
            "堅我江湖意，滔滔興不忘。"
        ],
        "title": "夏夜舟中頗凉因有所感",
        "id": "fc4d0cb2-0865-4035-82fd-45dcd74fdb37"
    },
    {
        "author": "王安石",
        "paragraphs": [
            "天質自森森，孤高幾百尋。",
            "陵霄不屈己，得地本虛心。",
            "歲老根彌壯，陽驕葉更陰。",
            "明時思解慍，願斲五絃琴。"
        ],
        "title": "孤桐",
        "id": "399539bc-8106-448d-a797-9f52d1676121"
    },
    {
        "author": "王安石",
        "paragraphs": [
            "欹枕浩無情，蘧蘧獨遲明。",
            "霜繁紅樹老，雲澹素蟾清。",
            "倦鵲猶三帀，寒鷄未一鳴。",
            "故山何處所，應有曉猿驚。"
        ],
        "title": "遲明",
        "id": "2c8ce940-c9b0-4196-9464-957d061f0988"
    },
    {
        "author": "王安石",
        "paragraphs": [
            "海霧看如洗，秋陽望却昏。",
            "光明疑不夜，清瑩欲無坤。",
            "掃掠風前坐，留連露下尊。",
            "苦吟應到曉，况有我思存。"
        ],
        "title": "陪友人中秋夕賞月",
        "id": "1ea94455-2c15-4e7c-ba0e-68952f527953"
    },
    {
        "author": "王安石",
        "paragraphs": [
            "畚築今三歲，康莊始一修。",
            "何言野人意，能助令君憂。",
            "勠力非無補，論心豈有求。",
            "十年空志食，因汝起予羞。"
        ],
        "title": "慎縣修路者",
        "id": "7168903c-c0f8-4a71-a45b-6af9809c3511"
    },
    {
        "author": "王安石",
        "paragraphs": [
            "河勢浩難測，禹功傳所聞。",
            "今觀一川破，復以二渠分。",
            "國論終將塞，民嗟亦已勤。",
            "無災等難必，從衆在吾君。"
        ],
        "title": "河勢",
        "id": "4e7e5e5c-d163-4081-846a-c9d76051085e"
    },
    {
        "author": "王安石",
        "paragraphs": [
            "公孫富文墨，名字世多知。",
            "談笑取高第，弦歌當此時。",
            "臨河薪石費，近塞繭絲移。",
            "緩急常愁此，看君有所爲。"
        ],
        "title": "送河間晁寺丞",
        "id": "dd015f50-0ab2-4d9b-8077-12a5a661e11f"
    },
    {
        "author": "王安石",
        "paragraphs": [
            "春期行晼晚，春意剩芳菲。",
            "曲水應修禊，披香未試衣。",
            "雨花紅半墮，煙樹碧相依。",
            "悵望夢中地，王孫底不歸。"
        ],
        "title": "暮春",
        "id": "78474391-500d-4b59-864c-4adc646b4c92"
    },
    {
        "author": "王安石",
        "paragraphs": [
            "攬轡出東城，登臨目暫明。",
            "煙雲藏古意，猿鶴弄秋聲。",
            "客坐苔紋滑，僧眠樾蔭清。",
            "賞心殊未已，山日下西榮。"
        ],
        "title": "遊北山",
        "id": "08397d8b-3079-4ced-97ea-f88319de5c68"
    },
    {
        "author": "王安石",
        "paragraphs": [
            "越客上荆舠，秋風憶把螯。",
            "故煩分巨跪，持用佐清糟。",
            "飲量寬滄海，詩鋒捷孟勞。",
            "甘餐飽觴咏，餘事付鈞陶。"
        ],
        "title": "吳正仲謫官得故人寄蟹以詩謝之余次其韵",
        "id": "188046b2-868b-47b7-af89-8228215a8bce"
    },
    {
        "author": "王安石",
        "paragraphs": [
            "嘗聞太丘長，德不負公卿。",
            "墟墓今千載，昆雲亦一城。",
            "本懷深閉蓄，餘論略施行。",
            "故自有仁政，能傳家世聲。"
        ],
        "title": "陳師道宰烏程縣",
        "id": "2523005d-3cad-417e-b20b-5392f998d058"
    },
    {
        "author": "王安石",
        "paragraphs": [
            "都城開博路，佳節一陽生。",
            "喜見兒童色，歡傳市井聲。",
            "幽閑亦聚集，珍麗各携擎。",
            "却憶他年事，關商閉不行。"
        ],
        "title": "冬至",
        "id": "7de25fa2-5757-497a-aaf2-58a5c8e28be6"
    },
    {
        "author": "王安石",
        "paragraphs": [
            "寒泉詩所咏，獨此沸如烝。",
            "一氣無冬夏，諸陽自廢興。",
            "人游不附火，蟲出亦疑冰。",
            "更憶驪山下，歊然雪滿塍。"
        ],
        "title": "湯泉",
        "id": "8e56072c-4c8a-4d71-b759-c6b6615fb677"
    },
    {
        "author": "王安石",
        "paragraphs": [
            "賜詔寬言路，登賢壯陛廉。",
            "相期正在治，素定不煩占。",
            "衆喜夔龍盛，予虞絳灌憸。",
            "太平詎可致，天意慎猜嫌。"
        ],
        "title": "讀鎮南邸報癸未四月作",
        "id": "ede83c8d-a64c-47d3-927b-cf024b8c3b7e"
    },
    {
        "author": "王安石",
        "paragraphs": [
            "雲暖蓬萊日，風酣太液春。",
            "水光承步輦，花氣入鈎陳。",
            "伏檻留清蹕，傳觴屬從臣。",
            "霏香連釣餌，落葉亂游鱗。",
            "鎬飲恩知厚，衢樽賜願均。",
            "更看追夏諺，先此咏逢辰。"
        ],
        "title": "擬和御製賞花釣魚",
        "id": "42a8338c-4370-4838-9032-e15f18844ce9"
    },
    {
        "author": "王安石",
        "paragraphs": [
            "虎士開閶闔，雞人唱九霄。",
            "雲移銀闕角，日轉玉廊腰。",
            "箒動川收潦，靴鳴海上潮。",
            "舞袍沾宿潤，拜笏擁殘飄。",
            "賜飲人何樂，歸嘶馬亦驕。",
            "低徊但忘食，吟咏得逍遥。"
        ],
        "title": "和吳沖卿雪霽紫宸朝",
        "id": "ce5deb75-dd6e-4608-ad54-e759d0ad1c4a"
    },
    {
        "author": "王安石",
        "paragraphs": [
            "緘封祝辭密，占寫御名真。",
            "帝坐遥臨物，星圖俯映人。",
            "風含煙外節，月點霧中茵。",
            "沈藿升煙遠，槐檀取燎新。",
            "羽衣歸寂寞，金鎪立逡巡。",
            "却想來時路，還疑隔一塵。"
        ],
        "title": "和吳沖卿集禧齋祠",
        "id": "4865d4ed-883a-4d8f-9451-1e88f0ad3b3f"
    },
    {
        "author": "王安石",
        "paragraphs": [
            "淥水烏程地，青山顧渚濱。",
            "酒醪猶美好，茶荈正芳新。",
            "聚泛樽前月，分班焙上春。",
            "仁風已入俗，樂事始關身。",
            "橘柚供南貢，楓槐望北宸。",
            "知君白羽扇，歸日未生塵。"
        ],
        "title": "送周都官通判湖州",
        "id": "d68b1187-8ce4-4e80-8882-c6c05e4e9dd2"
    },
    {
        "author": "王安石",
        "paragraphs": [
            "兩公天下駿，無地與騰驤。",
            "就死得處所，至今猶耿光。",
            "中原擅兵革，昔日幾侯王。",
            "此獨身如在，誰令國不亡。",
            "北風吹樹急，西日照窗凉。",
            "志士千年淚，泠然落奠觴。"
        ],
        "title": "雙廟",
        "id": "6b9565d5-90bf-4ee6-ad52-44d2fd3531ef"
    },
    {
        "author": "王安石",
        "paragraphs": [
            "金陵限南北，形勢豈其然。",
            "楚役六千里，陳亡三百年。",
            "江山空幕府，風月自觥船。",
            "主送悲凉岸，妃埋想故蓮。",
            "臺傾鳳久去，城踞虎爭偏。",
            "司馬壖廟域，獨龍層塔顛。",
            "森疏五願木，蹇淺一人泉。",
            "棁杖窮諸嶺，籃輿罷半天。",
            "朱門園淥水，碧瓦第青煙。",
            "墨客真能賦，留詩野竹娟。"
        ],
        "title": "和子瞻同王勝之游蔣山",
        "id": "b5120845-666e-4382-a9cd-2b012f7ad9b1"
    },
    {
        "author": "王安石",
        "paragraphs": [
            "盛世千齡合，宗工四海瞻。",
            "天心初籲俊，雲翼首離潛。",
            "德望完圭角，儀形壯陛廉。",
            "徐鳴蒼玉佩，盡校碧牙籤。",
            "綸掖清光注，鑾坡茂渥霑。",
            "文明誠得主，政瘼尚煩砭。",
            "右府參機務，東塗贊景炎。",
            "廟謨資石畫，兵略倚珠鈐。",
            "坐鎮均勞逸，齋居養智恬。",
            "謳謠喧井邑，惠化穆蒼黔。",
            "進律朝章舊，疏恩物議僉。",
            "通班三殿邃，徙部十城兼。",
            "申甫周之翰，龜蒙魯所詹。",
            "地靈奎宿照，野沃汶河漸。",
            "首路龍旗盛，提封虎節嚴。",
            "賜衣纏紫艾，衛甲綴朱綅。",
            "海谷移文省，溪堂燕豆添。",
            "班春回紺幰，問俗卷彤襜。",
            "舟檝商巖命，熊羆渭水占。",
            "治裝行入覲，金鼎重調鹽。"
        ],
        "title": "送鄆州知府宋諫議",
        "id": "cef94a5d-685a-41c7-afb3-4da8da58dc34"
    },
    {
        "author": "王安石",
        "paragraphs": [
            "高亭豁可望，朝暮對溪山。",
            "野色軒楹外，霞光几席間。",
            "樹侵蒼靄沒，鳥背夕陽還。",
            "草带平沙闊，烟籠別戍閑。",
            "圃畦荷氣合，田徑燒痕斑。",
            "樵笛吟晴塢，漁帆出暝灣。",
            "登臨及芳節，宴喜發朱顔。",
            "夾砌陳旌旝，褰簾進佩環。",
            "觀風南國最，應宿紫宸班。",
            "康樂詩名舊，蕪音詎可攀。"
        ],
        "title": "見遠亭上王郎中",
        "id": "477e5a00-8d5b-4a46-9ffc-924b63076047"
    },
    {
        "author": "王安石",
        "paragraphs": [
            "先生歲晚事田園，魯叟遺書廢討論。",
            "問訊桑麻憐已長，按行松菊喜猶存。",
            "農人調笑追尋壑，稚子歡呼出候門。",
            "遥謝載醪袪惑者，吾今欲辯已忘言。"
        ],
        "title": "歲晚懷古",
        "id": "cf818387-6e93-41be-8487-403b3604116d"
    },
    {
        "author": "王安石",
        "paragraphs": [
            "愛公池館得忘機，初日留連至落暉。",
            "菱暖紫鱗跳復沒，柳陰黄鳥囀還飛。",
            "徑無凡草唯生竹，盤有嘉蔬不采薇。",
            "勝事閬州雖或有，終非吾土豈如歸。"
        ],
        "title": "段約之園亭",
        "id": "f0101b08-7bc2-4a04-9f70-e4b58438afaf"
    },
    {
        "author": "王安石",
        "paragraphs": [
            "欹眠隨水轉東垣，一點炊煙映水昏。",
            "漫漫芙蕖難覓路，翛翛楊柳獨知門。",
            "青山呈露新如染，白鳥嬉游靜不煩。",
            "朱雀航邊今有此，可能摇蕩武陵源。"
        ],
        "title": "又段氏園亭",
        "id": "866dcc3c-22da-4d32-8f30-9c7080eb52f7"
    },
    {
        "author": "王安石",
        "paragraphs": [
            "柴荆散策靜凉飈，隠几扁舟白下潮。",
            "紫磨月輪升靄靄，帝青雲幕卷寥寥。",
            "數家鷄犬如相識，一塢山林特見招。",
            "尚憶木瓜園最好，興殘中路且回橈。"
        ],
        "title": "回橈",
        "id": "810c74f4-6ff0-4d31-a7c2-f20a661ab5d5"
    },
    {
        "author": "王安石",
        "paragraphs": [
            "相扶照水弄春柔，發似矜夸歛似羞。",
            "碧合晚雲霞上起，紅爭朝日雪邊流。",
            "我無丹白知如夢，人有朱鉛見即愁。",
            "疑此冶容詩所忌，故將樛木比綢繆。"
        ],
        "title": "酴醿金沙二花合發",
        "id": "e2091f17-f3e4-48bf-84d6-a0c01dfcf76c"
    },
    {
        "author": "王安石",
        "paragraphs": [
            "故人辭祿未忘情，語我猶能作扞城。",
            "身不自遭如貢薛，兒應堪教比韋平。",
            "老羆豈得長高卧，雛鳳仍聞已閒生。",
            "把盞祝公公莫拒，緇衣心爲好賢傾。"
        ],
        "title": "次韵公闢正議書公戲語申之以祝助發一笑",
        "id": "f30bccac-f113-462e-9fe9-219e5df18375"
    },
    {
        "author": "王安石",
        "paragraphs": [
            "迷子山前漲一洲，木人圖志失編收。",
            "年多但有柳生肘，地僻獨無茅蓋頭。",
            "河側鮑生乾尚立，江邊屈子槁將投。",
            "未妨他日稱居士，能使君疑福可求。"
        ],
        "title": "次韵致遠木人洲二首  其一",
        "id": "63d448ab-7b34-44d0-bcfa-29e169b841bd"
    },
    {
        "author": "王安石",
        "paragraphs": [
            "杌爾何年客此洲，飄流誰棄止誰收。",
            "無心使口肝使目，有幹作身根作頭。",
            "暴露神靈難寄託，禱祠村落幾依投。",
            "紛紛翦紙真虛負，立槁安知富可求。"
        ],
        "title": "次韵致遠木人洲二首  其二",
        "id": "a04f960f-1d8f-4a3c-8eea-056b40afbb34"
    },
    {
        "author": "王安石",
        "paragraphs": [
            "恩容楚老護松楸，復得一龔從我遊。",
            "講肄劇談兼祖謝，舞雩高蹈異求由。",
            "北尋五柞故未憖，東挽三楊仍有樛。",
            "陟巘降原從此始，但無瑶玉與君舟。"
        ],
        "title": "次韵酬龔深甫二首  其一",
        "id": "c7fdbae0-01c1-465a-a265-102ee126d906"
    },
    {
        "author": "王安石",
        "paragraphs": [
            "握手東岡雪滿簪，後期惆悵老吳蠶。",
            "芳辰一笑真難值，暮齒相思豈久堪。",
            "他日杜詩傳渭北，幾時周宅對漳南。",
            "百年邂逅能多少，且可勤來共草菴。"
        ],
        "title": "次韵酬龔深甫二首  其二",
        "id": "5f289357-3cb4-4b3c-8c0d-7f23e0771b80"
    },
    {
        "author": "王安石",
        "paragraphs": [
            "生涯聊占水中洲，豈即乘桴逐聖丘。",
            "身與鳬飛仍雁集，心能茅靡亦波流。",
            "由來杞梓常先伐，誰謂菰蒲可久留。",
            "乘興吾廬知未厭，故移脩竹擬延騶。"
        ],
        "title": "次葉致遠韵",
        "id": "ad42125a-9bbb-40c6-ab32-41aacccd53a4"
    },
    {
        "author": "王安石",
        "paragraphs": [
            "點也自殊由與求，既成春服更何憂。",
            "拙於人合且天合，靜與道謀非食謀。",
            "未愛京師傳谷口，但知鄉里勝壺頭。",
            "嗟予老矣無一事，復得此君相與遊。"
        ],
        "title": "次韵酬朱昌叔五首  其一",
        "id": "97d47331-1698-4edc-bebe-7a549a59de04"
    },
    {
        "author": "王安石",
        "paragraphs": [
            "去年音問隔淮州，百謫難知亦我憂。",
            "前日杯盤共江渚，一歡相屬豈人謀。",
            "山蟠直瀆輸淮口，水抱長干轉石頭。",
            "乘興舟輿無不可，春風從此與公遊。"
        ],
        "title": "次韵酬朱昌叔五首  其二",
        "id": "05c88c92-9067-4be1-9d9b-cc6276167a78"
    },
    {
        "author": "王安石",
        "paragraphs": [
            "烏榜登臨興未休，共言何許更消憂。",
            "聯裾蕭寺尋真覺，方駕孫陵弔仲謀。",
            "語罷每開歡笑口，詩來仍掉苦吟頭。",
            "已知軒冕真吾累，且可追隨馬少游。"
        ],
        "title": "次韵酬朱昌叔五首  其三",
        "id": "b1cb43bb-80aa-419c-9c2b-1cbd291a8d10"
    },
    {
        "author": "王安石",
        "paragraphs": [
            "白下門東春水流，相看一噱散千憂。",
            "穿梅入柳曾莫逆，度壍緣岡初不謀。",
            "世事但如吹劍首，官身難即問刀頭。",
            "長臨鍛竈真自苦，有興復來從我遊。"
        ],
        "title": "次韵酬朱昌叔五首  其四",
        "id": "3f1eb1b8-5ef8-4642-b084-46dcca9554ee"
    },
    {
        "author": "王安石",
        "paragraphs": [
            "樂世閑身豈易求，巖居川觀更何憂。",
            "放懷自事如初服，買宅相招亦本謀。",
            "名譽子真矜谷口，事功新息困壺頭。",
            "知君於此皆無累，長得追隨壙埌遊。"
        ],
        "title": "次韵酬朱昌叔五首  其五",
        "id": "0d769a5c-86e8-4f2a-bfe2-4bc444e745b3"
    },
    {
        "author": "王安石",
        "paragraphs": [
            "千騎東方占上頭，如何誤到北山遊。",
            "清明若睹蘭亭月，暖熱因忘蕙帳秋。",
            "投老始知歡可惜，通宵豫以別爲憂。",
            "西歸定有詩千首，想肯重來賁一丘。"
        ],
        "title": "次韵送程給事知越州",
        "id": "a32f40dd-42e8-44f2-b5e1-bbcbba30a1e0"
    },
    {
        "author": "王安石",
        "paragraphs": [
            "投老逍遥屺與堂，天刑真已脫桁楊。",
            "緣源靜翳無魚淰，度谷深追有鳥頏。",
            "每苦交游尋五柳，最嫌尸祝擾庚桑。",
            "相看不厭唯夫子，風味真如顧建康。"
        ],
        "title": "次韵酬徐仲元",
        "id": "7667d9d2-27f5-456a-9d00-e04a77368172"
    },
    {
        "author": "王安石",
        "paragraphs": [
            "三秋不見每惓惓，握手山林復悵然。",
            "後會敢期黄耉日，相看且度白鷄年。",
            "畏途石棧王尊馭，榮路金門祖逖鞭。",
            "一代官儀新藻拂，得瞻宸宇想留連。"
        ],
        "title": "詩奉送覺之奉使東川",
        "id": "0a96fb74-1caf-4ced-9d69-040568f51893"
    },
    {
        "author": "王安石",
        "paragraphs": [
            "久知乘傳入西州，雞黍從容本不謀。",
            "戶外驚塵尺書至，眼中飛浪片帆收。",
            "山林病骨煩三顧，湖海離腸欲萬周。",
            "尚有光華賁岑寂，篋中佳句得長留。"
        ],
        "title": "次韵奉酬覺之",
        "id": "784f548e-d895-4769-b28b-278461fc1717"
    },
    {
        "author": "王安石",
        "paragraphs": [
            "東歸行路嘆賢哉，碧落新除寵上才。",
            "白傅林塘傳畫去，吳王花鳥入詩來。",
            "唱酬自有微之在，談笑應容逸少陪。",
            "除此兩翁相見外，不知三徑爲誰開。"
        ],
        "title": "送程公闢得謝歸姑蘇",
        "id": "6cafc3db-46a2-44c6-a64b-ed1b24070f26"
    },
    {
        "author": "王安石",
        "paragraphs": [
            "斷蘆洲渚落楓橋，渡口沙長過午潮。",
            "山鳥自呼泥滑滑，行人相對馬蕭蕭。",
            "十年長自青衿識，千里來非白璧招。",
            "握手祝君能强飯，華簪常得從雞翹。"
        ],
        "title": "送項判官",
        "id": "d4205a9a-b090-4424-bbba-d96a2f4c13ae"
    },
    {
        "author": "王安石",
        "paragraphs": [
            "知君非我載醪人，終日相隨免汙茵。",
            "賞盡高山見流水，唱殘白雪值陽春。",
            "中分香積如來鉢，對現毗耶長者身。",
            "誰拂定林幽處壁，與君圖寫繼吾真。"
        ],
        "title": "次韵張德甫奉議",
        "id": "93f5543f-36bb-4132-b2e7-9989f20ba7f9"
    },
    {
        "author": "王安石",
        "paragraphs": [
            "道林真骨葬青霄，窣堵千秋未寂寥。",
            "寶勢旁連大江起，尊形獨受衆山朝。",
            "雲泉別寺分三徑，香火幽人止一瓢。",
            "我亦鷲峰同聽法，歲時歌唄豈辭遥。"
        ],
        "title": "北山三咏 寶公塔",
        "id": "abc24111-0c44-4b57-9165-2c198730ed45"
    },
    {
        "author": "王安石",
        "paragraphs": [
            "往來城府住山林，諸法翛然但一音。",
            "不與物違真道廣，每隨緣起自禪深。",
            "舌根已浄誰能壞，足迹如空我得尋。",
            "歲晚北窗聊寄傲，蒲萄零落半床陰。"
        ],
        "title": "北山三咏 覺海方丈",
        "id": "5dfa7778-bab4-4e6f-983c-f9786609a0c6"
    },
    {
        "author": "王安石",
        "paragraphs": [
            "籜龍將雨繞山行，注遠投深靜有聲。",
            "雲涌浴槽朝自暖，虹垂齋鑊午還晴。",
            "銅瓶各滿幽人意，玉甃因高正士名。",
            "神力可嗟妨智巧，桔槔零落便苔生。"
        ],
        "title": "北山三咏 道光泉",
        "id": "7d2d68a0-3302-4796-84a4-a7f957964682"
    },
    {
        "author": "王安石",
        "paragraphs": [
            "倦童疲馬放松門，自把長筇倚石根。",
            "江月轉空爲白晝，嶺雲分暝與黄昏。",
            "鼠摇岑寂聲隨起，鴉矯荒寒影對翻。",
            "當此不知誰客主，道人忘我我忘言。"
        ],
        "title": "登寶公塔",
        "id": "de212090-0ee3-4a3e-adc7-279b45e7ca09"
    },
    {
        "author": "王安石",
        "paragraphs": [
            "空見方墳涌半霄，難將生死問參寥。",
            "應身東返知何國，瑞像西歸自本朝。",
            "遺寺有門非輦路，故池無鉢但僧瓢。",
            "獨龍下視皆陳迹，追數齊梁亦未遥。"
        ],
        "title": "重登寶公塔復用前韵二首  其一",
        "id": "af36fdb5-c2af-4c22-8a47-9c959965b644"
    },
    {
        "author": "王安石",
        "paragraphs": [
            "碧玉旋螺恍隔霄，冠山仙冢亦寥寥。",
            "空餘華構延風月，無復靈蹤落市朝。",
            "帳座追嚴多獻寶，供盤隨施有操瓢。",
            "他方出沒還如此，與物何心作邇遥。"
        ],
        "title": "重登寶公塔復用前韵二首  其二",
        "id": "a808cf5f-2038-44dd-862c-6cb210b94130"
    },
    {
        "author": "王安石",
        "paragraphs": [
            "聯屏蓋障一尋方，南設鈎簾北置床。",
            "側座對敷紅絮暖，仰窗分啟碧紗凉。",
            "氈廬易以梅烝壞，錦幄終於草野妨。",
            "楚穀越藤真自稱，每糊因得減書囊。"
        ],
        "title": "紙暖閤",
        "id": "63cbf7f8-b12b-415f-85de-2996469b3d1e"
    },
    {
        "author": "王安石",
        "paragraphs": [
            "盤互長干有絕陘，并包佳麗入江亭。",
            "新霜浦溆綿綿凈，薄晚林巒往往青。",
            "南上欲窮牛渚怪，北尋難忘草堂靈。",
            "箯輿却走垂楊陌，已戴寒雲一兩星。"
        ],
        "title": "雨花臺",
        "id": "803712f8-c16a-4dbc-a626-037c03c5d23f"
    },
    {
        "author": "王安石",
        "paragraphs": [
            "病與衰期每强扶，雞壅桔梗亦時須。",
            "空花根蒂難尋摘，夢境煙塵費掃除。",
            "耆域藥囊真妄有，軒轅經匱或元無。",
            "北窗枕上春風暖，漫讀毗耶數卷書。"
        ],
        "title": "北窗",
        "id": "70cd49c9-c594-45a1-b316-285bf38c4b75"
    },
    {
        "author": "王安石",
        "paragraphs": [
            "小姑未嫁與蘭支，何恨流傳樂府詩。",
            "初學水仙騎赤鯉，竟尋山鬼從文貍。",
            "繽紛雲䙱空棠檝，綽約煙鬟獨桂旗。",
            "弄玉有祠終或往，飛瓊無夢故難知。"
        ],
        "title": "小姑",
        "id": "d4840303-7aaf-419d-822b-b60d82eb7508"
    },
    {
        "author": "王安石",
        "paragraphs": [
            "道人傳業自天台，千里翛然赴感來。",
            "梵行毗沙爲外護，法筵靈曜得重開。",
            "已能爲我迂神足，便可隨方長聖胎。",
            "肯顧北山如慧約，與公西崦斸莓苔。"
        ],
        "title": "榮上人遽欲歸以詩留之",
        "id": "650f59e4-e4aa-49c5-8656-a98f4f7de103"
    },
    {
        "author": "王安石",
        "paragraphs": [
            "毀車爲屋僅容身，三歲相要薄主人。",
            "晝寓槨磚常至夜，冬沿溝彴復尋春。",
            "南陔不洎公歸里，蒼墓垂成我喪親。",
            "後會縱多無此樂，山林投老一傷神。"
        ],
        "title": "呈陳和叔",
        "id": "8fe62d44-ac3a-46ec-aada-c3463250eef3"
    },
    {
        "author": "王安石",
        "paragraphs": [
            "潮溝東路兩牛鳴，十畝漪漣一草亭。",
            "委質山林如許國，寄懷魚鳥欲忘形。",
            "紛紛易變浮雲白，落落誰鍾老柏青。",
            "尚有使君同好惡，想隨秋水肯揚舲。"
        ],
        "title": "招呂望之使君",
        "id": "aab7f85a-f14c-4a1b-b907-e5e36a45c761"
    },
    {
        "author": "王安石",
        "paragraphs": [
            "青丘神父能爲政，碧落仙翁好作詩。",
            "舊事齊兒應共記，新篇楚老得先知。",
            "懷磚大峴如迎日，供帳閶門勝去時。",
            "若與鴟夷鬥百草，錦囊佳麗敵西施。"
        ],
        "title": "公闢枉道見過獲聞新詩因敘嘆仰",
        "id": "4c17fe02-c66d-427d-9e8d-683b3d8ae79c"
    },
    {
        "author": "王安石",
        "paragraphs": [
            "十年怊悵躡山阡，終欲持杯滴到泉。",
            "東路角巾非故約，西州華屋漫脩椽。",
            "幽明永隔休炊黍，真俗相妨久絕弦。",
            "遺墨每看疑邂逅，復隨人事散如煙。"
        ],
        "title": "全椒張公有詩在北山西庵僧者墁之悵然有感",
        "id": "c59e2621-2093-409f-8099-7f4ee7077d0b"
    },
    {
        "author": "王安石",
        "paragraphs": [
            "嶺雲合處小盤桓，人得敷衾馬解鞍。",
            "寒莢著天榆歷歷，浄華浮海桂團團。",
            "交游渙散淵明喜，吏卒蕭條叔夜寬。",
            "方丈老翁無一髮，更知來不爲皮冠。"
        ],
        "title": "嶺雲",
        "id": "ebed600a-dd8b-47e0-9f1c-242d9aac625d"
    },
    {
        "author": "王安石",
        "paragraphs": [
            "蓼蟲事業無餘習，芻狗文章不更陳。",
            "隠几自憐居喪我，倨堂誰覺似非人。",
            "難堪藏室稱中士，祗合箕山作外臣。",
            "尚有少緣灰未死，欲持新句惱比鄰。"
        ],
        "title": "蓼蟲",
        "id": "bfdefc3d-3bb6-417c-b7b8-2049d32efd7f"
    },
    {
        "author": "王安石",
        "paragraphs": [
            "莫疑禪伯未知禪，莫笑仙翁不學仙。",
            "靈骨肯傳黄蘗燼，真心自放赤松煙。",
            "蓮華世界何關汝，楮葉工夫浪費年。",
            "露鶴聲中江月白，一燈岑寂擁書眠。"
        ],
        "title": "莫疑",
        "id": "a3cbc65f-ecfd-4480-b1e8-fce9aff8828b"
    },
    {
        "author": "王安石",
        "paragraphs": [
            "繚繞山如涌翠波，人家一半在煙蘿。",
            "時豐笑語春聲早，地僻追尋野興多。",
            "窣堵朱甍開北向，招提素脊隠西阿。",
            "暮年要與君携手，處處相煩作好歌。"
        ],
        "title": "示俞秀老",
        "id": "61ce5968-749e-4a0a-9d9d-eeeb2d022133"
    },
    {
        "author": "王安石",
        "paragraphs": [
            "刀匕初無欲凊人，如何竈鬼尚嫌嗔。",
            "翛翛短褐方煬火，冉冉青煙已被宸。",
            "邂逅焚巢連鳥雀，倉黄濡幕愧比鄰。",
            "王陽幸有囊衣在，報賞焦頭亦未貧。"
        ],
        "title": "外厨遺火示公佐",
        "id": "bffa20c2-3123-4c60-99a0-09e90f1bb626"
    },
    {
        "author": "王安石",
        "paragraphs": [
            "若木昏昏末有鴉，凍雷深閉阿香車。",
            "摶雲忽散簁爲屑，翦水如分綴作花。",
            "擁箒尚憐南北巷，持杯能喜兩三家。",
            "戲挼弄掬輸兒女，羔袖龍鍾手獨叉。"
        ],
        "title": "讀眉山集次韵雪詩五首  其一",
        "id": "f60c54f8-843a-4587-8574-af12b4c63888"
    },
    {
        "author": "王安石",
        "paragraphs": [
            "神女青腰寶髻鴉，獨藏雲氣委飛車。",
            "夜光往往多聯璧，白小紛紛每散花。",
            "珠網纚連拘翼座，瑶池淼漫阿環家。",
            "銀爲宮闕尋常見，豈即諸天守夜叉。"
        ],
        "title": "讀眉山集次韵雪詩五首  其二",
        "id": "cbfecc29-2eb4-422f-9e69-42658d3b89db"
    },
    {
        "author": "王安石",
        "paragraphs": [
            "惠施文字黑如鴉，於此機緘漫五車。",
            "皭若易緇終不染，紛然能幻本無花。",
            "觀空白足寧知處，疑有青腰豈作家。",
            "慧可忍寒真覺晚，爲誰將手少林叉。"
        ],
        "title": "讀眉山集次韵雪詩五首  其三",
        "id": "12d2ce18-2b25-4126-b367-82da7efca828"
    },
    {
        "author": "王安石",
        "paragraphs": [
            "寄聲三足阿環鴉，問訊青腰小駐車。",
            "一一照肌寧有種，紛紛迷眼爲誰花。",
            "爭妍恐落江妃手，耐冷疑連月姊家。",
            "長恨玉顔春不久，畫圖時展爲君叉。"
        ],
        "title": "讀眉山集次韵雪詩五首  其四",
        "id": "b5d0c8d8-d45d-41d8-af5a-94d18f8b64ea"
    },
    {
        "author": "王安石",
        "paragraphs": [
            "戲摇微縞女鬟鴉，試咀流酥已頰車。",
            "歷亂稍埋冰揉粟，消沉時點水圓花。",
            "豈能舴艋真尋我，且與蝸牛獨卧家。",
            "欲挑青腰還不敢，直須詩膽付劉叉。"
        ],
        "title": "讀眉山集次韵雪詩五首  其五",
        "id": "de679dab-cf17-4c48-9309-5f8b2517af7c"
    },
    {
        "author": "王安石",
        "paragraphs": [
            "靚粧嚴飾曜金鴉，比興難工漫百車。",
            "水種所傳清有骨，天機能織皦非花。",
            "嬋娟一色明千里，綽約無心熟萬家。",
            "長此賞懷甘獨卧，袁安交戟豈須叉。"
        ],
        "title": "讀眉山集愛其雪詩能用韵復次韵一首",
        "id": "dc3fea03-9839-4612-a282-b556b03f8d33"
    },
    {
        "author": "王安石",
        "paragraphs": [
            "雪山馬口出琉璃，聞說諸天與護持。",
            "此水遥連八功德，供人真浄四威儀。",
            "當時迦葉無塵染，何事閿鄉有土思。",
            "道力起緣非一路，但知瓢飲是生疑。"
        ],
        "title": "八功德水",
        "id": "eb66e1fe-0ecd-4575-900c-c58ed844f6f1"
    },
    {
        "author": "王安石",
        "paragraphs": [
            "吳楚東南最上游，江山多在物華樓。",
            "遥瞻旌節臨尊俎，獨卧柴荆阻獻酬。",
            "想有新詩傳素壁，怪無餘墨到滄洲。",
            "湡浯南望重重綠，章水還能向此流。"
        ],
        "title": "寄題程公闢物華樓",
        "id": "e00b1804-925e-4fe4-a26e-2d73f460ab07"
    },
    {
        "author": "王安石",
        "paragraphs": [
            "灑掃東庵置一床，於君獨覺故情長。",
            "有言未必輸摩詰，無法何曾泥飲光。",
            "天壤此身知共弊，江湖他日要相忘。",
            "猶貪半偈歸思索，却恐提桓妄揣量。"
        ],
        "title": "酬俞秀老",
        "id": "2a76f754-1684-445e-b762-25066b38750a"
    },
    {
        "author": "王安石",
        "paragraphs": [
            "周南麟趾聖人風，未有騶虞繫召公。",
            "雅頌兼陳爲四始，笙歌合奏以三終。",
            "討論詔使成書上，休澣恩容著籍通。",
            "牆面豈能知奧義，延陵聽賞自爲聰。"
        ],
        "title": "次韵吳沖卿召赴資政殿聽讀詩義感事",
        "id": "69440ab5-b5c6-42b0-855f-06bd6f1e7a97"
    },
    {
        "author": "王安石",
        "paragraphs": [
            "得賢方慕北山萊，赤白中天二府開。",
            "功謝蕭規慚漢第，恩從隗始詫燕臺。",
            "曾留上主經過迹，更費高人賦咏才。",
            "自古落成須善頌，掃除東閣望公來。"
        ],
        "title": "張侍郎示東府新居詩因而和酬二首  其一",
        "id": "1f79a20a-8097-4151-a893-ac7fafd01f00"
    },
    {
        "author": "王安石",
        "paragraphs": [
            "榮觀流傳動草萊，中官賜設上尊開。",
            "鼓歌䆗窱聽疑夢，肴果聯翩餽有臺。",
            "斧藻故應宜舊德，棟梁非復稱凡材。",
            "虛堂欲踵曹參事，試問齊人或肯來。"
        ],
        "title": "張侍郎示東府新居詩因而和酬二首  其二",
        "id": "19cbaa52-ca59-44e3-a6b5-69c28d1a3d1f"
    },
    {
        "author": "王安石",
        "paragraphs": [
            "昭陵持橐從遊人，更見熙寧第四春。",
            "寶稱中開移玉座，華燈錯出映朱塵。",
            "輦前時看新歌舞，仗外還如舊徼巡。",
            "投老逢時追往事，却含愁思度天津。"
        ],
        "title": "次韵沖卿上元從駕至集禧觀偶成",
        "id": "c8ad2b4c-69ec-47e9-a67e-b750565c4f92"
    },
    {
        "author": "王安石",
        "paragraphs": [
            "並筤含風下玉除，宮商挾奏斐然殊。",
            "福祥周室流爲火，恩澤堯樽散在衢。",
            "伏枕但能知廣樂，揮毫何以報明珠。",
            "願留巾篋歸田日，追咏公歡每自娛。"
        ],
        "title": "次韵陪駕觀燈",
        "id": "bbc25e41-6984-48c4-a05f-dea5d4bc8a5c"
    },
    {
        "author": "王安石",
        "paragraphs": [
            "承華往歲幸躊躇，風月清談接緒餘。",
            "並轡趁朝今已老，連牆得屋喜如初。",
            "誅茅我夢江皋地，澆薤公思洛水渠。",
            "歛退故應容拙者，先營環堵祭牢蔬。"
        ],
        "title": "和吳相公東府偶成",
        "id": "80c3a582-78ef-469a-af58-5f371c762d18"
    },
    {
        "author": "王安石",
        "paragraphs": [
            "宮闕初晴氣象饒，寶車攢轂會東朝。",
            "重輪慶自離明發，內壤陰隨解澤消。",
            "賜篚外廷紛錦繡，燕庖中禁續薪樵。",
            "聯翩入賀知君意，咫尺威顔不隔霄。"
        ],
        "title": "和蔡樞密孟夏旦日西府書事",
        "id": "812b85d6-7656-4ba5-a884-bdd233776c6a"
    },
    {
        "author": "王安石",
        "paragraphs": [
            "城郭名王據兩陲，軍前一日送降旗。",
            "羌兵自此無傳箭，漢甲如今不解纍。",
            "幕府上功聯舊伐，朝廷稱慶具新儀。",
            "周家道泰西戎喙，還見詩人咏串夷。"
        ],
        "title": "和蔡副樞賀平戎慶捷",
        "id": "e49d47ee-7362-461a-bfd9-a4de9fa2cf95"
    },
    {
        "author": "王安石",
        "paragraphs": [
            "區種拋來六七年，春風條蔓想宛延。",
            "難追老圃莓苔徑，空對珍盤玳瑁筵。",
            "嘉種忽傳河右壤，靈苗更長闕西偏。",
            "故畦穿斸知何日，南望鍾山一慨然。"
        ],
        "title": "次韵奉和蔡樞密南京種山藥法",
        "id": "2d7eb2f4-11fd-4147-a92d-994a3e1d90b8"
    },
    {
        "author": "王安石",
        "paragraphs": [
            "朝廷今日四夷功，先以招懷後殪戎。",
            "胡地馬牛歸隴底，漢人煙火起湟中。",
            "投戈更講諸儒藝，免胄爭趨上將風。",
            "文武佐時慚吉甫，宣王征伐自膚公。"
        ],
        "title": "次韵元厚之平戎慶捷",
        "id": "d166c282-f66d-4e19-bb8d-84ff14fee347"
    },
    {
        "author": "王安石",
        "paragraphs": [
            "翊戴三朝冕有蟬，歸榮今作地行仙。",
            "且開京闕蕭何第，未放江湖范蠡船。",
            "老景已鄰周呂尚，慶門方似漢韋賢。",
            "一觴豈足爲公壽，願賦長虹吸百川。"
        ],
        "title": "謁曾魯公",
        "id": "82fe2abf-4f0b-4c04-98e9-2d70b309da22"
    },
    {
        "author": "王安石",
        "paragraphs": [
            "衣冠原廟漢家儀，羽衛親來此一時。",
            "天子當懷霜露感，都人亦嘆鼓簫悲。",
            "紛紛瑞氣隨雲漢，漠漠榮光上日旗。",
            "塵土未驚閶闔閉，綠槐空覆影參差。"
        ],
        "title": "駕自啟聖還內",
        "id": "5860ff53-dc53-44af-aec3-4cef2e516336"
    },
    {
        "author": "王安石",
        "paragraphs": [
            "池上野鵝無數好，晴天鏡裏雪毰毸。",
            "似憐暄暖鳴相逐，疑戀寬閑去却回。",
            "京洛塵沙工點汙，江湖矰弋飽驚猜。",
            "羽毛的的人難近，嗟此謀身或有才。"
        ],
        "title": "集禧觀池上咏野鵝",
        "id": "c8b6a67c-4c73-4e97-833f-0d0d509d6bad"
    },
    {
        "author": "王安石",
        "paragraphs": [
            "齋禁雖嚴異太常，蕭然高卧意何長。",
            "煙含欲暝宮庭紫，日映新秋省闥黄。",
            "壯節易摧行踽踽，華年相背去堂堂。",
            "追攀坐嘆風塵隔，空聽鈞天夢帝鄉。"
        ],
        "title": "次韵東廳韓侍郎齋居晚興",
        "id": "c5519f2f-bd4a-4ea9-b381-b9e68b89d8a4"
    },
    {
        "author": "王安石",
        "paragraphs": [
            "竊祿祠官久見容，每持金石薦宸衷。",
            "鈞天忽忽清都夢，方丈寥寥弱水風。",
            "知結勝緣人意外，想尋陳迹馬蹄中。",
            "新詩起我超然興，更感鍾山蕙帳空。"
        ],
        "title": "酬和甫祥源觀醮罷見寄",
        "id": "095772d5-26ce-41e9-951b-b673914e16b8"
    },
    {
        "author": "王安石",
        "paragraphs": [
            "蔭幄晴雲拂曉開，傳呼仙仗九天來。",
            "披香殿上留朱輦，太液池邊送玉杯。",
            "宿蕊暖含風浩蕩，戲鱗清映日徘徊。",
            "宸章獨與春爭麗，恩許賡歌豈易陪。"
        ],
        "title": "和御製賞花釣魚二首  其一",
        "id": "88c3cd53-2a02-4f41-82e5-43ba211d71cc"
    },
    {
        "author": "王安石",
        "paragraphs": [
            "靄靄祥雲輦路晴，傳呼萬歲雜春聲。",
            "蔽虧玉仗宮花密，映燭金溝御水清。",
            "珠蕊受風天下暖，錦鱗吹浪日邊明。",
            "從容樂飲真榮遇，願賦嘉魚頌太平。"
        ],
        "title": "和御製賞花釣魚二首  其二",
        "id": "f019103d-51ba-450b-a468-ffc5847af05f"
    },
    {
        "author": "王安石",
        "paragraphs": [
            "百年文物士優游，萬國今方似綴旒。",
            "發策東堂招儁乂，回輿北苑罷倡優。",
            "忽隨諸彥登龍尾，尚憶當年應鵠頭。",
            "獨望清光無補報，更慚虛食太官羞。"
        ],
        "title": "次楊樂道韵六首 後殿朝次偶題",
        "id": "0831e2b4-7ee1-4447-bb95-7bf20ff900b0"
    },
    {
        "author": "王安石",
        "paragraphs": [
            "渺渺金河漲欲平，數支分綠報清明。",
            "常縈輦路漂花去，更引流杯送酒行。",
            "靜見金輿穿樹影，清含玉漏過牆聲。",
            "衰顔一照自多感，迴首江南春水生。"
        ],
        "title": "次楊樂道韵六首 御溝",
        "id": "fa742286-04df-438d-afa2-65b177c35b39"
    },
    {
        "author": "王安石",
        "paragraphs": [
            "漢水泱泱繞鳳林，峴山南路白雲深。",
            "如何憂國忘家日，尚有求田問舍心。",
            "直以文章供潤色，未應風月負登臨。",
            "超然便欲遺榮去，却恐元龍會見侵。"
        ],
        "title": "次楊樂道韵六首 幕次憶漢上舊居",
        "id": "7337147e-957a-406e-bc03-11539fcc26f8"
    },
    {
        "author": "王安石",
        "paragraphs": [
            "文墨由來妙禁中，家傳豈獨賦河東。",
            "平生聽想風聲早，數日追隨笑語同。",
            "御水新如鴨頭綠，宮花更有鶴翎紅。",
            "看花弄水聊爲樂，不晚朝廷相弱翁。"
        ],
        "title": "次楊樂道韵六首 後苑詳定書懷",
        "id": "04e61913-b67f-4bc2-b58b-610ca91d8f5a"
    },
    {
        "author": "王安石",
        "paragraphs": [
            "苑中誰得從春遊，想見漸臺瓦欲流。",
            "御水曲隨花影轉，宮雲低繞樂聲留。",
            "年華未破清明節，日暮初回祓禊舟。",
            "更覺至尊思慮遠，不應全爲拙倡優。"
        ],
        "title": "次楊樂道韵六首 上巳聞苑中樂聲書事",
        "id": "3ed894a7-7048-46d0-9cb0-1f9ba80e8718"
    },
    {
        "author": "王安石",
        "paragraphs": [
            "東門人物亂如麻，想見新韉照路華。",
            "午鼓已傳三刻漏，從官初賜一杯茶。",
            "匆匆殿下催分首，擾擾宮前聽賣花。",
            "歸去莫言天上事，但知呼客飲流霞。"
        ],
        "title": "次楊樂道韵六首 用樂道舍人韵書十日事呈樂道舍人聖從待制",
        "id": "99ca9606-23b7-4273-84f7-489552494a55"
    },
    {
        "author": "王安石",
        "paragraphs": [
            "殿閣掄材覆等差，從臣今日擅文華。",
            "楊雄識字無人敵，何遜能詩有世家。",
            "舊德醉心如美酒，新篇清目勝真茶。",
            "一觴一咏相從樂，傳說猶堪異日誇。"
        ],
        "title": "詳定幕次呈聖從樂道",
        "id": "bad99300-5112-4f9d-af84-608688beff3a"
    },
    {
        "author": "王安石",
        "paragraphs": [
            "嬌雲漠漠護層軒，嫩水濺濺不見源。",
            "禁柳萬條金細撚，宮花一段錦新翻。",
            "身閑始更知春樂，地廣還同避世喧。",
            "不恨玉盤冰未賜，清談終日自蠲煩。"
        ],
        "title": "崇政殿詳定幕次偶題",
        "id": "0c3a4b58-71dd-47ef-8c18-a42d48db8181"
    },
    {
        "author": "王安石",
        "paragraphs": [
            "簾垂咫尺斷經過，把卷空聞笑語多。",
            "論衆勢難專可否，法嚴人更謹誰何。",
            "文章直使看無纇，勳業安能保不磨。",
            "疑有高鴻在寥廓，未應迴首顧張羅。"
        ],
        "title": "詳定試卷二首  其一",
        "id": "0443f897-14c6-4cb0-bb63-2f32316c3070"
    },
    {
        "author": "王安石",
        "paragraphs": [
            "童子常誇作賦工，暮年羞悔有楊雄。",
            "當時賜帛倡優等，今日論才將相中。",
            "細甚客卿因筆墨，卑於爾雅注魚蟲。",
            "漢家故事真當改，新咏知君勝弱翁。"
        ],
        "title": "詳定試卷二首  其二",
        "id": "c75e9656-cb45-4b00-875a-2a844f2d3705"
    },
    {
        "author": "王安石",
        "paragraphs": [
            "邂逅聯裾殿閣春，却愁容易即離群。",
            "相知不必因相識，所得如今過所聞。",
            "近代聲名出盧駱，前朝筆墨數淵雲。",
            "與公家世由來事，愧我初無百一分。"
        ],
        "title": "奉酬楊樂道",
        "id": "3ea01b7c-8958-4882-9d42-d1502868f70c"
    },
    {
        "author": "王安石",
        "paragraphs": [
            "班行想望歲空多，知有龍門未敢過。",
            "和近聖人師展季，勇爲君子盜荆軻。",
            "三刀舊協庭闈夢，五腨今傳里巷歌。",
            "復道諫書嘗滿篋，不唯詩句似陰何。"
        ],
        "title": "奉酬聖從待制",
        "id": "40d29c0b-e344-45df-98ef-651216008b9e"
    },
    {
        "author": "王安石",
        "paragraphs": [
            "畫史雖非顧虎頭，還能滿壁寫滄洲。",
            "九衢京洛風沙地，一片江湖草樹秋。",
            "行數鯈魚賓共樂，卧看鷗鳥吏方休。",
            "知君定有扁舟意，却爲丹青肯少留。"
        ],
        "title": "次韵吳仲庶省中畫壁",
        "id": "f39c5415-8ee0-41bd-971a-961905a65d1b"
    },
    {
        "author": "王安石",
        "paragraphs": [
            "篝燈時見語驚人，更覺揮毫捷有神。",
            "學問比來多可喜，文章非特巧爭新。",
            "蕉中得鹿初疑夢，牖下窺龍稍眩真。",
            "邂逅兩賢時所服，坐令孤朽得相因。"
        ],
        "title": "夜讀試卷呈君實待制景仁內翰",
        "id": "4254a08c-9f22-4b72-8583-5d549fde3e95"
    },
    {
        "author": "王安石",
        "paragraphs": [
            "五馬渡江開國處，一牛吼地作庵人。",
            "結蟠茅竹纔方丈，穿築溝園未過旬。",
            "我久欲忘言語道，君今來見句文身。",
            "思量何物堪酬對，棒喝如今總不親。"
        ],
        "title": "答張奉議",
        "id": "5bc12223-abd7-4614-9387-a4761d0c32eb"
    },
    {
        "author": "王安石",
        "paragraphs": [
            "省中何忽有崔嵬，六幅生綃坐上開。",
            "指點便知巖石處，登臨新作使君來。",
            "雅懷重向丹青得，勝勢兼隨翰墨回。",
            "更想杜郎詩在眼，一江春雪下離堆。"
        ],
        "title": "次韵和吳仲庶池州齊山畫圖",
        "id": "b1b287f8-ea51-4896-ac65-2dcf2a76d478"
    },
    {
        "author": "王安石",
        "paragraphs": [
            "漠漠秋陰護掖垣，青雲祇在兩楹間。",
            "宮樓唱罷雞人遠，門闕朝歸虎士閑。",
            "華蓋北瞻夭帝座，蓬萊東想道家山。",
            "却慚久此隨諸彥，文采初無豹一斑。"
        ],
        "title": "次韵祖擇之登紫微閣二首  其一",
        "id": "e09b5a79-0c90-410b-b651-50fcde0a643d"
    },
    {
        "author": "王安石",
        "paragraphs": [
            "掖門相對敞銅鐶，䡾䡾飛甍在兩間。",
            "潤色平生知地禁，登臨此日愧身閑。",
            "浮雲倒影移窗隙，落木回飆動屋山。",
            "忽憶初來秋尚早，紫微花點綠苔斑。"
        ],
        "title": "次韵祖擇之登紫微閣二首  其二",
        "id": "6a5a9dc2-0391-4968-b665-0be89d8913cc"
    },
    {
        "author": "王安石",
        "paragraphs": [
            "諫書平日皁囊中，朝路爭看一馬驄。",
            "漢節飽曾衝海霧，楚帆聊復借湖風。",
            "皇華命使今爲重，直道酬君遠亦同。",
            "投老承明無補助，得爲湘守即隨公。"
        ],
        "title": "送沈興宗察院出使湖南",
        "id": "6544b75f-b34e-466c-a42d-4bbb717324a1"
    },
    {
        "author": "王安石",
        "paragraphs": [
            "一馬春風北首燕，却疑身得舊山川。",
            "陽浮樹外滄江水，塵漲原頭野火煙。",
            "日借嫩黄初著柳，雨催新綠稍歸田。",
            "回頭不見辛夷發，始覺看花是去年。"
        ],
        "title": "春風",
        "id": "af7eed99-9f3c-4f2c-ba60-9afa1eb3b72e"
    },
    {
        "author": "王安石",
        "paragraphs": [
            "燈火匆匆出館陶，回看永濟日初高。",
            "似聞空舍鳥烏樂，更覺荒陂人馬勞。",
            "客路光陰真棄置，春風邊塞祇蕭騷。",
            "辛夷樹下烏塘尾，把手何時得汝曹。"
        ],
        "title": "永濟道中寄諸舅弟",
        "id": "ea20b4fa-504b-4886-a6ab-357863af4d80"
    },
    {
        "author": "王安石",
        "paragraphs": [
            "朱顔使者錦貂裘，笑語春風入貝州。",
            "欲報京都近消息，傳聲車馬少淹留。",
            "行人盡道還家樂，騎士能吹出塞愁。",
            "回首此時空慕羨，驚塵一段向南流。"
        ],
        "title": "道逢文通北使歸",
        "id": "d77389cc-b35b-4789-9398-c10be6fc859f"
    },
    {
        "author": "王安石",
        "paragraphs": [
            "青山如浪入漳州，銅雀臺西八九丘。",
            "螻蟻往還空壟畝，騏驎埋沒幾春秋。",
            "功名蓋世知誰是，氣力迴天到此休。",
            "何必地中餘故物，魏公諸子分衣裘。"
        ],
        "title": "將次相州",
        "id": "09b710af-aa58-410b-b7a8-7a6fa0da70eb"
    },
    {
        "author": "王安石",
        "paragraphs": [
            "留犁撓酒得戎心，並袷通歡歲月深。",
            "奉使由來須陸賈，離親何必强曾參。",
            "燕人候望空甌脫，胡馬追隨出蹛林。",
            "萬里春風歸正好，亦逢佳客想揮金。"
        ],
        "title": "次韵平甫喜唐公自契丹歸",
        "id": "d1da1c53-5e52-4897-bd57-e3af3ed59144"
    },
    {
        "author": "王安石",
        "paragraphs": [
            "滿眼霜吹宿草根，謾知新歲不逢春。",
            "却疑青嶂非人世，更覺黄雲是塞塵。",
            "萬里張侯能奉使，百年曾子肯辭親。",
            "自憐許國終無用，何事紛紛客此身。"
        ],
        "title": "尹村道中",
        "id": "3b897432-5819-43c7-87a3-9fd5f284fe4a"
    },
    {
        "author": "王安石",
        "paragraphs": [
            "萬戶千門車馬稀，行人却返鳥休飛。",
            "玲瓏翦水空中墮，的皪裝春樹上歸。",
            "素髮聯華驚老大，玉顔爭好羨輕肥。",
            "朝來已賀豐年瑞，更問田家果是非。"
        ],
        "title": "次韵王勝之咏雪",
        "id": "edb6c0af-52fb-4396-9ea1-3bbf2f6c8c8c"
    },
    {
        "author": "王安石",
        "paragraphs": [
            "朝來看雪咏君詩，想見朱衣在赤墀。",
            "爲問火城將策試，何如雲屋聽窗知。",
            "曲牆稍覺吹來密，窮巷終憐掃去遲。",
            "欲訪故人非興盡，自緣無路得傳巵。"
        ],
        "title": "次韵酬府推仲通學士雪中見寄",
        "id": "c2ed994c-7f2e-4657-8ae4-23d6023ba2c6"
    },
    {
        "author": "王安石",
        "paragraphs": [
            "大梁春費寶刀催，不似湖陰有早梅。",
            "今日盤中看翦綵，當時花下就傳杯。",
            "紛紛自向江城落，杳杳難隨驛使來。",
            "知憶舊游還想見，西南枝上月徘徊。"
        ],
        "title": "次韵宋次道憶太平早梅",
        "id": "7c5b1cac-2dda-4fb1-adda-c6e2df6119ef"
    },
    {
        "author": "王安石",
        "paragraphs": [
            "皖城終歲靜如山，府掾應從到日閑。",
            "一水碧羅裁繚繞，萬峰蒼玉刻孱顔。",
            "舊遊筆墨苔今老，浪走塵沙鬢已斑。",
            "攬轡羨君橋北路，春風枝上鳥關關。"
        ],
        "title": "和曾子翊授舒掾之作",
        "id": "6096ad59-c154-4f33-8555-d987980112ef"
    },
    {
        "author": "王安石",
        "paragraphs": [
            "劉郎今日擁旌麾，傳到江南喜可知。",
            "上冢還須擊羊豕，下車應不問狐狸。",
            "無人敢效公榮酒，爲我聊尋逸少池。",
            "亦見嶺頭花爛熳，更將春色寄相思。"
        ],
        "title": "送劉和父奉使江西",
        "id": "a4806c37-db50-4393-934b-7d8e18579639"
    },
    {
        "author": "王安石",
        "paragraphs": [
            "澗水橫斜石路深，水源窮處有叢林。",
            "青鴛幾世開蘭若，黄鶴當年瑞卯金。",
            "敗壁數峰連粉墨，凉煙一穗起檀沈。",
            "十年親友半零落，回首舊遊成古今。"
        ],
        "title": "次韵張子野竹林寺二首  其一",
        "id": "32d61265-2083-4c3d-8276-af46ed30117f"
    },
    {
        "author": "王安石",
        "paragraphs": [
            "京峴城南隠映深，兩牛鳴地得禪林。",
            "風泉隔屋撞哀玉，竹月緣階貼碎金。",
            "藻井仰窺塵漠漠，青燈對宿夜沈沈。",
            "扁舟過客十年事，一夢此山愁至今。"
        ],
        "title": "次韵張子野竹林寺二首  其二",
        "id": "998ffd5d-2ce5-4c0f-9923-4d2256a70efe"
    },
    {
        "author": "王安石",
        "paragraphs": [
            "才高明主睠方深，屬郡聞風自革心。",
            "閭里不須多按治，山川從此數登臨。",
            "茅簷坐隔雲千里，柏壟初抽翠一尋。",
            "東望泫然知有寄，但疑公豈久分襟。"
        ],
        "title": "送吳龍圖知江寧",
        "id": "d514dd3c-c180-462b-9f4e-f75fa069b59e"
    },
    {
        "author": "王安石",
        "paragraphs": [
            "青嵩碧洛曾遊地，墨綬銅章忽在身。",
            "擁馬尚多畿甸雪，隨衣無復禁城塵。",
            "古來學問須行己，此去風流定慰人。",
            "更憶少陵詩上語，知君不負鞏梅春。"
        ],
        "title": "送直講吳殿丞宰鞏縣",
        "id": "b98bc312-df10-4bac-b6dd-60fb4a8763d0"
    },
    {
        "author": "王安石",
        "paragraphs": [
            "江上齋船駐彩橈，鳴笳應滿綠楊橋。",
            "久爲漢吏知文法，當使淮人服教條。",
            "拱木延陵瞻故國，叢祠瓜步認前朝。",
            "登臨莫負山川好，終欲東歸聽楚謠。"
        ],
        "title": "送真州吳處厚使君",
        "id": "d7d17f04-35c1-4aaa-a25b-7b0387fe8583"
    },
    {
        "author": "王安石",
        "paragraphs": [
            "平世求才漫至公，悠悠羈旅士多窮。",
            "十年見子尚短褐，千里隨人今北風。",
            "戶外屨貧虛自滿，樽中酒賤亦常空。",
            "共嫌欲老無機械，心事還能與我同。"
        ],
        "title": "送李質夫之陝府",
        "id": "7308f2b6-e1e3-4560-9404-d977c3b4309e"
    },
    {
        "author": "王安石",
        "paragraphs": [
            "彭澤陶潛歸去來，素風千歲出塵埃。",
            "明時儁老心無累，故里高門子有才。",
            "更作園林負城郭，常留花月映池臺。",
            "却尋五柳先生傳，柴水區區但可哀。"
        ],
        "title": "題儀真致政孫學士歸來亭",
        "id": "4b5c01c5-11ab-4c5f-88e7-c41998cc9e81"
    },
    {
        "author": "王安石",
        "paragraphs": [
            "高亭五月尚寒生，回首塵沙自鬰蒸。",
            "砌水亂流穿石底，檻雲高出蔽山層。",
            "躋攀欲絕人間世，締構知從物外僧。",
            "腸胃坐來清似洗，神奇未怪佛圖澄。"
        ],
        "title": "次韵吳季野題岳上人澄心亭",
        "id": "e40531ec-b760-4740-a583-008a25fe141d"
    },
    {
        "author": "王安石",
        "paragraphs": [
            "挾策窮鄉滿鬢絲，陂田荒盡豈嘗窺。",
            "未應谷口終身隠，正合菑川舉國推。",
            "握手百憂空往事，還家一笑即芳時。",
            "柘岡定有辛夷發，亦見東風使我知。"
        ],
        "title": "送彥珍",
        "id": "f89506f8-c0f1-4291-8a2f-409d565c6557"
    },
    {
        "author": "王安石",
        "paragraphs": [
            "留連山水住多時，年比馮唐未覺衰。",
            "篝火尚能書細字，郵筩還肯寄新詩。",
            "胡床月下知誰對，蠻榼花前想自隨。",
            "投老主恩聊欲報，每瞻高躅恨歸遲。"
        ],
        "title": "寄張先郎中",
        "id": "194ccb79-8b20-42e6-8d16-ed078f29729d"
    },
    {
        "author": "王安石",
        "paragraphs": [
            "虎牢關下水逶迤，想汝飄然過此時。",
            "灑血祇添波浪起，脫身難借羽翰追。",
            "留連厚祿非朝隠，乖隔殘年更土思。",
            "已卜冶城三畝地，寄聲知我有歸期。"
        ],
        "title": "汜水寄和甫",
        "id": "b7c4502f-61c9-4374-8d52-003ecb0965bc"
    },
    {
        "author": "王安石",
        "paragraphs": [
            "朱顔去似朔風驚，白髮多於野草生。",
            "挾策讀書空有得，求田問舍轉無成。",
            "解鞍烏石岡邊坐，携手辛夷樹下行。",
            "今日追思真樂事，黄塵深處走雞鳴。"
        ],
        "title": "寄黄吉甫",
        "id": "6a6dc69e-94bb-4c1f-adf0-8bac6e8c8fc1"
    },
    {
        "author": "王安石",
        "paragraphs": [
            "昨日青青尚未齊，忽看春色滿高低。",
            "陂梅弄影爭先舞，葉鳥藏身自在啼。",
            "樵蹻踏雲歸舊徑，漁簑背雨向前溪。",
            "似知我欲逃軒冕，談笑相過各有携。"
        ],
        "title": "次韵平甫村墅春日",
        "id": "49a68be4-f059-4fa8-9f20-e7b3238f8762"
    },
    {
        "author": "王安石",
        "paragraphs": [
            "畫舸幽尋北果園，應將陳迹問桑門。",
            "地隨牆墅行多曲，天著岡巒望易昏。",
            "故國時平空有木，荒城人少半爲村。",
            "悠悠興廢皆如此，頼付乾愁酒一樽。"
        ],
        "title": "即席次韵微之泛舟",
        "id": "9619939c-f36e-469f-b870-7836985d7ad5"
    },
    {
        "author": "王安石",
        "paragraphs": [
            "少年離別意非輕，老去相逢亦愴情。",
            "草草杯盤供笑語，昏昏燈火話平生。",
            "自憐湖海三年隔，又作塵沙萬里行。",
            "欲問後期何日是，寄書應見雁南征。"
        ],
        "tags": [
            "离别",
            "兄妹",
            "感伤",
            "重逢"
        ],
        "title": "示長安君",
        "id": "b6648bed-d52b-4290-b9de-7f2d7a18b743"
    },
    {
        "author": "王安石",
        "paragraphs": [
            "鍊師投老演真乘，像劫空王爪與肱。",
            "於總持門通一路，以光明藏續千燈。",
            "從容發口酬摩詰，邂逅持心契慧能。",
            "新句得公還有頼，古人詩字耻無僧。"
        ],
        "title": "和平甫招道光法師",
        "id": "4595b193-a13a-44bf-be7f-8f07782b8065"
    },
    {
        "author": "王安石",
        "paragraphs": [
            "妍暖聊隨馬首東，春衫猶未著方空。",
            "煙霞送色歸瑶水，山木分香繞閬風。",
            "壯髮已輸塵外綠，衰顔漫到酒邊紅。",
            "日斜歸去人間世，却記前遊似夢中。"
        ],
        "title": "和祖仁晚過集禧觀",
        "id": "4ab988d1-cb46-4b7f-8954-f48a0fc5543a"
    },
    {
        "author": "王安石",
        "paragraphs": [
            "江西一節鑄黄金，最慰章濱父老心。",
            "長孺向來真强予，次公今不異重臨。",
            "餘風尚有歡謠在，陳迹非無勝事尋。",
            "豫想新詩能寄我，十年華省故情深。"
        ],
        "title": "程公闢轉運江西",
        "id": "90529188-4b1f-4fec-9f6b-ac9cd0ffb578"
    },
    {
        "author": "王安石",
        "paragraphs": [
            "釀成吳米野油囊，却愛清談氣味長。",
            "閑日有僧來北阜，平時無盜出南塘。",
            "風亭對竹酬孤峭，雪逕尋梅認暗香。",
            "江水中𤃩應未變，一杯終欲就君嘗。"
        ],
        "title": "次韵微之即席",
        "id": "9741524a-479e-46f3-a852-40b2280f2331"
    },
    {
        "author": "王安石",
        "paragraphs": [
            "齊山置酒菊花開，秋浦聞猿江上哀。",
            "此地流傳空筆墨，昔人埋沒已蒿萊。",
            "平生志業無高論，末世篇章有逸才。",
            "尚得使君驅五馬，與尋陳迹久徘徊。"
        ],
        "title": "和王微之秋浦望齊山感李太白杜牧之",
        "id": "a7c7f026-ed81-4a62-94bd-a0ff95d10f49"
    },
    {
        "author": "王安石",
        "paragraphs": [
            "臺殿荒墟辱井堙，豪華不復見臨春。",
            "北山漠漠雲垂地，南埭悠悠水映人。",
            "馳道蔽虧松半死，射場埋沒雉多馴。",
            "登高一曲悲亡國，想繞紅梁落暗塵。"
        ],
        "title": "次韵王微之登高齋",
        "id": "245a7d48-4964-4e84-9c43-5c5f34b2caf7"
    },
    {
        "author": "王安石",
        "paragraphs": [
            "叔寶傾陳衍弊梁，可嗟曾不見興亡。",
            "齋祠父子終身費，酣咏君臣舉國荒。",
            "南狩皖山非故地，北師淮水失名王。",
            "天移四海歸真主，誰誘昏童肯用良。"
        ],
        "title": "和微之重感南唐事",
        "id": "e1002fea-893d-4e5f-b4eb-41b7af75053f"
    },
    {
        "author": "王安石",
        "paragraphs": [
            "怒水憑風雪壟高，亂流追我祇魚舠。",
            "忽看淮月臨寒食，想映江春聽伯勞。",
            "道義當成麟一角，文章已禿兔千毫。",
            "後生可畏吾知子，南北何時見兩髦。"
        ],
        "title": "李君昆弟訪別長蘆至淮陰追寄",
        "id": "1ed85cc0-ff87-4849-8622-763ee4c9c0be"
    },
    {
        "author": "王安石",
        "paragraphs": [
            "韶山秀拔江清寫，氣象還能出搢紳。",
            "當我垂髫初識字，看君揮翰獨驚人。",
            "郵籤忽報旌麾入，齋閤遥瞻組綬新。",
            "握手更誰知往事，同時諸彥略成塵。"
        ],
        "title": "貴州虞部使君訪及道舊竊有感惻因成小詩",
        "id": "fab8f67e-a81c-4d69-8d19-a5b659866ab5"
    },
    {
        "author": "王安石",
        "paragraphs": [
            "二年相值喜同聲，並轡塵沙眼亦明。",
            "新詔各從天上得，殘樽同向月邊傾。",
            "已嗟後會歡難必，更想前官責尚輕。",
            "黽勉敢忘君所勗，古人憂樂有違行。"
        ],
        "title": "沖卿席上得行字",
        "id": "d99e60ae-901e-4ac8-985d-e61a2eda8529"
    },
    {
        "author": "王安石",
        "paragraphs": [
            "穿橋度塹祇閑行，咏石嘲花亦漫成。",
            "嚼蠟已能忘世味，畫脂那更惜時名。",
            "長干里北寒山紫，白下門西野水明。",
            "此地一廛須卜築，故人他日訪柴荆。"
        ],
        "title": "示董伯懿",
        "id": "ab016c71-4f65-43ca-a5c1-a7e0c1bb88a5"
    },
    {
        "author": "王安石",
        "paragraphs": [
            "布衣阡陌動成群，卓犖高才獨見君。",
            "杞梓豫章蟠絕壑，騏驎騕褭跨浮雲。",
            "行藏已許終身共，生死那知半路分。",
            "便恐世間無妙質，鼻端從此罷揮斤。"
        ],
        "title": "思王逢原三首  其一",
        "id": "f9363110-8b3f-4054-8df4-04ef66029249"
    },
    {
        "author": "王安石",
        "paragraphs": [
            "蓬蒿今日想紛披，冢上秋風又一吹。",
            "妙質不爲平世得，微言唯有故人知。",
            "廬山南墮當書案，湓水東來入酒巵。",
            "陳迹可憐隨手盡，欲歡無復似當時。"
        ],
        "tags": [
            "庐山"
        ],
        "title": "思王逢原三首  其二",
        "id": "2b3da599-463f-4de8-9a3f-395b5300f5c7"
    },
    {
        "author": "王安石",
        "paragraphs": [
            "百年相望濟時功，歲路何知向此窮。",
            "鷹隼奮飛凰羽短，騏驎埋沒馬群空。",
            "中郎舊業無兒付，康子高才有婦同。",
            "想見江南原上墓，樹枝零落紙錢風。"
        ],
        "title": "思王逢原三首  其三",
        "id": "2e281bee-c850-4787-93c1-8bd414c98951"
    },
    {
        "author": "王安石",
        "paragraphs": [
            "柵鎖城扉曉一開，柂牙車軸轉成雷。",
            "黄塵欲礙龜山出，白浪空分汴水來。",
            "澄觀有材邀昧陋，霽雲無力報奸回。",
            "騷人此日追前事，悲氣隨風動管灰。"
        ],
        "title": "和吳御史臨淮感事",
        "id": "03dc8c32-c31e-4f93-84ad-2c0087ceaf87"
    },
    {
        "author": "王安石",
        "paragraphs": [
            "多難漂零歲月賒，空餘文墨舊生涯。",
            "相看楚越常千里，不及朱陳似一家。",
            "髮爲感傷無翠葆，眼從瞻望有玄花。",
            "唯詩與我寬愁病，報爾何妨賦棣華。"
        ],
        "title": "和文淑湓浦見寄",
        "id": "a4f546e4-5f2b-4fc1-ad79-cbacd802d620"
    },
    {
        "author": "王安石",
        "paragraphs": [
            "衣裘南北弊風塵，志趣卑汙已累親。",
            "流俗尚疑身察察，交遊方笑黨頻頻。",
            "遠同魚樂思濠上，老使鷗驚耻海濱。",
            "邂逅得君還恨晚，能明吾意久無人。"
        ],
        "title": "次韵吳季野再見寄",
        "id": "912aadeb-e7e3-4219-aea3-f8b11df8079a"
    },
    {
        "author": "王安石",
        "paragraphs": [
            "家山松菊半荒蕪，杖策窮年信所如。",
            "占見地靈非卜筮，算知人貴自陶漁。",
            "久諳郭璞言多驗，老比顔含意更疏。",
            "祇欲勒成方士傳，借君名姓在新書。"
        ],
        "title": "次韵平甫贈三靈山人程惟象",
        "id": "dd4bdcc0-8e58-4986-ba33-ee83a05acef7"
    },
    {
        "author": "王安石",
        "paragraphs": [
            "奔走風雲四面來，坐看山壟玉崔嵬。",
            "平治險穢非無德，潤澤焦枯是有才。",
            "勢合便疑包地盡，功成終欲放春回。",
            "寒鄉不念豐年瑞，只憶青天萬里開。"
        ],
        "title": "次韵和甫咏雪",
        "id": "936d5180-59ed-4327-b46b-732db38265ac"
    },
    {
        "author": "王安石",
        "paragraphs": [
            "天上空多地上稀，初寒風力故應微。",
            "那能鎮壓黄塵起，强欲侵凌白日飛。",
            "邑犬橫來矜意氣，窟蟾偷出助光輝。",
            "都城只有袁安憊，我亦年年幸賜衣。"
        ],
        "title": "次韵張氏女弟咏雪",
        "id": "1f1f3856-90e2-4fe1-8fe4-9adbf4120d44"
    },
    {
        "author": "王安石",
        "paragraphs": [
            "溪杏山桃欲占新，高梅放蕊尚嬌春。",
            "額黄映日明飛燕，肌粉含風冷太真。",
            "玉笛悲凉吹易散，冰紈生澀畫難親。",
            "爭妍喜有君詩在，老我翛然敢效顰。"
        ],
        "title": "次韵徐仲元咏梅二首  其一",
        "id": "3e76eab4-ab7f-4aea-809f-63f0a2dccaa4"
    },
    {
        "author": "王安石",
        "paragraphs": [
            "舊挽青條冉冉新，花遲亦度柳前春。",
            "肌冰綽約如姑射，膚雪參差是太真。",
            "摇落會應傷歲晚，攀翻剩欲寄情親。",
            "終無驛使傳消息，寂寞知誰笑與顰。"
        ],
        "title": "次韵徐仲元咏梅二首  其二",
        "id": "d33c1cb1-21a7-421a-a038-b823e08b644b"
    },
    {
        "author": "王安石",
        "paragraphs": [
            "中郎筆墨妙他年，晚與君遊喜象賢。",
            "款款故情初未憗，飄飄新句總堪傳。",
            "英才但未遭文舉，明主寧當棄浩然。",
            "投贈臨分加組麗，小詩能不强雕鎸。"
        ],
        "title": "詩呈節判陸君",
        "id": "9de79a38-e90d-4069-860c-218a1c1917de"
    },
    {
        "author": "王安石",
        "paragraphs": [
            "巧與天成未覺殊，國工施手豈須臾。",
            "根連滄海蓬萊闊，勢壓黄河砥柱孤。",
            "坐上煙嵐生紫翠，影中樓閣見青朱。",
            "爲山觀水皆良喻，誰向君家識所趨。"
        ],
        "title": "留題曲親盆山",
        "id": "925c9833-7bc7-47e2-9fa4-9ebfc1fd1913"
    },
    {
        "author": "王安石",
        "paragraphs": [
            "一水衣巾翦翠綃，九峰環珮刻青瑶。",
            "生才故有山川氣，卜築兼無市井囂。",
            "三葉素風門閥在，十年陳迹履綦銷。",
            "歸榮早晚重携手，莫負幽人久見招。"
        ],
        "title": "不到太初兄所居遂已十年以詩攀寄",
        "id": "0efc19ed-6151-4cd4-9178-ca24b79e6a12"
    },
    {
        "author": "王安石",
        "paragraphs": [
            "漸老偏諳世上情，已知吾事獨難行。",
            "脫身負米將求志，勠力求田豈爲名。",
            "高論頗隨衰俗廢，壯懷難值故人傾。",
            "相逢始覺寬愁病，搔首還添白髮生。"
        ],
        "title": "偶成二首  其一",
        "id": "cfb20e05-9da6-450f-95d9-fb0c67aea134"
    },
    {
        "author": "王安石",
        "paragraphs": [
            "懷抱難開醉易醒，曉歌悲壯動秋城。",
            "年光斷送朱顔去，世事栽培白髮生。",
            "三畝未成幽處宅，一身還逐衆人行。",
            "可憐蝸角能多少，獨與區區觸事爭。"
        ],
        "title": "偶成二首  其二",
        "id": "036cc03e-225f-49d0-8c03-9bf1a15369a0"
    },
    {
        "author": "王安石",
        "paragraphs": [
            "霈然甘澤洗塵寰，南畝東郊共慰顔。",
            "地望歲功還物外，天將生意與人間。",
            "霽分星斗風雷靜，凉入軒窗枕簟閒。",
            "誰似浮雲知進退，纔成霖雨便歸山。"
        ],
        "title": "雨過偶書",
        "id": "9d57d16b-fb10-4c5b-bb03-51201f4e110c"
    },
    {
        "author": "王安石",
        "paragraphs": [
            "輦路行看斗柄東，簾垂殿閣轉春風。",
            "樹林隠翳燈含霧，河漢欹斜月墜空。",
            "新蕊漫知紅簌簌，舊山常夢直叢叢。",
            "賞心樂事須年少，老去應無日再中。"
        ],
        "title": "季春上旬苑中即事",
        "id": "b4aad1b7-f528-4fd3-ae4d-d2ae1825ad2a"
    },
    {
        "author": "王安石",
        "paragraphs": [
            "共說才高世所珍，諸賢誰敢望光塵。",
            "討論潤色今爲美，學問文章老更醇。",
            "賦擬相如真復似，詩看子建的應親。",
            "仍聞悟主言多直，許史家兒往往嗔。"
        ],
        "title": "上西垣舍人",
        "id": "cd09a81e-f7bd-40dd-923c-5fd84c4f5ce8"
    },
    {
        "author": "王安石",
        "paragraphs": [
            "門外鳴騶送響頻，披衣强起赴鷄人。",
            "火城夜闇雲藏闕，玉座朝寒雪被宸。",
            "邂逅欲成雙白鬢，蕭條難得兩朱輪。",
            "猶憐退食親朋在，相與吟哦未厭貧。"
        ],
        "title": "退朝",
        "id": "c0e59b0a-2100-437c-a5e1-1da826e538ae"
    },
    {
        "author": "王安石",
        "paragraphs": [
            "漢宮嬌額半塗黄，粉色凌寒透薄粧。",
            "好借月魂來映燭，恐隨春夢去飛揚。",
            "風亭把盞酬孤艷，雪徑回輿認暗香。",
            "不爲調羹應結子，直須留此占年芳。"
        ],
        "title": "與微之同賦梅花得香字三首  其一",
        "id": "d372c642-fa10-4d5b-ac73-42300a19eab1"
    },
    {
        "author": "王安石",
        "paragraphs": [
            "結子非貪鼎鼐嘗，偶先紅杏占年芳。",
            "從教臘雪埋藏得，却怕春風漏洩香。",
            "不御鉛華知國色，祇裁雲縷想仙裝。",
            "少陵爲爾牽詩興，可是無心賦海棠。"
        ],
        "title": "與微之同賦梅花得香字三首  其二",
        "id": "785ce441-2538-4747-96aa-2ebb1a8e63ef"
    },
    {
        "author": "王安石",
        "paragraphs": [
            "淺淺池塘短短牆，年年爲爾惜流芳。",
            "向人自有無言意，傾國天教抵死香。",
            "鬚裊黄金危欲墮，蒂團紅蠟巧能裝。",
            "嬋娟一種如冰雪，依倚春風笑野棠。"
        ],
        "title": "與微之同賦梅花得香字三首  其三",
        "id": "46e2032e-7e60-47ec-9c5b-8b8fee09ce83"
    },
    {
        "author": "王安石",
        "paragraphs": [
            "不得黄花九日吹，空看野葉翠葳蕤。",
            "淵明酩酊知何處，子美蕭條向此時。",
            "委翳似甘終草莽，栽培空欲傍藩籬。",
            "可憐蜂蝶飄零後，始有閑人把一枝。"
        ],
        "title": "和晚菊",
        "id": "d5ee6369-3577-42a1-ab5c-292895e7a516"
    },
    {
        "author": "王安石",
        "paragraphs": [
            "香葉由來耐歲寒，幾經真賞駐鳴鑾。",
            "根通御水龍應蟄，枝觸宮雲鶴更盤。",
            "怪石誤蒙三品號，老松先得大夫官。",
            "知君勁節無榮慕，寵辱紛紛一等看。"
        ],
        "title": "景福殿前柏",
        "id": "561be8bb-947d-4a3d-9ef3-62692408e4f6"
    },
    {
        "author": "王安石",
        "paragraphs": [
            "一春强半勒花風，幾日園林幾樹紅。",
            "汲汲追攀常恨晚，紛紛吹洗忽成空。",
            "行看果下蒼苔地，已作人間白髮翁。",
            "豈惜解鞍留夜飲，此身醒醉與誰同。"
        ],
        "title": "四月果",
        "id": "615a8088-c58d-4880-a18a-5b2eb07174fa"
    },
    {
        "author": "王安石",
        "paragraphs": [
            "牆西高樹結陰稠，步屣窮年向此留。",
            "白日屢移催我老，清風一至使人愁。",
            "紛紛暝鳥驚還合，渺渺凉蟬咽欲休。",
            "回首舊林歸未得，看看知復幾春秋。"
        ],
        "title": "牆西樹",
        "id": "740d87fd-b57b-440a-bb8c-020648319895"
    },
    {
        "author": "王安石",
        "paragraphs": [
            "區區隨傳換冬春，夜半懸崖託此身。",
            "豈慕王尊能許國，直緣毛義欲私親。",
            "施爲已壞生平學，夢想猶歸寂寞濱。",
            "風月一歌勞者事，能明吾意可無人。"
        ],
        "title": "度麾嶺寄莘老",
        "id": "0d425a6b-a2d9-4211-9b84-4168e791200f"
    },
    {
        "author": "王安石",
        "paragraphs": [
            "梁公壯節就夔魖，陶令清身託酒徒。",
            "政在房陵成底事，年稱甲子亦何須。",
            "江山彭澤空遺像，歲月柴桑失故區。",
            "末俗此風猶不競，詩翁嘆息未應無。"
        ],
        "title": "狄梁公陶淵明俱爲彭澤令至今有廟在焉刁景純作詩見示繼以一篇",
        "id": "0d5a29f8-8786-4b81-b424-ca6007f660f8"
    },
    {
        "author": "王安石",
        "paragraphs": [
            "離家當日尚炎風，叱馭歸時九月窮。",
            "朝渡藤溪霜落後，夜過麾嶺月明中。",
            "山川道路良多阻，風俗謠言苦未通。",
            "唯有鄱君人共愛，流傳名譽滿江東。"
        ],
        "title": "寄沈鄱陽",
        "id": "36455798-f622-4288-b531-ae2a73d3c89d"
    },
    {
        "author": "王安石",
        "paragraphs": [
            "青髮朱顔各少年，幅巾談笑兩歡然。",
            "柴桑別後餘三徑，天祿歸來盡一廛。",
            "邂逅都門誰載酒，蕭條江縣去鳴弦。",
            "猶疑甫里英靈在，到日憑君爲艤船。"
        ],
        "title": "送裴如晦宰吳江",
        "id": "49396474-2a80-4072-99d5-7ca43eac1070"
    },
    {
        "author": "王安石",
        "paragraphs": [
            "沁水名園好物華，露盤分送子雲家。",
            "新粧欲應何人面，彩筆知書幾葉花。",
            "曾和郢中歌白雪，亦陪天上飲流霞。",
            "春風已得同心賞，更擬携詩載酒誇。"
        ],
        "title": "次韵樂道送花",
        "id": "69a4f29d-c95b-45da-960a-5d54ddbd4438"
    },
    {
        "author": "王安石",
        "paragraphs": [
            "昔人何計亦何思，許國憂民適此時。",
            "寓興中園爲遠趣，託名華榜有新詩。",
            "數株碧柳蒼苔地，一丈紅蕖淥水池。",
            "坐聽楚謠知歲美，想銜杯酒問花期。"
        ],
        "title": "籌思亭",
        "id": "c4b317a3-157c-44a8-b1a1-bed708c8303f"
    },
    {
        "author": "王安石",
        "paragraphs": [
            "頹垣斷壍有平沙，老木荒榛八九家。",
            "河勢東南吹地坼，天形西北倚城斜。",
            "傾壺語罷還登眺，岸幘詩成却嘆嗟。",
            "萬事因循今白髮，一年容易即黄花。"
        ],
        "title": "愁臺",
        "id": "cb599f85-7d15-4cdd-bb5d-0bdfcc521acf"
    },
    {
        "author": "王安石",
        "paragraphs": [
            "茆堂竹樹水之濱，耕稼逍遥似子真。",
            "小吏一身今倦宦，先生三畝獨安貧。",
            "欲拋縣印辭黄綬，來伴山冠戴白綸。",
            "祇恐明時收士急，不容家有兩閑人。"
        ],
        "title": "和正叔懷其兄草堂",
        "id": "410a93d3-0611-445a-ba49-cc84ba1aae31"
    },
    {
        "author": "王安石",
        "paragraphs": [
            "漫搆軒窗意亦深，滔滔浮俗倦登臨。",
            "詩書千載經綸志，松竹四時蕭灑心。",
            "曉枕不容春夢到，夜燈唯許月華侵。",
            "行看富貴酬勤苦，車馬重來拾翠陰。"
        ],
        "title": "鄭子憲西齋",
        "id": "37176d6c-b785-4338-8d27-377e6aace9ef"
    },
    {
        "author": "王安石",
        "paragraphs": [
            "名郎此地昔徘徊，天誘良孫接踵來。",
            "萬屋尚歌餘澤在，一軒還向舊堂開。",
            "右軍筆墨空殘沼，內史文章祇廢臺。",
            "邑子從今誇勝事，豈論王謝世稱才。"
        ],
        "title": "寄題思軒",
        "id": "5cd7909b-6480-40b6-9090-a1dd58d18be2"
    },
    {
        "author": "王安石",
        "paragraphs": [
            "恭軒靜對北堂深，新斸檀欒一畝陰。",
            "膝下往來前日事，眼中封植去年心。",
            "每懷樽斝沾餘瀝，獨喜弦歌有嗣音。",
            "肯搆會須門閥大，世資何用滿籝金。"
        ],
        "title": "陳君式大夫恭軒",
        "id": "30e48503-9dce-4725-ad1c-782f3cd03b5b"
    },
    {
        "author": "王安石",
        "paragraphs": [
            "學兼文武在吾曹，別後應看虎豹韜。",
            "欲問廟堂誰鎮撫，尚傳邊塞敢驚騷。",
            "旌旗急引飛黄下，烽火遥連太白高。",
            "聞說荆人亦憔悴，家家還願獻春醪。"
        ],
        "title": "寄黄吉甫",
        "id": "c32c9b85-d2d8-44ad-994d-c750af697a1f"
    },
    {
        "author": "王安石",
        "paragraphs": [
            "魏留十七助防邊，埋沒鹽州十八年。",
            "衣屨窮空委胡婦，糗糧辛苦待山田。",
            "關河舊路頻回首，腹背他時兩受鞭。",
            "邂逅得歸耶戰死，母隨人去亦蕭然。"
        ],
        "title": "高魏留",
        "id": "3562cdf5-52fb-45f6-8217-9bd03accec13"
    },
    {
        "author": "王安石",
        "paragraphs": [
            "丁年結客盛遊從，宛洛氈車處處逢。",
            "吟盡物華愁筆老，醉消春色愛醅濃。",
            "壚間寂寞相如病，鍛處荒凉叔夜慵。",
            "早晚青雲須自致，立談平取徹侯封。"
        ],
        "title": "丁年",
        "id": "590ce261-6637-45cf-9be9-15e0502b76ad"
    },
    {
        "author": "王安石",
        "paragraphs": [
            "王孫舊讀五車書，手把山陽太守符。",
            "未駕朱轓辭輦轂，却分金節佐均輸。",
            "人才自古常難得，時論如君豈久孤。",
            "去去便看歸奏計，莫嗟行路有崎嶇。"
        ],
        "title": "送王詹叔利州路運判",
        "id": "95364be6-4698-4d98-95cd-12d31cd1f852"
    },
    {
        "author": "王安石",
        "paragraphs": [
            "看君東下霅溪船，迴首紛紛已五年。",
            "簪筆少留吾所望，剖符輕去此何緣。",
            "高麾行路穿秦樹，駿馬歸時著蜀鞭。",
            "子墨文章應滿篋，承明宣室正詳延。"
        ],
        "title": "送周仲章使君",
        "id": "03e10d43-a371-404c-aac9-140d24e2506f"
    },
    {
        "author": "王安石",
        "paragraphs": [
            "請郡東南促去程，拍堤江水照紅旌。",
            "仁聲已逐春風到，使節猶占夜斗行。",
            "箭落皁鵰毚兔避，句傳炎海鱷魚驚。",
            "麒麟不是人間物，漢詔先應召賈生。"
        ],
        "title": "送王蒙州",
        "id": "bb5621a6-431b-4f61-b5c0-3dcc8c9a82fa"
    },
    {
        "author": "王安石",
        "paragraphs": [
            "北都兩去不辭勤，仕路論材况出群。",
            "一相開藩嘗負弩，三年通籍更從軍。",
            "清談猶得當時事，遺愛應從此日聞。",
            "我憶荆溪山最樂，看君摩翮上青雲。"
        ],
        "title": "送龐簽判",
        "id": "410413db-4184-4e3d-bae3-213eb3d42d93"
    },
    {
        "author": "王安石",
        "paragraphs": [
            "東都曾以一當千，場屋聲名十五年。",
            "晚賜綠衣隨宦牒，始操丹筆事戎旃。",
            "明時正欲精蒐選，榮路何當力薦延。",
            "頼有史君能好士，方看一鶚在秋天。"
        ],
        "title": "送潘景純",
        "id": "98415bea-51bc-4423-9fd8-97116808ff60"
    },
    {
        "author": "王安石",
        "paragraphs": [
            "晚扶衰憊寄人間，應接紛紛祇强顔。",
            "挂席每諳東匯水，採芝多夢舊遊山。",
            "故人獨往今爲樂，何日相隨我亦閑。",
            "歸見江東諸父老，爲言飛鳥會知還。"
        ],
        "title": "送僧無惑歸鄱陽",
        "id": "3927d668-df4f-4c63-909d-b02b9256d028"
    },
    {
        "author": "王安石",
        "paragraphs": [
            "山川相對一悲翁，往事紛紛夢寐中。",
            "邂逅故人恩意在，低徊今日笑言同。",
            "看吹陌上楊花滿，忽憶巖前蕙帳空。",
            "亦見桐鄉諸父老，爲傳衰颯病春風。"
        ],
        "title": "送遜師歸舒州",
        "id": "94450e5e-c77b-4ee8-96cd-217519637ac8"
    },
    {
        "author": "王安石",
        "paragraphs": [
            "單已安那示入禪，草堂難望故依然。",
            "山今歲暮終岑寂，人更天寒最靜便。",
            "隠迹亦知甘自足，憑心豈吝慰相憐。",
            "所聞不到荆門耳，人老禾新又一年。"
        ],
        "title": "寄育王大覺禪師",
        "id": "8fcd342b-925c-4c22-a033-adb3d6c8388a"
    },
    {
        "author": "王安石",
        "paragraphs": [
            "南陽居士月城翁，曾習禪那問色空。",
            "卓犖想超文字外，低徊却寄語言中。",
            "真心妙道終無二，末學殊方自不同。",
            "此理世間多未悟，因君往往嘆西風。"
        ],
        "title": "寄無爲軍張居士",
        "id": "ae57bd38-d9dd-4077-97dc-e20cb00afb1d"
    },
    {
        "author": "王安石",
        "paragraphs": [
            "青溪相值各青春，老去臨流輒損神。",
            "事事只隨波浪去，年年空得鬢毛新。",
            "論心未忍遺橫目，干世還憂近逆鱗。",
            "嘉句感君邀我厚，自嗟才不異常人。"
        ],
        "title": "次韵酬鄧子儀二首  其一",
        "id": "21f596b8-b394-4d23-b962-4fbece274315"
    },
    {
        "author": "王安石",
        "paragraphs": [
            "金陵邂逅府東偏，手得新蒲每共編。",
            "采石偶耕垂百日，青溪並釣亦三年。",
            "君才有用方求祿，我志無成稍問田。",
            "一笑欲論心迹事，白頭相就且欹眠。"
        ],
        "title": "次韵酬鄧子儀二首  其二",
        "id": "a9f2db44-eb35-4528-bbb6-df6aef3e5a3d"
    },
    {
        "author": "王安石",
        "paragraphs": [
            "湖海聲名二十年，尚隨鄉賦已華顛。",
            "却歸甫里無三徑，擬傍胥山就一廛。",
            "朱轂風塵休悵望，青鞋雲水且留連。",
            "故人亦見如相問，爲道方尋木雁篇。"
        ],
        "title": "送李璋",
        "id": "819c089a-1d69-4a5a-9fe8-bf191ecc2c04"
    },
    {
        "author": "王安石",
        "paragraphs": [
            "道合由來不易謀，豈無和氏識荆璆。",
            "一川濁水浮文鷁，千里輕帆落武丘。",
            "身退豈嫌吾道進，學成方悟衆人求。",
            "西風乞得東南守，杖策還能訪我不。"
        ],
        "title": "送章宏",
        "id": "3046e6bc-a49d-46f2-8a13-818e8554834f"
    },
    {
        "author": "王安石",
        "paragraphs": [
            "邑屋爲儒知善政，市門多粟見豐年。",
            "追攀更覺相逢晚，談笑難忘欲別前。",
            "客幙雅遊皆置榻，令堂清坐亦鳴弦。",
            "輕舟後夜滄江北，迴首春城空黯然。"
        ],
        "title": "別葛使君",
        "id": "55cf5ff3-0e80-4704-816e-8d8f649b5f89"
    },
    {
        "author": "王安石",
        "paragraphs": [
            "壯志高才偃一藩，更嗟賢路此時難。",
            "長幡欲動何妨屈，老驥能行豈易閑。",
            "沙市放船寒月白，渚宮留御古苔斑。",
            "知公未厭還隨詔，歸看功名重太山。"
        ],
        "title": "送王龍圖守荆南",
        "id": "2e553b52-de32-44ff-92b3-cae8621d882c"
    },
    {
        "author": "王安石",
        "paragraphs": [
            "初見彤庭賜履雙，便參東閣寄南邦。",
            "時聞正論除疑網，每讀高辭折慢幢。",
            "陳迹欲尋無復日，舊恩思報有如江。",
            "風流今見佳公子，投老心旌一片降。"
        ],
        "title": "次韵酬宋中散二首  其一",
        "id": "820537c4-0c0a-4419-b1fd-33de736af74e"
    },
    {
        "author": "王安石",
        "paragraphs": [
            "超然京洛諒難雙，處在家庭譽在邦。",
            "道義門中窺戶牖，風騷壇上見麾幢。",
            "素書款款誰憐杜，彩筆遒遒獨勝江。",
            "信美賢公有才子，篤誠真復類尨降。"
        ],
        "title": "次韵酬宋中散二首  其二",
        "id": "c154b60e-7485-4544-b600-15e3f094d5f1"
    },
    {
        "author": "王安石",
        "paragraphs": [
            "呼門初起外廷臣，秀氣稜稜動搢紳。",
            "談論坐來能慰我，篇章傳出亦驚人。",
            "生芻一束他年闕，伐木相求此地新。",
            "便欲與君同樂處，窮通餘事不關身。"
        ],
        "title": "和宋太博服除還朝簡諸朋舊",
        "id": "e18265b5-7438-460e-b34d-60a67e485e38"
    },
    {
        "author": "王安石",
        "paragraphs": [
            "洗雨吹風一月春，山紅漫漫綠紛紛。",
            "褰裳遠野誰從我，散策空陂忽見君。",
            "青眼坐傾新歲酒，白頭追誦少年文。",
            "因嗟涉世終無補，久使高材雍上聞。"
        ],
        "title": "次韵酬宋玘六首  其一",
        "id": "cfa97ab0-5dff-4117-a283-0a8eeb3efe0d"
    },
    {
        "author": "王安石",
        "paragraphs": [
            "東風渺渺客天涯，病眼先春已見花。",
            "遠欲報君羞强聒，老知隨俗厭雄誇。",
            "窮通往事真如夢，得失秋毫豈更嗟。",
            "邂逅故人唯有醉，醉中衣幘任欹斜。"
        ],
        "title": "次韵酬宋玘六首  其二",
        "id": "45bb7cf5-9229-45a8-b614-566b7a05869f"
    },
    {
        "author": "王安石",
        "paragraphs": [
            "城中燈火照青春，遠引吾方避糾紛。",
            "遊衍水邊追野馬，嘯歌林下應山君。",
            "愁尋徑草無求仲，喜對檐花有廣文。",
            "邂逅一樽聊酩酊，聲名身後豈須聞。"
        ],
        "title": "次韵酬宋玘六首  其三",
        "id": "2cb54358-0e33-4af4-a9a7-218a3e022852"
    },
    {
        "author": "王安石",
        "paragraphs": [
            "遠迹荒郊謝儁豪，春風誰與駐干旄。",
            "故交重趼恩何厚，新句連篇韵更高。",
            "美似狂酲初噉蔗，快如衰病得觀濤。",
            "久知壞冶成天巧，豈與人間共一陶。"
        ],
        "title": "次韵酬宋玘六首  其四",
        "id": "ce556061-e9f0-49a0-bd04-7147ec896b1e"
    },
    {
        "author": "王安石",
        "paragraphs": [
            "無能私願祇求田，時物安能學計然。",
            "鑿井未成歌擊壤，射熊猶得夢鈞天。",
            "遥思故國歸來日，留滯新恩已去年。",
            "携手與君遊最樂，春風波上水濺濺。"
        ],
        "title": "次韵酬宋玘六首  其五",
        "id": "742ceafb-3abb-4c2f-9ebb-7c26ae9ec259"
    },
    {
        "author": "王安石",
        "paragraphs": [
            "山陂疇昔從吾親，諸父先生各佩紛。",
            "零落長年誰語此，遲回故地却逢君。",
            "衣冠偶坐論經術，襁褓當時刺繡文。",
            "更怪高材終未遇，有司何日選方聞。"
        ],
        "title": "次韵酬宋玘六首  其六",
        "id": "5c24cbc5-f3e3-4138-931a-a87c2379492b"
    },
    {
        "author": "王安石",
        "paragraphs": [
            "山水玄暉去後空，騷人還向此間窮。",
            "小詩聊與論孤憤，大句安知辱兩雄。",
            "秦甲久愁荆劍利，趙兵今窘漢旗紅。",
            "背城不敢收餘燼，馬首翩翩只欲東。"
        ],
        "title": "寄吳正仲却蒙馬行之都官梅聖俞太博和寄依韵酬之",
        "id": "5b6b8b11-361f-4701-9eb8-68a38f3f894d"
    },
    {
        "author": "王安石",
        "paragraphs": [
            "少時爲學豈身謀，欲老低徊各自羞。",
            "乘馬從徒真擾擾，求田問舍轉悠悠。",
            "弦歌舊國平生樂，鞍馬新年幾日留。",
            "坐想摇鞭楊柳路，春風先我入皇州。"
        ],
        "title": "寄平甫",
        "id": "770dfe93-a8ed-48ae-865e-db2fa9620c66"
    },
    {
        "author": "王安石",
        "paragraphs": [
            "霜雪紛紛上鬢毛，憂時自悔目空蒿。",
            "桑麻祇欲求三畝，勢利誰能算一毫。",
            "此地舊傳公子札，吾心真慕伯成高。",
            "飄然更有乘桴興，萬里寒江正復艚。"
        ],
        "title": "次韵舍弟常州官舍應客",
        "id": "7df3849c-cd1a-42ab-91fa-e8fad58961d2"
    },
    {
        "author": "王安石",
        "paragraphs": [
            "幾時重接汝南評，兩槳留連不計程。",
            "白浪黏天無限斷，玄雲垂野少晴明。",
            "平皋望望欲何向，薄宦嗟嗟空此行。",
            "會有開樽相勸日，鶺鴒隨處共飛鳴。"
        ],
        "title": "舟還江南阻風有懷伯兄",
        "id": "c0421e7a-4c86-4fab-b24b-3f734902c255"
    },
    {
        "author": "王安石",
        "paragraphs": [
            "秋來閑興每登臨，因叩精藍望碧岑。",
            "强策羸驂尋水石，忽驚幽鳥下煙林。",
            "同時覽物悲歡異，自古忘名趣向深。",
            "安得湖山歸我手，靜看雲意學無心。"
        ],
        "title": "同陳伯通錢材翁遊山二君有詩因次元韵",
        "id": "59551677-df35-4109-a92d-aeac5f6b0a2a"
    },
    {
        "author": "王安石",
        "paragraphs": [
            "萬里憐君蜀道歸，相逢似喜語還悲。",
            "江淮別業依前處，日月新阡卜幾時。",
            "自說曲阿猶未穩，即尋湓水去猶疑。",
            "茫然却是陳橋夢，昨日春風馬上思。"
        ],
        "title": "夢張劍州",
        "id": "646a164c-3881-428d-b937-5cc632b045ed"
    },
    {
        "author": "王安石",
        "paragraphs": [
            "初駕王門學者師，晚漂湖海衆人悲。",
            "吹毛未識腰間劍，刺股猶藏袖裏錐。",
            "衛霍功名還有命，蘇張才氣久非時。",
            "江尤亦見應須飲，莫放窮愁入兩眉。"
        ],
        "title": "酬慕容員外",
        "id": "27e5ab26-4fe8-4a9a-8288-70464bd3ccb7"
    },
    {
        "author": "王安石",
        "paragraphs": [
            "揭節初悲力不任，賜身終愧謬恩臨。",
            "病來氣弱歸宜早，偷取官多責恐深。",
            "膏澤未施空謗怨，瘡痍猶在豈謳吟。",
            "黄昏信馬江城路，欲訪何人話此心。"
        ],
        "title": "次韵張唐公馬上",
        "id": "953d4859-9d49-4904-b3b9-bc511b7237c7"
    },
    {
        "author": "王安石",
        "paragraphs": [
            "收科天陛頃同時，回首相歡事亦稀。",
            "追講舊遊犀麈脫，交酬新唱彩箋飛。",
            "直須傾倒樽中酒，休惜淋浪坐上衣。",
            "日暮主翁留客轄，會稽聊滯買臣歸。"
        ],
        "title": "和王司封會同年",
        "id": "157873d0-ce65-433f-8e6c-8926ae5a0b58"
    },
    {
        "author": "王安石",
        "paragraphs": [
            "盛德無心漠北窺，蕃胡亦恐勢方羸。",
            "塞垣高壘深溝地，幕府輕裘緩带時。",
            "趙將時皆思李牧，楚音身自感鍾儀。",
            "慚君許我論邊鎖，俎豆平生却少知。"
        ],
        "title": "次韵酬子玉同年",
        "id": "06453d33-d401-4389-aa57-f773d7175c3a"
    },
    {
        "author": "王安石",
        "paragraphs": [
            "還裝欲盡喜舟輕，更喜嘉賓伴此行。",
            "野飲不忘魚可釣，旅羹何惜雁能鳴。",
            "西山壯馬先歸牧，南穴殘梟欲就烹。",
            "憂國自多廊廟宰，與君詩酒盡交情。"
        ],
        "title": "和舍弟舟上示沈道源",
        "id": "cc3342cc-ff9b-459c-9be7-31d703cfc150"
    },
    {
        "author": "王安石",
        "paragraphs": [
            "却過茲山已九年，江湖身世只飄然。",
            "曲城丘墓心空折，鹽步庭闈眼欲穿。",
            "慘慘野雲生隴底，蕭蕭饑馬立風前。",
            "轉多愁思摧華髮，早晚輕舟上秀川。"
        ],
        "title": "過山即事",
        "id": "c693722f-4a8c-4119-9ee6-d5189081473d"
    },
    {
        "author": "王安石",
        "paragraphs": [
            "二年羈旅越人吟，乞得東南病更侵。",
            "殤子未安莊氏義，壽親還慰魯侯心。",
            "鮮鮮細菊霜前蕊，漠漠疏桐日下陰。",
            "濁酒一杯秋滿眼，可憐同意不同斟。"
        ],
        "title": "酬裴如晦",
        "id": "e5f5a58c-0253-42de-bcce-8270cff5f720"
    },
    {
        "author": "王安石",
        "paragraphs": [
            "蕭條行路欲華顛，迴首山林尚渺然。",
            "三釜祇知爲養急，五漿非敢在人先。",
            "文章滿世吾誰慕，行義如君衆所傳。",
            "宜有至言來助我，可能空寄好詩篇。"
        ],
        "title": "酬鄭閎中",
        "id": "052cea32-37da-4e97-b09b-0dcd7fe06721"
    },
    {
        "author": "王安石",
        "paragraphs": [
            "雲散風流不自禁，天涯無路盍朋簪。",
            "空馳上國青泥信，誰和南山白石音。",
            "平日離愁寬带眼，訖春歸思滿琴心。",
            "終回一命翩翩駕，獨過嵇山鍛樹陰。"
        ],
        "title": "寄余溫卿",
        "id": "47b24d44-1a38-4fe5-bc34-62c316cb1a8e"
    },
    {
        "author": "王安石",
        "paragraphs": [
            "兩朝人物嘆賢豪，凜凜清風晚見褒。",
            "江漢但歸滄海闊，丘陵難學太山高。",
            "放懷詩酒機先息，迴首功名世自勞。",
            "久願作公樽俎客，恨無三畝斲蓬蒿。"
        ],
        "title": "寄郎侍郎",
        "id": "fae1ec52-5d48-4ae2-bc28-b45844b236f1"
    },
    {
        "author": "王安石",
        "paragraphs": [
            "靈巖開闢自何年，草木神奇鳥獸仙。",
            "一路紫苔通窅窱，千崖青靄落潺湲。",
            "山祇嘯聚荒禪室，象衆低摧想法筵。",
            "雪足莫辭重趼往，東人香火有因緣。"
        ],
        "title": "送道光法師住持靈巖",
        "id": "da848764-125e-42b6-869a-f5d2a93e8f93"
    },
    {
        "author": "王安石",
        "paragraphs": [
            "欲傳道義心猶在，强學文章力已窮。",
            "他日若能窺孟子，終身何敢望韓公。",
            "摳衣最出諸生後，倒屣嘗傾廣座中。",
            "祇恐虛名因此得，嘉篇爲貺豈宜蒙。"
        ],
        "title": "奉酬永叔見贈",
        "id": "cd554d3d-ac9b-45ea-a984-05e1ce735831"
    },
    {
        "author": "王安石",
        "paragraphs": [
            "諸賢發策未央宮，獨得菑川一老翁。",
            "曲學暮年終漢相，高談平日漫周公。",
            "君今壯歲收科第，我欲它時看事功。",
            "聞說慨然真有意，贈行聊似古人風。"
        ],
        "title": "送陳舜俞制科東歸",
        "id": "0cb2aa03-7d9a-4549-9d50-395f44fb9b4c"
    },
    {
        "author": "王安石",
        "paragraphs": [
            "何郎冰雪照青春，應敵皆言筆有神。",
            "魯國儒人何獨少，元君畫史故應真。",
            "百年冠蓋風雲會，萬里山川日月新。",
            "可但諸公能品藻，會須天子擢平津。"
        ],
        "title": "送何正臣主簿",
        "id": "812240c6-73f9-4147-a6c0-696c4cc5b857"
    },
    {
        "author": "王安石",
        "paragraphs": [
            "一逕森然四座凉，殘陰餘韵去何長。",
            "人憐直節生來瘦，自許高材老更剛。",
            "會與蒿藜同雨露，終隨松柏到冰霜。",
            "煩君惜取根株在，欲乞伶倫學鳳凰。"
        ],
        "title": "與舍弟華藏院此君亭咏竹",
        "id": "863bcfad-a9d1-49d6-ad05-b3bfc6e84fa9"
    },
    {
        "author": "王安石",
        "paragraphs": [
            "車馬紛紛白晝同，萬家燈火暖春風。",
            "別開閶闔壺天外，特起蓬萊陸海中。",
            "盡取繁華供俠少，祇分牢落與衰翁。",
            "不知太乙遊何處，定把青藜獨照公。"
        ],
        "title": "上元戲呈貢父",
        "id": "fb2557ed-626b-481d-84b6-d61e063dfd78"
    },
    {
        "author": "王安石",
        "paragraphs": [
            "素心非不慕前修，自怪因循欲白頭。",
            "獵較趣時終瑣瑣，畫墁營職信悠悠。",
            "濠梁最憶知魚樂，牢策翻慚爲彘謀。",
            "尚有故人能慰我，詩成珠玉每相投。"
        ],
        "title": "次韵楊樂道述懷之作",
        "id": "ec0f13c8-0f4e-42cb-b610-4ccef657e74c"
    },
    {
        "author": "王安石",
        "paragraphs": [
            "宅带園林五畝餘，蕭條還似茂陵居。",
            "殺青滿架書新繕，生白當窗室久虛。",
            "孤學自難窺奧密，重言猶得慰空疏。",
            "相思每欲投詩社，只待春蒲葉又書。"
        ],
        "title": "和楊樂道見寄",
        "id": "07a7abb0-0677-4d69-8afc-8863269358cd"
    },
    {
        "author": "王安石",
        "paragraphs": [
            "平生身事略相同，三歲連牆左廏中。",
            "更得謬恩分省舍，又將衰鬢作鄰翁。",
            "聯翩久傍官槐綠，契闊今看楚蓼紅。",
            "不欲與君爲遠別，沙臺吹帽約秋風。"
        ],
        "title": "寄吳沖卿二首  其一",
        "id": "fd4d74cb-a225-4ff3-8f63-fe8cdb3640a9"
    },
    {
        "author": "王安石",
        "paragraphs": [
            "塞垣花氣欲飛浮，眼底紛紛綠漸抽。",
            "悠遠山川嗟我老，急難兄弟想君愁。",
            "舊知白日諸曹滿，試問紅燈幾客留。",
            "時節只應無意思，亦如行路判春休。"
        ],
        "title": "寄吳沖卿二首  其二",
        "id": "d48af3df-673e-4dc0-b1ee-3e9064c433d2"
    },
    {
        "author": "王安石",
        "paragraphs": [
            "同官同齒復同科，朋友婚姻分最多。",
            "兩地塵沙今齟齬，二年風月共婆娑。",
            "朝倫孰與君材似，使指將如我病何。",
            "升黜會應從此異，願偷閑暇數經過。"
        ],
        "title": "酬沖卿見別",
        "id": "f797f995-e4a8-4186-bd68-70dce3c6fa34"
    },
    {
        "author": "王安石",
        "paragraphs": [
            "客路花時祇攪心，行逢御水半晴陰。",
            "背城野色雲邊盡，隔屋春聲樹外深。",
            "香草已堪回步履，午風聊復散衣襟。",
            "憶君載酒相追處，紅萼青跗定滿林。"
        ],
        "title": "次御河寄城北會上諸友",
        "id": "496df998-6409-4151-ad6a-19f51200374c"
    },
    {
        "author": "王安石",
        "paragraphs": [
            "萬里書歸說我愁，知君不忘北城幽。",
            "一篇封禪才難學，三畝蓬蒿勢易求。",
            "欲與山僧論地券，願爲鄰舍事田疇。",
            "應須急作南征計，漠北風沙不可留。"
        ],
        "title": "寄友人三首  其一",
        "id": "daa2cbb5-57f7-4806-b32e-419fc8749b9e"
    },
    {
        "author": "王安石",
        "paragraphs": [
            "水邊幽樹憶同攀，曾約移居向此間。",
            "欲語林塘迷舊徑，却隨車馬入他山。",
            "飛花著地容難冶，鳴鳥窺人意轉閑。",
            "物色可歌春不返，相思空復慘朱顔。"
        ],
        "title": "寄友人三首  其二",
        "id": "249ce177-6150-43c5-867f-6033df1127d0"
    },
    {
        "author": "王安石",
        "paragraphs": [
            "一別三年各一方，此身漂蕩只殊鄉。",
            "看沙更覺蓬萊淺，數日空驚霹靂忙。",
            "渺渺水波低赤岸，濛濛雲氣淡扶桑。",
            "登臨舊興無多在，但有浮槎意未忘。"
        ],
        "title": "寄友人三首  其三",
        "id": "d3383c21-f334-4243-baef-c7b8f0e76b92"
    },
    {
        "author": "王安石",
        "paragraphs": [
            "襄陽州望古來雄，耆舊相傳有素風。",
            "四葉表閭唐尹氏，一門逃世漢龐公。",
            "故家遺俗應多在，美景良辰定不空。",
            "遥憶習池寒夜月，幾人談笑伴詩翁。"
        ],
        "title": "寄張襄州",
        "id": "da27255d-b7ca-4694-8d78-6c48b23e751d"
    },
    {
        "author": "王安石",
        "paragraphs": [
            "志食長年不得休，一巢無地拙於鳩。",
            "聊爲薄宦容身者，能免高人笑我不。",
            "道德文章吾事落，塵埃波浪此生浮。",
            "看君別後行藏意，回顧灊樓祇自羞。"
        ],
        "title": "次韵昌叔懷灊樓讀書之樂",
        "id": "1ba444f2-15de-4e7d-8f31-acec8c86ab1c"
    },
    {
        "author": "王安石",
        "paragraphs": [
            "道人心與世無求，隠几蕭然在此樓。",
            "坐對高梧傾曉月，看翻清露洗新秋。",
            "登臨更欲邀元亮，披寫還能擬惠休。",
            "顧我不知天上樂，虛疑昨夜夢仙遊。"
        ],
        "title": "酬浄因長老樓上翫月見懷有疑君魂夢在清都之句",
        "id": "56845be8-d491-4bf4-8394-bc02236cffc5"
    },
    {
        "author": "王安石",
        "paragraphs": [
            "我老願爲臧丈人，君今少壯豈長貧。",
            "好須自致青冥上，可且相從寂寞濱。",
            "深谷黄鸝嬌引子，曲碕翠碧巧藏身。",
            "尋幽觸靜還成興，何必區區九陌塵。"
        ],
        "title": "寄張諤招張安國金陵法曹",
        "id": "596a33db-8d64-4de9-b42d-cf43afcbfcb3"
    },
    {
        "author": "王安石",
        "paragraphs": [
            "紫荆山下物華新，只與都城共一春。",
            "令節想君携綠酒，故情憐我踏黄塵。",
            "泔魚已悔他年事，搏虎方收末路身。",
            "欲寄微言書不盡，試尋僧閣望西人。"
        ],
        "title": "欲往浄因寄涇州韓持國",
        "id": "0fea721b-6c4c-41d1-b1f8-99d5f6044a28"
    },
    {
        "author": "王安石",
        "paragraphs": [
            "客舍街南初著巾，與君兄弟即相親。",
            "當年豈意兩家子，今日更爲同社人。",
            "京洛風塵嗟阻闊，江湖杯酒惜逡巡。",
            "歸帆嶺北茫茫水，把手何時寂寞濱。"
        ],
        "title": "送別韓虞部",
        "id": "270e2ef8-d404-479d-a35d-ce0c22312ead"
    },
    {
        "author": "王安石",
        "paragraphs": [
            "山下飛鳴黄栗留，溪邊飲啄白符鳩。",
            "不知此地從君處，亦有他人繼我不。",
            "塵土生涯休盪滌，風波時事只飄浮。",
            "相看髮禿無歸計，一夢東南即自羞。"
        ],
        "title": "懷舒州山水呈昌叔",
        "id": "ff1c120f-158c-401b-a9a6-86c88bdefe51"
    },
    {
        "author": "王安石",
        "paragraphs": [
            "三年不上鄴王臺，鴻雁歸時又北來。",
            "水底舊波吹歲換，柳梢新葉卷春回。",
            "塵沙漠漠凋雙鬢，簫鼓匆匆把一杯。",
            "勞事欲歌無與和，衰顔思見故人開。"
        ],
        "title": "呈柳子玉同年",
        "id": "110cc50c-b3ea-4057-92ec-2940c2c8e96f"
    },
    {
        "author": "王安石",
        "paragraphs": [
            "牢落何由共一樽，相望空復嘆芝焚。",
            "濟時尚負生平學，慰我應多別後文。",
            "可但風流追甫白，由來家世出機雲。",
            "行吟强欲偷新格，自笑安能到萬分。"
        ],
        "title": "次韵陸定遠以謫往來求詩",
        "id": "04a490ef-77a1-47c2-b6be-8a77803a07b4"
    },
    {
        "author": "王安石",
        "paragraphs": [
            "浩蕩宮門白日開，君王高拱試群材。",
            "學如吾子何憂失，命屬天公不可猜。",
            "意氣未宜輕感慨，文章尤忌數悲哀。",
            "男兒獨患無名爾，將相誰云有種哉。"
        ],
        "title": "李璋下第",
        "id": "ba21ef65-12a2-43cb-87c1-dafb47418c8a"
    },
    {
        "author": "王安石",
        "paragraphs": [
            "客舍風塵弊綵衣，悲吟重見雁南飛。",
            "荆山和氏方三獻，太學何生且一歸。",
            "曠野已寒諳獨宿，長年多難惜分違。",
            "巾箱所得皆幽懿，亦見鄉人爲發揮。"
        ],
        "title": "送楊驥秀才歸鄱陽",
        "id": "ae1dd328-46dc-47df-af4e-d379fb44c415"
    },
    {
        "author": "王安石",
        "paragraphs": [
            "城北橫岡走翠虬，一堂高視兩三州。",
            "淮岑日對朱欄出，江岫雲齊碧瓦浮。",
            "墟落耕桑公愷悌，杯觴談笑客風流。",
            "不知峴首登臨處，壯觀當時有此不。"
        ],
        "title": "平山堂",
        "id": "83c93eed-99f3-4763-87f6-c8aab9334c8d"
    },
    {
        "author": "王安石",
        "paragraphs": [
            "先生貧敝古人風，{糹丐}想柴桑在眼中。",
            "憐愍雞豚非孟子，勤勞禾黍信周公。",
            "深藏組麗三千牘，靜占寬閑五百弓。",
            "處世但令心自可，相知何藉一劉龔。"
        ],
        "title": "示德逢",
        "id": "bf850292-bbdd-43ba-b925-f59863975ae8"
    },
    {
        "author": "王安石",
        "paragraphs": [
            "孟光求婿得梁鴻，廡下相隨不諱窮。",
            "卓犖才名今日事，蕭條門巷古人風。",
            "五噫尚與時多忤，一笑兼忘我屢空。",
            "六月塵沙不相貸，泫然搔首又西東。"
        ],
        "title": "示四妹",
        "id": "1211bb78-3d19-4f0b-93e3-f47f2dac9565"
    },
    {
        "author": "王安石",
        "paragraphs": [
            "寒鴉對立西風樹，幽草環生白露庭。",
            "清坐苦無公事擾，高談時有故人經。",
            "思君異日投朱紱，過我何時載淥醽。",
            "及此江湖氣蕭爽，最宜相值倒吾瓶。"
        ],
        "title": "寄酬曹伯玉因以招之",
        "id": "ef327540-7b99-46c7-986a-e71c1ec23b22"
    },
    {
        "author": "王安石",
        "paragraphs": [
            "逸少池邊有舊山，幾年征淚染衣斑。",
            "駑駘自飽方爭路，騕褭長饑不在閑。",
            "雪漲江南歸浩蕩，煙埋河朔去間關。",
            "勞歌一聽皆愁思，况我心非木石頑。"
        ],
        "title": "次韵奉酬李質夫",
        "id": "944932f4-72bd-4ec5-af82-6779284376f4"
    },
    {
        "author": "王安石",
        "paragraphs": [
            "宜春城郭繞樓臺，想見登臨把一杯。",
            "濕濕嶺雲生竹箘，冥冥江雨熟楊梅。",
            "政成定入邦人咏，詩就還隨驛使來。",
            "錯莫風沙愁病眼，不知何日爲君開。"
        ],
        "title": "寄袁州曹伯玉使君",
        "id": "ff9b73ee-b8c0-41ce-884d-0690823d80aa"
    },
    {
        "author": "王安石",
        "paragraphs": [
            "不爲摧傷改性靈，靜中猶見好儀形。",
            "每憐今日長垂翅，却悔當時誤翦翎。",
            "醫得舊創猶有法，相知多難豈無經。",
            "稻粱且向人間覓，莫羨摶風起北冥。"
        ],
        "title": "邢太保有鶴折翼以詩傷之客有記翎經冥三韵而忘其詩者因作四韵",
        "id": "c351ab99-d5c1-4541-97e7-e7128b14f186"
    },
    {
        "author": "王安石",
        "paragraphs": [
            "白鷗生意在滄波，不爲風塵有網羅。",
            "年抵馮唐初未半，才方疏廣豈能多。",
            "孤清楚國知誰繼，遺愛郴人想共歌。",
            "嗟我欲歸真未晚，雪舟乘興會相過。"
        ],
        "title": "寄致政吳虞部",
        "id": "6f9844eb-e6ea-4eaf-ba8f-918509e7c4b0"
    },
    {
        "author": "王安石",
        "paragraphs": [
            "漂流曾落此江邊，憶與詩翁賦浩然。",
            "鄉國去身猶萬里，驛亭分首已三年。",
            "北城紅出高枝靚，南浦青回老樹圓。",
            "還似昔時風露好，只疑談笑在君前。"
        ],
        "title": "再至京口寄漕使曹郎中",
        "id": "073a41c5-9a6c-4d0d-887d-5fcf66a6a3b2"
    },
    {
        "author": "王安石",
        "paragraphs": [
            "天末海門橫北固，煙中沙岸似西興。",
            "已無船舫猶聞笛，遠有樓臺祗見燈。",
            "山月入松金破碎，江風吹水雪崩騰。",
            "飄然欲作乘桴計，一到扶桑恨未能。"
        ],
        "title": "次韵平甫金山會宿寄親友",
        "id": "5f721a5e-08b3-41dd-ba86-9dd66b7dc1b4"
    },
    {
        "author": "王安石",
        "paragraphs": [
            "射策曾稱蜀郡雄，朝廷重得漢司空。",
            "應留賜席丹塗地，誤責飛芻紫塞功。",
            "三徑欲歸無舊業，百城先至有清風。",
            "潞山直與天爲黨，回首孫高想見公。"
        ],
        "title": "送何聖從龍圖",
        "id": "cc19cf8f-7c67-44b3-b607-67348c4df0fd"
    },
    {
        "author": "王安石",
        "paragraphs": [
            "遥知彼俗經兵後，應望名公走馬來。",
            "陛下柬求今日始，胸中包畜此時開。",
            "山西豪傑歸囊牘，渭北風光入酒杯。",
            "堪笑陋儒昏鄙甚，略無謀術贊行臺。"
        ],
        "title": "送趙學士陝西提刑",
        "id": "d8b926a6-5685-4076-833d-328831d8ae8d"
    },
    {
        "author": "王安石",
        "paragraphs": [
            "秋風摧剝利如刀，漠漠昏煙玩日高。",
            "眼看南山露崖窾，心隨東水轉波濤。",
            "歸期正自憑蓍蔡，生理應須問酒醪。",
            "還有詩書能慰我，不多霜雪上顛毛。"
        ],
        "title": "丙申八月作",
        "id": "04d13db4-0306-47ec-9235-1403c99c984c"
    },
    {
        "author": "王安石",
        "paragraphs": [
            "樓影侵雲百尺斜，行人樓上憶天涯。",
            "情多自悔登臨數，目極應驚悵望賒。",
            "一曲平蕪連古樹，半分殘日带明霞。",
            "潘郎何用悲秋色，祇此傷春髮已華。"
        ],
        "title": "登西樓",
        "id": "b23e9b0e-4304-4ca6-b67c-cdcdab99788b"
    },
    {
        "author": "王安石",
        "paragraphs": [
            "河流南苑岸西斜，風有晶光露有華。",
            "門柳故人陶令宅，井桐前日總持家。",
            "嘉招欲覆杯中淥，麗唱仍添錦上花。",
            "便作武陵樽俎客，川源應未少紅霞。"
        ],
        "title": "即事",
        "id": "2dbbd8e6-7bbf-4b55-9665-1cf08c1673ee"
    },
    {
        "author": "王安石",
        "paragraphs": [
            "舊年臺榭掃流塵，職閉朱門歲又新。",
            "花影隙中看裊裊，車音牆外去轔轔。",
            "相逢豈少佳公子，一醉何妨薄主人。",
            "祇向東風邀載酒，定知無奈帝城春。"
        ],
        "title": "酬吳仲庶小園之句",
        "id": "71ad3dfe-bac8-4f1d-9b7c-0001b1ea7932"
    },
    {
        "author": "王安石",
        "paragraphs": [
            "羈旅兒童得近鄰，相知邂逅即情親。",
            "當時豈意兩家子，此地更爲同社人。",
            "勳業彈冠知白首，文章投筆讓青春。",
            "萬金雖愧君多産，比我淵明亦未貧。"
        ],
        "title": "始與韓玉汝相近居遂相與遊今居復相近而兩家子唱和詩相屬因有此作",
        "id": "234909ff-a7c0-49b6-b161-808146b4d5f7"
    },
    {
        "author": "王安石",
        "paragraphs": [
            "春風滿地月如霜，拂曉鍾聲到景陽。",
            "花底裌衣朝宿衛，柳邊新火起嚴粧。",
            "冰殘玉甃泉初動，水澀銅壺漏更長。",
            "從此暄妍知幾日，便應鶗鴂損年芳。"
        ],
        "title": "春寒",
        "id": "ba4528ff-a63d-47eb-826d-88040ee9bb50"
    },
    {
        "author": "王安石",
        "paragraphs": [
            "京師花木類多奇，常恨春歸人未歸。",
            "車馬喧喧走塵土，園林處處鎖芳菲。",
            "殘紅已落香猶在，羈客多傷涕自揮。",
            "我亦悠悠無事者，約君聯騎訪郊圻。"
        ],
        "title": "次韵再遊城西李園",
        "id": "537aae75-6c1b-43bb-9fed-9cdf34182ecc"
    },
    {
        "author": "王安石",
        "paragraphs": [
            "黄田港北水如天，萬里風檣看賈船。",
            "海外珠犀常入市，人間魚蟹不論錢。",
            "高亭笑語如昨日，末路塵沙非少年。",
            "强乞一官終未得，祇君同病肯相憐。"
        ],
        "title": "予求守江陰未得酬昌叔憶江陰見及之作",
        "id": "25dab787-9dcb-4f8e-9a95-e59c647bef8f"
    },
    {
        "author": "王安石",
        "paragraphs": [
            "置將從來欲善師，百城蹉跌起毫釐。",
            "驅除久費兵符出，按撫紛煩使節移。",
            "恩澤易行窮苦後，功名常見急難時。",
            "孺文此日風流在，直筆他年豈愧辭。"
        ],
        "title": "送蘇屯田廣西轉運",
        "id": "d78c8a10-49d2-4795-ba05-6bcd4df5b725"
    },
    {
        "author": "王安石",
        "paragraphs": [
            "曾咏常州送主人，豈知身得兩朱輪。",
            "田疇汎濫川方壅，厨傳蕭條市亦貧。",
            "以我薄材思拊傴，頼君餘教得因循。",
            "詢求故有風謠在，不獨鑱詩尚未泯。"
        ],
        "title": "酬淮南提刑邵不疑學士",
        "id": "f0714e6d-ef2e-46dd-990f-2464437b34c9"
    },
    {
        "author": "王安石",
        "paragraphs": [
            "一馬常隨世事馳，豈論江徼與河湄。",
            "已成白髮潘常侍，更似青衫杜拾遺。",
            "勳業儻來知有命，文章聊欲見無期。",
            "喜君材俊能從我，力學何妨和子思。"
        ],
        "title": "酬王太祝",
        "id": "d3f54b03-1baa-4894-87e3-8545e47b4c36"
    },
    {
        "author": "王安石",
        "paragraphs": [
            "關外尋君信馬蹄，漫成詩句任天倪。",
            "花枝到眼春相照，山色侵衣晚自迷。",
            "今日笑談還喜共，經年勞逸固難齊。",
            "生涯零落歸心懶，多謝慇懃杜宇啼。"
        ],
        "title": "出城訪無黨因宿齋館",
        "id": "09a29930-904d-461c-9831-b2e70621b6e8"
    },
    {
        "author": "王安石",
        "paragraphs": [
            "十年江海別常輕，豈料今隨寡嫂行。",
            "心折向誰論宿昔，魂來空復夢平生。",
            "音容想像猶如昨，歲月蕭條忽已更。",
            "知汝此悲還似我，欲爲西望涕先橫。"
        ],
        "title": "寄張氏女弟",
        "id": "ff85805e-6836-4ec1-85ee-b775d7fdeb46"
    },
    {
        "author": "王安石",
        "paragraphs": [
            "南北蹉跎成兩翁，悲歡邂逅笑言同。",
            "全家欲出嶺雲外，匹馬肯尋山雨中。",
            "趨府折腰嗟踽踽，聽泉分手惜匆匆。",
            "寄聲但有加餐飯，才業如君豈久窮。"
        ],
        "title": "奉寄子思以代別",
        "id": "42b65e4e-2be9-4e9a-85c3-fe7f7319c99f"
    },
    {
        "author": "王安石",
        "paragraphs": [
            "華陽仙伯有茆卿，官府今傳在赤城。",
            "三鶴不歸猶地勝，二君能到亦心清。",
            "詩中慷慨悲陳迹，篇末慇懃奬後生。",
            "遥想青雲知可附，坐看閭巷得名聲。"
        ],
        "title": "次韵劉著作過茆山今平甫往遊因寄",
        "id": "5e5bedd3-9f63-41ce-aecb-fa70a974cae2"
    },
    {
        "author": "王安石",
        "paragraphs": [
            "窮冬追路出西津，得侍茫然兩見春。",
            "發冊久嗟淹國士，起家初命慰鄉人。",
            "行辭北闕樓臺麗，歸佐南州縣邑新。",
            "班草數行衣上淚，何時杖屨却相親。"
        ],
        "title": "次韵十四叔賜詩留別",
        "id": "8838b889-bece-48c8-9d7d-4ecfbb6f41ab"
    },
    {
        "author": "王安石",
        "paragraphs": [
            "雲埋月缺暈寒灰，飈發齊如巨象豗。",
            "縱勇萬川冰柱立，紛披千障土囊開。",
            "魯門未怪爰居至，鄭圃何妨禦寇來。",
            "終夜不眠誰與共，坐忘唯有一顔回。"
        ],
        "title": "次韵耿天騭大風",
        "id": "098fc745-3bd7-4e0b-977a-d844e9b8e15e"
    },
    {
        "author": "王安石",
        "paragraphs": [
            "門前白道自縈回，門下青莎間綠苔。",
            "雜樹繞花鶑引去，壞簷無幕雁歸來。",
            "寂寥誰共樽前酒，牢落空留案上杯。",
            "我憶故鄉誠不淺，可憐鶗鴂重相催。"
        ],
        "title": "法喜寺",
        "id": "46926a1b-f446-4572-971c-2d8dbadfb082"
    },
    {
        "author": "王安石",
        "paragraphs": [
            "梵館清閑側布金，小塘回曲翠文深。",
            "柳條不動千絲直，荷葉相依萬蓋陰。",
            "漠漠岑雲相上下，翩翩沙鳥自浮沈。",
            "羈人樂此忘歸思，忍向西風學越吟。"
        ],
        "title": "長干寺",
        "id": "e2c5bedc-5f23-4735-ad75-0a6ed1028e46"
    },
    {
        "author": "王安石",
        "paragraphs": [
            "崒雲臺殿起崔嵬，萬里長江一酒杯。",
            "坐見山川吞日月，杳無車馬送塵埃。",
            "雁飛雲路聲低過，客近天門夢易迴。",
            "勝概唯詩可收拾，不才羞作等閑來。"
        ],
        "tags": [
            "长江"
        ],
        "title": "落星寺",
        "id": "c66a5286-d527-4412-ab07-b70c454bfff2"
    },
    {
        "author": "王安石",
        "paragraphs": [
            "飛甍孤起下州牆，勝勢崢嶸壓四方。",
            "遠引江山來控带，平看鷹隼去飛翔。",
            "高蟬感耳何妨靜，赤日焦心不廢凉。",
            "况是使君無一事，日陪賓從此傾觴。"
        ],
        "title": "清風閣",
        "id": "5173505b-1373-4f8f-8397-cf8ce6970cf5"
    },
    {
        "author": "王安石",
        "paragraphs": [
            "故人名字在瀛洲，邂逅低徊向此留。",
            "鷗鳥一雙隨坐嘯，荷花十丈對冥搜。",
            "水涵樽俎清如洗，山染衣巾翠欲流。",
            "宣室應疑鬼神事，知君能復幾來遊。"
        ],
        "title": "留題微之廨中清輝閣",
        "id": "156e2bc5-aedb-4f4c-bf43-99aad9210d10"
    },
    {
        "author": "王安石",
        "paragraphs": [
            "鍾山漠漠水洄洄，西有陵雲百尺臺。",
            "萬物已隨和氣動，一樽聊與故人來。",
            "天邊幽鳥鳴相和，地上晴煙掃不開。",
            "愁眼看春長恐盡，直須去取六龍回。"
        ],
        "title": "次韵和甫春日金陵登臺",
        "id": "76a94bb8-d5e8-4b86-a4a0-bb74f0fe2fb4"
    },
    {
        "author": "王安石",
        "paragraphs": [
            "板輿去國宦三年，華屋歸來地一偏。",
            "種竹常疑出冬筍，開池故合涌寒泉。",
            "身閑楚老猶能戲，道勝鄒人不更遷。",
            "嗟我强顔無所及，想君爲樂更焦然。"
        ],
        "title": "慶老堂",
        "id": "e89733c2-9de6-470a-8fa4-e07cc8cf8cfd"
    },
    {
        "author": "王安石",
        "paragraphs": [
            "扁舟欲動更徘徊，一笑相看病眼開。",
            "事忤貴人今見節，政行豪縣衆稱材。",
            "忽驚歲月侵雙鬢，却喜山川共一杯。",
            "落日亂流江北去，離心猶與水東迴。"
        ],
        "title": "寄陳宣叔",
        "id": "8d5c14b8-b239-44be-b40a-30894ce690b9"
    },
    {
        "author": "王安石",
        "paragraphs": [
            "劍閣天梯萬里寒，春風此日白衣冠。",
            "烏辭反哺顛毛黑，鳥引思歸口血丹。",
            "行路想君今眚瘦，相逢添我老悲酸。",
            "浮雲渺渺吹西去，每到原頭勒馬看。"
        ],
        "title": "寄張劍州并示女弟",
        "id": "7b993de7-75a5-45a6-b522-e574ae94ef6d"
    },
    {
        "author": "王安石",
        "paragraphs": [
            "玉堂新樣世爭傳，况以蠻溪綠石鎸。",
            "嗟我長來無異物，愧君持贈有佳篇。",
            "久埋瘴霧看猶濕，一取春波洗更鮮。",
            "還與故人袍色似，論心於此亦同堅。"
        ],
        "title": "元珍以詩送綠石硯所謂玉堂新樣者",
        "id": "88b654ab-cc35-4d75-9254-82f2d23c4ca4"
    },
    {
        "author": "王安石",
        "paragraphs": [
            "爲有檀欒占雒陽，憶歸杖策此徜徉。",
            "觀魚得意還知樂，入鳥忘機肯亂行。",
            "未敢許君輕去國，不應如我漫爲郎。",
            "中園日涉非無趣，保此千鍾慰北堂。"
        ],
        "title": "和微之林亭",
        "id": "eb4a08c4-0863-4de0-9a7f-276f0e047575"
    },
    {
        "author": "王安石",
        "paragraphs": [
            "江梅落盡雨昏昏，去馬來牛漫不分。",
            "當此沈陰無白日，豈知炎旱有彤雲。",
            "琴絃欲緩何妨促，畫蠹微生故可熏。",
            "回首凉秋知未遠，會須重曝阮郎褌。"
        ],
        "title": "酬微之梅暑新句",
        "id": "4fc500a3-a173-402a-af29-c354d999d742"
    },
    {
        "author": "王安石",
        "paragraphs": [
            "寵參時宰道人琳，氣蓋諸公弟季心。",
            "勝踐肯論山在險，冥搜欲與海爭深。",
            "摇摇北下隨帆影，踽踽東來想足音。",
            "握手更知禪伯遠，隔雲靈鷲碧千尋。"
        ],
        "title": "平甫與寶覺遊金山思大覺并見寄及相見得詩次韵二首  其一",
        "id": "011535a4-bb53-4bb3-9428-98bdc25923a9"
    },
    {
        "author": "王安石",
        "paragraphs": [
            "漳南開士好叢林，慧劍何年出水心。",
            "獨往便應諸漏盡，相逢未免故情深。",
            "檻窺山鳥有真意，窗聽海潮非世音。",
            "一笑上方人事外，不知衰境兩侵尋。"
        ],
        "title": "平甫與寶覺遊金山思大覺并見寄及相見得詩次韵二首  其二",
        "id": "c44e9840-38da-4a73-a7b5-96dc474c762d"
    },
    {
        "author": "王安石",
        "paragraphs": [
            "霸祖孤身取二江，子孫多以百城降。",
            "豪華盡出成功後，逸樂安知與禍雙。",
            "東府舊基留佛剎，後庭餘唱落船窗。",
            "黍離麥秀從來事，且置興亡近酒缸。"
        ],
        "title": "金陵懷古四首  其一",
        "id": "60135431-d5ad-4f40-a02c-1579c48d37d4"
    },
    {
        "author": "王安石",
        "paragraphs": [
            "天兵南下此橋江，敵國當時指顧降。",
            "山水雄豪空復在，君王神武自難雙。",
            "留連落日頻回首，想像餘墟獨倚窗。",
            "却怪夏陽纔一葦，漢家何事費罌缸。",
            "地勢東回萬里江，雲間天闕古來雙。",
            "兵纏四海英雄得，聖出中原次第降。",
            "山水寂寥埋王氣，風烟蕭颯滿僧窗。",
            "廢陵壞冢空冠劍，誰復沾纓酹一缸。",
            "憶昨天兵下蜀江，將軍談笑士爭降。",
            "黄旗已盡年三百，紫氣空收劍一雙。",
            "破堞自生新草木，廢宮誰識舊軒窗。",
            "不須搔首尋遺事，且倒花前白玉缸。"
        ],
        "title": "金陵懷古四首  其二",
        "id": "5914ce2a-822d-453f-8c44-c990dc13a94b"
    },
    {
        "author": "王安石",
        "paragraphs": [
            "歸計何時就一廛，寒城回首意茫然。",
            "野林細錯黄金日，溪岸寬圍碧玉天。",
            "飛兔已聞追騕褭，太阿猶恨失龍泉。",
            "遥知更憶河濱友，從事能忘我獨賢。"
        ],
        "title": "次韵舍弟遇子固憶少述",
        "id": "31997fa0-f15f-4d5e-9636-b1ab118dfb9b"
    },
    {
        "author": "王安石",
        "paragraphs": [
            "塵土輕颺不自持，紛紛生物更相吹。",
            "翻成地上高烟霧，散在人間要路岐。",
            "一世競馳甘睬目，幾家清坐得軒眉。",
            "超然祇有江湖上，還見波濤恐我時。"
        ],
        "title": "次韵昌叔咏塵",
        "id": "03285f45-717f-46f9-b7c1-1249df6c22cd"
    },
    {
        "author": "王安石",
        "paragraphs": [
            "退公詩酒樂華年，欲取幽芳近綺筵。",
            "種玉亂抽青節瘦，刻繒輕染絳花圓。",
            "風霜不放飄零早，雨露應從愛惜偏。",
            "已向美人衣上並，更留佳客賦嬋娟。"
        ],
        "title": "石竹花",
        "id": "4c000d40-cbf8-45f5-9598-8374fe385da5"
    },
    {
        "author": "王安石",
        "paragraphs": [
            "森森直幹百餘尋，高入青冥不附林。",
            "萬壑風生成夜響，千山月照掛秋陰。",
            "豈因糞壤栽培力，自得乾坤造化心。",
            "廊廟乏材應見取，世無良匠勿相侵。"
        ],
        "title": "古松",
        "id": "23f29aa7-c2a3-4e32-adfd-70558a0b7a1f"
    },
    {
        "author": "王安石",
        "paragraphs": [
            "壇廟千年草不生，幽真曾此蔭餘清。",
            "月枝地上流雲影，風葉天邊過雨聲。",
            "材大賢於人有用，節高仙與世無情。",
            "秦山陂下今迷處，苦里宮中漫得名。"
        ],
        "title": "玉晨大檜鶴廟古松最爲佳樹",
        "id": "4bc7e337-90fa-4fea-b5c0-92aefe24c4df"
    },
    {
        "author": "王安石",
        "paragraphs": [
            "天機自動豈關情，能作人間物外聲。",
            "暝聒一堂無客夢，曉悲千嶂有猿驚。",
            "廟中奏瑟沈三嘆，堂下吹簫失九成。",
            "俚耳紛紛多鄭衛，直須聞此始心清。"
        ],
        "title": "次韵董伯懿松聲",
        "id": "dc605173-39e5-495f-ba0c-a87d482f293d"
    },
    {
        "author": "王安石",
        "paragraphs": [
            "高蟬抱殻悲聲切，新鳥爭巢誶語忙。",
            "長樹老陰欺夏日，晚花幽艷敵春陽。",
            "雲歸山去當檐靜，風過溪來滿坐凉。",
            "物物此時皆可賦，悔予千里不相將。"
        ],
        "title": "次韵答平甫",
        "id": "fa9e3e64-54a3-4d26-b175-0ea9c8d5b46a"
    },
    {
        "author": "王安石",
        "paragraphs": [
            "樓堞相望一日程，春風吹急似摇旌。",
            "莫言樂國無愁夢，頼把新詩有故情。",
            "客舍五漿非所願，私田三徑會須成。",
            "青雲自致歸公等，如我何緣得此聲。"
        ],
        "title": "次韵質夫兄使君同年",
        "id": "7b8a09e4-4fd5-4f78-bb42-5003d860930a"
    },
    {
        "author": "王安石",
        "paragraphs": [
            "宜秋西望碧參差，憶看鄉人禊飲時。",
            "斜倚水開花有思，緩隨風轉柳如癡。",
            "青天白日春常好，綠髮朱顔老自悲。",
            "跋馬未堪塵滿眼，夕陽偷理釣魚絲。"
        ],
        "title": "金明池",
        "id": "a2ca5cba-0111-4074-b00d-c2f1d22a0f0f"
    },
    {
        "author": "王安石",
        "paragraphs": [
            "缺月昏昏漏未央，一燈明滅照秋床。",
            "病身最覺風露早，歸夢不知山水長。",
            "坐感歲時歌慷慨，起看天地色凄凉。",
            "鳴蟬更亂行人耳，正抱疏桐葉半黄。"
        ],
        "tags": [
            "抒情",
            "羁旅",
            "思乡",
            "写景"
        ],
        "title": "葛溪驛",
        "id": "51388e35-603a-4b53-b59a-a193b8f25262"
    },
    {
        "author": "王安石",
        "paragraphs": [
            "簿領紛紛惜此時，起携佳客散沈迷。",
            "十圍但見諸營柳，九曲難尋故國溪。",
            "牽埭欲隨流水遠，放船終礙畫橋低。",
            "子猷清興何曾盡，想憶高齋更一躋。"
        ],
        "title": "泛舟青溪入水門登高齋奉呈叔康",
        "id": "5818e428-babf-4e57-b3f3-dbebf9b80328"
    },
    {
        "author": "王安石",
        "paragraphs": [
            "君作新臺擬峴山，羊公千載得追攀。",
            "歌鍾殷地登臨處，花木移春指顧間。",
            "城似大堤來宛宛，溪如清漢落潺潺。",
            "時平不比征吳日，緩带尤宜向此閑。"
        ],
        "title": "爲裴使君賦擬峴臺",
        "id": "f42cc560-0366-44f4-9424-64960e0de802"
    },
    {
        "author": "王安石",
        "paragraphs": [
            "朝廷孝治稱今日，鄉郡榮歸及壯時。",
            "關吏相呼迎印綬，里兒爭出望旄麾。",
            "北堂已足誇三釜，南畝當今識兩歧。",
            "獨我尚留真有命，天於人欲本無私。"
        ],
        "title": "送李才元校理知邛州",
        "id": "c0a04253-e144-48e2-b1b3-0c3db748e9f9"
    },
    {
        "author": "王安石",
        "paragraphs": [
            "故人爲邑士多稱，繇賦寬賒獄訟平。",
            "老吏閉門無重糈，荒山開隴有新粳。",
            "方揮玉麈日邊坐，又結銅章天外行。",
            "此去料君歸不久，挾材如此即名卿。"
        ],
        "title": "送張頡仲舉知奉新",
        "id": "b84e15c6-9438-4ade-9f10-80ace6514add"
    },
    {
        "author": "王安石",
        "paragraphs": [
            "客舍飛塵尚滿韉，却尋東路想茫然。",
            "白頭反哺秦烏側，流血思歸蜀鳥前。",
            "今日相逢知悵望，幾時能到與留連。",
            "行看萬里雲西去，倚馬春風不忍鞭。"
        ],
        "title": "張劍州至劍一日以親憂罷",
        "id": "a6bd5b20-199e-4b3f-8788-30eb88536bc8"
    },
    {
        "author": "王安石",
        "paragraphs": [
            "飄然逐客出都門，士論應悲玉石焚。",
            "高位紛紛誰得志，窮途往往始能文。",
            "柴桑今日思元亮，天祿何時召子雲。",
            "直使聲名傳後世，窮通何必較功勳。"
        ],
        "title": "次韵子履遠寄之作",
        "id": "2ca51b08-f2d8-41c6-b848-bf291299d55a"
    },
    {
        "author": "王安石",
        "paragraphs": [
            "北平上谷當時守，氣略人推李廣優。",
            "還見子孫持漢節，欲臨關塞撫羌酋。",
            "雲邊鼓吹應先喜，日下旌旗更少留。",
            "五字亦君家世事，一吟何以稱來求。"
        ],
        "title": "送李太保知儀州",
        "id": "f70840c9-f959-4934-af1a-76756cf76236"
    },
    {
        "author": "王安石",
        "paragraphs": [
            "兒曹曾上洛城頭，尚記清波繞驛流。",
            "却想山川常在夢，可憐顔髮已驚秋。",
            "辟書今日看君去，著籍長年嘆我留。",
            "三十六峰應好在，寄聲多謝欲來遊。"
        ],
        "title": "送西京簽判王著作",
        "id": "9c7caf8b-9485-4cb6-9913-c947599e44a8"
    },
    {
        "author": "王安石",
        "paragraphs": [
            "劉郎高論坐噓枯，幕府調胹用緒餘。",
            "筆下能當萬人敵，腹中嘗記五車書。",
            "聞多望士登天祿，知有名臣薦子虛。",
            "且復弦歌窮塞上，祇應非晚召相如。"
        ],
        "title": "送劉貢父赴秦州清水",
        "id": "928fab65-5b68-4667-b28a-61debb205e65"
    },
    {
        "author": "王安石",
        "paragraphs": [
            "青溪看汝始蹁躚，兄弟追隨各少年。",
            "壯爾有行今納婦，老吾無用亦求田。",
            "初來淮北心常折，却望江南眼更穿。",
            "此去還知苦相憶，歸時快馬亦須鞭。"
        ],
        "title": "送純甫如江南",
        "id": "724f9fc6-1b80-41c0-bdab-4fdd73607721"
    },
    {
        "author": "王安石",
        "paragraphs": [
            "手持官牒出神皋，迎客遥知賀酒醪。",
            "照映里門非白屋，欺凌春草有青袍。",
            "宦遊雖晚何妨久，餓顯從來不必高。",
            "孝友父兄家法在，想能清白遺兒曹。"
        ],
        "title": "送郊社朱兄除郎東歸",
        "id": "ff6e5b28-be4a-4ddb-807e-5670bc760308"
    },
    {
        "author": "王安石",
        "paragraphs": [
            "作客蘭陵迹已陳，爲傳謠俗記州民。",
            "溝塍半廢田疇薄，厨傳相仍市井貧。",
            "常恐勞人輕白屋，忽逢佳士得朱輪。",
            "慇懃話此還惆悵，最憶荆溪兩岸春。"
        ],
        "title": "送沈康知常州",
        "id": "e0179e58-02c6-4936-8b0a-662bb984e09a"
    },
    {
        "author": "王安石",
        "paragraphs": [
            "桐鄉振廩得周旋，芍水修陂道路傳。",
            "日想僝功追往事，心知爲政似當年。",
            "魴魚鱍鱍歸城市，秔稻紛紛載酒船。",
            "楚相祠堂仍好在，勝遊思爲子留篇。"
        ],
        "title": "安豐張令修芍陂",
        "id": "2fffe45c-5841-4f2d-8760-4e9961c6b17e"
    },
    {
        "author": "王安石",
        "paragraphs": [
            "槃礴西南江與岷，石犀金馬世稱神。",
            "桑麻接畛餘無地，錦繡連城別有春。",
            "結綬相隨通籍久，推車此去辟書新。",
            "知君不爲山川險，便忘吾家叱馭人。"
        ],
        "title": "送復之屯田赴成都",
        "id": "c5043722-0104-43ed-897e-da168ca6a862"
    },
    {
        "author": "王安石",
        "paragraphs": [
            "故人爲縣楚江邊，海角猶聞政事傳。",
            "萬井已安如赤子，一麾今去上青天。",
            "應開醉眼酴醿下，莫起歸心杜宇前。",
            "報主代親俱有地，幾人忠孝似君全。"
        ],
        "title": "送經臣富順寺丞",
        "id": "1e8b7279-7aad-4cf5-984a-1c780488e359"
    },
    {
        "author": "王安石",
        "paragraphs": [
            "子房籌策漢時功，身退超然慕赤松。",
            "餘烈尚能開後世，高材今復繼前蹤。",
            "執鞭始負平生願，操几何知此地逢。",
            "竊食一官慚未艾，緒言方頼賜從容。"
        ],
        "title": "送張卿致仕",
        "id": "08071889-5e08-4c57-8489-8a9e5f257097"
    },
    {
        "author": "王安石",
        "paragraphs": [
            "子真家世子雲鄉，風力才華豈易當。",
            "回首古人多隠約，致身今日獨輝光。",
            "謨明久合分三府，治劇聊須試一方。",
            "從此政成何所報，百城無事祇耕桑。"
        ],
        "title": "送梅龍圖",
        "id": "8150680e-cfba-4ca5-96a5-ce9b83d83c9d"
    },
    {
        "author": "王安石",
        "paragraphs": [
            "四十青衫更旅人，悠悠饑馬傍沙塵。",
            "久留上國言空富，却走南州食轉貧。",
            "自作詩書能見志，應知時命不關身。",
            "江湖勝事從今數，肯但悲歌寂寞濱。"
        ],
        "title": "送李秘校南歸",
        "id": "31aab5a9-d78f-420a-a849-80aa1b1bf7f1"
    },
    {
        "author": "王安石",
        "paragraphs": [
            "才高諸彥故無嫌，兄弟同時舉孝廉。",
            "東觀外除方墨綬，西州相見已蒼髯。",
            "靈胥引水清穿市，神禹分山翠入簾。",
            "好去弦歌聊自慰，郡人誰敢慢陶潛。"
        ],
        "title": "送蕭山錢著作",
        "id": "c4e2d54b-f021-442a-87f8-f00b4c6a6bb7"
    },
    {
        "author": "王安石",
        "paragraphs": [
            "一官留隠太常中，生事蕭然信所窮。",
            "有力尚期當世用，無求今見古人風。",
            "邅迴舊學皆殘藁，邂逅相看各老翁。",
            "他日卜居何處好，溪山還欲與君同。"
        ],
        "title": "送靈仙裴太博",
        "id": "688b08a0-8c9e-47f0-9c74-7f8a3d4cd78a"
    },
    {
        "author": "王安石",
        "paragraphs": [
            "蜀山萬里一青袍，石棧天梯箠轡高。",
            "多學似君寧易得，小官於此亦徒勞。",
            "行追西路聊班草，坐憶南州欲夢刀。",
            "他日寄聲能問我，應從錦水至江皋。"
        ],
        "title": "送趙燮之蜀永康簿",
        "id": "d98e9ee4-a7a5-4a47-839a-7d383c7c769a"
    },
    {
        "author": "王安石",
        "paragraphs": [
            "漫披陳蠹學經綸，捧檄生平祗爲親。",
            "聞道不先從事早，課功無狀取官頻。",
            "豈堪置足青冥上，終欲回身寂寞濱。",
            "俯仰謬恩方自歉，慚君將比洛陽人。"
        ],
        "title": "酬吳季野見寄",
        "id": "8344e16e-acc9-45d9-aa10-a37ebc99967f"
    },
    {
        "author": "王安石",
        "paragraphs": [
            "强行南仕莫辭勤，聞說田園已曠耘。",
            "縱使一區猶有宅，可能三月尚無君。",
            "且同元亮傾樽酒，更與靈均續舊文。",
            "此道廢興吾命在，世間滕口任云云。"
        ],
        "title": "和平甫寄陳正叔",
        "id": "9663a713-1716-4a66-abbd-f0e7cdd57a46"
    },
    {
        "author": "王安石",
        "paragraphs": [
            "九卿初命亞三司，朝吏相瞻得老師。",
            "南闕便還新印綬，東舟只載舊書詩。",
            "漢庭餞客無佳句，越水歸裝有富貲。",
            "回首千年見疏范，共疑今事勝當時。"
        ],
        "title": "送王大卿致政歸江陵",
        "id": "a8b7113e-74b1-416a-9884-b7e344e962c8"
    },
    {
        "author": "王安石",
        "paragraphs": [
            "詔取名郎入憲臺，此時方急濟時才。",
            "聖聰應已虛心待，奸黨寧無側目猜。",
            "白筆豈知權可畏，皁囊還請上親開。",
            "佇聞讜論能醫國，飛報頻隨驛騎來。"
        ],
        "title": "送叔康侍御",
        "id": "ed61a289-b02b-400d-b965-794af3dcb0b8"
    },
    {
        "author": "王安石",
        "paragraphs": [
            "清江漫漫繞城流，尚憶城邊繫小舟。",
            "射虎未能隨李廣，割雞空欲戲言游。",
            "雲埋塞路驚塵合，霜入春風滿鬢愁。",
            "此日君書苦難得，謾多鴻雁起南洲。"
        ],
        "title": "寄朱昌叔",
        "id": "c6052b7c-b128-4538-9deb-0bc6a7f92ba0"
    },
    {
        "author": "王安石",
        "paragraphs": [
            "城上啼烏破寂寥，思君何處坐岧嶢。",
            "應須綠酒酬黄菊，何必紅裙弄紫簫。",
            "落木雲連秋水渡，亂山煙入夕陽橋。",
            "淵明久負東籬醉，猶分低心事折腰。"
        ],
        "title": "九日登東山寄昌叔",
        "id": "0cec4fca-65f9-4484-90f7-d38799801dbd"
    },
    {
        "author": "王安石",
        "paragraphs": [
            "夜別江船曉解驂，秋城氣象亦潭潭。",
            "山從樹外青爭出，水向沙邊綠半涵。",
            "行問嗇夫多不記，坐論公瑾少能談。",
            "只愁地僻無賓客，舊學從誰得指南。"
        ],
        "title": "到舒州次韵答平甫",
        "id": "fa18272a-6b83-4186-96a3-a11fe4a9e792"
    },
    {
        "author": "王安石",
        "paragraphs": [
            "行看野氣來方勇，卧聽秋聲落竟慳。",
            "淅瀝未生羅豆水，蒼茫空失皖公山。",
            "火耕又見無遺種，肉食何妨有厚顔。",
            "巫祝萬端曾不救，只疑天賜雨工閑。"
        ],
        "title": "舒州七月十一日雨",
        "id": "1885c6d7-5f68-4530-b46e-b8774c570d28"
    },
    {
        "author": "王安石",
        "paragraphs": [
            "莫嗟荒僻又離群，且喜風謠嶺北聞。",
            "銅柱雖然蠻徼接，竹符還是漢家分。",
            "春書來逐衡陽雁，秋騎歸看隴首雲。",
            "相見會知南望苦，病骸今似沈休文。"
        ],
        "title": "次韵答丁端州",
        "id": "c386c0ba-408f-4706-926f-12d14c3bd51c"
    },
    {
        "author": "王安石",
        "paragraphs": [
            "偶著儒冠敢陋今，自憐多負少時心。",
            "輊軒已任人前後，揭厲安知世淺深。",
            "挾策有思悲慷慨，負薪無力病侵淫。",
            "愧君綠綺虛投贈，更覺貧家報乏金。"
        ],
        "title": "答劉季孫",
        "id": "ce4ad1ea-8f1d-4a42-9dc9-2fe078c464d9"
    },
    {
        "author": "王安石",
        "paragraphs": [
            "塵土波瀾不自期，飄然身與願相違。",
            "衰根要路知難植，病羽長年欲退飛。",
            "高論已嗟能聽少，力行還恨賦材微。",
            "慚君俊少今知我，一見心如客得歸。"
        ],
        "title": "次韵酬王太祝",
        "id": "be96520d-014d-424d-90a1-1aa6e83a5ae8"
    },
    {
        "author": "王安石",
        "paragraphs": [
            "綠髮溪山笑語中，豈知翻手兩成翁。",
            "辛夷屋角摶香雪，躑躅岡頭挽醉紅。",
            "想見舊山茅徑在，追隨今日板輿空。",
            "渭陽車馬嗟何及，榮祿方當與子同。"
        ],
        "title": "寄吳成之",
        "id": "fef6c09f-dc83-439e-adce-f34191fa3488"
    },
    {
        "author": "王安石",
        "paragraphs": [
            "斗粟猶慚報禮輕，敢嗟吾道獨難行。",
            "脫身負米將求志，戮力乘田豈爲名。",
            "高論幾爲衰俗廢，壯懷難值故人傾。",
            "荒城回首山川隔，更覺秋風白髮生。"
        ],
        "title": "寄曾子固",
        "id": "af849108-eb76-4b0b-bc22-55940f00fd41"
    },
    {
        "author": "王安石",
        "paragraphs": [
            "溪谷濺濺嫩水通，野田高下綠蒙茸。",
            "和風滿樹笙簧雜，霽雪兼山粉黛重。",
            "萬里有家歸尚隔，一廛無地去何從。",
            "傷春故欲西南望，迴首荒城已暮鍾。"
        ],
        "title": "至開元僧舍上方次韵舍弟二月一日之作",
        "id": "997ef224-b39b-4ef7-86aa-92c8b875182f"
    },
    {
        "author": "王安石",
        "paragraphs": [
            "少年倏忽不再得，後日歡娛能幾何。",
            "顧我面顔衰更早，憐君身世病還多。",
            "窗間暗淡月含霧，船底飄颻風送波。",
            "一寸古心俱未試，相思中夜起悲歌。"
        ],
        "title": "寄王回深甫",
        "id": "94ed5c6a-903f-403e-a6a8-132d36641caa"
    },
    {
        "author": "王安石",
        "paragraphs": [
            "手得封題手自開，一篇美玉綴玫瑰。",
            "衆知圓媚難論報，自顧窮愁敢角才。",
            "君卧南陽惟畎畝，我行西路亦風埃。",
            "相逢不必嗟勞事，尚欲賡歌咏起哉。"
        ],
        "title": "次韵答彥珍",
        "id": "311ccf70-8547-4cb9-852c-859b57890935"
    },
    {
        "author": "王安石",
        "paragraphs": [
            "父兄爲學衆人知，小弟文章亦自奇。",
            "家勢到今宜有後，士才如此豈無時。",
            "久聞陽羨溪山好，頗與淵明性分宜。",
            "但願一門皆貴仕，時將車馬過茆茨。"
        ],
        "title": "寄闕下諸父兄兼示平甫兄弟",
        "id": "22d75ef4-4eb3-45af-9dc8-42088c001129"
    },
    {
        "author": "王安石",
        "paragraphs": [
            "山亭新破一方苔，白帝留花滿四隈。",
            "野艷輕明非傅粉，秋光清淺不憑材。",
            "鄉窮自作幽人伴，歲晚誰爲靜女媒。",
            "可笑遠公池上客，却因松菊賦歸來。"
        ],
        "title": "鍾山西庵白蓮亭",
        "id": "538433b0-43f4-4da8-b391-8cbc73c3ade4"
    },
    {
        "author": "王安石",
        "paragraphs": [
            "秀骨厖眉倦往還，自然清譽落人間。",
            "閑中用意歸詩筆，靜外安身比太山。",
            "欲倩野雲朝送客，更邀江月夜臨關。",
            "嗟予蹤迹飄塵土，一對孤峰幾厚顔。"
        ],
        "title": "贈長寧僧首",
        "id": "5f587f0d-54fe-46b1-bb1a-8c34dac87d39"
    },
    {
        "author": "王安石",
        "paragraphs": [
            "檻折檐傾野水傍，臺城佳氣已消亡。",
            "難披榛莽尋千古，獨倚青冥望八荒。",
            "坐覺塵沙昏遠眼，忽看風雨破驕陽。",
            "扁舟此日東南興，欲盡江流萬里長。",
            "霸氣消磨不復存，舊朝臺殿祇空村。",
            "孤城倚薄青天近，細雨侵凌白日昏。",
            "稍覺野雲成晚霽，却疑山月是朝暾。",
            "此時江海無窮興，醒客忘言醉客喧。"
        ],
        "title": "次韵舍弟賞心亭即事二首",
        "id": "8c16a02b-d0df-4218-ae16-13b9fe352be2"
    },
    {
        "author": "王安石",
        "paragraphs": [
            "牆屋雖無好鳥鳴，池塘亦未有蛙聲。",
            "樹含宿雨紅初入，草倚朝陽綠更生。",
            "萬物天機何得喪，百年心事不將迎。",
            "與君杖策聊觀化，搔首春風眼尚明。"
        ],
        "title": "次韵陳學士小園即事",
        "id": "9e45a6e4-05d3-4cc3-b58b-c18833325241"
    },
    {
        "author": "王安石",
        "paragraphs": [
            "飄然羈旅尚無涯，一望西南百嘆嗟。",
            "江擁涕洟流入海，風吹魂夢去還家。",
            "平生積慘應銷骨，今日殊鄉又見花。",
            "安得此身如草樹，根株相守盡年華。"
        ],
        "title": "寄友人",
        "id": "d381e2af-1254-4145-8705-cc9c8f5c4b52"
    },
    {
        "author": "王安石",
        "paragraphs": [
            "一峰高出衆山顛，疑隔塵沙道里千。",
            "俯視煙雲來不極，仰攀蘿蔦去無前。",
            "人間已換嘉平帝，地下誰通句曲天。",
            "陳迹是非今草莽，紛紛流俗尚師仙。"
        ],
        "title": "登大茅山",
        "id": "8cb5f9bd-cbdb-44ab-933c-4d32f9c5354c"
    },
    {
        "author": "王安石",
        "paragraphs": [
            "翛然杖屨出塵囂，雞犬無聲到泬寥。",
            "欲見五芝莖葉老，尚攀三鶴羽翰遥。",
            "容溪路轉迷橫彴，仙几風來得墮樵。",
            "興罷日斜歸亦懶，更磨碑蘚認前朝。"
        ],
        "title": "登中茅山",
        "id": "ac34e7bc-027d-4624-934e-dbedad6fd5dc"
    },
    {
        "author": "王安石",
        "paragraphs": [
            "捫蘿路到半天窮，下視淮洲杳靄中。",
            "物外真游來几席，人間榮願付苓通。",
            "白雲坐處龍池杳，明月歸時鶴馭空。",
            "回首三君誰更似，子房家世有高風。"
        ],
        "title": "登小茅山",
        "id": "176e6b37-ae1c-4d6d-be98-4fb4cb35a7b1"
    },
    {
        "author": "王安石",
        "paragraphs": [
            "萬屋相誇漆與丹，笑歌長在綺紈間。",
            "綵船春戲城邊水，畫燭秋尋寺外山。",
            "憶我屢隨遊客入，喜君今赴辟書還。",
            "遥知曼倩威行久，赤筆應從到日閑。"
        ],
        "title": "送張仲容赴杭州孫公辟",
        "id": "d2c54008-92eb-40d3-bdd1-9482580569d1"
    },
    {
        "author": "王安石",
        "paragraphs": [
            "季主逡巡居卜肆，彌明邂逅作詩翁。",
            "曾令宋賈嘆車上，更使劉侯驚坐中。",
            "杳杳人傳多異事，冥冥誰識此高風。",
            "行歌過我非無謂，唯恨貧家酒盞空。"
        ],
        "title": "贈李士寧道人",
        "id": "adf35b60-e60a-45df-a7f2-09c2e49b3fc7"
    },
    {
        "author": "王安石",
        "paragraphs": [
            "人間尚有薄寒侵，和氣先薰草樹心。",
            "丹白自分齊破蕾，青黄相向欲交陰。",
            "潺潺嫩水生幽谷，漠漠輕煙動遠林。",
            "病得一官隨太守，班春無助愧周任。"
        ],
        "title": "次韵春日即事",
        "id": "315f3bd1-ea0d-4c9c-93e0-2d22c1b9616e"
    },
    {
        "author": "王安石",
        "paragraphs": [
            "青衫憔悴北歸來，髮有霜根面有埃。",
            "群吠我方憎猘子，一鳴誰更識龍媒。",
            "功名落落求難值，日月沄沄去不回。",
            "勝事與身何等近，酒樽詩卷數須開。"
        ],
        "title": "次韵答陳正叔二首  其一",
        "id": "f86af98a-41a2-406c-bae9-e825c69d2556"
    },
    {
        "author": "王安石",
        "paragraphs": [
            "田宅荒凉去復來，詩書顔髮兩塵埃。",
            "忘機自許鷗相狎，得禍誰期鶴見媒。",
            "此道未行身有待，古人不見首空回。",
            "何當水石他年住，更把韋編靜處開。"
        ],
        "title": "次韵答陳正叔二首  其二",
        "id": "31a70b7d-856f-4d88-bfd7-ffc474d78421"
    },
    {
        "author": "王安石",
        "paragraphs": [
            "怪石巉巉上泬寥，昔人於此奏簫韶。",
            "水清但有嘉魚出，風暖何曾毒草摇。",
            "今日淹留君按節，當時嬉戲我垂髫。",
            "因尋舊政詢遺老，爲作新詩變俚謠。"
        ],
        "title": "送崔左藏之廣東",
        "id": "d8d2d1b0-15d6-4749-a6dc-dfdcfbf46537"
    },
    {
        "author": "王安石",
        "paragraphs": [
            "靈場奔走尚無功，去馬來車道不通。",
            "風助亂雲陰更密，水爭高岸氣尤雄。",
            "平時溝洫今多廢，下戶京囷久已空。",
            "肉食自嗟何所報，古人憂國願年豐。"
        ],
        "title": "苦雨",
        "id": "58b100d3-0e1a-49a1-86f7-d080143a36cf"
    },
    {
        "author": "王安石",
        "paragraphs": [
            "村落家家有濁醪，青旗招客解袛裯。",
            "春風似補林塘破，野水遥連草樹高。",
            "寄食舟車隨處弊，行歌天地此身勞。",
            "遲回自負平生意，豈是明時惜一毛。"
        ],
        "title": "江上",
        "id": "095fe360-d5f1-4502-8750-68190b38dced"
    },
    {
        "author": "王安石",
        "paragraphs": [
            "百年春夢去悠悠，不復吹簫向此留。",
            "野草自花還自落，鳴禽相乳亦相酬。",
            "舊蹊埋沒開新徑，朱戶欹斜見畫樓。",
            "欲把一杯無伴侶，眼看興廢使人愁。"
        ],
        "title": "午枕",
        "id": "d763de97-4f36-47a9-9018-6d34a379bf80"
    },
    {
        "author": "王安石",
        "paragraphs": [
            "鯨海無風白日閑，天門當面險難攀。",
            "塵埃掉臂離長陌，琴酒和雲入舊山。",
            "仁義未饒軒冕貴，功名莫信鬼神慳。",
            "郭東一點英雄氣，時伴君心夜斗間。"
        ],
        "title": "寄石鼓寺陳伯庸",
        "id": "f4f897cb-8b69-4d10-96c0-6b064ea50191"
    },
    {
        "author": "王安石",
        "paragraphs": [
            "歲暮欣逢蓋共傾，川塗南北豈忘情。",
            "事經官路心應折，地入家山眼更明。",
            "江上月華空自照，梅邊春意恰相迎。",
            "關河不鎖真消息，野客猶能聽治聲。"
        ],
        "title": "送熊伯通",
        "id": "2035bb87-15b0-4741-a93c-71749ea72b37"
    },
    {
        "author": "王安石",
        "paragraphs": [
            "分走人間十五年，塵沙吹鬢各蒼然。",
            "山林渺渺長回首，兒女紛紛忽滿前。",
            "知子有才思奮發，嗟余無地與迴旋。",
            "相看一作秦吳別，身世何時兩息肩。"
        ],
        "title": "送王覃",
        "id": "92f433a9-7d94-4004-8135-99ac27e357f0"
    },
    {
        "author": "王安石",
        "paragraphs": [
            "大曆才臣有此州，昆雲今駕鹿轓游。",
            "從來所至邦人喜，真復能分聖主憂。",
            "千里封疆何足治，一時名跡故應留。",
            "屬城舊吏雖疲懶，尚可揮毫敵李舟。"
        ],
        "title": "送明州王大卿",
        "id": "ffdf2100-df5c-409d-af28-35b5ca0627e9"
    },
    {
        "author": "王安石",
        "paragraphs": [
            "誤褫雲巾別故山，抵吳由越兩間關。",
            "千家漁火秋風市，一葉歸舟暮雨灣。",
            "旅病愔愔如困酒，鄉愁脈脈似連環。",
            "情知带眼從前緩，更恐顛毛自此斑。"
        ],
        "title": "姑胥郭",
        "id": "9ebd292e-bb4a-4d6d-a318-0464b18d2d5e"
    },
    {
        "author": "王安石",
        "paragraphs": [
            "漢庭來見一羊裘，默默俄歸舊釣舟。",
            "迹似磻溪應有待，世無西伯可能留。",
            "崎嶇馮衍才終廢，索寞桓譚道不謀。",
            "勺水果非鱣鮪地，放身滄海亦何求。"
        ],
        "title": "嚴陵祠堂",
        "id": "e581d6ee-cbc9-4981-ab9e-bc4a1aa12eda"
    },
    {
        "author": "王安石",
        "paragraphs": [
            "蒜山東渡得林丘，邂逅籃輿亦少留。",
            "今日更知萊氏隠，暮年長憶武陵遊。",
            "欲營垣屋隨穿斸，尚嘆塵沙隔獻酬。",
            "遥約勾吳亭下路，春風深駐五湖舟。"
        ],
        "title": "藏春塢詩獻刁十四丈學士",
        "id": "96c93b35-fc4a-471f-b375-d6e54097426d"
    },
    {
        "author": "王安石",
        "paragraphs": [
            "檻臨溪上綠陰圍，溪岸高低入翠微。",
            "日落斷橋人獨立，水涵幽樹鳥相依。",
            "清遊始覺心無累，靜處誰知世有機。",
            "更待夜深同徙倚，秋風斜月釣船歸。"
        ],
        "tags": [
            "太湖"
        ],
        "title": "太湖恬亭",
        "id": "02ef1095-5ec0-43db-85ab-15f161811c55"
    },
    {
        "author": "王安石",
        "paragraphs": [
            "清燕新碑得自蒙，行吟如到此堂中。",
            "吏無田甲當時氣，民有莊周後世風。",
            "庭下早知閑木索，坐間遥想御絲桐。",
            "飄然一往何時得，俛仰塵沙欲作翁。"
        ],
        "title": "蒙城清燕堂",
        "id": "8e942a79-e300-4315-bf32-93c4a7bce433"
    },
    {
        "author": "王安石",
        "paragraphs": [
            "君作新詩故起予，一吟聊復報雙魚。",
            "杖藜高徑誰來往，散帙空堂自卷舒。",
            "樹外鳥啼催晚種，花間人語趁朝虛。",
            "春風處處堪携手，何事臨池苦學書。"
        ],
        "title": "次韵酬吳彥珍見寄二首  其一",
        "id": "7152e1d3-4ce4-4a23-8ae2-d55031b3b304"
    },
    {
        "author": "王安石",
        "paragraphs": [
            "篁竹荒茅五畝餘，生涯山蕨與泉魚。",
            "家貧殖貨羞端木，鄉里傳書比仲舒。",
            "白日憶君聊遠望，青林嗟我似逃虛。",
            "春風渺渺烏塘尾，漫得東來一紙書。"
        ],
        "title": "次韵酬吳彥珍見寄二首  其二",
        "id": "5bdab839-a2a3-40f4-9477-a37d71508ac7"
    },
    {
        "author": "王安石",
        "paragraphs": [
            "數百年來王氣消，難將前事問漁樵。",
            "苑方秦地皆蕪沒，山借揚州更寂寥。",
            "荒埭暗雞催月曉，空場老雉挾春驕。",
            "豪華祇有諸陵在，往往黄金出市朝。"
        ],
        "title": "自金陵如丹陽道中有感",
        "id": "cc559451-ed90-435e-9c72-1b5fe24ad278"
    },
    {
        "author": "王安石",
        "paragraphs": [
            "東浮溪水渡長林，上坂回頭一拊心。",
            "已覺省煩非仲叔，安能養志似曾參。",
            "憂傷遇事紛紛出，疾病乘虛亹亹侵。",
            "未有半分求自贖，恐填溝壑更霑襟。"
        ],
        "title": "初去臨川",
        "id": "740fa4cb-9b82-419f-bd73-0813d06c27bf"
    },
    {
        "author": "王安石",
        "paragraphs": [
            "自古功名亦苦辛，行藏終欲付何人。",
            "當時黮闇猶承誤，末俗紛紜更亂真。",
            "糟粕所傳非粹美，丹青難寫是精神。",
            "區區豈盡高賢意，獨守千秋紙上塵。"
        ],
        "title": "讀史",
        "id": "5df42fd8-5bb4-4872-9c07-006ef1445111"
    },
    {
        "author": "王安石",
        "paragraphs": [
            "去秋東出汴河梁，已見中州旱勢强。",
            "日射地穿千里赤，風吹沙度滿城黄。",
            "近聞急詔收群策，頗說新年又亢陽。",
            "賤術縱工難自獻，心憂天下獨君王。"
        ],
        "title": "讀詔書",
        "id": "c0c4cce2-45d8-46ab-af30-8fa7670f6b3e"
    },
    {
        "author": "王安石",
        "paragraphs": [
            "我看繁訟頻搔首，君富才明見亦常。",
            "尚有閑襟尋水石，更留佳句似池塘。",
            "松苗地合分高下，鳬鶴天教有短長。",
            "徐上青雲猶未晚，可無音問及滄浪。"
        ],
        "title": "每見王太丞邑事甚冗而剸劇之暇猶能過訪山館兼出佳篇爲贈仰嘆才力因成小詩",
        "id": "a760767d-5ff9-4573-b447-5c63ea2cfcc7"
    },
    {
        "author": "王安石",
        "paragraphs": [
            "水邊舟動多驚散，何事林間近絕疑。",
            "野意肯從威令至，舊巢猶有主人知。",
            "不關飲啄春江暖，自在飛鳴夏日遲。",
            "覽德豈無丹穴鳳，到時應讓向南枝。"
        ],
        "title": "王浮梁太丞之聽訟軒有水禽三巢于竹林之上恬而自得邑人作詩以美之因次元韵",
        "id": "6810008f-5f15-48e2-a15e-cc7002c082cd"
    },
    {
        "author": "王安石",
        "paragraphs": [
            "一身兼抱百憂虞，忽忽如狂久廢書。",
            "疇昔心期俱喪勇，此來腰疾更乘虛。",
            "久聞陽羨安家好，自度淵明與世疏。",
            "亦有未歸溝壑日，會應相近置田廬。"
        ],
        "title": "寄虞氏兄弟",
        "id": "8b0cf59b-c36c-4bba-9a87-c10b46c01e75"
    },
    {
        "author": "王安石",
        "paragraphs": [
            "一尊聊有天涯憶，百感翻然醉裏眠。",
            "酒醒燈前猶是客，夢回江北已經年。",
            "佳時流落真何得，勝事蹉跎只可憐。",
            "唯有到家寒食在，春風因泛澦溪船。"
        ],
        "title": "除夜寄舍弟",
        "id": "9c5b76e4-2f19-45e4-9b81-d3987e8d2fa7"
    },
    {
        "author": "王安石",
        "paragraphs": [
            "鬰金香是蘭陵酒，枉入詩人賦咏來。",
            "庭下北風吹急雪，坐間南客送寒醅。",
            "淵明未得歸三徑，叔夜猶同把一杯。",
            "吟罷想君醒醉處，鍾山相向白崔嵬。"
        ],
        "title": "答熊本推官金陵寄酒",
        "id": "44d835b8-e4ef-4325-81ed-1d4919cf1d6e"
    },
    {
        "author": "王安石",
        "paragraphs": [
            "手把詩翁憶雪詩，坐愁窮海瘴煙霏。",
            "誰令天上蒼茫合，忽見空中散漫飛。",
            "閶闔與風生氣勢，姮娥交月借光輝。",
            "山鴉瑟縮相依立，邑犬跳梁未肯歸。",
            "點綴丘園榮樹木，埋藏溝壍亂封圻。",
            "高歌業已傳都市，逸興何當叩隠扉。",
            "頗欲携樽邀使騎，幾忘溫席薦親闈。",
            "公今早晚班春去，强勸澇田補歲饑。"
        ],
        "title": "和錢學士喜雪",
        "id": "e18ce1b2-5eaf-4e64-a9ae-807c9b0ead5d"
    },
    {
        "author": "王安石",
        "paragraphs": [
            "西江望士衆長兼，卓犖傳家在一男。",
            "壯志異時開史牒，妙齡終日對書龕。",
            "桂堂發策收科選，櫻苑頒詩豫宴酣。",
            "大邑援琴聊試可，小州懷紱果才堪。",
            "分臺拜職榮先入，抗疏辭恩恥橫覃。",
            "勁操比松寒不撓，忠言如藥苦非甘。",
            "龍鱗直爲當官觸，虎穴寧關射利探。",
            "朱轂獸頭終協夢，粉闈雞舌更須含。",
            "均輸北轉荆門鷁，勸課西臨蜀市蠶。",
            "期信有兒迎郭伋，食貧無地乞羊曇。",
            "櫜垂鈴棧駝鳴𡇼，節擁棠郊虎視眈。",
            "歸見廣墀瞻斧藻，對揚初服改朱藍。",
            "進班華省財方阜，出按窮邊虜稍戡。",
            "帝命賈琮當冀北，民歌姬奭次周南。",
            "投壺饗客魚無乙，伐鼓蒐兵馬有驔。",
            "鯨鬣掀紅旗杳杳，虬髯吒黑纛鬖鬖。",
            "威加諸部風霜肅，惠浸連營雨露涵。",
            "大斗時時能劇飲，輕裘往往祇清談。",
            "乾龍已應天飛五，晉馬徐觀晝接三。",
            "道在君臣方自合，德侔卿長亦誰慚。",
            "便蕃肯較平生寵，放曠皆知雅性妉。",
            "委佩去辭廷殖殖，揚舲來得府潭潭。",
            "一尊客語從容盡，千里人情委曲諳。",
            "豈但搢紳稱召杜，故多扶杖祝彭聃。",
            "幕中俊乂閑刀筆，帳下驍雄冷劍鐔。",
            "楚地怪須留汲黯，蕭規疑欲付曹參。",
            "從來貴勢公何慕，自是賢名上所貪。",
            "未信逸身今以老，且當憂國每如惔。",
            "論心邂逅膠投漆，搔首低徊雪滿簪。",
            "鎮撫未驚移歲月，追攀曾許賞煙嵐。",
            "餘歡遽隔新亭餞，宿惠難忘舊館驂。",
            "卷曲尚誰知散櫟，崢嶸空此咏枯楠。"
        ],
        "title": "送江寧彭給事赴闕",
        "id": "f740eb7d-45b8-4d4a-af67-5478e201cb9e"
    },
    {
        "author": "王安石",
        "paragraphs": [
            "聊行弄芳草，獨坐隠團蒲。",
            "問客茅簷日，君家有此無。"
        ],
        "title": "聊行",
        "id": "c128dcf1-a413-498d-bab4-abd9acdb4d30"
    },
    {
        "author": "王安石",
        "paragraphs": [
            "染雲爲柳葉，剪水作梨花。",
            "不是春風巧，何緣有歲華。"
        ],
        "title": "染雲",
        "id": "173a9cae-f340-4685-b848-3d53b0c5d948"
    },
    {
        "author": "王安石",
        "paragraphs": [
            "溝港重重柳，山坡處處梅。",
            "小輿穿麥過，狹徑礙桑回。"
        ],
        "title": "溝港",
        "id": "0b70b3d5-d788-4b7d-9986-73bc9a23dda5"
    },
    {
        "author": "王安石",
        "paragraphs": [
            "霹靂溝西路，柴荆四五家。",
            "憶曾騎款段，隨意入桃花。"
        ],
        "title": "霹靂溝",
        "id": "cbfa061f-84fd-4b1a-b8fb-94c2545535ec"
    },
    {
        "author": "王安石",
        "paragraphs": [
            "檐日陰陰轉，床風細細吹。",
            "翛然殘午夢，何許一黄鸝。"
        ],
        "title": "午睡",
        "id": "12d4cc1b-3d51-4676-8c32-b41f3f66c1e1"
    },
    {
        "author": "王安石",
        "paragraphs": [
            "日浄山如染，風暄草欲薰。",
            "梅殘數點雪，麥漲一溪雲。"
        ],
        "title": "題齊安壁",
        "id": "e8acd91c-1c19-4266-bb70-679f67dd00be"
    },
    {
        "author": "王安石",
        "paragraphs": [
            "我自山中客，何緣有此名。",
            "當緣琴不鼓，人不見虧成。"
        ],
        "title": "昭文齋",
        "id": "54d007c1-88af-41e7-bfdd-6fa468706b81"
    },
    {
        "author": "王安石",
        "paragraphs": [
            "細書妨老讀，長簟愜昏眠。",
            "取簟且一息，拋書還少年。"
        ],
        "title": "臺上示吳願",
        "id": "f507ce3d-3179-46c3-a7be-26a0f6a55e65"
    },
    {
        "author": "王安石",
        "paragraphs": [
            "久不在城市，少留心悵然。",
            "幽芳可攬結，佇子飲雲泉。"
        ],
        "title": "示道原",
        "id": "ba397e93-fc31-453d-baf9-e85cc5423d52"
    },
    {
        "author": "王安石",
        "paragraphs": [
            "此物非他物，今吾即故吾。",
            "今吾如可狀，此物若爲摹。"
        ],
        "title": "傳神自讚",
        "id": "080c5477-e55d-4c66-96b3-354bf234b2d3"
    },
    {
        "author": "王安石",
        "paragraphs": [
            "荷葉參差卷，榴花次第開。",
            "但令心有賞，歲月任渠催。"
        ],
        "title": "題何氏宅園亭",
        "id": "627382dd-3ca1-4173-bb59-6b3c25e6a1ad"
    },
    {
        "author": "王安石",
        "paragraphs": [
            "一公持一鉢，想復度遥岑。",
            "地瘦無黄犢，春來草更深。"
        ],
        "title": "草堂一上人",
        "id": "928aead8-ef59-4a23-972d-07053ee05f41"
    },
    {
        "author": "王安石",
        "paragraphs": [
            "爲憶去年梅，凌寒特地來。",
            "閏前空臘盡，渾未有花開。"
        ],
        "title": "題黄司理園",
        "id": "35cf6b48-48c0-4819-aee8-c58c4797cc6f"
    },
    {
        "author": "王安石",
        "paragraphs": [
            "西崦水泠泠，沿岡有洊亭。",
            "自從春草長，遥見祇青青。"
        ],
        "title": "北山洊亭",
        "id": "182463d1-31e8-42fc-a895-c883f0af5f3c"
    },
    {
        "author": "王安石",
        "paragraphs": [
            "神闕澹朝暉，蒼蒼露未晞。",
            "龍車不可望，投老涕霑衣。"
        ],
        "title": "題永昭陵",
        "id": "8947c762-0b42-4d07-b9d7-d667f2cb2a99"
    },
    {
        "author": "王安石",
        "paragraphs": [
            "可憐臺上穀，轉目已陰繁。",
            "不解詩人意，何爲樂彼園。"
        ],
        "title": "咏穀",
        "id": "fcb7a8e7-6d55-418f-ad02-660dfaef39eb"
    },
    {
        "author": "王安石",
        "paragraphs": [
            "故作酴醿架，金沙祇謾栽。",
            "似矜顔色好，飛度雪前開。"
        ],
        "title": "池上看金沙花數枝過酴醿架盛開",
        "id": "24a48ae6-241b-40b4-a903-d4d1e3ef986c"
    },
    {
        "author": "王安石",
        "paragraphs": [
            "五柳柴桑宅，三楊白下亭。",
            "往來無一事，長得見青青。"
        ],
        "title": "五柳",
        "id": "407fbb4b-df9d-4f2e-9bb9-668184dd05b2"
    },
    {
        "author": "王安石",
        "paragraphs": [
            "李白今何在，桃紅已索然。",
            "君看赤松子，猶自不長年。"
        ],
        "title": "移松皆死",
        "id": "fe58762d-0cf1-46cc-ad36-acaf5c99d73a"
    },
    {
        "author": "王安石",
        "paragraphs": [
            "隨月出山去，尋雲相伴歸。",
            "春晨花上露，芳氣著人衣。"
        ],
        "title": "山中",
        "id": "f3b54835-09e3-46d8-9d80-497b5194bad1"
    },
    {
        "author": "王安石",
        "paragraphs": [
            "淮口西風急，君行定幾時。",
            "故應今夜月，未便照相思。"
        ],
        "title": "送王補之行風忽作因題四句於舟中",
        "id": "3e8f8817-be7a-4c09-91af-934351f685ba"
    },
    {
        "author": "王安石",
        "paragraphs": [
            "榮祿嗟何及，明恩愧未酬。",
            "欲尋西掖路，更上北山頭。"
        ],
        "title": "被召作",
        "id": "19bb20c1-3dfd-4e19-98c6-a2ad14b8b896"
    },
    {
        "author": "王安石",
        "paragraphs": [
            "北山雲漠漠，南澗水悠悠。",
            "去此非吾願，臨分更上樓。"
        ],
        "title": "再題南澗樓",
        "id": "f731bc09-4155-435d-834a-973186d06b50"
    },
    {
        "author": "王安石",
        "paragraphs": [
            "南浦隨花去，迴舟路已迷。",
            "暗香無覓處，日落畫橋西。"
        ],
        "title": "南浦",
        "id": "8b65c2a7-aa3d-4b28-bc85-97b545ad3a03"
    },
    {
        "author": "王安石",
        "paragraphs": [
            "雲與淵明出，風隨禦寇還。",
            "燎爐無伏火，蕙帳冷空山。"
        ],
        "title": "題定林壁懷李叔時",
        "id": "71d280f8-3bdb-46f0-8b02-c05f3160a6a4"
    },
    {
        "author": "王安石",
        "paragraphs": [
            "出谷頻回首，逢人更斷腸。",
            "桐鄉豈愛我，我自愛桐鄉。"
        ],
        "title": "離蔣山",
        "id": "7cad0cca-8eb4-489b-926a-613ee61aa249"
    },
    {
        "author": "王安石",
        "paragraphs": [
            "江水漾西風，江花脫晚紅。",
            "離情被橫笛，吹過亂山東。"
        ],
        "tags": [
            "写景",
            "秋天",
            "离别",
            "感伤"
        ],
        "title": "江上",
        "id": "c0bda8e3-33fe-4d05-a12f-a609c7426c68"
    },
    {
        "author": "王安石",
        "paragraphs": [
            "苦霧藏春色，愁霖病物華。",
            "幽奇無可奈，强釂一杯霞。"
        ],
        "title": "春雨",
        "id": "89ed30a0-635d-41ac-ada8-4e866b581445"
    },
    {
        "author": "王安石",
        "paragraphs": [
            "馬上逢歸燕，知從何處來。",
            "貪尋舊巢去，不带錦書迴。"
        ],
        "title": "歸燕",
        "id": "322ec2d8-9fd3-4802-a7b4-b0fd47fb1423"
    },
    {
        "author": "王安石",
        "paragraphs": [
            "翩翩白鳬鷗，汎汎水中游。",
            "西來久不見，夢想在滄洲。"
        ],
        "title": "和惠思波上鷗",
        "id": "c07782ed-b024-4d2d-a299-3c1b59b8acd5"
    },
    {
        "author": "王安石",
        "paragraphs": [
            "經世才難就，田園路欲迷。",
            "慇懃將白髮，下馬照青溪。"
        ],
        "title": "秣陵道中口占二首  其一",
        "id": "6774bf11-7dbe-4eb1-a05f-50889083ef86"
    },
    {
        "author": "王安石",
        "paragraphs": [
            "歲熟田家樂，秋風客自悲。",
            "茫茫曲城路，歸馬日斜時。"
        ],
        "title": "秣陵道中口占二首  其二",
        "id": "dd1df54a-73b8-4aac-9203-0303d95655ad"
    },
    {
        "author": "王安石",
        "paragraphs": [
            "十載九華邊，歸期尚渺然。",
            "秋風一乘傳，更覺負林泉。"
        ],
        "title": "次青陽",
        "id": "380bda49-d315-416f-94e8-b66a3f70315b"
    },
    {
        "author": "王安石",
        "paragraphs": [
            "官身有吏責，觸事遇嫌猜。",
            "野性豈堪此，廬山歸去來。"
        ],
        "tags": [
            "庐山"
        ],
        "title": "代陳景元書于太一宮道院壁",
        "id": "d169ff67-f8e3-41f9-a899-36334d7e4cae"
    },
    {
        "author": "王安石",
        "paragraphs": [
            "山雞照淥水，自愛一何愚。",
            "文采爲世用，適足累形軀。"
        ],
        "title": "山鷄",
        "id": "d1febc50-41a3-4f8d-b1b3-f5b53432d60b"
    },
    {
        "author": "王安石",
        "paragraphs": [
            "故畦拋汝水，新壟寄鍾山。",
            "爲問揚州月，何時照我還。",
            "已作湖陰客，如何更遠遊。",
            "章江昨夜月，送我到揚州。"
        ],
        "title": "雜咏四首  其一",
        "id": "ebbdd88f-6621-4a02-bb44-90899121a091"
    },
    {
        "author": "王安石",
        "paragraphs": [
            "證聖南朝寺，三年到百回。",
            "不知牆下路，今日幾荷開。"
        ],
        "title": "雜咏四首  其二",
        "id": "ec66c391-21ed-47eb-9b76-028d367dcdff"
    },
    {
        "author": "王安石",
        "paragraphs": [
            "桃李石城塢，餉田三月時。",
            "柴荆常自閉，花發少人知。"
        ],
        "title": "雜咏四首  其三",
        "id": "9c49590a-13dc-418a-8754-df007efaa753"
    },
    {
        "author": "王安石",
        "paragraphs": [
            "卧聞黄栗留，起見白符鳩。",
            "坐引魚兒戲，行將鹿女遊。"
        ],
        "title": "卧聞",
        "id": "39523300-8730-4d6e-852f-64fca36f022c"
    },
    {
        "author": "王安石",
        "paragraphs": [
            "宿雨清畿甸，朝陽麗帝城。",
            "豐年人樂業，隴上踏歌聲。"
        ],
        "title": "秋興有感",
        "id": "ebf5dbdf-1330-4865-97bd-b0921369b02e"
    },
    {
        "author": "王安石",
        "paragraphs": [
            "欲尋阿練若，曳屐出東岡。",
            "澗谷芳菲少，春風著野桑。"
        ],
        "title": "題八功德水",
        "id": "8f21005a-be08-497f-9bbc-3e6358e6e8fe"
    },
    {
        "author": "王安石",
        "paragraphs": [
            "去歲別南嶽，前年返泐潭。",
            "臨機一句子，今日遇同參。"
        ],
        "tags": [
            "衡山"
        ],
        "title": "口占示禪師",
        "id": "3266df53-24c4-4475-a380-0d7ee3d9295b"
    },
    {
        "author": "王安石",
        "paragraphs": [
            "雄也營身足，聃兮悞汝多。",
            "捐書知聖已，絕學奈禽何。"
        ],
        "title": "偶書",
        "id": "1d3eb71a-a5fc-4869-8618-6fa25ef4913d"
    },
    {
        "author": "王安石",
        "paragraphs": [
            "舉族貧兼病，煩君藥石功。",
            "長安何日到，一一問歸鴻。"
        ],
        "title": "送陳景初金陵持服舉族貧病煩君藥石之功",
        "id": "722c5eb7-f127-4ade-95c9-56f46b744da0"
    },
    {
        "author": "王安石",
        "paragraphs": [
            "軋軋櫓聲急，蒼蒼江日低。",
            "吾行有定止，潮汐自東西。"
        ],
        "title": "泊姚江",
        "id": "a190ae3b-7038-498c-b1b2-c6ddd72b2552"
    },
    {
        "author": "王安石",
        "paragraphs": [
            "蕩漾舟中客，徘徊樓上人。",
            "滄波浩無主，兩槳邈難親。"
        ],
        "title": "樓上",
        "id": "25e037d9-8443-4fb6-a343-092ae81f9218"
    },
    {
        "author": "王安石",
        "paragraphs": [
            "新春十日雨，雨晴門始開。",
            "靜看蒼苔紋，莫上人衣來。"
        ],
        "title": "春晴",
        "id": "1a96f8f6-31b5-4b72-a090-c363201a2be1"
    },
    {
        "author": "王安石",
        "paragraphs": [
            "浄相前朝寺，荒凉二十秋。",
            "曾遭減劫壞，今遇勝緣修。"
        ],
        "title": "浄相寺",
        "id": "ed1c1e0b-2cf9-479b-9f7f-a182ba959ce2"
    },
    {
        "author": "王安石",
        "paragraphs": [
            "將母邗溝上，留家白紵陰。",
            "月明聞杜宇，南北總關心。"
        ],
        "title": "將母",
        "id": "945303d8-1761-4530-8999-3c5ee87cca96"
    },
    {
        "author": "王安石",
        "paragraphs": [
            "幽蘭有佳氣，千載閟山阿。",
            "不出阿蘭若，豈遭乾闥婆。"
        ],
        "title": "朱朝議移法雲蘭",
        "id": "287aed2f-0a92-498a-9d7f-5b0e4db4387f"
    },
    {
        "author": "王安石",
        "paragraphs": [
            "岸迥重重柳，川低渺渺河。",
            "不愁南浦暗，歸伴有姮娥。"
        ],
        "title": "晚歸",
        "id": "64d98d29-092c-4468-bb3d-d0133d132f77"
    },
    {
        "author": "王安石",
        "paragraphs": [
            "愛此江邊好，留連至日斜。",
            "眠分黄犢草，坐占白鷗沙。"
        ],
        "title": "題舫子",
        "id": "c5aa655b-bdb3-4b61-ada5-e781154edcc4"
    },
    {
        "author": "王安石",
        "paragraphs": [
            "斷取滄州趣，移來六月天。",
            "道人三昧力，變化只和鉛。"
        ],
        "title": "惠崇畫",
        "id": "6b9b166f-b856-45c3-aaf4-81d6bac0924b"
    },
    {
        "author": "王安石",
        "paragraphs": [
            "蒲葉清淺水，杏花和暖風。",
            "地偏緣底綠，人老爲誰紅。"
        ],
        "title": "蒲葉",
        "id": "c2efad13-f3f4-4b7c-9e2e-4879f7391d88"
    },
    {
        "author": "王安石",
        "paragraphs": [
            "芳草知誰種，緣階已數叢。",
            "無心與時競，何苦綠匆匆。"
        ],
        "title": "芳草",
        "id": "f128c200-e574-43e7-a1ec-9912cbc46534"
    },
    {
        "author": "王安石",
        "paragraphs": [
            "橫絕潺湲度，深尋犖确行。",
            "百年同逆旅，一壑我平生。"
        ],
        "title": "與徐仲元自讀書臺上定林",
        "id": "21ee1fb3-5dd5-4481-a171-537c00e05144"
    },
    {
        "author": "王安石",
        "paragraphs": [
            "獨卧南窗榻，翛然五六旬。",
            "已聞鄰杏好，故挽一枝春。"
        ],
        "title": "病中睡起折杏花數枝二首  其一",
        "id": "67db7481-e90f-4d2d-ae32-a709fe0de92d"
    },
    {
        "author": "王安石",
        "paragraphs": [
            "獨卧無心起，春風閉寂寥。",
            "鳥聲誰喚汝，屋角故相撩。"
        ],
        "title": "病中睡起折杏花數枝二首  其二",
        "id": "726e8e9a-26ec-4fb1-a5f6-0abaac527091"
    },
    {
        "author": "王安石",
        "paragraphs": [
            "黄雀有頭顱，長行萬里餘。",
            "想因君出守，暫得免包苴。"
        ],
        "title": "送望之赴臨江",
        "id": "24f5b467-7930-4c51-9b70-8cd4ee3602c2"
    },
    {
        "author": "王安石",
        "paragraphs": [
            "風駛柳條乾，駝裘未勝寒。",
            "慇懃陌上日，爲客暖征鞍。"
        ],
        "title": "送丁廓秀才歸汝陰",
        "id": "31bfaf31-ce27-48f7-abde-f054dd0651af"
    },
    {
        "author": "王安石",
        "paragraphs": [
            "北客憐同姓，南流感似人。",
            "相分豈相忘，臨路更情親。"
        ],
        "title": "送王彥魯",
        "id": "11d947b7-af4e-47c8-af7e-10bec292abaa"
    },
    {
        "author": "王安石",
        "paragraphs": [
            "池散田田碧，臺敷灼灼紅。",
            "年華豈有盡，心賞亦無窮。"
        ],
        "title": "送呂望之",
        "id": "a88b1808-625b-4b33-9838-31af3f70976f"
    },
    {
        "author": "王安石",
        "paragraphs": [
            "迢迢建業水，中有武昌魚。",
            "別後應相憶，能忘數寄書。"
        ],
        "title": "別方劭秘校",
        "id": "99bf24d7-86f7-4404-8d95-a17ecd007d0a"
    },
    {
        "author": "王安石",
        "paragraphs": [
            "牆角數枝梅，凌寒獨自開。",
            "遥知不是雪，爲有暗香來。"
        ],
        "tags": [
            "寓人",
            "咏物",
            "写景",
            "植物",
            "人格",
            "古诗三百首",
            "梅花",
            "宋诗",
            "咏物诗"
        ],
        "title": "梅花",
        "id": "80d5a48c-7377-4e3e-9d9f-1437e03db347"
    },
    {
        "author": "王安石",
        "paragraphs": [
            "春半花纔發，多應不奈寒。",
            "北人初未識，渾作杏花看。"
        ],
        "title": "紅梅",
        "id": "b2fbabdc-247d-44a7-ace5-29e56bb6baa8"
    },
    {
        "author": "王安石",
        "paragraphs": [
            "執手乍欣悵，霜毛應更新。",
            "依然舊童子，却想夢前身。"
        ],
        "title": "病起過寶覺",
        "id": "edd85629-1577-464f-a34f-3a21b7c8ae27"
    },
    {
        "author": "王安石",
        "paragraphs": [
            "道人今輟講，卷裓寄松蘿。",
            "夢說波羅蜜，當如習氣何。"
        ],
        "title": "書定林院窗",
        "id": "a69234d9-c25e-4d2c-b074-95cf510c82a8"
    },
    {
        "author": "王安石",
        "paragraphs": [
            "一切法無差，水牛生象牙。",
            "莫將無量義，欲覓妙蓮華。"
        ],
        "title": "題徐浩書法華經",
        "id": "5702aa55-d76a-4fc8-aa24-dfdbeb08df6e"
    },
    {
        "author": "王安石",
        "paragraphs": [
            "碧蕪平野曠，黄菊晚村深。",
            "客倦留甘飲，身閑累苦吟。"
        ],
        "title": "碧蕪",
        "id": "50ddd7e3-aeb3-4b5b-9efb-ea63f5ff4911"
    },
    {
        "author": "王安石",
        "paragraphs": [
            "夢長隨永漏，吟苦雜疏鍾。",
            "動蓋荷風勁，沾裳菊露濃。"
        ],
        "title": "夢長",
        "id": "01c1ffb4-7ac5-4db7-a2f8-f45c19859b78"
    },
    {
        "author": "王安石",
        "paragraphs": [
            "迸月川魚躍，開雲嶺鳥翻。",
            "徑斜荒草惡，臺廢冶花繁。"
        ],
        "title": "迸月",
        "id": "30bfbe99-e9d3-4787-bbc8-fae5eb05e1e4"
    },
    {
        "author": "王安石",
        "paragraphs": [
            "泊雁鳴深渚，收霞落晚川。",
            "柝隨風斂陣，樓映月低弦。"
        ],
        "title": "泊雁  其一",
        "id": "0a677d99-da1f-440c-a0ef-7bc98f134b7a"
    },
    {
        "author": "王安石",
        "paragraphs": [
            "漠漠汀帆轉，幽幽岸火然。",
            "壑危通細路，溝曲繞平田。"
        ],
        "title": "泊雁  其二",
        "id": "7750683e-e62e-491c-96c1-8b5f9cf534be"
    },
    {
        "author": "王安石",
        "paragraphs": [
            "草色浮雲漠漠，樹陰落日潭潭。",
            "三十六陂流水，白頭想見江南。"
        ],
        "title": "題西太一宮壁二首  其一",
        "id": "13246333-2a64-4875-be11-555968b18f57"
    },
    {
        "author": "王安石",
        "paragraphs": [
            "三十年前此路，父兄持我東西。",
            "今日重來白首，欲尋陳迹都迷。"
        ],
        "title": "題西太一宮壁二首  其二",
        "id": "f51e0532-2aa3-4f04-af40-db988bdef563"
    },
    {
        "author": "王安石",
        "paragraphs": [
            "草際芙蕖零落，水邊楊柳欹斜。",
            "日暮炊煙孤起，不知魚網誰家。"
        ],
        "title": "西太一宮樓",
        "id": "358eac21-3629-4ce8-8875-4168dfab0697"
    },
    {
        "author": "王安石",
        "paragraphs": [
            "水滿陂塘穀滿篝，漫移蔬果亦多收。",
            "神林處處傳簫鼓，共賽元豐第二秋。",
            "露積成山百種收，漁梁亦自富蝦鰌。",
            "無羊說夢非真事，豈見元豐第二秋。"
        ],
        "title": "歌元豐五首  其一",
        "id": "1e180a11-57df-4db2-8602-424e62ee37af"
    },
    {
        "author": "王安石",
        "paragraphs": [
            "湖海元豐歲又登，稆生猶足暗溝塍。",
            "家家露積如山壠，黄髮咨嗟見未曾。"
        ],
        "title": "歌元豐五首  其二",
        "id": "6cd4edc6-1d5a-4247-8219-1c5f3fc7cf1e"
    },
    {
        "author": "王安石",
        "paragraphs": [
            "放歌扶杖出前林，遥和豐年擊壤音。",
            "曾侍土階知帝力，曲中時有譽堯心。"
        ],
        "title": "歌元豐五首  其三",
        "id": "e9e4217c-7666-4d21-a0e1-79b56bf919a9"
    },
    {
        "author": "王安石",
        "paragraphs": [
            "豚柵雞塒晻靄間，暮林摇落獻南山。",
            "豐年處處人家好，隨意飄然得往還。"
        ],
        "title": "歌元豐五首  其四",
        "id": "50be44ec-6d90-49c1-9eee-7009f51d57c0"
    },
    {
        "author": "王安石",
        "paragraphs": [
            "莫將戲事擾真情，且可隨緣道我贏。",
            "戰罷兩奩分白黑，一枰何處有虧成。"
        ],
        "title": "棋",
        "id": "f71eadd4-e73e-445f-bbb9-dc1463d05512"
    },
    {
        "author": "王安石",
        "paragraphs": [
            "玉斧修成寶月團，月邊仍有女乘鸞。",
            "青冥風露非人世，鬢亂釵斜特地寒。"
        ],
        "title": "題畫扇",
        "id": "a5f17a27-74fa-4765-b85c-1e2bb1142303"
    },
    {
        "author": "王安石",
        "paragraphs": [
            "黄粱欲熟且留連，漫道春歸莫悵然。",
            "蝴蝶豈能知夢事，蘧蘧飛墮晚花前。"
        ],
        "title": "夢",
        "id": "f0e8b84d-912a-43b6-a518-e723e59debe4"
    },
    {
        "author": "王安石",
        "paragraphs": [
            "東城酒散夕陽遲，南陌鞦韆寂寞垂。",
            "人與長瓶卧芳草，風將急管度青枝。"
        ],
        "title": "清明",
        "id": "d79e951f-fce2-4d9e-aa81-e5c88f2db359"
    },
    {
        "author": "王安石",
        "paragraphs": [
            "東岡歲晚一登臨，共望長河映遠林。",
            "萬竅怒呺風喪我，千波競湧水無心。"
        ],
        "title": "東岡",
        "id": "bdc64f28-59fe-424a-b48e-aa477c43a074"
    },
    {
        "author": "王安石",
        "paragraphs": [
            "青秧漫漫出初齊，雞犬遥聞路却迷。",
            "但見山花流出水，那知不是武陵溪。"
        ],
        "title": "春郊",
        "id": "3c5309a1-c5c7-4d25-8960-d69c6a3e45ec"
    },
    {
        "author": "王安石",
        "paragraphs": [
            "爆竹聲中一歲除，東風送暖入屠蘇。",
            "千門萬戶曈曈日，爭插新桃換舊符。"
        ],
        "tags": [
            "抱负",
            "春节",
            "古诗三百首",
            "宋诗",
            "六年级下册",
            "小学古诗",
            "风俗"
        ],
        "title": "元日",
        "id": "fbd58050-6427-485b-9856-ecc518fa5b15"
    },
    {
        "author": "王安石",
        "paragraphs": [
            "九日無歡可得追，飄然隨意歷山陂。",
            "蔣陵西曲風煙慘，也有黄花一兩枝。"
        ],
        "title": "九日",
        "id": "c6154315-450a-428f-ab64-cf16244d7c7f"
    },
    {
        "author": "王安石",
        "paragraphs": [
            "幅巾慵整露蒼華，度隴深尋一徑斜。",
            "小雨初晴好天氣，晚花殘照野人家。"
        ],
        "title": "初晴",
        "id": "8efd9353-2ec3-4ee9-99a7-8ce125d8b72f"
    },
    {
        "author": "王安石",
        "paragraphs": [
            "南蕩東陂水漸多，陌頭車馬斷經過。",
            "鍾山未放朝雲散，奈此黄梅細雨何。"
        ],
        "title": "南蕩",
        "id": "5cd53a3c-35bc-4456-83d7-22918da78cc4"
    },
    {
        "author": "王安石",
        "paragraphs": [
            "芙蕖耐夏復宜秋，一種今年便滿溝。",
            "南蕩東陂無此物，但隨深淺見游鯈。"
        ],
        "title": "芙蕖",
        "id": "bae9979d-b427-43d9-9f27-db4fcfcdff4f"
    },
    {
        "author": "王安石",
        "paragraphs": [
            "溝西直下看芙蕖，葉底三三兩兩魚。",
            "若比濠梁應更樂，近人渾不畏舂鉏。"
        ],
        "title": "溝西",
        "id": "92958ab2-29b6-4d37-a51b-1827cb89a2a4"
    },
    {
        "author": "王安石",
        "paragraphs": [
            "東皋攬結知新歲，西崦攀翻憶去年。",
            "肘上柳生渾不管，眼前花發即欣然。"
        ],
        "title": "東皋",
        "id": "aff7c6da-071c-4e06-8954-30d2f823ed88"
    },
    {
        "author": "王安石",
        "paragraphs": [
            "一陂焰水蔣陵西，含風却轉與城齊。",
            "周遭碧銅磨作港，逼塞綠錦剪成畦。"
        ],
        "title": "一陂",
        "id": "7524e11c-e1bd-4e16-ac8e-db91e13fceb1"
    },
    {
        "author": "王安石",
        "paragraphs": [
            "園蔬小摘嫩還抽，畦稻新舂滑欲流。",
            "枕簟不移隨處有，飽餐甘寢更無求。"
        ],
        "title": "園蔬",
        "id": "b23ab1a6-3a86-46bc-950c-20fcf2bb50b7"
    },
    {
        "author": "王安石",
        "paragraphs": [
            "翛然三月閉柴荆，綠葉陰陰忽滿城。",
            "自是老年遊興少，春風何處不堪行。"
        ],
        "title": "翛然",
        "id": "840b9322-ed01-4243-b780-e87e5b59a334"
    },
    {
        "author": "王安石",
        "paragraphs": [
            "杖藜隨水轉東岡，興罷還來赴一床。",
            "堯桀是非時入夢，固知餘習未全忘。"
        ],
        "title": "杖藜",
        "id": "049c7e69-9732-486f-bdd6-3fa7c2dfdadc"
    },
    {
        "author": "王安石",
        "paragraphs": [
            "圖書老矣尚紛披，神劓天黥以有知。",
            "茅竹結蟠聊一愒，却尋三界外愚癡。"
        ],
        "title": "圖書",
        "id": "56fddaac-0b13-465e-a30d-b1d647604ad8"
    },
    {
        "author": "王安石",
        "paragraphs": [
            "老嫌智巧累形軀，欲就田翁學破除。",
            "百歲用癡能幾許，救吾黥劓可無餘。"
        ],
        "title": "老嫌",
        "id": "6518bb1b-a883-4e60-adfb-d6bfe14822cd"
    },
    {
        "author": "王安石",
        "paragraphs": [
            "移柳當門何啻五，穿松作徑適成三。",
            "臨流遇興還能賦，自比淵明或未慚。"
        ],
        "title": "移柳",
        "id": "341f6202-1b84-41f6-bff8-fc98532ac6f9"
    },
    {
        "author": "王安石",
        "paragraphs": [
            "誰將石黛染春潮，復撚黄金作柳條。",
            "西崦東溝從此好，笋輿追我莫辭遥。"
        ],
        "title": "誰將",
        "id": "837be596-cf2a-42dc-9d5d-ab18466bbb94"
    },
    {
        "author": "王安石",
        "paragraphs": [
            "雪乾雲浄見遥岑，南陌芳菲復可尋。",
            "換得千顰爲一笑，春風吹柳萬黄金。"
        ],
        "title": "雪乾",
        "id": "82f27ca6-194f-445a-8423-69c835b17a9b"
    },
    {
        "author": "王安石",
        "paragraphs": [
            "南浦東岡二月時，物華撩我有新詩。",
            "含風鴨綠粼粼起，弄日鵝黄裊裊垂。"
        ],
        "title": "南浦",
        "id": "44aeb7e6-71df-465d-970d-58b99eca2991"
    },
    {
        "author": "王安石",
        "paragraphs": [
            "竹裏編茅倚石根，竹莖疏處見前村。",
            "閑眠盡日無人到，自有春風爲掃門。"
        ],
        "title": "竹裏",
        "id": "aa19eabf-4efd-4785-b7ae-0c5eb79d0656"
    },
    {
        "author": "王安石",
        "paragraphs": [
            "隨意柴荆手自開，沿岡度塹復登臺。",
            "小橋風露扁舟月，迷鳥羈雌竟往來。"
        ],
        "title": "隨意",
        "id": "4c0fb286-c648-4270-b72b-85a05cd8b2c1"
    },
    {
        "author": "王安石",
        "paragraphs": [
            "秋雲放雨靜山林，萬壑崩湍共一音。",
            "欲記荒寒無善畫，頼傳悲壯有能琴。"
        ],
        "title": "秋雲",
        "id": "9a89a337-6260-4ccb-a602-0f1a7711576f"
    },
    {
        "author": "王安石",
        "paragraphs": [
            "春風過柳綠如繰，晴日烝紅出小桃。",
            "池暖水香魚出處，一環清浪湧亭皋。"
        ],
        "title": "春風",
        "id": "c89d4d3d-4010-4779-8927-fb8f30c63238"
    },
    {
        "author": "王安石",
        "paragraphs": [
            "陂麥連雲慘淡黄，綠陰門巷不多凉。",
            "更無一片桃花在，借問春歸有底忙。"
        ],
        "title": "陂麥",
        "id": "773eee33-64a4-4860-84d1-2b1dac72dc9f"
    },
    {
        "author": "王安石",
        "paragraphs": [
            "木末北山煙冉冉，草根南澗水泠泠。",
            "繰成白雪桑重綠，割盡黄雲稻正青。"
        ],
        "title": "木末",
        "id": "7e04324c-eccc-45ba-a904-a0e326171823"
    },
    {
        "author": "王安石",
        "paragraphs": [
            "正名百物自軒轅，野老何知强討論。",
            "但可與人漫醤瓿，豈能令鬼哭黄昏。",
            "鼎湖龍去字書存，開闢神機有聖孫。",
            "湖海老臣無四目，謾將糟粕汙脩門。"
        ],
        "title": "進字說二首",
        "id": "4d493360-f6d6-49f9-b247-d7ef2d342d95"
    },
    {
        "author": "王安石",
        "paragraphs": [
            "杖策窺園日數巡，攀花弄草興常新。",
            "董生只被公羊惑，肯信捐書一語真。"
        ],
        "title": "窺園",
        "id": "e1e1e10b-8103-455f-86a6-774845e18539"
    },
    {
        "author": "王安石",
        "paragraphs": [
            "久應飄轉作蓬飛，眷惜冠巾未忍違。",
            "種種春風吹不長，星星明月照還稀。"
        ],
        "title": "嘲白髮",
        "id": "bd3bda82-ca12-4f39-86a4-0b091142409c"
    },
    {
        "author": "王安石",
        "paragraphs": [
            "從衰得白自天機，未怪長青與願違。",
            "看取春條隨日長，會須秋葉向人稀。"
        ],
        "title": "代白髮答",
        "id": "966a9aa6-a1b4-4e08-bf67-531ff079c492"
    },
    {
        "author": "王安石",
        "paragraphs": [
            "竈鬼何爲便赫然，似嫌刀机苦無羶。",
            "圖書得免同煨燼，却頼厨人凊不眠。"
        ],
        "title": "外厨遺火二首  其一",
        "id": "a7e23e82-c0fe-49d8-957e-215a81b035bb"
    },
    {
        "author": "王安石",
        "paragraphs": [
            "青煙散入夜雲流，赤焰侵尋上瓦溝。",
            "門戶便疑能炙手，比鄰何苦却焦頭。"
        ],
        "title": "外厨遺火二首  其二",
        "id": "48422374-dcc0-4382-be68-767db8583c72"
    },
    {
        "author": "王安石",
        "paragraphs": [
            "石梁茅屋有彎碕，流水濺濺度兩陂。",
            "晴日暖風生麥氣，綠陰幽草勝花時。"
        ],
        "tags": [
            "田园",
            "写景",
            "写风",
            "风"
        ],
        "title": "初夏即事",
        "id": "747b9778-5245-4c49-89aa-c567994fff8e"
    },
    {
        "author": "王安石",
        "paragraphs": [
            "千蹊百隧散林丘，圖畫風煙一色秋。",
            "但有興來隨處好，楊朱何苦涕橫流。"
        ],
        "title": "千蹊",
        "id": "b973c6d3-709b-49a4-87b2-bffcb360dc75"
    },
    {
        "author": "王安石",
        "paragraphs": [
            "南郭先生比鷾鴯，年年過我未愆期。",
            "休論王謝當時事，大抵烏衣祇舊時。"
        ],
        "title": "和陳輔秀才金陵書事",
        "id": "27caf8ae-8419-4df3-aec7-f91f15911b1d"
    },
    {
        "author": "王安石",
        "paragraphs": [
            "竹根殊勝竹皮冠，欲著先須短髮乾。",
            "要使山林人共見，不持方帽禦風寒。",
            "無物堪持比此冠，竹皮柔脆穀皮乾。",
            "故人戀戀綈袍意，豈爲哀憐范叔寒。"
        ],
        "title": "和耿天騭以竹冠見贈四首  其一",
        "id": "30185dcf-685d-461e-9b12-cb1ac0b2fd01"
    },
    {
        "author": "王安石",
        "paragraphs": [
            "玉潤金明信好冠，錯刀剜出蘚紋乾。",
            "不忘君惠常加首，要使歡盟未可寒。"
        ],
        "title": "和耿天騭以竹冠見贈四首  其二",
        "id": "3fe5c823-1be0-4ab2-82b1-902c91c743a1"
    },
    {
        "author": "王安石",
        "paragraphs": [
            "冠工新意斲檀欒，霧卷雲烝久未乾。",
            "遺我山林真自稱，何須貂暖配金寒。"
        ],
        "title": "和耿天騭以竹冠見贈四首  其三",
        "id": "9b550dcf-c971-403f-8ec9-7b66ced6ec47"
    },
    {
        "author": "王安石",
        "paragraphs": [
            "且欲相邀卧看山，扁舟自可送君還。",
            "留連城郭今如此，知復何時伴我閒。"
        ],
        "title": "和郭公甫",
        "id": "a9ac7af7-99d9-492e-93ba-b68f1777fced"
    },
    {
        "author": "王安石",
        "paragraphs": [
            "吟嘆君詩久掉頭，知君興不負滄洲。",
            "土山欲爲羊曇賭，且可專心學奕秋。"
        ],
        "title": "葉致遠置洲田以詩言志次其韵二首  其一",
        "id": "2ccd44c3-bde8-4aac-a9bb-78c0dc25f3cc"
    },
    {
        "author": "王安石",
        "paragraphs": [
            "若將有限計無涯，自困真同算海沙。",
            "隨順世緣聊戲劇，莫言河渚是吾家。"
        ],
        "title": "葉致遠置洲田以詩言志次其韵二首  其二",
        "id": "5906e40b-358d-4576-8843-7587ceb9501b"
    },
    {
        "author": "王安石",
        "paragraphs": [
            "庵成有興亦尋春，風暖荒萊步始勻。",
            "若遇好花須一笑，豈妨迦葉杜多身。"
        ],
        "title": "又次葉致遠韵二首  其一",
        "id": "809f90df-af61-415e-aa1a-44ab4fdb7eb8"
    },
    {
        "author": "王安石",
        "paragraphs": [
            "明時君尚富春秋，豈比衰翁遠自投。",
            "智略未應施畎畝，上前他日望吾丘。"
        ],
        "title": "又次葉致遠韵二首  其二",
        "id": "e7687f7c-7ad3-4466-a4e7-2de7de648bc6"
    },
    {
        "author": "王安石",
        "paragraphs": [
            "寄公無國寄鍾山，垣屋青松晻靄間。",
            "長以聲音爲佛事，野風蕭颯水潺湲。"
        ],
        "title": "次昌叔韵",
        "id": "7de13b93-b540-4ad8-95f9-53f15e9e1d10"
    },
    {
        "author": "王安石",
        "paragraphs": [
            "憶昨同追八馬蹄，約公投老此山棲。",
            "公乘白鳳今何處，我適新年值白鷄。"
        ],
        "title": "次張唐公韵",
        "id": "83fa37ad-fa4b-4ca3-a4c1-26c432d93a8b"
    },
    {
        "author": "王安石",
        "paragraphs": [
            "解我葱珩脫孟勞，暮年甘與子同袍。",
            "新詩比舊增奇峭，若許追攀莫太高。"
        ],
        "title": "次俞秀老韵",
        "id": "5d8d5e02-c7bf-4c1b-88ff-099b58a9e90d"
    },
    {
        "author": "王安石",
        "paragraphs": [
            "未曾相識已相憐，香火靈山亦有緣。",
            "訓釋雖工君尚少，不應急務世人傳。"
        ],
        "title": "酬宋廷評請序經解",
        "id": "452973c3-cb7d-4735-a8ab-29e1f30e165c"
    },
    {
        "author": "王安石",
        "paragraphs": [
            "雪雲江上語依依，不比尋常恨有違。",
            "四十餘年心莫逆，故人如我與君稀。"
        ],
        "title": "送耿天騭至渡口",
        "id": "9998edab-174d-482b-a999-501af44cbd05"
    },
    {
        "author": "王安石",
        "paragraphs": [
            "歲暮青條已見梅，餘花次第相爭開。",
            "淮南無此山林勝，作意春風更一來。"
        ],
        "title": "永慶院送道原還儀真作詩要之",
        "id": "ce0e424e-0aeb-4119-920b-8d017f7e84a3"
    },
    {
        "author": "王安石",
        "paragraphs": [
            "南浦柔條拂地垂，攀翻聊寄我西悲。",
            "武昌官柳年年好，他日春風憶此時。"
        ],
        "title": "送方劭秘校",
        "id": "15f0daab-aa7c-4b6d-81ba-8e279c64cf6a"
    },
    {
        "author": "王安石",
        "paragraphs": [
            "投老歸來一幅巾，尚私榮祿備藩臣。",
            "芙蓉堂下疏秋水，且與龜魚作主人。"
        ],
        "title": "答韓持國芙蓉堂二首  其一",
        "id": "7f3f5242-8fd7-4697-8eaf-d07113bcc06b"
    },
    {
        "author": "王安石",
        "paragraphs": [
            "乞得膠膠擾擾身，五湖煙水替風塵。",
            "祇將鳬雁同爲侶，不與龜魚作主人。"
        ],
        "title": "答韓持國芙蓉堂二首  其二",
        "id": "3cbc480d-a99d-4408-8b05-2585484fe2d9"
    },
    {
        "author": "王安石",
        "paragraphs": [
            "投老唯公最故人，相尋長恨隔城闉。",
            "百年俯仰隨薪盡，畫手空傳浄戒身。"
        ],
        "title": "長干釋普濟坐化",
        "id": "6f5b5918-97f8-4318-a96d-1ee7eb36819e"
    },
    {
        "author": "王安石",
        "paragraphs": [
            "薰風洲渚薺花繁，看上征鞍立寺門。",
            "投老難堪與君別，倚江從此望還轅。"
        ],
        "title": "送黄吉甫入京題清凉寺壁",
        "id": "637d0acc-14da-458d-a083-5d1619c8a7b9"
    },
    {
        "author": "王安石",
        "paragraphs": [
            "前時偶見花如夢，紅紫紛披競淺深。",
            "今日重來如夢覺，靜無餘馥可追尋。"
        ],
        "title": "與道原自何氏宅步至景德寺",
        "id": "9c86b9fa-26ac-44f6-a0b6-44898256e4ed"
    },
    {
        "author": "王安石",
        "paragraphs": [
            "路過潮溝八九盤，招提雪脊隠雲端。",
            "金鈿一一花總老，翠被重重山更寒。"
        ],
        "title": "過法雲寺",
        "id": "991d118a-7a4a-4191-b5d9-c9b561dd843d"
    },
    {
        "author": "王安石",
        "paragraphs": [
            "齊安孤起宋興前，光宅相仍一水邊。",
            "蜂分蟻爭今不見，故窠遺垤尚依然。"
        ],
        "title": "光宅寺",
        "id": "762339f8-436e-4b90-b7b6-a622b93a0d15"
    },
    {
        "author": "王安石",
        "paragraphs": [
            "道人投老寄山林，偶坐翛然洗我心。",
            "夢境此身能且在，明年寒食更相尋。"
        ],
        "title": "題勇老退居院",
        "id": "afab7660-14e9-48f1-9b41-9f84e1fc877b"
    },
    {
        "author": "王安石",
        "paragraphs": [
            "老於陳迹倦追攀，但見幽人數往還。",
            "憶我小詩成悵望，鍾山只隔數重山。"
        ],
        "title": "與寶覺宿龍華院三絕句  其一",
        "id": "9df499fb-8166-4574-a9d3-3aff3f82df5e"
    },
    {
        "author": "王安石",
        "paragraphs": [
            "世間投老斷攀緣，忽憶東遊已十年。",
            "但有當時京口月，與公隨我故依然。"
        ],
        "title": "與寶覺宿龍華院三絕句  其二",
        "id": "403674a1-7b61-4347-900d-6767e2b67f32"
    },
    {
        "author": "王安石",
        "paragraphs": [
            "與公京口水雲閒，問月何時照我還。",
            "邂逅我還還問月，何時照我宿金山。"
        ],
        "title": "與寶覺宿龍華院三絕句  其三",
        "id": "1cb46ebc-bce5-4722-8ed3-82494eb6c178"
    },
    {
        "author": "王安石",
        "paragraphs": [
            "庵雲作頂峭無鄰，衣月爲衿靜稱身。",
            "木落岡巒因自獻，水歸洲渚得橫陳。"
        ],
        "title": "清凉寺白雲庵",
        "id": "a48a5960-d831-47c6-8beb-7a195b0e9968"
    },
    {
        "author": "王安石",
        "paragraphs": [
            "午雞聲不到禪林，柏子煙中靜擁衾。",
            "忽憶西巖道人語，杖藜乘興得幽尋。"
        ],
        "title": "自定林過西庵",
        "id": "aa774790-4625-4782-89cb-fc056b1924f5"
    },
    {
        "author": "王安石",
        "paragraphs": [
            "稻畦藏水綠秧齊，松鬣初乾尚有泥。",
            "縱蹇尋岡歸獨卧，東庵殘夢午時鷄。"
        ],
        "title": "歸庵",
        "id": "6bff9094-f474-47a8-a681-858fde6a1489"
    },
    {
        "author": "王安石",
        "paragraphs": [
            "南州歲晚亦花開，有底堪隨驛使來。",
            "看取鍾山如許雪，何須持寄嶺頭梅。"
        ],
        "title": "雪中遊北山呈廣州使君和叔同年",
        "id": "b98a53c7-9e50-43cb-95be-7fca5959071e"
    },
    {
        "author": "王安石",
        "paragraphs": [
            "我名公字偶相同，我屋公墩在眼中。",
            "公去我來墩屬我，不應墩姓尚隨公。"
        ],
        "title": "謝安墩二首  其一",
        "id": "0c5d5ee9-22ba-45c0-88db-c9b0d02f7bd0"
    },
    {
        "author": "王安石",
        "paragraphs": [
            "謝公陳迹自難追，山月淮雲祗往時。",
            "一去可憐終不返，暮年垂淚對桓伊。"
        ],
        "title": "謝安墩二首  其二",
        "id": "ac811621-666c-4f16-ab48-84f359ff554e"
    },
    {
        "author": "王安石",
        "paragraphs": [
            "東陂風雨卧黄雲，塍水翻溝隔壠分。",
            "舂玉取新知不晚，腰鎌今日已紛紛。"
        ],
        "title": "東陂二首  其一",
        "id": "9337cebf-7088-4db4-a7a1-5b591cb307ae"
    },
    {
        "author": "王安石",
        "paragraphs": [
            "荷葉初開筍漸抽，東陂南蕩正堪游。",
            "無端壠上翛翛麥，橫起寒風占作秋。"
        ],
        "title": "東陂二首  其二",
        "id": "49b73b1d-1c1f-4c08-9102-1362549994dd"
    },
    {
        "author": "王安石",
        "paragraphs": [
            "山陂院落今挼種，城郭樓臺已放燈。",
            "白髮逢春唯有睡，睡間啼鳥亦生憎。"
        ],
        "title": "山陂",
        "id": "97b0c161-3746-4652-9562-124963c29623"
    },
    {
        "author": "王安石",
        "paragraphs": [
            "北山朝氣澹高秋，欲往愁霑獨少留。",
            "散策緣岡初見日，興隨雲盡復中休。"
        ],
        "title": "欲往北山以雨止",
        "id": "2266d5c1-2140-4b78-af79-ca9d86e9c85d"
    },
    {
        "author": "王安石",
        "paragraphs": [
            "故人家果獨難忘，秋實初成便得嘗。",
            "直使紫花形味勝，豈能終日望咸陽。"
        ],
        "title": "耿天騭惠梨次韵奉酬三首  其一",
        "id": "ac5d9f64-6bb5-46f6-814d-7ba14bedadf7"
    },
    {
        "author": "王安石",
        "paragraphs": [
            "淮圃新陰百畝凉，分甘每得助秋嘗。",
            "張公大谷雖云美，誰肯苞苴出晉陽。"
        ],
        "title": "耿天騭惠梨次韵奉酬三首  其二",
        "id": "6e133d3c-abf3-4d07-9e64-50deed363fdc"
    },
    {
        "author": "王安石",
        "paragraphs": [
            "甘滋南北共傳誇，栽接還如老圃家。",
            "誰謂交梨非外奬，因君澆灌已萌芽。"
        ],
        "title": "耿天騭惠梨次韵奉酬三首  其三",
        "id": "b12d7dbc-85a8-4297-b014-4c5efefe3717"
    },
    {
        "author": "王安石",
        "paragraphs": [
            "香火因緣寄此山，主恩投老更人間。",
            "傷心躑躅岡頭路，明日春風自往還。"
        ],
        "title": "北山有懷",
        "id": "9ab671a9-1d13-45fe-a386-fc61146062db"
    },
    {
        "author": "王安石",
        "paragraphs": [
            "窮谷經春不識花，新松老柏自欹斜。",
            "慇懃更上山頭望，白下城中有幾家。"
        ],
        "title": "定林院",
        "id": "847999b7-1714-4dfc-9466-11eb66ceb488"
    },
    {
        "author": "王安石",
        "paragraphs": [
            "陳迹難尋天柱源，疏封投老誤明恩。",
            "國人欲識公歸處，楊柳蕭蕭白下門。"
        ],
        "title": "封舒國公三首  其一",
        "id": "672eed2b-04c5-4e5d-a5a6-e062aa76a78b"
    },
    {
        "author": "王安石",
        "paragraphs": [
            "桐鄉山遠復川長，紫翠連城碧滿隍。",
            "今日桐鄉誰愛我，當時我自愛桐鄉。"
        ],
        "title": "封舒國公三首  其二",
        "id": "36178ec1-d260-4ceb-ab39-313270267c98"
    },
    {
        "author": "王安石",
        "paragraphs": [
            "開國桐鄉已白頭，國人誰復記前遊。",
            "故情但有吳塘水，轉入東江向我流。"
        ],
        "title": "封舒國公三首  其三",
        "id": "5fe48396-4343-4eeb-9003-7ac6caad522c"
    },
    {
        "author": "王安石",
        "paragraphs": [
            "一陂春水繞花身，花影妖饒各占春。",
            "縱被春風吹作雪，絕勝南陌碾成塵。"
        ],
        "title": "北陂杏花",
        "id": "c854111b-7726-4a6b-99c8-04ecfeb32c83"
    },
    {
        "author": "王安石",
        "paragraphs": [
            "青燈隔幔映悠悠，小雨含煙凝不流。",
            "祇聽蛩聲已無夢，五更桐葉强知秋。"
        ],
        "title": "五更",
        "id": "1f85d016-c802-42cf-87fa-3c7275b140d5"
    },
    {
        "author": "王安石",
        "paragraphs": [
            "華髮尋春喜見梅，一株臨路雪培堆。",
            "鳳城南陌他年憶，杳杳難隨驛使來。"
        ],
        "title": "與薛肇明奕棋賭梅花詩輸一首",
        "id": "5f62359f-e1ad-4d1a-a19d-d2208e2c6f4c"
    },
    {
        "author": "王安石",
        "paragraphs": [
            "野水荒山寂寞濱，芳條弄色最關春。",
            "故將明艷凌霜雪，未怕青腰玉女嗔。"
        ],
        "title": "又代薛肇明一首",
        "id": "c47c8048-baa6-426a-92af-bab3bee11eef"
    },
    {
        "author": "王安石",
        "paragraphs": [
            "亭亭背暖臨溝處，脈脈含芳映雪時。",
            "莫恨夜來無伴侶，月明還見影參差。"
        ],
        "title": "溝上梅花欲發",
        "id": "2ec480dd-2fea-4cd4-9607-153488a189c7"
    },
    {
        "author": "王安石",
        "paragraphs": [
            "江南歲盡多風雪，也有紅梅漏洩春。",
            "顔色凌寒終慘澹，不應摇落始愁人。"
        ],
        "title": "江梅",
        "id": "afce4a2f-a760-41c5-be39-e021cf3a4561"
    },
    {
        "author": "王安石",
        "paragraphs": [
            "聞有名花即謾栽，慇懃準擬故人來。",
            "故人歲歲相逢晚，知復同看幾度開。"
        ],
        "title": "耿天騭許浪山千葉梅見寄",
        "id": "e57d3757-cca3-4e6e-acbb-56825c418187"
    },
    {
        "author": "王安石",
        "paragraphs": [
            "故人不惜馬虺隤，許我年年一度來。",
            "野館蕭條無準擬，與君封殖浪山梅。"
        ],
        "title": "與天騭宿清凉廣惠僧舍",
        "id": "42cdd79d-ce5f-4c08-afe9-158cc7f8c635"
    },
    {
        "author": "王安石",
        "paragraphs": [
            "午陰寬占一方苔，映水前年坐看栽。",
            "紅蕊似嫌塵染污，青條飛上別枝開。"
        ],
        "title": "池上看金沙花數枝過酴醿架盛開二首  其一",
        "id": "9549f3f2-623a-4085-abf0-35244024611f"
    },
    {
        "author": "王安石",
        "paragraphs": [
            "酴醿一架最先來，夾水金沙次第栽。",
            "濃綠扶疏雲對起，醉紅撩亂雪爭開。"
        ],
        "title": "池上看金沙花數枝過酴醿架盛開二首  其二",
        "id": "cc3289ec-5002-49ee-a68b-37236ebe1729"
    },
    {
        "author": "王安石",
        "paragraphs": [
            "北山輸綠漲橫陂，直壍回塘灧灧時。",
            "細數落花因坐久，緩尋芳草得歸遲。"
        ],
        "title": "北山",
        "id": "7c8855c8-c2a0-418f-a1ef-a562ea762306"
    },
    {
        "author": "王安石",
        "paragraphs": [
            "補落迦山傳得種，閻浮檀水染成花。",
            "光明一室真金色，復似毗耶長者家。"
        ],
        "title": "咏菊二首  其一",
        "id": "e0319df5-fdf1-4436-967b-dbf13e15039e"
    },
    {
        "author": "王安石",
        "paragraphs": [
            "院落秋深數菊叢，緣花錯莫兩三蜂。",
            "蜜房歲晚能多少，酒盞重陽自不供。"
        ],
        "title": "咏菊二首  其二",
        "id": "69bb951e-d3cb-4b91-be77-b1284f4113a9"
    },
    {
        "author": "王安石",
        "paragraphs": [
            "楊柳杏花何處好，石梁茅屋雨初乾。",
            "綠垂靜路要深駐，紅寫清陂得細看。"
        ],
        "title": "楊柳",
        "id": "0b234b8b-de88-48e9-9c86-b7ea33940fce"
    },
    {
        "author": "王安石",
        "paragraphs": [
            "陽坡風暖雪初融，度谷遥看積翠重。",
            "磊砢拂天吾所愛，他生來此聽樓鐘。"
        ],
        "title": "北山道人栽松",
        "id": "ce76c94e-d3ac-4e29-9e02-019394646328"
    },
    {
        "author": "王安石",
        "paragraphs": [
            "山櫻抱石蔭松枝，比並餘花發最遲。",
            "頼有春風嫌寂寞，吹香渡水報人知。"
        ],
        "title": "山櫻",
        "id": "63d9fb63-28b3-4c60-974d-67e0195993a2"
    },
    {
        "author": "王安石",
        "paragraphs": [
            "濯錦江邊木有榿，小園封植佇華滋。",
            "地偏或免桓魋伐，歲晚聊同庾信移。"
        ],
        "title": "償薛肇明秀才榿木",
        "id": "fea4cc45-98ef-4615-b974-1075be572c13"
    },
    {
        "author": "王安石",
        "paragraphs": [
            "恩寬一老寄松筠，晏卧東窗度幾春。",
            "天廄賜駒龍化去，謾容小蹇載閑身。"
        ],
        "title": "馬斃",
        "id": "5b0deade-0e72-47e5-9785-72209c5cb305"
    },
    {
        "author": "王安石",
        "paragraphs": [
            "川原一片綠交加，深樹冥冥不見花。",
            "風日有情無處著，初迴光景到桑麻。"
        ],
        "title": "出郊",
        "id": "edb8bbd0-c4f9-4d7e-b2ff-11193cb29f75"
    },
    {
        "author": "王安石",
        "paragraphs": [
            "槐陰過雨盡新秋，盆底看雲映水流。",
            "忽憶小金山下路，綠蘋稀處看游鯈。"
        ],
        "title": "懷府園",
        "id": "754b8760-e4cd-4139-8274-f0152ff1299a"
    },
    {
        "author": "王安石",
        "paragraphs": [
            "鍾山咫尺被雲埋，何况南樓與北齋。",
            "昨夜月明江上夢，逆隨潮水到秦淮。"
        ],
        "title": "江寧夾口二首  其一",
        "id": "d5feb70e-bd9b-4b8f-9346-8f6375e74a20"
    },
    {
        "author": "王安石",
        "paragraphs": [
            "日西江口落征帆，却望城樓淚滿衫。",
            "從此夢歸無別路，破頭山北北山南。"
        ],
        "title": "江寧夾口二首  其二",
        "id": "1f354e97-6c3e-4793-95b4-3da80b84d804"
    },
    {
        "author": "王安石",
        "paragraphs": [
            "青青石上歲寒枝，一寸巖前手自移。",
            "聞道近來高數尺，此身蒲柳故應衰。"
        ],
        "title": "蔣山手種松",
        "id": "0d73c156-59ab-47c2-898a-6d78c7138d6d"
    },
    {
        "author": "王安石",
        "paragraphs": [
            "中年許國邯鄲夢，晚歲還家壙埌遊。",
            "南望青山知不遠，五湖春草入扁舟。"
        ],
        "title": "中年",
        "id": "f16a3f4d-a684-48a2-b7f4-3dbea5b97a1c"
    },
    {
        "author": "王安石",
        "paragraphs": [
            "數篇持往助歡咍，想見封題手自開。",
            "春草已生無好句，阿連空復夢中來。"
        ],
        "title": "寄四姪旊二首  其一",
        "id": "dc696151-0d4b-4dbf-9a89-937935c9a1d7"
    },
    {
        "author": "王安石",
        "paragraphs": [
            "一日東岡上幾迴，百重雲水隔蘇臺。",
            "遥知別後詩無數，黄犬歸時總寄來。"
        ],
        "title": "寄四姪旊二首  其二",
        "id": "719069cc-5f82-4b5f-94da-4bd9484ce2ed"
    },
    {
        "author": "王安石",
        "paragraphs": [
            "夢想平生在一丘，暮年方此得優游。",
            "江湖相忘真魚樂，怪汝長謠特地愁。"
        ],
        "title": "寄吳氏女子",
        "id": "6bf3d8b5-5f1c-4c03-b1fe-ed89896e3a92"
    },
    {
        "author": "王安石",
        "paragraphs": [
            "杖藜緣塹復穿橋，誰與高秋共寂寥。",
            "佇立東岡一搔首，冷雲衰草暮迢迢。"
        ],
        "title": "寄蔡天啟",
        "id": "96dd4bf0-a72a-4b30-8415-c5e1d3df1c18"
    },
    {
        "author": "王安石",
        "paragraphs": [
            "數椽生草覆莓苔，一徑牆陰斸雪開。",
            "王吉囊衣新徙舍，杖藜從此爲君來。"
        ],
        "title": "呈陳和叔二首  其一",
        "id": "5f422cd0-945c-4bde-8c1c-4ddaa18bd158"
    },
    {
        "author": "王安石",
        "paragraphs": [
            "數椽庳屋茨生草，三畝荒園種晚蔬。",
            "永日終無一杯酒，可能留得故人車。"
        ],
        "title": "呈陳和叔二首  其二",
        "id": "469a052a-90d7-421c-9f91-2148e7a8946b"
    },
    {
        "author": "王安石",
        "paragraphs": [
            "白下長干一水間，竹雲新筍已斑斑。",
            "明朝若有扁舟興，落日潮生尚可還。"
        ],
        "title": "招葉致遠",
        "id": "a95137bf-11a5-49a1-a7d7-091209adcee9"
    },
    {
        "author": "王安石",
        "paragraphs": [
            "山林投老倦紛紛，獨卧看雲却憶君。",
            "雲尚無心能出岫，不應君更懶於雲。"
        ],
        "title": "招楊德逢",
        "id": "1bb1416a-7eda-4f7f-9ade-cf5bbdb11224"
    },
    {
        "author": "王安石",
        "paragraphs": [
            "門前秋水可揚舲，有意西尋白下亭。",
            "只欲往來相邂逅，却嫌招喚苦丁寧。"
        ],
        "title": "和叔招不往",
        "id": "649a9d19-b819-4b86-88ab-cdbd473fd08b"
    },
    {
        "author": "王安石",
        "paragraphs": [
            "捐書去寄老山林，無復追緣往事心。",
            "忽值故人乘雪興，玉堂前話得重尋。"
        ],
        "title": "和叔雪中見過",
        "id": "47d0160c-b22b-4503-b7a5-a6ddfd93c9dc"
    },
    {
        "author": "王安石",
        "paragraphs": [
            "忽去飄然遊冶盤，共疑枝策在梁端。",
            "禪心暫起何妨寂，道骨雖清不畏寒。"
        ],
        "title": "俞秀老忽然不見",
        "id": "5de75233-c883-483e-8693-259cdcc8acfd"
    },
    {
        "author": "王安石",
        "paragraphs": [
            "邯鄲四十餘年夢，相對黄粱欲熟時。",
            "萬事祇如空鳥迹，怪君强記尚能追。"
        ],
        "title": "與耿天騭會話",
        "id": "d64e019b-dc72-4586-880a-cc7b4e14ee48"
    },
    {
        "author": "王安石",
        "paragraphs": [
            "周顒宅作阿蘭若，婁約身歸窣堵坡。",
            "今日隠侯孫亦老，偶尋陳迹到煙蘿。"
        ],
        "title": "與道原過西莊遂遊寶乘",
        "id": "cc22b806-f069-4fc9-abbf-181c3a5251b1"
    },
    {
        "author": "王安石",
        "paragraphs": [
            "水南水北重重柳，山後山前處處梅。",
            "未即此身隨物化，年年長趁此時來。"
        ],
        "title": "庚申正月遊齊安",
        "id": "7f7dde78-972a-4db6-8d95-704b0f6918b6"
    },
    {
        "author": "王安石",
        "paragraphs": [
            "招提詩壁漫黄埃，忽忽籠紗兩過梅。",
            "老值白雞能不死，復隨春色破寒來。"
        ],
        "title": "庚申正月遊齊安有詩云水南水北重重柳壬戌正月再遊",
        "id": "2eb4e2cc-29c4-40dd-8191-421c0d3dbef2"
    },
    {
        "author": "王安石",
        "paragraphs": [
            "風暖柴荆處處開，雪乾沙浄水洄洄。",
            "意行却得前年路，看盡梅花看竹來。"
        ],
        "title": "壬戌正月晦與仲元自淮上復至齊安",
        "id": "ef257f5f-23fa-4c8d-9c34-049d82f987fb"
    },
    {
        "author": "王安石",
        "paragraphs": [
            "繰成白雪桑重綠，割盡黄雲稻正青。",
            "它日玉堂揮翰手，芳時同此賦林坰。"
        ],
        "title": "壬戌五月與和叔同遊齊安  其一",
        "id": "5ba67dbb-7b44-4b3c-95c2-5f9eeff5ef6d"
    },
    {
        "author": "王安石",
        "paragraphs": [
            "據梧枝策事如毛，久苦諸君共此勞。",
            "遥望南山堪散釋，故尋西路一登高。"
        ],
        "title": "壬戌五月與和叔同遊齊安  其二",
        "id": "02bf46f1-06cb-4ee1-a437-6208f1dffe48"
    },
    {
        "author": "王安石",
        "paragraphs": [
            "獨龍東路得平岡，始免遊人屐齒妨。",
            "更有主林身半現，與公隨轉作陰凉。"
        ],
        "title": "元豐二年十月政公改路故作此詩",
        "id": "369f1f85-165c-4643-a444-8613d9ddec38"
    },
    {
        "author": "王安石",
        "paragraphs": [
            "竹雞呼我出華胥，起滅篝燈擁燎鑪。",
            "試問道人何所夢，但言渾忘不言無。"
        ],
        "title": "書定林院窗",
        "id": "504d8c92-fa00-4e3e-8886-6a35828a2b94"
    },
    {
        "author": "王安石",
        "paragraphs": [
            "與客東來欲試茶，倦投松石坐欹斜。",
            "暗香一陣連風起，知有薔薇澗底花。"
        ],
        "title": "同熊伯通自定林過悟真二首  其一",
        "id": "25496277-fba1-46df-95c2-8ff71257c38b"
    },
    {
        "author": "王安石",
        "paragraphs": [
            "城郭紛紛老倦尋，幅巾來寄北山岑。",
            "長遭客子留連我，未快穿雲涉水心。"
        ],
        "title": "同熊伯通自定林過悟真二首  其二",
        "id": "3364947a-e9e9-401f-a0ea-afee401c8fa1"
    },
    {
        "author": "王安石",
        "paragraphs": [
            "野水從橫漱屋除，午窗殘夢鳥相呼。",
            "春風日日吹香草，山北山南路欲無。"
        ],
        "title": "悟真院",
        "id": "638f482b-fe8f-452d-8820-883e0dc4284a"
    },
    {
        "author": "王安石",
        "paragraphs": [
            "我與丹青兩幻身，世間流轉會成塵。",
            "但知此物非他物，莫問今人猶昔人。"
        ],
        "title": "傳神自讚",
        "id": "ff5385d8-655f-4de5-9922-84432c7c8789"
    },
    {
        "author": "王安石",
        "paragraphs": [
            "定林齋後鳴禽散，只有提壺守屋檐。",
            "苦勸道人沽美酒，不應無意引陶潛。"
        ],
        "title": "定林院昭文齋",
        "id": "788d84f3-0cd5-4e56-a2b4-43fdfb684881"
    },
    {
        "author": "王安石",
        "paragraphs": [
            "自古能全已不才，豈論騏驥與駑駘。",
            "放歸自食情雖適，絡首猶存亦可哀。"
        ],
        "title": "經局感言",
        "id": "65707fe5-9cb8-41a0-ae27-2cee18665b3d"
    },
    {
        "author": "王安石",
        "paragraphs": [
            "小雨輕風落楝花，細紅如雪點平沙。",
            "槿籬竹屋江村路，時見宜城賣酒家。"
        ],
        "title": "鍾山晚步",
        "id": "4b428092-70ac-4c67-a4a6-45d66411fe00"
    },
    {
        "author": "王安石",
        "paragraphs": [
            "散策東岡亦已勞，橫塘西轉有亭皋。",
            "絮飛度屋何許柳，花落填溝無數桃。"
        ],
        "title": "散策",
        "id": "3b6010c8-babb-41eb-9d06-1a5d52359e4a"
    },
    {
        "author": "王安石",
        "paragraphs": [
            "簡老已歸黄土陌，淵師今作白頭翁。",
            "百憂三十餘年事，陳迹山林草野中。"
        ],
        "title": "書靜照禪師塔",
        "id": "00351237-a755-452b-a0e3-edf1958d6b8a"
    },
    {
        "author": "王安石",
        "paragraphs": [
            "月入千江體不分，道人非復世間人。",
            "鍾山南北安禪地，香火他時共兩身。"
        ],
        "title": "記夢",
        "id": "1f041572-7f8f-4749-81e6-2b9702b6211c"
    },
    {
        "author": "王安石",
        "paragraphs": [
            "賀蘭溪上幾株松，南北東西有幾峰。",
            "買得住來今幾日，尋常誰與坐從容。"
        ],
        "title": "勘會賀蘭溪主",
        "id": "1f4bfc5a-d02c-45f8-af41-edcaf5a8aa73"
    },
    {
        "author": "王安石",
        "paragraphs": [
            "茆檐長掃靜無苔，花木成畦手自栽。",
            "一水護田將綠繞，兩山排闥送青來。"
        ],
        "title": "書湖陰先生壁二首  其一",
        "id": "7b69d386-3661-45a0-a871-0b7f4d122559"
    },
    {
        "author": "王安石",
        "paragraphs": [
            "桑條索漠楝花繁，風斂餘香暗度垣。",
            "黄鳥數聲殘午夢，尚疑身屬半山園。"
        ],
        "title": "書湖陰先生壁二首  其二",
        "id": "0d431dde-7825-4b2f-b2ca-15974920825a"
    },
    {
        "author": "王安石",
        "paragraphs": [
            "西崦晴天得强扶，出林知有故人居。",
            "數能過我論奇字，當復令公見異書。"
        ],
        "title": "過劉全美所居",
        "id": "f5195fda-3364-4553-9072-1aa5812c52f6"
    },
    {
        "author": "王安石",
        "paragraphs": [
            "有興提魚就公煮，此言雖在已三年。",
            "皖灊終負幽人約，空對湖山坐惘然。"
        ],
        "title": "書何氏宅壁",
        "id": "119027b5-d576-45a3-9915-d26c8c05722b"
    },
    {
        "author": "王安石",
        "paragraphs": [
            "永慶招提墨數行，歲時風露每凄傷。",
            "殘骸豈久人間世，故有情鍾未可忘。"
        ],
        "title": "題永慶壁有雱遺墨數行",
        "id": "fce6f694-0561-4683-be68-96fd94f2cd04"
    },
    {
        "author": "王安石",
        "paragraphs": [
            "畫船南北水遥通，日暮幅巾篁竹中。",
            "行到月臺逢翠碧，背人飛過子城東。"
        ],
        "title": "江寧府園示元度",
        "id": "209bc37e-ebfb-4240-8f80-8f6a7baf24e6"
    },
    {
        "author": "王安石",
        "paragraphs": [
            "談經投老拚悠悠，爲吏文書了即休。",
            "深炷鑪煙閉齋閤，卧聽檐雨瀉高秋。"
        ],
        "title": "金陵郡齋",
        "id": "9d4416e1-659a-44c3-8de5-a8bf6a76100b"
    },
    {
        "author": "王安石",
        "paragraphs": [
            "扶衰南陌望長楸，燈火如星滿地流。",
            "但怪傳呼殺風景，豈知禪客夜相投。"
        ],
        "title": "戲示蔣穎叔",
        "id": "5df24210-89fa-49ea-b073-8062bbd9c046"
    },
    {
        "author": "王安石",
        "paragraphs": [
            "欲牽淮舸共尋源，且踏青青繞杏園。",
            "憶我舊時光宅路，依然桑柳映花繁。"
        ],
        "title": "遊城東示深之德逢",
        "id": "45b14ec6-fe09-44a9-8f16-9ac5455747a0"
    },
    {
        "author": "王安石",
        "paragraphs": [
            "麗澤門西日未俄，水明沙浄卷纖羅。",
            "綠瓊洲渚青瑶嶂，付與詩工敢琢磨。"
        ],
        "title": "麗澤門",
        "id": "095c956c-ef9b-433f-98cc-1b15d31be2bc"
    },
    {
        "author": "王安石",
        "paragraphs": [
            "殘生傷性老躭書，年少東來復起予。",
            "各據槁梧同不寐，偶然聞雨落階除。"
        ],
        "title": "示公佐",
        "id": "14889e4f-3fe7-4589-999b-0a87eaef5d90"
    },
    {
        "author": "王安石",
        "paragraphs": [
            "不見故人天際舟，小亭殘日更回頭。",
            "繰成白雪三千丈，細草孤雲一片愁。"
        ],
        "title": "示俞秀老二首  其一",
        "id": "adc28cdb-0e30-4647-88e1-13cf51055ed9"
    },
    {
        "author": "王安石",
        "paragraphs": [
            "君詩何以解人愁，初日紅蕖碧水流。",
            "未怕元劉妨獨步，每思陶謝與同遊。"
        ],
        "title": "示俞秀老二首  其二",
        "id": "9f888e70-b606-4b34-aec0-826d3e4b5dc3"
    },
    {
        "author": "王安石",
        "paragraphs": [
            "知子鳴絃意在山，一官聊復戲人間。",
            "能爲白下東南尉，藜杖緇巾得往還。"
        ],
        "title": "示李叔時二首  其一",
        "id": "7a9c64e6-1c81-4174-8791-8d3aa86fe4fd"
    },
    {
        "author": "王安石",
        "paragraphs": [
            "千山訪我幾摧輈，清坐來看十日留。",
            "勢利白頭何足道，古人傾蓋有綢繆。"
        ],
        "title": "示李叔時二首  其二",
        "id": "29229095-b76e-4105-9a67-afa4e230b6b9"
    },
    {
        "author": "王安石",
        "paragraphs": [
            "火暖窗明粥一盂，晨興相對寂無魚。",
            "超然聖寺山林外，別有禪天好浄居。"
        ],
        "title": "示寶覺二首  其一",
        "id": "4cdb68ce-4413-404b-b5be-60b443a8ccd8"
    },
    {
        "author": "王安石",
        "paragraphs": [
            "重將壞色染衣裙，共卧鍾山一塢雲。",
            "客舍黄粱今始熟，鳥殘紅柿昔曾分。"
        ],
        "title": "示寶覺二首  其二",
        "id": "78e758ef-4e9f-425c-a2f7-7716ad5daef8"
    },
    {
        "author": "王安石",
        "paragraphs": [
            "雙鬟嬉戲我庭除，爭挽新花比並襦。",
            "親結香纓知不久，汝翁那更鑷髭鬚。"
        ],
        "title": "仲元女孫",
        "id": "30ed1095-6805-4d76-bb97-dbc2caae3b23"
    },
    {
        "author": "王安石",
        "paragraphs": [
            "禪房借枕得重欹，陳迹翛然尚有詩。",
            "嗟我與公皆老矣，拂天松柏見栽時。"
        ],
        "title": "示永慶院秀老",
        "id": "f86e3d3f-6a39-4f5e-b3c5-5ebab2080600"
    },
    {
        "author": "王安石",
        "paragraphs": [
            "君正忙時我正閑，如何同得到鍾山。",
            "夷門二十年前事，回首黄塵一夢間。"
        ],
        "title": "示王鐸主簿",
        "id": "41752f20-9fd4-4879-bee0-d3e05347530b"
    },
    {
        "author": "王安石",
        "paragraphs": [
            "城郭山林路半分，君家塵土我家雲。",
            "莫吹塵土來污我，我自有雲持寄君。"
        ],
        "title": "戲城中故人",
        "id": "a9a824d2-b37e-4fb6-bcc3-9761433eb783"
    },
    {
        "author": "王安石",
        "paragraphs": [
            "竹柏相望數十楹，藕花多處復開亭。",
            "如何更欲通南埭，割我鍾山一半青。"
        ],
        "title": "戲贈段約之",
        "id": "fa0358f0-a675-4b6b-b0d3-1c8e9b1f3a7f"
    },
    {
        "author": "王安石",
        "paragraphs": [
            "魯山眉宇人不見，只有歌辭來向東。",
            "借問樓前踏于蔿，何如雲卧唱松風。"
        ],
        "title": "示俞處士",
        "id": "89d765b6-a81e-4bb8-a821-5d307c62b97f"
    },
    {
        "author": "王安石",
        "paragraphs": [
            "直諒多爲世所排，有懷長向我前開。",
            "暮年惆悵誰知此，南陌東阡獨往來。"
        ],
        "title": "懷張唐公",
        "id": "f50cbe8a-a593-4dd6-ab5f-dd96f36533e1"
    },
    {
        "author": "王安石",
        "paragraphs": [
            "覆舟山下龍光寺，玄武湖畔五龍堂。",
            "想見舊時遊歷處，煙雲渺渺水茫茫。"
        ],
        "title": "憶金陵三首  其一",
        "id": "bd672be7-b441-4b96-97f5-8c789d4f57ad"
    },
    {
        "author": "王安石",
        "paragraphs": [
            "煙雲渺渺水茫茫，繚繞蕪城一带長。",
            "蒿目黄塵憂世事，追思陳迹故難忘。"
        ],
        "title": "憶金陵三首  其二",
        "id": "342a1702-59d9-4120-af41-a12772bceb08"
    },
    {
        "author": "王安石",
        "paragraphs": [
            "追思陳迹故難忘，翠木蒼藤水一方。",
            "聞說精廬今更好，好隨殘汴理歸艎。"
        ],
        "title": "憶金陵三首  其三",
        "id": "e622ab30-39da-4f3b-8029-a1b2434fda1d"
    },
    {
        "author": "王安石",
        "paragraphs": [
            "殘菊冥冥風更吹，雨如梅子欲黄時。",
            "相看握手總無語，愁滿眼前心自知。"
        ],
        "title": "離昇州作",
        "id": "c1b90843-bdd9-4e2a-acf0-5958f9a48470"
    },
    {
        "author": "王安石",
        "paragraphs": [
            "白煙瀰漫接天涯，黯黯長空一道斜。",
            "有似錢塘江上望，晚潮初落見平沙。"
        ],
        "tags": [
            "钱塘江"
        ],
        "title": "望淮口",
        "id": "45bc868b-b5a5-4b57-9efa-b936f6e2cafb"
    },
    {
        "author": "王安石",
        "paragraphs": [
            "落日平林一水邊，蕪城掩映祇蒼然。",
            "白頭追想當時事，幕府青衫最少年。"
        ],
        "title": "入瓜步望揚州",
        "id": "f1e6f2dd-22df-4015-a5ee-d483ab683f96"
    },
    {
        "author": "王安石",
        "paragraphs": [
            "京口瓜洲一水間，鍾山祇隔數重山。",
            "春風自綠江南岸，明月何時照我還。"
        ],
        "tags": [
            "春天",
            "山水",
            "写景",
            "五年级上册",
            "宋诗",
            "古诗三百首",
            "思乡",
            "抒怀",
            "小学古诗"
        ],
        "title": "泊船瓜洲",
        "id": "1f202323-f293-4c01-bcb6-8d7fb45b941f"
    },
    {
        "author": "王安石",
        "paragraphs": [
            "憶我東遊未有鬚，扶衰重此駐肩輿。",
            "市中年少今誰在，魯叟當街六十餘。"
        ],
        "title": "重過余婆岡市",
        "id": "820ba467-ee3d-4481-9c08-44e24f7f305e"
    },
    {
        "author": "王安石",
        "paragraphs": [
            "强扶衰病牽淮舸，尚怯春風泝午潮。",
            "花與新吾如有意，山於何處不相招。"
        ],
        "title": "秦淮泛舟",
        "id": "caa10c9d-69b4-47d1-b8bb-6899e928de45"
    },
    {
        "author": "王安石",
        "paragraphs": [
            "投老翻爲世網嬰，低徊終恐負平生。",
            "何時白土岡頭路，渡水穿雲取次行。"
        ],
        "title": "中書即事",
        "id": "77da8533-5adb-4026-b298-42de548ac1ce"
    },
    {
        "author": "王安石",
        "paragraphs": [
            "萬事黄粱欲熟時，世間談笑漫追隨。",
            "雞蟲得失何須算，鵬鷃逍遥各自知。"
        ],
        "title": "萬事",
        "id": "5091241f-db81-4416-8cbb-9bf807d89d49"
    },
    {
        "author": "王安石",
        "paragraphs": [
            "衰容一見便疑真，李子揮毫故有神。",
            "欲去鍾山終不忍，謝渠分我死前身。"
        ],
        "title": "寄金陵傳神者李士雲",
        "id": "5bf0fe40-e229-4c67-8c00-2ea1972a43c5"
    },
    {
        "author": "王安石",
        "paragraphs": [
            "南山新長鳳凰雛，眉目分明畫不如。",
            "年小從他愛梨栗，長成須讀五車書。"
        ],
        "tags": [
            "抒情",
            "写人",
            "喜爱"
        ],
        "title": "贈外孫",
        "id": "5541ac96-55e8-47dc-a4e3-505880ac83c3"
    },
    {
        "author": "王安石",
        "paragraphs": [
            "令尹犀舟失去期，憮然憑几占文移。",
            "勸君慎莫讒風伯，會有開帆破浪時。"
        ],
        "title": "東流頓令罷官阻風示文有按風伯奏天閽之語答以四句",
        "id": "3e0696e5-00f4-43b8-9d0a-056150f43062"
    },
    {
        "author": "王安石",
        "paragraphs": [
            "盧仝不出憎流俗，我卜郊居避俗憎。",
            "仝有鄰僧來乞米，我今送米乞鄰僧。"
        ],
        "title": "楊德逢送米與法雲二老作此詩",
        "id": "2a7c0597-5028-445d-aca9-3b25cc949561"
    },
    {
        "author": "王安石",
        "paragraphs": [
            "柘岡西路白雲深，想子東歸得重尋。",
            "亦見舊時紅躑躅，爲言春至每傷心。"
        ],
        "title": "送黄吉父將赴南康官歸金溪三首  其一",
        "id": "13b9c9c8-fed5-499b-8af3-a492b6e95c03"
    },
    {
        "author": "王安石",
        "paragraphs": [
            "還家一笑即芳辰，好與名山作主人。",
            "邂逅五湖乘興往，相邀錦繡谷中春。"
        ],
        "title": "送黄吉父將赴南康官歸金溪三首  其二",
        "id": "26d65d7c-2aa9-4cea-892b-9f58e4039702"
    },
    {
        "author": "王安石",
        "paragraphs": [
            "歲晚相逢喜且悲，莫占風日恨歸遲。",
            "我如逆旅當去客，復會有無那得知。"
        ],
        "title": "送黄吉父將赴南康官歸金溪三首  其三",
        "id": "31cc18f8-9773-4d16-9058-e1514adf0eea"
    },
    {
        "author": "王安石",
        "paragraphs": [
            "水際柴門一半開，小橋分路入青苔。",
            "背人照影無窮柳，隔屋吹香併是梅。",
            "結綺臨春歌舞地，荒蹊狹巷兩三家。",
            "東風漫漫吹桃李，非復當時仗外花。"
        ],
        "title": "金陵即事三首  其一",
        "id": "c38f52d7-9891-4eef-b7e9-29aa1f24f2a7"
    },
    {
        "author": "王安石",
        "paragraphs": [
            "昏黑投林曉更驚，背人相喚百般鳴。",
            "柴門長閉春風暖，事外還能見鳥情。"
        ],
        "title": "金陵即事三首  其二",
        "id": "6ead1152-6916-441c-9e21-cf8f0545e085"
    },
    {
        "author": "王安石",
        "paragraphs": [
            "烏塘渺渺綠平堤，堤上行人各有携。",
            "試問春風何處好，辛夷如雪柘岡西。"
        ],
        "title": "烏塘",
        "id": "a0600f87-6cac-4e9e-8da0-15d3997beb84"
    },
    {
        "author": "王安石",
        "paragraphs": [
            "萬事紛紛祇偶然，老來容易得新年。",
            "柘岡西路花如雪，迴首春風最可憐。"
        ],
        "title": "柘岡",
        "id": "9ac353c7-9b88-45b7-95b2-075e50aab210"
    },
    {
        "author": "王安石",
        "paragraphs": [
            "青青千里亂春袍，宿雨催紅出小桃。",
            "迴首北城無限思，日酣川浄野雲高。"
        ],
        "title": "城北",
        "id": "4a47c0ae-1129-4713-9b8a-62fec7f10a9c"
    },
    {
        "author": "王安石",
        "paragraphs": [
            "金陵陳迹老莓苔，南北遊人自往來。",
            "最憶春風石城塢，家家桃杏過牆開。"
        ],
        "title": "金陵",
        "id": "afa265e1-1b17-4d2d-86c6-9b88d286c24a"
    },
    {
        "author": "王安石",
        "paragraphs": [
            "午枕花前簟欲流，日催紅影上簾鈎。",
            "窺人鳥喚悠颺夢，隔水山供宛轉愁。"
        ],
        "title": "午枕",
        "id": "8d4d8dd0-e9fd-49b6-99ff-8b5e1623320e"
    },
    {
        "author": "王安石",
        "paragraphs": [
            "州橋蹋月想山椒，迴首哀湍未覺遥。",
            "今夜重聞舊嗚咽，却看山月話州橋。"
        ],
        "title": "州橋",
        "id": "2925ea7f-679c-481e-8ef6-0f103921f658"
    },
    {
        "author": "王安石",
        "paragraphs": [
            "明州城郭畫中傳，尚記西亭一艤船。",
            "投老心情非復昔，當時山水故依然。"
        ],
        "title": "觀明州圖",
        "id": "a9d89a88-206a-4456-bce6-a1c63669fc07"
    },
    {
        "author": "王安石",
        "paragraphs": [
            "金明馳道柳參天，投老重來聽管絃。",
            "飽食太官還惜日，夕陽臨水意茫然。"
        ],
        "title": "九日賜宴瓊林苑作",
        "id": "1d681c76-2d9f-4a93-a4a7-bcb2b62175d9"
    },
    {
        "author": "王安石",
        "paragraphs": [
            "黄塵投老倦匆匆，故繞盆池種水紅。",
            "落日欹眠何所憶，江湖秋夢艣聲中。"
        ],
        "title": "壬子偶題",
        "id": "e0271cd1-69ed-4e5d-9829-020bf5f412f1"
    },
    {
        "author": "王安石",
        "paragraphs": [
            "一夢章江已十年，故人重見想皤然。",
            "祇應兩岸當時柳，能到春來尚可憐。"
        ],
        "title": "和張仲通憶鍾陵二首  其一",
        "id": "b0111f16-bdee-4910-9b6b-22738ddec342"
    },
    {
        "author": "王安石",
        "paragraphs": [
            "逸少池邊有一丘，西山南浦慣曾遊。",
            "殘年歸去終無樂，聞說章江即淚流。"
        ],
        "title": "和張仲通憶鍾陵二首  其二",
        "id": "09a68b8f-9706-4587-b406-8c74be0380b5"
    },
    {
        "author": "王安石",
        "paragraphs": [
            "隠隠西南月一鈎，春風落日澹如秋。",
            "房櫳半掩無人語，鼓角聲中始欲愁。"
        ],
        "title": "送和甫至龍安暮歸",
        "id": "36bf0c9f-efbd-4596-bc12-aa832ae32b7a"
    },
    {
        "author": "王安石",
        "paragraphs": [
            "澗水無聲繞竹流，竹西花草弄春柔。",
            "茅檐相對坐終日，一鳥不鳴山更幽。"
        ],
        "tags": [
            "抒情"
        ],
        "title": "鍾山即事",
        "id": "b4816914-34c1-424f-a602-94f40869385f"
    },
    {
        "author": "王安石",
        "paragraphs": [
            "撲撲烟嵐繞四阿，物華終恨未能多。",
            "故應陡起三千丈，始奈重山複嶺何。"
        ],
        "title": "南澗樓",
        "id": "a2f521a3-75e2-4ab3-abe1-c2144c561e8a"
    },
    {
        "author": "王安石",
        "paragraphs": [
            "三年衣上禁城塵，撫事怊然愧古人。",
            "明月滄波秋萬頃，扁舟長寄夢中身。"
        ],
        "title": "京城",
        "id": "82a993d9-5dfa-48a8-be7e-784d38ba1809"
    },
    {
        "author": "王安石",
        "paragraphs": [
            "隴東流水向東流，不肯相隨過隴頭。",
            "祗有月明西海上，伴人征戍替人愁。"
        ],
        "title": "隴東西二首  其一",
        "id": "ce645705-836f-430e-b6ce-81059a1051e0"
    },
    {
        "author": "王安石",
        "paragraphs": [
            "隴西流水向西流，自古相傳到此愁。",
            "添却征人無限淚，怪來嗚咽已千秋。"
        ],
        "title": "隴東西二首  其二",
        "id": "2127e7c6-0313-47ab-92d6-502feaea256a"
    },
    {
        "author": "王安石",
        "paragraphs": [
            "斜徑偶通南埭路，數家遥對北山岑。",
            "草頭蛺蝶黄花晚，菱角蜻蜓翠蔓深。"
        ],
        "title": "斜徑",
        "id": "7d8dd1fe-02b5-4d26-bc6e-c3eca245a24e"
    },
    {
        "author": "王安石",
        "paragraphs": [
            "北山吹雨送殘春，南澗朝來綠映人。",
            "昨日杏花渾不見，故應隨水到江濱。"
        ],
        "title": "暮春",
        "id": "a035cd15-25d3-4d36-bb0d-3680b642f832"
    },
    {
        "author": "王安石",
        "paragraphs": [
            "晴明山鳥百般催，不待桃花一半開。",
            "雨後綠陰空繞舍，總將春色付莓苔。"
        ],
        "title": "雨晴",
        "id": "75b9a0f8-f84a-4890-9b98-b7a1db91599c"
    },
    {
        "author": "王安石",
        "paragraphs": [
            "日西階影轉梧桐，簾卷青山簟半空。",
            "金鴨火銷沈水冷，悠悠殘夢鳥聲中。"
        ],
        "title": "日西",
        "id": "4a77b52d-2c74-4a9e-816d-84bec3836d02"
    },
    {
        "author": "王安石",
        "paragraphs": [
            "翠木交陰覆兩檐，夜天如水碧湉湉。",
            "帝城風月看常好，人世悲哀老自添。"
        ],
        "title": "禁直",
        "id": "728e0cda-2374-4304-bf92-bf94795b2a8b"
    },
    {
        "author": "王安石",
        "paragraphs": [
            "御柳新黄已迸條，宮溝薄凍未全消。",
            "人間今日春多少，祇看東方北斗杓。"
        ],
        "title": "御柳",
        "id": "45e5c26f-7c85-45f0-8dd5-f0bba759e4f8"
    },
    {
        "author": "王安石",
        "paragraphs": [
            "冰入春風漲御溝，上林花氣欲飛浮。",
            "未央屋瓦猶殘雪，却爲祥雲映日流。"
        ],
        "title": "祥雲",
        "id": "cd0faeb1-da75-4977-9263-b4a8e298335c"
    },
    {
        "author": "王安石",
        "paragraphs": [
            "夜開金鑰詔辭臣，對御抽毫草帝綸。",
            "須信朝家重儒術，一時同榜用三人。"
        ],
        "title": "題中書壁",
        "id": "7fd1c56f-7eca-45db-a5f5-6fac099e5663"
    },
    {
        "author": "王安石",
        "paragraphs": [
            "青煙漠漠雨紛紛，水殿西廊北苑門。",
            "已著單衣猶禁火，海棠花下怯黄昏。"
        ],
        "title": "禁中春寒",
        "id": "4a91006c-6305-4c49-abb0-dc9f04726a17"
    },
    {
        "author": "王安石",
        "paragraphs": [
            "少時操筆坐中庭，子墨文章頗自輕。",
            "聖世選材終用賦，白頭來此試諸生。"
        ],
        "title": "試院中",
        "id": "c2579a78-76c0-43d1-bd94-245f00d87193"
    },
    {
        "author": "王安石",
        "paragraphs": [
            "六幅生綃四五峰，暮雲樓閣有無中。",
            "去年今日長干里，遥望鍾山與此同。"
        ],
        "title": "學士院燕侍郎畫圖",
        "id": "ff8904bc-caf3-4fb3-a1a7-614cde617bc2"
    },
    {
        "author": "王安石",
        "paragraphs": [
            "龍甲虬髯不可攀，亭亭千丈蔭南山。",
            "應嗟無地逃斤斧，豈願爭明爝火間。"
        ],
        "title": "道旁大松人取以爲明",
        "id": "03747d55-7324-440d-adc9-e75a34c3e9d5"
    },
    {
        "author": "王安石",
        "paragraphs": [
            "雲木何時兩翅翻，玉籠金鎖祇煩冤。",
            "真須强學人間語，舉世無人解鳥言。"
        ],
        "title": "見鸚鵡戲作四句",
        "id": "17de8790-18ef-4fba-87ea-33a42374c34c"
    },
    {
        "author": "王安石",
        "paragraphs": [
            "羽毛摧落向人愁，當食哀鳴似有求。",
            "萬里衡陽冬欲暖，失身元爲稻粱謀。"
        ],
        "title": "池雁",
        "id": "e39a6f28-ae79-4f89-91cd-6f6977f01e6c"
    },
    {
        "author": "王安石",
        "paragraphs": [
            "六年湖海老侵尋，千里歸來一寸心。",
            "西望國門搔短髮，九天宮闕五雲深。"
        ],
        "title": "六年",
        "id": "123dbc0d-e0c9-457a-9520-2c31aea4a1a0"
    },
    {
        "author": "王安石",
        "paragraphs": [
            "世故紛紛漫白頭，欲尋歸路更遲留。",
            "鍾山北繞無窮水，散髮何時一釣舟。"
        ],
        "title": "世故",
        "id": "9d4442ce-2199-4b3a-b619-149c72dadd4c"
    },
    {
        "author": "王安石",
        "paragraphs": [
            "天下紛紛未一家，販繒屠狗尚雄夸。",
            "東陵豈是無能者，獨傍青門手種瓜。"
        ],
        "title": "邵平",
        "id": "9212b63b-4478-4753-b208-014f3812ee82"
    },
    {
        "author": "王安石",
        "paragraphs": [
            "頹城百雉擁高秋，驅馬臨風想聖丘。",
            "此道門人多未悟，爾來千載判悠悠。"
        ],
        "title": "中牟",
        "id": "065e92a0-3550-43b4-9ff1-9c84a4c408aa"
    },
    {
        "author": "王安石",
        "paragraphs": [
            "壯士軒昂非自謀，近臣當爲國深憂。",
            "區區女子無高意，追念牛衣暖即休。"
        ],
        "title": "王章",
        "id": "6821f301-5c33-4eaf-acce-c64840f7375c"
    },
    {
        "author": "王安石",
        "paragraphs": [
            "神物登天擾可騎，如何孔甲但能羈。",
            "當時若更無劉累，龍意茫然豈得知。"
        ],
        "title": "神物",
        "id": "599a31c7-2ce6-4cb5-97f9-d027f8505032"
    },
    {
        "author": "王安石",
        "paragraphs": [
            "文成五利老紛紛，方丈蓬萊但可聞。",
            "萬里出師求寶馬，飄然空有意凌雲。"
        ],
        "title": "文成",
        "id": "46397902-d458-4e8d-9249-8618505062d2"
    },
    {
        "author": "王安石",
        "paragraphs": [
            "京房劉向各稱忠，詔獄當時迹自窮。",
            "畢竟論心異恭顯，不妨迷國略相同。"
        ],
        "title": "讀漢書",
        "id": "b0f6817b-0689-4919-8a5c-a15dfe584800"
    },
    {
        "author": "王安石",
        "paragraphs": [
            "賜也能言未識真，誤將心許漢陰人。",
            "桔槔俯仰妨何事，抱甕區區老此身。"
        ],
        "title": "賜也",
        "id": "0299c3f7-8a1c-4bcf-bcd0-abd9465306e0"
    },
    {
        "author": "王安石",
        "paragraphs": [
            "重將白髮旁牆陰，陳迹茫然不可尋。",
            "花鳥總知春爛熳，人間獨自有傷心。"
        ],
        "title": "重將",
        "id": "5e62bcc3-338c-4aaa-9704-2ed296cea2a9"
    },
    {
        "author": "王安石",
        "paragraphs": [
            "載酒欲尋江上舟，出門無路水交流。",
            "黄昏獨倚春風立，看却花開觸地愁。"
        ],
        "title": "載酒",
        "id": "2fa5d91e-57b9-4423-8863-b07b4c24f0f3"
    },
    {
        "author": "王安石",
        "paragraphs": [
            "楚天如夢水悠悠，花底殘紅漫不收。",
            "獨繞去年揮淚處，還將牢落對滄洲。"
        ],
        "title": "楚天",
        "id": "08478705-9efc-44e4-8a04-c906a26db6ff"
    },
    {
        "author": "王安石",
        "paragraphs": [
            "江北秋陰一半開，晚雲含雨却低回。",
            "青山繚繞疑無路，忽見千帆隠映來。"
        ],
        "title": "江上",
        "id": "13cbc20f-d3a4-439a-87d4-d53157fc1b61"
    },
    {
        "author": "王安石",
        "paragraphs": [
            "春江渺渺抱牆流，煙草茸茸一片愁。",
            "吹盡柳花人不見，青旗催日下城頭。"
        ],
        "title": "春江",
        "id": "68d24cde-e308-44d8-abbf-db07b1e727cb"
    },
    {
        "author": "王安石",
        "paragraphs": [
            "城雲如夢柳僛僛，野水橫來强滿池。",
            "九十日春渾得雨，故應留潤作花時。"
        ],
        "title": "春雨",
        "id": "4bbe93ac-471f-4acc-b745-13d77b086a8e"
    },
    {
        "author": "王安石",
        "paragraphs": [
            "江湖歸不及花時，空繞扶疏綠玉枝。",
            "夜直去年看蓓蕾，晝眠今日對紛披。"
        ],
        "title": "初到金陵",
        "id": "192d87ca-52ac-4cb3-9b5b-65e01bd7243b"
    },
    {
        "author": "王安石",
        "paragraphs": [
            "荒煙凉雨助人悲，淚染衣巾不自知。",
            "除却春風沙際綠，一如看汝過江時。"
        ],
        "tags": [
            "写雨",
            "送别",
            "感伤",
            "雨"
        ],
        "title": "送和甫至龍安微雨因寄吳氏女子",
        "id": "2f0b54b1-5f80-498e-9327-10204354d48c"
    },
    {
        "author": "王安石",
        "paragraphs": [
            "蒔果疏泉带淺山，柴門雖設要常關。",
            "別開小徑連松路，祗與鄰僧約往還。"
        ],
        "title": "與北山道人",
        "id": "16f97454-7f0a-45bc-a301-936cf5a8ef48"
    },
    {
        "author": "王安石",
        "paragraphs": [
            "一自君家把酒杯，六年波浪與塵埃。",
            "不知烏石岡邊路，至老相尋得幾回。"
        ],
        "title": "過外弟飲",
        "id": "c23c438d-b555-4b18-bd5e-61078e2332c0"
    },
    {
        "author": "王安石",
        "paragraphs": [
            "若耶溪上踏莓苔，興罷張帆載酒回。",
            "汀草岸花渾不見，青山無數逐人來。"
        ],
        "title": "若耶溪歸興",
        "id": "dfdb911b-1b70-46f6-b7a7-b9ab1d9553c8"
    },
    {
        "author": "王安石",
        "paragraphs": [
            "烏石岡邊繚繞山，柴荆細路水雲間。",
            "吹花嚼蕊長來往，祗有春風似我閑。"
        ],
        "title": "烏石",
        "id": "f7baf346-2384-43f6-8b46-f667cf4c7070"
    },
    {
        "author": "王安石",
        "paragraphs": [
            "定林青木老參天，橫貫東南一道泉。",
            "六月杖藜尋石路，午陰多處弄潺湲。"
        ],
        "title": "定林",
        "id": "a481240b-5346-4901-abff-9aeb38558e78"
    },
    {
        "author": "王安石",
        "paragraphs": [
            "屋繞灣溪竹繞山，溪山却在白雲間。",
            "臨溪放艇依山坐，溪鳥山花共我閑。"
        ],
        "title": "定林所居",
        "id": "f8906884-259e-4cc5-acc7-c6e6fbf182a7"
    },
    {
        "author": "王安石",
        "paragraphs": [
            "春山撩亂水縱橫，籬落荒畦草自生。",
            "獨往獨來山下路，筍輿看得綠陰成。"
        ],
        "title": "臺城寺側獨行",
        "id": "bf81fb0a-f676-4c61-a4f8-d2f80915fe53"
    },
    {
        "author": "王安石",
        "paragraphs": [
            "終日看山不厭山，買山終待老山間。",
            "山花落盡山長在，山水空流山自閑。"
        ],
        "title": "遊鍾山",
        "id": "7d217e11-4ac5-4e16-be0d-a4f5c677afed"
    },
    {
        "author": "王安石",
        "paragraphs": [
            "偶向松間覓舊題，野人休誦北山移。",
            "丈夫出處非無意，猿鶴從來不自知。"
        ],
        "title": "松間",
        "id": "5c9c6fa2-77c3-4589-aa9a-f284e7dc883f"
    },
    {
        "author": "王安石",
        "paragraphs": [
            "紛紛應接使人愁，與子從容喜問酬。",
            "他日故將泥自庇，今朝欲以雨相留。"
        ],
        "title": "雨未止正臣欲行以詩留之",
        "id": "7d8d0933-4f22-461e-b2ca-9d8864515b45"
    },
    {
        "author": "王安石",
        "paragraphs": [
            "蘇州司業詩名老，樂府皆言妙入神。",
            "看似尋常最奇崛，成如容易却艱辛。"
        ],
        "title": "題張司業詩",
        "id": "12ce78ce-a153-4b73-87e7-1291b09eb826"
    },
    {
        "author": "王安石",
        "paragraphs": [
            "春風蕩屋雨填溝，東閤翛然擁罽裘。",
            "鄰壁黄粱炊未熟，喚迴殘夢有鳴騶。"
        ],
        "title": "同陳和叔遊北山",
        "id": "a08a6c7a-c74b-432e-987b-2b5eb1962a09"
    },
    {
        "author": "王安石",
        "paragraphs": [
            "孫陵西曲岸烏紗，知汝凄凉正憶家。",
            "人世豈能無聚散，亦逢佳節且吹花。"
        ],
        "title": "次吳氏女子韵",
        "id": "7ff05b53-ffbb-4396-a7bf-c5d4d940ae91"
    },
    {
        "author": "王安石",
        "paragraphs": [
            "秋燈一點映籠紗，好讀楞嚴莫念家。",
            "能了諸緣如夢事，世間唯有妙蓮花。"
        ],
        "title": "再次前韵",
        "id": "4c1623b3-716d-4d5f-98f2-9e32613d4e12"
    },
    {
        "author": "王安石",
        "paragraphs": [
            "曲沼融融泮盡澌，暖煙籠瓦碧參差。",
            "人情共恨春猶淺，不問寒梅有幾枝。"
        ],
        "title": "即席",
        "id": "e9ec1ee4-a40a-43d4-a2d9-0f3ab12a0607"
    },
    {
        "author": "王安石",
        "paragraphs": [
            "神奸變化久難知，禹鼎由來更不疑。",
            "螭魅合謀非一日，太丘真復社亡遲。"
        ],
        "title": "遊城南即事二首  其一",
        "id": "5ead59e2-91ac-4e6d-9ba0-fbf15bd32f8c"
    },
    {
        "author": "王安石",
        "paragraphs": [
            "泰壇東路繞重營，獨背朝陽信馬行。",
            "漫道城南天尺五，荒林時見一柴荆。"
        ],
        "title": "遊城南即事二首  其二",
        "id": "37f23095-f94c-41b0-ab22-c07133372e20"
    },
    {
        "author": "王安石",
        "paragraphs": [
            "城郭千家一彈丸，蜀岡擁腫作蛇蟠。",
            "眼前不道無蒼翠，偷得鍾山隔水看。"
        ],
        "title": "寄沈道原",
        "id": "3ea3bb8e-5556-4f4d-857f-f877e2294d63"
    },
    {
        "author": "王安石",
        "paragraphs": [
            "堂邑山林久寂寥，屬車前日駐雞翹。",
            "冥冥獨鳳隨雲霧，南陌空聞引葬簫。"
        ],
        "title": "哭張唐公",
        "id": "697e9064-95bc-40e8-8a1b-4b507e78b6f0"
    },
    {
        "author": "王安石",
        "paragraphs": [
            "救黥醫劓世無方，斷簡陳編付藥房。",
            "祝我壽齡君好語，毗耶一夜滿城香。"
        ],
        "title": "生日次韵南郭子二首  其一",
        "id": "e0560fbb-f969-439f-b141-55a6e346bbc4"
    },
    {
        "author": "王安石",
        "paragraphs": [
            "寒逼清枝故有梅，草堂先對白頭開。",
            "殘骸已若雞年夢，猶見騷人幾度來。"
        ],
        "title": "生日次韵南郭子二首  其二",
        "id": "7350b292-d1de-4e76-9931-e350c47904dc"
    },
    {
        "author": "王安石",
        "paragraphs": [
            "淮山但有八公名，鴻寶燒金竟不成。",
            "身與仙人守都厠，可能雞犬得長生。"
        ],
        "title": "八公山",
        "id": "bdc6cb7f-54f2-4649-ab1b-31c5e54e8541"
    },
    {
        "author": "王安石",
        "paragraphs": [
            "七年五過徐城縣，自笑皇皇此世間。",
            "安得身如倉庾氏，一官能到子孫閑。"
        ],
        "title": "過徐城",
        "id": "49c58e77-bfe0-4a5a-9c57-c3a96af07075"
    },
    {
        "author": "王安石",
        "paragraphs": [
            "好去翩然丁令威，昔人且在不應非。",
            "淮雲豈與遼天闊，想復留情故一歸。"
        ],
        "title": "送丁廓秀才歸汝陰二首  其一",
        "id": "b7a26fcc-ec2d-4841-8d7e-397a5fd58022"
    },
    {
        "author": "王安石",
        "paragraphs": [
            "西州行路日蕭條，執手傷懷不自聊。",
            "遊子故鄉終念返，豈能無意冶城潮。"
        ],
        "title": "送丁廓秀才歸汝陰二首  其二",
        "id": "54373d3e-6958-475b-8933-a1f81e61bef9"
    },
    {
        "author": "王安石",
        "paragraphs": [
            "邂逅相隨一日閑，或緣香火共靈山。",
            "夕陽興罷黄塵陌，直似蓬萊墮世間。"
        ],
        "title": "和惠思韵二首 醴泉觀",
        "id": "41f4447a-9258-4149-9a64-88aa0bcd254e"
    },
    {
        "author": "王安石",
        "paragraphs": [
            "白下長干何可見，風塵愁殺庾蘭成。",
            "去年今日青松路，亦自聞蟬第一聲。"
        ],
        "title": "和惠思韵二首 蟬",
        "id": "ccc0fda4-f9a4-488a-a591-e2e0169a2884"
    },
    {
        "author": "王安石",
        "paragraphs": [
            "吳興太守美如何，柳惲詩才未足多。",
            "遥想郡人迎下擔，白蘋洲渚正滄波。"
        ],
        "title": "送王介學士知湖州",
        "id": "09b2900d-6cce-41f4-990c-11bb6b7b4fa9"
    },
    {
        "author": "王安石",
        "paragraphs": [
            "投老歸來供奉班，塵埃無復見鍾山。",
            "何須更待黄粱熟，始覺人間是夢間。"
        ],
        "title": "懷鍾山",
        "id": "654344c5-2a25-4b11-b14b-9607124e7a86"
    },
    {
        "author": "王安石",
        "paragraphs": [
            "茅屋滄洲一酒旗，午煙孤起隔林炊。",
            "江清日暖蘆花轉，祇似春風柳絮時。"
        ],
        "title": "江寧夾口三首  其一",
        "id": "11af550c-bec0-40bb-963d-71a8bb8edf7c"
    },
    {
        "author": "王安石",
        "paragraphs": [
            "月墮浮雲水捲空，滄洲夜泝五更風。",
            "北山草木何由見，夢盡青燈展轉中。",
            "落帆江口月黄昏，小店無燈欲閉門。",
            "側出岸沙楓半死，繫船應有去年痕。"
        ],
        "title": "江寧夾口三首  其二",
        "id": "7dee6ee0-f455-4a50-a32d-9df6a70fec76"
    },
    {
        "author": "王安石",
        "paragraphs": [
            "去馬來車擾擾塵，自難長寄水雲身。",
            "碧巖後主今爲客，何況開山說法人。"
        ],
        "title": "寄碧巖道光法師",
        "id": "a5e04c71-7fc1-427d-bda0-bb1e8ce590a3"
    },
    {
        "author": "王安石",
        "paragraphs": [
            "萬事悠悠心自知，强顔於世轉參差。",
            "移床獨卧秋風裏，靜看蜘蛛結網絲。"
        ],
        "title": "省中二首  其一",
        "id": "9d60cd8a-1cfb-49ae-8cbe-8dd694202342"
    },
    {
        "author": "王安石",
        "paragraphs": [
            "大梁春雪滿城泥，一馬常瞻落日歸。",
            "身世自知還自笑，悠悠三十九年非。"
        ],
        "title": "省中二首  其二",
        "id": "1a888773-f7d1-45f7-94e6-bc8c827aaba0"
    },
    {
        "author": "王安石",
        "paragraphs": [
            "悠悠獨夢水西軒，百舌枝頭語更繁。",
            "山鳥不應知地禁，亦逢春暖即啾喧。"
        ],
        "title": "崇政殿後春晴即事",
        "id": "d3f05a24-854c-4e8b-8fcc-d78cdcd42566"
    },
    {
        "author": "王安石",
        "paragraphs": [
            "竹上秋風吹網絲，角門常閉吏人稀。",
            "蕭蕭一榻卷書坐，直到日斜騎馬歸。"
        ],
        "title": "省中沈文通廳事",
        "id": "9db5c06d-9423-4d2a-a16f-2ff023cce85d"
    },
    {
        "author": "王安石",
        "paragraphs": [
            "縣瓠城南陂水深，春泥滿眼路嶇嶔。",
            "獨騎瘦馬衝殘雨，前伴茫茫不可尋。"
        ],
        "title": "吳任道說應舉時事",
        "id": "a9776dd2-808b-42f5-8f11-1873fdc8018d"
    },
    {
        "author": "王安石",
        "paragraphs": [
            "綵衣東笑上歸船，萊氏歡娛在晚年。",
            "嗟我白頭生意盡，看君今日更悽然。"
        ],
        "title": "送河中通判朱郎中迎母東歸",
        "id": "e6801445-53a4-4d4d-9ac8-f109701267c9"
    },
    {
        "author": "王安石",
        "paragraphs": [
            "明碧軒南竹數叢，別來江外幾秋風。",
            "道人無復人間世，嗟我今爲白髮翁。"
        ],
        "title": "寄題杭州明慶院修廣師明碧軒",
        "id": "b955a640-036f-4952-9676-b711b044d6aa"
    },
    {
        "author": "王安石",
        "paragraphs": [
            "金爐香盡漏聲殘，翦翦輕風陣陣寒。",
            "春色惱人眠不得，月移花影上欄干。"
        ],
        "tags": [
            "思念",
            "春天",
            "写景",
            "抒情",
            "古诗三百首",
            "宋诗"
        ],
        "title": "夜直",
        "id": "97255fc6-175c-4841-bf77-c49d66fa355a"
    },
    {
        "author": "王安石",
        "paragraphs": [
            "白髮無聊病更侵，移床卧竹向秋陰。",
            "朝來雁背西風急，吹折江湖萬里心。"
        ],
        "title": "試院中  其一",
        "id": "c2ad2d12-0dc8-4748-92c3-f05a1acd8e4e"
    },
    {
        "author": "王安石",
        "paragraphs": [
            "咫尺淹留可奈何，東西虛共一姮娥。",
            "階前棗樹應摇落，此夜清光得幾多。"
        ],
        "title": "試院中  其二",
        "id": "36a45bbe-7621-4159-9543-fa0e4c272313"
    },
    {
        "author": "王安石",
        "paragraphs": [
            "青燈照我夢城西，坐上傳觴把菊枝。",
            "忽忽覺來頭更白，隔牆聞語趁朝時。"
        ],
        "title": "試院中  其三",
        "id": "5d8d737a-f306-44d0-93bd-ab973f860c9f"
    },
    {
        "author": "王安石",
        "paragraphs": [
            "蕭蕭疏雨吹檐角，噎噎暝蛩啼草根。",
            "閑却荒庭歸未得，一燈明滅照黄昏。"
        ],
        "title": "試院中  其四",
        "id": "479e8d36-74c3-46b6-a9e8-b23cb753f35e"
    },
    {
        "author": "王安石",
        "paragraphs": [
            "人間投老事紛紛，才薄何能强致君。",
            "一馬黄塵南陌路，眼中唯見北山雲。"
        ],
        "title": "人間",
        "id": "1a01660a-95a7-4a8d-98f2-4de1c2a0249c"
    },
    {
        "author": "王安石",
        "paragraphs": [
            "紅襆未開知婉娩，紫囊猶結想芳菲。",
            "此花似欲留人住，山鳥無端勸我歸。"
        ],
        "title": "後殿牡丹未開",
        "id": "d712efaa-9d18-4338-89d2-891e881b4857"
    },
    {
        "author": "王安石",
        "paragraphs": [
            "柴門照水見青苔，春繞花枝漫漫開。",
            "路遠遊人行不到，日長啼鳥去還來。"
        ],
        "title": "春日",
        "id": "cf374fd5-5405-4ae9-89ad-18202c635879"
    },
    {
        "author": "王安石",
        "paragraphs": [
            "淥繞宮城漫漫流，鵝黄小蝶弄春柔。",
            "問知公子朝陵去，歸得花時却自愁。"
        ],
        "title": "寄韓持國",
        "id": "20f04c35-d888-48ee-bbb4-4bcc17823734"
    },
    {
        "author": "王安石",
        "paragraphs": [
            "知公尚憶洛城中，醉裏穿花滿袖風。",
            "花亦有知還有恨，今爲紅藥主人翁。"
        ],
        "title": "答韓持國",
        "id": "8716a60d-b0a8-45a9-83ee-23026336ec64"
    },
    {
        "author": "王安石",
        "paragraphs": [
            "慣作野人多野興，欲爲時用少時材。",
            "出城偶與沙塵背，轉覺溪山入眼來。"
        ],
        "title": "出城",
        "id": "6a3b693b-94c5-410e-847e-51f104ff28dc"
    },
    {
        "author": "王安石",
        "paragraphs": [
            "涿州沙上望桑乾，鞍馬春風特地寒。",
            "萬里如今持漢節，却尋此路使呼韓。"
        ],
        "title": "涿州",
        "id": "043e4f48-7f11-42a3-a92c-6aa874c0174c"
    },
    {
        "author": "王安石",
        "paragraphs": [
            "涿州沙上飲盤桓，看舞春風小契丹。",
            "塞雨巧催燕淚落，濛濛吹濕漢衣冠。"
        ],
        "title": "出塞",
        "id": "2099f428-0dd1-4840-b468-42d4ea77f55c"
    },
    {
        "author": "王安石",
        "paragraphs": [
            "荒雲凉雨水悠悠，鞍馬東西鼓吹休。",
            "尚有燕人數行淚，回身却望塞南流。"
        ],
        "title": "入塞",
        "id": "bbc3fdba-f475-4560-bbf4-c99b57cd07cd"
    },
    {
        "author": "王安石",
        "paragraphs": [
            "汜水鴻溝楚漢間，跳兵走馬百重山。",
            "如何咫尺商於地，便有園公綺季閑。"
        ],
        "title": "書汜水關寺壁",
        "id": "572fb31d-e8ce-4b0a-b5ce-e127cf77591f"
    },
    {
        "author": "王安石",
        "paragraphs": [
            "荒村日午未開門，雨後餘花滿地存。",
            "舉世但能旌隠逸，誰人知道是王孫。"
        ],
        "title": "題北山隠居王閑叟壁",
        "id": "80043cbf-0b7f-432b-a34d-da11162f8a0e"
    },
    {
        "author": "王安石",
        "paragraphs": [
            "懶讀書來已數年，從人嘲我腹便便。",
            "爲嫌歸舍兒童聒，故就僧房借榻眠。"
        ],
        "title": "和惠思歲二日二絕  其一",
        "id": "dccee745-b771-4bf3-9bfb-2dec720898cc"
    },
    {
        "author": "王安石",
        "paragraphs": [
            "沙礫藏春未放來，荒庭終日守陳荄。",
            "遥憐草色裙腰綠，湖寺西南一徑開。"
        ],
        "title": "和惠思歲二日二絕  其二",
        "id": "4e59c06c-0453-454c-89f8-18df930b7328"
    },
    {
        "author": "王安石",
        "paragraphs": [
            "海氣冥冥漲楚氛，汀洲回薄水橫分。",
            "青松十里鍾山路，祇隔西南一片雲。"
        ],
        "title": "赴召道中",
        "id": "244759f5-d909-427e-9479-c5261d866380"
    },
    {
        "author": "王安石",
        "paragraphs": [
            "昨日君恩悞賜環，歸腸一夜繞鍾山。",
            "雖然眷戀明時祿，羞見琅邪有邴丹。"
        ],
        "title": "江東召歸",
        "id": "5eae79bd-2e42-4bf1-8953-badd8c0ba4e8"
    },
    {
        "author": "王安石",
        "paragraphs": [
            "北山摇落水崢嶸，想見揚帆出廣陵。",
            "平世自無憂國事，求田應不忤陳登。"
        ],
        "title": "平甫如通州寄之",
        "id": "86552ba8-71d0-43e9-9b51-d8002dbf737f"
    },
    {
        "author": "王安石",
        "paragraphs": [
            "舟約刀頭止歲前，故人專使手書傳。",
            "出門江口問消息，極目寒沙空渺然。"
        ],
        "title": "寄顯道",
        "id": "c5f0421c-d3cd-4aac-ab19-a41ece7626d7"
    },
    {
        "author": "王安石",
        "paragraphs": [
            "欲見道人非一朝，杖藜無路到青霄。",
            "千巖萬壑排風雨，想對銅鑪柏子燒。"
        ],
        "title": "和平父寄道光法師",
        "id": "e4b2116d-8024-488e-8727-1463caac0c89"
    },
    {
        "author": "王安石",
        "paragraphs": [
            "草沒苔侵棄道周，誤恩三品竟何酬。",
            "國亡今日頑無耻，似爲當年不與謀。"
        ],
        "title": "三品石",
        "id": "e4e03f6c-682f-472d-a4b4-dff63e982778"
    },
    {
        "author": "王安石",
        "paragraphs": [
            "屋山終日信飄飄，似與幽人破寂寥。",
            "爲有機心須强聒，直教懸解始聲消。"
        ],
        "title": "和崔公度家風琴八首  其一",
        "id": "8e8ed9e2-6247-41cc-9e37-435ae8d1f1b2"
    },
    {
        "author": "王安石",
        "paragraphs": [
            "簾幕無風起泬寥，誰悲精鐵任飄飄。",
            "隨商應角知無意，不待歌成韵已消。"
        ],
        "title": "和崔公度家風琴八首  其二",
        "id": "df3cf1a3-b458-4b66-893a-6b60532830c9"
    },
    {
        "author": "王安石",
        "paragraphs": [
            "萬物能鳴爲不平，世間歌哭兩營營。",
            "君知此物心何欲，自信天機自有聲。"
        ],
        "title": "和崔公度家風琴八首  其三",
        "id": "237e8756-1fe8-40a5-837d-1816eb364194"
    },
    {
        "author": "王安石",
        "paragraphs": [
            "風鐵相敲固可鳴，朔兵行夜響行營。",
            "如何清世容高卧，翻作幽窗枕上聲。",
            "南風屋角響蕭蕭，白日簾垂坐寂寥。",
            "愛此宮商有真意，與君傾耳盡今朝。"
        ],
        "title": "和崔公度家風琴八首  其四",
        "id": "adef86f9-bfa2-42ec-8896-1915b70115a6"
    },
    {
        "author": "王安石",
        "paragraphs": [
            "風來風去豈嘗要，隨分鏗鏘與寂寥。",
            "不似人間古鍾磬，從來文飾到今朝。"
        ],
        "title": "和崔公度家風琴八首  其五",
        "id": "a54b7d19-989b-4a6c-a02d-64b42d19be73"
    },
    {
        "author": "王安石",
        "paragraphs": [
            "繫身高處本無心，萬竅鳴時有玉音。",
            "欲作鏌耶爲物使，知君能笑不祥金。"
        ],
        "title": "和崔公度家風琴八首  其六",
        "id": "2f0e9b6f-d6e0-4a7c-b2d5-e05f2034e376"
    },
    {
        "author": "王安石",
        "paragraphs": [
            "疏鐵檐間挂作琴，清風纔到遽成音。",
            "伊人欲問無真意，向道從來不博金。"
        ],
        "title": "和崔公度家風琴八首  其七",
        "id": "4275ddc6-b686-443e-a7c0-8aceafe5c9fd"
    },
    {
        "author": "王安石",
        "paragraphs": [
            "知君欲上武陵溪，水自東流人自西。",
            "到日桃花應已謝，想君應不爲花迷。"
        ],
        "title": "送陳靖中舍歸武陵",
        "id": "c283e7e7-1a6e-4087-b709-66625a5bf5ec"
    },
    {
        "author": "王安石",
        "paragraphs": [
            "刳木爲舟數丈餘，卧看風月映芙蕖。",
            "清香一陣渾無暑，時有驚榔躍出魚。"
        ],
        "title": "北山",
        "id": "3508f30d-9c64-4208-b7ee-0e45e8d178db"
    },
    {
        "author": "王安石",
        "paragraphs": [
            "一燈相伴十餘年，舊事陳言知幾編。",
            "到了不如無累後，困來顛倒枕書眠。"
        ],
        "title": "適意",
        "id": "63fcbc6c-b576-4712-b4ef-bf114a69676e"
    },
    {
        "author": "王安石",
        "paragraphs": [
            "結綺臨春草一丘，尚殘宮井戒千秋。",
            "奢淫自是前王恥，不到龍沈亦可羞。"
        ],
        "title": "辱井",
        "id": "8cb711f1-6be3-43c0-960d-e83101981a9b"
    },
    {
        "author": "王安石",
        "paragraphs": [
            "海棠開後數金沙，高架層層吐絳葩。",
            "咫尺西城無力到，不知誰賞魏家花。"
        ],
        "title": "題金沙",
        "id": "ae5f6836-d8e7-4553-b0f7-1f4a8ea70a1b"
    },
    {
        "author": "王安石",
        "paragraphs": [
            "千丈崩奔落石碕，秋聲散入夜雲悲。",
            "州橋月下聞流水，不忘鍾山獨宿時。"
        ],
        "title": "夜聞流水",
        "id": "c6813a7d-4685-4524-b88c-afe1308215f3"
    },
    {
        "author": "王安石",
        "paragraphs": [
            "寒光乍洗山川瑩，清影遥分草樹纖。",
            "萬里更無雲物動，中天只有兔隨蟾。"
        ],
        "title": "咏月三首  其一",
        "id": "09331ff8-d531-4494-a343-73152d97a235"
    },
    {
        "author": "王安石",
        "paragraphs": [
            "江海清明上下兼，碧天遥見一毫纖。",
            "此時只欲浮雲盡，窟穴何妨有兔蟾。"
        ],
        "title": "咏月三首  其二",
        "id": "6ee22fbe-20de-42d1-afeb-4e8e83a6d339"
    },
    {
        "author": "王安石",
        "paragraphs": [
            "一片清光萬里兼，幾回圓極又纖纖。",
            "君看出沒非無意，豈爲辛懃養玉蟾。"
        ],
        "title": "咏月三首  其三",
        "id": "31455c52-ce41-48ff-826c-a566605eb211"
    },
    {
        "author": "王安石",
        "paragraphs": [
            "只愁風雨劫春回，怕見枝頭爛熳開。",
            "野鳥不知人意緒，啄教零亂點蒼苔。"
        ],
        "title": "次韵杏花三首  其一",
        "id": "4280bb4e-2e3c-402e-b4ab-49d40ddaa5e4"
    },
    {
        "author": "王安石",
        "paragraphs": [
            "心憐紅蕊與移栽，不惜年年糞壤培。",
            "風雨無時誰會得，欲教零亂强催開。"
        ],
        "title": "次韵杏花三首  其二",
        "id": "3e51aee8-594f-477b-8371-34a64cd62c45"
    },
    {
        "author": "王安石",
        "paragraphs": [
            "看時高艷先驚眼，折處幽香易滿懷。",
            "野女强簪看亦醜，少教憔悴逐荆釵。"
        ],
        "title": "次韵杏花三首  其三",
        "id": "07a886d9-085d-4b0f-b1a4-e21122422734"
    },
    {
        "author": "王安石",
        "paragraphs": [
            "蟠桃移種杏園初，紅抹燕脂嫩臉蘇。",
            "聞道飄零落人世，清香得似舊時無。"
        ],
        "title": "杏園即事",
        "id": "fd8f6071-d97b-434c-a127-97123556bf31"
    },
    {
        "author": "王安石",
        "paragraphs": [
            "都城花木久知春，北路餘寒尚中人。",
            "宿草連雲青未得，東風無頼只驚塵。"
        ],
        "title": "宋城道中",
        "id": "18cecec3-2c70-48b8-abf6-decd7675c3ae"
    },
    {
        "author": "王安石",
        "paragraphs": [
            "窗壁風回午枕凉，清談相對一胡床。",
            "心知帝力同天地，能使人間白日長。"
        ],
        "title": "對客",
        "id": "d8bdc78f-a312-4a28-bc56-31b1c21f2339"
    },
    {
        "author": "王安石",
        "paragraphs": [
            "智力區區不爲身，欲將何力助强秦。",
            "只應埋沒千秋後，更足詩書發冢人。"
        ],
        "title": "愍儒坑",
        "id": "8b97cbf8-a4ef-4d49-889b-573af007d1b5"
    },
    {
        "author": "王安石",
        "paragraphs": [
            "定知花發是歸期，不奈歸心日日歸。",
            "風雪豈知行客恨，向人更作落花飛。"
        ],
        "title": "遇雪",
        "id": "3278b454-e587-4c38-b796-20fd7bd57499"
    },
    {
        "author": "王安石",
        "paragraphs": [
            "寄託荒山鬼與鄰，一生黄卷不離身。",
            "百年薪盡隨緣去，莫學緇郎更誤人。"
        ],
        "title": "殊勝淵師八十餘因見訪問之近來如何答曰隨緣而已至示寂作是詩",
        "id": "1c6e729e-ef80-4cba-8f54-766c83483940"
    },
    {
        "author": "王安石",
        "paragraphs": [
            "吹破春冰水放光，山花澗草百般香。",
            "身閑處處堪行樂，何事低徊兩鬢霜。"
        ],
        "title": "懷舊",
        "id": "cf9b2c70-c0c0-4010-aa24-59ab162bbf05"
    },
    {
        "author": "王安石",
        "paragraphs": [
            "童子穿雲晚未歸，誰收松下著殘棋。",
            "先生醉卧落花裏，春去人間總不知。"
        ],
        "title": "訪隠者",
        "id": "1b7ac8fc-ac73-4420-acad-f3bf1692ea10"
    },
    {
        "author": "王安石",
        "paragraphs": [
            "綠嬌隠約眉輕掃，紅嫩妖饒臉薄粧。",
            "巧筆寫傳功未盡，清才吟咏興何長。"
        ],
        "title": "海棠花",
        "id": "59ee4917-bdd3-4e36-a66b-2d152b9d2084"
    },
    {
        "author": "王安石",
        "paragraphs": [
            "紅蕊曾遊此地來，青青今見數枝梅。",
            "只應尚有嬌春意，不肯凌寒取次開。"
        ],
        "title": "證聖寺杏接梅花未開",
        "id": "0b2834a8-77c4-488b-b3bc-12c64aac8f07"
    },
    {
        "author": "王安石",
        "paragraphs": [
            "勳業無成照水羞，黄塵入眼見山愁。",
            "煙中漠漠江南岸，更與家人一少留。"
        ],
        "title": "雜咏五首  其一",
        "id": "8eef9857-4d14-4d19-aa7a-79034a48fda4"
    },
    {
        "author": "王安石",
        "paragraphs": [
            "白頭重到太寧宮，玉珮瓊琚在眼中。",
            "歌舞可憐人暗換，花開花落幾春風。"
        ],
        "title": "雜咏五首  其二",
        "id": "2df54d50-e04c-4608-8535-3cae7151f40c"
    },
    {
        "author": "王安石",
        "paragraphs": [
            "朝陽映屋擁書眠，夢想鍾山一慨然。",
            "投老安能長忍垢，會當歸此濯寒泉。"
        ],
        "title": "雜咏五首  其三",
        "id": "fea3b449-800f-4a9f-a8ef-1e5a5f269f20"
    },
    {
        "author": "王安石",
        "paragraphs": [
            "烏石岡頭躑躅紅，東江柳色漲春風。",
            "物華人意曾相值，永日留連草莽中。"
        ],
        "title": "雜咏五首  其四",
        "id": "09d98c58-a04a-4ff0-b255-c9be3abffe43"
    },
    {
        "author": "王安石",
        "paragraphs": [
            "小雨蕭蕭潤水亭，花風颭颭破浮萍。",
            "看花聽竹心無事，風竹聲中作醉醒。"
        ],
        "title": "雜咏五首  其五",
        "id": "bc5368bd-09ff-44a4-8778-2b11c62f6e22"
    },
    {
        "author": "王安石",
        "paragraphs": [
            "千里歸來倦宦身，欲尋田宅豫求鄰。",
            "能將孝友傳家世，鄉邑如君更幾人。"
        ],
        "title": "書陳祈兄弟屋壁",
        "id": "a05ba569-a386-46fc-abd6-2e253ed07469"
    },
    {
        "author": "王安石",
        "paragraphs": [
            "柔桑採盡綠陰稀，蘆箔蠶成密繭肥。",
            "聊向村家問風俗，如何勤苦尚凶饑。"
        ],
        "title": "郊行",
        "id": "2a600930-b794-4e53-9001-b5530e3ab519"
    },
    {
        "author": "王安石",
        "paragraphs": [
            "埋沒殘碑草自春，旋風時出地中塵。",
            "墦間夜半分珠玉，猶是當時乞祭人。"
        ],
        "title": "破冢二首  其一",
        "id": "c8c90bc3-a148-4034-92cf-65e82d4b4039"
    },
    {
        "author": "王安石",
        "paragraphs": [
            "殘槨穿來欲幾春，蕭蕭長草沒騏驎。",
            "墦間或有樵蘇客，未必他年醉飽人。"
        ],
        "title": "破冢二首  其二",
        "id": "7b0b50ac-3035-4a62-be7b-2729767ac2bb"
    },
    {
        "author": "王安石",
        "paragraphs": [
            "屋東瓜蔓已扶疏，小石藍花破萼初。",
            "從此到寒能幾日，風沙還見一年除。"
        ],
        "title": "題景德寺試院壁",
        "id": "bc962de6-5cd6-4060-90eb-d31fca179b26"
    },
    {
        "author": "王安石",
        "paragraphs": [
            "檐花映日午風薰，時有黄鸝隔竹聞。",
            "香灺一鑪春睡足，上方車馬正紛紛。"
        ],
        "title": "金陵報恩大師西堂方丈二首  其一",
        "id": "a85d013e-b1ec-4b9d-af7f-266c15c53fe5"
    },
    {
        "author": "王安石",
        "paragraphs": [
            "蕭蕭出屋千竿玉，靄靄當窗一炷雲。",
            "心力長年人事外，種花移石尚殷勤。"
        ],
        "title": "金陵報恩大師西堂方丈二首  其二",
        "id": "acdf0d0f-71ed-4bb5-8c43-0e42b640813e"
    },
    {
        "author": "王安石",
        "paragraphs": [
            "北軒名字經平子，愛此吾能爲賦詩。",
            "山雨江風一披拂，籜龍還自有吟時。"
        ],
        "title": "題正覺院籜龍軒二首  其一",
        "id": "44e77432-66ce-44dd-99d7-59c69aa46e22"
    },
    {
        "author": "王安石",
        "paragraphs": [
            "仙事茫茫不可知，籜龍空此見孫枝。",
            "壺中若有閑天地，何苦歸來問葛陂。"
        ],
        "title": "題正覺院籜龍軒二首  其二",
        "id": "27a73fa5-93d2-48b8-be3a-b8b57005ed33"
    },
    {
        "author": "王安石",
        "paragraphs": [
            "吹盡西陵歌舞塵，當時屋瓦始稱珍。",
            "甄陶往往成今手，尚託聲名動世人。"
        ],
        "title": "相州古瓦硯",
        "id": "1cf78063-9769-4593-84ad-44e653eb415c"
    },
    {
        "author": "王安石",
        "paragraphs": [
            "雲鬟煙鬢與誰期，一去天邊更不歸。",
            "還似九疑山下女，千秋長望舜裳衣。"
        ],
        "tags": [
            "抒情",
            "政治",
            "爱情",
            "夫妻",
            "抱负"
        ],
        "title": "望夫石",
        "id": "73b32433-6d31-49f0-b46e-507fc8f54ca4"
    },
    {
        "author": "王安石",
        "paragraphs": [
            "山前溪水漲潺潺，山後雲埋不見山。",
            "不趁雨來耕水際，即穿雲去卧山間。"
        ],
        "title": "山前",
        "id": "34b5d7b2-a72f-42bf-9b28-3eb905fef8c8"
    },
    {
        "author": "王安石",
        "paragraphs": [
            "冥冥江雨濕黄昏，天入滄洲漫不分。",
            "北澗欲通南澗水，南山正繞北山雲。"
        ],
        "title": "江雨",
        "id": "d4a57cc0-6fe1-440e-ac6b-6c3e24fd8881"
    },
    {
        "author": "王安石",
        "paragraphs": [
            "儒者陵夷此道窮，千秋止有一揚雄。",
            "當時薦口終虛語，賦擬相如却未工。"
        ],
        "title": "揚子二首  其一",
        "id": "bf4f7afb-f4ce-4d85-95be-4e532fc0a221"
    },
    {
        "author": "王安石",
        "paragraphs": [
            "道真沉溺九流渾，獨泝頹波討得源。",
            "歲晚强顔天祿閣，祇將奇字與人言。"
        ],
        "title": "揚子二首  其二",
        "id": "8e85ce36-ff03-45f8-be8a-2cf115d911fe"
    },
    {
        "author": "王安石",
        "paragraphs": [
            "誰有鋤耰不自操，可憐園地滿蓬蒿。",
            "欲尋春物無蹊徑，獨卧南床白日高。"
        ],
        "title": "獨卧二首  其一",
        "id": "0e4923c8-b13d-47cf-8f5b-aab0e823184e"
    },
    {
        "author": "王安石",
        "paragraphs": [
            "茅簷午影轉悠悠，門閉青苔水亂流。",
            "百囀黄鸝看不見，海棠無數出牆頭。"
        ],
        "title": "獨卧二首  其二",
        "id": "928add72-ffea-4330-9537-600488c6517d"
    },
    {
        "author": "王安石",
        "paragraphs": [
            "沉魄浮魂不可招，遺編一讀想風標。",
            "何妨舉世嫌迂闊，故有斯人慰寂寥。"
        ],
        "title": "孟子",
        "id": "f96c5879-a46c-4957-b78b-803dd2937e5a"
    },
    {
        "author": "王安石",
        "paragraphs": [
            "自古驅民在信誠，一言爲重百金輕。",
            "今人未可非商鞅，商鞅能令政必行。"
        ],
        "title": "商鞅",
        "id": "e73d9035-e4be-41ee-903c-f953a3647d59"
    },
    {
        "author": "王安石",
        "paragraphs": [
            "已分將身死勢權，惡名磨滅幾何年。",
            "想君魂魄千秋後，却悔初無二頃田。"
        ],
        "title": "蘇秦",
        "id": "c5b2bfb8-3a59-4505-8699-f08187a623a2"
    },
    {
        "author": "王安石",
        "paragraphs": [
            "范雎相秦傾九州，一言立斷魏齊頭。",
            "世間禍故不可忽，簀中死屍能報讎。"
        ],
        "title": "范雎",
        "id": "0f7c2520-60f2-4c9a-8404-904ffe00e8a5"
    },
    {
        "author": "王安石",
        "paragraphs": [
            "漢業存亡俯仰中，留侯當此每從容。",
            "固陵始議韓彭地，複道方圖雍齒封。"
        ],
        "title": "張良",
        "id": "3df333ea-cf2e-4a1c-869d-ab87449aa0ad"
    },
    {
        "author": "王安石",
        "paragraphs": [
            "束髮河山百戰功，白頭富貴亦成空。",
            "華堂不著新歌舞，却要區區一老翁。"
        ],
        "title": "曹參",
        "id": "672429f2-6db0-4304-951f-755d38832fde"
    },
    {
        "author": "王安石",
        "paragraphs": [
            "貧賤侵凌富貴驕，功名無復在芻蕘。",
            "將軍北面師降虜，此事人間久寂寥。"
        ],
        "title": "韓信",
        "id": "058f1d30-e4dc-4f5a-bee3-5c7185d38695"
    },
    {
        "author": "王安石",
        "paragraphs": [
            "千載朱弦無此悲，欲彈孤絕鬼神疑。",
            "故人捨我閉黄壤，流水高山心自知。"
        ],
        "title": "伯牙",
        "id": "29f8f3a3-756b-44cc-a450-8dc972dbc157"
    },
    {
        "author": "王安石",
        "paragraphs": [
            "中原秦鹿待新羈，力戰紛紛此一時。",
            "有道弔民天即助，不知何用牧羊兒。"
        ],
        "title": "范增二首  其一",
        "id": "a05dd5d9-64bd-45ef-a66b-abc1d0fe5759"
    },
    {
        "author": "王安石",
        "paragraphs": [
            "鄛人七十漫多奇，爲漢敺民了不知。",
            "誰合軍中稱亞父，直須推讓外黄兒。"
        ],
        "title": "范增二首  其二",
        "id": "9e050386-79ab-4bde-ad26-27c86e37f794"
    },
    {
        "author": "王安石",
        "paragraphs": [
            "一時謀議略施行，誰道君王薄賈生。",
            "爵位自高言盡廢，古來何啻萬公卿。"
        ],
        "title": "賈生",
        "id": "f851f8b3-362e-4fa4-aec9-929673cec227"
    },
    {
        "author": "王安石",
        "paragraphs": [
            "兩生才器亦超群，黑白何勞强自分。",
            "好與騎奴同一處，此時俱事衛將軍。"
        ],
        "title": "兩生",
        "id": "ad9bc804-8ec2-4ff6-a836-9e5b11210bbc"
    },
    {
        "author": "王安石",
        "paragraphs": [
            "謝公才業自超群，誤長清談助世紛。",
            "秦晉區區等亡國，可能王衍勝商君。"
        ],
        "title": "謝安",
        "id": "0b4eb64e-ce18-4ed9-8cfc-15f166de43bf"
    },
    {
        "author": "王安石",
        "paragraphs": [
            "范蠡五湖收遠迹，管寧滄海寄餘生。",
            "可憐世上風波惡，最有仁賢不敢行。"
        ],
        "title": "世上",
        "id": "53052c6c-2d0a-4190-b13e-bcfe25d67934"
    },
    {
        "author": "王安石",
        "paragraphs": [
            "錮黨紛紛果是非，當時高士見精微。",
            "可憐竇武陳蕃輩，欲與天爭漢鼎歸。"
        ],
        "title": "讀後漢書",
        "id": "23481604-2e1d-4307-8115-444316fa13a3"
    },
    {
        "author": "王安石",
        "paragraphs": [
            "千載紛爭共一毛，可憐身世兩徒勞。",
            "無人語與劉玄德，問舍求田意最高。"
        ],
        "title": "讀蜀志",
        "id": "2a913b6a-5a5f-4aa5-ab6f-4c0a5cbe0624"
    },
    {
        "author": "王安石",
        "paragraphs": [
            "志士無時亦少成，中才隨世就功名。",
            "并汾諸子何爲者，坐與文皇立太平。"
        ],
        "title": "讀唐書",
        "id": "7bac904f-3a24-4d70-b125-f4dd41a2881d"
    },
    {
        "author": "王安石",
        "paragraphs": [
            "奸罔紛紛不爲明，有心天下共無成。",
            "空令執筆螭頭者，日記君臣口舌爭。"
        ],
        "title": "讀開成事",
        "id": "9e429492-163c-4fdf-8c4a-04edca1408fc"
    },
    {
        "author": "王安石",
        "paragraphs": [
            "都城落日馬蕭蕭，雨壓春風暗柳條。",
            "天際歸艎那可望，只將心寄海門潮。"
        ],
        "title": "別和甫赴南徐",
        "id": "d1a0f8f6-372a-43eb-b84a-55c52d82f5bb"
    },
    {
        "author": "王安石",
        "paragraphs": [
            "綵絳縫囊海上舟，月團蒼潤紫煙浮。",
            "集英殿裏春風晚，分到并門想麥秋。"
        ],
        "title": "寄茶與和甫",
        "id": "6d03f1fe-e7c4-47e2-aac6-f115a56e9b2a"
    },
    {
        "author": "王安石",
        "paragraphs": [
            "碧月團團墮九天，封題寄與洛中仙。",
            "石樓試水宜頻啜，金谷看花莫漫煎。"
        ],
        "title": "寄茶與平甫",
        "id": "aac5c389-2a90-491f-af26-f7797dcda1a0"
    },
    {
        "author": "王安石",
        "paragraphs": [
            "附巘憑崖豈易躋，無心應合與雲齊。",
            "橫身勢欲填滄海，肯爲行人惜馬蹄。"
        ],
        "title": "戲長安嶺石",
        "id": "47f9a316-6630-4923-9244-9c60996efecc"
    },
    {
        "author": "王安石",
        "paragraphs": [
            "破車傷馬亦天成，所託雖高豈自營。",
            "四海不無容足地，行人何事此中行。"
        ],
        "title": "代答",
        "id": "2cf562c5-94b6-4ea4-9196-c08521194235"
    },
    {
        "author": "王安石",
        "paragraphs": [
            "金屏翠幔與秋宜，得此年年醉不知。",
            "祇向貧家促機杼，幾家能有一絇絲。"
        ],
        "title": "促織",
        "id": "603954e3-4364-439e-8dc0-fcdea292ed13"
    },
    {
        "author": "王安石",
        "paragraphs": [
            "明星慘澹月參差，萬竅含風各自悲。",
            "人散廟門燈火盡，却尋殘夢獨多時。"
        ],
        "title": "臘享",
        "id": "d31fa7ff-7740-4fdb-b7e2-9594b6286a89"
    },
    {
        "author": "王安石",
        "paragraphs": [
            "垂楊一徑紫苔封，人語蕭蕭院落中。",
            "獨有杏花如喚客，倚牆斜日數枝紅。"
        ],
        "title": "杏花",
        "id": "6398edea-821b-402f-8bb6-17948dcbf9bd"
    },
    {
        "author": "王安石",
        "paragraphs": [
            "黄花漠漠弄秋暉，無數蜜蜂花上飛。",
            "不忍獨醒孤爾去，慇懃爲折一枝歸。"
        ],
        "title": "城東寺菊",
        "id": "20638d21-10aa-4d42-9a7c-1613f4974e7b"
    },
    {
        "author": "王安石",
        "paragraphs": [
            "落盡群花獨自芳，紅英渾欲拒嚴霜。",
            "開元天子千秋節，戚里人家承露囊。"
        ],
        "title": "拒霜花",
        "id": "57988a10-c228-4c1e-8121-5d555e94172e"
    },
    {
        "author": "王安石",
        "paragraphs": [
            "處處定知秋後別，年年長向社前逢。",
            "行藏自欲追時節，豈是人間不見容。"
        ],
        "title": "燕",
        "id": "129d4a08-13e9-45de-a2b9-572b133155d1"
    },
    {
        "author": "王安石",
        "paragraphs": [
            "樊籠寄食老低摧，組麗深藏肯自媒。",
            "天日清明聊一吐，兒童初見互驚猜。"
        ],
        "title": "吐綬鷄",
        "id": "aa08975d-f5aa-4cbf-b201-8591a99b507e"
    },
    {
        "author": "王安石",
        "paragraphs": [
            "野花吹盡竹娟娟，尚有黄鸝最可憐。",
            "婭姹不知緣底事，背人飛過北山前。"
        ],
        "title": "黄鸝",
        "id": "ab01cb3d-f12e-4267-9c8e-f5e9685735b8"
    },
    {
        "author": "王安石",
        "paragraphs": [
            "翅輕於粉薄於繒，長被花牽不自勝。",
            "若信莊周尚非我，豈能投死爲韓憑。"
        ],
        "title": "蝶",
        "id": "b7163a0f-3b08-4d52-8a0b-270e4593f883"
    },
    {
        "author": "王安石",
        "paragraphs": [
            "無限殘紅著地飛，溪頭煙樹翠相圍。",
            "楊花獨得東風意，相逐晴空去不歸。"
        ],
        "title": "暮春",
        "id": "6500011f-1c00-489b-b8c1-9c60d8969f9f"
    },
    {
        "author": "王安石",
        "paragraphs": [
            "十年歷遍人間事，却繞新花認故叢。",
            "南北此身知幾日，山川長在淚痕中。"
        ],
        "title": "真州東園作",
        "id": "f2272004-75bc-4429-9335-66c0ea86e462"
    },
    {
        "author": "王安石",
        "paragraphs": [
            "皖城西去百重山，陳迹今埋杳靄間。",
            "白髮行藏空自感，春風江水照衰顔。"
        ],
        "title": "過皖口",
        "id": "2c80155e-03b5-4b71-a38d-93c6acb4b656"
    },
    {
        "author": "王安石",
        "paragraphs": [
            "驀水穿山近更賒，三更燃火飯僧家。",
            "乘田有秩難逃責，從事雖勤敢嘆嗟。"
        ],
        "title": "發粟至石陂寺",
        "id": "c7ce2e50-b3c2-49b7-92ed-8f0b3dbf65d5"
    },
    {
        "author": "王安石",
        "paragraphs": [
            "浮煙漠漠細沙平，飛雨濺濺嫩水生。",
            "異日不知來照影，更添華髮幾千莖。"
        ],
        "title": "別皖口",
        "id": "60760c39-8246-4b95-883c-942f1b9449fe"
    },
    {
        "author": "王安石",
        "paragraphs": [
            "鄉壘新恩借舊朱，欲辭灊皖更躊躕。",
            "攢峰列岫應譏我，飽食窮年報禮虛。"
        ],
        "title": "別灊皖二山",
        "id": "56f8c7be-154b-4658-a495-b665d4d8c1c4"
    },
    {
        "author": "王安石",
        "paragraphs": [
            "戴盆難與望天兼，自怪虛名亦自嫌。",
            "槁壤太牢俱有味，可能蚯蚓獨清廉。"
        ],
        "title": "舒州被召試不赴偶書",
        "id": "2bed7920-f15a-450e-a95e-e5044342253e"
    },
    {
        "author": "王安石",
        "paragraphs": [
            "木落草摇洲渚昏，泊船深閉雨中門。",
            "回燈只欲尋歸夢，兒女紛紛强笑言。"
        ],
        "title": "舟過長蘆",
        "id": "56f69a37-d3db-4f4d-a2f3-cadbbb0fcc86"
    },
    {
        "author": "王安石",
        "paragraphs": [
            "北檝南檣泊四垂，共憐金碧爛參差。",
            "孤根萬丈滄波底，除却蛟龍世不知。"
        ],
        "title": "金山三首  其一",
        "id": "2706dca7-1dc1-4eb9-b2b8-1d46bd1252c2"
    },
    {
        "author": "王安石",
        "paragraphs": [
            "波瀾蕩沃乾坤大，氣象包藏水石閒。",
            "祇有此中宜曠望，誰令天作海門山。"
        ],
        "title": "金山三首  其二",
        "id": "84e55f4e-e9c8-4bd1-b7a2-481c8e0a287c"
    },
    {
        "author": "王安石",
        "paragraphs": [
            "天日蒼茫海氣深，一船西去此登臨。",
            "丹樓碧閣皆時事，只有江山古到今。"
        ],
        "title": "金山三首  其三",
        "id": "a3bc7b91-bd3f-431e-9770-944ab6b60a53"
    },
    {
        "author": "王安石",
        "paragraphs": [
            "山如碧浪翻江去，水似青天照眼明。",
            "喚取仙人來住此，莫教辛苦上層城。"
        ],
        "title": "泊姚江",
        "id": "2a82739c-ef85-4f2d-a2e5-fbbe47af1986"
    },
    {
        "author": "王安石",
        "paragraphs": [
            "兩山松櫟暗朱藤，一水中間勝武陵。",
            "午梵隔雲知有寺，夕陽歸去不逢僧。"
        ],
        "title": "遊鍾山",
        "id": "dc6c5f07-ca08-4c66-8c3d-85b92f85b891"
    },
    {
        "author": "王安石",
        "paragraphs": [
            "山腰石有千年潤，海眼泉無一日乾。",
            "天下蒼生待霖雨，不知龍向此中蟠。"
        ],
        "title": "龍泉寺石井二首  其一",
        "id": "5a58943e-a85f-4451-a324-66e8ca8c2e6f"
    },
    {
        "author": "王安石",
        "paragraphs": [
            "人傳湫水未嘗枯，滿底蒼苔亂髮粗。",
            "四海旱多霖雨少，此中端有卧龍無。"
        ],
        "title": "龍泉寺石井二首  其二",
        "id": "394c09fd-979f-43d0-b5fd-c7642a25b1ce"
    },
    {
        "author": "王安石",
        "paragraphs": [
            "松篁不動翠相重，日射流塵四散紅。",
            "地上行人愁暍死，那知高處有清風。"
        ],
        "title": "興國寺樓上作",
        "id": "0584ced7-32a2-4519-a4f0-361b2f2a2ba1"
    },
    {
        "author": "王安石",
        "paragraphs": [
            "一溪清瀉百山重，風物能留邴曼容。",
            "後夜肯思幽興極，月明孤影伴寒松。"
        ],
        "title": "別灊閣",
        "id": "a2258d8b-5d1e-4b4b-8f70-503bb002d9ce"
    },
    {
        "author": "王安石",
        "paragraphs": [
            "水光山氣碧浮浮，落日將歸又少留。",
            "從此祇應長入夢，夢中還與故人遊。"
        ],
        "title": "杭州望湖樓回馬上作呈玉汝樂道",
        "id": "010944be-62f9-4334-ae72-ba2a8b54169e"
    },
    {
        "author": "王安石",
        "paragraphs": [
            "身先諸老斡樞機，再見王門闔左扉。",
            "但恨東歸相值晚，豈知臨別更心違。"
        ],
        "title": "奉和景純十四丈三絕  其一",
        "id": "d04946fb-3856-44f6-a0f3-2049e1291041"
    },
    {
        "author": "王安石",
        "paragraphs": [
            "幾年相約在林丘，眼見京江更阻遊。",
            "遺我珠璣何以報，恨無瑶玉與公舟。"
        ],
        "title": "奉和景純十四丈三絕  其二",
        "id": "55d93b7a-cbe2-4527-9317-af6f9614fd02"
    },
    {
        "author": "王安石",
        "paragraphs": [
            "藏春花木望中迷，水複山長道阻躋。",
            "怊悵老年塵世累，無因重到武陵溪。"
        ],
        "title": "奉和景純十四丈三絕  其三",
        "id": "950410cb-0ce6-4cdc-bf54-313bf0573cbf"
    },
    {
        "author": "王安石",
        "paragraphs": [
            "臨津艷艷花千樹，夾徑斜斜柳數行。",
            "却憶金明池上路，紅裙爭看綠衣郎。"
        ],
        "title": "臨津",
        "id": "8ab97889-19a0-4aea-b627-9537f36f99a6"
    },
    {
        "author": "王安石",
        "paragraphs": [
            "汀沙雪漫水溶溶，睡鴨殘蘆晻靄中。",
            "歸去北人多憶此，每家圖畫有屏風。"
        ],
        "title": "汀沙",
        "id": "7511b07a-2cc0-4f4d-986b-dd8845776337"
    },
    {
        "author": "王安石",
        "paragraphs": [
            "西山映水碧潭潭，楚老長謠淚滿衫。",
            "但道使君留不得，那知肯更憶江南。"
        ],
        "title": "西山",
        "id": "03b1b013-fa02-4412-b796-9a814faa47d9"
    },
    {
        "author": "王安石",
        "paragraphs": [
            "天梯雲棧蜀山岑，下視嘉陵水萬尋。",
            "我得一舟江上去，恐君東望亦傷心。"
        ],
        "title": "和文淑",
        "id": "bb38a7ce-9c95-4ce1-9c9e-a5ec71da2d74"
    },
    {
        "author": "王安石",
        "paragraphs": [
            "春入園林百草香，池塘冰散水生光。",
            "身閑是處堪携手，何事低徊兩鬢霜。"
        ],
        "title": "春入",
        "id": "dd367fed-006d-4756-b5e5-b347406904ed"
    },
    {
        "author": "王安石",
        "paragraphs": [
            "芙蕖的歷抽新葉，苜蓿闌干放晚花。",
            "白下門東春已老，莫嗔楊柳可藏鴉。"
        ],
        "title": "暮春",
        "id": "bcc4abfd-2554-45e0-9bf2-586095371398"
    },
    {
        "author": "王安石",
        "paragraphs": [
            "百戰疲勞壯士哀，中原一敗勢難迴。",
            "江東子弟今雖在，肯與君王卷土來。"
        ],
        "tags": [
            "古诗三百首",
            "宋诗",
            "咏史"
        ],
        "title": "烏江亭",
        "id": "2f1e394e-883d-4efd-9d57-0434427c92db"
    },
    {
        "author": "王安石",
        "paragraphs": [
            "壯士悲歌出塞頻，中原蕭瑟半無人。",
            "君王不負長陵約，直欲功成賞漢臣。"
        ],
        "title": "漢武",
        "id": "c51f5815-0944-46dd-a3ae-4e54ea248fee"
    },
    {
        "author": "王安石",
        "paragraphs": [
            "慟哭楊顒爲一言，餘風今日更誰傳。",
            "區區庸蜀支吳魏，不是虛心豈得賢。"
        ],
        "title": "諸葛武侯",
        "id": "ed1b1fb1-59aa-49c1-8161-0859a6567e42"
    },
    {
        "author": "王安石",
        "paragraphs": [
            "亂山千頃翠相圍，衮衮滄江去復歸。",
            "安得病身生羽翼，長隨沙鳥自由飛。"
        ],
        "title": "望越亭",
        "id": "ed5648f6-772e-4ef9-80ca-dc5a7ae0b572"
    },
    {
        "author": "王安石",
        "paragraphs": [
            "十年流落負歸期，臨水登山各有思。",
            "今日樽前千萬恨，不堪頻唱鷓鴣辭。"
        ],
        "title": "春日席上",
        "id": "6a1b2d4d-6838-4079-b77d-ef99e93f00d8"
    },
    {
        "author": "王安石",
        "paragraphs": [
            "荒煙寒雨暮山重，草木冥冥但有風。",
            "二十四年三往返，一身多在百憂中。"
        ],
        "title": "句容道中",
        "id": "c49d59d3-5476-4707-bc68-fe9626ab08b6"
    },
    {
        "author": "王安石",
        "paragraphs": [
            "病起行山山更險，下窮溪谷上通天。",
            "乘高欲作東南望，青壁松杉滿我前。"
        ],
        "title": "晏望驛釋舟走信州",
        "id": "1003457c-dc5f-4429-a926-418a2e22da46"
    },
    {
        "author": "王安石",
        "paragraphs": [
            "藹藹春風入水村，森森喬木映朱門。",
            "高人遺跡空佳句，誰識旌陽後世孫。"
        ],
        "title": "祈澤寺見許堅題詩",
        "id": "f842387e-4657-4b8a-b402-8a21c99584ec"
    },
    {
        "author": "王安石",
        "paragraphs": [
            "慘淡淮山水墨秋，行人不飲奈離愁。",
            "藥囊直入長安市，誰識柴車載伯休。"
        ],
        "title": "送陳景初",
        "id": "1471953b-70dc-4a3a-b5a1-632825d9c754"
    },
    {
        "author": "王安石",
        "paragraphs": [
            "神女音容詎可求，青山回抱楚宮樓。",
            "朝朝暮暮空雲雨，不盡襄王萬古愁。"
        ],
        "title": "巫峽",
        "id": "8ba63ed4-08b4-45a0-8f54-8f88bb6c877a"
    },
    {
        "author": "王安石",
        "paragraphs": [
            "茂松脩竹翠紛紛，正得山阿與水濆。",
            "笑傲一生雖自樂，有司還欲選方聞。"
        ],
        "title": "徐秀才園亭",
        "id": "9195c78f-3d1b-4354-9de3-f6b76d3375c5"
    },
    {
        "author": "王安石",
        "paragraphs": [
            "百年風雨草苔昏，尚有當年墨法存。",
            "祇恐終隨嶧碑盡，西風吹燒滿秋原。"
        ],
        "title": "中茅峰石上徐鍇篆字題名",
        "id": "9d865ec5-0270-408f-b7da-f7642a39af20"
    },
    {
        "author": "王安石",
        "paragraphs": [
            "天上雲驕未肯同，晚來雪意已填空。",
            "欲開新酒邀嘉客，更待天花落坐中。"
        ],
        "title": "欲雪",
        "id": "16530973-8e22-4abf-a321-0980c8b63681"
    },
    {
        "author": "王安石",
        "paragraphs": [
            "馬頭乘興尚誰先，曲巷橫街一一穿。",
            "盡道滿城無國艷，不知朱戶鎖嬋娟。"
        ],
        "title": "上元夜戲作",
        "id": "0b7cc5ed-f9f9-4564-ad9c-afa2d4e18f91"
    },
    {
        "author": "王安石",
        "paragraphs": [
            "春歸幽谷始成叢，地面芬敷淺淺紅。",
            "車馬不臨誰見賞，可憐亦解度春風。"
        ],
        "title": "石竹花",
        "id": "f4a4b7c8-67c2-49b8-b537-3a87082f5302"
    },
    {
        "author": "王安石",
        "paragraphs": [
            "四月揚州芍藥多，先時爲別苦風波。",
            "還家忽忽驚秋色，獨見黄花出短莎。"
        ],
        "title": "黄花",
        "id": "3fce961e-dffa-40ed-88c4-26cdc73db787"
    },
    {
        "author": "王安石",
        "paragraphs": [
            "水邊無數木芙蓉，露染燕脂色未濃。",
            "正似美人初醉著，强抬青鏡欲粧慵。"
        ],
        "title": "木芙蓉",
        "id": "74bced27-3e40-410d-85f1-1615e24de503"
    },
    {
        "author": "王安石",
        "paragraphs": [
            "帝子銜冤久未平，區區微意欲何成。",
            "情知木石無云補，待見桑田幾變更。"
        ],
        "title": "精衛",
        "id": "697527ae-7d92-4724-8265-a77e2adabf42"
    },
    {
        "author": "王安石",
        "paragraphs": [
            "白雲山頂病禪師，昔日公卿各贈詩。",
            "行盡四方年八十，却歸荒寺有誰知。"
        ],
        "title": "戲贈育王虛白長老",
        "id": "caddc499-3597-4a35-9461-bc8e91b3174d"
    },
    {
        "author": "王安石",
        "paragraphs": [
            "派出崑崙五色流，一支黄濁貫中州。",
            "吹沙走浪幾千里，轉側屋閭無處求。"
        ],
        "title": "黄河",
        "id": "b180f39c-88ac-439d-aeb8-715d678b9c8a"
    },
    {
        "author": "王安石",
        "paragraphs": [
            "東江木落水分洪，伐盡黄蘆洲渚空。",
            "南澗夕陽煙自起，西山漠漠有無中。"
        ],
        "title": "東江",
        "id": "1ea01e9c-a073-400a-a92f-359510bcd61f"
    },
    {
        "author": "王安石",
        "paragraphs": [
            "欲望淮南更白頭，杖藜蕭颯倚滄洲。",
            "可憐新月爲誰好，無數晚山相對愁。"
        ],
        "title": "北望",
        "id": "79d2d701-1835-4b8a-aa5c-8559025b1ad1"
    },
    {
        "author": "王安石",
        "paragraphs": [
            "六籍燃除士不磨，驪山如此盜兵何。",
            "五陵珠玉歸人世，却爲詩書發冢多。"
        ],
        "title": "驪山",
        "id": "04407b6f-858a-4c61-9022-4ef16c00f8d9"
    },
    {
        "author": "王安石",
        "paragraphs": [
            "山根移竹水邊栽，已見新篁破嫩苔。",
            "可惜主人官便滿，無因長向此徘徊。"
        ],
        "title": "縣舍西亭二首  其一",
        "id": "6dfeff84-bde1-4a06-960c-291dbf6f4c5f"
    },
    {
        "author": "王安石",
        "paragraphs": [
            "主人將去菊初栽，落盡黄花去却迴。",
            "到得明年官又滿，不知誰見此花開。"
        ],
        "title": "縣舍西亭二首  其二",
        "id": "fb898fef-ae7e-4419-9ce3-ad7d0220b863"
    },
    {
        "author": "王安石",
        "paragraphs": [
            "憶昨初爲海上行，日斜來往看潮生。",
            "如今身是西歸客，迴首山川覺有情。"
        ],
        "title": "鐵幢浦",
        "id": "e23fc405-5de3-42d0-9017-48cec906ca29"
    },
    {
        "author": "王安石",
        "paragraphs": [
            "補穿葺漏僅區區，志義殊嗟士大夫。",
            "欲致太平非一日，謾勞使者報新書。"
        ],
        "title": "臨吳亭作",
        "id": "27cf44f6-6004-41de-99d6-9858d12b3a69"
    },
    {
        "author": "王安石",
        "paragraphs": [
            "北風一夕阻東舟，清早飛帆落虎丘。",
            "運數本來無得喪，人生萬事不須謀。"
        ],
        "title": "蘇州道中順風",
        "id": "81c5c174-f658-4449-82b1-556becf62429"
    },
    {
        "author": "王安石",
        "paragraphs": [
            "淥浄堂前湖水淥，歸時正復有荷花。",
            "花前亦見餘杭姥，爲道仙人憶酒家。"
        ],
        "title": "送僧惠思歸錢塘",
        "id": "2c455c24-9a27-45a4-b01f-c8cafee40f54"
    },
    {
        "author": "王安石",
        "paragraphs": [
            "來時還似去時天，欲道來時已惘然。",
            "祇有松江橋下水，無情長送去來船。"
        ],
        "title": "松江",
        "id": "35ce66d8-4e9a-45cd-a92a-6e12a5a02525"
    },
    {
        "author": "王安石",
        "paragraphs": [
            "莫言草木未知秋，今日風雲已自愁。",
            "獨傍黄塵騎一馬，行看蕭索聽颼颼。"
        ],
        "title": "秋日",
        "id": "148f7fa0-b102-436e-8b3b-21354a6c2e0a"
    },
    {
        "author": "王安石",
        "paragraphs": [
            "浮雲吹盡數秋毫，爚爚金波滿滿醪。",
            "千里得君詩挑戰，夜壇誰敢將風騷。"
        ],
        "title": "中秋夕寄平甫諸弟",
        "id": "35dffdcd-5025-40ab-a17d-a5210dc210a7"
    },
    {
        "author": "王安石",
        "paragraphs": [
            "靈山寧與世爲仇，斤斧侵凌自不休。",
            "水玉比來聞長價，市人無數起相讎。"
        ],
        "title": "靈山",
        "id": "3fc13336-b3a0-4393-8693-90b67a041f98"
    },
    {
        "author": "王安石",
        "paragraphs": [
            "亭亭風露擁川坻，天放嬌嬈豈自知。",
            "一舸超然他日事，故應將爾當西施。"
        ],
        "title": "荷花",
        "id": "06f79130-dc38-4004-ae44-d388d06d760d"
    },
    {
        "author": "王安石",
        "paragraphs": [
            "黄昏風雨打園林，殘菊飄零滿地金。",
            "擸得一枝猶好在，可憐公子惜花心。"
        ],
        "title": "殘菊",
        "id": "5c10403e-eff7-4731-8282-e3ea5ead2532"
    },
    {
        "author": "王安石",
        "paragraphs": [
            "竹窗紅莧兩三根，山色遥供水際門。",
            "只我近知牆下路，能將屐齒記苔痕。"
        ],
        "title": "竹窗",
        "id": "f8e0d6f0-5fc8-47e3-aa8c-eed6593b22c5"
    },
    {
        "author": "王安石",
        "paragraphs": [
            "江上悠悠不見人，十年塵垢夢中身。",
            "慇懃爲解丁香結，放出枝間自在春。"
        ],
        "title": "出定力院作",
        "id": "0a7fc045-8ce4-490b-87ef-d4ee7f68f23c"
    },
    {
        "author": "王安石",
        "paragraphs": [
            "山木悲鳴水怒流，百蟲專夜思高秋。",
            "道人方丈應無夢，想復長吟擬慧休。"
        ],
        "title": "寄育王大覺禪師",
        "id": "8598eba4-14ba-4066-80cb-596e011dab66"
    },
    {
        "author": "王安石",
        "paragraphs": [
            "天台一萬八千丈，歲晏老僧携錫歸。",
            "前程好景解吟否，密雪亂雲緘翠微。"
        ],
        "title": "送僧遊天台",
        "id": "83838a7d-d8df-4287-bfba-ed3045d69aa0"
    },
    {
        "author": "王安石",
        "paragraphs": [
            "池雨含煙暝不收，草根長見水交流。",
            "愛君古錦囊中句，解道今秋似去秋。"
        ],
        "title": "次韵張仲通水軒",
        "id": "efd9cdfe-e1b4-4a69-80d8-76bb3e4319e3"
    },
    {
        "author": "王安石",
        "paragraphs": [
            "長溪流水碧潺潺，古木蒼藤暗兩山。",
            "把臂道人今在否，長官白首尚人間。"
        ],
        "title": "送陳令",
        "id": "f94181c8-fb6d-4cb2-afb9-ad4238953a68"
    },
    {
        "author": "王安石",
        "paragraphs": [
            "健席高檣送病身，亂山荒隴障歸津。",
            "應須一曲千回首，西去論心更幾人。"
        ],
        "title": "無錫寄孫正之",
        "id": "e047af06-7a6e-4906-8d71-0d2842ccf381"
    },
    {
        "author": "王安石",
        "paragraphs": [
            "清時無路取封侯，病卧牛衣已數秋。",
            "日月不膠時易失，感今懷昔使人愁。"
        ],
        "title": "謾成",
        "id": "973c67d9-6400-40de-b25e-a4d14983ca54"
    },
    {
        "author": "王安石",
        "paragraphs": [
            "一抹明霞黯淡紅，瓦溝已見雪花融。",
            "前山未放曉寒散，猶鎖白雲三兩峰。"
        ],
        "title": "初晴",
        "id": "ebc1061c-37ed-4705-aa38-2c61286680f3"
    },
    {
        "author": "王安石",
        "paragraphs": [
            "釣國平生豈有心，解甘身與世浮沉。",
            "應知渭水車中老，自是君王著意深。"
        ],
        "title": "釣者",
        "id": "e6ba7ed7-ae01-4981-9860-ac5e4ce8e56e"
    }
]